शीर्षक,विवरण
अायोगको निर्णय दलहरूलार्इ अवसर,"राष्ट्रिय प्रजातन्त्र पार्टीले आफ्नो आधिकारिक विधानमा सबै धर्मबीच समानता र पूर्ण धार्मिक स्वतन्त्रता कायम गर्दै नेपाललाई सनातन धर्मसापेक्ष हिन्दु राष्ट्र कायम गर्ने तथा संविधानको परिधिभित्र संसदअन्तर्गत रहने राजसंस्थासहितको लोकतन्त्रको मान्यतालाई लिपिबद्ध गरेको विषय निर्वाचन आयोगको नवीनतम् निर्णयको कारण चर्चामा छ । आयोगले राप्रपाको विचार र सिद्धान्त विद्यमान संविधानको प्रतिकूल भएको निचोड निकाल्दै उक्त पार्टीलाई आफ्नो विचार र सिद्धान्तबाटै बेदखल गरिदिएको छ । यो निर्णयबाट आक्रोशित राप्रपाका अध्यक्ष कमल थापाले 'आफ्नो पार्टीले वैधानिक रूपमा विरोध गरी निर्णय सच्याउन दबाब दिने, अन्यथा उपप्रधानमन्त्रीको पद त्याग गरी निर्णायक सशक्त संघर्षमा उत्रिने' घोषणा गरी वैधानिक बाटोभन्दा फरक बाटो गएर भए पनि आफ्नो एजेन्डा जोगाउने संकेत गरेका छन् । नेपालको आन्तरिक र छिमेकी देशहरूबीच विकसित घटनाक्रमले राप्रपाको अब हुने आन्दोलन, देशको राजनीतिले नयाँ कोर्स लिने प्रस्थान विन्दु हुन सक्ने अनुमान छ । केही समयभित्रै यस परिघटनाले राजनीतिक दलहरूबीचको सत्ता समीकरणलाई प्रभावित पार्ने र स्थानीय तहको आसन्न निर्वाचनलाई समेत असर पार्ने बलियो सम्भावना देखा परेको छ । निर्वाचन आयोगद्वारा निर्वाचन प्रयोजनका हकमा राप्रपाको मूलभूत एजेन्डा संसदअन्तर्गतको राजसंस्था र सर्वधर्म सम भाव तथा धार्मिक स्वतन्त्रतासहितको हिन्दु राष्ट्रको वैचारिक आधार र सैद्धान्तिक मान्यताको खारेजीको निर्णय पूर्णतः असंवैधानिक देखिन्छ । राप्रपासँग सान्निध्यता नराख्ने बुद्धिजीवी वर्ग र विश्लेषकले समेत आयोगको कदमको आलोचना गरेका छन् । जनवादी साम्यवादी व्यवस्था स्थापनाको अन्तिम लक्ष्य लिएको माओवादी केन्द्र, संघीयताविरुद्ध सैद्धान्तिक निष्ठा राख्ने राष्ट्रिय जनमोर्चा नेपाल र नेपालको संविधानविपरीत पार्टीको नाम विदेशी भाषामा राख्ने दलहरूसमेतको लागि आयोगको निर्णय कार्यान्वयन हुन सक्छ कि सक्दैन भन्ने प्रश्न पनि उठेको छ । लोकतान्त्रिक संविधानअन्तर्गत सुचारु राप्रपाजस्तो पार्टीसँग निषेधको राजनीति गरिँदा भविष्यमा फरक मान्यता बोकेका अरू पार्टीहरू पनि कोपभाजन बन्न सक्ने सोझै अनुमान गर्न सकिन्छ ।नेपालको संविधान २०७२ को धारा १७४ को उपधारा (१) मा 'नेपालको सार्वभौमिकता, भौगोलिक अखण्डता, स्वाधीनता र जनतामा निहित सार्वभौमसत्ताको प्रतिकूल हुने गरी संविधान सशोधन गर्न नपाइने' उल्लेख भएकाले ती चार विषयबाहेक संविधानका अन्य सम्पूर्ण धारा परिवर्तनीय रहेका छन् । यसरी संविधान संशोधनीय र गतिशील दस्तावेज भएकाले त्यसका कतिपय प्रावधानप्रति असहमति राख्ने, आलोचना गर्ने वा प्रजातान्त्रिक निर्वाचनका माध्यमबाट जनादेश प्राप्त गरेर संविधान नै परिवर्तन गर्ने अधिकार प्रत्येक नेपालीको प्रजातान्त्रिक एवं संवैधानिक हक हो भन्नेमा द्विविधा हुनुपर्ने जरुरत निर्वाचन आयोगलाई हुनुनपर्ने हो । जनताको अभिमत प्राप्त गर्ने र संविधान संशोधन वा परिवर्तन गर्ने अधिकारलाई वर्तमान संविधानले नै सुनिश्चित गरेकाले यसलाई चुनौती दिन सकिँदैन । जनताको अभिमत प्राप्त गर्ने र संविधान संशोधन वा परिवर्तन गर्ने अधिकारलाई वर्तमान संविधानले नै सुनिश्चित गरेकाले यसलाई चुनौती दिन सकिँदैन । संविधानको मुटु प्रस्तावनामै सशस्त्र संघर्षलाई वैधानिकता दिएको नेपालको संविधान २०७२ ले शान्तिपूर्ण रूपमा आफ्ना वैचारिक आधार स्तम्भलाई खडा गर्न खोज्ने वैधानिक राजनीतिक दलको विधानमा उल्लिखित संसदअन्तर्गतको राजसंस्था र सर्वधर्म समभाव तथा धार्मिक स्वतन्त्रतासहितको हिन्दु राष्ट्रको अवधारणा बोक्ने दललाई वैधानिक तवरमा राज्यकै अंगले गराउने निर्वाचनमा शान्तिपूर्ण रूपमा सहभागी हुनबाट वञ्चित गर्ने गम्भीर षड्यन्त्र हो । संविधानकै धारा ४ को उपधारा (१) को स्पष्टीकरणको बुँदामा 'धर्म निरपेक्ष' भन्नाले सनातनदेखि चलिआएको धर्मसंस्कृतिको संरक्षणलगायत धार्मिक, सांस्कृतिक स्वतन्त्रता सम्झनुपर्छ भनी प्रस्ट शब्दमा उल्लेख भएकाले राप्रपाले आफ्नो मूलभूत एजेन्डाका रूपमा प्रस्तुत गरेको 'सर्वधर्म समभाव तथा धार्मिक स्वतन्त्रतासहितको हिन्दु राष्ट्र' को अवधारणा कुनै पनि हालतमा संविधानको मर्म र भावनाविपरीत रहेको पाइन्न । हिन्दुराष्ट्र वा हिन्दुत्व भन्ने शब्दहरूसंविधानको यस धारामा उल्लेख नगरिए पनि सनातनदेखि चलिआएको धर्म, संस्कृतिको संरक्षण भन्नु नै नेपालको हकमा हिन्दु राष्ट्र र हिन्दुत्वलाई निरन्तरता दिने अर्थात् संरक्षण वा संवद्र्धन गर्ने भनिएको हो । संविधानमा उल्लिखित धर्म निरपेक्ष शब्दले कुनै पनि धर्मप्रति निरपेक्ष रहने वा धर्म नै नमान्नसम्म सकिने कुरासम्मलाई मात्र इंगित गर्छ नकि कसैले मानिआएको धर्मसंस्कृतिमाथि प्रतिबन्ध लगाइने हो । यसर्थ राप्रपाले अपनाएको 'सर्वधर्म समभाव तथा धार्मिक स्वतन्त्रतासहितको हिन्दु राष्ट्र' को धारणा पूर्णरूपमा संविधानसम्मत छ । संविधानकै धारा २६ को उपधारा (१) को धार्मिक स्वतन्त्रतासम्बन्धी हकबारेको प्रावधानमा सबैलाई आफ्नो आस्थाअनुसार धर्मको अवलम्बन, अभ्यास र संरक्षण गर्ने स्वतन्त्रता हुने र उपधारा (२) मा धार्मिक स्थल वा गुठी सञ्चालन र संरक्षण गर्ने स्वतन्त्रता प्रदान गरिएको छ । यसबाटै पनि राप्रपाका अधिकांश कर्ताहरू सर्वधर्म समभाव तथा धार्मिक स्वतन्त्रतासहितको हिन्दु राष्ट्र र हिन्दुत्वको अवधारणामा आस्था राख्ने व्यक्तिहरूको समूह भएकाले गुठी खोल्न पाइने हो भने सोही कुराको अवलम्बन, अभ्यास र संरक्षण गर्ने गरी दल खोल्न नपाउनुपर्ने कुनै कारण हुन सक्तैन । जबसम्म राप्रपाले अन्य धर्मप्रति अनास्था फैलाउने वा खलल पार्ने काम गर्दैन, तबसम्म उसलाई आफ्नो समूहको वैचारिकधार्मिक निष्ठाबाट च्युत गर्ने अधिकार निर्वाचन आयोगलाई प्राप्त हुन सक्तैन । संविधानकै धारा ३२ को उपधारा (३) बमोजिम प्रत्येक नेपालीलाई आफ्नो संस्कृति, सांस्कृतिक सभ्यता र सम्पदाको संवद्र्घन र संरक्षण गर्ने हक हुनेछ । यसर्थ, हिन्दुत्वलाई वैचारिक र सैद्धान्तिक आधारका रूपमा अवलम्बन गर्ने रापप्रालाई हिन्दुसंस्कृति र हिन्दुसभ्यता र सम्पदाको संवद्र्घन र संरक्षण गर्ने हकबाट कसरी वञ्चित गराउन मिल्छ ? संविधानको धारा १७ को उपधारामा (२) को खण्ड (क) मा विचार र अभिव्यक्तिको स्वतन्त्रता र खण्ड (ग) मा राजनीतिक दल खोल्ने स्वतन्त्रता प्रदत्त गरिएको छ । साथै यसै धाराअन्तर्गतको खण्ड (क) र खण्ड (ग) मा उल्लिखित कुनै पनि प्रतिबन्धात्मक विषयका हकमा ०६२६३ को राजनीतिक परिवर्तनपछिको अन्तरिम संविधान २०६३ र नेपालको संविधान २०७२ दुवै संवैधानिक प्रणालीमा क्रियाशील रहेको राप्रपाले खण्ड (क) र खण्ड (ग) मा उल्लेख गरिएका विषयहरूको बर्खिलाप गरेको एउटै पनि प्रमाण निर्वाचन आयोगले पुष्टि गर्न सक्तैन । बरु राप्रपाले संविधानतः राज्यले सम्पन्न गरेको प्रजातान्त्रिक प्रक्रियाका निर्वाचनहरूमा सहभागिता जनाउँदै आएको छ । निर्वाचन आयोगले आफैंले पहिल्यै दर्ता गरी निर्वाचनसमेतमा सहभागी हुन अनुमति दिएको दललाई संविधानले प्रतिबन्धित गरेको विषयहरू र अवस्थाको मनगढन्ते कल्पना गरी विधिवत् दर्ता रहेको वैधानिक दलको वैचारिक र सैद्धान्तिक आधार स्तम्भहरूलाई राप्रपाको देशभरिका महाधिवेशन प्रतिनिधिहरूबाट सर्वसम्मतिले पारित भएको विधानबाट हटाउने निर्वाचन आयोगको कार्यबाट निर्वाचन आयोगले आफ्नो क्षेत्राधिकारको उल्लंघन गरेको प्रस्ट देखिन्छ । निर्वाचन आयोगको काम निर्वाचन गराउने व्यवस्थापकीय कार्य गर्नु हो, नकि कुनै राजनीतिक दलको विचार र सिद्धान्तको व्याख्या वा अपव्याख्या गर्नु हो । यसैले निर्वाचन आयोगले राप्रपाको विधानको केही अंश वा वाक्यांशलाई उक्त पार्टीको विधानबाट हटाउन गरेको निर्णय संवैधानिक रूपले नभई राजनीतिक दुराशयबाट गरिएको हो भन्ने प्रत्यारोपको खण्डन आयोगले कसरी गर्छ, सबैको लागि चासो विषय बनेको छ । एउटा संवैधानिक आयोगले संविधानले दिएको समानताको हकसमेत उल्लंघन गर्दै अन्य पार्टीलाई भन्दा भिन्नै व्यवहार राप्रपाप्रति गर्नु गलत नियत त हुँदै हो, संविधानतः पनि संगतिपूर्ण हुन सक्तैन भन्ने जनमत बलियो बन्दैछ । निर्वाचन आयोगको काम, कर्तव्य र अधिकार तथा कार्यविधिसम्बन्धी संविधानको धारा २४६ को उपधारा (३) मा निर्वाचन आयोगलाई उम्मेदवारको हकमा मात्रै योेग्यता परीक्षण गर्न सक्ने अधिकार प्रदान गरिएको छ भने सम्पूर्ण रूपमा दलकै योग्यता वा वैधानिकता परीक्षण गर्ने वा निक्र्योल गर्ने कुनै पनि अधिकार संविधानमा कतैकहीं दिइएको छैन । यसकारण निर्वाचन आयोगको राप्रपा सम्बन्धको विवादास्पद कारबाही गैरसंवैधानिक र गैरकानुनी देखिन्छ । संविधानले परिकल्पना नगरेको दलको योग्यता वा वैधानिकता परीक्षण गर्ने विषयमा जेजति कानुनहरू अस्तित्वमा छन्, तीसमेत संविधानसँग बाझिएको हदसम्म निष्प्राण वा खारेज हुन सक्छन् । धारा २६९ को उपधारा (१) मा कानुनका अधीनमा रही राजनीतिक दलको गठन गरी सञ्चालन गर्न, दलको विचारधारा, दर्शन र कार्यक्रमप्रति जनसाधारणको समर्थन र सहयोग प्राप्त गर्न त्यसको प्रचारप्रसार गर्ने कार्यमा कुनै प्रतिबन्ध लगाउने गरी बनाइएको कानुन वा गरिएको कुनै व्यवस्था वा निर्णय संविधानको प्रतिकुल मानिनुका साथै अमान्य हुनेछ । राजसंस्था र हित्दुत्व बेच्यो भन्ने गम्भीर आरोप राष्ट्रिय प्रजातन्त्र पार्टीका नेता र समग्रः पार्टीमाथि लगाउन थालिएको परिप्रेक्ष्यमा निर्वाचन आयोगले जानेर वा नजानेर राप्रपालाई आफ्नो प्रतिबद्धता जनतामाझ पुनर्पुष्टि गर्नलाई चुनावको मुखमा दिएको यो अवसरभन्दा अर्को स्वर्ण अवसर कुनै हुनै सक्तैन । राप्रपाले पार्टीको प्रस्तावना र उद्देश्यमा उल्लिखित मूलभूत मान्यता हटाएर पार्टीको विधान नै परिवर्तन गर्ने गरी गरिएको निर्वाचन आयोगको निर्णयविरुद्ध आजदेखि देशव्यापी आन्दोलनको घोषणा गरिसकेको छ । सडक र सदनमा मात्र होइन, आवश्यकता परे आफ्नो एजेन्डा बचाउको लागि सशस्त्र संघर्ष नै गर्नुपर्ने तीव्र माग युवावयका राप्रपा कार्यकर्ताको रहेको छ । राप्रपाजस्तो अनुभवी व्यक्तिहरूसंलग्न राजनीतिक पार्टीले निर्वाचन आयोगविरुद्ध संस्थागत रूपमा कानुनी उपचारको बाटो खोजिनु उपयुक्त छैन । राजनीतिक दल रकमी मुद्दामामिलामा फस्नु हुँदैन । निर्वाचन आयोगले जेसुकै निर्णय गरे पनि राप्रपाले संविधानसँग सहकार्य गर्न नछोड्ने, तत्काल सरकारबाट नहट्ने, संसद्मा संविधान संशोधनमार्फत आफ्नो आस्था प्रकट गर्ने, स्थानीय तहको आगामी वैशाख ३१ गतेलाई तय भएको निर्वाचनलाई राजसंस्था र हिन्दु राष्ट्र पुनस्र्थापनाको लागि उपयोग गर्ने उपयुक्त अवसरको रूपमा लिनुपर्छ । अबको स्थानीय तहको निर्वाचनको प्रचारप्रसार नै आन्दोलनको रूपमा हुने हुँदा राप्रपाका कार्यकर्तामा एकाएक नयाँ जोस र जुझारुपन सिर्जना हुने स्पष्ट अनुभूत गर्न सकिन्छ । यही प्रकरणबाट राप्रपाले आफ्नो आन्तरिक शक्ति केन्द्र र बाह्य शुभचिन्तकहरूसँगको सम्बन्धलाई सुदृढ पार्न सक्नेछ । राप्रपाले तत्काल प्रचण्ड सरकारबाट बाहिरिने निर्णय गरेको भए सरकार तत्काल नै ढल्ने थियो र यसको सबैभन्दा ठूलो मार नेपाली जनतालाई पर्ने थियो, जो स्थानीय तहको निर्वाचनमार्फत २० वर्षमा पहिलोपटक आफ्ना प्रतिनिधि छान्न पाउँथे । राप्रपाले स्वर्ण अवसरको सदुपयोग गर्न सक्छ कि सक्तैन, प्रश्न यति मात्र हो । आचार्य राप्रपाका नेता हुन् ।"
निर्वाचन जनताका लागि,"स्थानीय निर्वाचनको मिति नजिकिँदै गर्दा जनता थप उत्साहित भएका छन् । बीस वर्षपछि मात्र स्थानीय विकासको लागि आफ्ना प्रतिनिधि छान्ने अवसर पाएकाले पनि जनता उत्साहित भएको हुनुपर्छ । किनकि लामो रस्काकस्सीपछि बौद्धिक जगत्, सञ्चारमाध्यम र सरोकारवाला जनताको तीव्र दबाबमा निर्वाचन मिति घोषणा गरिएको थियो । निर्वाचनको घोषणाप्रति सबै क्षेत्र उत्साहित छ, यसलाई स्वागतयोग्य मान्नुपर्छ । जनतालाई स्वशासनको प्रत्याभूति दिने निकायको रूपमा लिइन्छ स्थानीय निकायलाई । गाउँ तथा नगरस्तरमा स्वशासनको प्रत्याभूति दिइने व्यवस्था धेरै वर्षअगाडिदेखि नै थालनी भएको हो । पञ्चायती व्यवस्थाको आधार पनि यिनै विकेन्द्रित स्वशासित संस्था नै थिए । तर स्वशासन र विकेन्द्रीकरणलाई आधारभूत प्रजातान्त्रिक जग मानिए पनि केन्द्रीकृत शासन व्यवस्थालाई अधिकार नि िश्र्रत गरेर तल्लो तह र वर्गलाई अधिकारसम्पन्न बनाउने नाममा तत्कालीन शासकहरू देखावटी काम गर्नमा मात्र अघि सर्ने प्रचलन विद्यमान भइदिँदा त्यसले सकारात्मक परिणाम ल्याउन सकेन । वर्तमान संविधानले एउटा राम्रो प्रयासको थालनी गरेको छ । स्थानीय निकायलाई संवैधानिक अस्तित्व दिई काम, कर्तव्य र अधिकार पनि संविधानमै उल्लेख गरेर त्यसको ग्यारेन्टी प्रदान गरेको छ । यसबारे केन्द्रीय अथवा प्रादेशिक शासक वर्गले आफ्नो इच्छा र बाहुबलमा स्थानीय निकायलाई अधिकार दिने, अधिकारबाट वञ्चित गर्ने बेलाबेलामा आफ्नो अनुकूल नहुँदा विघटनसमेत गर्ने अवस्थाबाट जोगाएको छ । त्यसैले संविधानमै व्यवस्थित गरिएको स्थानीय निकायलाई सबल र सक्षम बनाउने प्रावधान सराहनीय मानिएको हो । यो प्रावधानले सुशासन र विकासलाई मात्र बल पुर्याउने नभई राजनीतिक प्रतिनिधिलाई जनताप्रति उत्तरदायी बनाउनेछ । यस्तो संवैधानिक व्यवस्था गरिए पनि स्थानीय निकायको लामो अवधिसम्म संगठन हुन नसक्दा ग्रामीण भेगमा बसोबास गर्ने सर्वसाधारण जनता अप्ठ्यारोमा परेका हुन् । विगत बीस वर्षदेखिको अनुपस्थितिमा सरकारले कर्मचारीबाट काम लिनुपरेकाले पनि आम नागरिकमा वर्तमान लोकतान्त्रिक प्रणालीप्रति नै वितृष्णा जाग्न थालेको थियो । अघिल्लो वर्ष बहत्तर सालमा गएको विनाशकारी भूकम्पले पीडित आम जनताको उद्धार कार्यलगायत वर्तमान निर्माण कार्यमा समेत स्थानीय निकायको अनुपस्थितिले अवरोध उत्पन्न भएको त्यहाँ सञ्चालित कार्यक्रम र त्यसमा संलग्न स्वदेशी तथा विदेशी निकायले पनि महसुस गरेका हुन् । यी सबै कुराले स्थानीय निकाय निर्वाचनको आवश्यकता र महत्व स्थापित गरिसकेको छ । कसैको निगाह, लहड र दलीय अडानका कारण निर्वाचन घोषणा भएको मान्नु हुन्न । विकास निर्माणमा जनसहभागिता सञ्चालन गर्न अवरोध उत्पन्न हुनु, कर्मचारीतन्त्रको कारणले भ्रष्टाचार व्याप्त हुनु, राजनीतिक दलहरूको उपस्थिति गाउँ र सहरमा भए पनि उनीहरू जनताप्रति उत्तरदायी हुने व्यवस्था नहुनु आदि विषय स्थानीय निकाय अभावमा व्याप्त छ । यसले गर्दा राजनीतिक दलप्रति राष्ट्रिय तथा अन्तर्राष्ट्रिय जगतमा नराम्रो सन्देश प्रवाह भएको थियो । निर्वाचन घोषणाले यो सन्देशमा थोरै भए पनि मलम लगाएको छ ।निर्वाचनको मिति तय भयो । यो निर्वाचन तोकिएको मितिमा सम्पन्न हुन सक्छ कि सक्दैन भन्ने तर्क पनि जनमानसमा उठेका छन् । निर्वाचन आयोगले भने तोकिएको समयमा निर्वाचन गराउने प्रतिबद्धता जाहेर गरी आवश्यक पूर्वकार्यमा तल्लीन भएर लागिरहेको छ । स्थानीय निकायको संख्या र सीमा निर्धारणको काम पनि सम्पन्न भइसकेको छ । मतपत्र छपाइ कार्य पनि सुरु हुँदैछ । के मतदान केन्द्रहरूको निर्धारण सजिलो छ त ? घोषित स्थानीय तहका निर्वाचन सफलतापूर्वक सम्पन्न गर्ने महायज्ञमा समाहित भई मधेसकेन्द्रित दलले पनि आफ्ना उम्मेदवार जिताएर मधेसी जनताको संवैधानिक अधिकारको सम्मान गर्नुपर्छ । सरकारले एकै दिनमा निर्वाचन गर्नु भनेर निर्वाचन आयोगलाई दिएको कार्यादेशप्रति केही निर्वाचनविज्ञहरूले आपत्ति जनाएको पाइन्छ । निर्वाचन प्रणाली, पद्धति र व्यवस्थापनमा सरकारबाट हुने गरेको बराबरको हस्तक्षेपकारी भूमिकाले स्वतन्त्र र निष्पक्ष शान्तिपूर्ण निर्वाचनको सञ्चालनमा आयोगले आफ्नो अहं भूमिका निर्वाह गर्न सक्ला ? प्रश्न पनि तेर्साउन थालिएको छ । सरकारी पक्षबाट निर्वाचन सम्पन्न गराउने अठोट गरिए पनि मधेसकेन्द्रित दलसँग सम्बधित संविधान संविधान संशोधनको प्रश्नले यसलाई झन् जटिल बनाउँदै लगेको पाइन्छ । अहिले त मधेसकेन्द्रित दलले सरकारलाई दिएको समर्थन पनि फिर्ता लिएको अवस्था छ । तसर्थ सरकारले जनचाहनाअनुकुल मिति तोके पनि त्यसमा सजिलैसँग काम सम्पन्न गर्नसक्ने गरी आयोगलाई समयावधि दिनुपथ्र्यो । तैपनि लामो समयपछि निर्वाचन मिति सार्वजनिक भएकाले सबैले मिलेर यो महायज्ञ सम्पन्न गर्नु अहिलेको दायित्व हो । किनकि लामो समयसम्म संक्रमणकाल जारी रहँदा यसले मुलुकको हित गर्दैन भन्ने ज्ञान सबैमा हुनुपर्छ । निर्वाचनको सहज वातावरण बनाउन संविधान संशोधनको विषयमा सरकारले निर्णयात्मक भूमिका निर्वाह गर्न सक्नुपर्छ । संशोधन हुन नसकेको अवस्थामा प्रजातान्त्रिक सिद्धान्तअनुसार संसद्को निर्णयलाई सबैले स्विकार्न आवश्यक छ । अन्यथा लोकतान्त्रिक अभ्यासमा अनर्थको अवस्था उत्पन्न हुने सम्भावना भएकाले सरकारले आफ्नो सबल, सक्षम र जनताको चाहनाअनुकुल काम गर्ने अठोट राख्नु आवश्यक छ । निर्णय प्रक्रियामा कसैको डर, धाक, धम्की र त्रासदीपूर्ण वातावरण उत्पन्न हुन दिनु हुँदैन । निर्वाचनको वातावरण र जनसहभागिताको बढ्दो उत्साहले पनि यस प्रकारको अवस्था सिर्जना गर्न सरकारलाई सघाउ पुर्याउँछ । अहिलेको सर्वोपरि आवश्यकता भनेको जनतालाई राष्ट्रियता, अखण्डता र सार्वभौमिकताप्रति जागरुक र सशक्त गराउँदै नेतृत्व बहन गर्न सरकार सक्षम हुनुपर्छ । कर्मचारीको आवश्यकता, मालसामान, सुरक्षा व्यवस्था निर्वाचनको लागि आवश्यक जनशक्ति सुरक्षाबारे निर्वाचन आयोगलाई आश्वस्त गर्न आवश्यक छ, सरकार र राजनीतिक दलहरूले । संवैधानिक व्यवस्था हुँदाहँुदै पनि समावेशी भावनामा कुठाराघात नहोस् भन्नेतर्फ सबै सजग र सचेत हुनुपर्छ । गणतन्त्र, संघीयता र समावेशी शासन व्यवस्थामा समावेशीता भएन भने त्यसले भोलि नराम्रो परिणाम नल्याउला भन्न सकिन्न । त्यसैले स्थानीय तहको निर्वाचन शान्तिपूर्ण र धाँधलीरहित रूपमा सम्पन्न गराउन सबै क्षेत्रबाट सहयोग हुनुपर्छ । निर्वाचनलाई कुनै पनि दलले नाफाघाटाको विषय नबनाई स्थानीय तहको विकास र जनताको अधिकार स्थापित गर्ने माध्यमको रूपमा लिनु उत्तम हुनेछ । आफूहरूले भनेअनुसार संविधान संशोधनको माग पूरा भएन भने मधेसकेन्द्रित दलहरू आन्दोलन गर्छु भनिरहेका छन् । स्थानीय तहको निर्वाचन मिति घोषणा भएको स्थितिमा त्यो आन्दोलनले कसलाई फाइदा पुग्ला ? मधेस आन्दोलन भयो भने त्यो मधेसी जनताको विपक्षमा हुनेछ, न कि सिंहदरबारविरुद्ध । नयाँ संविधानले स्थानीय निकायलाई संवैधानिक दायित्व सुम्पिएको अवस्थामा निर्वाचन हुन दिँदैनौं भन्नु स्थानीय स्वायत्त प्रशासनविरुद्ध हुनेछ । यसले मधेसी जनतालाई दुःख त दिन्छ नै, मधेसकेन्द्रित दललाई ठूलो नोक्सान पुर्याउनेछ । नागरिकताको विषय गजेन्द्रनारायण सिंहले नै उठाउँदै आएको मुद्दा हो । उहाँको मागपछि यसबारेमा सरकारहरू लचिलो हुँदै पनि आएका हुन् । लचिलोपनको फाइदा वास्तविक मधेसका भूमिपूत्रलाई भयो कि भएन ? भन्ने प्रश्न पनि उठेका छन् । यो प्रक्रियामा धेरै मान्छे बाहिरबाट आए । त्यसबाट विस्थापित को भए त ?नागरिकताको मुद्दामा लचिलो हुँदा वास्तविक मधेसी त मर्कामा परेका छैनन् ? यसबारे पनि सजग र सचेत हुन जरुरी छ । नागरिकतामा लचकता मधेसी जनताको हित र अधिकारका लागि हो, यसको दुरुपयोग नहोस् । संविधान संशोधनको मागले थोरैको फाइदाको लागि धेरैलाई असर पुर्याउँछ भने त्यसको पछि लाग्नु हुँदैन । हिमाल, पहाड र तराई मिलेर बसेको हाम्रो समाज हो । सबैमा भाइचारको सम्बन्ध अझै विद्यमान छ, कसैले तोड्न वा फोड्न खोजे पनि । त्यसैले संविधान संशोधनबाट तराई र पहाड अलग्याउने काम हुनु हुँदैन । पहाडमा स्थानीय स्रोत र साधन पर्याप्त भएकाले त्यसको उपयोग तराईका जनताले पनि गर्न पाउनुपर्छ । तराईको पनि कम भूमिका छैन । आजसम्म पहाडको रक्षाकबच भएरै बसिरहेको छ तराई । तराईलाई उपेक्षा गरेर पहाडको पनि भलो हुन्न । तराईको उर्वराभूमि पहाडको लागि अभावमा खाद्यान्न पूर्ति गर्ने माध्यम बनेको छ । पहाडलाई अप्ठ्यारो पारेर न तराईको हित हुन्छ न तराईलाई अप्ठयारो पारेर पहाडको उन्नति । विगतमा तराईमा भएको आन्दोलनले पहाडलाई ठूलो मर्का पर्यो । आन्दोलनका कारण उत्पन्न नाकाबन्दीले राजधानीलगायत पहाडलाई सामान आपूर्तिमा ठूलो अवरोध उत्पन्न गरायो । पहाडलाई अप्ठ्यारो पार्न खोज्दा त्यसको असर तराईमधेसमा झन् बढी पर्यो । आन्दोलनका कारण तराईका गरिखाने वर्ग प्रताडित भएको कुरालाई पनि काठमाडौंमा बसेर आन्दोलनको धम्की दिनेहरूले बुझ्न जरुरी छ । शान्तिपूर्ण आन्दोलन दलहरूको अधिकार हो, तर त्यसो भनेर त्यसको दुरुपयोग हुनुहुन्न, संवैधानिक परिधिलाई ख्याल गर्नुपर्छ । त्यसैले आन्दोलन र विरोधका कार्यक्रमलाई त्यागेर निर्वाचन सफल पारी मधेसी जनताको अधिकार स्थापित गर्ने अभियानमा लाग्दा मधेसकेन्द्रित दलको हितमा हुनेछ । दलहरूले कुनै पनि कार्यक्रम गर्दा मुलुकको संविधान, नियम र कानुनको परिधिलाई पनि ख्याल गर्नुपर्छ । हालै एमालेले गरेको शान्तिपूर्ण कार्यक्रम बिथोलिँदा राजविराजमा अनाहकमा पाँचजना नेपाली नागरिकको ज्यान गयो । दलीय व्यवस्था मानेर दलको नेताको हैसियत बनाएपछि जनतामा गएर आफ्ना कुरा राख्न पाउने अधिकार सबैलाई हुन्छ । तर त्यसैलाई कारण बनाएर सभा बिथोल्नु हुँदैन । तराईमधेसमा हुने हरेक दलको सभामा त्यहाँकै जनताको सहभागिता हुन्छ भन्ने सबैले बुझ्नुपर्छ । घोषित स्थानीय तहका निर्वाचन सफलतापूर्वक सम्पन्न गर्ने महायज्ञमा समाहित भई मधेसकेन्द्रित दलले पनि आफ्ना उम्मेदवार जिताएर मधेसी जनताको संवैधानिक अधिकारको सम्मान गर्नुपर्छ । लोकतन्त्रको संस्थागत विकास र दलको प्रभाव पनि निर्वाचनको माध्यमबाटै निर्धारण हुने भएकाले त्यसको उपयोगमा डराउनु हुन्न । तोकिएको समयमा स्थानीय तहको निर्वाचन सम्पन्न भयो भने यसले नागरिक स्वतन्त्रताको सम्मान गर्नेछ ।"
मुक्तिको बाटो,"प्रदेश नम्बर २ को राजविराजबाट बिराम लिएर अरू जिल्लामा एमालेको मेचीमहाकाली अभियान सफलतापूर्वक सम्पन्न भयो । हजारौं कार्यकर्ताको भीडले यो अभियानलाई शानदार बनाएकै हो । केपी ओली यो अभियानको आकर्षणको केन्द्रबिन्दु भए पनि उनी आउने प्रचारप्रसार गरेर जनताको भीड जुटाउन सफल एमालेले मुख्य ठाउँहरूबाहेक अन्यत्र ओलीको पदार्पण गराएन । आकर्षणको केन्द्रबिन्दुको अनुपस्थितिले अधिकतम मानिसहरू निराश हुनुपरेको थियो । एमालेले ओलीको नाम बेचेर झुक्कायो भन्ने धेरैको गुनासो थियो । जे होस्, राजनीतिको आफ्नो उत्पादनको मार्केटिङ गर्न एमाले सिपालु नै छ ।जुनसुकै राजनीतिक दलको, विशेषगरी ठूला दलको आमसभामा लाखौं खर्च गरेर तामझाम देखाएर बसको लस्करमा जनता कोचेर ल्याई भीड जुटाउन सफल नै भएका छन् । तर सबैका नसीबमा सोचेजस्तो सफलता लेखेको हुँदैन । भीड त हो नि । चर्चित नेताको भाषण सुन्न, बजार खेल्न, आफ्नो काम निपटाउन र रामरमिताको लागि पनि राजनीतिक उद्योगहरूले भाडामा लिएको बसमा चढेर भेडाको बगाल झैं बजार पस्छन् । एकातिर आफ्नो काम पनि भयो, राजनीतिक उद्योगहरूको राम्रै व्यापार पनि भयो । नेपालमा बढ्दो बेरोजगार छ । काम धन्दा छैन । नेताहरूले जता जाम भन्यो उतै लाग्नु जनताको दिनचर्या भएको छ । नेतालाई भोट दिएर जिताउँछन्, त्यसपछि उनीहरूको काम समाप्त हुन्छ, दलीय राजनीतिमा । त्यसपछि सुखसयलका दिन नेताहरूको ऋण तथा गरिबीको भारी जनताको थाप्लोमा । त्यसैले होला भारतीय कवि धुमिलले भनेका छन् जनता के हो, एउटा भेडा हो । जो अरूको जाडोको लागि आफ्नो पिठ्युँमा उनको फसल बोकिरहेको छ । हिजो जिल्लाहरूमा राजाको सवारी हुँदा पनि यिनै जनता हुन्, हुलका हुल राजाको दर्शनको लागि साउनको भेल झैं आउने गर्थे, आज तिनै जनता राजनीतिक उद्योगका उद्योगपतिहरू आउँदा त्यस्तै भीड लगाउने गर्छन्, तिनीहरूको जयजयकार गर्ने गर्छन् । हिजो गणतन्त्र आउँदा त्यसको विरोधमा चुइँक्क नबोल्ने जनता आज राजा आऊ देश बचाऊ भनेर सडकमा निस्कन थालिसके । राप्रपाले राजतन्त्र र हिन्दु राष्ट्रको नाम बेचेर चौथो ठूलो दल बन्न सफल भएको छ । भोलि राजतन्त्र फर्केर राजा यसरी नै जिल्लामा आउँदा योभन्दा ठूलो भीड लाग्नेछ । आज जुन नेताहरू आउँदा बसमा कोचिएर जनता नेताको भाषण सुन्न आइरहेका छन्, भोलि यिनै नेतालाई जेल हाल्ने परिस्थिति बन्यो भने यिनै जनता त्यसैको समर्थनमा सडकमा उफ्रिनेछन् । जनताले हिन्दु राष्ट्र र संंवैधानिक राजतन्त्रको पक्ष र सके संघीयता नराख्ने, राखे पनि उत्तरदक्षिण गरेर पाँच विकास क्षेत्रलाई पाँच प्रदेश बनाउनुपर्ने आफ्नो मत जाहेर गरेकै हुन् । तर जनताको भीडको अर्थ रहेन, कथित सभासद्हरू जो दाहाल, कोइराला र नेपालहरूको भेडा थिए, थपडी बजाएर विदेशीले चाहेजस्तो नेपाललाई असफल मुलुक बनाउने संविधान ल्याएकै हुन् । बर्दियाको सदरमुकाम गुलरियाको हाल नगरपालिका भएको चौर जसलाई उहिल्यै धर्मभकारी चौर भनिन्थ्यो । गणतन्त्र आएपछि पुरानो संरचना भत्काउने कार्यमा लागेका माओवादी नेताहरूका भनाइमा लागेर कांग्रेस, एमालेलगायतका दलहरूले राणाकालदेखि गुलरियाको शानको रूपमा रहेको दुइटा धर्मभकारीलाई फोडेर नगरपालिका बनाए । बाँकी रहेका ठाउँमा अहिले पनि चौर छ, जहाँ अहिले पनि पहिलाजस्तै प्रायः आमसभालगायतका कार्यक्रम हुने गर्छ । नेपालको स्वतन्त्रता र राष्ट्रिय स्वाभिमानको रक्षाको लागि हामीले भेडातन्त्रबाट मुक्त हुँदै यसको विकल्प खोज्नैपर्छ । यही धर्मभकारी चौर हो, जहाँ मदन भण्डारीले भारतीय विस्तारवादको विरुद्धमा गर्जेर भाषण गरेका थिए । यही चौरमा पुष्पकमल दाहाल पहिलोपटक प्रधानमन्त्री हुँदा आएर आमसभामा मदन भण्डारीको हत्या र दरबार हत्याकाण्ड भारतले गरेको भनेर भारततिर फर्केर औंला देखाएका थिए । यही धर्मभकारी चौरमा बीपी कोइरालाले प्रजातन्त्रको महत्व र राजतन्त्र तथा प्रजातन्त्रको सहकार्यले मात्र नेपाल रहने बताएका थिए ।बीपीबाहेक अरू नेताहरूले यो धर्मभकारी चौरमा जति चर्का भाषण गरे, सत्तामा गएपछि सबै बिर्सेर भारतपरस्त भए । मदन भण्डारी सत्तामा जान पाएनन् । यिनै पुष्पकमल दाहाल हुन्, जो कटवाल काण्डमा प्रधानमन्त्रीको जागिर गएपछि काठमाडौंमा भारतीय विस्तारवादविरुद्ध धम्की दिँदै भनेका थिएसुगौली सन्धिमा गुमेको पूर्वमा टिस्टादेखि पश्चिम काँगडासम्मको नेपालको भूभाग भारतले फिर्ता गर्नुपर्छ । दोस्रोपटक प्रधानमन्त्री हुनको लागि केपी ओलीलाई धोका दिँदै भारतको शरणमा परेर भारतको आज्ञाकारी सेवक बन्ने सर्तमा प्रधानमन्त्री बने । भारतको स्वार्थमा दिल्ली पुगेर पच्चीसबुँदे सहमति गरेर आए । खै, टिस्टादेखि काँगडासम्मको हाम्रो भूभाग फिर्ता माग्न सक्ने हिम्मत ? खै, यो मागलाई अन्तर्राष्ट्रिकरण गरेको ? गोविन्द गौतमको भारतीय एसएसबीले नेपालमै आएर हत्या गर्दा दाहालले भारतीय प्रधानमन्त्री मोदीसँग एक कल फोन गरेर विरोध गर्ने हिम्मत देखाउन सकेनन् । यस्ता हाम्रा प्रधानमन्त्रीले देशको स्वाभिमान र स्वतन्त्रताको रक्षा कसरी गर्लान् ? कांग्रेस र एमालेको मिलेमतोमा एनसेललाई तेत्तीस अर्ब रुपैयाँ राजस्व मिनाहा दिँदा एमालेजस्तो राष्ट्रवादी पार्टीले मौनता साँध्नु, त्यसबारेमा पार्टीको आधिकारिक धारणा बाहिर नआउनु रहस्यमय होइन र ? एमालेले आफ्नो पिठ्युँमा राष्ट्रवादको ऊनको खेती कसको लागि गरिरहेको छ ? हिजो राजतन्त्र छँदा यिनै दलहरू हुन्, गणतन्त्र ल्याउन राजतन्त्रविरुद्ध दलील दिइरहेका थिए२४० वर्षसम्म राजतन्त्र हुँदा नेपाल अन्धकारमा रह्यो, कुनै विकास भएन, राजा धनी भए, जनता झन्झन् गरिब । २३८ वर्षमा १०४ वर्ष त एकलौटी राणाशासन थियो, राजा राणाको कठपुतली थिए । पृथ्वीनारायणको राज्याभिषेकदेखि सुगौली सन्धिसम्म ६४ वर्ष राष्ट्र एकीकरणमा बित्यो । ००७ सालदेखि ०६३ सालमध्ये पच्चीस वर्ष दलीय शासन व्यवस्था थियो । ०६३ यताको जोड्दा दलीय शासन पैंतीस वर्ष बित्यो । जम्मा पैंतालीस वर्ष सक्रिय राजतन्त्र रह्यो । जनता त पञ्चायती कालभन्दा पनि गरिब भएकै छन् । हिजो गोर्खा भर्ती केन्द्रको विरोध गर्नेहरूले नेपाललाई आज खाडी मुलुक र मलेसियामा श्रमदास बेच्ने दास बजार बनाएका छन् । इतिहास साक्षी छ, जबजब नेपालमा दलीय व्यवस्था आयो नेपालको राष्ट्रियता र राष्ट्रिय स्वाभिमानको पतन भएको छ । गणतन्त्रमा यो पतन झन् निकृष्ट छ । आधुनिक नेपालमा महेन्द्रयुगीन युगमा नेपालको राष्ट्रियता र स्वाभिमान विश्व मानचित्रमा सगरमाथा उक्लेको थियो । मुलुकमा विकासको पूर्वाधारहरू खडा भएका थिए । धुमिलकै शब्दमा भन्नुपर्दा हामी जनता नेताको लागि ऊनको फसल बोक्ने भेडा त बनेकै छौं, हाम्रा नेताहरू पनि विदेशीको न्यानोको लागि ऊन बोक्ने भेडा भएका छन् । नेपालको स्वतन्त्रता र राष्ट्रिय स्वाभिमानको रक्षाको लागि हामीले भेडातन्त्रबाट मुक्त हुँदै यसको विकल्प खोज्नैपर्छ । नेपालको स्वतन्त्रता र राष्ट्रिय स्वाभिमानको रक्षाको लागि हामीले भेडातन्त्रबाट मुक्त हुँदै यसको विकल्प खोज्नैपर्छ ।"
नक्कली मयुरको नाच,"ब्रिटेनकी महारानी 'चर्च अफ इङ्ल्यान्ड' र त्यहाँका सम्पूर्ण क्रिस्चियन धर्मावलम्बीको संरक्षक मानिन्छिन् । सन् १७७२ को रोयल म्यारिज एक्ट (शाही विवाहसम्बन्धी कानुनी व्यवस्था) अनुसार राजपरिवारका कुनै पनि सदस्यले विधर्मीसँग विवाह गर्न पाउँदैनन् । सन् १९३९ को जुलाईमा १३ वर्षको उमेरमै एलिजाबेथको विवाह इसाई प्रथाअनुसार भएको थियो । नेपाल वा भारतमा जस्तै त्यहाँ पनि बालविवाह चल्थ्यो भन्ने थुप्रै उदाहरण पाइन्छन् । अहिले पनि त्यहाँ धार्मिक व्यवस्था यथावत् छ । सभ्य समाजले परम्परा, रीतिरिवाज, धर्मसंस्कृति, मर्यादा र मूल्यमान्यता बचाउन समयानुकुल परिस्कार ल्याउँदै पुर्खाले स्थापित गरेका हरेक असल पक्षलाई निरन्तरता दिने गर्छ । अर्बपति नै भए पनि जापानीहरू मान्यजनलाई झुकेर अभिवादन गर्छन् । मुसलमान राष्ट्रहरूमा मर्यादाहीन व्यवहारलाई 'हराम' (पाप) भनिन्छ र धर्म नमान्नेलाई हरामी । नेपालमा केही उच्छृंखल राजनीतिकर्मीहरू धर्मसंस्कृति नमान्दा आफू प्रगतिशील भएको ठान्छन् । हरामी त नभनौं, ती बिरामी पक्कै हुन् । राजा सुरेन्द्र विक्रम शाहको शुभराज्याभिषेक भएका बखत (विसं १९०४) जाजरकोटमा राजा दीपनारायण शाह, बझाङमा राजा जगराज सिंह, सल्यानमा राजा तेजबहादुर शाह आदि रजौटा थिए । आधुनिक सुविधा थिएन तर सुदूर पहाडका ती अनकन्टार ठाउँमा पनि उनीहरूले मर्यादा, सभ्यता, रीतिथिति र धर्मसंस्कृति बचाउन छुट्टै काइदा कानुन बनाएका थिए । राजा सुरेन्द्रलाई राज्याभिषेकमा इलामदेखि सुदूर पश्चिमसम्मका प्रशासक र सैनिक अधिकारीहरूले शुभकामना सन्देश पठाएको पाइन्छ । ती सन्देशमा खुसीयाली मात्र अभिव्यक्त गरिएको छैन, असल सुझाव पनि छन् । पाल्पाका कमान्डर कृष्णबहादुर कुँवर (जंगबहादुरका भाइ), डोटीका सुब्बा काशीदत्त पन्त र काजी कुलमानसिंह बस्नेत, प्युठानका सरदार गुन्जमानसिंह बस्नेत, जुम्लाका सरदार फत्ते सिंह, गोरखाका नयनसिंह बस्न्यात आदि मात्र होइन, सेनाका विभिन्न पल्टनका तर्फबाट पनि शुभकामना अर्पण गरिएको थियो । इलाममा त्यतिबेला नयाँ श्रीनाथ कम्पनी तैनाथ थियो भने सिन्धुलीमा नारायण दल पल्टन । धनकुटामा श्रीजंग पल्टन, सल्यानमा कालीजंग, दुल्लु दैलेखमा ज्वालादल भवानी बक्स कम्पनी, दाङमा गुरु बक्स कम्पनी, डडेलधुरामा रणभीम पल्टन र उदयपुरमा गोरखनाथ कम्पनी तैनाथ थिए । यसैले राष्ट्रको धर्मसंस्कृति र मर्यादा सुरक्षित राख्न बल पुगोस् भन्ने चिताएको पाइन्छ । त्यसमा छलकपट थिएन । सन् १९०७ मा एक वर्ष २२ दिनसम्म इङ्ल्यान्ड भ्रमण (पानीजहाजको यात्रा अवधिसमेत) गर्दा जंगबहादुरले भाइहरू बमबहादुर राणा (कार्यवाहक प्रधानमन्त्री), बद्रीनरसिंह राणा (प्रधानसेनापति), कृष्णबहादुर राणा (न्यायाध्यक्ष), रणोद्वीप सिंह (पूर्वपश्चिम क्षेत्र हेर्ने प्रशासक) र काकाका छोरा जयबहादुर राणालाई मालपोत हेर्ने 'इन्स्पेक्टर जनरल' बनाएका थिए । जंगबहादुरले दिएको हुकुममा राष्ट्रको मर्यादाको ख्याल गर्नू भनेको पाइन्छ । राजा त्रिभुवन २००७ सालमा दिल्ली प्रस्थान गरेपछि राणा प्रधानमन्त्री मोहन शम्शेरले त्रिभुवनका माइला नाति ज्ञानेन्द्रलाई राजा बनाए । राजगद्दीमा राखेर उनको नामका मुद्रासमेत छापियो । केही अवसरवादीले 'राजा त्रिभुवनलाई गद्दीच्युत गर्दैै श्री ३ महाराज नै श्री ५ बन्नुपर्छ' भनेर उक्साउँदा मोहन शमशेरले त्यसले राष्ट्रको मर्यादा नरहने तर्क गरेका थिए । राष्ट्र हाँक्नेहरूले नै मर्यादा बचाउन सकेनन् भने चरम बेथिति फैलिन्छ भन्ने उनीहरूलाई थाहा थियो । युवराज त्रैलोक्यका पालादेखि राजाको नाममा 'वीर विक्रम' लेख्ने चलन सुरु भयो । सुरेन्द्रविक्रम शाहले 'वीर' शब्द राखेको पाइँदैन । कतिपय इतिहासकारले राज्यको सर्वाधिकारी भएपछि अंशुबर्माले आफूलाई पहिलोपल्ट 'महाराजाधिराज' घोषणा गरेको बताएका छन् । पाँच हजार वर्षभन्दा पुरानो लिखित इतिहास भएको नेपाल धर्मसंस्कृति र मर्यादाका आधारमा चलेको थियो । सत्ताको लागि सबै कुरा त्याग्ने, मर्यादा बिर्सने र 'वाईसीएल' शैलीमा काम गर्ने प्रवृत्ति बढेकाले जताततै आज असभ्य, अहंकारी, अभिमानी, उन्मादी, उच्छृंखल, अशिष्ट र अविवेकीहरूको हैकम देखिन्छ । राजनीतिले यसलाई अरू प्रदूषित बनाइरहेको छ भने राजनीतिक नेतृत्व नै अमर्यादित भएकाले त्यसले दुष्प्रभाव राज्यका अरू अंगमा समेत स्पष्ट देखिएको छ । राजनीति, प्रहरी, प्रशासन, कूटनीति र प्राज्ञिक क्षेत्रसमेत शठतन्त्रले ग्रस्त छ । सिंहरबारका बाउसेभन्दा जंगलमा बस्ने राउटे धेरै मर्यादित देखिन्छन् । किनभने राउटेहरू धर्म र परम्परामा विश्वास गर्छन् । राजनीतिकर्मीहरू धर्म निरपेक्ष (? ) छन्, कुसुन्डाहरू पापनिरपेक्ष । यसरी हेर्दा राजनीतिक क्षेत्र सबैभन्दा धेरै विकृत बन्दै गएको देखिन्छ । सिद्धान्त महत्वहीन हुँदै गएकाले राजनीतिले जनतालाई सुखानुभूति गराएको पाइँदैन । निष्ठा, विश्वास, समर्पण र आदर्शको अवमूल्यन भइरहेकाले राजनीतिकर्मीहरूले जनविश्वास गुमाइरहेका छन् । यही कारणले अधिकांश राजनीतिज्ञका सन्ततिसमेत राजनीतिबाट विमुख हुँदै गएको पाइन्छ । ७० वर्ष अघिदेखि नेपाली राजनीतिलाई सूक्ष्म दृष्टिले अध्ययन गरेका ९६ वर्षीय साहित्यकार (२००७ सालका सक्रिय पत्रकार) श्यामदास वैष्णवले राजनीतिका बारेमा घतलाग्दो टिप्पणी गरेका छन्, 'मैले राजा त्रिभुवनदेखि राजा ज्ञानेन्द्रसम्मको शासन हेरें । राजा, प्रधानमन्त्री र अन्य शक्तिशाली व्यक्तिहरूलाई समेत ढाँटेर खाने हुल्याहा, मुल्याहा र छुल्याहा ठगहरूको हस्तक्षेप उस्तैउस्तै छ । इमानदार, सज्जन, देशभक्त र कर्तव्यनिष्ठहरूले राष्ट्रको गरिमा बचाउने काम गर्छन् । तर हरेक कालखण्डमा कुनै न कुनै किसिमको विकृतिले राजनीति ग्रस्त बनेको पाइन्छ । कुरौटे, अरौटे र भरौटेहरूले शक्तिशालीहरूलाई घेराबन्दीमा पार्ने गरेका छन् ।' उनी भन्छन्, 'श्री ३ मोहन शमशेरलाई तत्कालीन गुप्तचर प्रमुखले राजा त्रिभुवन सपरिवार गुप्तरूपमा दिल्ली जाने कार्यक्रम छ भन्ने रिपोर्ट बुझाएछन् । श्री ३ महाराज तथा गुप्तचर प्रमुखबीच सम्वाद भइरहेका बेला सरदार उपेन्द्रपुरुष ढकाल छेउमै रहेछन् । उनले गुप्तचरको खण्डन गर्दै 'महाराज (मोहन) स्वयं भगवान् होइबक्सन्छ । राजा सपरिवार दिल्लीतिर भाग्न लागेको हो भने त्यस्तो अप्रिय कुरा महाराजलाई सपनामा थाहा हुन्छ । त्यसैले गुप्तचर प्रमुखको कुरा हावादारी हो' भनेछन् । 'भगवान्लाई पूर्व आभास भइहाल्छ नि' भनेपछि मोहन शमशेर पनि दंग परे । केही दिनमै राजा दिल्ली पुगे । गुप्तचरको सूचना सही ठहरियो ।' झन्डै चालीसपैतालीस वर्षअघिको कुरा हो । तराईका सहरबजारमा भारतबाट 'रामलीला' नाटक देखाउने टोली आइरहन्थे । स्टेजमा राति रामरावणको घमासान युद्ध चल्थ्यो । साँच्चै युद्ध नै भएजस्तो ठानेर हामी केटाकेटी राति अबेरसम्म रामलीला हेथ्र्यौं । दिउँसो उज्यालोमा अर्कै दृश्य देखिन्थ्यो । रामले रावणलाई खैनी मोलेर खुवाइरहेको हुन्थ्यो । हनुमानले रावणको शरीरमा तेल घसिरहेको हुन्थ्यो । त्यो देख्दा केटाकेटीहरू उदेक मान्थे । नेपाली राजनीति पनि त्यस्तै नाटक रहेछ । दिल्लीमा बाह्रबुँदे नाटक रचना गरियो। राजतन्त्र फ्याँक्ने र गणतन्त्र ल्याउने फैसला दिल्लीले गर्यो। जनआन्दोलनको नाटक नेपालमा भयो। भारतविरुद्ध युद्ध गर्छौं भनेर हुँकार गर्ने पुष्पकमल दाहाल,बाबुराम भट्टराई, रामबहादुर थापा आदि सबै उतैको रामलीला पार्टी रहेछ । राष्ट्रवाद पो बेरुजु निस्केछ । केही दिनअघि निर्वाचन आयोगले राजतन्त्र र हिन्दु राष्ट्र जस्ता शब्द संविधानविरोधी छन् भनिदियो । संविधानको व्याख्या गर्ने काम आयोगको होइन, सर्वोच्च अदालतको हो । गणतन्त्रको संविधानलाई साह्रै उत्कृष्ट भन्दै आएको दलले नै राजतन्त्र र हिन्दु जस्ता शब्द कतै मिल्काउन पाए हुँदो हो भन्ने सोचिरहेका बेला कुचोले बढार्नुपर्ने कसिंगर हावाले उडाएजस्तो भयो । पूर्व प्रधानमन्त्रीहरू टंकप्रसाद आचार्यकी छोरी मीना, केआई सिंहका छोरा यज्ञजित, सूर्यबहादुर थापाका छोरा सुनिल, लोकेन्द्रबहादुर चन्दका छोरा जयन्त, मरिचमान सिंहका छोरा अनिल, नगेन्द्रप्रसाद रिजालका छोरा राजेन्द्र आदिलाई कुनै डर भएन । प्रधानमन्त्री पुष्पकमल दाहालले हजारौंको हत्या गराएकाले अहिले दाहाल परिवार मात्र होइन, कुनै पनि माओवादी नेता एक्लै हिँड्न सक्ने अवस्थामा छैनन् । वृद्ध आमाबाबुको सेवा गर्न गाह्रो मान्ने कपुत पनि लोकलाई देखाउन आमाबाबु मर्दा रोए झैं गर्छन् । राप्रपा नेतृत्वमा छाएको शोक पनि त्यस्तै कृत्रिम र क्षणिक वेदना मात्र हो । सिद्धान्तसँग सत्ता साट्नैपर्ने, गणतन्त्र जोगाउन पूर्व आतंककारीका लेफ्टिनेन्ट जनरल (टुआईसी) हुनैपर्ने र लाटासीधा कार्यकर्तालाई 'हाम्रो पार्टी राजावादी नै हो बाबै' भनेर ढाँट्नैपर्ने बाध्यताले ग्रस्त भएका बेला निर्वाचन आयोगले हिन्दुधर्म र राजतन्त्र आदि शब्द उच्चारण गर्न नपाइने हुकुम दिएको छ । राष्ट्र नै इसाईकरण भइरहेको र हिन्दु तथा राजतन्त्र देखाएर राजनीति गर्नेहरूले नै बाइबल जस्तो संविधानलाई 'उत्कृष्ट' घोषणा गर्न लाज मानेनन् भने गणतन्त्रकै जागिर खाइरहेका निर्वाचन आयोगले गौमाताको फोटो देखाएर गणतन्त्रको गहुँत खानेहरूलाई त्यस्तै जवाफ पठाएर शक्तिपरीक्षण गर्न खोजेको देखिन्छ । यस्तो स्थितिमा राप्रपाले सत्ता त्याग्छ कि सिद्धान्त ? जनता यसको उत्तर पर्खिरहेका हुन् सक्छन् । एकजना पण्डित बाजेलाई आफ्नो छोरा आफूजस्तै बनोस् भन्ने चाहना रहेछ । छोराले लामो टुप्पी नफ्याँकोस् भन्ने पण्डितको आग्रह थियो । अमेरिका जाने चिट्ठा परेपछि 'धर्म' बिर्सियो केटाले । तर बाबुको डरले टुप्पी काटेन । अन्त्यमा विदेश जाने विमान चढ्दा ढोकाको एउटा किलामा अल्झिएर बाहुन केटाको टुप्पी चुँडियो । ऊ प्रसन्न भयो । कतै मिल्काउन पाए हुन्थ्यो भनेर घाँडो ठानेको टुप्पी आफैं चुँडियो । त्यस्तै गणतन्त्रकै हर्ताकर्ता भइसकेका पार्टी नेताको अन्तरकुन्तरको आशय बुझेर निर्वाचन आयोगले 'टुप्पी' फ्याँकिदियो । अखिल भारतीय नेपाली राष्ट्रिय कांग्रेस २००३ साल कात्तिक १५ गते बनारसमा स्थापना भयो । देवीप्रसाद सापकोटा संस्थापक अध्यक्ष थिए । २०४६ सालपछि कांग्रेसमा आगन्तुक र अंगीकृतहरूको बहुमत भयो । गत वर्ष सम्पन्न तेह्रौं महाधिवेशनमा बीपीको तस्बिर देखाउँदै केही प्रतिनिधिले सोधेछन्, 'यो बूढो को हो ? ' भारतबाट आएका र विभिन्न दलको सिफारिसमा नेपाली नागरिकता लिएकाहरू राजा महेन्द्रलाई गाली गर्छन् । यस्तै वरिष्ठ भइसकेका राजनीतिज्ञसमेत विगतका सबै कुरा खराब थिए भन्दै इतिहासको अपव्याख्या गरिरहेका छन् । नक्कली मयुरहरूको प्रायोजित नाचलाई आज गणतन्त्र भन्ने गरिएको छ । विदेशीले पालेका भाले मयुरहरू पखेटा फिँजाएर नाचिरहेका छन् । असल नभए पनि उनीहरू 'सफल' छन् । आफ्नी गृहिणीलाई सुनका गहनाले सजाउने, महलमा बस्ने, पचासौं लाख रुपैयाँका मोटरगाडी चढ्ने र हजारौं रुपैयाँको दारु खाएर पुर्लक्क लड्ने ती 'त्यागी' नेताको सपना पूरा भएको छ । सरकार आफैंले गोली हनेर जनताको सिकार गर्छ र दस दस लाख रुपैयाँका दरले लास किनेर आफैंले सहिद घोषणा गर्छ । यस्तो दृश्य अन्य देशमा देखिँदैन । एउटै व्यक्ति राष्ट्रघाती र राष्ट्रवादी (? ) हुन सक्छ नेपालमा । एउटा पद्धतिलाई फेल बनाउनेहरू अर्को पद्धतिमा आफैं महारथी भएका छन् । प्रजातन्त्रका निमित्त संघर्ष र प्राणोत्सर्ग गरेका र दुःख पाएकाहरूको रेकर्ड कतै छैन । श्री ३ पद्म शमशेर नेपाल त्यागेर राँची (भारत) जाँदा उनीसँगै गएका डा महेन्द्रप्रसाद श्रीवास्वतसँग पंक्तिकारले भेट गरेको थियो । त्यतिबेला उनले भनेका थिए, 'राँचीमा कुल्ली काम गर्न जाने नेपालीलाई पद्म शमशेरले पनि बेलाबेलामा खर्च दिन्थे । त्यस्ता कुल्लीहरूलाई भेला पारेर कांग्रेसले छापामार युद्धको तालिम दिन्थ्यो, तर कांग्रेसी नेताहरू सुरुदेखि नै गैरजिम्मेवार थिए भने कर्यकर्ताहरूले पनि पेट पाल्ने काम मात्र गरे ।' राजा त्रिभुवनकी मुमाले चन्द्रशमशेरलाई धर्मभाइ बनाएर तिहारमा टीका लगाइदिने हुँदा त्रिभुवनले प्रधानमन्त्रीलाई महाराज मामा भन्थे भनेर इतिहासकारहरूले लेखेका छन् । दुवै एकअर्कालाई सम्मान गर्थे । चन्द्रशमशेरलाई राणाशासन चल्छ भन्ने पटक्कै विश्वास थिएन । चन्द्रले भनेका कतिपय कुरा कालान्तरमा सत्य सावित भयो । उनले 'भीमशमशेरलाई गँजेडी, जुद्धलाई स्त्रिलम्पट, पद्म र केशरलाई जँड्याहा र मोहन शमशेरलाई पुजारी' भन्दै व्यंग्य गर्ने गरेको इतिहासमा पाइन्छ । त्यसैले राजा त्रिभुवनलाई मोहनशमशेरले भनेका छन्, 'यिनीहरूले राजकाज चलाउँदैनन् । अन्त्यमा सरकारको हुकुम सरकारमै फर्किन्छ ।' उनले आफ्नै भाइभतिजालाई ढंग नभएका नक्कली मयुर ठानेका रहेछन् । शासकले सबै कुरा चाल पाउँदैनन् । तसर्थ, राष्ट्राध्यक्ष, सरकार प्रमुख र अन्य जिम्मेवार व्यक्तिहरूले योग्य व्यक्तिलाई सल्लाहकार र सचिव बनाउने चलन आएको हो । कतिपयले लम्फु र भुत्तेहरूलाई व्यर्थमा तलबभत्ता र मानमर्यादा दिएर आफ्नै गोडामा बन्चरो हानेका उदाहरण पनि छन् । वृद्धहरू भन्छन्, 'राणाकालमा श्री ३ बाट जागिर थमौती भएका राणाहरू ६ घोडे बग्गी (सालेबम) चढेर सैनिक पोसाकमा राजदरबार पुगेर श्री ५ को दर्शन गर्थे ।' २०६३ सालपछि प्रधानमन्त्री हुनेहरू दिल्ली दरबार जान थाले । ०६३६४ को परिवर्तनपछि विभिन्न देशका दूत मात्र बन्न पुगे, नेपालका प्रधानमन्त्रीहरू । त्यसैले उनीहरू विदेशीको खटनपटन मान्न बाध्य छन् । कुन बेला कसको प्राण जाने हो भनेर प्रधाननमन्त्रीकै परिवारमा चर्चा चल्न थालेपछि प्रधानमन्त्रीपुत्रले पन्ध्र लाख रुपैयाँको बन्दुक किनेको कुरा समाचारमा आयो । राणाशासनपछि सर्वसाधारण जनताबाट प्रधानमन्त्री हुने मातृकाप्रसाद कोइरालाका छोरा कमलप्रसाद कोइरालालाई बन्दुक र सुरक्षा चाहिएको छैन । पूर्व प्रधानमन्त्रीहरू टंकप्रसाद आचार्यकी छोरी मीना, केआई सिंहका छोरा यज्ञजित, सूर्यबहादुर थापाका छोरा सुनिल, लोकेन्द्रबहादुर चन्दका छोरा जयन्त, मरिचमान सिंहका छोरा अनिल, नगेन्द्रप्रसाद रिजालका छोरा राजेन्द्र आदिलाई कुनै डर भएन । प्रधानमन्त्री पुष्पकमल दाहालले हजारौंको हत्या गराएकाले अहिले दाहाल परिवार मात्र होइन, कुनै पनि माओवादी नेता एक्लै हिँड्न सक्ने अवस्थामा छैनन् । अर्थात् गणतन्त्र उनीहरूकै लागि गलपासो बनेको छ । पूर्व प्रधानमन्त्रीहरू टंकप्रसाद आचार्यकी छोरी मीना, केआई सिंहका छोरा यज्ञजित, सूर्यबहादुर थापाका छोरा सुनिल, लोकेन्द्रबहादुर चन्दका छोरा जयन्त, मरिचमान सिंहका छोरा अनिल, नगेन्द्रप्रसाद रिजालका छोरा राजेन्द्र आदिलाई कुनै डर भएन । प्रधानमन्त्री पुष्पकमल दाहालले हजारौंको हत्या गराएकाले अहिले दाहाल परिवार मात्र होइन, कुनै पनि माओवादी नेता एक्लै हिँड्न सक्ने अवस्थामा छैनन् ।"
मेस्सीको दुर्इ गोलमा बार्सिलोनाको सानदार जित,काठमाडौं : स्पेनिस ला लिगाको उपाधि दौडमा रहेको बार्सिलोनाले भ्यालेन्सियामाथि सानदार जित निकालेको छ । लिग अन्तर्गत आइतबार राति भएको खेलमा बार्सिलोनाले भ्यालेन्सियामाथि ४२ को जित निकाल्यो । बार्सिलोनाको घरेलु मैदान क्याम्प नाउमा भएको खेलमा बार्सिलोनाको जितका लागि कप्तान लियोनल मेस्सीले दुई गरे । त्यसैगरी लुइस स्वारेज र आन्द्रे गोमेजले एक एक गोल गरे । खेलमा सुरुवाती अग्रता भने भ्यालेन्सिया लिएको थियो । २९ औं मिनेटमा मंगलाले गोल गर्दै भ्यालेन्सियालाई अग्रता दिलाएका थिए । बार्सिलोनाका लागि ३५ औं मिनेटमा स्वारेजले गोल गर्दै खेललाई बराबरीमा पुर्याए । पहिलो हाफ सकिनै लाग्दा भ्यालेन्सिया १० खेलाडीमा सिमित हुन पुगेको पुग्यो । ४४ औं मिनेटमा मंगला रातो कार्ड खाँदै मैदानबाट बाहिरिएका थिए । त्यसपछि ४५ औं मिनेटमा पाएको पेनाल्टीमा मेस्सीले पहिलो गोल गर्दै बार्सिलोनालाई २१ को अग्रता दिलाए । त्यस लगतै इन्जुरी समयमा भ्यालेन्सियाका लागि एलहाड्डाडीले गोल गर्दै खेललाई पुन बराबरीमा पुर्याए । बार्सिलोनाले दोस्रो हाफमा थप दुई गोल गर्न सफल भयो । खेलको ५२ औं मिनेटमा मेस्सीले व्यक्तिगत दोस्रो गोल गरेपछि बार्सिलोनाले ३२ को अग्रता लियो । ८९ औं मिनेटमा गोमेजले गोल गर्दै बार्सिलोनाका लागि ४२ को जित सुनिश्चित गरिदिए । यो जितसँगै बार्सिलोनाको २८ खेलबाट ६३ अंक भएको छ । २७ खेल खेलेको शीर्ष स्थानको रियल मड्रिडको ६५ अंक छ ।
माल्दिभ्सका लागि भलिबल टोलीको विदाइ,"काठमाडौं : माल्दिभ्सको मालेमा बुधबारदेखि सुरु हुने सिनियर एसियन सेन्ट्रल जोन च्याम्पियनसिपमा सहभागी हुने नेपाली राष्ट्रिय भलिबल टोलीको आइतबार बिदाइ गरिएको छ । च्याम्पियनसिपमा नेपालले आयोजक माल्दिभ्ससहित तुर्कमेनिस्तान र किर्गिस्तानको सामना गर्नेछ । सेटर इम रानामगरको कप्तानीमा रहेको नेपाली टोलीमा मानबहादुर श्रेष्ठ, धनबहादुर भट्ट, कुलबहादुर थापा र दिल सुनार ओपन स्पाइकर छन् । यसैगरी क्विक स्पाइकरमा महेन्द्र श्रेष्ठ, भैरव बम र हरि अधिकारी रहेका छन् । साइड स्पाइकरमा नरेन्द्र गिरी, राजकुमार निरौला छन् भने सेटरमा दुर्गाप्रसाद महतो र लिबेरोमा ईश्वर थापामगर छन् । टोलीका चारजना नयाँ खेलाडीले अन्तर्राष्ट्रिय प्रतियोगितामा डेब्यु गर्दैछन् । डेब्यु गर्ने खेलाडीमा ओपन स्पाइकर दिल सुनार, क्विक स्पाइकर हरि अधिकारी, सेटर दुर्गाप्रसाद महतो र साइड स्पाइकर राजकुमार निरौला छन् । सुनार, अधिकारी र महतो त्रिभुवन आर्मी क्लबका खेलाडी हुन् । निरौला भने एपीएफ क्लबमा आबद्ध छन् । नेपाली टोलीको प्रशिक्षकमा वीरेन्द्र चौधरी तथा सहायक प्रशिक्षकमा जगदीश भट्ट छन् । नेपाली टोलीको व्यवस्थापकको जिम्मेवारी नेपाल भलिबल संघका सचिव डम्बरबहादुर नेपालीले सम्हाल्नेछन् । टोलीसँगै अन्तर्राष्ट्रिय रेफ्री क्यान्टिडेट चन्द्रा वदना राई पनि माल्दिभ्स प्रस्थान गर्नेछिन् । नेपालले पहिलो खेल मार्च २३ मा तुर्कमेनिस्तानसँग खेल्नेछ । दोस्रो खेल मार्च २४ मा आयोजक माल्दिभ्स र मार्च २७ मा किर्गिस्तानसँग खेल्नेछ । राउन्ड रोविन लिगका आधारमा सञ्चालन हुने उक्त प्रतियोगितामा समूहको शीर्ष टोली च्याम्पियन बन्नेछ । नेपाली टोलीलाई युवा तथा खेलकुदमन्त्री दलजित श्रीपाइली, नेपाल भलिबल संघका अध्यक्ष मनोरञ्जनरमण शर्मा, उपाध्यक्ष यमबहादुर गुरुङ र महासचिव जितेन्द्रबहादुर चन्द लगायतले बिदाइ गरे । नेपाली टोली सोमबार माल्दिभ्स प्रस्थान गर्नेछ ।"
मेसीले ग्रानडाविरुद्धको खेल गुमाउने,"काठमाडौंः बार्सिलोनाका स्टार खेलाडी लियोनल मेसीले एक खेल गुमाउने भएका छन्। लगातार दुर्इ खेलमा पहेंलो कार्ड पाएकाले मेसीले एक खेल गुमाउने भएका हुन्। अघिल्लो खेल सेभिल्लासँगको खेलमा पहेंलो कार्ड पाएका मेसीले गएराति भएको भ्यालेन्सियाविरुद्धको खेलमा पनि पहेंलो कार्ड पाएका थिए। त्यसैले मेसीले ला लिगामा अर्को साता हुने ग्रानडाविरूद्धको खेल गुमाउनेछन्। मेसीले यो सिजन पाँच पहेंलो कार्ड खाएका छन्। मेसीले डिपोर्टिभो, एथ्लेटिको मड्रिड, सेभिल्ला र भ्यालेन्सियाविरुद्धको खेलमा पहेंलो कार्ड पाएका छन्।"
सयौं टेस्टमा बंगलादेशले रच्यो इतिहास,"कोलम्बो : बंगलादेशले आफ्नो एक सयौं टेस्टमा श्रीलंकालाई चार विकेटले पराजित गरेर इतिहास रचेको छ । टेस्ट राष्ट्रको मान्यता पाएको सबैभन्दा कान्छो टोली बंगलादेशले श्रीलंकालाई उसैको मैदानमा हराएको हो । कोलम्बोमा भएको दोस्रो टेस्टको अन्तिम दिन घरेलु टोली श्रीलंकालाई पराजित गर्दै बंगलादेश एक सयौं टेस्टमा जित हासिल गर्ने चौथो टोली बन्यो । यसअघि यस्तो उपलब्धि अस्ट्रेलिया, वेस्ट इन्डिज र पाकिस्तानले हासिल गरेका थिए । ऐतिहासिक जितसँगै बंगलादेशले दुई टेस्टको शृंखलालाई ११ को बराबरी गर्न सफल भएको छ । घरेलु टोली श्रीलंकाले दिएको एक सय ९१ रनको लक्ष्य बंगलादेशले ६ विकेट गुमाउँदै पूरा गरेको थियो । टोलीलाई जित दिलाउन सुरुआती ब्याट्सम्यान तामिम इक्वालले महत्वपूर्ण भूमिका निर्वाह गरे । उनले टोलीका लागि ८२ रनको अर्धशतकीय पाली खेले । इक्वाललाई साथ दिएका सब्बिर रहमानले ४१ रन बनाए । इक्वाल र रहमानले तेस्रो विकेटका लागि एक सय नौ रनको साझेदारी गरेपछि बंगलादेशको ऐतिहासिक जित सम्भव भएको थियो । इक्वाल शृंखलाको म्यान अफ दी सिरिज चुनिए । बंगलादेशले पहिलोपटक श्रीलंकालाई पराजित गरेको हो । श्रीलंकाले पाँचौं दिन दोस्रो पालि आठ विकेटको क्षतिमा दुई सय ६८ रनबाट सुरु गरेको थियो । दिलरुवान परेराले ५० र सुरंगा लकमलले ४२ रन को पालि खेलेपछि श्रीलंकाले तीन सय रनको आँकडा पार गरेको थियो । श्रीलंकाको दोस्रो पालि तीन सय १९ रनमा समेटिएपछि बंगलादेशले एक सय ९१ रनको विजयी लक्ष्य पाएको थियो । श्रीलंकाका कप्तान रंगना हेराथ र दिलरुवान परेराले तीनतीन विकेट लिँदै खेलमा फर्किने प्रयास गरे पनि बंगलादेशी ब्याट्सम्यानको धैर्यपूर्ण ब्याटिङले त्यो सम्भव हुन सकेन । पहिलो टेस्टमा श्रीलंका दुई सय ५९ रनले विजयी भएको थियो ।"
"ओलम्पिक कमिटी विवाद : फुटाएको ताला, प्रहरीले लगायो","काठमाडौं : सातदोबाटोस्थित नेपाल ओलम्पिक कमिटी (एनओसी)को भवनमा लगाइएको ताला आइतबार दिउँसो तोडिएको छ । अन्तर्राष्ट्रिय मान्यताप्राप्त नेपाल ओलम्पिक कमिटीका अध्यक्ष जीवनराम श्रेष्ठको नेतृत्वमा ४०५० जनाको समूहले भवनको मूल ढोकामा लगाइएको ताला फोडेको हो । बिहान साढे ११ बजे मूल ढोकामा लगाइएको ताला फोडेर श्रेष्ठ नेतृत्वको समूह कार्यालय प्रवेश गरेको थियो । उनीहरू ओलम्पिक भवनमा पसेको करिब एक घन्टापछि प्रहरी आएर उनीहरूलाई बाहिर निकालेको थियो । ताला फुटाएर कार्यालय प्रवेश गरेको समूहलाई हटाउन महानगरीय प्रहरी वृत्त सातदोबाटोका प्रहरी नायब उपरीक्षक (डीएसपी) रोमेश्वरप्रसाद यादव आफैं खटिएका थिए । डीएसपी यादवले भवनमा प्रहरी नरहेको मौका छोपी ४०५० जनाको समूहले मूल ढोकामा लगाएको ताला फोडेको बताए । 'बिहान प्रहरी नभएको मौका छोपेर ४०५० जनाको समूह ओलम्पिक कमिटीको ताला तोडेर भित्र पसेको थियो । पछि मेरै कमान्डमा उनीहरूलाई कार्यालयबाट हटाएर हामीले पुनः ताला लगाएका छौं', डीएसपी यादवले भने । यादवले ओलम्पिक भवनको सुरक्षाका लागि सईको कमान्डमा सातजनाको प्रहरी टोली परिचालन गरिएको जानकारी पनि दिए । 'भवनको सुरक्षाका लागि जुनियर अफिसरको कमान्डमा सातजनाको टोली चौबीसै घन्टा परिचालन गरिएको छ', उनले भने । ओलम्पिक कमिटी भवनको निगरानीमा एकजना प्रहरीमात्र रहेको र ति प्रहरी पनि खाना खान गएको मौका पारी ताला तोडिएको जानकारी उनले दिए । श्रेष्ठको नेतृत्वमा एक समूह बिहान साढे ११ बजे भवनको ताला तोडेर कार्यालयमा प्रवेश गरेको र त्यसको करिब एक घन्टापछि प्रहरी आएर सबैलाई बाहिर निकालेको पुष्टि ओलम्पिक कमिटीका कर्मचारी नीरज श्रेष्ठले पनि गरे । उनका अनुसार ताला तोड्न उपाध्यक्ष पुरेन्द्रविक्रम लाखे, महासचिव लामा टेन्डी शेर्पा तथा सदस्यहरू नीलेन्द्रराज श्रेष्ठ, सुनील श्रेष्ठ, दीपकहर्ष वज्राचार्य, समिममिया अन्सारी, आङटेन्डी शेर्पा र रमेशकुमार श्रेष्ठसहितको समूह सातदोबाटो पुगेको थियो । हाल नेपालमा दुईवटा ओलम्पिक कमिटी अस्तित्वमा छन् । रुक्मशमशेर राणाको नेतृत्वमा रहेको ओलम्पिक कमिटीलाई सर्वोच्च अदालतले वैधानिक ओलम्पिक कमिटी भनी फैसला गरेको छ भने श्रेष्ठ नेतृत्वको ओलम्पिक कमिटीलाई अन्तर्राष्ट्रिय मान्यता प्राप्त छ । अदालतबाट असंवैधानिक घोषित कमिटीका महासचिव लामा टेन्डी शेर्पाले पनि आफूहरूले ओलम्पिक भवनमा लगाइएको ताला तोडेको स्वीकार गरे । 'ओलम्पिक कमिटी भवनमा ताला लगाइएको लामो समय भयो । मध्यरातमा लगाएको ताला कसले लगाएको हो भन्ने पुष्टि अहिलेसम्म भएको छैन । त्यही भएर हामीले ताला तोडेका हौं', शेर्पाले भने, 'यो भवन आईओसीको सहयोगमा बनेको हो, आईओसीले हामीलाई मान्यता दिएको छ र यसको भोगचलन गर्ने अधिकार पनि हामीसँग मात्र छ ।' उनले ओलम्पिक भवनमा बस्न रोक लगाएर हालसम्म आफूहरूलाई कुनै निकायबाट आधिकारिक पत्र नआएको दाबी पनि गरे । उनले आफूहरूले न्यायपालिकाको आदेशलाई शिरोधार्य गर्ने बताउँदै सर्वोच्च अदालतले आफूहरूलाई अवैधानिक घोषणा नगरेको बताए । ओलम्पिक कमिटीको आधिकारिकताको विवादमा सर्वोच्च अदालतको फैसला लामो समयसम्म कार्यान्वयन नभएपछि अदालतबाट वैधानिकता पाएको राणा नेतृत्वले गत माघ ११ गते सातदोबाटोस्थित ओलम्पिक कमिटी भवनमा ताला लगाएको थियो । सर्वोच्च अदालतले पनि पटकपटक राणा नेतृत्वको ओलम्पिक कमिटीलाई मान्यता दिने आफ्नो निर्णय कार्यान्वयन गर्न सम्बन्धित निकायलाई निर्देशन दिँदै आएको छ ।"
एथ्लेटिको मड्रिडसँग सेभिल्ला पराजित,"काडमाडौं : स्पेनिस ला लिगा अन्तरगत आइतबार राति भएको खेलमा सेभिल्ला एथ्लेटिको मड्रिडसँग ३१ ले पराजित भएको छ । उपाधि होडमा रियल मड्रिड र बार्सिलोनालाई पछ्र्यारहेको सेभिल्ला पराजित भएसँगै बार्सिलोना र रयिल मड्रिडलाई राहत मिलेको छ । हारपछि पनि सेभिल्ला तेस्रो स्थानमै कायम रहेको छ । उसले २८ खेलबाट ५७ अंक जोडेको छ । पहिलो स्थानमा रहेको रियल मड्रिडको ६५ अंक रहेको छ, रियलले २७ खेल खेलेको समान खेल खेलेको बार्सिलोना ६० अंकका साथ दोस्रो स्थानमा छ । जितसँगै चौथो स्थानको एथ्लेटिको मड्रिडले ५५ जोडेको छ । घरेलु मैदानमा भएको खेलमा एथ्लेटिको मड्रिडका तर्फबाट जिताउन डिएगो गोडिन, एन्टोनी ग्रिजम्यान र कोकेले एक एक गोल गरे । ३७ औं मिनेटमा गोडिनले गोल गर्दै एथ्लेटिको मड्रिडले १० को अग्रता दिलाए । ६१ औं मिनेटमा ग्रिजम्यान र ७७ औं मिनेटमा कोकेले गोल गरेपछि एथ्लेटिको मड्रिडले ३० को अग्रता लियो । सेभिल्लाका लागि ८५ औं मिनेटमा योआकिन कोरेआले एक गोल फर्काए । यसले एथ्लेटिको मड्रिडको जितलार्य रोकन सकेन, एथ्लेटिको मड्रिडले ३१ को जित हात पार्न सफल भयो । । गए राति भएका अन्य खेलमा सेल्टा डि भिगोले डिप्रोटिभो डि लाकोरुनालाई १० ले परराजित गर्यो भने स्पोर्टिङ गिजोनले ग्रनाडालाई ३१ ले हरायो । लेगानेस र मालागाले गोलरहित बराबरी खेले ।"

शीर्षक,विवरण
जय नेपाल' प्रधानन्यायधिश सुशीला,"न्यायालयबारे गाउँमा एउटा चर्चित तथा मार्मिक, धार्मिक र सांस्कृतिक विश्वास छ । कथा यस प्रकार छः एक दिन शिवजी र पार्वती जोडी बाँधेर सहर घुम्न निस्किए । उनीहरू जब रामशाहपथस्थित सर्वोच्च अदालत अगाडि पुगे, महादेवले दुई हात जोडेर नमस्कार गरे । देवाधिदेव महादेवको यो चाला देखेपछि अचम्म मान्दै पार्वतीले सोधिन्, देवाधिदेव महादेव पनि झुक्ने त्यहाँ के छ र प्रभु, यो लीला ? पार्वतीका कुरा सुनेपछि महादेवले स्वाभाविक रूपमै भने हेर पार्वती, यो सर्वोच्च अदालत हो । न्याय दिने ठाउँ सबैभन्दा माथि हुने भएकाले मैले पनि नमस्कार गरेको हुँ ।पार्वतीलाई महादेवको कुरा हजम भएन । उनले भनिन्, सबैभन्दा माथि त तपाईं पो हुनुहुन्छ, देवताको पनि देवता देवाधिदेव ! महादेवले मुसुमुसु हाँस्दै भने, त्यसो भए म तिमीलाई न्यायालय किन माथि हुन्छ भन्ने प्रमाणित गरेर देखाउँछु, मेरो पछिपछि आऊ र केही नबोली हेरिराख प्रिय ! देवाधिदेवको जोडी सडकमा हिँडिरहेकै थियो । छेउमै दुलही लिएर जन्ती पनि गइरहेको थियो । महादेवले दुलही लिएर हिँडिरहेको गाडी रोकेर भने, यो मेरो बिहे हो, गाडीबाट दुलहीबाहेक अरू व्यक्ति निस्क । म बस्छु । दुलहीसँगै बसेको दुलहाले ठ्याक्कै आफूजस्तो व्यक्तिले भर्खर विवाह गरेर ल्याउँदै गरेकी दुलहीमाथि दाबी गरे पनि उसले गलबदी गर्न भने छोडेन । दुलही छक्क परेर हेर्न थालिन् । यो मेरो विवाह हो, दुवै दुलहा दाबी गर्न थाले । जन्ती पनि छक्क परे । दुवै एउटै, उही अनि उस्तै कुरा गर्छन् । परेन फसाद ? दुलही कसकी हो र दुईमध्ये खास दुलहा कुनचाहिँ हो ? दुलहाका बाबु कम्ती चलाख रहेनछन् । उनले चालमाल हेरेर दुलही कसकी हो भन्ने छुट्ट्याउन अदालत जानुपर्छ भन्दै जन्तीसहित न्यायको मन्दिर पुगे । न्यायाधीशले पक्षविपक्ष दुवैका कुरा सुने । कुन सामान कहाँ किनेको ? कहिले कुरा छिनेको ? दुलहाको थर, गोत्र दुवै एउटै बताउँछन् । दुलहीको नाम मात्र होइन, दुलहाका इष्टमित्र सबैको नाउँ पनि हुबहु लिन्छन् । दुलहाको बाबुबारे सोध्यो, दुवै एउटै जवाफ दिन्छन् । न्यायाधीश तीनछक्क परे । न्यायाधीश आफूले सोधेका अनेकौं सवालको एउटै जवाफ आएपछि पुर्पुरोमा हात राख्दाराख्दै आँखा चिम्लिएर सोच्न थाले । कसरी न्याय दिने ? को हो असली दुल्हो ? निकैबेर शान्त बनेपछि न्यायाधीश चलमलाए । पान चपाउँदै गम्भीर पाराले अर्दलीलाई बोलाएर भने, एक करुवा पानी ल्याऊ त ! इजलासमा चैनपुरे करुवामा पानी आइपुग्यो । त्यसपछि दुलही दावा गर्ने दुवै दुलहालाई बोलाएर न्यायाधीशले गम्भीर स्वरमा सुस्तरी भन्न थाले, हेर दुलहाहरू हो, यो करुवामा भरी पानी छ । अब तिमीहरू दुईमध्ये जो यो करुवाको मुखबाट पसेर टुटीबाट निस्कन्छ, न्याय त्यसैले पाउँछ । न्यायाधीशको कुरा सुनेर, सक्कली दुलहा हेरेको हेँयै भयो । उसले मनमनै ठान्यो बल्लबल्ल भएको बिहे श्रीमतीलाई घर नपुँयाउँदै अर्काले उडाउने भयो ! उसले निन्याउरो अनुहार लगायो । तर नक्कली दुलहा बनेका महादेव भने करुवाको मुखबाट छिरेर टुटीबाट फुत्त निस्किइहाले । करुवाको टुटीबाट निस्कने दुलहालाई हात जोड्दै न्यायाधीशले विनम्र बनेर भने, प्रभु, सक्कली विवाह तपाईंको होइन, यो करुवाको मुखबाट छिरेर टुटीबाट निस्कन नसक्ने मनुवाको भएको हो । त्यसैले दुलही उसैकी ठहर्छे ! न्यायाधीशबाट न्याय पाएपछि दुलही लिएर जन्ती घर फर्के । नक्कली दुलहा बन्ने महादेव पनि पार्वतीसँगै अदालतबाट बाहिर निस्किए । एकछिन अगाडि बढेपछि यताउता हेर्दै महादेवले भने, देख्यौ, थाहा पायौ त पार्वती न्यायालय भनेको सबैभन्दा माथि हुन्छ भन्ने कुरा ! महादेवले यति के भनेका थिए, पार्वतीले आँखीभुई उचाल्दै भनिन्, मानें प्रभु मैले तपाईंलाई ! कथा यति नै हो । तर यो कथा किन यहाँ विस्तारपूर्वक भनिएको हो भने गएको आइतबार सर्वोच्च अदालतकी सम्माननीय न्यायमूर्ति सुशीला कार्कीले संविधान, ऐन, कानुन र नियमसँगै राजनीति र षड्यन्त्र मिसिएको आईजीपी नियुक्तिको एउटा रिटमा कथाका न्यायाधीशले जस्तै न्याय दिएर सत्तापक्ष, प्रतिपक्ष र सम्पूर्ण देशवासीसामु अदालतको गरिमा चम्काएकी छन् । उनले देवाधिदेव महादेवले पनि किन अदालतलाई नमन गर्छन् भन्ने स्मरण हुने गरी महानिरीक्षकमा जयबहादुर चन्दको बढुवा निर्णय कार्यान्वयन नगर्न अल्पकालीन अन्तरिम आदेश दिएर रोकिदिइन् । ठीक समय र ठीक ठाउँमा उनले साहस देखाइन् । प्रथम महिला प्रधानन्यायाधीशले न्यायालयको गरिमा राखेकीले जय नेपाल' सम्माननीय प्रधानन्यायाधीश सुशीला कार्की भनिएको हो । अरूलाई जय नेपाल' किन भनिएको हो भने ऐनकानुनविपरीत गएर प्रहरी महानिरीक्षक भर्ती गराउन दबाब दिने कांग्रेस सभापति शेरबहादुर देउवा मुखले सधैं जय नेपाल' भन्ने गर्छन् तर मौकामा जय नेपाललाई नारायणहरि पारिदिन्छन् भन्ने औंल्याउन हो । अर्कोतर्फ जुन निकायको प्रमुखको रूपमा महानिरीक्षक भर्ती गरिएको छ, त्यो सधैं जय नेपाल' भनेरै अभिवादन गर्ने गर्छ तर उसको जय नेपाल' अभिवादनमा मात्र खुम्चिँदै गइरहेको छ । माओवादी अध्यक्ष पुष्पकमल दाहाल प्रचण्ड' जय नेपाल शब्दको सट्टा लालसलाम प्रयोग गर्दै आइरहेका व्यक्ति हुन् । यतिखेर उनी मुलुकको कार्यकारी प्रमुख भएकाले यिनका औपचारिक भनाइमा जय नेपाल' शब्दकै प्रयोग हुने गरेको त छ तर त्यो ओठेभक्तिमा मात्र सीमित छ । यसरी हेर्दा जय नेपाल शब्द धेरैले प्रयोग गरे पनि यसले साझा होइन, बेग्लाबेग्लै अर्थ बोकिरहेको देखिन्छ । एउटै शब्दको व्यक्तिपिच्छे जुन अर्थ लाग्ने गरेको छ, त्यसले यो शब्दको एक होइन, अनेक अर्थ लागिरहेकाले कुन सही कुन गलत छुट्ट्याउन सर्वसाधारणलाई गाह्रो परिरहेको छ । बतासे जय नेपालवालाहरूको चुरीफुरी जताततै देखिन्छ । प्रधानन्यायाधीश सुशीला कार्कीको आदेशले राज्यका तीन निकाय व्यवस्थापिका, कार्यपालिका र न्यायपालिकाबीच मात्र शक्ति सन्तुलनको सिद्धान्तलाई पालना गराउन खोजेको छैन, त्यसबाहेक सुरक्षा निकाय र मिडिया, नागरिक समाज, प्राज्ञिक तथा पेसागत समूहको संवेदनशीलतालाई मध्यनजर राखेको देखिन्छ । वास्तवमा एक्काइसौं शताब्दीमा तीन मात्र होइन, थप अवयवहरूको सन्तुलन राज्य सञ्चालनमा महत्ववपूर्ण मानिन्छ । किनभने यिनबाटै मुलुक चल्दछ र राज्य प्रणालीमा जस्तोसुकै परिवर्तन र फेरबदल भए पनि यिनै राज्यका संयन्त्र हुन्छन् र परिवर्तनअनुकुल समाजलाई गतिशील बनाउँदै अगाडि बढाउँछन् । राज्यका उपरोक्त अवयव भए पनि यिनको आआफ्नो विशेष भूमिका र दायित्व हुन्छ । पृथक कार्य संस्कृति हुन्छ, जसको मूल मर्म नागरिक र राष्ट्रको संरक्षण, संवद्र्धन र समृद्धि हासिल गराउनु नै हो । यो चर्चा सबैले बुझिने गरी किन गरिएको हो भने आइतबार बिहान मन्त्रिपरिषद्ले आन्तरिक सुरक्षाको प्रमुख निकाय नेपाल प्रहरी संगठनको प्रमुख पदको लागि पहिलो बरीयताका नवराज सिलवाल र दोस्रो प्रकाश अर्याललाई पन्छाएर तेस्रो वरीयतामा रहेका डीआईजी जयबहादुर चन्दलाई पहिलो नम्बरमा लगेर आईर्जीपीको फुली लगाउने निर्णय गर्यो । तर त्यो निर्णय सार्वजनिक भएसँगै अधिवक्ता कपिलदेव ढकालले सुरक्षा संयन्त्र खल्बल्याइयो भन्दै रामशाह पथस्थित सर्वोच्च अदालतमा रिट निवेदन दर्ता गरे । तत्कालै सोही दिन प्रधानन्यायाधीश कार्कीले आफ्नो एकल इजलासबाट मन्त्रिपरिषद्को त्यो निर्णय कार्यान्वयन नगर्नू नगराउनू भन्ने अन्तरिम आदेश दिइन् । थप अर्को रिटको सोमबार सुनुवाइ गर्दै चन्दलाई काम नगराउनू भन्ने अर्को आदेश पनि अदालतले जारी गरेको छ । अदालती आदेशबाट रन्थनिएको सरकारले भने मध्यरातमा नेपालकै इतिहासमा मेडिकल डाक्टरलाई कामु आईजीपी बनाएको छ । न्यायमूर्तिबाट अन्तरिम आदेश भएलगत्तै आमजनताले भने वास्तविक जय नेपाल' भएको ठानेका छन् । यसले सत्तामा बसेकाहरूले संविधान र कानुनको खिल्ली उडाए पनि न्यायपालिकाले त्यसो हुनु दिँदैन भन्ने आशा र भरोसा सर्वसाधारणमा तीव्रगतिमा जगाएको छ । सुरक्षा निकायजस्तो संवेदनशील क्षेत्रमा मनपरी गर्नु हुँदैन र त्यो रोक्ने निकाय जिउँदो र सक्षम छ भन्ने अदालतको पछिल्लो अन्तरिम आदेशले पुष्टि गरेको मात्र छैन, त्यो आफ्नो भूमिका निर्वाह गर्न काविल छ भन्ने पनि देखिएको छ । आईजी नियुक्त गर्ने निर्णय पुनर्निर्माण प्राधिकरणको सीईओ फेरेजस्तो होइन । सुरक्षा निकायको प्रमुख बनाइने व्यक्ति नियुक्त गर्नु भनेको सचिव र मुख्य सचिव छानेजस्तो पनि होइन । न त यो सहसचिवबाट सचिव, एक मन्त्रालयबाट अर्को मन्त्रालयमा कर्मचारी तानेजस्तो नै हो । प्रहरी प्रमुख नियुक्त गर्नु संवैधानिक निकायको प्रमुख नियुक्त गरेजस्तो पनि होइन । यो फरक छ र यसको प्रकृति अरूभन्दा नितान्त भिन्न छ । प्रहरी निकाय यस्तो संवेदनशील संरचना हो, जसमा हचुवाखालले पदमा छु भन्दैमा आफूखुसी गर्न थाल्यो भने भयंकर दुर्घटना निम्तिन सक्छ । जसरी तीस वर्ष अघिदेखि सुरु भएको मेलम्ची खानेपानी आयोजना अन्तिम चरणमा आएर अहिले पाइप बिछ्याउँदैछ अब यतिखेर आएर अधिकार छ भन्दैमा प्रधानमन्त्री प्रचण्डले नागार्जुन वा फुल्चोकी वा चन्द्रागिरि अथवा मणिचुड, चाँगुनारायणमा रिजरभ्वायर बनाऊ भनेर आदेश दिँदैमा त्यो बन्न सक्दैन । त्यो त इन्जिनियरिङको काम हुँदा डिजाइन चरणमा गर्नुपर्ने निर्णय हो । कटवाल प्रकरणमा तत्कालीन राष्ट्रपति डा रामवरण यादवले संविधान संरक्षकको हैसियतमा सशक्त भूमिका निर्वाह गरेका थिए, अहिले प्रधानन्यायाधीश सुशीला कार्कीले साहस गरेर त्यो भूमिका दृढतापूर्वक देखाएकी छन् । इन्जिनियरको इन्जिनियरिङको काम भइसकेपछि हामी इन्जिनियर नियुक्त गर्ने हौ भनेर डिजाइन परिवर्तन गर्न नमिलेजस्तै प्रहरी संरचनामा पनि हामी उनका हाकिम हौं भनेर जथाभावी गर्न मिल्दैन । आईजीपी नियुक्तिमा सोचनीय कुरा यही हो । हाम्रो इतिहास र तहगत विकास हुकुम प्रमांगीबाट भइआएकाले व्यावसायिक हुन सकेको छैन । हुप्रकै दरबारिया चलनलाई बहुदल र गणतन्त्रकालका छोटे राजाहरूले प्रहरीप्रशासनसुरक्षा संयन्त्र र जताततै बेथिति गरेकाले नै अहिलेको समस्या उत्पन्न भएको हो । थुप्रै गृहमन्त्री बेहोरेका एक आईजीपीले भने, सुरक्षा संवेदनशीलता र प्रहरीको व्यावसायिक विकासको लागि यस्तो खतरनाक निर्णय प्रधानमन्त्री, गृहमन्त्री र दलका नेताले गर्नु भनेको हामी फेरि संक्रमणकाल र विकासको गतिमा पछाडि नै रहेको संकेत हो । उनले आफ्नो विगतको कार्यकाल सम्झिँदै भने, ०४६ सालमा प्रजातन्त्र पुनस्र्थापना भएपछि अदालत र प्रहरी व्यावसायिक, इमानदार, प्रतिबद्ध र पारदर्शी बन्न सकेको भए राजनीतिक नेतृत्वलाई ठेगान लगाउन सक्थे । तर स्वार्थी राजनीतिज्ञले यही क्षेत्रलाई निकम्मा र बेकम्मा बनाएकाले देशको विकास र समृद्धि माथि उठ्न सकेन । विकास र समृद्धि हुन सकेको भए दसबर्से माओवादी द्वन्द्वले पनि लछारपाटो लगाउन सक्दैनथ्यो । अहिलेको आईजीपी नियुक्तिको निर्णयमा प्रधानमन्त्री प्रचण्ड र शेरबहादुर देउवाको सत्ता स्वार्थ जोडिएको छ । सुरक्षा निकायमा गरिएको यो जबर्जस्त हस्तक्षेपले विगतमा प्रचण्डले गरेको हस्तक्षेप स्मरण गराइदिएको छ । जसरी थोरै समय बाँकी रहेका सेनाका रुक्मांगद कटुवाललाई चलाउँदा पहिलोपल्ट प्रधानमन्त्री बनेका प्रचण्डले प्रधानमन्त्रीबाट सत्ताच्युत हुनुपर्ने अवस्था आएको थियो अहिले उनले फेरि अर्को संवेदनशील सुरक्षा निकायको प्रमुख नियुक्ति प्रकरणबाट दोस्रोपटक सत्ताबाट हात धुनुपर्ने अवश्यम्भावी छ । एक राजनीतिक सुरक्षा विश्लेषकले थपे, प्रचण्ड सत्ताच्युत हुने कडी यही हुन सक्छ किनभने समाज र नागरिक शान्ति, सुव्यवस्था र समृद्धिको पक्षमा छन् । चुनावको व्यग्रतापूर्वक प्रतीक्षा गरिरहेका छन् । सत्तासीन प्रचण्ड र देउवा चुनाव पन्छाउन कन्दनी कसेर लागेका छन् । कटवाल प्रकरणमा तत्कालीन राष्ट्रपति डा रामवरण यादवले संविधान संरक्षकको हैसियतमा सशक्त भूमिका निर्वाह गरेका थिए, अहिले प्रधानन्यायाधीश सुशीला कार्कीले साहस गरेर त्यो भूमिका दृढतापूर्वक देखाएकी छन् । उनी आफ्नो अडानमा कति अडिन्छिन्, आउँदो समयले देखाउनेछ । इतिहासमा यस्तो अवसर विरलै प्राप्त हुन्छ, जुन उनलाई अहिल्यै प्राप्त छ । त्यसको टेलर उनले देखाइ पनि सकेकी छिन् । प्रथम महिला प्रधानन्यायाधीशको रूपमा उनले सुरक्षा निकाय र त्यो पनि आमजनतासँग दैनन्दिनीय रूपमा संलग्न भइरहने जनपथ प्रहरीको सुदृढ र भ्रष्ट राजनीतिज्ञले दुरुपयोग गर्न नसक्ने गरी स्वाभाविक रूपमा सञ्चालन हुने पद्धति बनाउने गरी फैसला गर्न सकिन् भने त्यो मुलुकको बिभिन्डिएको सुरक्षा संयन्त्रलाई सही बाटोमा लगाउने ऐतिहासिक फैसला त हुने नै छ, साथै उनको बाँकी जीवनलाई सन्तुष्टि दिने अवसर पनि बन्नेछ । प्रधानन्यायाधीश महिला पनि भएकीले महिला हिंसासँग प्रहरीको सकल दर्जाको नेतृत्व र सञ्चालनमा कति ठूलो भूमिका हुन्छ भन्ने अरूले बताइराख्नु जरुरी पनि छैन किनभने महिलाको रूपमा उनले भोगेका प्रताडना नै काफी छन् । बेलायतका बहुचर्चित प्रधानमन्त्री विन्स्टन चर्चिलको भनाइ यहाँनेर स्मरण गर्नु सबैका लागि र खासगरी प्रधानन्यायाधीश कार्कीलाई देवताले पनि नमन गर्ने न्यायमूर्ति बन्न मननीय हुनसक्छ । चर्चिलले भनेका थिए, खाना, नाना र छाना नभएको ठाउँमा बरु बस्न सकिन्छ, तर सुरक्षा नभएको स्थानमा एकछिन पनि रहन सकिँदैन । त्यसैले राज्यको पहिलो कर्तव्य नागरिकलाई हरपल सुरक्षा प्रत्याभूत गराउनु हो ।'"
नयाँ नेपालको कथा,"२०६३ को दोस्रो जनआन्दोलनमा नेपाली जनतालाई लोभ्याउन एउटा नारा फ्याँकियो, त्यो थियो नयाँ नेपालको निर्माण । २९ वर्षसम्म पञ्चायती निरंकुशता बेहोरेका अनि जनआन्दोलनद्वारा त्यसलाई फ्याँकेर दलीय प्रजातन्त्र स्थापना गरेपछि पनि निरंकुशता र प्रजातन्त्र' बीच खासै फरक नभेटिरहेका जनतालाई ०६३ को जनआन्दोलनसँगै दिइएको यस किसिमको नाराले लोभ्याउनु स्वाभाविकै थियो । यस किसिमको नारा दिनेहरूमध्ये माओवादीहरू अग्रपंक्तिमा थिए । जो ०६३ को सेरोफेरोतिर नेपाली समाजमा परिवर्तनकारी शक्तिको रूपमा सुपरिचित थिए । उनीहरूले ०५२ सालमा जनयुद्ध' को प्रारम्भ गर्दा तत्कालीन सरकारका प्रधानमन्त्रीसमक्ष संयुक्त जनमोर्चाको नामबाट प्रस्तुत ४० सूत्रीय मागपत्रको माग नम्बर १० मा जनताको जनवादी व्यवस्था स्थापनाको लागि जननिर्वाचित प्रतिनिधिहरूद्वारा नयाँ संविधान निर्माणको माग राखेका थिए । त्यसै मागपत्रको माग नम्बर २८ मा दलाल पुँजीपति एवं नोकरशाहहरूको सम्पत्ति अधिग्रहण गरी राष्ट्रियकरण गरिनुपर्छ । अनि माग नम्बर ३९ मा भ्रष्टाचार, तस्करी, कालोबजारी, घूसखोरीलगायतका कार्यहरूको अन्त्य गरिनुपर्छ भन्नेलगायतका माग समावेश थिए । मागपत्रको दसौं मागको उद्देश्य देशमा नयाँ जनवादी व्यवस्थाको स्थापना रहेको थियो । उक्त मागपत्रमा उल्लिखित मागलाई सरकारले वास्ता नगरेपछि माओवादीहरूले जनयुद्ध' को प्रारम्भ गरेका थिए । नयाँ जनवादी सत्ता स्थापनाको लागि भन्दै दसबर्से सशस्त्र युद्ध हुँदै २०६३ सम्म आइपुग्दा उनीहरूले जनवादी सत्ताको नभएर राज्य पुनर्संरचनाको कुरा गर्न थालिसकेका थिए । नेपाल सरकार र नेकपा (माओवादी) बीच (०६३ मंसिर ५) भएको विस्तृत शान्ति सम्झौताको प्रस्तावनाको तेस्रो अनुच्छेदमा नेपालमा विद्यमान वर्गीय, जातीय, क्षेत्रीय, लैंगिक समस्या समाधान गर्न राज्यको अग्रगामी पुनर्संरचना गर्ने संकल्प गरिएको थियो । त्यसै सम्झौताको दफा ३६ मा सामन्तवादका सबै रूपहरूको अन्त्य गर्ने आर्थिक सामाजिक रूपान्तरणको न्यूनतम साझा कार्यक्रम आपसी सहमतिले तय गरेर लागू गर्दै जाने । दफा ३११ मा सरकारी लाभको पदमा रहेर भ्रष्टाचार गरी अकूत सम्पत्ति आर्जन गर्नेहरूमाथि कडा कारबाही गरी दण्डित गर्ने नीति लिने भन्ने व्यवस्था थियो । यिनै कुरालाई जनआन्दोलनपश्चात् तर्जुमा गरिएको अन्तरिम संविधानका व्यवस्थाहरूको रूपमा अंगीकार गरियो । संविधानको प्रस्तावनाको तेस्रो अनुच्छेदमा शान्ति सम्झौताको तेस्रो अनुच्छेदलाई नै दोहोर्याइएको थियो । त्यसैगरी संविधानको भाग ४ (राज्यको दायित्व, निर्देशक सिद्धान्त तथा नीतिहरू) धारा ३३ (ख) मा देशमा अग्रगामी राजनीतिक (आर्थिक र सामाजिक परिवर्तन सुनिश्चित गर्ने । त्यसै धाराको (घ) मा राज्यको वर्तमान केन्द्रीकृत र एकात्मक ढाँचाको अन्त्य गरी राज्यको समावेशी, लोकतान्त्रिक र अग्रगामी पुनर्संरचनाको कुरा उल्लेख थियो भने (ङ) र (ञ) मा शान्ति सम्झौताको दफा ३६ र ३११ का व्यवस्थाहरू अँगालिएका थिए । जनसमक्ष यी र यस्तै कुराको माध्यमबाट नयाँ नेपाल निर्माणको सपना बाँडिएको थियो । नयाँ नेपालको खाका कोर्ने हेतुले संविधानसभाद्वारा संविधान निर्माण गर्ने कुरामा सहमति गरियो । त्यसको लागि सबैको भाग पुग्ने गरी ६०१ जनाको संविधानसभा गठन भयो । तर सभाले निधारित समयमा संविधान निर्माण नगर्दा सभा नै भंग हुन गएकाले पुनः दोस्रो संविधानसभा गठन गरियो । जेनतेन दोस्रो संविधानसभाबाट नयाँ संविधानको घोषणा त भयो । विडम्बना ! अथाह राष्ट्रिय सम्पत्ति खर्चेर निर्मित संविधान पनि विवादरहित हुन सकेन । त्यसै संविधानलाई निहुँ बनाएर मधेस आन्दोलन, भारतीय नाकाबन्दी हुँदै अझ पनि संविधान संशोधनको बखेडा झिकेर देशलाई निरन्तर संकटतर्फ धकेल्ने काम भइरहेको छ । त्यसको कार्यान्वयनतर्फ भने कसैको चासो देखिँदैन । परिणामतः दलहरूले बाँडेको नयाँ नेपालको सपनाप्रति मोहित नेपालीहरू यतिबेला देशको सार्वभौम अस्तित्वप्रति नै चिन्तित हुनुपर्ने स्थितिमा पुगेका छन् । यद्यपि सत्तालिप्सा, राष्ट्रिय लुट, विवाद, विग्रह र विदेशी हस्तक्षेपबीच जारी वर्तमान संविधानमा कतिपय सकारात्मक व्यवस्थाहरू पनि छन् । तीनको मात्र सही किसिमले कार्यान्वयन हुने हो भने जनआकांक्षाहरूको धेरै हदसम्म परिपूर्ति हुन सक्छ । तर संविधानका सकारात्मक व्यवस्थालाई त्यसमा भएका महत्ववाकांक्षी व्यवस्थाहरू र निर्वाचन प्रणालीसँग सम्बन्धित व्यवस्थाहरूले निष्प्रयोजित तुल्याउने कार्य गरेका छन् । यससँगै संविधानलाई सही किसिमले कार्यान्वयन हुन दिने पक्षमा कोही पनि देखिँदैन । राष्ट्रिय राजनीतिको एकपक्ष संविधान निर्माणको समयदेखि नै यसलाई विवादित तुल्याएर राष्ट्रलाई अस्थिरतातर्फ धकेल्ने विदेशी योजनाको मतियार बनेको छ भने अर्को पक्ष आफूले संविधान जारी गर्ने कार्यमा योगदान पुर्याएकोले संविधानलाई आफ्नो इच्छाअनुरूप प्रयोग गरेर सत्ता स्वार्थको परिपूर्ति गर्ने उद्देश्यतर्फ प्रवृत्त देखिन्छ । उक्त पक्षको लागि नयाँ नेपालको नारा आफ्ना निहित स्वार्थसिद्धि गर्ने माध्यमको रूपमा मात्रै रहेको छ । उनीहरूलाई देश, जनता र प्रजातन्त्र कुनै कुरोसँग सरोकार छैन । त्यसैगरी यतिबेला प्रजातन्त्र भ्रष्टाचार र कमिसनतन्त्रको पर्याय भएको छ । राजनीतिक नेता, प्रशासक सबै भ्रष्टाचार र कमिसनतन्त्रमा लिप्त छन् । यस कुरोको प्रमाणको रूपमा उनीहरूको कार्यशैलीसँगै छोटो अवधिमा उनीहरूको जीवनशैलीमा देखापरेको परिवर्तन हेर्नु पर्याप्त हुनेछ । यसो गर्नुमा राजनीतिक नेताहरूको स्वार्थ छिटोभन्दा छिटो कमाइ गरेर आफ्नो विगत लगानीको फल प्राप्त गर्नु र आफ्ना सन्ततिको भविष्य सुनिश्चित गर्नु रहेको देखिन्छ । प्रशासकहरूको स्वार्थ कमाइसँगै आफ्नो पदबाट अवकाशपछि राजनीतिक नियुक्तिको लागि आधार तयार प्राप्त गर्नु रहेको पाइन्छ । जसले गर्दा प्रजातन्त्र र सुशासन होइन, भ्रष्टाचार र कमिसन उनीहरूको साझा जिम्मेवारी बन्न पुगेको देखिन्छ । सत्तालिप्सामा चुर्लुम्म डुबेको वर्तमान नेतृत्वले जतिजति राष्ट्र एवं जनविरोधी गतिविधि गर्दै जान्छ, स्वाभिमानी जनताले राष्ट्रप्रतिको आफ्नो दायित्वलाई उत्तिकै बढी मात्रामा बोध गर्दै जान थालेका छन् । तर राष्ट्रप्रेमीहरूले आफ्ना असन्तुष्टिलाई कुण्ठाको रूपमा मात्र पालिराख्नु हुँदैन । सत्तासीनहरूले गरेका जुनसुकै गल्तीविरुद्ध जनसक्रियता' प्रदर्शन गर्नुपर्छ । यसरी आफ्नो राष्ट्रिय एवं युगीन दायित्व बोध गर्ने जनताका बीचबाटै सक्षम, इमानदार र जागरुक नेतृत्वको विकास हुन सक्छ । यसैगरी मुलुकलाई ध्वस्त तुल्याउन राज्य व्यवस्थाभन्दा अलग रहेर समाजको आमूल परिवर्तन गर्छौं भनी क्रान्ति गर्नेहरूको पनि उत्तिकै भूमिका रहने गरेको छ, किनभने क्रान्तिप्रतिको इमानदारी, त्यसको सफलतापश्चात् त्यसका उपलब्धिहरूलाई संस्थागत गर्ने र असफलताको अवस्थामा त्यसबाट शिक्षा लिने कुरामा निर्भर गर्छ । तर हामीकहाँ क्रान्तिलाई विध्वंस र सत्तामा उक्लने भर्याङका रूपमा मात्र प्रयोग गर्ने गरिएको छ । यो राष्ट्र र जनताको अवस्थामा सुधार गर्ने अभियान नभएर जबर्दस्ती अर्कोको सम्पत्ति कब्जा र लुटिखाने पेसामा परिणत हुन पुगेको छ । छिटो कमाइ गर्ने धन्धा बन्न पुगेको छ । यसरी समाजमा अव्यवस्था सिर्जना गरेर आर्थिक लाभ लिन पल्केकाहरू समाज परिवर्तन शान्तिपूर्ण तवरबाट पनि हुन सक्छ भन्ने कुरा स्विकार्नु त परै जाओस्, सुन्न पनि चाहँदैनन् । ठीक यही रूपमा हामीकहाँ प्रजातन्त्र' र क्रान्ति' जस्तै समाजवाद' पनि कमाउधन्दा भएको छ । २०७२ सालमा निर्मित संविधानले देशलाई समाजवादप्रति प्रतिबद्ध (उन्मुख) भनी चित्रण गरेको छ । तर संविधानमा उल्लिखित समाजवाद काले काले मिलेर खाउँ भाले' भन्ने नारा मात्र भएको छ । हामीकहाँ प्रजातान्त्रिक समाजवाद र वैज्ञानिक समाजवाद दुवैखाले समाजवादका अनुयायीहरू ? रहेका छन् । ती दुवैको जोड विस्तृत शान्ति सम्झौता र अन्तरिम संविधानले पनि लक्ष बनाएको भ्रष्टाचार गरी अकूत सम्पत्ति कमाउनेहरूमाथि कडा कारबाही गरी दण्डित गर्ने नीतिविपरीत आफूहरू नै भ्रष्टाचारमा लिप्त भई अकूत सम्पत्ति आर्जन गर्ने रहेको छ । त्यति मात्र नभएर हिजोसम्म सामन्तवादका सबै रूपहरूको अन्त्य गर्ने (अन्तरिम संविधानमा राज्यको दायित्व) लक्ष लिएका दलीय नेताहरू सत्ता समागमपछि आफैं नव सामन्त' मा फेरिएका छन् । आफू नवसामन्तमा फेरिएपछि अहिले उनीहरूले देशबाट सामन्तवादको अन्त्य भई अब देशमा पुँजीवादको विकास भइसक्यो भन्न थालेका छन् । यस किसिमको तर्क गरेर उनीहरूले आफ्नो फेरिएको अवस्थालाई छोप्ने प्रयास त गरेका छन् नै, त्योभन्दा बढी सामन्तवाद आर्थिक मात्र नभएर सामाजिकराजनीतिक व्यवस्था पनि हो भन्ने कुरा अस्वीकार गरिरहेका छन् । अन्यथा विचार गरौं त, देशमा विकास गरिँदै गरेको जातीय राजनीतिले मुलुकलाई पुँजीवाद र समाजवादतर्फ उन्मुख गराउँछ वा सामन्तवादभन्दा अघिको कविला युगतिर ? त्यसैगरी देशमा राजनीतिक रूपमा विकास गर्दै गरिएको कुलिनतन्त्र सामन्तवादसापेक्ष व्यवस्था हो वा समाजवादउन्मुख पुँजीवाद ? स्पष्ट छ, यस किसिमको प्रवृत्तिले नवसामन्तवादलाई भरथेग गर्ने कार्य मात्रै गर्छ । यसै उद्देश्य परिपूर्तिको लागि दलीय नेतृत्वले आफ्ना सांगठनिक संरचनाहरूलाई पनि सोहीअनुरूप विकसित गरिरहेको छ । यसले हामीकहाँ सबै किसिमका शोषणमुक्त, स्वाधीन, स्वतन्त्र नयाँ नेपालको होइन, नवसामन्ती, नवऔपनिवेशिक नेपालको स्वरूप कोरिएको देखाउँछ । यसको लागि दलीय नेतृत्व जुन हदसम्म पनि ओर्लन तयार छ भन्ने कुरा उनीहरूले भूकम्पपीडित जनतालाई त्रिपालमुनि राखेर संघीय संसद्का पदाधिकारी तथा सदस्यहरूको पारि श्रमिक तथा सुविधा वृद्धि गर्ने कानुन' निर्माण गर्न देखाएको हतारोबाट प्रकट भएको छ । त्यति मात्र नभएर भर्खरै उच्च अदालतका न्यायाधीश एवं प्रहरी महानिरीक्षकको नियुक्तिमा अगुवा दलका नेताहरूको प्रदर्शन गरेको व्यवहारले पनि धेरै कुराको संकेत गर्छ । उनीहरूको जोड सरकारका सम्पूर्ण निकायहरूलाई चरम भ्रष्टीकरण गर्दै तीबीच नियन्त्रण र सन्तुलनको व्यवस्था खल्बल्याएर सत्ता सञ्चालनमा मनोमानी गर्ने रहेको देखिन्छ । यसबाट उनीहरूलाई कस्तो नेपाल चाहिएको हो भन्ने छर्लंग हुन आउँछ । जसले गर्दा शोषणमुक्त, स्वाधीन, स्वतन्त्र नेपालको चाहना राख्ने परिवर्तनकामी नेपाली जनतामाझ व्यापक असन्तुष्टि देखा परिरहेको छ । यतिबेला जनतामाझ देखा परिरहेका असन्तुष्टि आफ्नाविरुद्ध प्रकट नहोऊन्, बरु तिनबाट फाइदा लिन सकियोस् भन्ने हेतुले अवसरवादी तत्ववहरू नयाँ र पुराना शक्तिको नामबाट सल्बलाइरहेका छन् । तीमध्ये एकथरी हिजो जनतालाई आमूल परिवर्तनको सपना देखाउँदै बलिदानको स्थितिमा पुर्याएर आफूहरूले सत्ता स्वार्थको परिपूर्ति गरिसकेपछि ती कार्यको जिम्मेवारी अर्कोको टाउकोमा थोपर्दै आफूलाई नयाँ स्वरूपमा प्रस्तुत गर्नेहरू हुन् भने अर्काथरी विगतमा जनआन्दोलनबाट परास्तहरू हुन् । यिनले जनआन्दोलनपश्चात् नेतृत्वमा पुगेका भँडुवाहरूले गरेका गल्तीहरूबाट फाइदा लिन आफूहरूलाई पुरानो शक्तिको रूपमा प्रस्तुत गर्दै नयाँभन्दा पुरानो ठीक भन्ने मान्यता स्थापित गर्न खोजिरहेका छन् । यसो गर्ने क्रममा उनीहरूले विश्वमा राजतन्त्रको पुनस्र्थापना भएका उदाहरणसमेत प्रस्तुत गर्ने गरेका छन् । यसले आफैं बोक्सी, आफैं झाँक्री' भन्ने उखानलाई चरितार्थ गर्दछ । यो स्पष्ट छ, देश र जनताविरुद्ध लागिपर्नेहरू नयाँपुराना जुनसुकै मार्काका भए पनि ती राष्ट्र र जनताका दुस्मन हुन् । त्यस्ता तत्ववहरूलाई कुनै पनि हिसाबले स्विकार्न र पुनस्र्थापित हुन दिनु हुँदैन । कारण जनविरोधीको विकल्प अर्को जनविरोधी होइन, जन पक्षधर मात्र हुनसक्छ । हुन त राष्ट्रिय जीवनका लगभग सबै पक्षहरू धराशायी भइसकेको वर्तमान परिप्रेक्ष्यमा तत्काल सकारात्मक विकल्पको सम्भावना दृष्टिगोचर हुँदैन । तापनि जनविरोधी, भ्रष्ट एवं राष्ट्रविरोधीहरूका व्यवहारलाई नजिकबाट नियाल्ने अवसर पाएका र विदेशी हस्तक्षेपलाई प्रत्यक्षरूपमा भोगिरहेको नेपाली जनमानसबाट आशा राख्ने प्रशस्त ठाउँ छ । किनभने सत्तालिप्सामा चुर्लुम्म डुबेको वर्तमान नेतृत्वले जतिजति राष्ट्र एवं जनविरोधी गतिविधि गर्दै जान्छ, स्वाभिमानी जनताले राष्ट्रप्रतिको आफ्नो दायित्वलाई उत्तिकै बढी मात्रामा बोध गर्दै जान थालेका छन् । तर राष्ट्रप्रेमीहरूले आफ्ना असन्तुष्टिलाई कुण्ठाको रूपमा मात्र पालिराख्नु हुँदैन । सत्तासीनहरूले गरेका जुनसुकै गल्तीहरूविरुद्ध जनसक्रियता' प्रदर्शन गर्नुपर्छ । यसरी आफ्नो राष्ट्रिय एवं युगीन दायित्वलाई बोध गर्ने जनताका बीचबाटै सक्षम, इमानदार र जागरुक नेतृत्वको विकास हुन सक्छ । जनसक्रियताकै बीचबाट जन्मने नेतृत्वले नै राष्ट्र र जनतासामु उपस्थित सबै किसिमका अवरोध चिर्दै देशलाई स्वाधीनता र प्रगतिको मार्गतर्फ डोर्याउन सफल हुनेछ ।"
यसरी फैलियो युरोपमा संस्कृत भाषा,"संस्कृत भाषा फगत भाषा मात्रै होइन, संस्कृति हो, सभ्यता हो, अध्यात्म हो र हो पूरै जीवनपद्धति पनि । तर बाहिरको नियोजित आक्रमण र आफ्नै बेवास्ताले अहिले दक्षिण एसियाबाटै संस्कृत भाषा लोपोन्मुख छ । तर हामीले यसको विराटता र वैज्ञानिकता नबुझे या बेवास्ता गरे पनि युरोपमा भने शताब्दीयौंअघि यो भाषा कहिल्यै नमासिने गरी पसिसकेको छ । यो आलेखमार्फत कसरी संस्कृत भाषा युरोप र बाँकी विश्व पुग्यो, कुन रूपमा अरू भाषालाई समृद्ध तुल्यायो र त्यहाँको दर्शन, इतिहास र साहित्यमा पोखियो भन्ने विषयलाई उठाउने प्रयत्न गरिएको छ । युरोपका विश्वविद्यालयहरूमा सन् १७९० बाट नै औपचारिक रूपमा संस्कृत भाषामा पठनपाठन हुन थालिसकेको थियो । जतिबेलासम्म भारतमा इस्टइन्डिया कम्पनीको उपस्थिति व्यापारिक प्रयोजनको लागि मात्रै थियो, उपनिवेश कायम भइसकेको थिएन । युरोपमा मिडेभल एज' पश्चात् पुनर्जागरणकालकै उत्तरार्धमा संस्कृत पठनपाठन हुन थालिसकेको थियो । अचम्मलाग्दो कुरा त यो छ कि आज दक्षिण एसियामा जति गुरुकुल, विद्यालय र विश्वविद्यालयहरूमा संस्कृत भाषामा पढाइ हुन्छ त्योभन्दा ठूलो संख्यामा युरोप र अमेरिकाका विश्वविद्यालयहरूमा संस्कृत भाषामा पठनपाठन हुन्छ । पूर्वीय दर्शनको सबैभन्दा खदिलो र सार ग्रन्थ भगवत गीताको पहिलो अंग्रेजी अनुवाद सन् १७८५ मा चाल्स विल्केनले गरेका थिए । त्यसलगत्तै सन् १७८७ मा अवे प्राउडले अंग्रेजी अनुवादलाई फ्रेच भाषामा पुनः अनुवाद गरेका थिए । त्यसैगरी जर्मन भाषामा सन् १८०२ मा भगवतगीता अनुवाद भएको थियो । एकडेढ दसकभित्रमा भगवतगीता युरोपमा मुख्य रूपमा बोलिने सबै भाषामा अनूदित भइसकेको थियो । त्यसपछि धमाधम युरोपेली देशहरूमा संस्कृत अध्ययन केन्द्रहरू खुल्न थाले । संस्कृत अध्ययन केन्द्र खुल्नुमा संस्कृत मातृभाषीभन्दा पनि यसभित्रको विराट् दर्शन, वैज्ञानिकता तथा उपयोगिता देखेर स्वयम् नवदीक्षित संस्कृतज्ञ युरोपेलीहरूको पहल र अग्रसरतामा यो सम्भव भएको थियो । संस्कृतको सबैभन्दा फराकिलो विश्वव्यापीकरणको श्रेय भने जर्मन दार्शनिक तथा चिन्तक आर्थन सोपेनहावर (सन् १७८८१८६०) लाई जान्छ । उनको विश्वचर्चित पुस्तक दि वल्र्ड एज विल' (१८१८) ले उपनिषद्, वेद, वेदान्त, कौटिल्यको अर्थशास्त्र, पाणीनि व्याकरणलगायतको सर्वांगीण पक्षको चर्चा गरेको छ । सोपनहावरको पुस्तक तथा भगवतगीताका अघिल्ला अनुवादका कारण उन्नाइसौं शताब्दीका कैयौं चिन्तक, दार्शनिक, कवि, साहित्यकारका रचनामा यसको गहिरो प्रभाव पाइन्छ । यो समय विश्व साहित्यमा स्वच्छन्दतावादी काल थियो । त्यसैले पनि यो कालका कयौं साहित्यकार तथा कविहरूमा संस्कृति वाङ्मयको गहिरो प्रभाव पाइन्छ । सर विलियम जोन्स, विलियम वल्डवर्थ, पीवी सेली, विलियम ब्लाक, जोन किड्स, भोल्टेयरका रचनामा पूर्वीय दर्शनको उल्लेख्य चर्चा पाइन्छ । त्यसैगरी जोन गोथे, म्याक्स मुलर, हिगेल, हार्मन होस, लियो टोल्सटोय, टिएस इलियटहरू भगवतगीता र उपनिषद्बाट गहिरो गरी प्रभावित भएको उनीहरूका कृति पढ्दा प्रस्ट हुन्छ । युरोपबाट प्रकाशित सामग्रीहरूमा समेत यी उल्लिखित व्यक्तिहरू पूर्वीय दर्शनका कृतिबाट अभिप्रेरित भएको उल्लेख पाइन्छ । टीएस इलियटको प्रसिद्ध कविता दी फोर क्वाटर्स' मा भगवतगीताको सार छ । युरोपमा व्याप्त निराशाका बीच लेखिएको यो कवितामा केन्द्रीय भाव गीताको समभाव र आशावादितालाई समेटिएको छ । भोल्टेयर, इम्यानुयल कान्टले समेत संस्कृत इन्डोयुरोपेली भाषाको जरोका रूपमा स्विकारेका छन् । भोल्टेयर लेख्छन्, म यति कुरामा सहमत छु कि हामीकहाँ (युरोपमा) आएका प्रायः सबै विषय र ज्ञानको स्रोत गंगा नदीको किनार हो । संस्कृत मातृभाषीले बाँकी विश्वलाई दीक्षित तुल्याउन मद्दत गरेका हुन् ।' त्यसैगरी कान्ट लेख्छन्, मानव सभ्यता र ज्ञानविज्ञानका उपलब्धिको जरो संसारको छानो हिमालयबाट विस्तार भएको हुनुपर्छ ।' आज आफ्नो स्थानमा लोपोन्मुख भएको संस्कृतको फैलावट यति विराट् र विषद् होला भन्ने विषयसमेत हामीलाई कल्पनातीत विषय लाग्न सक्छ । हुन पनि जुन भाषा र सभ्यता उत्कर्षमा पुग्छ, त्यसको प्रभाव विश्वभर पर्ने नै भयो । जसरी आज पश्चिमा सभ्यता र अंग्रेजी भाषा विश्वका सबै भूगोलमा छल्नै नसक्ने वास्तविकता बनेको छ, त्यसैगरी पूर्वीय सभ्यताको उत्कर्ष वैभवका बेला संस्कृत भाषाको प्रभाव ग्रिक, ल्याटिन, पर्सियन, अरबी हुँदै प्रकारान्तरमा अंग्रेजीमा समेत परेको छ । अन्य युरोपेली देशको तुलनामा जर्मनीमा किन संस्कृतप्रति बढी आकर्षण रह्यो भन्ने तथ्य झनै रोचक छ । सत्रौं शताब्दीताका जर्मनहरूमा राष्ट्रिय गौरव र अभिमानको पहिचानात्मक खडेरी परेको महसुस भयो । युरोपका अन्य शक्तिशाली मुलुकहरू फ्रान्स, ब्रिटेन, स्पेन, पोल्यान्ड र इटालीमा राष्ट्रियताको गर्विलो इतिहास बनिसकेको थियो । त्यसो हुँदा यी मुलुकले समेत जर्मनीलाई आफ्नो तुलनामा अवमूल्यन गरेका थिए । जर्मनीसँग सीमा जोडिएको फ्रान्सले फ्रेन्च रिनासा' बाट साहित्यमार्फत आफ्नो उपस्थिति गर्विलो पार्यो । ब्रिटेनले विश्वभर दोस्रो चरणको (सन् १७८५१८१५) साम्राज्य विस्तार गरेको समय थियो त्यो । इटालियनहरूले रोमन साम्राज्यकै विरासतमा आफ्नो अस्तित्व प्रवद्र्धन गरे । ठीक त्यही समय स्पेनले ल्याटिन अमेरिकादेखि अफ्रिकासम्म साम्राज्य विस्तार गर्दै थियो । पोर्चुगलले पनि आफ्नो साम्राज्य विश्वभर स्थापित गरेको थियो । संस्कृत शिक्षा बहिस्कार गर्ने, संस्कृतलाई पुरातन र कर्मकाण्डीको उपक्रम मात्रै ठान्ने र उपेक्षा गर्नेहरूको लागि पूर्वीय दर्शन अद्भुत शिक्षा हो । यो ज्ञान तथा सूचनाको प्रचार संस्कृत वाङ्मयको प्रवद्र्धन र संरक्षणबाट मात्रै सम्भव छ । त्यसैले जर्मनीलाई आफ्नो पहिचान र जागरणको लागि कुनै न कुनै धरोहर आवश्यक थियो । राष्ट्रिय पहिचान र गौरवको खोजले जर्मन चिन्तक तथा भाषाविद्हरूलाई आफू आर्य भएको मात्रै होइन, त्यसको ऐतिहासिक सम्बन्ध संस्कृत भाषासँग देखे । उनीहरू अझ विषद् रूपमा संस्कृत भाषामा लेखिएका वेद, वेदान्त, उपनिषद्, भगवतगीताको पोथा केलाउँदै गए । भगवत गीता सन् १८०२ मा जर्मन भाषामा अनुवाद भएकै थियो, त्यतिले नपुगेर मूल भाषामै डुबुल्की लगाउन सन् १८१२ मा भाषाशास्त्री फ्रेज बप संस्कृत सिक्न पेरिस र पछि भारत आए । कालान्तरमा सन् १८४० मा म्याक्स मुलरले दी आर्यनिज्म' पुस्तकमार्फत आफूहरू र गंगा नदीको तटमा बस्नेहरूबीच सांस्कृतिक र भाषिक इतिहासमा फरक नरहेको निष्कर्ष निकाले । आज त जर्मनी संस्कृत भाषामा लेखिएका मूल ग्रन्थहरूको संग्रहालय मात्रै नभई आफूलाई आर्यनका रूपमा ब्रन्डिङ' समेत गरिरहेका छन् । राजीव मन्होत्राको पुस्तक ब्रेकिङ इन्डिया' का अनुसार हिटलरले भारतमै आएर प्रभावित भई स्वस्तिक चिन्ह जर्मनको आत्मगौरव र राष्ट्रिय प्रतीक चिन्ह बनाएका थिए । थाइल्यान्ड, कम्बोडिया, लाओस, मलेसिया, इन्डोनेसियामा संस्कृतको प्रत्यक्ष प्रभाव रहेको छ । कयौं शब्द, तत्सम नै तथा तत्भव भए यी देशमा बोलिने भाषामा समाहित भएका छन् । त्यसबाहेक युरोपका प्राचीन भाषाहरू ग्रिक, ल्याटिन, जर्मन, फ्रेन्च, जापानिज, चाइनिज, कोरियन, मंगोलियन, कजाकिस्तान, उज्वेकिस्तानमा समेत संस्कृत भाषाको प्रशस्त प्रभाव देख्न सकिन्छ । आज पनि बैंककस्थित अन्तर्राष्ट्रिय विमानस्थलको नाम सुवर्णभूमि छ । सुनको भूमि प्रतिविम्बित हुने संस्कृत नाम मात्रै होइन, यो विमानस्थल अवतरण गर्नेहरू रोमाञ्चित हुनेछन् जतिबेला यसका करिब सबै भित्ताहरूमा महाभारतकालीन आकृति सुनौलो रङमा कुँदेको देख्नेछन् । अमेरिकी इतिहासकार विल डुरेन्ट (सन् १८८५१९८१) जसले विश्व इतिहास र दर्शनबारे विषद् अध्ययन गरेका थिए । उनी ठोकुवा गर्छन्, संस्कृत इन्डोयुरोपियन' भाषाहरूको जननी हो ।' संस्कृत शब्द यसरी अंग्रेजी बन्यो आज पश्चिमले सूचना प्रविधिमा गरेको अभूतपूर्व विकासले बाँकी विश्व त्यसकै अनुशरण गर्न बाध्य छ । अंग्रेजी ओरिजिन' शब्द हुँदाहुँदै कम्प्युटर, मनिटर, प्रोसेसर, इन्टरनेट, इमेल, हार्डवेयर, सफ्टवेयर, टेलिभिजन, रेडियो, मोबाइल, हेलो जस्ता शब्द अरू भाषाभाषीको समेत शब्द बनेको छ । यी आविष्कार र विकासलाई जसरी बाँकी विश्वले सहजै अंगीकार गरेको छ, यी नामलाई पनि जस्ताको तस्तै स्वीकार गरेको छ । हो, त्यसैगरी संस्कृत भाषा र सभ्यता उत्कर्षमा रहेका बेला यताबाट अरू भाषामा कुन शब्द कसरी गए भन्ने विषयमा समेत संक्षिप्त चर्चा गर्नु उपयुक्त होला । संस्कृतबाट सीधै अंग्रेजीमा गएका कर्मा, अवतार, मन्त्र, गुरु, चिता, पण्डित, निर्वाणा, योगा, लाखजस्ता शब्दबाहेक अप्रभंश भएर सयौं शब्द ग्रहण गरेर अंग्रेजी भाषा समृद्ध बनेको छ । त्यसका केही उल्लेख्य उदाहरण हेरौं । संस्कृतको प्रतिशत' ल्याटिनमा परसेन्टम' हुँदै अंग्रेजीमा पर्सेन्ट' बन्न पुग्यो । संस्कृतबाट गौ' ग्रिकमा कौ' हुँदै अंग्रेजीमा काउ' बन्यो । संस्कृतको माता' ल्याटिनमा मातर' हुँदै अंग्रेजीमा मदर' बन्न पुग्यो । त्यसैगरी संस्कृतको नस' ल्याटिनमा नासुस' हुँदै अंग्रेजीमा नोज' बन्योे । संस्कृतको नाम' ल्याटिनमा नोमेन' हुँदै अंग्रेजीमा नेम' बन्न पुग्यो । संस्कतको बार्बरा' ल्याटिनमा बार्बरिया' हुँदै अंग्रेजीमा बार्बरियन' बन्यो । संस्कृतको म' ल्याटिनमा मी' हुँदै अंग्रेजीमा पनि मी' नै रह्यो । त्यसैगरी संस्कृतको भ्राता' ग्रिकमा प्रतर' हुँदै अंग्रेजीमा ब्रदर' बनेको छ । संस्कृतको घास' जर्मनमा ग्रासा' हुँदै अंग्रेजीमा ग्रास' बनेको छ । त्यसैगरी संस्कृतको सम' प्रोटो जर्मनमा समज' हुँदै अंग्रेजीमा सेम' बनेको छ । संस्कृतको मिथक' ग्रिकमा मिथस' हुँदै अंग्रेजीमा मिथ' बनेको छ । त्यसैगरी संस्कृतको अणु' सोझै अंग्रेजीमा एटम बनेको छ । यी त केही उदाहरण मात्रै हुन्, संस्कृति भाषा समृद्ध भएका बेला कस्ताकस्ता शब्द कुनकुन भाषा हुँदै अंग्रेजीमा पुगेका रहेछन् भन्ने । यो सानो आलेखमा सबै उपलब्ध विवरण राख्न सम्भव नभएकाले यी केही संकेत मात्रै लिपिबद्ध गरिएका हुन् । वैज्ञानिकहरूमा संस्कृतको प्रभाव संस्कृतको प्रभाव दार्शनिक, कवि, चिन्तकमा मात्रै होइन, वैज्ञानिकहरूमा समेत उल्लेख्य मात्रामा परेको थियो । अल्बर्ट आइन्सटाइन, निल बोहर, हैजनवर्ग, रोबर्ट ओपेनहेमरहरूले गीता र उपनिषद्को सहयोगमा सवएटमिक कण' को व्याख्या गर्न सहज भएको थियो । अथवा यसरी भनौं सूक्ष्म कणको व्याख्याको लागि यी ग्रन्थभन्दा उपयुक्त अस्त्र उनीहरूलाई उपलब्ध थिएन । सन् १९३२ का भौतिकशास्त्रतर्फका नोबेल पुरस्कार विजेता जर्मन वैज्ञानिक हैजनवर्गले सवएटोमिक' कर्णहरूका रहस्य बुझ्न मात्रै होइन, क्वान्टम फिजिक्स' को रहस्य बुझ्नसमेत हिन्दुशास्त्रीय ग्रन्थहरू महत्ववपूर्ण कडी भएको उल्लेख गरेका छन् । पृथ्वी उत्पत्तिका विषयमा बाइबलले इसापूर्व ४००४ मा बनेको बताउँछ । बेबिलोन माया (म्याक्सिको) सभ्यताले पृथ्वीको उत्पत्ति लाखौं वर्ष पहिले भएको बताउँछ । वैदिक ग्रन्थहरूमा भने पृथ्वीको उत्पत्ति अर्बौं वर्ष पहिला भएको उल्लेख पाइन्छ । नभन्दै आधुनिक खगोल विज्ञानले समेत वैदिक प्रक्षेपणलाई पुष्टि गर्दै पृथ्वीको उत्पत्ति चार अर्ब ५४ करोड वर्ष पहिला भएको र ब्रह्माण्ड १३ अर्ब ७५ करोड वर्ष पहिला उत्पत्ति भएको निष्कर्ष निकालेको छ । यही तथ्यलाई हृदयंगम गरी पुलित्जर पुरस्कार विजेता अमेरिकी खगोल वैज्ञानिक कार्ल सेगन (सन् १९३४१९९६) ले वैदिक खगोलशास्त्र मात्रै आधुनिक खगोलशास्त्रसँग मेल खाने उल्लेख गरेका छन् । उपनिषद् र वेदले चार हजार पाँच सय वर्षअघि तारामण्डल र आकाशगंगाका बारेमा गरेको व्याख्या आजको खोजभन्दा अलिकति पनि तलमाथि नभएको फ्रेन्च खगोलशास्त्री क्योडी वेलीले बताएका छन् । खगोलको ज्ञान, गणित तथा वैज्ञानिक शोध तथा अनुसन्धानको ज्ञान यो भूभागबाट अरेबिया, पर्सिया तथा अन्य क्षेत्रमा व्यापारको सिलसिला तथा सांस्कृतिक आदनप्रदानका क्रममा पुगेको इतिहासकार आरसी मजुमदारले उल्लेख गरेका छन् । ऋग्वेदमा समुद्र तथा मेरिटाइम गतिविधिको सयौ ठाउँमा चर्चा छ । यसबाट पनि त्यतिबेला व्यापार र सांस्कृतिक प्रदानको आयाम प्रस्ट्याउँछ । हामीलाई पाठ्यक्रममा पढाइएको विवरणले भन्छ यो ब्रह्माण्डको पहिलो रहस्य पत्ता लगाउने खगोल वैज्ञानिक कपर्निकस हुन् । कपर्निकसले सन् १५४३ मा सूर्य सौर्यमण्डको केन्द्र भएको बताएका थिए, जसलाई पहिलोपटक सूर्यलाई अरू ग्रहले परिक्रमा गर्ने सिद्धान्तका प्रतिपादक मानिन्छ । तर योभन्दा एक हजार वर्ष पहिल्यै ब्रह्माण्डको यो रहस्य पूर्वीय दार्शनिकले उद्घाटन गरिसकेका थिए । संस्कृतमा भारतीको हालसालै प्रकाशित पुस्तक प्राइड अफ इन्डिया' का अनुसार सन् ४९९ मै खगोल वैज्ञानिक आर्यभट्टले सूर्यकेन्द्रित सौर्यमण्डलको सिद्धान्त प्रतिपादन गरिसकेका थिए । संस्कृत शिक्षा बहिस्कार गर्ने, संस्कृतलाई पुरातन र कर्मकाण्डीको उपक्रम मात्रै ठान्ने र उपेक्षा गर्नेहरूको लागि यो अद्भुत शिक्षा हो । यो ज्ञान तथा सूचनाको प्रचार संस्कृत वाङ्मयको प्रवद्र्धन र संरक्षणबाट मात्रै सम्भव छ । यात्री एपी वान टेलिभिजनका समाचार प्रमख हुन् ।"
पिएसजीसँग बार्सिलोना ४० ले पराजित,"काठमाडौं : च्याम्पियन्स लिग फुटबलको अन्तिम १६ को पहिलो लेगमा बार्सिलोना भारी अन्तरले पराजित भएको छ । प्रिक्वाटरफाइनलको पहिलो लेगमा बार्सिलोना पेरिस सेन्ट जर्मेन (पिएसजी) सँग ४० ले पराजित भएको हो। पिएसजीको जितका लागि एन्जल डि मारियाले दुई तथा जुलियन ड्रेक्सलर र एडिसन काभानीले एक एक गोल गरे । बार्सिलोनामाथि हावी भएको पिएसजीले खेलको १८ औँ मिनेटमा डि मारियाको गोलबाट खेलमा अग्रता लिएको थियो। ४० औँ मिनेटमा ड्रेक्सरले अर्को गोल गरेपछि पहिलो हाफमै बार्सिलोना २० ले पछाडि परेको थियो। दोस्रो हाफमा समेत बार्सिलोना पिएसजीमाथि कमजोर देखियो । दोस्रो हाफ सुरु भएको १० मिनेटमै डि मारियाले व्यक्तिगत दोस्रो गोल गर्दै पिएसजीलाई ३० को अग्रता दिलाए । खेल अवधिभर दबाबमा रहेको बार्सिलोनामाथि खेलको ७१ औँ मिनेटमा काभानीले गोल गरे । अन्तत काभानीको गोलसँगै बार्सिलोनामाथि पिएसजीले ४० को सानदार जित निकालेको हो । बार्सिलोनाका स्टार खेलाडी लियोनल मेसी, लुइस स्वारेज र नेइमार मैदानमै भएको खेलमा बार्सिलोना ४० को अन्तरले पराजित हुँदा बार्सिलोनाका दर्शक समेत स्तब्ध भएका छन्।"
मोरङ र रुपन्देहीबिच उपाधि भिडन्त,गाईघाटः हिमालयन शेर्पालाई पछि पार्दै रुपन्देही ११ उदयपुरमा जारी चौथौँ रमपम गोल्डकपको फाईनलमा प्रवेश गरेको छ । झापा ११ लाई हराउँदै सेमिफाइनलमा प्रवेश गरेको हिमालयनलाई रुपन्देहीले सेमिफाईनलमा ३२ ले पछि पारेको हो । जितसँगै रुपन्देही मोरङ ११ संग आगामी ५ गते फाईनल खेल्नेछ । रुपन्देहीको जितमा २० औँ मिनेटमा अमर डंगोलले खाता खोले । निकै प्रतिसपर्धात्मक खेलमा ३७ औँ मिनेटमा दिपक राईले थप १ गोल गर्दै टिमलाई अग्रता दिलाए । खेलको ८३ औं मिनेटमा शेर्पाको तर्फबाट विश्वास श्रेष्ठले १ गोल फर्काएका थिए । पाँच मिनेट थप गरिएकोमा ९१ औं मिनेटमा रुपन्देहीकै तर्फबाट दिपक राईले नै थप एक गोल गरे । त्यस लगत्तै ९२ औं मिनेटमा शेर्पाका विदेशी खेलाडी एलेक्सले १ गोल थपेका थिए । टिमका लागि निर्णायक गोल गर्न सफल रुपन्देहीका दिपक राई नै खेलको म्यान अफ दि म्याच घोषित भए । बुधबारको खेल सम्मानमा स्थानीय कर्मचारी र पत्रकारको विरुद्ध आयोजक र राजनीतिक दलबीच प्रतियोगिता हुने आयोजकले जनाएको छ ।

शीर्षक,विवरण
महासंकटको संकेत,"इतिहासकार बाबुराम आचार्यले भीमसेन थापाको कार्यकालमा ९३ जनालाई 'विरोधी' भनेर हत्या गरिएको लेखेका छन् । चित्तरञ्जन नेपालीले ७७ जनालाई भीमसेन थापाले मारेको उल्लेख गरेका छन् । १८५५ सालमा सिपाही भएका भीमसेन थापा १७ वर्षपछि सर्वशक्तिमान प्रधानसेनापति भए । नेपालमा 'कमान्डरइन चिफ' लेख्ने पहिलो सेनाप्रमुख उनै हुन् । उनको कार्यकालमा सुधार मात्र भएन, राष्ट्रले महासंकट भोग्नुपर्यो । काशीको ललिताघाटमा बसेर जोगीसरह जीवन बिताउन बाध्य रणबहादुर शाहलाई नेपाल आउन नदिने षड्यन्त्र गरेको अभियोगमा मुख्तियार (प्रधानमन्त्री) दामोदर पाँडेलाई भद्रकाली मन्दिरछेउमा पोडेको हातबाट हत्या गर्न लगाइयो । त्यही मृत्युदण्ड भोग्न लागेका प्रबल रानामगर भागेर काशी पुगे । बाँकी रहेका कैयन् पाँडेलाई जेल, देशनिकाला र सर्वस्वहरण गरिएको इतिहासकारहरूले उल्लेख गरेका छन् । प्रधानसेनापति भइसकेका शक्तिशाली दामोदरको हत्यापछि अंग्रेज कूटनीतिज्ञहरूको षड्यन्त्र बढ्यो । तर राष्ट्रमा केके हुन सक्छ भनेर राजनीतिक वृत्त र सेनाले त्यसबेला समयमै अड्कलसमेत गर्न सकेन । राष्ट्रका जिम्मेवार निकाय विखण्डित र बेखबर हुँदा महासंकट आउँछ भन्ने यस्ता उदाहरण धेरै छन् । भीमसेन थापाकै पालामा राजा रणबहादुर शाहको हत्या भयो । राजा मारिएको नवौं दिनमा रानी राजराजेश्वरीलाई जिउँदै जलाइयो । 'सती पठाउने' त्यो निर्णय भीमसेनले एक्लै गरेका थिए । रणबहादुरकी अर्की रानी ललित त्रिपुरासुन्दरी थापाकी छोरी भएकाले कान्छी रानी भए पनि सती जानुपरेन । रणबहादुरका छोरा गीर्वाण सानै थिए । यस्तो परिस्थितिमा भीमसेन थापा सर्वशक्तिमान हुनु स्वाभाविक थियो । उनी तीस वर्ष प्रधानमन्त्री र सेनापति भए । धेरै असल काम पनि गरे । प्रबल देशभक्त थिए उनी, तर नाबालक अवस्थामै राजा भएका गीर्वाण र राजेन्द्रलाई हेपेर सेनाकै बलमा शासन चलाउँदा उनले चरम अहंकारका कारण भविष्यमा हुन सक्ने दुर्घटना, संकट र अनिष्टको लेखाजोखा गर्न सकेनन् । फलतः राष्ट्र झन् कमजोर हुँदै गयो । राजदरबारका अधिकांश भारदार अंग्रेजहरूसँग युद्ध गर्नुभन्दा कूटनीतिक तवरले समस्या समाधान गर्नुपर्छ भन्ने पक्षमा देखिएका बेला प्रधानमन्त्री भीमसेन थापाले 'युद्ध गर्नैपर्छ' भन्ने हठ लिए । टिस्टादेखि सतलज नदीसम्म फैलिएको राष्ट्र नेपालअंग्रेज युद्धका कारण अत्यन्त कमजोर बन्न पुग्यो । झन्डै चालीस प्रतिशत भूभाग गुमाउनुपर्यो । नालापानीमा युद्ध गरिरहेको सेनाले सरकारबाट राम्रो सहयोग पाएन । राजनीति, कूटनीति, रणनीति र तत्कालको धरातलीय यथार्थ बुझ्न नसक्दा राष्ट्र कुनै पनि बेला महासंकटमा फस्न सक्छ भन्ने उदाहरणका रूपमा सुगौली सन्धिलाई लिन सकिन्छ । तर सन्धिपछिको दुई सय वर्षमा पनि नेपालले आत्मनिर्णयको अधिकार गुमाएको थिएन । पछिल्ला केही वर्षमा नेपालका सम्पूर्ण शक्ति अत्यन्त कमजोर भएका छन् । गणतन्त्रको घोषणापछि त यहाँ विदेशी शक्ति मात्र प्रबल बनिरहेको पाइन्छ । त्यसैले आउँदा दिनहरू झन् भयावह हुन सक्ने संकेत टड्कारो देखिएको छ । गोरखाका प्रथम शाहवंशीय राजा द्रव्यशाहलाई गद्दीमा राखेर सलामी अर्पण गर्ने नेपाली सेना राष्ट्रको एकीकरण र पुनर्एकीकरण गर्ने राष्ट्रनिर्माता शक्ति हो । त्यो कालखण्ड ९द्रव्य शाहको राज्याभिषेक १६१६ साल० देखि चार सय वर्षसम्म लगातार राष्ट्रको रक्षामा सेना अहर्निश क्रियाशील रहेको पाइन्छ । इतिहास साक्षी छ, राष्ट्र निर्माणमा राजा, सेना र जनताको योगदान अतुल्य रहेको छ । दलहरू त २००७ सालपछि मात्र उम्रिएका हुन् । त्यसैबेलादेखि सत्तामा पुग्नेबाहेक उनीहरूसँग कुनै महत्त्वपूर्ण योजना देखिँदैन । माक्र्स, लेनिन, माओ, गान्धी, जयप्रकाश नारायणलगायतका विदेशीबाट प्रभावित दलहरूले राष्ट्रवाद त्यागेर अरू वादलाई महत्त्व दिएका छन् । पछिल्ला वर्षहरूमा त इसाईवाद नै प्रबल देखिएको छ । छरपस्ट भएका बाईसेचौबीसे राज्यलाई एउटै मालामा उनेर बलियो राष्ट्र बनाउने पृथ्वीनारायण शाहले 'दक्खिनका चतुर वादशाह' बाट राष्ट्रको रक्षा गर्ने मूल नीति बनाउँदा भारतीय भूखण्डमा पर्ने महाराष्ट्रका राजा छत्रपति शिवाजी जस्ता राष्ट्रवादी शासकलाई पनि माटो, धर्म र संस्कृतिको मर्म बचाउन हम्मेहम्मे परेको थियो । अंग्रेज, फ्रेन्च, मुसलमान, पोर्चुगिज, शक र हुणहरूको हमलाले थिल्थिलो भएको दक्षिणमा ५६५ राजालाई ब्रिटेनको झन्डामुनि राखिएको थियो, तर त्यस्तो अवस्थामा पनि राष्ट्रको अस्तित्व बचाए हाम्रा पुर्खाले । आज पृथ्वीनारायण शाहजस्ता प्रतापि पुर्खाप्रति श्रद्धासुमन अर्पण गर्न पनि हामी कन्जुस्याइँ देखाइरहेका छौँ । नेपाललाई पुनर्जीवन दिने पृथ्वीनारायणले आफूले मानेकै धर्मसंस्कृति सबैले स्वीकार गर्नुपर्छ भनेनन् । बोन, बौद्ध, हिन्दु, प्रकृतिपूजक मुसलमान आदि सबै उनका प्रजा थिए । नुवाकोटको दरबारमा भाइभारदारलाई राखेर उनले दिएको निर्देशनमा परम्परादेखि चलिआएका 'कुलाधर्म' सबैले मान्नू भनेका छन् । बाबुराम आचार्य, सूर्यविक्रम ज्ञवाली, योगी नरहरिनाथ, नयराज पन्त, बालचन्द्र शर्मालगायतका इतिहासकारहरूले पृथ्वीनारायणले नेपाललाई ठूलाठूला संकटबाट बचाएको चर्चा गरेका छन् । पृथ्वीनारायण कट्टरपन्थी, जिराहा, हठी, असहिष्णु र कठोर थिए भनेर केही इसाई इतिहासकारले अपव्याख्या गरेको कुरालाई नेपाली इतिहासकारहरूले खण्डन गरेका छन् । उनीहरूको तर्क छ, 'गोर्खा राज्य विस्तीर्ण भएर नेपाल पुनः एकीकरण गर्ने काम पृथ्वीनारायणले गरे, तर राष्ट्रलाई 'गोरखा' नभनेर नेपाल नै भने । किनभने नेपालको लिखित इतिहास पाँच हजार वर्ष पुरानो र यसको पहिचान संसारप्रसिद्ध छ ।' आफ्ना इष्टदेव गोरखनाथका नाममा मुद्रा चलाएका पृथ्वीनारायणले उपत्यकामा प्रवेश गरेर ललितपुरका इष्टदेव मत्स्येन्द्रनाथको नाममा 'लोकनाथ' नामको चाँदीका मुद्रा चलाएको पाइन्छ । कुमारीका हातबाट टीका र प्रसाद ग्रहण गरेर नेवारी संस्कृतिप्रति अगाध आस्था र सम्मान व्यक्त गरेको पाइन्छ । त्यसपछि काठमाडौं, पाटन र भक्तपुरका जनताले पनि उनलाई झिँगु जुजु (हाम्रा राजा) भन्न थालेका हुन् । धर्म, संस्कृति र परम्परा नमान्नेहरूले छलबल र नक्कल गरेर चुनाव त जित्लान् तर जनताले 'हाम्रो' र 'राम्रो' भन्दैन । बलात्कारीले बलात् र क्षणिक भोग गर्छ, मन जिन सक्दैन । मन जित्न त प्रेम र विश्वास चाहिन्छ । नेपालको अस्तित्वमाथि नै प्रश्नचिन्ह लागेको अहिलेको परिस्थिति अत्यन्त विषम, विनाशकारी र विग्रहपूर्ण हुने अवस्था देखिएको छ । राष्ट्रका वैधानिक शक्तिहरू कमजोर बनिरहेका छन् । कार्यपालिका, न्यायपालिका, व्यवस्थापिका, चौथो अंगलगायत सबैतिर बाह्य प्रभाव फैलिन थालेको पाइन्छ । अन्तर्राष्ट्रिय गैरसरकारी संस्थाहरूको पोसाकमा धर्म, सदाचार, नैतिकता, एकता, सद्भाव र देशप्रेममाथि निर्मम प्रहार भइरहेको छ । राष्ट्रघात गराउन अर्बौं रुपैयाँ खर्च गरेर विदेशी नियोगहरूले प्रत्यक्ष र परोक्ष प्रहार गरिरहेका छन् । राष्ट्रमा बढेको संकटले समाधान होइन, महासंकटको संकेत गरेको छ । राष्ट्रध्वजा र जंगी निशानलाई घोप्टेभीरमा फ्याँकेर सुडान, अफगानिस्तान, लेबनान, इराक, अंगोला, मोजाम्बिक, कंगो र सियरालियोनमा जस्तै जातीय, क्षेत्रीय र साम्प्रदायिक फौज गठन गर्ने तयारी भित्रभित्रै भइरहेको बुझिन्छ । राष्ट्र होइन, लोकतन्त्र मात्र बचाए हुन्छ भनेर विदेशीले शिक्षा दिइरहेका छन् । यो राष्ट्रपतनको अर्को संकेत हो । विदेशीले जथाभावी गर्दा पनि जनताले एकीकृत भएर उनीहरूको करङ भाँच्ने साहस गरेको देखिँदैन । राजालाई दरबारबाट घरवारतिर फर्काउन सक्ने दलहरूले अवाञ्छित व्यक्ति (पर्सोना नन् ग्राटा) घोषणा गरेर नेपालमा गम्भीर षड्यन्त्र गरिरहेका राजदूतहरूलाई फिर्ता पठाउन दबाब दिएनन् भने चाँडै गृहयुद्धको सुरुआत हुने देखिन्छ । योगी नरहरिनाथले १७७३ सालको अभिलेखलाई प्रमाण मानेर बारपाक स्यार्तानका गुरुङ घले राजा चाँगे सुर्तानको प्रसंग उठाएका छन् । बारपाकका श्रीप्रसाद घलेका घरमा सुरक्षित रहेको भनिएको त्यो लालमोहरमा नेपालको प्राचीन महत्त्व झल्किने तथ्य छन् । योगी नरहरिनाथ र घान्द्रुक कास्कीका कृष्णबहादुर गुरुङले २०२० सालमा सम्पादन गरेको गुरुङमगर वंशावलीमा ती दुई जातिले नेपाल एकीकरणमा गरेको योगदानको चर्चा छ । त्यस्तै गुरुङ राजा अरमुडीको फौजसँग कालीगण्डकी क्षेत्रमा कास्मिरी सेना परास्त भएको उल्लेख छ । राष्ट्रका वैधानिक शक्तिहरू कमजोर बनिरहेका छन् । कार्यपालिका, न्यायपालिका, व्यवस्थापिका, चौथो अंगलगायत सबैतिर बाह्य प्रभाव फैलिन थालेको पाइन्छ । राष्ट्रघात गराउन अर्बौं रुपैयाँ खर्च गरेर विदेशी नियोगहरूले प्रत्यक्ष र परोक्ष प्रहार गरिरहेका छन् । राष्ट्रध्वजा र जंगी निशानलाई घोप्टेभीरमा फ्याँकेर सुडान, अफगानिस्तान, लेबनान, इराक, अंगोला, मोजाम्बिक, कंगो र सियरालियोनमा जस्तै जातीय, क्षेत्रीय र साम्प्रदायिक फौज गठन गर्ने तयारी भित्रभित्रै भइरहेको बुझिन्छ । कल्हणकृत राजतरंगिणी ग्रन्थमा अरमुडीलाई छिटोछरितो काम गर्ने विद्वान् पराक्रमी भनिएको छ । कालीगण्डकी पूर्वीतटमा लडाइँ भएको र नदीको पानी घुँडासम्म मात्र भएको अवस्थामा कास्मिरी सेनालाई अनायास ठूलो बाढीले बगायो भनिएको छ । गलेश्वर, तिप्लिङलगायत क्षेत्रमा गल्छी थुनेर बागलुङ, पाङ, पर्वत, कुस्मातिर आएका कास्मिरी सैनिकलाई बगाइदिएको हुन सक्छ भन्ने योगीको तर्क छ । आफ्नो माटो बचाउन पुर्खाले रगतसमेत बगाएको इतिहास पढ्दा हामी रोमाञ्चित हुने गर्छौं, तर राष्ट्रको बागडोर सम्हाल्नेहरू नै राष्ट्रघाती भए भने त्यस्तो राष्ट्र कति दिन सुरक्षित रहन्छ भनेर हामीले कल्पनासम्म गरेका छैनौँ । स्वतन्त्र नागरिक भएर होइन, दलको कार्यकर्ता मात्र भएर सोच्ने प्रवृत्तिका कारण बुद्धिजीवीहरूले समेत विश्वसनीयता गुमाइरहेको अवस्था छ । सप्तगण्डकी शुक्ला गण्डकी, त्रिशूली गण्डकी, बूढीगण्डकी, धर्मावती गण्डकी, चम्पावतीगण्डकी, मात्स्येन्द्रीगण्डकी र कृष्णगण्डकी (कालीगण्डकी) नदीका वरपर आज पनि धर्म, संस्कृति र राष्ट्रियताप्रति जुन प्रबल चेतना पाइन्छ, त्यो नमनयोग्य छ । मेचीकोशीतिर धर्मसंस्कृति धेरै कमजोर हुँदै गएको पाइन्छ भने तराईलाई नेपालबाटै अलग गरेर दक्षिणी सुडानजस्तो बनाउन खोजिएको छ । भगवान् श्रीकृष्णले गीतामा भन्नुभएको छ, 'शत्रुबाट देश, जाति, धर्म, संस्कृति र स्वतन्त्रताको रक्षा जसले गर्छ, क्षेत्री भनेको नै त्यही हो ।' पृथ्वीनारायणले नेपालको इतिहास, भूगोल, परम्परा, धर्म, संस्कृति र राष्ट्रियता बुझेर 'खसमगरगुरुङठकुरीको चतुरंगिणी सेना अजेय हुन्छ' भनेका छन् । राष्ट्रको रक्षा गर्न अघि सर्ने सबैलाई भगवान् श्रीकृष्णले 'क्षत्री' भनेको हुँदा युद्ध मैदानमा जाने र राष्ट्र (क्षेत्र) को रक्षा गर्न तत्पर सबैको साझा चरित्रलाई 'क्षत्री' मान्नुपर्छ । तसर्थ राष्ट्र बचाउन अघि सर्नेहरूलाई जात, धर्म, सम्प्रदायमा विभक्त गर्न खोज्ने विधर्मी वा अधर्मीका कुरा सुनेर बस्नुभन्दा महासंकटको सामना गर्नुपर्ने बेला आएको छ । 'हामी सबै नेपाली हौँ' भन्ने उदात्त चिन्तनबाट अनुप्रणीत हुँदै नेपाललाई अखण्ड राख्न सके मात्र राष्ट्र सुरक्षित रहन सक्छ । राष्ट्रको पहिचान बिर्सेर ससाना कुरामा विभाजित हुँदा एक दिन नेपाल र नेपालीको पहिचान पनि गुम्न सक्छ । अहिलेको संकटले त्यही संकेत गरेको छ । प्रजातन्त्र गुम्यो भने फिर्ता हुन सक्छ तर एकपटक पराधीन वा क्षत्विक्षत् भएको राष्ट्र पुनः स्वाधीन र अखण्ड हुनै सक्दैन । त्यसैले राष्ट्र टुक्र्याउने संघीयता रोज्ने कि अखण्डता र स्वतन्त्रता ? आजको मूल प्रश्न यही हो ।"
ट्रम्प र विश्व अर्थतन्त्र,"विश्वमा पुनः राष्ट्रवादी विचारधाराको उदय हुन थालेको छ । यसै वर्ष युरोपियन युनियनबाट बेलायत बाहिरिने कि नबाहिरिने भन्ने निर्णय गर्न भएको जनमत संग्रह (ब्रेक्जिट) मा बाहिरिने पक्षको जित भयो र यसको असर अमेरिकी चुनावमा पनि देखियो । यही प्रवृत्ति कायम रहने हो भने राष्ट्रवादी धारले युरोपका अन्य मुलुकको चुनावमा पनि जित हासिल गर्ने र युरोपियन युनियनको भविष्य धरापमा पर्ने अनुमान गर्न थालिएको छ । दक्षिण एसिया र नेपालमा पनि यसका बाछिटा आई राष्ट्रवादी धार प्रबल हुनसक्ने सम्भावना देखिएको छ । यसै सन्दर्भमा डोनाल्ड ट्रम्पको उदय र उनका नीतिका कारण विश्वको सबैभन्दा ठूलो, खुला र उदारवादी अर्थतन्त्रमा अहिलेको धारभन्दा विपरीत दिशामा नीतिगत परिवर्तन हुँदा यसले विश्व अर्थतन्त्रमा कस्तो प्रभाव पार्छ भन्ने विषयमा विभिन्न अड्कलबाजी गरिएका छन् । सन् २०१६ को नोभेम्बर ८ मा भएको अमेरिकी राष्ट्रपतिको निर्वाचनबाट डोनाल्ड ट्रम्प अमेरिकाको ४५ औं राष्ट्रपति बन्न सफल भएका छन् । विश्वका अधिकांश सञ्चारमाध्यमको अनुमानलाई गलत साबित गर्दै विजयी भएका ट्रम्पले ह्वाइट हाउसको बाटो तय गर्दा विश्वको राजनीति र अर्थतन्त्रको भावी दिशा कता जाने हो भनेर अन्योल सिर्जना भएको छ । उम्मेदवारीको चरणमा ट्रम्पले अघि सारेका एजेन्डाका कारण विश्वमा धेरै तरंग पैदा भएका छन् । उनका विचारहरू निकै राष्ट्रवादी जस्ता लाग्छन् । विश्वमा स्थापित भएको भूमण्डलीकरण तथा विश्वव्यापीकरणको वर्तमान अवस्थामा अमेरिकाजस्तो यसको केन्द्रमा रहेको मुलुक यसबाट पछाडि हट्ने संकेतहरू देखिन थालेका छन् । चुनावी प्रक्रियाका दौरान ट्रम्पले आफ्ना मतदातासामु विभिन्न प्रतिबद्धता जनाएका थिए । उनले अमेरिका र मेक्सिकोको सीमामा पर्खाल लगाउने र यसको खर्च मेक्सिकोलाई तिराउने, अवैध तवरले बसेका आप्रवासीलाई देशनिकाला गर्ने, मुस्लिमलाई अमेरिका प्रवेश निषेध गर्ने, अमेरिकी विदेशमन्त्री हुँदा कार्यालयको कामको लागि सूचना आदानप्रदान गर्दा व्यक्तिगत सर्भर चलाएकोमा हिलारी क्लिन्टनलाई जेल हाल्ने, संयुक्त राष्ट्रसंघलाई वातावरणीय अनुकूलन कार्यक्रमका लागि अमेरिकाले दिँदै आएको अनुदान बन्द गर्ने, ट्रान्स प्यासिफिक पार्टनरसिप (टीपीपी) र नर्थ अमेरिकन फ्रि ट्रेड एग्रिमेन्ट (नाफ्टा) बाट अमेरिका बाहिरिने, अमेरिकाले विकासशील राष्ट्रहरूलाई दिँदै आएको वैदेशिक सहायतामा कटौती गर्ने, चीनलाई मुद्रा हेरफेर गर्ने (करेन्सी मेनिपुलेटर) राष्ट्रको रूपमा घोषणा गर्ने, अमेरिकाको रोजगार बाहिरी मुलुकमा लैजाने अमेरिकी कम्पनीका उत्पादनलाई अमेरिकामा आयात गर्दा लाग्ने महसुलमा भारी मात्रामा वृद्धि गर्ने, अमेरिकामा जन्मिनेबित्तिकै अमेरिकी नागरिक हुने (एन्कर बेबी) व्यवस्थालाई पुनरावलोकन गर्ने, ओबामाले ल्याएको स्वास्थ्य बिमा नीति (ओबामा केयर) उल्टाउने र अमेरिकालाई फेरि महान् बनाउने (मेक अमेरिका ग्रेट एगेन) वाचा गरेका थिए । यी यस्ता वाचाहरू हुन्, जुन वर्तमान अमेरिकी संस्थापनले लिएका नीतिसँग मेल नखाने मात्र होइन उल्टो दिशातर्फ जान्छन् । यिनै विवादास्पद एजेन्डा उठाएका कारण अमेरिकी मिडिया र बौद्धिक वर्गहरूले ट्रम्पको जमेर आलोचना गरेका थिए र ट्रम्प कुनै हालतमा पनि विजयी हुन नसक्ने भविष्यवाणी गरेका थिए । तर लोकप्रिय मत हिलारीको बढी आए पनि इलेक्ट्रोरल मतका आधारमा विजयी हुने प्रणाली अवलम्बन गरेको अमेरिकामा विश्वका राजनीतिक पण्डितहरूको अनुमानविपरीत सबैलाई आश्चर्यचकित बनाउँदै ट्रम्प सजिलै विजयी भए । तल्लो तप्काका, ग्रामीण, कम शिक्षित र तटस्थ अमेरिकी नागरिकमाझ आप्रवासीका कारण अमेरिकी मूलका वासिन्दाको रोजगार खोसिएको तथा अमेरिकालाई पुनः महान् बनाउने जस्ता नयाँ खाले नारा लोकप्रिय भएको ठानिएको छ । अभिजात्य नश्लवादी गोराहरूले त स्वाभाविक रूपमा उनका एजेन्डालाई समर्थन गर्ने नै भए । यसका अलावा हिलारी क्लिन्टनको इमेल काण्ड चुनावको मुखमा उठाइनु र ढिलो गरी सफाइ दिइनु तथा बर्नी स्यान्डर्सका समर्थकहरूले समेत खुलेर हिलारीको पक्षमा भोट नमाग्नु जस्ता कारणले हिलारीलाई आप्रवासी र काला जातिहरूको खस्ने भनी अनुमान गरिएअनुरूपको मत नखसेका कारण ट्रम्पलाई विजयी बन्न मद्दत गरेको विश्लेषण विद्वान्ले गरेका छन् । ट्रम्प राष्ट्रपतिमा विजयी भएपछि अमेरिकाको भविष्यको चिन्ता गर्दै हरसम्भव तरिकाले उनलाई राष्ट्रपतिको शपथ खान नदिने प्रयास पनि जारी छन् । पेन्सलभानिया, विन्कन्सिन र मिसिगनमा पुनः मतगणनाको लागि प्रयास गरिएको छ । विन्सकन्सिनको लागि निवेदन नै परिसकेको छ तर निर्वाचन आयोगले कुनै निर्णय लिइसकेको छैन । जे भए पनि चुनावी परिणाममा परिवर्तन नै हुने खालका संकेत भने देखिएको छैन । यस अर्थमा अब ट्रम्पलाई ह्वाइट हाउस जानबाट रोक्ने सम्भावना न्यून छ । ट्रम्पले राष्ट्रपतिको कार्यभार सम्हालेपछि के आफ्ना वाचाहरू साँच्चिकै पूरा गर्लान् त भन्ने विश्वकै मुख्य चासो विषय बनेको छ । प्रजातान्त्रिक प्रणालीमा भोटको ठूलो महत्त्व हुन्छ । राजनीतिज्ञहरूले भोट बैंकलाई हेरेर रणनीति तयार गर्छन् र कसरी लोकप्रिय हुने भन्ने एजेन्डा तय गर्छन् । ट्रम्पले चुनावताका उठाएका कतिपय विषय लोकप्रिय भई चुनाव जित्नको लागि नै ल्याइएका हुन् भन्नेमा शंका छैन र चुनावपछिका उनका क्रियाकलापले पनि यसलाई साबित गर्न थालेका छन् । तर अझै केही महत्त्वपूर्ण र विश्वलाई नै प्रभाव पार्ने नीतिमा उनी अडिग रहेको देखिएको छ । परम्परागत अमेरिकी नीतिविपरीत जाने कुराको पुस्ट्याइँस्वरूप ताइवानका राष्ट्रपतिलाई फोन गरी एक चीन नीति नमान्ने संकेतका रूपमा चीनलाई चिढ्याउने काम ट्रम्पले सुरु गरिसकेका छन् । शपथ ग्रहण गरेकै दिन टीटीपीबाट अमेरिका बाहिरिने घोषणा गर्ने तथा अमेरिकी नागरिकहरूको रोजगार खोसेर अमेरिका बाहिर कारखाना लगाई उत्पादन गर्ने अमेरिकी कम्पनीहरूले आयात गर्ने उत्पादनहरूमा ठूलो मात्रामा कर लगाउने कुरा पनि उनले गरिसकेका छन् । यसैगरी ओबामासँग ह्वाइट हाउसमा भेट गरेपछि ओबामा केयरमा केही सकारात्मक देखिए पनि पूरै रिपब्लिकन पार्टी ओबामा केयरको विरुद्धमा भएकोले यसलाई पनि हटाउने सम्भावना छँदैछ । सन् २०१६ फेब्रुअरी ४ मा प्यासिफिक रिम क्षेत्रका १२ वटा देशहरू (अमेरिका, क्यानडा, जापान, मलेसिया, भियतनाम, ब्रुनाई, सिंगापुर, न्युजिल्यान्ड, चिले, अस्ट्रेलिया, पेरु र मेक्सिको) ले न्युजिल्यान्डको अकल्यान्डमा हस्ताक्षर गरेको टीटीपी सम्झौताले खुला व्यापार र आर्थिक उदारीकरणलाई अझ बढावा दिने उद्देश्य राखेको छ । अमेरिका यसबाट बाहिरिँदा यो उद्देश्य पूरा हुन नसक्ने देखिन्छ । जापानी प्रधानमन्त्री सिन्जो आबेले अमेरिकाविनाको टीटीपीले धेरै अर्थ नराख्ने अभिव्यक्ति दिनुले पनि यसको संकेत गरेको छ । ट्रम्पका नीतिले आर्थिक राष्ट्रवादको वकालत गर्दै व्यापारमा संरक्षणवादको पक्षपोषण गरेका छन् । विश्व व्यापार संगठनका स्थापित मान्यतालाई चुनौती दिएका छन् र अमेरिका पूर्ण खुला अर्थतन्त्रबाट केही हदसम्म बन्द हुनसक्ने लक्षण देखा परेका छन् । यसैगरी संरक्षणवाद तथा आर्थिक राष्ट्रवादका नाममा महसुल वा गैरमहसुलका माध्यमबाट एकपक्षीय रूपमा व्यापार अवरोध गरिए अन्य राष्ट्रहरूले पनि प्रतिक्रियास्वरूप अमेरिकी उत्पादनलाई जस्तालाई तस्तैको नीति लिई वा अझ दण्डात्मक नीति लिई व्यापारमा अवरोध गर्ने पक्का छ । यसबाट हाल विश्वमा चलिरहेको विश्वव्यापीकरण र आर्थिक उदारीकरणको गति रोकिनेछ । बनिसकेको आर्थिक प्रणाली र संरचना भत्किने सम्भावना छ र विश्व अर्थतन्त्र कतातिर जान्छ भनी अनुमान गर्न कठिन हुने देखिएको छ । यसबाट विश्वका बहुपक्षीय तथा क्षेत्रीय संगठनहरूको भविष्यमा पनि प्रश्नचिन्ह खडा भएको छ । भविष्यमा गरिने व्यापारिक तथा वातावरण संरक्षणसम्बन्धी वार्ता र सम्झौताहरूका सन्दर्भमा पनि अन्योल देखिन पुगेको छ । संरक्षणवादी नीतिका कारण अन्तर्निर्भरतामा आधारित विश्व आर्थिक प्रणाली भत्किने र पुनः विश्वका राष्ट्रहरूबीच एकले जित्ने र अर्कोले हार्ने खेल (जिरो सम गेम) सुरु हुने सम्भावना पनि देखिएको छ, जसबाट कसैलाई फाइदा नहुने मात्र होइन, द्वन्द्व बढेर जाने र विश्वमा आर्थिक अस्थिरता पैदा भई आर्थिक संकटको अवस्था आउन सक्ने देखिन्छ । आफू पूर्ण प्रतिस्पर्धी हुन नसकेका विकासशील मुलुकलाई यसबाट नकारात्मक असर पर्न जान्छ र यसले विश्वको समग्र अर्थतन्त्रमा ठूलो प्रभाव पर्ने देखिन्छ । फलस्वरूप अल्पकालमा ठूला परिवर्तन नदेखिए पनि दीर्घकालमा आर्थिक मन्दीको अवस्था देखा पर्न सक्ने अनुमान विभिन्न अर्थशास्त्रीहरूले गर्न थालेका छन् । सन् २००८ को अर्थशास्त्रतर्फको नोबल पुरस्कार विजेता तथा न्युयोर्क टाइम्सका नियमित स्तम्भकार पर्ल रोविन क्रुगम्यान लेख्छन्'ट्रम्पको नीतिले वित्तीय सुधारका कार्यक्रममा अवरोध ल्याई अमेरिकी श्रमिक वर्गलाई सहयोग गर्नुको सट्टा चोट पुर्याउँछन् र सुनौला दिनहरू फर्काएर अमेरिकालाई पुनः महान् बनाउने सपना मजाककै रूपमा रहन्छ ।'"
संशोधन प्रस्थान विन्दु,"मुलुक नेपालको संविधानको दोस्रो संशोधनको संघारमा छ । २०७२ साल असोज ३ गते जारी नेपालको संविधानप्रति असन्तुष्टि जनाउँदै भएको थारु र मधेशी आन्दोलनलाई सम्बोधन गर्न यो प्रयास गरिएको बुझ्न कठिन छैन । यसको पहिलो संशोधन संविधान जारी भएको १२६ दिनभित्र २०७२ साल माघ ९ गते भएको थियो । जसले संविधानको धारा ४२(१) मा संशोधन गरी 'समानुपातिक' शब्द थप गरेको थियो भने धारा २८६(५) मा संशोधन गरी 'जनसंख्यालाई मुख्य र भूगोललाई दोस्रो आधार मानी संघीय कानूनबमोजिम प्रदेशमा निर्वाचन क्षेत्र निर्धारण गरिने' व्यवस्था गरेको थियो । दोस्रो संशोधन प्रस्ताव जम्माजम्मी ५ वटा धाराहरुमा र मूलतः चारवटा सवालमा केन्द्रीत छ । जसमा भाषा, वैवाहिक अंगिकृत नागरिकता, राष्टिय सभामा प्रादेशिक जनसंख्याको आधारमा प्रतिनिधित्व र प्रदेश चार र पाँचको सीमामा हेरफेर रहेका छन् । जसलाई विगतको सरकारको अडान र आन्दोलनकारीहरुको मागको तुलनामा मध्यमार्गी प्रस्तावको रुपमा आएको मान्न सकिन्छ । संशोधन प्रस्ताव संसद सचिवालयमा दर्ता भए लगत्तै यसको समर्थन र विरोधमा ध्रुविकरण बढेको छ । यो सामान्य र स्वभाविक प्रक्रिया हो । संशोधन प्रस्तावउपर प्रतिपक्षी राजनीतिक दलहरुको असन्तुष्टि र विरोध रहनुलाई हाम्रो जस्तो संसदीय व्यवस्थाको विषेशता नै मान्न सकिन्छ । तर जसको माग सम्बोधन गर्न यो संशोधन प्रस्ताव ल्याइएको हो, त्यो (थारु र मधेशी) समेत असन्तुष्ट रहनु र सत्ताधारी राजनीतिक दलभित्रैका प्रभावशाली नेताहरु नै असन्तुष्ट रहनुले सरकारले संशोधन प्रस्ताव दर्ता गर्नुअघि प्रयाप्त र गम्भिर रुपमा गृहकार्य गर्न चुकेको प्रष्ट हुन्छ । यसका अतिरिक्त सत्ताधारी राष्टघाती र प्रतिपक्ष राष्टवादी रहने आम नेपाली बुझाइको निरन्तरताले पनि विद्यमान ध्रुविकरण प्रक्रियालाई तिब्रता दिने काम गरेको छ । इतिहासको कुन कुन कालखण्ड र परिवेशमा को कसले के कति राष्टघात गरे भन्नेको तथ्य कसैबाट लुकेको छैन । तर कुनै एक कालखण्डको राष्टघाती अर्को कालखण्डमा राष्टवादी बन्नै हुँदैन वा कुनै कालखण्डको राष्टवादी भविष्यमा राष्टघाती हुनै सक्तैन भन्ने मनोग्रन्थी पालिराख्नुको पनि अर्थ छैन । यो 'हाइपोथेसिस' नेपालमा फेल भइसकेको अवस्था हो । त्यसैले नेपालको सन्दर्भमा राष्टघात र राष्टवादको 'डिस्कोर्श' लाई बडो होसियारीपूर्वक र सापेक्षित रुपमा बुझ्न र विश्लेषण गर्न जरुरी छ । संविधान संशोधनकै सन्दर्भमा भन्नुपर्दा, धेरैलाई याद भएकै कुरा हो कि, विद्यमान प्रधानमन्त्री तथा संशोधन प्रस्तावका नेतृत्वकर्ता पुष्पकमल दाहाल प्रचण्डसंग विगतमा 'चमत्कार', 'छलाङ्ग' र 'निरन्तरताको क्रमभङ्ग' जस्ता पदावलीहरु अनिवार्यरुपमा जोडिएर आउने गर्थे । यो प्रस्तावलाई पनि कतिपयले यिनै पदावलीको सन्दर्भमा बुझ्ने गरेका छन् भने कतिपयले 'अर्थ न वर्थ गोविन्द गाई, टाउको दुखेको दवाई नाइटोमा' भन्ने उखानसंग मिसाएर अथ्र्याउने गरेका छन् । स्मरणीय छ, थारुले कैलाली र कञ्चनपुर जिल्लाहरुलाई पाँच नम्बर प्रदेशमा मिलाउने र मधेशीले झापा, मोरङ्ग र सुनसरी जिल्लाहरुलाई दुई नम्बर प्रदेशमा मिलाउने माग गरेका थिए । यदि पुरै जिल्लाहरु नै नमिलाए पनि कैलालीका थारु बाहुल्य र सुनसरी मोरङ्गका मधेशी बाहुल्य स्थानीय निकायहरुलाई क्रमशः पाँच र दुई नम्बर प्रदेशमा मिलाउने प्रस्ताव आएको भए मागको आंशिकै भए पनि सिधा सम्बोधन भएको मान्न सकिन्थ्यो । तर संशोधन प्रस्तावमा त विगतमा पाँच नम्बर प्रदेशमा रहेका गुल्मी, पाल्पा, अर्घाखाँची, प्युठान, रोल्पा, रुकुम (पूर्विभाग) र नवलपरासी (पूर्विभाग) लाई चार नम्बर प्रदेशमा मिलाउने गरी पो आयो, जसको आन्दोलनकारीहरुका साथै सम्बन्धित जिल्ला वा प्रदेशवासीहरुले समेत असन्तुष्टि र विरोध जनाइरहेका छन् । जसले जे मागेको हो त्यसलाई त्यो नदिने अनि जसले जे नमागेको हो त्यसलाई त्यही दिएर माग सम्बोधन गर्ने यो कस्तो काइदा हो भन्ने प्रश्नले धेरैको दिमाग चक्कराएको छ । प्रधानमन्त्री प्रचण्ड र उहाँको सरकारको माग सम्बोधन गर्ने यो काइदालाई माओवादी समर्थकहरुले 'प्रचण्ड छलाङ्ग' मान्नु स्वभाविक भए पनि यसको पटाक्षप चमत्कार वा छलाङ्ग वा निरन्तरताको क्रमभङ्गको रुपमा हुन्छ वा गोविन्द गाईको रुपमा पर्खेर हेर्नुको विकल्प देखिँदैन । जे होस्, प्रचण्डले पुनः एक पटक 'कासन' गरे है भनेर विगत जनयुद्धको ह्याङ्गओभरमा घिरौंला जत्रो नाक बनाउने माओवादी नेता कार्यकर्ताहरुको झुण्ड भने दिनानुदिन बढ्दो छ । यसरी हेर्दा, आन्दोलनकारीका मागहरुको वस्तुगत र सिधा सम्बोधन भयोभएन वा यसले आन्तरिक वा वाह्य राष्टियतामा खलल पार्छपार्दैन भन्ने विषयमा थप छलफल गर्न सकिन्छ । र, त्यो पाटोलाई बाँकी राख्दै, संशोधन प्रस्तावले पहिचान र समावेशीकरणलाई के कति सम्बोधन गरेको छ वा छैन भन्ने सन्दर्भमा थोरै विश्लेषण गर्न चाहन्छु । यो प्रस्तावले थारु र मेधेशीको मागलाई प्रत्येक्ष रुपमा सम्बोधन गरेको नदेखिए पनि अप्रत्येक्ष रुपमा पहिचानको मागलाई सम्बोधन गरेको छ: थारु बाहुल्यता र मगर बाहुल्यतालाई क्लष्टरिङ्ग गरेर । यसले कैलाली र कञ्चनपुर नथपे पनि पाँच नम्बर प्रदेशबाट गैरथारु बाहुल्य जिल्लाहरु झिकेर यो प्रदेशमा थारु बाहुल्यता र उनीहरुको पहिचान स्थापित गर्ने मनसाय राखेको देखिन्छ भने चार नम्बर प्रदेशमा मगरात र तमुवान पहिचानलाई लगभग पूर्णता दिएको देखिन्छ । त्यसैले सिद्धान्तनिष्ठ र मूल्यमान्यताप्रति इमान्दार भएर बोल्ने हो भने पहिचानवादीहरुले यो संशोधन प्रस्तावको विरोध गर्नुको अर्थ देखिँदैन (पहिचान विरोधीहरुले विरोध गर्नु स्वभाविक हो) । र, मधेशीहरु आफैंमा पहिचानको पक्षपाती भएकाले उनीहरु पनि यो संशोधनले पहिचानको मुद्दा स्थापित गरेको हदसम्म स्वागत र समर्थन गर्न हिच्किचाउन हुँदैन । त्यसैगरी नेपालमा बोलिने सबै मातृभाषाहरुको सूचि तयार गरी संविधानको अनुसूचिमा राख्ने र भाषा आयोगको सिफासिरमा सरकारी कामकाजको भाषालाई पनि अनुसूचिमा राख्ने प्रस्तावले भाषिक अल्पसंख्यक र भाषिक पहिचानलाई स्थापित गर्ने मनसाय राखेको देखिन्छ । संविधानको धारा २८७ मा भाषा आयोगको गठन तथा त्यसको काम, कर्तव्य र अधिकारको व्यवस्था रहेको र सो बमोजिम भाषा आयोगको गठन समेत भई काम शुरु गरिसकेको अवस्थामा सो आयोगको सिफारिसलाई अनुसूचिमा राख्ने प्रस्तावलाई नाजायज वा राष्टघाती देख्नु वस्तुवादी दृष्टिकोण होइन । बरु यसले आयोगलाई थप उत्साहका साथ काम गर्न उत्प्रेरित गर्ने देखिन्छ । त्यसैगरी नेपाली पुरुषसंग विवाह गरेकी विदेशी महिलाले आफ्नो माइती देशको नागरिकता त्याग्ने प्रक्रिया शुरु गरेपछि नेपालको वैवाहिक अंगिकृत नागरिकता लिन सक्ने प्रस्तावले सो सन्दर्भमा नेपाली महिला आन्दोलनले उठाएको मागलाई सम्बोधन गर्छगर्दैन त्यो अर्को पाटो भयो, तर यसलाई पहिचान, समानता र सामाजिक न्यायको दृष्टिबाट अनुचित भन्न मिल्दैन । जहाँसम्म समावेशीकरणको सवाल छ, यो प्रस्तावले राष्टिय सभामा नेपालको संविधानको धारा ८६(२)(क) ले महिला, दलित र अपांगता भएका व्यक्ति वा अल्पसंख्यक समूहसमुदायका लागि गरेको आरक्षणको स्थान, संख्या र मर्मलाई निरन्तरता दिँदै प्रादेशिक जनसंख्याको आधारमा राष्टिय सभामा प्रतिनिधित्व हुने व्यवस्था गरेको छ । यसले एकातिर संविधानको प्रस्तावना र विभिन्न भाग, धारा, उपधारा र खण्डहरुमा व्यवस्था भएको 'समानुपातिक समावेशी सिद्धान्त' लाई प्रादेशिक प्रतिनिधित्वमा समेत स्थापित गर्न खोजेको छ भने अर्कोतिर भूगोल र जनघनत्वको सन्तुलित प्रतिनिधित्वको मान्यतालाई सम्बोधन गर्न खोजेको छ । यो तात्कालिन रुपमा मधेशी आन्दोलनकारीको मागलाई सम्बोधन गरेको देखिए पनि सारमा समग्र समानुपातिक प्रतिनिधित्वको पक्षधरहरुको माग सम्बोधन भएको छ । त्यसैले समानुपातिक समावेशीताको पक्षपातीहरुले यसको विरोध गर्नुको अर्थ देखिन्न । अन्तमा, प्रक्रियागत हिसावले गोविन्द गाईकै शैलीमा आएको भए पनि र यसमा कतिपय आन्तरिक तथा बाह्य शक्तिहरुको आआफ्ना दृष्य अदृष्य 'इन्ट्रेष्ट'हरु रहनसक्ने सम्भावनालाई नकार्न नसकिए पनि यो प्रस्ताव विद्यमान समस्याको सम्बोधन गर्ने मनसाय सहित आएको छ । विगतमा एउटाले जुनसुकै शर्तमा पनि आफूले चाहेको 'सबै नलिई नछाड्ने' र अर्कोले 'एक इन्च पनि पटक्कै नदिने' दुई 'अतिहरुको' बीचबाट आएको छ । विद्यमान 'डेडलक'लाई खुकुलो पार्ने, समस्याको हल निकाल्ने, आन्तरिक राष्टिय एकतालाई मजबुत पार्ने र प्राप्त उपलब्धीको रक्षागर्ने उद्देश्य सहित आएको छ । पहिचान, समावेशीकरण र समानुपातिक प्रतिनिधित्वको मर्मलाई पक्डेर आएको छ । त्यसो हुँदा यो प्रस्तावबाट सबैपक्ष पूर्णरुपमा सन्तुष्ट नहुनु स्वभाविक भए पनि यसको माध्यमबाट सम्वाद, सहमती, संविधान संशोधन, समस्याको सम्बोधन र संविधानको कार्यान्वयन गर्दै सवृद्धिको 'कोर्श' समात्नुको विकल्प छैन ।"
हस्तक्षेपको शृंखला र जनप्रतिरोधको आरम्भ,"इतिहासमा जेजति परिवर्तनका आन्दोलन भए, त्यसको उद्देश्य सबल, स्थिर, उन्नत, समृद्ध नेपालको लागि भएका हुन् । मूलतः आधुनिक राष्ट्रको निर्माणसँगै यसको रक्षाका लागि भएका हुन् या राणाको हैकमवादी सत्ताविरुद्ध ०७ पसालछिका सबै प्रजातान्त्रिकलोकतान्त्रिक नै किन नहोस्, यी सबै आन्दोलन समृद्ध, स्वतन्त्र, अखण्ड राष्ट्रका हेतु उद्घोषित थिए । तर सबै परिवर्तनका शिर छेदनका दुष्प्रयासपछि प्रारम्भदेखि नै हुँदै आए । राणाविरोधी प्रजातान्त्रिक आन्दोलनको अगुवा प्रजा परिषद्लाई चौतर्फी आक्रमण गरी ध्वस्त बनाएबाट स्पष्ट हुन्छ । ०७ सालको त्रिपक्षीय राजा, राणाकांग्रेसबीचको दिल्ली सम्झौता साम्राज्यवादी स्वार्थ रक्षार्थ राणा केन्द्रकै नयाँ उत्तराधिकारी जन्माउने षड्यन्त्रको परिदृश्य एवं प्रजातान्त्रिक आन्दोलनको सच्याइलाई उपहास गर्ने साम्राज्यवादी स्वार्थकै गुरुयोजना बन्यो । उक्त गुरुयोजना कांग्रेस आवरणको कोइराला नेतृत्वमार्फत कार्यान्वयन गराई साम्राज्यवादी केन्द्रको रुचिलाई केन्द्रमा राख्ने अभ्यासको ढोका खुलेबाट प्रस्ट हुन्छ । प्रजातान्त्रिक आन्दोलनको उद्देश्य जनतालाई अधिकारसम्पन्न गराउने भए पनि परिणाम त्यसको उल्टो आयो । जंगबहादुरको विधिवत् अन्त्यलाई सापेक्षिक रूपमा प्रगतिशील कदम मान्नु नै उपयुक्त हुन्छ । साम्राज्यवादी शक्तिका नयाँ उत्तराधिकारीद्वारा मञ्चित त्रिपक्षीय दिल्ली सम्झौतालाई पुष्पलालको अगुवाइ र नेतृत्वमा गठित नवोदित नेकपाले तत्कालीन प्रत्युत्पादक गतिविधि रोक्न सकेन । त्रिपक्षीय दिल्ली सम्झौताको वरिपरिको वस्तुगत परिस्थितिको उचित मूल्यांकन एवं चिरफार गर्न २००७ सालमा कमान्डिङ योद्धा चित्रबहादुर गुरुङ, एकदेव आले, नारदमणि थुलुङको नेतृत्वको विद्रोहात्मक संघर्ष र सिकिम्म, भुटान, दार्जिलिङ संयुक्त कमान्डका कमान्डर डम्बरजंग गुरुङ, मोहनशमशेर तथा ब्रिटिस अधिकारीबीचको पाँचबुँदे सम्झौताको साथ डा केआई सिंहको विद्रोहलाई समेत अध्ययन गर्न आवश्यक छ । दिल्ली सम्झौतापछि बदलिएको राजनीति २००७ देखि २०१७ सम्मको एक दसक अन्योल, अस्थिरता, अक्रर्मण्यताको साम्राज्यवादी गोलचक्करमा घुमिरह्यो । सो गोलचक्करको नेतृत्व साम्राज्यवादीका नयाँ उत्तराधिकारी नेपाली कांग्रेस र कोइराला केन्द्रले गरि नै रहे । स्मरण रहोस्, तत्कालीन परिवेशमा भारतमा एकातिर राममनोहर लोहिया र जयप्रकाश नारायणको नेतृत्वको सोसलिस्ट जुन साम्राज्यवादी हित रक्षार्थ सक्रिय थियो भने अर्कोतिर साम्राज्यवादीविरोधी जवाहरलाल नेहरू, सुभासचन्द्र बोस नेतृत्वको भारतीय नेसनल कांग्रेस, भारतीय कम्युनिस्ट पार्टी थिए । भारतीय नेसनल कांग्रेस र भारतीय कम्युनिस्ट पार्टीले अघोषित रूपमा साम्राज्यवादविरोधी मोर्चाको नेतृत्व सम्हालेका थिए । भारतमा चलेको साम्राज्यवादपरस्त र विरोधीबीचको सत्ता संघर्षमा कांग्रेस, बीपी कोइरालाले नेहरूविरुद्ध साम्राज्यवाद परस्त जयप्रकाश नारायण र राममनोहर लोहियाको सोसलिस्टसँग घाँटी जोड्न पुगेका थिए । तत्कालीन परिवेशमा नेपालका प्रधानमन्त्री बीपीको डिल्लीमा नेहरू केन्द्र र यता नेपालमा राजा महेन्द्रसँग चर्को अन्तरविरोध थियो । अन्तरविरोध चर्कनुमा साम्राज्यवादी शक्तिले पर्दापछाडिबाट बीपीलाई बोक्नु थियो । जसले गर्दा राष्ट्रिय राजनीति अस्थिरताको चक्रव्युहमा फसिरहेको सन्दर्भमा राष्ट्र विघटनको प्रचुर सम्भावना नजिकियो । यही परिस्थितिलाई नजिकबाट नियालिरहेका राजा महेन्द्रले २०१७ मा निर्वाचित बीपी नेतृत्वको सरकार अपदस्थ गरी शासन सत्ताको बागडोर आफ्नो हातमा लिए । यस घटनाबाट नेहरूका विश्वास पात्र सूर्यप्रसाद उपाध्याय प्रजातन्त्र र सोसलिस्टको ब्यानरमा र रूस र चीनका विश्वास पात्र डा केशरजंग रायमाझी समाजवाद र राष्ट्रियताको आवरणमा राजा महेन्द्रको दाहिने र देब्रे हात बन्न पुगे । यही सुविधाभित्र राजा महेन्द्रले भौतिक पूर्वाधार, औद्योगिक विकास, शिक्षा, स्वास्थ्य, रोजगार, भूमिसुधार, पुनर्बास, पूर्व, पश्चिम, उत्तर, दक्षिण राजमार्ग, छिमेकी चीन र अन्तर्राष्ट्रिय जगत्सँग असल कूटनीतिक सम्बन्ध जस्ता राष्ट्रिय महत्त्वका कार्यक्रमसहित व्यवहारमा खरो रूपमा उत्रन सफल भए, जसबाट तत्कालीन समयमा नेपाल विघटन गराउने साम्राज्यवादी उद्देश्य सफल हुन सकेन । यस घटनाले राजनीतिक रूपमा नेपालको रक्षा तथा गौरवपूर्ण इतिहासको सम्मान गर्दै राष्ट्रियतालाई बलियो बनायो । यो अभ्यासले प्रजातान्त्रिक परिपार्टीलाई लिकमा ल्याउन कञ्जुस्याइँ गरेबाट साम्राज्यवादी शक्तिले खेल्ने अवसर पाएको तर्फ नजरअन्दाज गर्न मिल्दैन । तत्कालका राजनीतिक दलमाथिको प्रतिबन्धको परिपाटी समयको माग थिएन, यो इतिहासले मूल्यांकन गरिसकेको छ । समयक्रममा कांग्रेस आफ्नो ऐतिहासिक भूल सच्याउँदै प्रगतिशील राष्ट्रवादी कम्युनिस्ट पार्टीसँग सहकार्य गर्दै लामबद्ध हुन तयार भई २०३६ को जनमत संग्रहको संयुक्त क्याम्पियन र २०४६ को आन्दोलनमा घोषित रूपमै संयुक्त जनआन्दोलन गर्न एउटै साझा मञ्चमा आउन सक्षम भयो । जुन सहकार्यले २०४६ मा साझा कमान्ड निर्माण गरी प्रजातन्त्र पुनस्र्थापना गर्न सफल भयो । यसबाट यो स्पष्ट हुन्छ राष्ट्रियता, प्रजातन्त्रसमाजवाद एकअर्काका परिपूरक हुन् । यस ऐतिहासिक नेपाली राजनीतिको परिपक्वतालाई कसैले पनि कम आँक्न हुँदैन । राष्ट्रियता, प्रजातान्त्रिक र समाजवादी आन्दोलनलाई साम्राज्यवादी र निरंकुश शासनको दबदबाबाट टाढै राख्न सच्चा देशभक्त, क्रान्तिकारी, प्रगतिशील, प्रजातान्त्रिक तथा समाजवादी शक्तिको जिम्मेवारीपूर्ण चनाखोपन सदैव आवश्यक छ । लोकतन्त्रको सबलीकरण र स्थायित्वसँग समग्र राष्ट्रिय समाजको निरन्तरताको उत्थानले अन्योन्याश्रित सम्बन्ध राख्छन् । यी यावत् विषयमाथि गम्भीर ध्यान पुर्याउन नसक्दा अर्थात् जनभावना शिरोधार्य गर्न नसक्दाका दुष्परिणाम राष्ट्रिय राजनीतिमा साम्राज्यवादी शक्ति केन्द्रले अराजकता, अस्थिरताको जगमा २०६१ माघ १९ मा प्रतिक्रान्तिकारी शक्ति केन्द्र निर्माण गर्न सफल भयो । जसले राष्ट्रिय राजनीतिमा थप असन्तुलन र अस्थिरताको वीजारोपण गर्यो । यस असन्तुलन चिर्न नेपालका राजनीतिक पार्टी, छिमेकी भारत, छिमेकी चीनको त्रिपक्षीय समझदारी निर्माण गर्ने सहमति भयो, जसलाई माओवादी र सात दलबीचको बाह्रबुँदे सम्झौताको आधार मान्न सकिन्छ । यसले माओवादी जनयुद्धलाई शान्तिपूर्ण रूपमा राजनीतिक मूलधारमा मात्र ल्याएन, लिकबाट उछिट्टिएको प्रजातान्त्रिक अभ्यासलाई पुनः सही बाटोमा ल्याउन सफल भयो । यस ऐतिहासिक उपलब्धिबाट राष्ट्रले थप राजनीतिक परिपक्वता प्राप्त गरेको छ । साथै साम्राज्यवादविरोधी मोर्चा साथै राष्ट्रवादी आन्दोलन अझ खँदिलो रूपमा अगाडि बढाउन मार्गप्रशस्त भयो । तर यस उपलब्धिको मूल मर्म र भावनाको सम्बोधन गर्न नसक्दा पहिलो संविधानसभा विघटन हुन पुग्यो, जसले मुलुकलाई थप अराजकता र अस्थितारतर्प धकेल्न पहिलो अध्यायको भूमिका खेल्यो । शक्ति पृथकीकरणको मूल मर्म, भावना र दायित्व कुल्चिँदै सर्वोच्च अदालतका तत्कालीन प्रधानन्यायाधीशको नेतृत्वमा सरकार गठन हुनु अस्थिरताको अर्को कारण बन्यो । अनेकौं षड्यन्त्र हुँदाहुँदै पनि दोस्रो संविधानसभाबाट संविधान बनी आन्दोलनका उपलब्धि संस्थागत गरी मुलुकलाई दिगो शान्ति, स्थिरता र समृद्धिको बाटोमा डोर्याउन अथक् प्रयास भइरहेको छ यतिबेला । विवादित राष्ट्रिय मुद्दामा राष्ट्रिय भावना, यथार्थ, ऐतिहासिक निरन्तरता र अन्तरघुलित नेपाली समाजका राजनीतिक, आर्थिक, सामाजिक, सांस्कृतिक मर्मलाई यथासम्भव सम्बोधन गरी दोस्रो संशोधनमार्फत संविधान कार्यान्वयन गर्नु अहिलेको निकास हो । यस अर्थमा संविधान जारी गरेपश्चात् कांग्रेस र माओवादी केन्द्रले संविधान संशोधनलाई सिद्धान्ततः सकारात्मक अभ्यासको रूपमा स्विकारेको घटना स्वागतयोग्य छ । तथापि यस मर्मको दुरुपयोग गर्दै प्रस्तावित संशोधनको खाकाले अस्थिर नेपाल तथा अशान्त नेपालको वीजारोपण गरेको प्रस्टै देखिन्छ । कतै यो भारतीय बल्लभभाइ पटेलको डक्ट्रिनलाई मूर्त गराउने शृंखलाको सुरुआत त होइन ? शेरबहादुर देउवा र पुष्पकमल दाहाल नेतृत्वको गठबन्धन सरकारका कारण चिनियाँ राष्ट्रपतिको नेपाल भ्रमण स्थगन हुनु तथा भारतको गोवामा फ्री तिब्बती गतिविधिसँग शेरबहादुर देउवाको संलग्नताले छिमेकी चीनविरोधी सारलाई स्पष्ट पारेको छ । चिनियाँ अग्रसरतामा जारी संविधान त्यसै पृष्ठभूमिमा राष्ट्रपति, उपराष्ट्रपति, सभामुख र प्रधानमन्त्रीको चयन र त्यही जगमा सम्पन्न नेपाल चीनबीचको ऐतिहासिक दसबुँदे सम्झौताको मसी सुक्न नपाउँदै तत्कालीन प्रधानमन्त्री केपी निकटस्थ तथा एमालेको निर्णायक नेतृत्व वृत्त, सिंगो कांग्रेस नेतृत्व शेरबहादुरलगायत र माओवादी केन्द्रको नेतृत्वको एउटा हिस्सा र पश्चिमा, इन्डोपश्चिमा अनुचरसँगको रणनीतिक साझेदारीमा ऐतिहासिक नेपाल चीन दसबुँदे सम्झौता निस्क्रिय गराउन, सरकार विघटन गराउन राजनीतिक रूपमा क्रियाशील भूमिका निर्वाह गरे, जसको परिणाम पनि त्यसैअनुरूप आएबाट महत्त्वपूर्ण राष्ट्रिय एजेन्डामा अन्य दलको नेतृत्वको अलावा स्वयं ओलीले पनि प्रस्ट रूपमा राष्ट्रिय अभिमतअनुकूल आफ्नो दृष्टिकोण पुर्याउन नसक्नु र पश्चिमा स्वार्थका एजेन्डामा टाँसिरहनुले कांग्रेस, एमाले, माओवादी केन्द्र र मधेस आन्दोलन एउटै साम्राज्यवादी केन्द्रकै तोकिएका अलगअलग भूमिकामा क्रियाशील छन् भन्ने पुष्टि हुँदै आएको छ । पछिल्लो संस्करणको रूपमा लुम्बिनीमा उर्लिएको जनलहर राष्ट्रिय नेतृत्वबाट निरन्तर अख्तियार हुँदै आएको सोच गलत र व्यवहारविरुद्धको साझा अभिव्यक्ति हो । यसलाई साम्राज्यवादी केन्द्र, निरंकुशतावादी केन्द्र, भारतीय एकाधिकारवादी शक्ति र सबल नेपाल निर्माणका हिमायतीले आफ्नोअनुकूल डोर्याउन क्रियाशील छ । राष्ट्रियता, प्रजातान्त्रिक र समाजवादी आन्दोलनलाई साम्राज्यवादी र निरंकुश शासनको दबदबाबाट टाढै राख्न सच्चा देशभक्त, क्रान्तिकारी, प्रगतिशील, प्रजातान्त्रिक तथा समाजवादी शक्तिको जिम्मेवारीपूर्ण चनाखोपन सदैव आवश्यक छ । शक्ति निक्षेपीकरणको सिद्धातअनुरूप तीन प्रदेश गण्डकी, कोशी, कर्णाली, एकल प्रवाहको सिद्धान्तमा वंशजको नागरिकता नीतिलाई कठोरताका साथ आत्मसात गर्ने र अंगीकृतलाई कानुनी दायरा पूरा गरेमा मात्र सम्बोधन गर्ने, राजकीय सत्तामा प्रतिनिधित्व गर्न निर्वाचन प्रणाली समान भूगोल, समान प्रतिनिधित्वको प्रत्यक्ष निर्वाचन प्रणाली र जनसंख्याको सम्बोधन समानुपातिक निर्वाचन प्रणालीद्वारा प्रतिनिधित्व गर्ने परिपाटी, छिमेक मैत्री बाह्य सन्तुलनमुखी विदेश नीति, भाषाको सम्बन्धमा राष्ट्रिय भाषा नेपालीको उचित संवद्र्धन, रक्षा हुन सके मात्र (राष्ट्र भाषा) मातृभाषाको रक्षा र विकास हुन सक्छ । तसर्थ नेपाली भाषा र मातृभाषाबीच अन्योन्याश्रित सम्बन्धको यथार्थतासहित भाषानीति अगाडि बढाउनु उचित हुनेछ । सुरक्षा नीति सम्बन्धमा बृहत् नेपालको गौरवमा वर्तमान नेपालको रक्षा तथा सुरक्षा नीति आवश्यक छ । यसैले मात्र पूर्वीय सभ्यतासँग हाम्रो निरन्तरतालाई बचाइराख्न सक्छ । उपर्युक्त विषयहरू हाम्रा वर्तमानका राष्ट्रिय एजेन्डा हुन् । यी एजेन्डाको व्यवस्थित र संरचनागत सम्बोधन गर्नु जरुरी छ । यही नै शक्ति सन्तुलन, राष्ट्रिय सहमति, संविधान संशोधन र जारी संविधान कार्यान्वयनका मार्गचित्र हुन् । यसैलाई वर्तमान अवस्थामा संघर्षको मैदानमा उत्रिरहेको जनमतले आफ्नो जीवन पद्धतिसँग गाँसेर कार्यान्वयनमा उतार्न लड्नुको विकल्प छैन । राष्ट्रिय स्वार्थलाई केन्द्रमा राखी लुम्बिनीमा जारी पहाड तराईको अन्योन्याश्रित सम्बन्धमा बनेको तगारोविरुद्धको स्वतस्फूर्त जनसंघर्षमा आम जनताले ऐक्यबद्धता जनाउँदै अनुशरण गर्दा सबल नेपाल निर्माण गर्न कोसेढुंगा सावित हुनेछ । मध्ययुगीन जातिवादी, क्षेत्रवादी, भुरेटाकुरेवादी, संकीर्ण सोच तथा चिन्तन राष्ट्रियता, जनतन्त्र र जनजीविकाको साथै मानव सभ्यताको बाधक तत्त्व हुन् । हाम्रो देशमा रहेका सम्पूर्ण जाति, वर्ग, क्षेत्र, लिंग, समुदाय, धर्म, संस्कृति, हिमाल, पहाड र तराईका जनताबीचको आपसी एकता नै हाम्रो राष्ट्रियता हो । पश्चिमा साम्राज्यवादीको मतिहार सीके राउत जस्ता देशद्रोहीको पछि लागेर कतै नभएको मधेसको नाममा संघीयताको आवरणमा पहाडतराई अलग गराउने संविधान संशोधनको प्रस्ताव राष्ट्र हितविपरीत छ । जनभावनाविपरीत तराई र पहाड अलगअलग गराउने प्रस्ताव ल्याउने सरकारले राष्ट्रियता, स्वतन्त्रता, अखण्डता कायम राख्न सक्छ भन्ने निसन्देह शंकाको घेरामा छ । राष्ट्रिय एकता, अखण्डता, स्वाधीनता अक्षुण्ण राख्न देशभक्त राजनीतिक दल एवं जनता किञ्चित विचलित हुनु हुँदैन । आजको पुस्ता यस जिम्मेवारीबाट च्युत भयो भने आफ्नै सन्तति साम्राज्यवादी दलदलको जाँतोमा पिसिँदै जानेछन् । यो कटुसत्य आत्मसात गरी सरकार, सरकारमा संलग्न दल र प्रतिपक्ष जिम्मेवार बन्नुको विकल्प छैन । न्यौपाने माओवादी केन्द्रका केन्द्रीय सदस्य हुन् ।"
"च्याम्पियन्स लिग फुटबलको ड्र' सार्वजनिक, रियल मड्रिडले नेपोलीको सामना गर्ने (सूचीसहित)","काठमाडौंः च्याम्पियन्स लिग फुटबलको नकआउट चरणको खेल तालिका सार्वजनिक भएको छ। स्वीट्जरल्याण्डको नियोनमा सोमबार भएको ड्र अनुसार साविक विजेता रियल मड्रिडले नेपोलीको सामना गर्नेछ। यस्तै स्पेनिस क्लब बार्सिलोनाले पेरिस सेन्ट जर्मेन (पीएसजी) को सामना गर्ने छ भने म्यानचेस्टर सिटीले मोनाकोको सामना गर्नेछ। यसैगरी वार्यन म्युनिखले यो वर्ष पनि नकआउट चरणमा आर्सनलको सामना गर्ने भएको छ। बोरुसिया डर्टमण्डले बेनफिका, पोर्टोले युभेन्टस, बायर लुभरकुशनले एथ्लेटिको मड्रिड तथा सेभिल्लाले लेष्टर सिटीको सामना गर्नेछ। नकआउट चरणको पहिलो लेग फेब्रुअरी १४ र १५ तथा २१ र २२ फेब्रअरीमा हुनेछ भने दोस्रो लेग मार्च ७ र ८ तथा १४ र १५ तारिखमा हुनेछ।"

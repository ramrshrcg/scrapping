शीर्षक,विवरण
नेपाल र चीनका साझा शत्रु,"महेशचन्द्र रेग्मीलाई अमेरिकी गुप्तचर संस्थाको प्रतिनिधि भन्ने आरोप लाग्यो । त्यसपछि सरकारी जागिर चट् भयो', ऋषिकेश शाहले पंक्तिकारसँग भनेका थिए । लियो ई रोजको नेपाल स्ट्राटेजी फर सर्भाइभल पुस्तकको भूमिकामा जोन ओएप्टनले यस्तै प्रसंग उठाएका छन् । ऋषिकेश शाहमाथि पनि दरबारको निगरानी रहेछ । नेपालको आन्तरिक नीति र छिमेकीका पक्षविपक्षमा कसले कहाँ के गर्दैछ भन्ने बुझ्न दरबारको छुट्टै गुप्तचर निकाय रोयल इन्टेलिजेन्स ब्युरो' बनाइएको रहेछ । त्यसमा काम गरेका केही व्यक्ति अझै छन् । केही एमाले र कांग्रेसमा सक्रिय छन् । केही पश्चिमा र भारतको प्रिय बनेका छन् । १३ फेब्रुअरी २००८ मा चीनका प्राध्यापक वाङ होङ उईको अन्तरवार्ता आयो, नेपालको अस्तित्व खतरामा पर्यो भने सहायताको लागि चीनको सेना आउनेछ ।' उनले रक्सी खाएर फ्यास्स बोलेका होइनन् । किनभने रुमालले स्याउ पुछे झैं चिनियाँ बुद्धिजीवीका हरेक शब्द परिमार्जित र अर्थपूर्ण हुन्छन् । नेपालमा उसका चार खालका शत्रु छन् भनेर चीनले बुझेको छ । त्यसैले चीनविरोधी गतिविधिमा संलग्न व्यक्ति, संस्था, सञ्चारमाध्यम, राजनीतिक दल र अनेकौं भेषमा काम गरिहेकाहरूका बारेमा सूक्ष्मतम् सूचना संकलन गर्दै उनीहरूलाई मौकामा भ्यासेक्टोमी' गर्ने वा अझै कठोर बाटो अपनाउन पनि चीन तयार रहेको बुझिन्छ । २०१५ साल सम्पन्न प्रथम आमनिर्वाचनमा नेपालस्थित अमेरिकी कूटनीतिज्ञ डगलस हेकमार्फत नेपाली कांग्रेसले दुई लाख अमेरिकी डलर सहायता प्राप्त गरेको जानकारहरू बताउँछन् । सो दलले विदेशी सहायता लिएको त्यो पहिलो घटना थियो । राजा महेन्द्रले तुरुन्तै त्यो कुरा चाल पाए । भनिन्छ कान्तिपथस्थित सेन्ट्रल होटलका सञ्चालक (रसियन नागरिक) बोरिसले अमेरिकाले नेपाली कांग्रेसलाई प्रशस्त रकम सहयोग गर्दैछ भन्ने सूचना पाएपछि दरबारलाई तत्काल जानकारी गराएका थिए । दूतावासमार्फत गुप्त रूपमा बुझ्दा त्यो पुष्टि भयो । सन् १९६० को दसकमै मुस्ताङमा खम्पा विद्रोहको तयारी सुरु भइसकेको थियो । आधुनिक हतियार बोकेका डरलाग्दा तिब्बती छापामारबाट स्थानीय जनता सन्त्रस्त थिए । अज्ञात' विमानबाट हतियार, खाद्यान्न, कपडा आदि खसाइँदैछ भन्ने सूचना पाएपछि सरकारले सेना पठाएको थियो । तिब्बतको दक्षिणपूर्वी क्षेत्र खाम' भूखण्डका आदिवासी खाम्पा' जातिलाई हतियार, तालिम, पैसा आदि दिएर अमेरिकाले सीआईएमार्फत चीनविरुद्ध उकासेको कुरा कैयन् पुस्तकमा पाइन्छ । श्रीलंकाका तत्कालीन राष्ट्रपति रिचर्ड जयवद्र्धनेका कूटनीतिक सल्लाहकार प्राध्यापक रोहण गुणरत्नेले इन्डियन इन्टरभेन्सन इन श्रीलंका' ग्रन्थमा भारतका विभिन्न स्थानमा सीआईएले खम्पाहरूलाई तालिम दिएको खुलासा गरेका छन् । खम्पा विद्रोहका बारेमा कैयन् दस्ताबेज पाइन्छन् । राजा वीरेन्द्रले नेपाल र चीनका साझा शत्रुविरुद्ध लड्नैपर्ने रणनीति बनाएपछि खम्पा नेताहरू गे हिसी र गे वाङ्दीमा विभाजन आयो । सीआईएले नेपाली सेनाका केही अधिकृतलाई समेत प्रलोभनमा पारिसकेको अवस्थामा नेपाल प्रहरी, नेपाल गुप्तचर विभाग तथा नेपाली सेनाभित्र पनि सबैलाई विश्वास गर्न अवस्था थिएन । पछिल्ला दिनहरूमा केपी ओलीको प्रधानमन्त्रीत्वकालमा नेपालले चीनसँग गरेका सम्झौता कार्यान्वयन हुनासाथ दुई देशको व्यापार, आर्थिक कूटनीति र जनस्तरको सम्बन्ध सुदृढ हुन्छ भन्ने बुझेका भारत, युरोपियन युनियन र अमेरिकाले भविष्यमा नेपालमा चीनको बलियो उपस्थिति हुन नदिन अनेक खेल खेलिरहेको देखिन्छ । पश्चिमाहरूको पैसामा चलिरहेका धेरैजसो गैरसरकारी संस्थाका हर्ताकर्ता एमाले, माओवादी, कांग्रेस र तराईकेन्द्रित दलको कार्यकर्ताको भेषमा कार्यरत छन् । साम्राज्यवादी र विस्तारवादीको दानापानी खाएर राष्ट्रवादको पक्षमा बोल्ने धनाढ्य वर्ग एमालेमा टाढैबाट स्पष्ट चिन्न सकिन्छ । यस्तै माओवादीभित्र युरोपियन युनियन र इन्डोअमेरिकन स्वार्थमा काम गर्नेहरूको बाहुल्य देखिन्छ । राजदरबारमा धेरै वर्ष सेवा गरेका एकजना पुराना अधिकारीको कथन घतलाग्दो छ, भारतको हस्तक्षेपबाट नेपाललाई मुक्त गराउन र चीनसँग सम्वन्ध बढाएर कूटनीतिलाई सन्तुलित गराउन चाहने राजा वीरेन्द्रको रहस्यमय ढंगले हत्या भयो । चीनलाई सार्कमा सरिक गराउनुपर्छ भन्ने अभिव्यक्ति दिएपछि राजा ज्ञानेन्द्रलाई गद्दीच्युत गरियो । चीनसँग निकट हुन खोज्दा मदन भण्डारीको शंकास्पद मृत्यु भयो । भारतको एकाधिकार तोड्न खोज्दा प्रधानमन्त्री केपी ओली पदच्युत भए । त्यसैले नेपाल कसरी चीनविरोधी अखडा बन्दैछ भनेर गहिरो विश्लेषण गर्नुपर्ने खाँचो छ । यहाँ चीन र नेपालका साझा शत्रु धेरै छन् ।' राजा महेन्द्र र चीनका सर्वोच्च नेता माओबीच घनिष्ट सम्बन्ध थियो । डा तुलसी गिरी, पीबी मल्ल, डा केशरजंग रायमाझी र अच्युतराज रेग्मीले सन् १९५९ मा पेकिङ (हाल बेइजिङ) स्थित माओ निवासमा भेट गर्दा नेपालको राजतन्त्रलाई हेर्ने दृष्टिकोणबारे माओले केही कुरा स्पष्ट गरेको डा रायमाझीले उल्लेख गरेका छन् । राजसंस्था साम्राज्यवाद र विस्तारवादविरोधी शक्ति भएकाले त्यसलाई आफूले राष्ट्रवादी शक्ति मान्ने गरेको माओको तर्क थियो । २०२३ सालमा तत्कालीन युवराज वीरेन्द्र चीनको तीन साता लामो औपचारिक भ्रमणमा जाँदा उपप्रधानमन्त्री तथा परराष्ट्रमन्त्री मार्सल चेन यीले ग्रेट हल अफ द पिपुलमा उनको भव्य स्वागत गरेका थिए । नेपाल चीनको अत्यन्त घनिष्ट, विश्वासिलो र अन्तरंग मित्र हो भन्ने सन्देश दियो चीनले । २०३० सालमा राष्ट्रपति तुङ पी ऊ र प्रधानमन्त्री चाओ एन लाईको मैत्रीपूर्ण निमन्त्रणामा राजा वीरेन्द्रले चीन भ्रमण गरेपछि नेपालचीन सम्बन्ध अरू प्रगाढ भयो । चीनले नेपालको प्रगतिमा मद्दत पुग्ने कैयन् उद्योग, बाटो र परियोजनामा लगानी गर्न थाल्यो । जनकविकेशरी धर्मराज थापाले भनेका थिए, पोखराबाट सात दिन हिँडेर म काठमाडौं आउँथें । चीनले पृथ्वी राजमार्ग बनाइदिएपछि मात्र गाडी चल्न थालेको हो ।' राजा महेन्द्रले चीनको भ्रमण गरेर माओसँग मित्रता बढाएकाले राजा वीरेन्द्रलाई धेरै सहज भयो । अरनिको राजमार्ग, वीरेन्द्र अन्तर्राष्ट्रिय सम्मेलन केन्द्र (हालको संसद् भवन), बाँसबारी छाला जुत्ता कारखाना, ट्रलिबस, भृकुटी कागज कारखानादेखि लिएर धेरै ठाउँमा चीनले लगानी गर्यो । पश्चिमाका सेवक भारतपरस्तहरू सरकारमा पुगेपछि कैयन् उद्योग बेचिए । चीन नेपालसँग टाढिँदै गयो । पछिल्ला वर्षहरूमा चीनको कूटनीति पनि बहकिएको देखिन्छ । नेपालमा गणतन्त्र घोषणा गरिएपछि चीनले भरपर्दो मित्र फेला पार्न सकेको देखिँदैन । प्रायः सबै दलमा इन्डोअमेरिकन र युरोपियन युनियनका निकटवर्ती छन् भन्ने चिनियाँहरूको बुझाइ छ, तर चीनले असल मित्र बनाउन सकेन । पंक्तिकार गोरखापत्रको प्रधानसम्पादक छँदा चीनका एकजना पत्रकारले गुनासो गरे, दरबारका कर्मचारीदेखि लिएर सिंहदरबारसम्म र सुरक्षा अंगदेखि मिडियामा समेत भारतीय र पश्चिमहरूको घूसपैठ छ । त्यसैले राजा घेरामा परेका छन् ।' उनको त्यो प्रतिक्रिया पूर्वाग्रही थिएन भन्ने केही महिनामै पुष्टि भयो । राजतन्त्र ढल्यो। पुराना प्रशासक (पूर्व सचिव) तेजबहादुर प्रसाईले लेखेका छन्, भारत र चीन तथा भारत र पाकिस्तानको आपसी खिचातानी र सीमासम्बन्धी झगडा र युद्ध हुँदा पनि नेपाल सदैव यी देशको मित्र नै रह्यो । यसरी ठूलासाना सबै राष्ट्रहरू मौसुफ (राजा महेन्द्र) का असल मित्र नै रहे ।' (फर्केर हेर्दा तेजबहादुर प्रसाईको आत्मकथा), राजतन्त्रकालमा चीन र भारतीय सन्तुलन मिलाउन राजाहरू सतर्क थिए भन्ने पुराना नेता तथा प्रशासकका अभिव्यक्तिबाट पुष्टि हुन्छ । डा फ्रान्सिस बुचाननले प्रथम विश्वयुद्ध समाप्त भएको केही वर्षमै नेपालीहरू अंग्रेजलाई भन्दा चिनियाँलाई बढी भरोसा गर्छन्' भनेर लेखे । आज पनि गोराहरूले नेपाललाई हेपिरहेका छन् भने साना र कमजोर राष्ट्रहरूलाई इच्छाअनुसार नचाउन सकिन्छ भन्ने फिरंगीको छत्रछायामा बसेका भारतीय शासकहरूले नेपाललाई केरा बेचेर गुजारा गर्ने दक्षिण अमेरिकी बनाना रिपब्लिकभन्दा पनि निम्नकोटीको ठानेका छन् । नेपाली नेताहरूको मगन्ते शैली राष्ट्र हेपिनुको एउटा प्रमुख कारकतत्व हो । महाभारतमा थुप्रै रोचक, प्रेरक र हृदयस्पर्शी प्रसंग आउँछन् । कुरुक्षेत्रको युद्धपछि युधिष्ठिर आफ्ना भाइहरूका साथै श्रीकृष्णसहित राजा धृतराष्ट्रसमक्ष पुग्छन् । पुत्रशोकले क्रोधाग्निमा जलिरहेका धृतराष्ट्रले भीमसेनलाई मार्न सक्छन् भन्ने कुरा श्रीकृष्णलाई आभास भइसकेको थियो । दृष्टिहीन धृतराष्ट्रले भीमलाई अँगालो हालेको बेला निचोरेरै मार्छन् भन्ने चाल पाएका श्रीकृष्णले भीमकै आकारको फलामको प्रतिमा धृतराष्ट्रको नजिक उभ्याइदिए । आफ्ना प्रिय पुत्रहरूको हत्या गर्ने भीमलाई मार्ने दुराशयले अत्यन्त क्रुद्ध हुँदै धृतराष्ट्रले लौहप्रतिमालाई भीम ठानेर छातीमा कठोरतापूर्वक टाँस्दा त्यो टुक्राटुक्रा भयो । श्रीकृष्णको चातुर्य एवं दूरदृष्टिले भीम मृत्युको मुखबाट उम्किन सफल भए । सल्लाहकार योग्य, सक्षम, दूरदर्शी, इमानदार र विवेकी छन् भने राज्यसत्ता सञ्चालन गर्नेहरू संकटबाट मुक्त हुन सक्छन्, तर अयोग्यलाई विश्वास गर्ने शासकहरू डुब्छन् र राष्ट्र पनि डुबाउँछन् । निरक्षर अकबरलाई असल र सफल सम्राट् बनाउने काम उनका योग्य सल्लाहकारहरूले गरे । साहित्य, संगीत, कूटनीति, राजनीति, जासुसी, प्रशासन, सुरक्षा व्यवस्था र जनसम्पर्कका निपुण व्यक्तिहरूलाई राजदरबारमै संरक्षण गरेर अकबरले जनताको हितमा काम गरिरहे । जनता प्रसन्न भए भने त्यस्तो प्रेमले शासक र जनताबीचको सम्बन्ध प्रगाढ बन्छ । असन्तुष्टि, विद्रोह तथा अविश्वासमा अरूले षड्यन्त्र गर्ने मौका पाउँदैनन् । इटलीका प्रसिद्ध दार्शनिक मेकियाभेलीले प्रसिद्ध ग्रन्थ लेखे प्रिन्स । त्यसमा शासकले कसैमाथि पनि शोषण र भेदभाव गर्नु हुँदैन र हुन दिनु हुँदैन भनिएको छ । दलीय व्यवस्थामा नेताका गुटमा काम गर्ने सीमित व्यक्ति मात्र बढी लाभान्वित हुन्छन् । साम्यवादमा पनि सर्वसाधारणभन्दा नेताहरू विशेष' नागरिक मानिन्छन् । एनिमल फार्म पुस्तकमा लेखक जर्ज अर्बेलले यस्तो प्रवृत्तिविरुद्ध कठोर व्यंग्य गर्दै पशुको साम्राज्यमा समानताको कुरा गर्ने पशुनेताहरू अरू पशुभन्दा आफूलाई उच्च ठान्छन् भनेका छन् । बीपी कोइराला प्रधानमन्त्रीका हैसियतले चीन जाँदा माओले भनेका रहेछन्, पहिले ठुल्दाजु सम्झेर, उसका अनुभवहरू बेसी छन् भनेर, लेनिन र क्रान्तिहरू भनेर जहिले पनि रूसको कुराबाट निर्देशित हुन्थ्यौं । त्यस घटनापछि हामीले के निश्चय गर्यौं भने अब हामी उनीहरूका कुरा मान्दैनौं । त्यसको केही वर्षभित्रै हामी सत्तामा पुग्यौं । लहैलहैमा काम गर्दा अर्कालाई फाइदा हुने काम बेसी हुँदोरहेछ । आफूलाई फाइदा हुने काम हुँदो रहेनछ । हाम्रो त्यो अनुभव हो । तिमीहरूले पनि आफूलाई राम्रो हुने काम गर्नुपर्छ, अर्काको निर्देशनमा जानु हुँदैन ।' (विश्वेश्वरप्रसाद कोइराला, आत्मवृत्तान्त, पृष्ठ २४६) राष्ट्रलाई विदेशीको खेलमैदान बनाउन २०४७ सालपछि दलहरूले नै अनुमति दिएर महाकाली सन्धिमा एमाले, कांग्रेस, राप्रपा सबैले राष्ट्रघातमा मद्दत गरे । तीस लाखभन्दा धेरै गैरनेपालीलाई नागरिकता दिइयो । ०६२६३ सालपछि बढेको सुरक्षा चुनौतीको प्रमुख कारकतत्व अंगीकृत नेताको भारतपरस्त नीति र चीनविरोधी पश्चिमा गतिविधि नै रहेको देखिन्छ । त्यसैले नेपाल र चीनका साझा शत्रु चिन्न गाह्रो छैन । राष्ट्रलाई अर्को सुडान र काबुल बन्न नदिन सत्ता, विपक्ष र दलको आवरणमा बसेका प्रत्येक व्यक्ति चिन्नैपर्छ । प्रेस, मानव अधिकार, बुद्धिजीवी, नागरिक समाज आदिका नाममा राष्ट्रलाई कमजोर बनाउनेहरूलाई एलेन्डे' बनाइदिने हो भने मात्र नेपाल सुरक्षित रहन सक्छ । तराईमा केही महिनायता उग्र क्रियाकलाप बढेको देखिन्छ । डलर, युरो र भारुको प्रभाव बढेको खबर बारम्बार आइरहेको छ । तर के यी सबै घटनाबारे चीन बेखबर होला त ? अवश्य छैन । गुप्तचरहरू चीनबाटै आउनु पर्दैन । दलका नेता, पत्रकार, प्राध्यापक, लेखक, मानव अधिकारकर्मी आदिका भेषमा देशविदेशका मानिस चेस खेलिरहेका छन् । त्यसैले, चीनले पनि केही लोभीपापीलाई प्रयोग गरेको हुन सक्छ । चिनियाँहरू भन्छन्, केही पनि गोप्य छैन । नेपालमा सबै कुरा हामीले बुझेका छौं ।' चीनकी विज्ञ प्रा ली ताओले भनेकी छन्, हरेक घटनालाई चीनले सूक्ष्मरूपमा हेरिरहेको छ ।' सिक्किमलाई भारतले निलेको बेला, पूर्वी पाकिस्तानलाई टुक्र्याएर बंगलादेश स्थापना गर्दा र यस्ता कतिपय घटनामा चीन मौन बस्यो । चिनियाँहरू भन्छन्, त्यसबेला चीन कमजोर थियो, अब त्यो अवस्था छैन । नेपालमा बसेर जुन तत्ववले गणतन्त्र, धर्म निरपेक्षता र संघीयताका नाममा युरोपअमेरिकाका धार्मिक संगठन, गुप्तचर निकाय, राजनीतिक केन्द्र, दूतावासहरू र दाताको भेषमा नेपालमा भाँडभैलो गरिरहेका संस्थाहरू सबैको अभिलेख हामीसँग छ ।' यसको अर्थ हो, नेपालमा जात, धर्म, क्षेत्र तथा दलीय राजनीतिका नाममा राष्ट्रघाती काम गर्नेहरू नेपालका मात्र होइन, चीनका पनि शत्रु हुन् भन्ने उनीहरूले राम्ररी बुझेका छन् । पश्चिमाहरू चीन र भारतलाई बिथोल्न नेपाललाई आधार इलाका बनाएर काम गरिरहेका छन् भन्ने कुरा चीनले झैं भारतले स्पष्ट बुझ्न सकिरहेको पाइँदैन । नेपाली राजनीति र कूटनीतिलाई सही दिशामा अगाडि बढाउन नेपालमा स्थायी शक्तिको खाँचो' रहेको चीनले बुझेको छ । नेपाली सेनालाई भरपर्दो शक्ति मानेर संयुक्त सैनिक अभ्यास र अनुभव आदानप्रदान गर्न चीन तयार भएको छ । सैनिक कूटनीति मात्र पर्याप्त हुँदैन र राष्ट्रलाई दीर्घकालसम्म दिशानिर्देश गर्न नेपाली जनता र माटोमा मात्र भरोसा गर्ने राजनीतिक शक्ति चाहिन्छ भन्ने उनीहरूको बुझाइ छ । राजसंस्था ढलेपछि काठमाडौं अर्को काबुल बन्न लागेको भन्दै उनीहरूले कम्बोडियामा कम्युनिस्टले हटाएका राजालाई पुनस्र्थापना गराउन सहयोग गरे झैं नेपालमा राजसंस्था पुनस्र्थापना गराउन अत्यन्त सूक्ष्मरूपमा मार्गचित्र बनाइरहेको बुझिन्छ । यसबारे केही संकेत पाएपछि पुष्पकमल दाहालले गणतन्त्र धरापमा परेको विश्लेषण गर्न थालेका छन् । केही महिनाभित्रै वर्तमान संविधान बौरिन्छ कि भन्ने झीनो आशामा कतिपय नेताले अपरिपक्व विचार व्यक्त गरिरहेका छन् । अञ्चल अस्पतालको साइनबोर्ड र सवारी साधनका नम्बर प्लेटमा मात्र अञ्चल' भन्ने शब्द सीमित भए झैं संघीयता' पनि सरकारी कागजपत्रमा मात्र सीमित देखिन्छ । धर्म निरपेक्षतालाई राइस क्रिस्चियनबाहेक अरूले स्वीकार गरेकै छैनन् । गणतन्त्र भन्ने शब्द अर्थ न बर्थ कान्छी मट्याङ्ट्याङ' जस्तो भएको छ । राजतन्त्रकालमा भन्दा हजारौं गुणा महँगी, बेरोजगार, भ्रष्टाचार, बेथिति र विदेशी हस्तक्षेप बढ्नु अग्रगमन हो भने त्यस्तो अग्रगमन चाहिएन भन्दै युवा वर्गले सामाजिक सञ्जालहरूमा आक्रोश व्यक्त गरिरहेका छन् । विदेशीको दाना खानेहरूले बाध्यतावश संक्रमणकाल टुंगिन्छ भनेर झूटो बोलेका छन् । बितेका दस वर्षमा गणतन्त्रका नाममा धेरै मानिस मारिएका छन् । अर्बौं रुपैयाँ दुरुपयोग भएको छ र राष्ट्र झन् अस्थिर बन्दै गृहयुद्धको दैलोमा पुगेको छ । यो त सिनेमाको ट्रेलर मात्र हो । राष्ट्रलाई अर्को सुडान र काबुल बन्न नदिन सत्ता, विपक्ष र दलको आवरणमा बसेका प्रत्येक व्यक्ति चिन्नैपर्छ । प्रेस, मानव अधिकार, बुद्धिजीवी, नागरिक समाज आदिका नाममा राष्ट्रलाई कमजोर बनाउनेहरूलाई एलेन्डे' बनाइदिने हो भने मात्र नेपाल सुरक्षित रहन सक्छ । नत्र कुनै पनि दिन राष्ट्रको अस्तित्व धुलिसात् हुने देखिन्छ ।"
भारतबाट हस्तक्षेप नहोस्,"नेपालमा जन्मेका गौतमबुद्धले मनको अँध्यारो हटाए, नेपालसँग यति ठूलो जलसम्पदा छ, जसले पूरै भारतको अँध्यारो हटाउन सक्छ' नरेन्द्र मोदी गणतन्त्र भारतको कार्यकारी पदको सिंहासनमा विराजमान भएपछि भारतीय प्रधानमन्त्री नरेन्द्र मोदीले उद्घोष गरेका थिए, भारत दक्षिण एसियाका सबै छिमेकीसँग सुमधुर सम्बन्ध कायम गर्दै विश्वसामु असल छिमेकीको उदाहरणीय दृष्टान्त दिन अग्रपंतिमा रहनेछ ।' शासन सम्हालेलगत्तै पहिले भुटान र त्यसपछि दोस्रो बरियता क्रममा नेपाल आएका थिए । नेपालको तत्कालीन व्यवस्थापिकासंसद्लाई सम्बोधन गर्ने क्रममा उनले नेपालमा जन्मेका बुद्धको ज्ञानको ज्योतिले मानव जातिको मनको अँध्यारोलाई उजिल्याएको प्रसंग उल्लेख गर्दै नेपाली नेताहरूलाई ऋषिमन लिएर अघि बढ्न सल्लाह दिएका थिए । मोदीले नेपालमा भएको जलसम्पदाको भण्डारले नेपाल मात्र होइन, पूरै भारतको अँध्यारो हटाउन सक्छ भन्दै जलविद्युत् परियोजनामा भारत लगानी गर्न तयार छ भनेका थिए । मोदीले त्यसो भनिरहँदा मोदीलाई नेपालको सिंगो संसद् र नेपाली जनताले भरोसा भएको नेताको रूपमा चित्रित गरेका थिए । आफ्ना समकालीन र आफूभन्दा अग्रज नेताहरूलाई पछि पार्दै विशाल भारतको कार्यकारी पदमा विराजमान हुन पुगेका मोदीको गद्दी आरोहणसँगसँगै खासगरी दक्षिण एसियाली देशहरूमा नयाँ आशाको सञ्चार पलाएको थियो । नेपाल र नेपालीले उनको बोलीअनुसारको व्यवहार पनि होला भनेर ठूलो आशा र भरोसा लिएर बसेका थिए । अझ नेपाल भ्रमणका बेला उनले नेपालमा जेजस्ता तिलस्मी भाषण गरे, आफूलाई कट्टर कम्युनिस्ट क्रान्तिकारी भन्नेहरूले समेत संसद्मा मच्चिइमच्चिई ताली बजाएका थिए । एक्काईसौं शताब्दीको सम्बन्ध भनेको विकासको सम्बन्ध हो, समृद्धिको सम्बन्ध हो । अझ छिमेकी मुलुकहरूले त एकअर्काको स्वअस्तित्व स्विकारेर अघि बढ्ने सम्बन्ध कायम गर्नैपर्छ । भारतीय शासक वर्गले नेपाल र भारतीय जनताबीचको सदियौंदेखिको रोटी बेटी' को सम्बन्धलाई आफ्नो दलगत स्वार्थसँग जोडेर भद्दा राजनीति गर्दै आएका छन् । त्यसको पछिल्लो कडी भारतीय प्रधानमन्त्री नरेन्द्र मोदीको कथनी र करनीमा देखिएको आवरणबाटै प्रस्टिएको छ । गत फेब्रुअरी २७ मा भारतको गोरखपुरको एउटा चुनावी सभालाई सम्बोधन गर्दै कांग्रेस नेता राहुल गान्धीले भनेका थिए, मोदीको डीएनएमा नै ईष्र्या र रिस छ ।' कृपया मोदीजी राहुलको त्यो भनाइलाई मिथ्या सावित गर्न पनि गान्धी मन लिएर अघि बढ्नुहोस्, बुद्ध चित्त लिएर अघि बढ्नुहोस् । छिमेकीसँग राम्रो सम्बन्ध कायम गर्नुहोस् । दुनियाँको ठूलो प्रजातान्त्रिक मुलुकलाई त्यही सुहाउँछ, ठुल्दाइ प्रवृत्ति सुहाउँदैन । स्मरण रहोस्, छिमेकीसँगको कपटपूर्ण सम्बन्धले भारतको छवि दिनप्रतिदिन धुमिल बन्दै गएको छ । दक्षिण एसियामा भुटानबाहेक भारतको सम्बन्ध कसैसँग पनि राम्रो छैन । नेपालको संविधान जारी हुने बेलामा भारतले खेलेको भूमिका, त्यसपछिको नाकाबन्दी, मधेसी मोर्चाले सिमानामा बसेर गरेको अवरोध र त्यसलाई भारतले गरेको प्रत्यक्ष तथा परोक्ष तवरले पुर्याएको सहयोगबाट के स्पष्ट हुन्छ भने भारतीय सत्ता नेपालका हरेक आन्तरिक घटनाक्रम मा माइक्रो म्यानेजमेन्ट' गर्न उद्यत् रहन्छ । ९० प्रतिशतभन्दा बढी जनप्रतिनिधिहरूको बहुमतले पारित संविधानप्रति नेपालभित्रै असन्तोषका स्वर गुन्जिनु स्वाभाविक होला तर मित्रराष्ट्र भारतले त्यसमा दखल अन्दाज गर्नु भारतले आफ्नो ठुल्दाइ प्रवृत्तिलाई पुनरावृत्ति गर्नु हो भन्दा अतिशयोक्तिपूर्ण नहोला । भारतीय जनता पार्टीका नेता अटल बिहारी बाजपेयीले धेरै पहिले अघि सारेको भारत, पाकिस्तान र नेपाल सम्मिलित बौद्ध पर्यटन सर्किटको अवधारणालाई खुम्च्याउँदै नेपालको लुम्बिनी र भारतको बोधगयामा बौद्ध पर्यटन रुट चलाउन सकिने प्रस्ताव पुनः अघि सारेका भारतीय प्रधानमन्त्री नरेन्द्र मोदी दुवै देशको समृद्धिको ढोकामा आग्लो लगाउँदै नेपाली जनतालाई नाकाबन्दीको ठूलो उपहार दिए । मोदी र भारतीय सत्ताले गत वर्षको नाकाबन्दीलाई नेपाल सिर्जित भने पनि स्वयं भारतीय सञ्चारमाध्यमले नाकाबन्दीविरोधी नेपालमा उठेका आवाजलाई उच्च प्राथमिकताका साथ प्रकाशन तथा प्रसारण गरे । नाकाबन्दी मानवताविरुद्धको अपराध हो भन्दै मानव अधिकार तथा शान्ति समाजले भारतीय दूतावासअगाडि गरेको प्रदर्शनलाई संसारभरका सञ्चारमाध्यमले प्राथमिकता दिए । भारतका प्रायः सबै चर्चित अखबारले शान्ति समाजसँग आबद्ध मानवअधिकारकर्मीहरूको गिरफ्तारीको समाचारलाई अग्रभागमा स्थान दिएका थिए । नेपाल र नेपाली जनताप्रति गरिएको दुव्र्यवहारका कारण मोदी भारत र विश्वसामु नै लज्जित हुनुपर्यो । एउटा सामान्य गरिब किसानको परिवारमा जन्मेर शासनको शिखरमा पुगेका व्यक्तिद्वारा जनसंख्या र भौगोलिक दुवै हिसाबले सानो छिमेकी मुलुकप्रति जुन दुव्र्यवहार गरियो, त्यसको इतिहासले मूल्यांकन गर्ला नै, तर मोदी डक्ट्रिन असफल त भयो नि ! नेपाल एक स्वतन्त्र र सार्वभौम राष्ट्र हो भन्ने साउथ ब्लक र त्यसको नेतृत्व कर्ताहरूले राम्रोसँग बुझ्न जरूरी छ । त्यसो भएमा मात्र नेपाल र भारतको सम्बन्धमा आँच आउँदैन । भारतले विगतको गल्तीबाट पाठ सिक्ने हो भने नेपालसँग विगतमा गरिएका जेजति सम्झौता छन्, त्यो सबै कार्यान्वयन गर्नेतर्फ तत्काल अग्रसर हुनुपर्छ । यसका साथै असमान सन्धिहरूबारे पुनरावलोकन हुनैपर्छ । सुस्ता र कालापानीलगायतका विवादास्पद क्षेत्रको विवाद वार्ताद्वारा सुल्झाउन भारत उदारतापूर्वक प्रस्तुत हुनुपर्छ । नेपालभारत सीमालाई अद्यावधि बनाउनुपर्छ । विश्वको सबैभन्दा ठूलो प्रजातान्त्रिक देश भारत जो आफूलाई वर्तमान विश्व राजनीतिमा अघि बढाइरहेको छ । आर्थिक, सामाजिक, वैज्ञानिक आदि सबै प्रकारका तरक्कीले भारत उदाउँदो शक्ति राष्ट्रको रूपमा उभिएको छ । तर भारतीय सत्ता र अझ भने प्रधानमन्त्री मोदी जुन सपना बोकेर मैदानमा होमिएका छन्, ती सपना पूरा गर्न सर्वप्रथम छिमेकी मुलुकहरूप्रतिको व्यवहारमा परिवर्तन ल्याउनैपर्छ । मुखमा राम, राम बगलीमा छुरा राख्ने प्रवृत्तिले उनको उद्देश्य पूरा हुन सक्दैन । अरूलाई उपदेश दिन सजिलो हुन्छ, आफू उदाहरणीय बन्न सके मात्र नेता राजनेता हुन सक्छन् अन्यथा नायक खलनायकमा परिणत भएका दृष्टान्त दुनियाँमा धेरै छन् । नेपालको दक्षिणी भागमा बस्ने नेपाली र भारतीय जनताबीच सदियौंदेखि रोटीबेटीको सम्बन्ध कायम छ । नेपाली भाषा र हिन्दी भाषाको लिपि नै एउटै छ देवनागरी लिपि । धार्मिक र सांस्कृतिक कुराहरू एक छन् हाम्रा । जनताबीचको सम्बन्ध सेतु भत्काउने काम बेलाबेलामा शासनमा बस्नेहरूबाट हुँदै आएको छ । नेपाल एक स्वतन्त्र र सार्वभौम राष्ट्र हो भन्ने साउथ ब्लक र त्यसको नेतृत्वकर्ताले राम्रोसँग बुझ्न जरुरी छ । त्यसो भएको खण्डमा मात्र नेपाल र भारतको सम्बन्धमा आँच आउँदैन । नेपालको आन्तरिक मामिलामा भारतले हस्तक्षेप गर्न किमार्थ मिल्दैन । संविधान कस्तो बनाउने ? कसलाई राष्ट्रपति बनाउने ? कसलाई प्रधानमन्त्री बनाउनेलगायतका विषयमा भारतले चासो राख्ने होइन । अनावश्यक चासो राख्दा दुई देशबीचको मित्रतामा खलल पुगिरहन्छ । विगतका गल्तीबाट पाठ सिक्दै नेपाल र भारतका नेताहरूले अब उप्रान्त दुवै देशको श्रीवृद्धि हुने काममा हातेमालो गरेर अघि बढ्नु वाञ्छनीय देखिन्छ । हालैका दिनहरूमा भारतले नेपालको अरुण तेस्रो जलविद्युत् परियोजनालगायतका आयोजनामा सकारात्मक चासो देखाएको छ, यो शुभसंकेत हो ।"
बत्तीस इन्चको टीभी र छ फिटको बाकस,"सरकारले आफ्ना नागरिक कति देशभित्र छन् र कति देशबाहिर छन् भन्ने भरपर्दो तथ्यांक राखेको छैन । यस सम्बन्धमा वैदेशिक रोजगार विभाग र परराष्ट्र मन्त्रालयकै तथ्यांक बाझिएका हुन्छन् । सरकारी तथ्यांकमा नपरेका झन्डै दस लाखभन्दा बढी युवाले पनि रेमिट नेपालमै पठाउँछन् । कर नेपाल सरकारलाई नै तिर्छन् । एउटा कुरा सर्वविदितै छ, देशको अर्थतन्त्रको महत्ववपूर्ण हिस्सा रेमिट्यान्समा निर्भर रहन्छ । पंक्तिकारलाई आफ्नै बारेमा जान्न मन लाग्यो । म्यानपावरलाई सरकारले तोकेको भन्दा पाँच गुणा बढी रकम तिरेर यूएई भित्रिएको करिब तीन वर्ष पुगिसकेको थियो ।श्रीमतीलाई वैदेशिक रोजगार विभागमा फोन गर्न लगाएँ । म चाहन्थें, मेरो डाटा त्यहाँ होस् अथवा इमर्जेन्सी परेको बेलामा मेरो परिवारका सदस्यले तुरुन्तै मेरो बारेमा त्यहाँबाट जानकारी लिन सकून् । तर बल्लबल्ल उठेको फोनमा सन्तोषजनक कुरा पाइएन । बरु कुन म्यानपावरबाट बाहिर गएको हो, त्यहाँ फोन गरेर पत्ता लगाउन भनियो । अति नै कर गरेपछि फाइल नभेटिएको र यसको बारेमा जानकारी पाएपछि सम्पर्क गर्ने भनेर टारियो । मेरो पासपोर्ट नम्बर, श्रम स्वीकृति नम्बर, इन्स्योरेन्सको डिटेल दिइसकेपछि पनि फाइल नभेटिनु दुःखद् संयोग मात्र हुन सक्छ । केही दिन भो घरमा सम्पर्क हुन छोडेको, कृपया केकस्तो स्थितिमा हुनुहुन्छ, पत्ता लगाइदिनुपर्यो भनेर मेरी श्रीमतीले फोन गरेकी थिइन् । साँच्चिकै हराएको भएदेखि या कुनै समस्यामा परेको भएदेखि वैदेशिक रोजगारबाट तत्कालै कुनै सहयोग नपाइने प्रस्ट देखियो । दैनिक सयौंको संख्यामा नेपाली विदेशमा बिचल्लीमा परेको समाचार आउँछ । पीडामा परेका घरपरिवारका सदस्यले बिदेसिएका आफन्तको स्थितिको बारेमा तुरुन्तै जानकारी हासिल गर्न सक्ने संयन्त्र नेपालमा बनिसकेको छैन । आफ्नै फाइल सरकारी निकायमा नभेटिँदा म झसंग भएको थिएँ । एक त लामो समयसम्म राजनीतिक अस्थिरता हुँदा हुँदाखाँदा उमेरका युवाले देशको जर्जर अवस्था र उर्वर भूमिलाई लात हानेर विदेश पस्ने क्रम बाक्लिएको छ । बोर्डिङ स्कुलमा जागिर खान जाँदा पनि कुनै एक अमूक पार्टीको समर्थक नभएकै आधारमा हेयदृष्टिमा परेको तीतो अनुभवसँगै बिदेसिने निर्णय लिँदा मेरो आफ्नै मन र मुटु फुट्लाजस्तो हुन्थ्यो । गत असारमा केही समयको लागि छुट्टीमा नेपाल आउँदा मेरो हातमा एउटा हातेब्याग अनि लगेजको रूपमा एउटा मझौला साइजको गुड्ने झोला अनि बत्तीस इन्चको टीभी थियो । एयरपोर्टमा प्लेन ल्यान्ड गरिसकेपछि र अध्यागमनमा पासपोर्टमा इन्ट्रीको छाप लगाइसकेपछि म मेरो लगेज आउने ठाउँमा एउटा ट्रली लिएर कुर्न बसें । घुम्दै र नाच्दै धेरैका झोला आएका थिए । सोच्दै थिएँ, मेरो लगेज पनि यसै गरेर नाच्दै आउनेछ, जसरी कम्पनीले छुट्टी दिएपछि म नाच्दै प्लेनको टिकट काट्न गएको थिएँ । मलाई टीभीको चिन्ता थियो, कतै फुट्न त फुट्दैन ? नजिकै एकजना महिला सुँक्कसुँक्क गर्दै रोइरहेकी थिइन् । हातमा काखेनानी च्यापेकी उनीसँगै अलि पछाडि दुईजना वृद्धवृद्धा देखिए । वृद्धाले उनको काँधमा पछाडिबाट हात राखेकी थिइन् । अर्को हातले मजेत्रो समाएर मुख छोपेकी थिइन् । उनीहरूले ६ इन्चको बाकस कुरिरहेका रहेछन् । मलाई भक्कानो छुट्यो । भन्सारले बत्तीस इन्चको टीभी ल्याउन छुट दिएको छ । त्योभन्दा माथि ल्याउनेले प्रतिइन्चको हिसाब गरेर कर तिर्नुपर्छ । यूएईमा सामान्य रूपमा ५र६ सय दिराम या नेपाली रुपैयाँमा हिसाब गर्दा १७ र १८ हजार पर्ने टीभी नेपाली बजारमा तीस हजारभन्दा बढी पर्छ । विदेशबाट घर आउँदा कामदारको पहिलो रोजाइको कोसेली त्यही टीभी हो । त्यो ६ फुटको बाकस र त्यो टीभी आपसमा गहन रूपमा अन्तर्सम्बन्धित छन् । बुझ्नेले जसरी पनि बुझ्न सक्छ । ती सुँक्कसुँक्क गरिरहेकी महिलालाई पनि ठूलो आशा हुँदो हो टीभीको । विडम्बना भनूँ या दैवको खेल भनूँ, उनको सिउँदोसँगै बत्तीस इन्चको टीभी हेर्ने सपना पुछिएर गयो । तीन महिनापछि म फर्किने बेलामा त्यो घटनालाई मैले सम्झिन नचाहँदानचाहँदै पनि मेरो मानसपटलमा घुमिरह्यो । म अर्कोपटक छुट्टीमा जाँदा पनि त्यो घटनाले मलाई भतभती पोल्नेछ । अब हरेकपटक त्यसले मलाई छियाछिया बनाउनेछ । ६ फिटका बाकस त्रिभुवन विमानस्थलमा दिनको १० देखि १५ को हाराहारीमा भित्रिन्छन् । यसको जिम्मा लिने सरकार, कर्मचारी तन्त्र र राजनीतिक दल देशमा अस्तित्वमा आउने स्थिति आजसम्म देखिएको छैन । त्यो घटनाले धेरै कुरा सोच्न बाध्य बनाउँछ । प्रतीकात्मक रूपमा हेर्ने हो भने त्यो बाकस र टीभीमा खासै अन्तर छैन । बाकसभित्र पनि मृत मान्छे छ, टीभीभित्र पनि नेताहरूको रूपमा मृत मान्छे नै आउँछन्, भाषण गर्छन् । दुवै प्रतिक्रियाविहीन हुन्छन्, दुवैले आँखा चिम्म गरेका छन् । बाकसभित्रकाले श्रीमती, बुबाआमा र छोराछोरीको चीत्कार सुन्दैन र टीभीभित्रका नेताहरू जनताका चीत्कार सुन्दैनन् । बिदेसिएका ४० लाख युवायुवती चिट्ठाको बाकसभित्र राखिएका कागजका चिर्कटा हुन् । कतिबेला दैवले कुन उठाउँछ, भन्न सकिँदैन । यो देश, यो सिस्टम, यो परिवेश, यो राजनीति सबै मिलेर त्यो चिट्ठाको बाकसलाई घोलिरहेका छन्, निरन्तर ! प्राकृतिक साधनले नेपाल भरिपूर्ण छ' भनेर स्कुलमा पढ्दै गरेको एउटा युवा १८ वर्ष काटेपछि परराष्ट्र मन्त्रालयमा पासपोर्ट बनाउन लाइन लाग्न जान्छ । म्यानपावर धाउँछ । के प्राकृतिक साधन भनेका पासपोर्ट हुन् ? के स्रोत भनेका म्यानपावर हुन् ? होइनन् भने या त विद्यार्थीलाई त्यसबारेमा पढाउने शैक्षिक निकायले नै लगेर स्रोतसाधन देखाएर तिनीहरूलाई उपयोग गर्ने तरिका बताउन, हैन भने कोर्सबाट नेपाल प्राकृतिक साधनले भरिपूर्ण छ' भन्ने वाक्यांश हटाइदिऊन् । साउनमा बारीमा उम्रने च्याउको दरमा चुनावमा पार्टी उम्रिन्छन्, सबैको नारा समृद्धि हुन्छ । शैक्षिक सत्र सुरु हुने बेलामा च्याउभन्दा बढी स्कुल खोलिन्छन्, सबैको नारा आधुनिक शिक्षा हुन्छ । वर्षौंदेखि नेपाली युवालाई आधुनिक शिक्षा र समृद्धिको नाममा भुलाएर म्यानपावर पोस्ने काम गर्ने सबै निकायसँग अन्तिम हिसाबकिताब जरुरी भइसकेको छ । सबै कुरा अन्त्यमा गएर राजनीतिक स्थिरतासँगै जोडिन पुग्छ । क्याम्पस पढ्नेहरूलाई बाबुआमाले खर्च पुर्याउन सक्ने बेलासम्म झोला बोकाउने, जब घरबाट खर्च पुर्याउन सक्दैनन् तब विदेश पठाइदिने लालसा दिलाएर उनैसँग घरखेत गरेर लिएको पैसामा दलाली गरेर खाडीको तातो घाममा धकेल्दिने । ६ फिटका बाकस त्रिभुवन विमानस्थलमा दिनको १० देखि १५ को हाराहारीमा भित्रिन्छन् । यसको जिम्मा लिने सरकार, कर्मचारी तन्त्र र राजनीतिक दल देशमा अस्तित्वमा आउने स्थिति आजसम्म देखिएको छैन । त्यो आएको दिन म दीपावली गर्नेछु । टीभीको आशा गरेका परिवारले बाकस बोकेर आर्यघाट जानुपर्ने स्थितिको अन्त्य हुन कुनै पनि हालतमा जरुरी छ र म त्यो दिनको आशा गरिरहेको छु ।"
रेल र ग्रिनकार्ड' को कूटनीतिक आयाम,"नेपालले आफ्नो उत्तरी छिमेकी चीनसँग भन्दा बढी सीमा दक्षिणी छिमेक भारतसित बाँडेको छ । बढी साँध जोडिएको छिमेकी बढी नजिक हुनुपर्ने स्वाभाविक सिद्धान्त पनि हो । तर नेपाल र भारतको हकमा त्यो सर्वमान्य नियमले काम कत्ति पनि गरेको देखिँदैन । भौगोलिक रूपले निकट भारतसित प्रचण्ड प्रधानमन्त्री बनेपछिको राजनीतिक सम्बन्धको व्यक्तिगत आयाम मात्रै बलियो देखिन्छ । भलै, यी दुई मुलुकको सामाजिक र सांस्कृतिक तह (जनताजनताबीच) को सम्बन्धचाहिँ जति बलियो हुनुपर्ने हो, त्यो देखिँदैन । यसको कारण एउटै हो गिजोलिएको राजनीतिक आयामले भाँडेको नागरिकको भावना र बढाइदिएको भारतविरोधी सेन्टिमेन्ट' । भारतीय नाकाबन्दीताका दक्षिणसँगको तन्किँदो दूरीले उत्तरी दूरी छोट्याउने फ्याक्टर' को काम गरेको जस्तो पनि नदेखिएको होइन । तर बेइजिङसँगको नेपालको भावनात्मक दूरी छोटिनुमा चिनियाँ आयामिक कूटनीतिको प्रभाव भने निश्चय नै हो । किनभने उसले राजनीतिक सम्बन्धसँगै सामाजिकसांस्कृतिक तहको सम्बन्धलाई पनि उत्तिकै महत्वव दिने गरेको छ । चीनले नेपालसितको तहगत सम्बन्धलाई प्राथमिकीकरण गर्दै दिगो बनाइराख्न चलाएका सैन्य कूटनीति, पूर्वाधार कूटनीतिलगायतका औजार हुँदाहँदै पनि नेपालको मौजुदा सरकारले राजनीतिक तहमा चीनसँग कूटनीतिक सन्तुलन कायम गर्न भने चुकेको छ । पछिल्लो समय भारतमा तिब्बती धर्मगुरु दलाई लामा सरिक एक कार्यक्रममा नेपाली कांग्रेसका सभापतिसमेत रहेका पूर्व प्रधानमन्त्री शेरबहादुर देउवा सहभागी भएको समाचार आएपछि बेइजिङ नेपालको एक चीन नीति' प्रतिको इमानदारीलाई लिएर तर्सिएको हो । चीनलाई तर्साउन त्यही एउटा घटना मात्रै पर्याप्त होइन, नेपालले चालेका एकपछि अर्को कदमले बेइजिङको कान टाठिएका हुन् । गत साउन १९ मा प्रचण्डले सत्ताको साँचो सम्हालेपछिको समय सतहमै देखिने गरी काठमाडौं दक्षिण ढल्किएको छ । अपेक्षित र निर्धारण भइसकेको चिनियाँ राष्ट्रपतिको नेपाल भ्रमण स्थगन हुनु मात्रै होइन, ओली सरकारले गरेको व्यापारपारवहन सम्झौताको कार्यान्वयनमा चासो नदिइनु, भारतीय एयरमार्सलको अनुमति सवाल, वान बेल्ट वन रोड' (ओबीओआर) को सदस्यतासम्बन्धी सम्झौतामा गर्नुपर्ने हस्ताक्षर गर्नसमेत आनाकानी गरिनुले नेपालको छिमेक सम्बन्धको उत्तरीको पल्लामा उलार' परेको प्रस्टै देखिन्छ । यसैबीच, बेइजिङले एक अप्रत्यासित निर्णय गर्दै ल्हासा अर्थात् तिब्बतमा लामो समय बसोबास गर्दै आएका नेपालीको हकमा आवासीय अनुमतिपत्रको रूपमा ग्रिनकार्ड' प्रदान गरेको छ, जसले त्यहाँ रहेका नेपालीलाई पनि चिनियाँसरहको सामाजिक सुरक्षालगायतका मौलिक हकको हकदार त बनाइदिएको छ नै, सँगै चीनले नेपाललाई हेर्ने दृष्टिको नयाँ तरिकाबाट व्याख्या पनि गर्न सकिन्छ । यस अधिकारको हस्तान्तरण चीनको लागि नेपालसितको सम्बन्धलाई उपयोग गर्ने रणनीतिक कदम होलानहोला, त्यो फरक कुरा हो । तर, यस ग्रिनकार्ड डिप्लोमेसी' को सन्देश भनेको नेपालीप्रतिको सम्मानसूचक व्यवहार हो । नेपालको सहअस्तित्व स्वीकार गर्नु हो । दिल्लीले त्यहाँ रहेका नेपालीमाथि लाद्ने हैकमवादभन्दा धेरैमाथिको पञ्चशीलको मर्म बोक्ने कदम मात्रै नभएर सदासयताको उल्लेख्य द्योतक हो । यसखाले कानुनी हैसियतसहितका प्रावधानले राजनीतिक रूपले मात्रै सन्निकट रहेको नेपालचीन सम्बन्धलाई सामाजिकसांस्कृतिक रूपले पनि नजिक्याउने औजारको रूपमा प्रकार्य गर्नेमा ढुक्क हुन सकिन्छ । त्यसैगरी, चीनको लान्झाओदेखि काठमाडौंसम्म चिनियाँ रेलबाट नेपाल भित्रिने सामान ढुवानी प्रक्रियाको औपचारिक थालनी पनि भइसकेको छ । यस कार्यको आरम्भ सन् २०१६ मे ११ मा भएको थियो । भारतसँग त्रिकोणीय' साँध जोडिएको नेपाललाई रेल सञ्जालीकरणमा आबद्ध गराउँदै भारतसितको आयात निर्भरताको सिन्डिकेट' हटाएर चीन आफ्नो आर्थिक हितको प्रवद्र्धनभन्दा बढी क्षेत्रीय सुरक्षामा निश्चिन्त बन्न चाहेको हुन सक्ला । साथै, नेपालकै माध्यमबाट दक्षिण एसियामा आफ्नो आर्थिक र सामरिक उपस्थितिको आयाम विस्तारमा उसलाई थप सहजीकरण गरिदिन पनि सक्ला । तर नेपालको लागि भने अन्य राजनीतिकभन्दा व्यापारिक हित नै डोमिनेन्ट' देखिन्छ । आजसम्म नेपालमा आफ्नो आर्थिकलगायतका गतिविधि विस्तारमा दिल्लीले बेइजिङलाई अघोषित अंकुश लगाउँदै आएको सन्दर्भमा नेपाललाई पूर्वाधार कूटनीतिको केन्द्रमा राख्नुको पछाडि चीनका राणनीतिक आयाम त पक्कै पनि होलान् । सतहमा चाहिँ, हाइस्पिड ट्रेन डिप्लोमेसी' मार्फत चीनले समग्र दक्षिण एसियामै आफ्नो उपस्थिति सघन तुल्याउन चाहेको ठहर गर्न सकिन्छ । नेपालको हकमा चाहिँ उसको यस कूटनीतिको तार्किक सार भनेको पारवहनको क्षेत्रमा भारतसितको आयात एकाधिकार तोडिदिने हो । भारतसँग त्रिकोणीय साँध जोडिएको नेपाललाई रेल सञ्जालीकरणमा आबद्ध गराउँदै भारतसितको आयात निर्भरताको सिन्डिकेट हटाएर चीन आफ्नो आर्थिक हितको प्रवद्र्धनभन्दा बढी क्षेत्रीय सुरक्षामा निश्चिन्त बन्न चाहन्छ । यो पक्ष रणनीतिक किन पनि बन्नेछ भने चीनको रेलमार्गको ढुवानी नेपालको लागि भारतसितको समुद्री मार्गको भन्दा अधिक छिटो हुनेछ । सिगात्सेसम्म मात्रै ढुवानी गर्ने चिनियाँ रेल सेवाले चीनबाट नेपालसम्म सामान ल्याइपुर्याउन खर्चिने १० दिनको समय तुलनात्मक रूपमा धेरै चाँडो हो । परिणामतः बेइजिङकाठमाडौंको दूरी भौगोलिक रूपले मात्रै होइन, राजनीतिक वा सामाजिकसांस्कृतिक रूपमा पनि नजिक हुने भयो । सँगै उक्त रेलमार्गले नेपालमा भारतीय उत्पादनले ओगट्दै आएको एकलौटी बजारलाई चिनियाँ उत्पादनमार्फत प्रतिस्थापित गरिदिने मात्रै होइन कि चिनियाँ र नेपाली जनताबीचको सम्बन्धको आयामलाई पनि थप सघन पारिदिनेछ । चीनको आँखाबाट हेर्दा उसको रेल कूटनीतिले दक्षिण एसियामा भूआर्थिक हितको कम र बढीचाहिँ भूराजनीतिक हितको प्रवद्र्धन गर्ने निष्कर्ष निकाल्न सकिन्छ । त्यसो त प्यासिफिक हुँदै बाल्टिक समुद्री क्षेत्रलाई जोड्ने युरोएसियन कोरिडोर' को रणनीतिक महत्वव चीनको लागि आर्थिकभन्दा बढी राजनीतिक र राजनीतिकभन्दा बढी सामरिक होला । तर यसैको एक हिस्सा स्वरूप ल्हासादेखि काठमाडौंलाई माध्यम बनाएर भारतको पटनासम्म जोड्ने बेइजिङ रणनीतिमा नेपाललाई साथै लिएर अघि बढ्ने उसको सदासयतामा भने शंका गर्ने ठाउँ छैन । यातायातीकरणमार्फत सम्बन्धको जरा फैलाउने बेइजिङको दीर्घकालीन परिकल्पनामा नेपालले हरियो बत्ती भने बालिदिइसकेको छ । सिगात्सेदेखि केरुङको उत्तरी छेउको सिमानासम्मको सरदर ५५० किलोमिटर दूरीको रेललिग आउँदो तीन वर्षभित्रै अर्थात् सन् २०२० सम्म निर्माण सम्पन्न गरिसक्ने चीनको प्रक्षेपित लक्ष्य हो । यही योजनाको मातहत नेपालले लाभ हासिल गर्न सकोस् भन्ने आन्तरिक चाहना चीनको देखिन्छ । वान बेल्ट वान रोड अभियान' भित्रको रेल सञ्जालीकरणमार्फत तिब्बतलाई चीनले निकट भविष्यमै एक आर्थिक केन्द्र वा व्यापारिक नगर मात्र नभई पर्यटकीय हब' को रूपमा पनि विकास गर्नेछ । चीन नेपालले यही उपागमलाई आफ्नो पर्यटकीय प्रवद्र्धनको लागि रणनीतिक तवरबाट उपयोग गरोस् भन्ने भित्री चाहना राखेको बुझिन्छ । किनभने नेपालको बुद्ध जन्मेको लुम्बिनीलाई बौद्धमार्गीको मक्का' का रूपमा विकास गर्ने गरी चीनले एक योजनाको खाका पनि केही वर्षपहिले नै प्रस्ताव गरिसकेको छ । चीनको नेपालसँग भूरणनीतिक बाहेकका अन्य आयामिक स्वार्थ र अपेक्षा पक्कै पनि होलान्, छन् । सामान्य रूपले दक्षिण एसियालाई हेर्दा, भुटानमा भारतीय उपस्थिति बलियो रहेको देखिन्छ, जसलाई चीनले तत्काल प्रतिस्थापन गरिहाल्न सक्तैन । भलै, तुलनात्मक रूपमा नेपालमा भारतीय उपस्थिति थिम्पुकै तहको मजबुत भने छैन । तसर्थ बेइजिङलाई आफ्ना आर्थिक क्रियाकलाप दक्षिण एसियामा फैलाउनको लागि नेपाल नै बढी रणनीतिक लाग्न सक्छ । यसैबीच दक्षिण एसियामा आफ्नो व्यापारको आयतन फैलावट र आर्थिक गतिविधि सञ्चालन तथा बजार निर्माणको लागि नेपालले सहायक भूमिका खेलिदियोस् भन्ने पनि उसको चाहना होला । जसको लागि उसले आफ्नो आयामिक कूटनीतिको लाभमा नेपाललाई कुनै न कुनै रूपमा सहभागी गराउँदै आएको अथ्र्याउन सकिन्छ । यसैबीच चीनले नेपालसँग ऊर्जा व्यापार सम्झौता (पीटीए) गर्ने प्रस्ताव पनि गरिसकेको छ । त्यसलाई नेपालले राजनीतिक इच्छा देखाएको खण्डमा रणनीतिक रूपमा उपयोग गर्न नसक्ने पनि होइन । सँगै, द्विपक्षीय लगानी प्रवद्र्धन तथा सुरक्षण' सम्बन्धी सम्झौता (बिप्पा) को लागि पनि चिनियाँ पक्षबाट प्रस्ताव आइसकेको हो । तर उक्त दस्ताबेजमा हस्ताक्षर गर्ने कार्य भने भारतीय हस्तक्षेपकै कारण प्राथमिकतामा नराखिएको हो भन्न ठोस आधार चाहिँदैन । बेइजिङसँगको साइनो बलियो बनाएर नेपालको व्यापार घाटा न्यूनीकरण गर्ने तथा भौतिक पूर्वाधारको क्षेत्रमा पर्याप्त पँजी परिचालनको लागि उत्तम विकल्पको खोजी गर्न सकिनेमा द्विविधा छैन । बाँकी छोडिदिऊँ, कम्तीमा एसियाली पूर्वाधार लगानी बैंक (एआईआईबी) सँगको सम्बन्धलाई मजबुत पार्नेतर्फ पनि काठमाडौंले चासो नदिनुमा दक्षिणी छिमेकीको सूक्ष्म व्यवस्थापकीय' कौशलको उपज भएको अड्कल काट्न कत्ति हम्य पर्दैन । समग्रमा हेर्दा बेइजिङको रणनीतिक रेल लिक' को विस्तार कार्यले दक्षिण एसियामा नै उसको प्रभाव क्षेत्रको विस्तार पनि स्वतः गरिदिनेछ । एकातर्फ यसैको जगमा टेकेर आसियन' अन्तर्गत रहेका दसवटा देशका व्यापारिक केन्द्रसित कुनमिङ सहरको सम्बन्धलाई सघन तुल्याएर क्षेत्रीय दूरी घटाउने अनि अर्कोतर्फ वान बेल्ट, वान रोड' रणनीतिमार्फत युरोप र एसियाबीच आर्थिक सम्बन्ध स्थापना गर्ने खास रणनीति चीनको रेल कूटनीतिको रहेको बुझ्न सकिन्छ । यसैबीच नेपालको पारवहन इतिहास हेर्ने हो भने नेपाल युगौंदेखि भारतमाथि पूर्ण निर्भर रहँदै आएको छ । यहाँनेर नेपालको पारवहन हकको सम्मान गर्ने चीनको रेल कूटनीति होस् वा नेपालीलाई पनि आफ्ना नागरिकसरहको सांस्कृतिक हक प्रदान गर्ने ग्रिनकार्ड' नीति, यी सबै पक्ष नेपालको उत्तरी सम्बन्धको आयाम थप कसिदिने र विस्तारित उचाइमा लैजाने सहज औजार हुन् । तसर्थ नेपालको राजनीतिक मैदानमा आजसम्म गेम चेन्जर'को रूपमा आफूलाई उभ्याउँदै आएको दिल्लीले प्रतिशोधले सम्बन्ध सुधार्न नसक्ने पाठ सिकेर छिमेक नीतिमा पुनरावलोकन गर्न सकेको खण्डमा त्यो उसको लागि मात्रै होइन, क्षेत्रीय रूपमै पनि उल्लेख्य उपलब्धि बन्न सक्ने तर्क गर्न सकिन्छ ।"
सेल्टाविरुद्घ बार्साको गोल वर्षा,"बार्सिलोनाः स्पेनिस ला लिगा फुटबलको शनिबार राति भएको खेलमा बार्सिलोनाले सेल्टा भिगोमाथि गोलको वर्षा गरेको छ । बार्साले सेल्टा भिगोलाई ५० गोलको फराकिलोअन्तरले पराजित गरेको हो । लुइस एनरिकले प्रशिक्षकबाट राजीनामा दिने घोषणा गरेपछिको पहिलो खेलमा बार्साले आफ्नै घरेलु मैदानमा सेल्टा भिगोविरुद्घ उत्कृष्ट प्रदर्शन गरेको हो । बार्सालाई जित दिलाउन कप्तान लियोनल मेसीले दुई गोलको योगदान गरे । यसैगरी ब्राजिलियन खेलाडी नेमार, इभान राकिटिच र सामुएल उमटिटीले पनि एकएक गोल गरे । एकतर्फी जित हात पार्ने क्रममा बार्साले खेलको २४औं मिनेटमा मेसीको गोलबाट सुरुआती अग्रता लिएको थियो । खेलको ४०औं मिनेटमा नेमारले गोल गरेपछि पहिलो हाफमै बार्साले २० को अग्रता बनायो । बार्साले दोस्रो हाफमा पनि आक्रामक खेल खेल्दै तीन गोल थप्यो । ५७औं मिनेटमा राकिटिचले गोल गर्दै बार्साको अग्रतालाई तेब्बर बनाएका थिए । त्यसको चार मिनेटपछि नै उमटिटीले गोल गर्दै बार्सा ४० को अग्रता दिलाए । सेल्टा भिगोको पोस्टमा लगातार आक्रमण गरेको बार्साका लागि खेलको ६४औं मिनेटमा अर्जेन्टिनी स्टार मेसीले व्यक्तिगत रूपमा दोस्रो गोल गरेका थिए । सेल्टाविरुद्ध दुई गोल गरेसँगै मेसीले यो सिजनको ला लिगामा आफ्नो गोल संख्या २३ पुर्याएका छन् । मेसी यो सिजनमा सर्वाधिक गोलकर्ताको सूचीमा शीर्षस्थानमा छन् । जितपछि बार्साले लिगमा आफ्नो शीर्षस्थान कायमै राखेको छ । बार्साले २६ खेलबाट ६० अंक जोडेको छ । बार्सा दोस्रो स्थानमा आसीन रियल म्याड्रिडभन्दा एक अंकले अगाडि छ । एक खेल कम खेलेको रियलको ५९ अंक छ । रियल म्याड्रिडले पनि शनिबार रातिको खेलमा सहज जित निकाल्यो । रियलले इबरलाई ४१ गोलले पराजित गर्यो । इबरको घरेलु मैदानमा भएको खेलमा रियलले पोर्चुगिज स्टार क्रिस्टियानो रोनाल्डो र गारेथ बेल बिना नै सहज जित हात पारेको हो । रियललाई जित दिलाउन करिम बेन्जमाले दुई तथा जेम्स रोड्रिग्वेज र मार्को एसेन्सियोले एकएक गोल गरे । इबरका जुबेन पेनाले एक गोल फर्काए । खेलको १४औं मिनेटमा बेन्जमाको गोलबाट अग्रता लिएको रियलले २५औं मिनेटमा अग्रता दोब्बर बनाएको थियो । रियलका बेन्जमाले व्यक्तिगत दोस्रो गोल गर्दै रियललाई २० को अग्रता दिलाएका थिए । त्यसपछि २९औं मिनेटमा रोड्रिग्वेजले गोल गर्दै पहिलो हाफमै रियललाई ३० को अग्रता दिलाए । ६०औं मिनेटमा एसेन्सियोले गोल थपेपछि रियलले ४० अग्रता बनायो । ७२औं मिनेटमा इबरका पेनाले एक गोल फर्काएका थिए । अर्को खेलमा भिल्लारियलले स्पान्योललाई २० गोलले पराजित गर्यो । रियल सोसिएडाडले रियल बेटिसलाई ३२ र लेगानेसले ग्रनाडालाई १० गोलले हराए ।"

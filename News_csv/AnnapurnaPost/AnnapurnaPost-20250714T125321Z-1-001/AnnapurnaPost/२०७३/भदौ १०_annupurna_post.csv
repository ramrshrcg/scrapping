शीर्षक,विवरण
सघर्षकाे सार्थकता,"हिजो देउवा सरकार बिरुद्ध आन्दोलन थालेका प्रचन्ड र तिनै प्रचन्ड र उनका पार्टिका नेताहरुको टाउकोको मुल्य तोकेका देउबा फेरी केहि बर्षको अन्तरालपछी एकैसाथ उभिएर साझा सरकार निर्माण गरेका छन । यो समिकरण सत्ता राजनितिको उपज होला तर एउटा प्रष्न भने अवस्य उठ्छ ( आखिर फेरी मिल्नु नै थियो भने जनताका नाममा त्यत्रो जनयुद्द किन चलाईयो ? उक्त आन्दोलनले गर्दा देश र जनताले ठुलो क्षति बेहोर्नुपर्यो । त्यो जनयुद्दका क्रममा हजारौ मानिसले ज्यान गुमाए, अङ्ग भङ्ग , घर बार बिहिन भए । जनताका नाममा बुलन्द भएका यस्ता आन्दोलन र युद्दले न त कुनै स्थायी प्रकृतिको लोकतान्त्रीक ब्यबस्था कायम गर्न सक्यो न त यसले अपेक्ष गरेअनुरुपको अवस्थामा नै परिवर्तन ल्याउन सक्यो । राष्ट्रिय राजनीतिमा बुलन्द भएर आएका असंख्य आवाजले देशमा सहमति निर्माणको प्रयासलाई असम्भव बनायो।सामाजको उन्मुक्ती, उत्पिडन्, असमान्ता, गरीबिको अन्त्यका निम्ती जन युद्दमा होमिएका जनता अहिले झन निराशाजनक अवस्थाबाट गुज्रीरहेका छन ।उक्त जन युद र पछी भएको आन्दोलनले राजसस्थाको अन्त्य त गर्न सफ्ल भयो तर त्यसको बिकल्पमा स्थायी प्रजातन्त्रीक राज्यासत्ता निर्माण गर्न असफल भयो । आखिर गरीब र निमुखाको उन्मुक्तिका नाममा भएको १० बर्षे जन आन्दोलन केका लागी थियो त ? के त्यो प्रचन्ड र उनका पार्टिका नेतालाई पदमा पुर्याउनु मात्र थियो त ? त्यो त समय नै बताउला । देशमा ब्यबस्था त फेरिए तर अवस्था त उस्तै छ । देश राजतन्त्रबाट गणतन्त्रमा गयो । तर जनताको अवस्था त फेरिन सकेका छैनन । जुन उद्दस्य र सपनाका साथ लाखौ मानिसहरु जन युद्दमा होमिएका थिए, ति पुरा हुन अझ सकेका छैनन ।शोसित्, पिडित जनताको अवस्था झन दयनिय छ । देशले आर्थिक फड्को मार्न त के आर्थिक बिकास शुरु गर्न पनि सकेको छैन ।आर्थिक समृद्दिका हिसाबाले देश झन पछी परेको छ । राजा फाल्नु मात्र जनयुद्दको उद्दस्य थियो त ? देशमा एक राजा फ्याकिए, त्यसको बदला अनेकौ राजा आए । अहिलेका नेता र बिषिष्ट पद ग्रहण गरेका नेताहरुको तडकभडक र जिवन शैली कुनै राजा महराजाका भन्दा कम छैन । नेपाल ले आर्थिक समृद्धिको रफ्तार लिनुको साटो सरकार परिवर्तन मै व्यसत भयो । गणतन्त्र आएपछी नेपालले थुप्रै प्रधानमन्त्री र सरकार पायो । त्यसक्रममा तत्कालिन माओवादिका अध्यक्ष प्रचन्ड दुइ पटक प्रधानमन्त्री बन्न सफल भएका छन । अहिले उनि दो श्रोपटक प्रधानमन्त्री पदमा पुगेका छन ।पहिलोचोटी प्रधानमन्त्री बन्दा उनले देश र जनताका बिकासका निम्ती उपलब्धिमुलक खास केहि गर्न सकेनन । त्यसबेला सन्सदिय प्रणालिमा उनको अनुभब पहिलो थियो । अहिले दो श्रोपटक पनि उनि सफल हुन सकेनन र जुन उद्यस्य, सपना देखाएर जन युद्द शुरु गरे, त्यो पुरा गर्न उनि चुके भने उनको पत्तासाफ हुने निस्चित छ । अनि प्रश्न उठ्छ ( केबल तत्कालिन माओवादिका नेता र अध्यक्षलाई बारामबार पदमा पुर्याउनु नै त्यो जनयुद्दको उद्दश्य थियो त ? बिस्तृत शान्ती सम्झौताको बखत जब प्रचन्ड पहिलोपटक सार्वजनिक भए र आफ्नो मन्तब्य दिए, अधिकाङ्श जनता उनको प्रशङ्सक बनेका थिए । गैर माओवादी कार्यकर्ता र नेता पनि उनको प्रशङ्शक बनेको अनुमान सजिलै लगाउन सकिन्थ्यो । जनता परिवर्तन चाहन्थ्यो । उहि पुराना पार्टी नेता देखेर जनता आजित भैसकेका थिए । फल स्वरुप उनिहरुले तत्कालिन माओवादिलाई अत्याधिक मतले जिताए ।उनि ०६५ सालमा सिङ्घडरबार छिरे । उनिमाथी जनताको आशा भरोसा ठुलो थियो । तर उनले ति आशा भरोशालाई तुशरापत गरिदिए । सिङ्घ झै सिङ्घडरबार छिरेका प्रचन्ड त्यसबेलाका प्रधानसेनपतिको कान्डमा छोटो समयमै पदच्युत भएका थिए । त्यो अवधिमा न त उनले जनताका जिवनस्थर उकास्न नै सके न त देशको आर्थिक अवस्था नै । उनको बोली र ब्यबहारमा देखिएको अस्थिरताले उनको छाप र ओझ बिस्तारै ओरालो लाग्दै गयो ।जुन आशा र भरोशा जनतामा थियो त्यो क्रमश घट्दै गयो । फल स्वरुप दो श्रो निर्वाचनमा माओवादी पार्टी ते श्रो स्थानमा सिमित भयो । समय सङ्गै माओवादी पनि बिभिन्न चिरामा बिभाजित भयो र फेरी यिनिहरुबिच एकता भएर माओवादी केन्द्र भएको छ । केहि अशन्तुश्ट नेता कार्यकता भने त्यो एकतामा अटाउन सकेनन । तत्कालिन माओवादिका उपाध्यक्ष बाबुराम भट्टराइले भिन्न पार्टी खोलेका छन । उनि पनि एकपटक प्रधानमन्त्री भैसकेका हुन । जसरि उनि अर्थमन्त्री हुँदा सफल भएका थिए त्यो सफलता उनले प्रधानमन्त्री हुँदा दोहोर्याउन सकेनन । जनताले उनिबाट पनि धेरै आशा गरेका थिए । तर आशा अनुसार उनले पनि खासै केहि गर्न सकेनन । प्रधानमन्त्री भएपछी बाबुराम भट्टराइले नेपाली उत्पादनलाई प्रोत्साहन गर्ने भन्दइ मुताङ म्याक्स चडेर केहि फरक शैली अप्नाएका थिए । बरु केहि महङ्गो गाडी चडेर जनतालाई चाही मुस्ताङ म्याक्स चड्ने हैसियतसम्म उनले पुर्याउन सकेको भए त्यो चाही केहि उपलभिमुलक हुन्थ्यो होला । उनले गरेका काम मध्य अहिले जनताले सम्झिने एउटा मात्र काम छ ( काठमान्डुका खुल्ला बाटो । त्यसमा पनि हिलो माटो, लथालिङ्गले गर्दा त्यो समझनामा फिक्कापन ल्याइदिएको छ । अब फेरी कुरा गरौ माओवादिले चलाएको १० बर्षे जनयुद्दको । गरीब, निमुखा जनताको उन्मुक्ती र सामन्तिबादको अन्त्यका निम्ती तत्कालिन माओवादिले चलाएको युद्दको पिडा र असर सारा जनता र देशले भोग्नुपर्यो् । आर्थिक हिसाबले पनि त्यो युद्दले गर्दा नेपालको बिकासको गती पछाडी धकेलियो । बिभिन्न सपना देखाइ तत्कालीन माओवादिले गरीब र निमुखा जनतालाई युद्धमा होम्यायो । राज्य पक्ष र बिद्रोही पक्षबाट धेरै मारिए, टुहुरा भए, घर बार बिहिन भए, कत्तिले पद्न पाएनन्, कती अशक्त अपाङ्ग भएर बाच्न बाध्य भए । द्वन्दका क्रममा अनगिन्ती निर्दोश जनता पनि मारिए, कत्ती त बेपत्ता पारिए । द्वन्दले दिएको क्षति, पिडाको घाउमा अझ मलम लाग्न सकेको छैन । हजारौ जनताले रगतका खोला बगाए, कयौ सहिद भए, कत्तिका सिउदो उजारियो, कतिले यातना सहनुपर्यो । आखिर यो सब के का लागी ? जनताले चाहेको जस्तो आर्थिक समृद्धी त हुन सकेन न त देशमा आर्थिक बिकास नै हुन सक्यो । हिजो टाउकोको मुल्य तोक्ने र तोकिएका ब्यक्ती आज फेरी सङ्गै मिलेर सरकारको नेतृत्वमा छन । अहिले दो श्रोपटक तत्कालिन मओवादिका अध्यक्ष प्रधानमन्त्री बनेका छन । उनका लागी यो अवसर र चुनौती पनि हो । जनयुद्धको सार्थकता पुष्टी गर्न पनि यो ठुलो अवसर हो । तर उनका सामु चुनौतिका पहाड पनि त्यतिकै छन । अहिले उनि ते श्रो दलका नेता मात्र हुन्, त्यसमाथी उनले आफ्ना सहयात्री दल र बिपक्षी दल सङ्ग सन्तुलन मिलाएर जानुपर्ने चुनौती पनि उत्तिकै छ । आन्तरिक र बाह्य सन्तुलन मिलाउनु पनि उनको अर्को चुनौती हो ।उनले असन्तुश्ट मधेशिका मुद्दालाई कसरी सम्बोधन गर्छन्, उनको सफलता त्यसमा पनि निर्भर गर्छ । त्यस्तै सङ्घियता र सम्बिधानको कार्यन्वयनका बिषय पनि उनका लागी चुनौती नै हुन । त्यसमाथि उनिसामु उपलब्ध समय पनि निकै कम छ । भूकम्पपिडितको उचित पुनर्स्थापना, गरीब र निमुखा जनताका निम्ती उनले केहि ठोस कार्यक्रम ल्याउन सके उनको उपलब्धी हुनेछ । दुइ बिशाल छिमेकी राष्ट्रहरुलाई सन्तुलनमा राखेर अघी बद्नुपर्छ र उनिहरुको सम्बृद्धिबाट केहि फाइदा लिन सक्नुपर्छ । उनले बिगतका गल्ती र अनुभव पनि पाठ सिक्नुपर्छ । बिगत जस्तो आफ्नै सरकारको मातहतमा रहेका सेना र सेनाप्रमुखलाई चिडाउन खोजे भने त्यो उनको मुर्खता हुनेछ । सेना, प्रहरि, कर्मचारी भनेका सरकारका अभिन्न अङ्ग हुन । उनले यिनिहरुलाई रिझाएर अघी बद्न सक्नुपर्छ । भनिन्छ चुनौतिका माझ अवसर खोज्दै सफलता हासिल गर्नु एक कुशल नेतृत्वको सुन्दरता हो । जो नेताले ति चुनौतिलाई छिचोल्दै अघी बद्छन र सफलता हासिल गर्छन ति नै महान कहलिन्छन । जनतालाई बिभिन्न सपना, आशा देखाएर शुरु गरेको जनयुद्धको आडमा मुल राजनितिमा उदाएका प्रचन्डका निम्ती यो दोश्रो कार्यकाल ति सपना पुरा गर्ने ठुलो अवसर हो । जनताले तत्काल र प्रतक्ष अनुभव गर्न सक्ने बिकास र परिवर्तन दिलाउन सके उनको कार्यकालको सफलता नै मान्नुपर्छ । लाखौ युवा बिदेसिन क्रम बद्दो छ । भूकम्पपिडित अझै पुनर्निर्मानको पर्खाइमा छन । देशमा भ्रश्ट्रचार्, कुरिति, अराजाकता ब्याप्त छ । यि सबैको उचित समाधान खोज्न सके प्रचन्ड सरकारको उपलब्धी नै मान्नुपर्छ । देशलाई आर्थिक समृधितर्फ दोहोर्याएर गरीब निमुखा जनताको जिवनस्थरमा केहि परिवर्तन ल्याउन सके उनले शुरु गरेको जन युद्धको पनि सार्थकता पुषटी हुने थियो । फेरी पनि पहिलाको जस्तै दम्भ र बोली र ब्यबहार बिच खाडल पैदा गरे यो उनकै निम्ती घातक हुनेछ । जनतालाई सपना बाद्दै हिडे र जनता र देशका निम्ती ठोस केहि गर्न नसके प्रचन्ड भन्ने पात्र इतिहासमा बिलाएर जानेछ र जन युद्धका नाममा भएका योगदान खेर जाने छ ।"
स्मृतिमा मंगलादेवी सिंह,"नेपाली महिला अवसर पाउँदा आफ्नो प्रतिभा, क्षमता, कीर्तिमान र योगदान पुर्याउन पुरुषभन्दा पछाडि देखिन्नन् । नेपालको लोकतान्त्रिक आन्दोलनले धेरै वीरांगनाहरू जन्माएको छ । नवयुगको प्रादुर्भावको लागि धेरै महिलाले बलिदानी भावका साथ योगदान पुर्याएर इतिहास निर्माण गरेका छन् । तर नेपाली समाजले यस्ता वीरांगनाहरूको इतिहास र अभिलेख राख्न सकेको छैन । इतिहास जीवित राख्ने हो भने अब महिला समुदायको गौरवगाथा छर्लंग पार्ने ऐतिहासिक संग्रहालय र महिला प्रतिभाको कदर गर्ने राष्ट्रिय नारी प्रतिष्ठानको आवश्यकता खट्किरहेको छ । महिला सहभागिता, समावेशिता र सार्थक लोकतन्त्रको लागि पनि सरकारले आवश्यक कदम चाल्न जरुरी छ । नारी प्रतिभा, योगदान र कीर्तिमानलाई देशको हितमा परिचालन गर्न पनि यस्तो 'पावर हाउस' को आवश्यकता छ । कति उपयोगी हुन्थ्यो, यदि राष्ट्र एकीकरण गर्न पृथ्वीनारायण शाहलाई प्रोत्साहित गर्ने उनकी आमाको कथा र गाथा झल्काउने सामग्री तयार गर्न सके । राणाशासन र पुरुषप्रधान समाजको दबदबाविरुद्ध दबाब दिन नारी जागरणको शंघघोष गर्दै आफ्ना ६७ जना अनुयायीका साथ भोजपुरको अरुण नदीमा जलसमाधिद्वारा जीवन बलिदान चढाउने योगमायाका बारेमा चलचित्रलगायतका सामग्री प्रस्तुत गर्न सके उत्तम हुने थियो । नेपालमा महिलाको छुट्टै संगठन स्थापना गरी नारी शिक्षामा जोड दिने बीपी कोइरालाकी माता दिव्या कोइरालाका बारेमा जीवन इतिहास उतार्न सके सुनमा सुगन्ध हुने थियो । त्यसैगरी मंगलादेवी सिंह, साधना अधिकारी, सहाना प्रधान, शान्ता श्रेष्ठ, नेपालकी प्रथम महिलामन्त्री द्वारिकादेवी ठकुरानी, नोना कोइराला, शैलजा आचार्यजस्ता पुरानो पुस्ताका ऐतिहासिक नारीहरूका बारेमा वृत्तान्त (हु इज हु ) तयार पार्न सकिन्थ्यो । आधुनिक पुस्ताका नारी प्रतिभाहरूको खोजी गर्नुका साथै त्यस्ता प्रतिभाहरूको अनुसन्धान तथा संकलन गर्न राष्ट्रिय नारी प्रतिष्ठान स्थापना गर्नुपर्ने थियो, तर बन्यो मात्र राष्ट्रिय महिला आयोग । आयोग बन्नै हुँदैनथ्यो भन्ने होइन । महिला आयोग संवैधानिक अंग भए पनि अर्धन्यायिक संस्था भएन । तर अब आयोगले उपर्युक्त राष्ट्रिय आवश्यकता पूरा गर्ने बाटो लिनु जरुरी छ । हालसम्मका महिला संगठन प्रकारान्तरले गृहिणी संघ वा आमा समूह वा श्रीमती क्लब जस्ता मात्र भइरहेका छन् । अथवा पुरुषप्रधान सामाजिक जगमा उभिएका, पितृसत्तालाई अक्षुण्ण राख्ने हत्कण्डा वा राजनीतिक स्वार्थमा महिला वर्गलाई परिचालित गर्ने वा भोटबैंक वा संयन्त्र मात्र हुन पुगेका छन् । यिनलाई महिला वर्गको व्यक्तित्व तथा नेतृत्व विकासको थलो बनाउने कसरी, यस सवालमा सबैको ध्यान केन्द्रित हुनुपर्ने हो । नेपालको लोकतान्त्रिक आन्दोलनकी इतिहास निर्माता एक वीरंगना मंगलादेवी सिंहसँग पंक्तिकारले एउटा अवधिमा सँगै काम गर्ने अवसर पाएको थियो । खासगरी उहाँको आत्मसंस्मरण 'नारी संघर्षका पाइलाहरू' को पाण्डुलिपि लेखन र पुस्तक प्रकाशनको सिलसिलामा उहाँसँग दिनहुँ भेटघाट हुने गथ्र्यो । उहाँ नेपाल महिला संघको निर्विरोध सभापति हुनुहुन्थ्यो, तथापि त्यसको संरचनासँग भन्दा पनि कार्यसम्पादनप्रति सन्तुष्ट हुनु हुन्नथ्यो । महिला संघलाई उपर्युक्त आवश्यकता परिपूर्ति गर्ने ताकतको रूपमा विकास गर्नुपर्ने उहाँको ठहर थियो । आफ्नो संस्मरण नेपाली महिलाको लागि प्रेरणा र उत्साहको सामग्री बनोस् भन्ने उहाँको चाहना थियो । आफ्ना भोगाइ र अनुभव केवल स्वान्तसुखाय होइन, लोकतान्त्रिक आन्दोलनमा नेपाली महिला पुरुषभन्दा कुनै पनि मानेमा पछाडि छैनन्, खालि उनीहरूलाई अवसरको खाँचो हो भन्ने प्रमाणित गर्नु उहाँको इच्छा थियो । आत्मसंस्मरणलाई समकालीन नेपाली प्रजातान्त्रिक आन्दोलनको गोरेटोमा विषयकेन्द्रित भएर तयार गर्ने उहाँको चाहना थियो । जेजे भनिएको हो, सबै गरियो । उहाँको इच्छाअनुरूपको पुस्तक बनाउन धेरै मेहनत परेको छ । पुस्तक तयार भएको दिन खुसी हुँदै प्रतिक्रिया दिनुभयो, 'यो चाक्सीबारी (गणेशमान निवास) को पहिलो पुस्तक प्रकाशन हो, मलाई छोराछोरीजत्ति नै यो पुस्तक पनि प्यारो छ ।' पुस्तकको भूमिका लेखनको लागि एक बिहान मैले केही प्रतिष्ठित व्यक्तित्वको नाम बताएँ, जसमा कांग्रेसका विद्वान् नेता सीके प्रसाई पनि हुनुहुन्थ्यो । उहाँले प्रसाईलाई रोज्नुभयो र तुरुन्तै ललितपुरस्थित उहाँको निवासमा गएर अनुरोध गर्नुभयो । प्रसाई उपचारको लागि पर्सिपल्ट नै नयाँदिल्ली जान लागेको र हातको कमजोरीका कारण आफूले कलम चलाउन बन्द गरेको भए पनि 'भाउजूको आग्रहलाई म यसै टार्न चाहन्न, सम्भवतः यो नै मेरो अन्तिम लेखनको रूपमा रहला' भनी भूमिका लेखेर पठाइदिनुभयो । दिल्लीबाट फर्केर झापा पुगेको केही दिनमै उहाँको निधन भयो । मंगलादेवी सिंह जुझारुपन र एकनासले लागिपरेकी विरलै मानिने नेपाली नारी हुनुहुन्थ्यो । त्यस्तो गौरवमय इतिहास निर्माण गर्ने नेपाली नारीहरूमा उहाँ सबैभन्दा माथि हुनुहुन्थ्यो । सँगै काम गर्दा उहाँमा निहित केही मौलिकता पनि देखेँ । पहिलो मौलिकता उहाँ आफ्नो नाममा ' श्रीमती' लेख्नु हुन्नथ्यो । श्रीमानका नाममा मात्र चिनिन उहाँलाई इच्छा थिएन । उहाँ यो उदाहरणले नारीहरूलाई आफ्नै पौरख र पहिचानमा चिनिन उत्प्रेरित गरिरहनुहुन्थ्यो । उहाँको जीवनको दोस्रो मौलिकपन, विवाह भएको चार महिना पनि बित्न नपाउँदै पति (गणेशमानजी) लाई 'गाथगादी ताकेको र सल्तनत भाँड्ने अपराधमा संलग्न भएको' अभियोगमा राणाशासकले पक्राउ गरी मरणासन्न हुने गरी यातना दिएको र मृत्युदण्ड दिने प्रायः निश्चित भएको परिस्थिति भोग्नुपर्दाको पीडा हो । यस्ता मानसिक यातना र पीडा नेपालका विरलै नारीहरूले भोग्नुपरेको होला । ती कुरा उहाँको संस्मरण 'नारी संघर्षका पाइलाहरू' मा उल्लेख छ । गणेशमानजीको विद्रोहलाई निरन्तरता दिनकै लागि उहाँ राजनीतिमा लाग्नुभयो । उहाँको तेस्रो मौलिकपन, आफूले ठहर गरेको कुरा सम्पन्न गर्न अन्तिम दमसम्म लागिपर्ने र सम्पन्न गरेपछि मात्र वि श्राम लिने स्वभाव थियो । जुनसुकै कुरालाई पनि आत्मविश्वास तथा दृढताका साथ प्रस्तुत गर्ने र मनमा लघुताभास कहिल्यै नपाल्ने उच्च मनोबलको विशेषता थियो । देखेको कुरा कहीँ पनि बोल्न नडराउने निर्भीक स्वभाव उहाँको जीवनका अन्तिम घडीसम्म पनि देख्न सकिन्थ्यो । उहाँमा नेपालका महिलाहरू कस्तो हुनुपर्छ अथवा महिला वर्गको प्रगति, मुक्ति र आत्मनिर्भरताको लागि के गर्नुपर्छ भन्ने स्पष्ट दृष्टिकोण थियो । पुरुषको आडमा चिनिने महिलाले आफ्नो मौलिक व्यक्तित्वको विकास गर्न सक्दैनन् । महिलाले पुरुषसँग एकता र सहकार्य गर्नैपर्छ, एकले अर्कोको पूरक हुनैपर्छ, आपसी विश्वास र प्रेम हुनुपर्छ तर व्यक्तित्व विकास र आत्मनिर्भरताका आधारमा मात्र यो सम्भव छ र यसका लागि हीनभावना मनबाट फालेर स्वाभिमानको विकास गर्नुपर्छ भन्ने उहाँको मान्यता थियो । उहाँ नारी अधिकारवादीहरूका एकोहोरो र जडसूत्रवादी मान्यताप्रति पनि सन्तुष्ट देखिनु हुन्नथ्यो । उहाँ भन्ने गर्नुहुन्थ्यो, 'महिलाले अधिकार र स्वतन्त्रता पाउनुपर्छ भन्ने आवाज उठाउनुको अर्थ गृहस्थि भाँड्ने अवस्था निम्त्याउनु होइन । कर्तव्यसँगको अधिकारमात्र फलदायी हुन्छ । कर्तव्यविनाको अधिकार अराजकतावादी हुन्छ।' अधिकारले शक्तिशाली बनाउँछ तर कर्तव्यले नै मानिसलाई महान बनाउँछ भन्ने मान्यता थियो । जीवनको अन्तिम घडीसम्म नेपाली महिला वर्गको चौतर्फी विकासको लागि उहाँ समर्पित रहनुभयो । वीर अस्पतालको शड्ढयामा रहँदा पनि उहाँ महिला गतिविधिबारे ठूलो चासोका साथ सोधखोज गर्नुहुन्थ्यो । उहाँलाई मधुमेह र उच्च रक्तचापको बिरामी थियो । दुईपटक हृदयाघात पनि भइसकेको थियो । तैपनि उहाँ असाधारण इच्छाशक्तिका साथ देश भ्रमण गर्नुहुन्थ्यो । नारीमाथि अन्याय अत्याचार भएका घटनालाई आफ्नै मुद्दाका रूपमा बोकेर त्यसको निराकरणको लागि उहाँ अवि श्रान्त लागिपर्नु हुन्थ्यो । १९९७ सालमा गणेशमानजी पक्राउ परेर जीवनदान कि मृत्युदण्ड भन्ने प्रश्नार्थक अवस्थामा रहेको बेलादेखि राजनीतिमा क्रमशः तानिनुभएकी नवविवाहिता मंगलादेवी सिंह २००४ सालमा नेपाल महिला संघको स्थापना गरेपछि आजीवन त्यही संघमा आबद्ध भएर त्यसलाई ऊर्जा र गति दिइरहनुभयो । साथसाथै नेपालको लोकतान्त्रिक आन्दोलनका हर अभियान वा कार्यक्रममा उहाँको सहभागिता स्वाभाविक हुने गथ्र्यो । जुझारुपन र एकनासले लागिपरेको यस्ता नेपाली नारीको उदाहरण विरलै होलान् । त्यस्तो गौरवमय इतिहास निर्माण गर्ने नेपाली नारीहरूमा मंगलादेवी सिंह सबैभन्दा माथि हुनुहुन्थ्यो । भदौ १० गते २०५३ सालमा उहाँको निधन भयो । ती महान् नारीलाई हार्दिक श्रद्धासुमन !"
"भाषा, संविधान र भारत","१८ जनवरी १९५६ मा प्रथमपटक देहरादुनबाट प्रकाशित 'जाग्रत गोर्खा' को सम्पादक आनन्दसिंह थापाले भारतका राष्ट्रपतिलाई नेपाली भाषाले पनि संवैधानिक मान्यता पाउनुपर्छ भनी पत्र लेखेपछि नै भारतीय गोर्खाहरूले भाषा आन्दोलनको दुन्दुभि मच्चाएका थिए । त्यसअघि सन् १७८४ मा विलियम जोन्सको नेतृत्वमा बंगाल एसियाटिक सोसाइटी बनेपछि विलियम क्यारेलाई सन् १८१६ मा भाषिक पर्यवेक्षणको कार्यभार सुम्पियो । यसअन्तर्गत नेपाली भाषालगायत ३० वटा भारतीय भाषामाथि सर्वेक्षण सुरु भयो । सन् १८२० मा जे ए एटनले नेपाली भाषाको व्याकरण कलकत्ताको फोर्ट विलियम्स कलेजबाट प्रकाशित गरे । सन् १८२१ मा सेरामपुर मिसियनद्वारा पवित्र बाइबललाई नेपालीमा अनुवाद गरियो । धेरै विद्वान्हरूले अभूतपूर्व योगदान दिए, भारतमा नेपाली भाषाको विकास र प्रचारको निम्ति । यसमा हड्सन, विम्स, क्लार्क, केलोग, होर्नले, टर्नबुल, ग्रियर्सन अनि लिले अनेपालीभाषी विदेशका भाषा विद्वान्हरू सामेल थिए । भारतभित्रैबाट पनि सुनिति च्याटर्जी, गंगाप्रसाद प्रधान, पारसमणि, धरणीधर, सूर्यविक्रम एवं कैयन् नेपालीभाषी साहित्यकार एवं भाषाविद्हरू सामेल थिए । सन् १९२४ मा दार्जिलिङमा नेपाली साहित्य सम्मेलन स्थापित भएपछि यसको उन्नयनको लागि अनेकौं संस्थाहरूले धेरै योगदान पुर्याए । धेरै संख्यामा प्रकाशित हुने पत्रपत्रिकाहरूको भूमिका अति नै महत्त्वपूर्ण थियो । गोर्खे खबर कागज (१९०१), उपन्यास तरंगिनी (१९०२), सुन्दरी (१९०६), गोर्खा साथी (१९०७), माधवी (१९०८), चन्द्र (१९१४), चन्द्रिका (१९१८), तरुण गोर्खा (१९२८), गोर्खा सेवक (१९३५) आदि वनारस, कलकत्ता, खरसाङ, दार्जिलिङ, शिलाङ, देहरादुनबाट प्रकाशित भए । अंग्रेजीमा पनि नेपालीभाषीहरूले पत्रपत्रिका प्रकाशित गरी भाषासाहित्यलाई अंग्रेज शासनकालमा पनि अघि बढाए । देहरादुनबाट प्रकाशित ठाकुर चन्दन सिंहद्वारा सम्पादित 'हिमालयन टाइम्स' एक प्रमुख पत्रिका थियो । रामायण, महाभारत, श्रीमद्भागवत्गीता, भारतीय संविधान मात्रै नभएर गोर्कीको मदर, टेगोरको गीताञ्जली र पण्डित नेहरूको 'पिताका पत्र छोरीलाई' समेत पनि नेपाली भाषामा प्रकाशित गरिए । सन् १९६१ मा नै पश्चिम बंगाल सरकारले नेपाली भाषालाई आधिकारिक भाषाको रूपमा दार्जिलिङ जिल्ला समिति आदेश जारी गर्यो । सन् १९११ मा अलाहावाद विश्वविद्यालय र सन् १९२१ मा कलकत्ता विश्वविद्यालयले नेपाली भाषालाई आफ्नो पाठ्यक्रममा संलग्न गराए । त्यसपछि भारतका धेरै विश्वविद्यालयहरूले नेपाली भाषालाई स्नातक स्तरमा पढाउन थाले । पछि उत्तर बंगाल र वनारस हिन्दु विश्वविद्यालयमा विद्यावारिधि (डक्टरेट) स्तरसम्म नेपाली भाषा साहित्य पढाइन थालियो । भारतको साहित्य अकादमीले सन् १९७५ मा नेपाली भाषालाई भारतका आधुनिक भाषाको रूपमा मान्यता दिएपछि भारतीय नेपाली साहित्यका सर्व श्रेष्ठ कृतिहरूले प्रतिष्ठित साहित्य अकादमी पुरस्कार पाउन थाले । गौहाटी, खरसाङ, गान्तोक अनि दिल्लीका आकाशवाणी अल इन्डिया रेडियोबाट नेपाली भाषामा समाचार आदि प्रसारण धेरै अघि नै सुरु भयो । सन् १९७० सालमा दार्जिलिङमा अखिल भारतीय नेपाली भाषा समिति गठन भएपछि नेपाली भाषाको संवैधानिक मागको आवाज निकै गुन्जिन लाग्यो । नेपाली भाषाले भारतीय संविधानमा मान्यता पाउनु किन अति नै आवश्यक थियो भन्ने प्रश्न धेरैका मनमा होला आज । चार प्रमुख कारणले मान्यता पाउनैपर्ने थियो । प्रथमतः भारतीय गोर्खाहरूले आधुनिक भारत निर्माणमा ऐतिहासिक भूमिका निर्वाह गरेकाले संवैधानिक रूपमै मान्यता पाउनुपथ्र्यो । सबैले आआफ्नो क्षेत्रमा योगदान दिए । दुर्गा मल्ल फाँसीमा चढे, रामसिंह ठकुरीले सुवास बोससँगै मिलेर लडे । कसैले गान्धी, नेहरूसँगै हिँडेर लडे, कसैले पाकिस्तान, चीन र विश्वयुद्धको धावामै ज्यानको आहुती दिए । कसैले खेलकुद, प्रशासन, संगीत, साहित्य, कला र कसैले चलचित्र, शिक्षा र स्वास्थ्य क्षेत्रमा राष्ट्रलाई केही दिए । दोस्रो, भारतीय गोर्खाहरूले देशका अन्य नागरिक बंगाली, तेलेगु, मराठी, कश्मिरी, तामिल, नागा र आसामी जस्तै राष्ट्रमा एउटा छुट्टै चिनारी पाउनुपर्छ भन्ने माग, ध्येय र अधिकार सदैव प्रस्तुत गरे । यस माग र अधिकारको खोजमा राजनीति, अर्थनीति, संस्कृति, भूगोल, सामाजिक उन्नति सबै सम्मिलित छन् । उडियाले उडिसा पाउँछ भन्ने झारखण्डीले झारखण्ड र मिजोले मिजोराम पाउँछ भने, गोर्खाले आफ्नो राज्य किन पाउँदैन भन्ने न्यायसंगत कुरो पनि भाषा मान्यताको मागमा लुकेको थियो । तेस्रो, छिमेकी राष्ट्र नेपालसँग भारतको १९५० को शान्ति र मैत्री सन्धि र दुई देशबीच खुला सिमाना भइदिएकाले नेपाली नगारिकहरू भारतमा कहीँ, कतै कुनै पनि समय खुलारूपमा आवतजावत बसोवास गर्ने प्रावधानहरू छन् । नेपाली राष्ट्रियता र नागरिकता भएकाहरू यसरी भारतमा आएर बसोवास, कामधन्धा गर्दा, प्रायः भारतीयहरूले यही सोचे कि भारतमा केवल यस सन्धिअन्तर्गत आएका नेपालीहरू मात्रै छन् । तर भारतकै नेपालीभाषी नागरिक र राष्ट्रियता भएका दार्जिलिङ, सिक्किम, उत्तर पूर्वीय राज्यहरू, उत्तर प्रदेश, हिमाचल प्रदेश र अन्य राज्यहरूमा रहेका सबैका निम्ति यो कुरो चिनारी, राष्ट्रियता, राजनीतिक हक र सांस्कृतिक अधिकारको एउटा ठूलो चुनौती नै भयो । आसाममा विदेशी खेदिने भए, मेघालयमा विदेशीविरोधी आन्दोलन भए, गुजरातमा भूकम्पपीडितलाई सहायता पुर्याउने कुरा भए । यी सबै कुरामा नेपालको राष्ट्रियता र नागरिकता भएका एकापट्टि र अर्कोपट्टि भारतीय खाँटी नागरिकलाई पनि एउटै डोकोमा हाली खेद्न थालियो र भेदभाव गर्न थालियो । एउटा संकटै भयो । आफ्नै देशमा यस्तो भेदभाव भएको देखेरै गोर्खाल्यान्ड राज्यको माग चर्कियो, भाषा मान्यताको माग घन्कियो । चौथो, भाषा मान्यता पाएपछि सरकार र गैरसरकारी संस्थाहरूले नेपालीभाषी समुदायलाई दिइनुपर्ने अधिकारहरू सबै प्राप्त हुन्छन् । यसमा राजनीतिक अधिकार, आर्थिक प्रावधान, नोकरी धन्धा, संस्थागत विकास र सामुदायिक एवं सामाजिक अड्चनका कुरा सामेल छन् । यी सबैले मान्यता पाउनैपथ्र्यो । सन् १९७० को दसकको अन्तिम तीन वर्षमा भारतमा जनता पार्टीको राजनीतिक शासनमा भारतीय गोर्खाहरू प्रधानमन्त्री मोरारजी देशाईलाई भेट्न जाँदा उनले 'तिमीहरूको भाष विदेशी' हो र भारतमा मान्यता पाउँदैन भनेपछि अर्को महासंकट तेर्सियो । प्रधानमन्त्रीको आसनमा बस्ने व्यक्तिले यो कुरा किन भने होला ? ज्ञानै नभएर पो हो कि ? अनभिज्ञताले पो हो कि ? कांग्रेसको त्यति लामो शासनमा वित्तमन्त्री मात्रै नभएर एउटा प्रमुख नेतासमेत रहेका मोरारजी देशाईमा केको ज्ञानको कमी ? फेरि उनले किन भने होला त्यसो ? उनलाई सिक्किम भारतमा सन् १९७५ मा एउटा राज्यको रूपमा संलग्न भएको कुरो सायद मन नपरेर पो हो कि ? सिक्किम विलयमा त्यहाँका नेपाली जातिले निर्वाह गरेको भूमिका अपाच्य भएर पो हो कि ? भारतमा सिक्किम विलय भएपछि नेपालका राजाले डराएर आफ्ना मधेसमा बस्ने भारतीय मूलका नागरिकहरूलाई अझै गहिरो भेदभाव गरेको देखेर पो हो कि ? किनकि नेपालमा मधेसवासीले बोल्ने हिन्दी वा अन्य भाषालाई 'तिमीहरूको भाषा विदेशको हो र नेपालमा मान्यता दिँदैनौं' भने नेपाल सरकारको स्पष्ट सोच र भनाइलाई मनमा राख्तै मोरारजी देशाईले भारतीय गोर्खाहरूलाई त्यसो भनेका त होइनन् ? यसबारे धेरै कुरा र तथ्यसमेत लेख्न सकिन्छ । आजभोलि अझ सूचना अधिकारअन्तर्गत सरकारलाई नै कठघरामा पनि हाल्न सकिन्छ । प्रधानमन्त्री देशाईको यस्तो अभद्र र अराजनीतिक आरोपले एउटा ठूलो तरंग ल्यायो । भारतीय गोर्खाहरू भावनात्मक ढंगमा एक हुन पुगे । चारैतिर विरोध प्रदर्शन भयो । दार्जिलिङमा मोरारजी आउँदा कालो झन्डा र जुत्ता देखाई प्रदर्शन गरियो । भाषा आन्दोलन अझै चर्कियो । गोर्खाल्यान्ड राज्यको माग पनि अझै अघि बढ्यो । दार्जिलिङले नै दुवै विषयमा नेतृत्व लिए पनि आसाम, शिलाङ, नागाल्यान्ड, देहरादुन, माग्सु, सिक्किमका संघसंस्था, नागरिक समाजका सदस्य, नेता, साहित्यिक समाज सेवा सबैले अति नै घतलाग्दो गरी दुवै आन्दोलनलाई सघाए र अघि बढाए । दुःखलाग्दो कुरो, गोर्खाल्यान्ड राज्यको माग त्यति धेरै मानिसहरू मारिएपछि, सामाजिक, आर्थिक रूपमा दार्जिलिङवासी र अरू भारतीय गोर्खाहरू बिथोलिएपछि र कतिको आघातपूर्ण बिल्लीबाठ भएपछि पनि एउटा जाबो र नगन्य दार्जिलिङ गोर्खा पर्वतीय परिषद् भन्ने व्यवस्थामा टुंगियो । यो शिर र पुच्छर दुवै नभएको व्यवस्थाले भारतीय गोर्खाहरू र उनीहरूको चिनारीको मागमा ठूलो क्षति पुर्यायो । तर भाषा मान्यताको माग र आन्दोलन भने अझै तीव्र हुँदै गयो । चारैतिरबाट आवाज गुन्जियो, एउटा अन्तिम जमर्कोको निम्ति आन्दोलनलाई सबैले फेरि सघाए । गोर्खाल्यान्डको माग हिंसापूर्ण थियो र हिंसाले नै संसद्मा प्रश्नहरू ल्याए । अर्कोपट्टि नेपाली भाषाको माग बौद्धिक थियो र गहिरो चिनारी र अधिकारको प्रश्नसँग जोडिएको थियो र नै भारतका कुनाकुनाका संसद् सदस्यहरूले सघाउ पुर्याए । नेपाली भाषाले भारतको संविधानको आठौं अनुसूचीमा २१ वटा भाषाभित्रकै एक भाषाको रूपमा मान्यता पायो । यो एउटा सग्लो राष्ट्रिय उपलब्धि थियो । हार्छु नै भनेर युद्धमा जाने मान्छे मात्रै हारे, बाँकी सबैको जित भयो । नेपाली भाषाको विजयको निम्ति कुनाकुनामा लड्ने, जीवन बलिदान दिने भाषा संग्रामीहरूलाई हाम्रो सलाम, असीम सम्झना र अगाध माया ! बंगालकी मैत्रीवोसले सन् १९६९ मै प्रधानमन्त्रीलाई पत्र पठाएकी थिइन् । सांसद रतनलाल ब्राह्मणले १९७१ मा नेपाली भाषामै शपथ लिए । यसै वर्ष संसद्मा ७४ संसद् सदस्यहरूले नेपाली भाषा मान्यताको निम्ति प्रधानमन्त्री इन्दिरा गान्धीलाई एउटा याददास्त पत्र चढाए । त्यसपछि बंगाल, हिमाचल प्रदेश, सिक्किम र त्रिपुराका राज्य विधानसभाहरूले यस विषय प्रस्ताव पास गरी भारत सरकारलाई पठाए । सन् १९९१ मा १०४ भारतीय सांसदहरूले प्रधानमन्त्रीले यसबारे पत्र लेखे । प्रायः सबै राजनीतिक दलका सदस्यहरू यसमा सामेल थिए । यसैबीच सिक्किमका मुख्यमन्त्री नरबहादुर भण्डारीको नेतृत्वमा भारतीय नेपाली राष्ट्रिय परिषद्, भाषा मान्यताको मागलाई अन्तिम रूप दिनकै लागि स्थापित गरियो । फेरि सबै जुट्यौं । अभाग्यवश, एउटा अप्रिय र निन्दनीय कुरो जानीबुझी अगाडि ल्याइयो । दार्जिलिङको परिषद् चलाउने नेताले यो नेपाली भाषा होइन, यो गोर्खा भाषा हो भनी पुङ्नपुच्छरको बहस जनताबीच फ्याँके । यो बहसभित्र केही थिएन, केवल हिंसाको थुप्रो थियो । भर्खरै थिचिएर, मारिएर, पिसिएर निस्केका दार्जिलिङवासीमा अझै आफ्नो घिनलाग्दो सोच फिजाउँछु भनेर भय, त्रास र आशंका पैदा गर्ने धृष्टता थियो, ती नेताको । नेपाली भाषाको 'क' पनि नजान्ने दार्जिलिङमा उडेर आएका ती सांसदको यस्तो धृष्टता अगाडि बढाउने काममा संसद्बाटै खटाइयो । तर सिक्किमका संसद् सदस्य दिलकुमारी भण्डारी र हामी मिली यस्ता नेता खटाउने संसदलाई लाजैमर्नु पार्ने गरी जोडतोडले बौद्धिक उपचार गर्यौं । उनी राजनीतिक स्वार्थको निम्ति संसद्मै झूटो बोल्थे । हामीले बौद्धिक र सत्य कुरा गरेर पञ्चामृतले उनलाई नुहाइदिन्थ्यौं । त्यसै सन्दर्भमा हामीले 'वाई नेपाली' भन्ने पुस्तिका लेखेर हरेक सांसदका हातमा पुर्यायौं । दिल्लीका सर्व श्रेष्ठ बुद्धिजीवी, समाजसेवी, लेखकलेखिका, पत्रकार सबैको हस्ताक्षर जुटाएर संसद्मा राखिदियौं । उता नरबहादुर भण्डारीले राजनीतिक साथीहरूलाई मनाउँदै थिए । २० अगस्तअगाडि यसैमा अत्यन्तै व्यस्त थियौं, सिंगो भारतका गोर्खाहरू । दार्जिलिङका नेतालाई पनि थाहा थियो, उनले नचल्ने पैसामा व्यापार गर्दैछ भनेर । तर उनले 'गोर्खाको दुस्मन गोर्खा नै हो' भन्ने भनाइ पुष्टि गरिसकेका थिए र हारको इन्तजारमा थिए । संसद्मा दार्जिलिङका सदस्य आरबी राई पनि दिलोज्यान दिएर अगाडि आए । १९ अगस्त र २० अगस्त १९९२ मा श्रीमती भण्डारी र म आफैँ बसी धेरै रणनीति तयार पार्यौं । यो भयो भने यो, त्यो भयो भन यो भन्ने सोचहरूका बारेमा गहिरो विचारविमर्श गरियो । यसपालि पार लागेन भने नदी अझै भयानक हुन्छ । हामी भारतीय गोर्खाहरू सायद तर्न सक्तैनौं होला । यसैले यसलाई पार लगाउनैपर्यो, घुँडा धसेरै भए पनि, रोएर, कराएर, चिच्याएर भए पनि । यसरी हाम्रो रणनीति तयार भयो । संसद्मा श्रीमती भण्डारी रणनीतिक रूपमा अघि बढिन्, निपुणता र एकबद्धताका साथ । अन्ततः नेपाली भाषाले भारतको संविधानको आठौं अनुसूचीमा २१ वटा भाषाभित्रकै एक भाषाकै रूपमा मान्यता पायो । यो एउटा सग्लो राष्ट्रिय उपलब्धि थियो । सबै भारतीय रमाए, सब जातजाति, समुदाय र विश्व नै रमाए । हार्छु नै भनेर युद्धमा जाने मान्छे मात्रै हारे, बाँकी सबैको जित भयो । नेपाली भाषाको विजयका निम्ति कुनाकुनामा लड्ने, जीवन बलिदान दिने भाषा संग्रामीहरूलाई हाम्रो सलाम, असीम सम्झना र अगाध माया !"
"महेन्द्र मञ्जिल, बत्ती प्रकरण र राजनीति","राजा महेन्द्र अहिले पनि नेपाली राजनीति र कूटनीतिको केन्द्रमा छन्, मृत्युको ४५ वर्षपछि पनि । एउटा समूह उनलाई प्रजातन्त्रविरोधी मान्छ, तर अधिकांशले उनलाई नेपालको स्वाभिमान र स्वतन्त्र हैसियत स्थापित गर्न सफल अभियन्ताका रूपमा स्विकार्न थालेका छन् । भारतीय संस्थापनको मान्यताबाट प्रभावित त्यहाँको एउटा वर्ग र तिनै मान्यताबाट दीक्षित नेपाली राजनीति तथा बौद्धिक समूहको एउटा हिस्सा महेन्द्रवाद या महेन्द्र राष्ट्रवाद 'भारत विरोध' मा सीमित एउटा राजनीतिक दर्शन र राष्ट्रिय व्यवहार मात्र रहेको मान्यता राख्छ । चीनले महेन्द्र र नेपालका कम्युनिस्ट शक्तिहरूलाई नजिक ल्याउन मनोवैज्ञानिक वातावरण बनाइदियो राजसंस्था भरपर्दो मित्र र नेपाली राष्ट्रियताको छातासंस्था भएको आफ्नो धारणा र तदनुसारको व्यवहार प्रस्तुत गरेर । महेन्द्रकै सत्रबर्से शासनकालमा विकासका महत्त्वपूर्ण पूर्वाधारका जग बसे । यो लेखको आशय अति शक्ति केन्द्रीकृत शासन व्यवस्थाको वकालत गर्नु हैन, तर विकास, स्थायित्व राष्ट्रिय स्वाभिमान तथा मुलुकको स्वतन्त्र छवि स्थापित गर्न र अन्तर्राष्ट्रिय समुदायमा नेपालको सम्मानजनक उपस्थिति स्थापना गर्न महेन्द्रको भूमिकाबारे अहिले मुलुकमा हुन थालेको सराहना कोट्याउनु अवश्य हो । फरक प्रसंगमा एउटा पृष्ठभूमिका रूपमा ०१७ सालमा दलहरू तथा तिनका नेताहरूले राष्ट्रिय र स्वतन्त्रताप्रति उदासीनता देखाएको भन्ने उनको आरोपसँग किन त्यसको ५६ वर्षपछि जनताले सहमति जनाउन थालेका छन्, खुलेरै । त्यसको विश्लेषण र सुधार स्वयं दलका नेताहरूको समीक्षा र आत्मालोचनाबाट सुरु हुनुपर्ने विषय हो । राजा महेन्द्रसँग कुनै शैक्षिक डिग्री थिएन, तर राजनीति, कूटनीति, मुलुकको भूरणनीति अनि त्यसको सम्मानित अस्तित्व बृहत् विश्व परिवेशमा कसरी सुनिश्चित गर्ने, त्यसबारे पर्याप्त चिन्ता र ज्ञान थियो उनीसँग, जुन उनको प्रशासनिक र समझदारीपूर्ण व्यवहारबाट सावित हुन पुग्यो । उनको जीवनकालमा राजनीतिक दलहरूसँग तिक्तता बढ्नु र नेपाली कांग्रेसभित्र रहेको प्रजातान्त्रिक तथा राष्ट्रियताका, शक्तिसँग सहकार्य हुन नसक्नु 'मुलुकले गुमाएको अवसर' का रूपमा हेरिनु आवश्यक छ । त्यसबाट उचित पाठ नेपालीहरूले नसिकेमा नेपाल र नेपालीको अस्तित्वमा पर्ने खतराबारे वर्तमान नेतृत्व वर्ग मात्र हैन, सचेत नेपाली संवेदनशील नभएको अर्थ लाग्नेछ । यो पृष्ठभूमिमै हेरिनुपर्छ महेन्द्र मञ्जिलमा ऊर्जामन्त्रीको आदेशमा बत्ती काटिएपछि उत्पन्न परिस्थिति अनि पूर्व मुमा बडामहारानी रत्नराज्य लक्ष्मी देवीका पक्षमा देखा परेको गैरराजनीति व्यापक समर्थन र तत्काल सरकारले प्रदर्शन गरेको सुझबुझलाई । रत्न राज्यलक्ष्मी देवी शाहले पाएको समर्थनलाई महेन्द्रबाट अलग गरिनु हुँदैन, यद्यपि राजसंस्था र परम्परामा नबाँधिएको भए रत्नराज्य सम्भवतः एउटा वैराग्य प्राप्त साध्वीको दर्जामा उक्लिएको मान्ने थिए धेरैले । राजा महेन्द्र धार्मिक आस्था र पूर्वीय दर्शनका ज्ञाता थिए । सम्भवतः पञ्चायतको प्रयोग त्यो पर्सनको एउटा पाटो थियो । तर, सायद अन्धविश्वासी थिएनन् उनी । स्वाभाविकै हो त्यो, किनकि ज्ञानले अन्धविश्वासलाई डढाउँछ । राजाहरूले एकैपल्ट दुइटा विवाह गर्ने परम्परा किन र कसरी बस्यो ? त्यो सम्भवतः उनीहरू सामान्य व्यक्तिभन्दा माथि हुन भन्ने मान्यता स्थापित गर्न त्यसो गरिएको हुन सक्छ । एउटै विवाह गरे राम्रो हुँदैन भन्ने मान्यता स्थापित हुन पुग्यो । तर महेन्द्र पहिलो राजा थिए त्यो अन्धविश्वासमा आधारित परम्परालाई चुनौती दिने र अवज्ञा गर्ने । तर दुर्भाग्य, इन्द्रराज्य लक्ष्मी देवीसँगको उनको विवाह र १२ वर्षपछि उनको मृत्युले अन्धविश्वासको त्यो जग मजबुत बन्न पुग्यो, त्यो बेलाको नेपाली समाजमा । अन्धविश्वासविरुद्धको अभियन्ताको लागि त्यस्तो चोट कति असह्य हुन्छ, त्यो कठिन हुन्छ । लोकाचारकै लागि खगेन्द्र संग्रौलाले समेत आमाको मृत्युमा 'गरुड पुराण' सुन्न बाध्य भएको 'पीडा' सार्वजनिक गरेका थिए । तर अन्धविश्वासको जगमा स्थापित 'अनिष्ट' को सामना महेन्द्रले चुपचाप भोगे । विश्व पुरुष प्रधान छ । प्रवृत्ति पुरुष प्रधान छ । तर महिलाहरूलाई 'गुड ह्युमर' मा राख्ने चलन सायद सर्वत्र छ ।पश्चिमतिर हरेक सफल व्यक्तिको (सफलता) पछाडि एउटा महिला हुन्छिन्' भनिएजस्तै नेपालमा 'नारीको पूजा जहाँ हुन्छ त्यहाँ देवता रमाउँछन्' भनिए पनि यी औपचारिकताका शब्द या मान्यता बन्न पुगेका छन् । समाजले त्यस्तो मान्यतालाई व्यवहारमा सिकेको प्रमाण दुर्लभ छन् । त्यसैबाट फाइदा उठाएर पश्चिमी मान्यताबाट निर्देशित 'नारी समानता' आन्दोलनले केही महान् पूर्वीय मान्यताको मौलिक मूल्यलाई चुनौती दिएका छन् । नारी समानताको महत्त्वपूर्ण कसीलाई 'भौतिक' आवरण र आर्थिक लाभहानिको प्रसंगमा उठाइने ती आवाजमा भोलि 'आको दूध' को मूल्यसमेत पैसामा तौलिने अवस्था आउन सक्छ । त्यसपछि त्यो सम्बन्धले कस्तो आयाम पाउला त ? अर्थात् नारीको सम्मानित र महत्त्वपूर्ण स्वरूप 'आमा' को हो, जसमा त्याग, ममता र निस्वार्थको प्रधानता हुन्छ । ती प्रवृत्तिलाई कसरी सम्मानित गर्ने र शोषणबाट मुक्त राख्ने त्यो चुनौती हो यो, समाजको लागि । लैंगिक समानताको लडाइँमा केही पूर्वीय यथार्थ बेवास्ता गर्न मिल्दैन, कम से कम यो भूभागमा । त्यसैले रत्नराज्यलक्ष्मी देवी शाहलाई त्यस अर्थमा अत्यन्त संवेदनशील र फरक तरिकाले हेर्ने साहस गर्नुपर्छ नेपाल सरकारले, समाजले र लैंगिक समानताको वकालत गर्ने संस्थाहरूले ढिलै भए पनि । दिदी इन्द्रराज्य लक्ष्मीको स्वर्गारोहणपछि उनले विवाह गरिन्, तत्कालीन युवराज महेन्द्रसँग । दुईदेखि ११ वर्षसम्मका ६ बालबालिकाका आमाको ममतापूर्ण जिम्मेवारी उनले तत्काल निर्वाह गर्नुपर्यो । आफैँले बच्चा नजन्माउने सर्तमा कुशल र आदर्श आमाको भूमिका सहज हुँदैन । तर उनले त्यो दुर्लभ र कठिन भूमिका निभाइन्, विनाप्रचार । पूर्वीय दर्शनमा हरेक आमा 'निष्काम कर्मयोगी' हुन्छन् । कुपत्रो जायेत, क्वचिदपि कुमाता नभवति' को यथार्थलाई यहीको माटोमा मात्र अनुभव र अनुभूति गर्न सकिन्छ । रत्नराज्यले आफैँले कुनै बच्चालाई जन्म नदिए पनि कर्मले राजदरबारका ६ शिशुहरूसँगै अरू नथुप्रैका आमा बनिन्, बालमन्दिरलाई अभिभावकत्व प्रदान गरेर । आइतबार महेन्द्र मञ्जिल अँध्यारो आवरणमा धकेलिँदा त्यसमा कुनै राजनीतिक उद्देश्य थियो कि थिएन, वा त्यो गणतन्त्रलाई संस्थागत रूप दिने अनगिन्ती प्रयासको शृंखलामा एउटा नयाँ प्रयोग थियो भन्न सकिन्न । तर उनी स्वभावतः मौन रहिन् । गीतामा भनिएजस्तै दुःख, सुख, सर्दी, गर्मी या समृद्धि र कष्टमा समभाव, समव्यवहार देखाएकी छन् उनले । विवेकको दृष्टि हुनेहरू धेरैले उनको यो महानता बुझेका छन् त्यत्तिकै मौनताका साथ स्विकारेका छन् । महेन्द्रसँग राजनीतिक मतभेद राखेका बीपी र थुप्रै अरूलाई रत्न मन्दिरमा या नारायणहिटीमा आफैँले पकाएर खुवाएकी छन् उनले । बीपीले आत्मवृत्तान्तमा स्विकारेका छन् यो कुरा, राजाको बसाइ र खुवाइ साधारण नै थियो भन्ने सन्देशका साथ । रत्न अत्यन्त 'निजी' व्यक्ति भएकाले उनी र राजा महेन्द्र बीचका सम्बन्धबारे, त्यो सम्बन्धबीचका मान्यताबारे केही कुरा बाहिर आएका छैनन् । आउने पनि छैनन् सायद । महेन्द्र मञ्जिल प्रकरणपछि नेपाली राजनीतिमा जनताको निर्णायक भूमिका पुनस्र्थापित भयो भने त्यसले वास्तवमा महेन्द्र र दलहरूबीच स्थापित हुन नसकेको सौहार्दपूर्ण सहकार्यको वातावरण अनि निष्काम कर्मयोगी रत्नराज्यले ८९ औं जन्मदिनमा पाएको अपमानजनक उपहार सबै कलंकहरूको प्रायश्चित हुनेछ । तर एकदुईजना नजदिकीहरूका अनुसार आफ्नो मृत्युपछि आफूले दिएको 'सिन्दुर' बाहेक अरू भेषभूषामा परहेज नगर्न सुझाव दिएका थिए रे राजा महेन्द्रले, जुन प्रचलित केही परम्परा र अन्धविश्वासप्रतिको अर्को अविश्वासको प्रमाण थियो सायद उनको । निजी सम्पत्तिबाट पोखरामा जग्गा किनेर 'रत्न मन्दिर' रत्नलाई समर्पित गरे उनले, तर ०६३ पछिको सरकारले उनको सम्पत्ति जफत गर्यो । त्यो बेलाको परिस्थिति अर्कै थियो । सरकारले धेरै निर्णयहरू अपारदर्शी अनि प्रतिशोधको नियतका साथ लियो । तर महेन्द्र मञ्जिलमा अन्यायपूर्ण तरिकाले बत्तीको लाइन काटिँदा सामाजिक सञ्जालमार्फत अन्यायको विरोध भयो यसपटक । कताकता त्यसमा अहिलेको राजनीतिज्ञहरूप्रतिको आक्रोश र वितृष्णा अनि महेन्द्रप्रतिको मौन श्रद्धा र सम्मानले प्रेरित गरेको थिएन होला भन्न सकिन्न । सामाजिक सञ्जालहरूमा बत्ती जोडेपछि पनि सरकारले माफी माग्नुपर्ने माग आइरहँदा ज्ञानेन्द्र शाहले हस्तक्षेप गरे 'असावधानीवश' भएको त्रुटि र जनताको आवाजलाई आदर गर्दै सच्याएकोमा 'ऊर्जा मन्त्रालय र सरकार' लाई धन्यवाद दिँदै त्यो 'माफी अभियान' समाप्त गर्नको लागि आग्रह पनि हो । 'महेन्द्र मञ्जिल' रत्नको लागि एउटा भौतिक संरचना मात्र हैन, जीवन्त भोगाइ र महेन्द्रसँगको समर्पित सामीप्यताको प्रतीक पनि हो । त्यसैले दुई महिनाअघि उपचारार्थ 'नर्भिक अस्पताल' जाँदा पनि डाक्टरको सल्लाह अवज्ञा गर्दै महेन्द्र मञ्जिलमै फर्किइन् रानी । प्रतिशोध र बाह्य मन्त्रणामा आधारित राजनीति सञ्चालन गर्न र मुलुकलाई धाराशायी बनाउने खेलमा लागेका केही नेताहरूले राजनीति र लोकतन्त्रलाई जनताबाट खोसे ०६३ यता, महत्त्वपूर्ण निर्णयमा जनतालाई सहभागी हुनबाट वञ्चित गरेर । त्यही क्रममा रत्नराज्यलगायत पूर्व राजपरिवारका सदस्यहरूबाट उनीहरूको 'मौलिक अधिकार' मानिनुपर्ने सम्पत्ति खोसियो । कानुनी आधारविना सम्पत्ति खोसिँदा त्यसलाई चुनौती उनीहरूले दिएनन्, दिने छैनन् सम्भवतः । तर, महेन्द्र मञ्जिल प्रकरणपछि नेपाली राजनीतिमा जनताको निर्णायक भूमिका पुनस्र्थापित भयो भने त्यसले वास्तवमा महेन्द्र र दलहरूबीच स्थापित हुन नसकेको सौहार्दपूर्ण सहकार्यको वातावरण अनि ०६३ यता राजनीतिक दलहरूका नेतृत्वले मुलुकप्रति गरेको गद्दारी र निष्काम कर्मयोगी रत्नराज्यले ८९ औं जन्मदिनमा पाएको अपमानजनक उपहार सबै कलंकहरूको प्रायश्चित हुनेछ र राष्ट्र अग्रगमन, स्थायित्व, शान्ति, विकास र सम्मानतर्फ अगाडि बढ्नेछ ।"
क्रिष्टियानो रोनाल्डो युरोपको उत्कृष्ट खेलाडी घोषित,काठमाडौंः पोर्चुगल तथा रियल मड्रिडका स्टार खेलाडी क्रिष्टियानो रोनाल्डो दोस्रो पटक युरोपको उत्कृष्ट फुटबलर घोषित भएका छन्। मोनाकोमा गएराति आयोजित समारोहमा रोनाल्डोले दुई खेलाडीलाई पछि पार्दै युईएफए वेष्ट प्लेयर अफ युरोपको अवार्ड जितेका हुन्। अवार्ड जित्ने क्रममा रोनाल्डोले आफ्नै क्लब रियल मड्रिडकै टिममेट ग्यारेथ बेल र एथ्लेटिको मड्रिडका एन्टोनी ग्रिजम्यानलाई पछि पारे। अवार्ड विजेता रोनाल्डोले रियल मड्रिडलाई गत सिजन च्याम्पियन्स लिग फुटबलको उपाधि दिलाएका थिए। उनकै निर्णायक गोलमा रियल मड्रिडले एथ्लेटिको मड्रिडलाई पराजित गर्दै च्याम्पियन्स लिगको उपाधि जितेको थियो। रोनाल्डोकै कप्तानीमा पोर्चुगलले फ्रान्समा भएको युरो कप २०१६ फुटबलको उपाधि पहिलो पटक जितेको थियो।
"यस्तो छ च्याम्पियन्स लिगको ड्र, बार्सिलोना र म्यानचेस्टर सिटी एउटै समूहमा","काठमाडौंः पेप ग्वार्डिवोलाको म्यानचेस्टर सिटी र बार्सिलोना च्याम्पियन्स लिगको समूह चरणमै भिड्ने भएका छन्। गएराति मोनाकोमा सार्वजनिक गरिएको च्याम्पियन्स लिग फुटबलको ड्र अनुसार बार्सिलोना र म्यानचेस्टर सिटी दुवै एउटा समूह सीमा परेका छन्। ग्वार्डिवालो बार्सिलोनाका पूर्व प्रशिक्षक हुन्। बार्सिलोनामा रहँदा निकै सफल प्रशिक्षकको छवि बनाएका ग्वार्डिवोला हाल इंग्लिस क्लब म्यानेचस्टर सिटीको प्रशिक्षकको भूमिकामा छन्। सिटीको प्रशिक्षकको भूमिकामा आएका ग्वार्डिवोलाले पूर्व क्लब बार्सिलोनाविरुद्ध च्याम्पियन्स लिग फुटबलको समूह चरणमै सामना गर्नेछन्। समूह सीमा बार्सिलोना र सिटीसँगै सेल्टिक र जर्मन क्लब बोरुसिया मानचाङलेबाख पनि छन्। यस्तै समूह ए मा पेरिस सेन्ट जर्मेन, आर्सनल, बाजन र लुडोगोरेस्ट परेका छन्। समूह बीमा बेन्फिका, नापोली, डाइनामो किच र डिनामो जाग्रेब छ। यस्तै समूह डीमा बार्यन म्युनिख, एथ्लेटिको मड्रिड, पीएसभी र रोस्तोभ परेका छन्। गत वर्षको विजेता रियल मड्रिडले भने बोरुसिया डर्टमुन्डको सामना गर्नेछन्। समूह ई मा रियल मड्रिड, बोरुसिया डर्टमुन्ड, स्पनेटिङ लिस्बोन र वार्साव छन्। यस्तै इंग्लिस प्रिमियर लिग फुटबलको लिग च्याम्पियन लेष्टर सिटीले भने पोर्टोको सामना गर्ने छ। समूह जी मा लेष्टर सिटी, पोर्टो, क्लब बर्ग र एफसी कोपनगेहन परेका छन्।"

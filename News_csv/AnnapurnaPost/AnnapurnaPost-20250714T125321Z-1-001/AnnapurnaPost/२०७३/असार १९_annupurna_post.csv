शीर्षक,विवरण
संकटमा मेरो मातृभाषा,"मेरो मातृभाषा नेपाल भाषा (नेवारी) हो । नेपाल भाषाको आफ्नै लिपी छ, रञ्जना । म त्यो जान्दिन । हुनत, रञ्जना संंयुक्त राष्ट्र संघमा दर्ता गरिएको नेपालको आधिकारिक लिपी नै हो । तथापि, त्यसको प्रयोग कामकाजमा लगभग शून्य छ । मलाई सामान्य नेपाल भाषा बोल्न आउँछ, बुझ्दछु, खासगरी काठमाडौं र ललितपुरमा बोलिने । कतिपय ठेट नेवारी शब्द त थाहै छैन । लाज नमानी भन्नु पर्दा औपचारिक शब्दहरूसमेत मलाई केही वर्षअघिसम्म पनि थाहा थिएन । जस्तै भिन्तुना (शुभकामना) नेपाल संवत्लाई राष्ट्रिय मान्यता दिलाउन सुरु भएको अभियानबाट जानेको हुँ । गैरनेवारले अहिले भिन्तुना भनेर कहिलेकाहीं जिस्क्याउँछन् पनि । ज्वजलपाः (नमस्कारअभिवादन) र सुभाय् (धन्यवाद), केही वर्षअघि मात्र जानेको हुँ । केही वर्षअघि नेपाः राष्ट्रिय पार्टीले एक पटक समसामयिक विषयमा छलफलका लागि निम्त्याउँदा पहिलो पटक ज्वजलपाः शब्द प्रयोग गरेको थिएँ । यही कुरा भन्दा छलफलमा उपस्थित सबै हाँसेका थिए । त्यसपछि प्रयोग गरेको छैन । सुभाय् त भन्नै आउँदैन, अझैसम्म कसैलाई भनेकै छैन । भक्तपुरमा बोलिने नेवारी प्रायः बुझ्छु, तर त्यही लवजमा बोल्न सक्दिन । कतिपय शब्दहरूसमेत बिलकुल फरक छन् । जस्तै पानीलाई मैले बोल्ने नेवारीमा ल' भनिन्छ भने भक्तपुरमा नाः' भन्छन् । याकन' (चाँडो) लाई भक्तपुरमा माथँ' भन्छन् । यस्ता धेरै अरू छन् । पहिलेपहिले भक्तपुरे लवजमा बोलेको सुन्दा ख्वपे भाय्' भनेर हाँसो लाग्थ्यो, गिज्याइन्थ्यो । अहिले सुन्दा त्यसमा भएको विशिष्टता र मिठास अतुलनीय लाग्छ । काठमाडौं उपत्यकाबाहेक बाहिर बोलिने नेवारीको आआफ्नै लवज र विशेषता छन् । तीमध्ये दोलखामा बोलिने त त्यहींकाले मात्र बुझ्छन् । मैले सुनेको किम्बदन्तीअनुसार पञ्चपाण्डव गुप्तबास बस्दा अरू कसैले भेउ नपाओस् भनेर बोल्न विकास गरिएको भाषा रे ! म घरमा बच्चैदेखि नेवारी बोल्थेँ । बा, आमा, सानीआमा, अनि मेरा चार भाइहरू सबै नेवारी बोल्थे । हामी सबै भाइ स्कुल जान्थ्यौँ, स्कुलमा पढाइ सरकारी कामकाजको भाषा खस नेपालीमै हुन्थ्यो । त्यसबेला नेपालीलाई मात्रै राष्ट्रिय भाषा मानिन्थ्यो । अरू भाषालाई राष्ट्रिय भाषा भन्न थालेको त जनआन्दोलन १ र २ पछि न हो । अहिले आएर संविधानमै नेपालमा बोलिने सबै भाषालाई राष्ट्रिय भाषा भनेको छ । त्यसअघि पनि सबै भाषा राष्ट्रिय नै हुन् र खस नेपालीचाहिँ राष्ट्र भाषा अर्थात कामकाजका लागि सबैले साझारूपमा बोल्ने हो भनेर पनि अथ्र्याइन्थ्यो । यसबारे म खासै ज्ञान राख्दिन । मैले माथि भनेका कुरा गलत हो भने क्षमाप्रार्थी छु । प्रसंग फेरि जोडौं, हामी पाँच भाइ स्कुलमा नेपाली बोले पनि हामीलाई घरमा नेवारी बोल्न गाह्रो थिएन । हामी पाँचभाइमध्ये कान्छोबाहेक सबैको नेवार स्वःजातिमै बिहे भयो । मेरो श्रीमती र बुहारीहरू (कान्छो भाइको श्रीमतीबाहेक) सबै नेवारी नै बोल्छन् । जब हाम्रा बच्चाहरू भए, एक्कासी घरमा बोल्ने भाषामा परिवर्तन आउन थाल्यो । पहिला दुइटा बच्चाहरू अढाइ तीन वर्ष अर्थात नर्सरी नजाँदासम्म खासै फरक आएको थिएन । जब बच्चाहरू थपिँदै गए अनि नर्सरी हुँदै स्कुल जान थाले तिनीहरूसँग नेवारी लगभग टुट्यो नै । यही स्थिति नेवारी बोल्ने धेरैजसो नेवार समुदायको छ । नेवारी बोल्ने नेवार भनेर तोक्नुको कारण नेवारी नबोल्ने नेवार पनि छन् । यी भनेका खासगरी व्यापार, व्यवसायको सिलसिलामा अन्यत्र गएर बसोबास गरेकाहरू जो पुस्तौँपछि विस्तारै नेवारी बोल्न बिर्सेकाहरू हुन् । अहिले, अर्को एकथरी थपिएको छ, बाज्ये बज्यै, आमाबाबु नेवारी बोल्ने र छोराछोरी, बुहारी र नातिनातिनासँग खस नेपाली बोल्ने । जब बच्चाहरू थपिँदै गए अनि नर्सरी हुँदै स्कुल जान थाले तिनीहरूसँग नेवारी लगभग टुट्यो नै । यही स्थिति नेवारी बोल्ने धेरैजसो नेवार समुदायको छ । नेवारी बोल्ने नेवार भनेर तोक्नुको कारण नेवारी नबोल्ने नेवार पनि छन् । यस्तो हुनुमा दुइटा कारण छन् । पहिलो, परिवार स्वयंले आफ्नो मातृभाषाभन्दा खस नेपाली भाषालाई राष्ट्रिय भाषाको रूपमा प्राथमिकता दिनु, जसको मुख्य अभिप्राय बच्चाहरूलाई स्कुलमा पढ्न लेख्न सजिलो होस् भन्ने हो । दोस्रो, बच्चाहरू शिशु अवस्थादेखि नै नर्सरी, किन्डरगार्टेनको नाममा घरपरिवारबाट दिनभरि छुट्टिए, जसको कारण सानैदेखि ती नेपालीमै अभ्यस्त हुनथाले र घरमा पनि नेपालीमै बोल्न सुबिस्ता माने । आमाबाबु अनि बाज्येबज्यै पनि बच्चाहरूसँग नेपाली भाषामा बोल्न रमाउन थाले । किनकि आफूबीच उनीहरू प्रायः नेवारी नै बोल्ने भएकाले बच्चाहरूसँग नेपालीमा बोल्नु तिनका लागि स्वाद फेर्नुजस्तै भयो । यिनै परिस्थिति मेरो परिवारमा पनि रह्यो । यसले मलाई केही पिरल्यो र घरमा बच्चाहरूलाई नेवारीमा बोल्न लगाउने कोशिस गरेँ । कम्तीमा मसँग बोल्दा नेवारीमै बोल्न बाध्य पार्ने चेष्टा गरेँ । तर मेरो उक्त प्रयासको विरोध नभए पनि त्यसमा अरू परिवारका सदस्यको खासै सहयोग रहेन । तिनका मनमा बेकारमा बच्चाहरूलाई गार्हो पारिरहेछ भन्ने लाग्थ्यो । त्यो म बुझ्थेँ । कहिलेकाहीँ भन्थे पनि पछि आफैं विस्तारै बोलिहाल्छ नि । म भन्थेँ, स्कुलमा त नेपाली नै बोल्छ नि, घरमा त नेवारी बोलोस् । मैले सक्दो प्रयास गरेँ । म स्वयं ती बच्चाहरू हुर्कंदै गर्दा अध्ययन अनुसन्धानको लागि विदेशमा भएकाले थप जोड गर्न पाइन । अहिले ती सबै हुर्किसके । ती सबैले नेवारी नबोले पनि बुझ्छन् र चाहेमा कामचलाउ बोल्छन् पनि । सबैभन्दा जेठीले राम्रै बोल्छिन् । छोरीहरू सबै (कान्छो भाइको बाहेक)को बिहे भइसक्यो, त्यो पनि नेवार परिवारमै । पाँचवटा सम्धी परिवारमध्ये तीन सम्धी परिवारका आमा बा र ज्वाईंहरूबीच नेवारीमै संवाद हुन्छ भने दुई सम्धी परिवार नेवारी बोल्दैनन् । रमाइलो भनौँ या नरमाइलो, नेवारी बोल्ने सम्धी परिवारमा पनि बुहारीहरूसँगको संवाद नेपालीमै हुन्छ । तिनका बच्चाहरूको कुरै भएन । मसँग तथ्यांक त छैन, तर मेरो हचुवा अनुमान अधिकांश नेवार परिवार खासगरी सहरियाहरूका नयाँ पुस्ता नेवारी बोल्दैनन् । यसको अर्थ अब नेवारी भाषा लोपोन्मुख हुँदैछ भन्ने नै हो । यसको जगेर्ना गर्ने कसले ? भन्नुपर्दा राज्यलाई दोष दिन सजिलो होला । पक्कै पनि राज्य दोषी छ । किनकि राज्य भाषामैत्री भएन । राज्यले विभेदपूर्ण व्यवहार गरेकै हो । सर्वोच्च अदालतले नेपालीबाहेक अन्य भाषालाई सरकारी प्रयोजनमा मान्यता नदिएर भाषाको प्रयोग र जगेर्नामा बाधक बनेकै हो । तथापि भाषा विभिन्नभाषी नागरिकले बोल्ने हुन् । जब तिनैले बोल्दैनन् भने दोष राज्यलाई मात्र दिएर भएन । कति बाँच्लान् र ती बाज्यबज्यै र बाबुआमा जसले आज पनि नेवारी बोल्छन् ? कठोर भएर भन्नुपर्दा तिनले बोल्ने नेवारी तिनैसँग चितामा खरानी हुँदै जानेछ । तिनका छोराछोरी नातिनातिनालाई केही फरक पर्ने छैन किनकि तिनले त आज पनि नेवारी बोल्दैनन् र भोलि तिनका सन्तानले बोल्छन् भन्ने अपेक्षा पनि राख्दैनन् । एउटा पुरानो याद, मेरो कार्यालयमा वरिष्ठ, कनिष्ठहरूमध्ये नेवारी बोल्ने र नेवारी बोल्न नजान्ने दुवैथरिका नेवार थिए । तीमध्ये नेवारी नजान्नेको त कुरै भएन । तर नेवारी बोल्नेले पनि कार्यालयमा नेवारी बोल्दैनथे । यतिसम्म कि दुइटा नेवारमात्र भएका बेला पनि नेवारी बोल्दैनथे । मैले मेरो वरिष्ठ (सबै होइनन्)सँग नेवारीमा बोल्दा नेपालीमा जवाफ पाउँथे । मानौँ, नेवारी बोल्दा कस्तो सोमत (म्यानर) नभएको जस्तो ठान्ने । मुखै फोडेर भनेका त होइनन्, तर तिनका हाउभाउले त्यही बुझिन्थ्यो । अर्थात, कार्यालयमा खस नेपालीबाहेक अरू स्वदेशी भाषा बर्जित नै भएको जस्तो । यो म स्वयंले काठमाडौंकै नेवार बोल्ने केही नेवार हाकिमबाट भोगेका कुरा हो । यसले के देखाउँछ भने खस नेपाली भाषाबाहेक अरू आफ्नै मातृभाषा पनि आफैंलाई दोस्रो दर्जाको लाग्नु हो । म पनि मान्छु समूहमा सबैले नबुझ्ने भाषा नबोल्नु राम्रै हो । तर आफ्नै मातृभाषी र बोल्न जान्नेबीच स्वाङ गर्नुको कुनै तुक छैन । एउटा प्रसंग, युरोपमा स्कान्डिनेभियन' भनेर डेनमार्क, स्विडेन र नर्वे तीन मुलुकहरू छन् । तिनका आआफ्नै भाषा छन् तर एकले अर्कोको भाषा बुझ्छन् तर खासै बोल्दैनन् । रमाइलो के छ भने तिनीहरूबीच कुराकानी हुँदा डेनमार्ककाले डेनिसमै, स्विडेनकाले स्विडिसमै र नर्वेकाले नर्वेजियनमै बोल्छन् र आआफ्नै भाषामै जवाफ फर्काउँछन् । अर्थात आफू बोल्दा आफ्नै भाषामा र जवाफ सुन्दा अरूको भाषामा । यसलाई भनिन्छ, भाषामैत्री वातावरण । नेपालमा भाषासम्बन्धी समस्या सबैले बुझेका छन् । भाषाको सम्बन्धमा सबैको चेतना बढेको छ । सम्बन्धित भाषाविद् र अगुवाहरू यसको लागि आफ्नै किसिमले लागि परेका छन् । भाषासम्बन्धी अधिकारको माग गर्दा शिक्षा आआफ्नै मातृभाषामा हुनुपर्छ भन्ने एउटा पक्ष रहेको छ । किनकि मातृभाषामा सिकिने शिक्षा बढी बुझिने, व्यवहारिक र टिकाउ हुन्छ । यसका ज्वलन्त उदाहरण छन् । जापानी, चिनियाँ, कोरियन, रुसीलगायत विभिन्न युरोपियनहरूले आआफ्नै भाषामा शिक्षा लिएर विज्ञान र प्रविधिका क्षेत्रमा धेरै प्रगति र उत्कृष्ट नमुनाहरू पेस गरेका सबै सामु प्रष्ट छ । जसको जुन मातृभाषा छ, उसले कक्षा १२ सम्म त्यो भाषा अनिवार्य पढ्नलेख्न पर्ने व्यवस्था हुनुपर्छ । स्कुलमा होइन, आआफ्नै घरघरमा । तिनका गुरु भनेका अविभावक हुन्छन् र आवश्यक परेमा घर छिमेकमै गुरुका व्यवस्था पनि गर्लान्होलान् । जर्मन, फ्रान्सलगायतका धेरै युरोपेली मुलकमा अंग्रेजी बुझे पनि बोल्दैनन्, नबुझे झै गर्छन् । जापान चीन, कोरियालगायत कतिपय युरोपेली मुलुकका बहुसंख्यक मानिसले अंग्रेजी भाषा जान्दैनन् । यसमा समयकाल र भूराजनीतिबाट उत्पन्न स्वाभिमान र अहंकारको मि श्रण छ । माथि उल्लिखित मुलुकहरू आज समृद्ध छन्, समृद्ध हुँदै आए, तर अन्तर्राष्ट्रिय क्षेत्रमा भाषाकै कारण अलि पछि पनि परे । यो यथार्थ हो । अहिले तिनै मुलुकहरू अंग्रेजी भाषालाई प्राथमिकता दिइरहेका छन् । यसको अर्थ यो होइन कि तिनले आफ्नो भाषालाई छोडे । यस लेखमा मैले नेवारी भाषाको उदाहरण दिएँ जसको म र मेरो परिवार आफैं पात्र हुन् । नेपालमा सूचित १२७ भाषाहरूमध्ये अधिकांशको नियति लगभग यस्तै होला भन्ने अनुमानमात्र गर्न सक्छु । तीमध्ये कतिपय त लोपोन्मुखमात्र होइन, लगभग लोप नै भइसकेको अवस्थामा होलान् । हामी नेपालीको समुचित कुरा गर्दा खस भाषा नै मातृभाषा हुनेबाहेक अन्य सबैलाई तीनवटा भाषा अनिवार्य हुनुपर्छ भन्ने मेरो मान्यता हो । मातृभाषा, कामकाजको भाषा र बढी चलनचल्तीमा रहेको अन्तर्राष्ट्रिय भाषा अर्थात अंग्रेजी भाषा । यीबाहेक अरू धेरै भाषाहरू छन्, जो कसैले सिक्न सक्छन् सिक्नु लाभदायक छ । यसतर्फ सबै परिवारका अविभावक सजग रहनैपर्छ । आफ्नो भाषा सिकाउन गाह्रो र लाज मान्न हुँदैन । यही सन्दर्भमा राज्यलाई मेरो एउटा सुझाव छ । कामकाजको भाषा खस नेपाली अनिवार्य नै भो । त्यसमा कसैको दुई मत हुनै सक्दैन । (प्रादेशिक शासन कार्यान्वयनमा आएपछि प्रदेशको छुट्टै आधिकारिक भाषा हुनसक्छ, तर पनि सबै प्रदेशबीच खस नेपाली नै साझा भाषा हुनेछ ।) त्यस्तै अन्तर्राष्ट्रिय भाषाको रूपमा अंग्रेजी पनि अनिवार्य नै भो । अब अनिवार्य हुनुपर्यो, आआफ्नो मातृभाषा । सवा सयभन्दा बढी भाषा भएको मुलुकमा यो कसरी सम्भव होला भन्ने पक्कै लाग्ला । यो सम्भवमात्र होइन सरल पनि छ । जसको जुन मातृभाषा छ, उसले कक्षा १२ सम्म त्यो भाषा अनिवार्य पढ्नलेख्न पर्ने व्यवस्था हुनुपर्छ । स्कुलमा होइन, आआफ्नै घरघरमा । तिनका गुरु भनेका अविभावक हुन्छन् र आवश्यक परेमा घर छिमेकमै गुरुका व्यवस्था पनि गर्लान्होलान् । मेरो विचारमा यो एउटा उत्तम उपाय हुनसक्छ, किनकि कुनै पनि स्कुलमा सबै भाषाको पठनपाठन सम्भव छैन । (घरमै पढ्ने भन्नाले नौलो लाग्ला । अमेरिकामा करिब २० लाख केटाकेटी घर पाठशाला (होम स्कुल) कार्यक्रमअन्तर्गत घरमै पढ्छन्, स्कुल जान्नन् ।) यसमा राज्यले गर्नुपर्ने व्यवस्था भनेको सबै भाषाको पाठ्यक्रम बनाउने र स्कुलले परीक्षा र परीक्षकको व्यवस्था गर्ने । बन्न गइरहेको भाषा आयोगले यसमा प्राथमिक भूमिका निर्वाह गर्नसक्छ । परीक्षामा उतीर्ण वा अनुतीर्ण नगर्ने । निश्चित तोकिएको न्यूनतम अंकभन्दा जति बढी आउँछ वा पूरै प्राप्तांकलाई बोनसको रूपमा कुल प्राप्तांकमा थप गरेर जिपिए (ग्रेड प्वाइन्ट स्केल) बढाउनमा योगदान हुने व्यवस्था गर्ने । यो व्यवस्थाले घरघरमा सबै परिवारलाई मातृभाषा बोल्ने र सिक्ने वातावरणको सिर्जना हुन्छ । बोनस अंक पाइने भएपछि खस भाषा नै मातृभाषा हुनेका लागि के गर्ने ? तिनका त अरू मातृभाषा छैन । बोनस अंक त नपाइने भो । तिनका लागि स्वेच्छामा अरू कुनै पनि भाषा पढ्न पाउने गर्ने । यसले विभिन्न भाषीबीच सौहाद्रता ल्याउन मद्दत मिल्नेछ ।"
राष्ट्रको नैतिक मेरुदण्डमा धक्का,"बिहार इन्टरमिडियटबाट आईएससी पास गरी डाक्टर बनेर विभिन्न सरकारी र गैरसरकारी अस्पतालमा काम गरिरहेकाहरूमध्ये ९ सय २५ जनाको प्रमाणपत्र छानबिन गर्दा १ सय ४१ जनाको नक्कली प्रमाणपत्र फेला परेको हुँदा प्रहरीको केन्द्रीय अनुसन्धान ब्यूरो (सीआईबी) ले ५५ जना चिकित्सकलाई पक्राउ गरी उनीहरूमाथि विस्तृत छानबिन गरिरहेको छ । १ सय ४१ मध्ये बाँकी ८६ जना प्रहरीको नियन्त्रणमा आइसकेका छैनन् । नक्कली प्रमाणपत्र छानबिन सुरु हुन थालेपछि चिकित्सक मात्र होइनन् चोरीको प्रमाणपत्र ल्याएर विमानचालक र इञ्जिनियर बनेकामध्ये २३ जना पाइलटले राजीनामा नै दिएर भागेका छन् । चोरीको प्रमाणपत्रबाट इञ्जिनियर बनेकामध्ये १२ जना पक्राउ परिसकेका छन् । नक्कली प्रमाणपत्र लिएर जागिर खाने डाक्टर, इन्जिनियर र पाइलट मात्र होइन, निजामती सेवा, सुरक्षा निकाय, शिक्षक र संस्थानमा काम गर्नेहरू धेरैको प्रमाणपत्र नक्कली हुन सक्छ । यसतर्फ प्रहरी मात्र होइन सम्बन्धित सबै निकायबाट छानबिन हुन जरुरी छ, अहिले प्रहरीले अरिंगलको गोलामा ढुंगा हानेको छ, उसलाई यी अरिंगलले कति चिल्ने हुन्, त्यो भने हेर्न बाँकी छ । प्रहरीले सही कदम चालेको छ, उसलाई सहयोग गर्नु अन्य निकायका जिम्मेवार व्यक्तिहरूको कर्तव्य हुन जान्छ । प्रहरीले सुरु गरेको यो छानबिनमा संसद्को सम्बन्धित समितिले चासो देखाएर प्रहरीलाई प्रोत्साहित गर्नुपर्ने हो, उसले सुरु गरेको यस कदमका पछाडि सिंगो संसद् छ, निर्धक्कसँग काम गर वाधा अड्चन आइपरे तिम्रो साथमा संसद् छ, यस्तो विश्वास दिलाउनुपर्ने हो, तर सम्बन्धित समिति अहिलेसम्म मौन छ । एक्लो प्रहरीले मात्र यसमा सफलता पाउला ? सेना र न्याय क्षेत्रमा पनि चोरहरू घुसेका हुन सक्छन्, जहाँ प्रवेश गर्न प्रहरीलाई निषेध छ । उसको क्षेत्राधिकार भन्दा बाहिरका निकाय हुन् ती । हाम्रा सार्वजनिक निकायहरूमा चोरीको प्रमाणपत्र प्रयोग गरेर जागिर खानेहरू धेरै पहिलेदेखि देखिन्छन् । यस्ता प्रमाणपत्रधारीको छानबिन गर्नमा राज्य कहिल्यै गम्भीर भएन । पंक्तिकार संसद्को राज्य व्यवस्था समितिको सभापति भएपछि समितिको क्षेत्राधिकारभित्रका संवैधानिक निकायका पदाधिकारीहरू औपचारिक परिचयको निम्ति आए । परिचयको निम्ति आउने पदाधिकारीमध्ये लोकसेवा आयोगका अध्यक्ष सन्तबहादुर राई, सदस्यहरू र सचिव दानबहादुर शाही पनि थिए । परिचयको क्रममा अध्यक्ष राईले भने सभापतिजी संविधानले संवैधानिक निकायको जिम्मेवारी तोकेको छ । तर राज्यले दिएको जिम्मेवारीअनुसार काम गर्ने उत्साह नै भएन ।' उनको यो प्रश्नले म झस्किएँ र सोधें किन अध्यक्षज्यू के भयो त्यस्तो ? ' मेरो प्रश्नमा उनले भने लोकसेवा आयोगले ठूलो मेहनत गरेर वार्षिक प्रतिवेदन तयार पार्छ, संवैधानिक व्यवस्थाअनुसार राष्ट्राध्यक्षलाई प्रतिवेदन बुझाएपछि त्यो प्रतिवेदन संसद्मा आउँछ र समितिमा छलफल गरेर आयोगले उठाएका विषयमा कार्बाही गर्नु भन्ने निर्देशन नदिएसम्म आयोगको प्रतिवेदनले औंल्याएका कुरा लागू हुन सक्दैन । विगत ५ वर्षदेखि संसद्ले हाम्रो प्रतिवेदन माथि छलफल नै गरेको छैन । सुशासन भनेको नै संवैधानिक निकायहरूले गर्ने काम कार्बाही हो, जनताले प्रत्यक्ष अनुभव गर्ने संसद्को कामकार्बाही भनेकै संसदीय समितिहरूको प्रतिवेदनको कार्बाही । लोकसेवा आयोगका पदाधिकारीहरूलाई बिदा गरेर सचिवालयका पदाधिकारीसँग कुरा हुँदा उनीहरूले भने हो ०५२ को संसद्का समितिहरूले कहिल्यै यसतर्फ ध्यान दिएनन् । त्यो संसद् यति अस्थिर थियो कि कोही पनि सभापति भएर काम गर्न इच्छुक थिएनन् । सभापति भइहाले पनि नयाँ समीकरणमा मन्त्री हुने त्यसपछि समितिहरू महिनौंसम्म नेतृत्वविहीन । लोक सेवाको मात्र होइन, अख्तियार, महान्यायाधिवक्ता र अन्य संवैधानिक निकायका प्रतिवेदन कुनैमा पनि छलफल भएन, प्रतिवेदनका ठेली त्यसै थन्किएको छन् । त्यतिबेला महान्यायाधिवक्ता बद्रीबहादुर कार्की हुनुहुन्थ्यो । विधिको शासनप्रति उहाँको गहिरो रूची थियो । सार्वजनिक जीवनमा नै उहाँ यसका प्रति प्रतिवद्ध हुनुहुन्थ्यो । उहाँलाई बोलाएर सल्लाह लिँदा भन्नुभयो, संसद्को प्रभावकारिता समितिहरूको काम कार्बाहीबाट अनुभव हुने हो । हिजोको अस्थिर संसद्ले यसतर्फ ध्यान दिएन । त्यसको फाइदा उठाउँदै एउटा तत्व संसदीय व्यवस्थाको विरुद्ध बन्दुक उठाइरहेछ, संसद्लाई प्रभावकारी बनाउन सकेमा नै जनता संसद्प्रति आकर्षित हुनेछन्, संसदीय व्यवस्था विरोधीहरू कमजोर पर्नेछन् । महान्यायाधिवक्ताको सल्लाहपछि लोक सेवा आयोगको प्रतिवेदनमाथि छलफल गरेर टुंग्याएपछि मात्र अन्य निकायको प्रतिवेदनमा प्रवेश गर्ने गरी राज्य व्यवस्थामा छलफल सुरु भयो । छलफललाई टुंग्याउन एक वर्षजति नै लाग्यो । छलफल सुरु गर्दा के भेटियो भने अमुक कार्यालयको कर्मचारीले नियम कानुनबमोजिम काम नगरेको हुँदा उसको ग्रेड रोक्का गर्नुपर्ने, अनियमितता गरेकोमा निजबाट असूलउपर गर्नुपर्ने र ऐनमा यो यो सुधार हुनुपर्ने जस्ता आयोगका सुझावहरू रहेछन् । जसको ग्रेड रोक्का गर्ने भनेको छ, उ पूरा तलब खाइरहेको प्रमोशन रोक्का गर्नु भनेकोमा प्रमोशन भई नीतिनिर्माण तहमा पुगेको जस्ता विकृति देखिए । समितिले छलफल गर्दै आयोगको सुझावअनुसार कार्बाही गर्न सरकारलाई निर्देशन दियो । छलफलकै सिलसिलामा आयोगका सचिव दानबहादुर शाहीले नक्कली प्रमाणपत्र लिएर जागिर खाइराखेका छन् भन्ने प्रश्न उठाए । यसमा तपाईंलाई के थाहा छ, थाहा भए जति भन्नुहोस् भन्दा एकिन गरी भन्न त सकिन्न तर ६० हजार जति चोरीका प्रमाणपत्र ल्याएर विभिन्न निकायमा जागिर खानेहरू हुन सक्छन् । उनको कुरा सुनेपछि मैले भने सचिवजी समिति भनेको संसद्कै अंग हो तपाईं जे भनिरहनु भएको छ, के त्यस्तो हुन सक्छ तपाईंलाई विश्वास लाग्छ ? मेरो प्रश्नमा उनले भने मैले भनेका कुरामा छानबिन गरे सत्य तथ्य पत्ता लाग्ने छ । आयोगका पदाधिकारीलाई बिदा गरेर समितिको बैठकमा छलफल हुँदा चोरीका प्रमाणपत्र छानबिन गर्ने र त्यसको निम्ति उपसमिति बनाउने निर्णय भयो । सुरुमा जसको संयोजकत्वमा उपसमिति बनाइयो त्यसले कुनै काम गरेन । राज्य व्यवस्था समितिले चोरीका प्रमाणपत्र छानबिन गर्ने भन्ने समाचार बाहिर आएपछि त्यसले प्रशासन र विश्वविद्यालयबाट विभिन्न परीक्षा उत्तीर्ण युवामा तरंग नै ल्यायो । जागिर खाइरहेका चोरहरू आत्तिन थाले भने परीक्षा उत्तीर्ण गरेर पनि कुनै काम नपाएका युवा उत्साहित बन्दै अब त हामीले पनि काम पाउन सक्ने भयौं, यस्तो प्रतिक्रिया व्यापक रूपमा आउन थाल्यो । सबै पक्षबाट चाँडो टुंग्याउन आग्रह हुन थाल्यो । प्रशासनमा नै रहेका चिनजान भएकाहरू भन्न थाले तपाईंले अरिंगालको गोलोमा ढुंगा हान्नुभयो । यसमा सफल हुनुभयो भने हामीलाई पनि गौरव लाग्नेछ ।' मेहनत गरेर अध्ययन गरी देश सेवा गर्ने उद्देश्यले सरकारी जागिरमा प्रवेश गरेकाहरूसँग चोरी गरेर प्रमाणपत्र ल्याउनेहरूसँगै बसेर काम गर्दा सक्कलीहरूको मनोबल गिर्ने तर चोरहरूको फुर्ती बढ्ने गर्दा सम्पूर्ण प्रशासनयन्त्र नै विकृतिग्रस्त बनेको छ । यस किसिमको प्रतिक्रिया आउन थाल्यो । पहिले बनाएको उपसमितिले काम नगरेपछि सांसद महेन्द्रबहादुर पाण्डेको संयोजकत्वमा अर्को समिति बन्यो । त्यतिबेला अर्को संयोग पनि परेको थियो कानुनका ज्ञाता तीर्थमान शाक्य मुख्यसचिव थिए । बेलाबेलामा समितिको छलफलमा उनले पनि चोरहरूबाट प्रशासनलाई मुक्त गर्नैपर्छ भन्ने रायसुझाव दिने गरेका थिए । त्यतिबेला राज्य व्यवस्था समितिको साथै संसद्को अर्को शक्तिशाली समिति लेखा समितिले पनि ठूलठूला बेरुजू र आर्थिक अनियमितता माथि छानबिन र कार्बाही सुरु गरेपछि ०५२ सालको संसद्प्रति सर्वसाधारणमा पैदा भएको वितृष्णा परिवर्तन भई सकारात्मक रूपमा देखा पर्न थाल्यो । हिमाल खबर पत्रिकाले मेरो र लेखा समितिका सभापति सुवास नेम्बाङको पहिलो पृष्ठमा तस्बिर राखेर क्याप्सन लेख्यो अब त केही हुने नै भयो' सुशासनको क्षेत्रमा काम गर्ने गैरसरकारी संस्थाहरू पनि उत्साहित देखिए । नक्कली प्रमाणपत्रको यत्ति ठूलो जालो थियो कि एक्लो समितिले मात्र गरेर साध्य थिएन । प्रधान सेनापति प्रज्वलशम्मशेर राणालाई बोलाएर समितिको निर्णय जानकारी गराउँदै सेनामा पनि चोरीको प्रमाणपत्र भएकाहरू हुन सक्छन्, सेनाले पनि छानबिन गरी समितिलाई जानकारी दिन निर्देशन दियो, तर उनी संसद्प्रति त्यति सकारात्मक थिएनन्, उनले चासो देखाएनन् । प्रहरी महानिरीक्षक अच्युतकृष्ण खरेल थिए उनलाई बोलाएर प्रहरीमा पनि चोरी गरेर ल्याएका प्रमाणपत्र देखाइ जागिर खाने हुन सक्छन् छानबिन गरी जानकारी दिन निर्देशन दिँदा उनले एक सातामा नै प्रतिवेदन दिनेछु भने, के प्रहरीसँग जादूको छडी छ ? भन्ने मेरो प्रश्नमा हाँस्दै उनले भनेचोरीका धेरै प्रमाणपत्र बिहारबाट ल्याइएका हुन्छन्, बिहारबाट ल्याउनेहरूलाई प्राथमिकतामा राखेर छानबिन सुरु गर्यो भने एउटा तस्बिर देखिन्छ, त्यसपछि अरू प्रमाणपत्र छानबिन गर्छु ।' बजार सबै नक्कली कालाबजारियाको नियन्त्रणमा छ, सरकार निरीह र संसद् बेखबर छ । सरकार र संसद्को यही व्यवहार र अकर्मण्यताले गर्दा नै व्यवस्थाप्रति सर्वसाधारण जनताको वितृष्णा बढेको छ । यदि संविधान कार्यान्वयन गर्ने र सुशासन कायम गर्ने हो भने दलहरूले संसदीय समितिहरूलाई सक्रिय पारेर सुशासनतर्फ ध्यान दिनुपर्छ । प्रशासन, सेना र प्रहरीका अतिरिक्त चोरीको प्रमाणपत्रलाई समकक्षता प्रमाणित त्रिभुवन विश्वविद्यालयले गर्नु पर्दथ्यो । त्यतिबेला त्रिविका उपकुलपति नविनप्रकाश जंग शाह थिए । उनलाई समितिको बैठकमा बोलाएर छलफल गर्दा चोरीको बिगबिगी अति बढेको र यसका पछाडि शैक्षिक माफियाले काम गरेको तर्क उनले गरे । विश्वविद्यालयबाट शैक्षिक प्रमाणपत्रको जानकारी लिन बिहार गएको एउटा टोलीमाथि राती नै आक्रमण हुनसक्ने पूर्व सूचना पाएर त्रिविका पदाधिकारी भाग्नुपरेको उनले जानकारी गराए । संसद्को समितिले नै नक्कली प्रमाणपत्र छानबिन गर्न समिति नै बनाएर काम सुरु गरेपछि यसको व्यापक असर पर्यो । संस्थान र सरकारी समितिहरूमा भनसुनको आधारमा जागिर खाइरहेका मध्ये कतिले राजीनामा दिए । चोरीको सबभन्दा धेरै बिगबिगी शिक्षामा थियो । त्यतिबेला प्रकाशमा आएको नवलपरासीको एउटा समाचार हँसिमजाक मात्र बनेन सम्मानित शिक्षकहरूले नै ठूलो अपमानबोध गर्नुपर्यो । त्यहाँको एउटा प्राथमिक तहका शिक्षक जिल्ला शिक्षा अधिकारीसमक्ष आफूलाई पायक पर्ने विद्यालयमा सरुवा गरिदिन सधैं अनुनयविनय गर्ने, आफ्नो काम नभएपछि उनले स्थानीय एकजना राजनीतिककर्मी गुहार्न पुगेछन् । ती राजनीतिककर्मीले पनि दबाब दिएपछि जिल्ला शिक्षा अधिकारीले आफ्नै कार्यालयमा बोलाएर ती शिक्षकलाई सरुवाको निम्ति निवेदन लेख्नभन्दा उनी अकमकिए त्यतिबेला । उनले चिनेजानेका कोही मानिस त्यहाँ थिएनन्, उनले निवेदन लेख्न सकेनन्, अनि उनको असली हैसियतको भण्डाफोर भयो । ९ वर्षदेखि स्थायी शिक्षक भएका उनी निरक्षर थिए । सही गर्न पनि नजान्ने । एउटा प्रशासकले गल्ती गर्यो भने त्यसबाट एकजनालाई असर पर्न सक्छ र उसले गरेको गल्ती सुधार गर्ने निकायहरू हुन्छन्, त्यसबाट पीडितले न्याय पाउन सक्छ तर एउटा डाक्टरले, एउटा पाइलटले गल्ती गर्दा मानिसको ज्यान नै जान सक्छ । चिकित्सक वा विमानचालक पेसालाई सम्मानीत र संवेदनशील मानिन्छ । तिनै डाक्टर नक्कली हुँदा कतिको ज्यान गएको हुन सक्छ, त्यसको क्षतिपूर्ति नै हुन सक्दैन । प्रहरीले यस्ता नक्कलीमाथि छानबिन गर्न थालेपछि उनीहरूले गरेको गलत उपचारबाट पीडित भएकाहरूले अहिले धमाधम उजुरी दिन थालेका छन् । राष्ट्रको नैतिक मेरुदण्ड नै भाँच्नेका विरुद्ध प्रहरीले सुरु गरेको यस कदमबाट चिकित्सक, विमान चालक वा सबै पेसा नै सम्मानित हुनेछ । हरेक विषय उठ्ने तर त्यसको निष्कर्ष नपुर्याउने हाम्रो राष्ट्रिय पहिचान नै बनेको छ । ०५६ को संसद्को अकालमै मृत्यु नभएको भए त्यतिबेला नै चोरीका प्रमाणपत्रधारी कार्बाहीमा पर्ने थिए, प्रशासनमा देखिएका यी विकृति सुधार गर्ने ठोस आधार तयार हुने थियो । ०५९ मा संसद् विघटन भएपछि चोर र साधु एउटै भए । राजा ज्ञानेन्द्रले संसद् विघटन गरी शासन आफ्नो हातमा लिएपछि चोरको ठूलो स्वर भयो । तिनलाई कार्बाही गर्ने संसद् नै रहेन । अहिले पनि संसद्को अवधि डेढ वर्षभन्दा बढी छैन । संसदीय समितिहरूले यसमा चासो देखाए भने प्रशासन स्वच्छ बन्ने छ । संसद्ले गर्नुपर्ने काम धेरै छन्, दुर्भाग्य के छ भने कुनै पनि दल सुशासनप्रति गम्भीर देखिँदैनन् । प्रजातन्त्रको सुन्दर पक्ष भनेकै सुशासन हो । केवल नेताहरूको भाषणले सुशासन कायम हुने होइन । नक्कली चिकित्सक र नक्कली विमान चालक वा इञ्जिनियरहरू मात्र होइन बजारमा खुलेआम सवारी चालकको नक्कली प्रमाणपत्र बिक्री भइरहेछ, नक्कली सिलिन्डरबाट ग्यास चुहिएर हालै मात्र राजधानीमा ४ जना गरिब मजदुर मरे । ग्यास उद्योगका मालिकलाई कार्बाही गर्ने आँट प्रशासनले देखाएन । तस्करहरूले धम्की दिएको भरमा मुद्दा चलेन । ग्यास तस्करको कालो धनले सत्यको मुख थुनियो । बजार सबै नक्कली कालाबजारियाको नियन्त्रणमा छ, सरकार निरीह र संसद् बेखबर छ । सरकार र संसद्को यही व्यवहार र अकर्मण्यताले गर्दा नै व्यवस्थाप्रति सर्वसाधारण जनताको वितृष्णा बढेको छ । यदि संविधान कार्यान्वयन गर्ने र सुशासन कायम गर्ने हो भने दलहरूले संसदीय समितिहरूलाई सक्रिय पारेर सुशासनतर्फ ध्यान दिनुपर्छ । अन्यथा भीरबाट लड्न लागेको गाईलाई काँध थाप्न कोही जाने छैन, केबल रामराम मात्र भन्नेछन् ।"
बेलायत बहिर्गमनको सन्देश,"करिब ५८ प्रतिशत जनताले युरोपेली युनियनबाट अलग्गिने निर्णय गरेपछि बेलायत' अब औपचारिक ढंगबाट युरोपमा एक्लै बस्ने निर्णयमा पुगेको छ । युरोपेली भूमिसँगको निकटता र समुद्र रोज्नुपर्ने अवस्था आयो भने बेलायतले सधैं समुद्रलाई रोज्दै आएको छ । र, युरोपेली युनियनसँगको संगत उसलाई फाइदाजनक रहेन भन्ने उसको मान्यता रहेको छ । बेलायतले साम्राज्य निर्माणमा समुद्रको उपयोग धेरै गरेको छ । २१ औं शताब्दीको बेलायत युरोपेली भूभागबाट अलग्गिन पनि कठिन छ, तर त्यसमा रहन पनि सकेन । प्रधानमन्त्री डेभिड क्यामरुनले राजीनामा दिए र बेलायत निक्ल' का पक्षधरहरूले भने यस प्रतिगमनलाई खसोखास स्वाधीनता' भनी व्याख्या गरिरहेका छन् । बेलायतका जनताले युरोपेली युनियनबाट फिर्ता हुनपर्ने एउटा कारण युरोपेली युनियनमा तिर्नुपर्ने ठूलो धनराशी हो' भनेका छन् । तर लन्डन सहरका मानिसहरू भने फिर्ताको पक्षमा थिएनन् । त्यसैगरी स्कटल्यान्डका मानिसहरू पनि युरोपसँगको आवद्धताको पक्षमा उभिए । लन्डनबाहेकका अन्य क्षेत्रका मानिसहरूले भने फिर्ताको पक्षमा' मतदान गरे । राजनीतिलाई राम्रोसँग बुझ्न असफल डेभिड क्यामरुन आफैंले घोषणा गरेको जनमतसंग्रहको तुरूपमा परे । पाउन्डको मूल्यदर व्यापक रूपमा घटेको छ । सेयर बजारमा तनाव आएको छ र युरोप विभाजनको खतरा महसुस गरिरहेको छ । अब स्कटल्यान्ड ग्रेट ब्रिटेनबाट अलग्गिने सम्भावना बढेको छ । के युरोपको यस घटनाले अन्तर्राष्ट्रिय राजनीति एवं कूटनीतिक समीकरणमा असर पार्ने छ ? अवश्य पनि असर पार्छ ? यस सम्बन्धमा बुझ्न युरोपेली युनियनभित्र' को अँध्यारो पक्षका बारेमा केही कुरा बुझ्नु आवश्यक छ । युरोपेली युनियन बाहिरबाट जति लोकतान्त्रिक देखिन्छ, जुन खालको युरोपेली' एकताको संगठन देखाउँछ, जुन किसिमको व्यापारिक तथा लोकतान्त्रिक एकता प्रदर्शन गर्छ, यसको भित्रको सत्यता त्यस्तो छैन । यसको भित्री यथार्थता देखिएको भन्दा नितान्त फरक छ । युरोपेली युनियनको भित्री यथार्थतालाई एकै वाक्यमा भन्ने हो भने यो उत्तरदायित्वविहीन शक्तिशाली मानिसहरूको एउटा क्लब' हो भन्न सकिन्छ । लोकतन्त्रका आधारभूत मान्यताका अनुसार कानुन बनाउने मानिसहरू जनताले निर्वाचन गर्दछन्' । अर्थात कानुन बनाउने मानिसहरू जनताका प्रतिनिधिको रूपमा जनताका मतबाट चुनिएका हुन्छन् । तर युरोपेली युनियनका कमिसनरहरू' (आयुक्त) जनताबाट निर्वाचित हुँदैनन् । उनीहरू को हुन् भन्ने कुरा जनताले जान्ने अवसर पनि पाउँदैनन् । ती मानिसहरू जनताप्रति उत्तरदायी पनि हुँदैनन् । युरोपेली युनियनको राजधानी ब्रसेल्समा छ । दर्जनौं ठूला भवनहरूमा आसिन रहेका युरोपेली युनियनको यस केन्द्रमा हजारौं मानिसहरू काम गर्दछन् । उनीहरूले पाउने तलब धेरै हुन्छ । बिमा, आवास भत्ता, दाम्पत्य भत्ता, अनेकौं भत्ताहरू उनीहरू सुविधाका रूपमा लिने गर्दछन् । तर यिनीहरू काम गर्ने अनेकौं निर्देशनालयहरू, अनेकौं कार्यालय अरूमा कसरी काम गर्छन् ? कसरी बजेटको तर्जुमा गर्छन् ? कसरी खर्च गर्छन् ? भन्ने कुराहरू पारदर्शी छैनन्। युरोपेली जनताको करबाट यी संस्थाहरू सञ्चालन हुन्छन्, तर जनतालाई थाहा हुँदैन उनीहरूले तिरेको कर कसरी खर्च हुन्छ । युरोपेली युनियनले वर्षेनी संकलन गर्ने अरबौं डलरको खर्च गैरसरकारी संस्थालाई अनुदानका रूपमा जान्छ । त्यस्ता गैरसरकारी संथाहरू गरिब देशहरूमा गएर रंगिन प्रतिवेदन तयार पार्छन् । अनेक किसिमका प्रयोग गर्छन् । ती देशका बौद्धिकहरूलाई विभाजित गर्दछन् । संगठित पुँजीवादले विश्वका गरिब देशलाई शोषणमात्र गरेको छैन । हजारौं शिक्षित युवाहरूलाई दिग्भ्रमित तुल्याएको छ । पलायन हुन बाध्य पारेको छ । गरिब देशहरूलाई झनझन् गरिब बनाएको छ । जातीयतालाई प्रवर्धन गरेको छ । त्यसैले स्वाभिमानका पक्षमा उभिएका बेलायती जनताको पक्षमा उभिनु न्यायसंगत नै हुनेछ । उनीहरूकै प्रभाव र सल्लाहमा कुनै देशमा कस्तो शासन व्यवस्था हुनुपर्ने, कस्तो संविधान हुनुपर्ने, कस्तो विकासको ढाँचा हुनुपर्ने भनी प्रेस नोट, विज्ञप्ति र आदेश' जारी गर्छ युरोपेली युनियन । विगत दुई वर्षमा हामीले नेपालमा पनि देख्यौं । उनीहरूले पटकपटक हामीलाई निर्देशन दिने प्रयास गरे । पछिल्लोपटक भारतलाई समेत उचालेर नेपालको जारी भएको संविधानका बारेमा समेत एउटा आदेश जारी युरोपेली युनियनले गर्यो । अर्कातिर युनियनले त्यसका २८ वटा सदस्य देशहरूका लागि कानुन बनाउँछ । यस्ता कानुन बनाउने सातवटा संस्थाहरू त्यसमा छन् । युरोपियन काउन्सिल, दि काउन्सिल अफ युरोपियन युनियन, कोर्ट अफ जस्टिस अफ युरोपियन युनियन, युरोपियन कमिसन, युरोपियन पार्लियामेन्ट र अन्य यस्तै । यिनीहरूको भिन्नता के हो ? यस्ता निकायमा कति आयुक्त छन् कति निर्देशक छन्कति अनुगमनकर्ता छन् र उनीहरू के गर्छन् कसैलाई थाहा छैन । ती निकायहरूका बीचमा भिन्नता के हो भनी युरोपका जनतालाई पनि थाहा छैन । त्यहाँ काम गर्नेहरूले कति तलब खाएका छन्, त्यो पनि कसैलाई थाहा छैन । लोकतन्त्रको एउटा आदर्श नियम हो पारदर्शिता ।' युरोपेली युनियन त्यस्तो संस्था हो जसको पारदर्शिता असम्भव छ । यो एउटा निकम्मा भीमकाय हात्ती हो जो खान्छ र मल त्याग गर्छ । त्यहाँभित्र कमिनरहरू नियुक्त हुन्छन् । यी कमिसनरहरू नियुक्ति भएर आआफ्ना देशबाट जान्छन् । उनीहरू निर्वाचित होइनन् । तर त्यहाँ उनीहरूले पाउने सुविधाहरूका कारणले सबैले एउटै विचार राख्छन् । किनभने उनीहरूका व्यक्तिगत स्वार्थ र लाभ एउटै किसिमका हुन्छन् । उनीहरू कानुन बनाउँछन् । उनीहरूले बनाएका कानुन सदस्य राष्ट्रले मान्नुपर्छ । लोकतन्त्र अर्को नियम हो कानुन बनाउने प्रतिनिधि' जनताद्वारा निर्वाचित हुन्छन् । यस अर्थमा पनि युरोपेली युनियन लोकतान्त्रिक संस्था होइन । किनभने यसका कानुन निर्माताहरू जनताबाट निर्वाचित हुँदैनन् । ब्रिटिस सांसद काटे होई भन्छिन् उनीहरू (कमिसनहरू) कसरी काम गर्छन्, जनतालाई थाहा हुँदैन । अर्का सांसद डेभिड डेभिस भन्छन् हामीलाई साँच्चिकै थाहा हुँदैन उनीहरू कसरी काम गर्छन् ।' उनी भन्छन् तर आफ्नो धरै ठूलो सार्वभौम शक्ति राष्ट्रहरूले युरोपेली युनियनमा हस्तान्तरण गरेको छन् ।' पत्रकार तथा लेखक जेनेट डाली भन्छिन् जानाजानी यस्तो संयन्त्र तयार पारिएको छ कि जनताले सरकार (युनियन) माथि कुनै नियन्त्रण गर्न नसकुन् ।' लोकतन्त्रको अर्को विशेषता हो कसले संयन्त्रलाई सञ्चालन गरिरहेको छ भनी जनताले थाहा पाउनु । तर युरोपेली युनियनमा कसले कसरी आफ्नो प्रतिनिधित्व गरिरहेका छन् भनी थाहा पाउँदैनन् । उनीहरूले पालना गरिरहेका युरोपेली युनियनले बनाएका कानुन कसले बनाएका हुन् भनी नागरिक जान्दैनन् । अझ त्यति मात्र होइन, यसमा काम गर्ने मानिस खासगरी ठूला ठूला पदाधिकारीहरू गुमनाम' हुन्छन् । मानिसहरूले उनीहरूलाई चिन्दैनन् । तर युनियनले चम्चादेखि बाथरुमका' बारेमा कानुन बनाउँछ । खाना खाने चम्चाका बारेमा मात्र युनियनले बनाएका १९ वटा कानुनहरू छन् । बाथरुमका बारेमा त असंख्य कानुन छन् । युरोपेली जनताहरू यस्ता अनेकौं उत्तरदायित्वहीन कानुनको बोझबाट थिचिएका छन् । तर किन उनीहरू यति धेरे कानुन निर्माण गर्छन् ? एउटा मुख्य कारण हो व्यापारमा संरक्षणवाद' लाई स्थापित गर्नु । युरोपेली युनियनको केन्द्र ब्रसेल्समा हजारौं बहुराष्ट्रिय निगम' का सम्पर्क कार्यालयहरू छन् । ती कार्यालयहरूमा हजारौं विज्ञहरू' कार्यरत रहन्छन् । उनीहरूको मुख्य उद्देश्य हो आयुक्तहरू' लाई फकाउनु र प्रभावित पार्नु । हरेक दिन उनीहरू ककटेल र सेम्पेन' पार्टीहरू आयोजना गर्दछन् । युरोपेली युनियनका कर्मचारी र कमिसनरहरूलाई निम्ता दिन्छन् र आफ्नो नीतिहरूलाई वा आफ्ना व्यापारिक स्वार्थहरूलाई कानुनद्वारा संरक्षण दिन घुस खुवाउँछन् । उनीहरू युरोपबाहिरका देशहरूबाट हुने वस्तुहरूको आयातका विरुद्ध रोक लगाउँछन् र युरोप क्षेत्रका व्यापारी वा उद्योगपतिलाई एकाधिकार प्रदान गर्छन् । यसको परिणाम हुन्छ जनताले महँगो जीवन शैलीको मार खेप्नुपर्छ ।' व्यापारमा प्रतिस्पर्धालाई यसरी युरोपेली युनियनले निशेध गर्दछ । तसर्थ महँगी र मुद्रास्फितिका कारणले हजारौं मासिन पुँजीवादको विकृतिका सिकार भइरहेका छन् । सामाजिक सुरक्षाका प्रणालीहरू भत्किइरहेका छन् । थोरै धनी र धेरै गरिब हुने प्रवृत्तिले मानिसहरूमा विभाजनका रेखाहरू कोरिँदैछन् । तर पनि उ विकासोन्मुख देशमा कानुनी शासन, खुल्ला अर्थतन्त्र र मानव अधिकारका शिक्षा प्रदान गर्छ । आफ्नै बलबुतामा शान्ति स्थापना गर्न सकेको र संविधानसभाबाट संविधान जारी गर्ने लोकतान्त्रिक पद्धति ग्रहण गरेको नेपाललाई असफल राज्यको रूपमा हेर्ने धृष्टता गर्दछ । संरक्षणवाद' लाई संरक्षण गर्न युरोपेली युनियन मानव अधिकार र कानुनी शासन' का आदर्शलाई बाहिर देखाएर विकासोन्मुख देशहरूमा प्रवेश गर्छ । त्यहाँ उसले तलबाट गैरसरकारी संस्थाहरू र माथिबाट कूटनीति' को प्रयोगद्वारा सरकारलाई दबाब दिन्छ । उनीहरूसँग व्यापार गर्न दबाब दिन्छ र उनीहरूले तोकेका सर्तहरू मान्न दबाब दिन्छन् । परिणामस्वरूप विकासोन्मुख देशहरूका उत्पादन महँगा हुन्छन् । उत्पादन बन्द हुन्छन् । बजारमा युरोपका मालसामानहरू आउँछन् तर नेपाल जस्ता देशले उनीहरूका बजारमा सर्त पूरा नगरेको आरोपमा निकासी बन्द गर्नुपर्छ । मह र गलैंचाको निकासीलाई लिन सकिन्छ । बाल श्रम प्रयोग गरेको हल्लामा नेपालको गलैंचा उद्योग तहसनहस भयो । विषादी प्रयोग गरेको आरोपमा मह व्यापार बन्द यो । यसका लागि नेपालमा असंख्य गैरसरकारी संस्थाहरू प्रयोग भए । उनीहरूले उद्योग उद्योगमा गई उद्यमीहरूलाई निरास बनाए । अहिले युरोपेली युनियनले युरोपियन सेना' को परिकल्पना गर्यो । सायद यसै विन्दुमा आएर बेलायतमा सार्वभौम स्वतन्त्रताको आवाज तीव्र भयो र बेलायती जनताले युनियनबाट फिर्ताको पक्षमा मतदान गरे' । युरोपेली कतिपय देशहरू पनि संरक्षणवादका सिकार भए । ग्रिस र पोर्चुगल उदाहरण हुन् । बेलायतको प्रतिगमनले युरोपेली युनियन भत्किने आशंकाहरू उठिरहेका छन् । नेपाल जस्ता देशले एसियाली देशहरूको सहयोगमा आफ्नो विकासको बाटो तय गर्नुपर्छ । नेपालका राष्ट्रवादी मानिसहरूले फरक तरिकाले सोच्न थाल्नुपर्छ । संगठित पुँजीवादले विश्वका गरिब देशलाई शोषणमात्र गरेको छैन । हजारौं शिक्षित युवाहरूलाई दिग्भ्रमित तुल्याएको छ । पलायन हुन बाध्य पारेको छ । गरिब देशहरूलाई झनझन् गरिब बनाएको छ । जातीयतालाई प्रवर्धन गरेको छ । त्यसैले स्वाभिमानका पक्षमा उभिएका बेलायती जनताको पक्षमा उभिनु न्यायसंगत नै हुनेछ ।"
आयोजकलाई आइसल्यान्डको डर,"एजेन्सी: जारी युरोकप फुटबल प्रतियोगिताअन्तर्गत सोमबार बिहान हुने अन्तिम क्वार्टरफाइनलमा आयोजक फ्रान्स पहिलोपटक ठूलो प्रतियोगिता खेलिरहेको आइसल्यान्डविरुद्ध उत्रँदैछ। यद्यपि तुलनात्मक रूपमा कम अनुभवी मानिएको आइसल्यान्डलाई उपाधिकै दाबेदार मानिएको फ्रान्सले कमजोर आँक्ने गल्ती पक्कै गर्नेछैन। किनभने आइसल्यान्ड सम्भवतः एक्लो टोली हो, जसले जारी प्रतियोगितामै सनसनीपूर्ण नतिजा निकाल्दै क्वार्टरफाइनल यात्रा तय गर्न सफल भएको छ। त्यसको तुलनामा फ्रान्सले अझै आफ्नो स्वाभाविक खेल प्रदर्शन गर्न सकिरहेको छैन। आइसल्यान्ड प्रतियोगिताकै फरक परिचय भएको टोली हो। जनसंख्या र देशको क्षेत्रफलसमेत निकै कम भएर पनि ठूलो अन्तर्राष्ट्रिय प्रतियोगितामा छनोट हुने आइसल्यान्ड पहिलो टोली हो। जारी युरोकप सुरु हुनुपूर्व त्यति नाम नसुनिएको आइसल्यान्डले प्रतियोगिता अघि बढ्दै जाँदा सबैको मन जित्न सफल भएको छ। आइसल्यान्डले प्रतियोगिताको पहिलो खेलबाटै सनसनीपूर्ण प्रदर्शन गरेको हो। समूह चरणको सुरुआती दुई खेलमा पोर्चुगल र हंगेरीलाई ११ को बराबरीमा रोकेको आइसल्यान्डले अन्तिम खेलमा अस्ट्रियालाई २१ गोलले पराजित गर्दै नकआउट चरणको यात्रा पक्का गरेको थियो। प्रिक्वार्टरफाइनलमा आइसल्यान्डले अझ सनसनीपूर्ण नतिजा निकाल्यो। पूर्व विश्व च्याम्पियनसमेत रहेको प्रतियोगिताकै बलियो टोली इङ्ल्यान्डलाई निर्धारित ९० मिनेटभित्रै २१ गोलले स्तब्ध तुल्याउँदै आइसल्यान्ड क्वार्टरफाइनलमा पुग्न सफल रह्यो। त्यसैले घरेलु र अनुभवी टोली भएर पनि फ्रान्सले आइसल्यान्डलाई कमजोर मान्नेछैन। फ्रान्सेली प्रशिक्षक डिडियर डेस्च्याम्पसले आइसल्यान्डलाई कमजोर नमानेको बताइसकेका छन्। 'हाम्रा खेलाडीलाई राम्रोसँग थाहा छ कि आइसल्यान्ड कुनै भाग्यवश यहाँ आईपुगेको हैन। उनीहरू आफ्नो क्षमताका कारण यहाँ आइपुगेका हुन्', डेस्च्याम्पसले भनेका छन्, 'त्यसैले हामीले आइसल्यान्डलाई बुझेका छौं। उनीहरूलाई कमजोर मानेका छैनौं।' प्रतियोगितामा आइसल्यान्डको रक्षापंक्ति निकै बलियो देखिएको छ। क्रिस्टियानो रोनाल्डोजस्ता स्ट्राइकर रहेको पोर्चुगल तथा विश् कै महँगो लिगका दुई सर्वाधिक गोलकर्ता स्ट्राइकर रहेको इङ्ल्यान्डलाई आइसल्यान्डको रक्षापंक्ति पार गर्न निकै मुस्किल देखियो। त्यसैले जारी प्रतियोगितामा कठिन जित हात पार्दै आइरहेको फ्रान्सलाई पनि त्यसमा बढी नै मेहनत गर्नुपर्ने देखिएको छ।समूह चरणको खेलमा रोमानियालाई १ तथा अल्बानियालाई २० ले पराजित गरेको फ्रान्स अन्तिम खेलमा स्विट्जरल्यान्डसँग गोलरहित बराबरीमै रोकिएको थियो। क्वार्टरफाइनलमा १० जनामा सीमित रिपब्लिक अफ आयरल्यान्डलाई अन्तिम समयमा गोल गर्दै २१ को जितमा फ्रान्स प्रतियोगिताको क्वार्टरफाइनलमा पुगेको हो। त्यसैले फ्रान्सलाई काउन्टर एट्याकमा गोल गर्न माहिर देखिएका आइसल्यान्डका स्ट्राइकरलाई समेत रोक्नुपर्नेछ। युरोकपको मुख्य प्रतिस्पर्धामा फ्रान्सका लागि आइसल्यान्ड नौलो प्रतिद्वन्द्वी भए पनि युरोकपबाहिर भने यी दुई पुराना प्रतिद्वन्द्वी हुन्। आइसल्यान्डले फ्रान्ससग यसअघि ११ पटक प्रतिस्पर्धा गरिसकेको छ। ती खेलमा आठपटक फ्रान्स विजयी भइसकेको छ। आइसल्यान्डले एउटै जित हात पार्न सकेको छैन। तर, तीन खेलमा फ्रान्सलाई बराबरीमै रोक्न सफल भएको छ। ती खेलमा फ्रान्सले ३० गोल गर्दा आइसल्यान्डले आठ गोल फर्काएको छ। फ्रान्सलाई आइसल्यान्डविरुद्धको खेलमा आफ्ना महत्वपूर्ण सेन्टर डिफेन्डर अडिल रेमी तथा सेन्टर मिडफिल्डर एंगोलो कोन्टेको अनुपस्थिति खट्किन सक्नेछ। अघिल्ला लगातार दुई खेलमा पहेँलो कार्ड पाएका कारण रेमी र कोन्टे दुवै क्वार्टरफाइनल खेलका लागि निलम्बित छन्। आइसल्यान्डका लागि भने आफ्ना सबै खेलाडी उपलब्ध छन्।"
यी हुन् प्रभाव पार्नसक्ने खेलाडी,"जारी युरोकपमा आइसल्यान्ड सहभागी हुन आउनुअघि स्ट्राइकर कोलबैन सिग्थोर्सनको नाम युरोपमा पनि धेरै कम सुनिएको थियो। तर, युरोकपमा पहिलोपटक सहभागी भएको आइसल्यान्डले एकपछि अर्को सफलता हात पार्ने क्रममा सिग्थोर्सन पनि चर्चित बन्दै गएका छन्। प्रिक्वार्टरफाइनलमा उनले इङ्ल्यान्डविरुद्ध गरेको गोल उल्लेखनीय छ। प्रतियोगिताभर उनले विपक्षी रक्षापंक्तिलाई अत्याइरहेका छन्। २६ वर्षीय यी खेलाडीले राष्ट्रिय टोलीमा गरेको गोल संख्या पनि उत्तिकै लोभलाग्दो र चर्चायोग्य छ। सन् २०१० मा राष्ट्रिय टोलीमा डेब्यु गरेका सिग्थोर्सनले अन्तर्राष्ट्रिय फुटबलमा ४३ खेल खेल्दै २१ गोल गरेका छन्। सन् २०१६ मा उनले राष्ट्रिय टोलीका लागि आठ खेल खेल्ने क्रममा तीन गोल गरेका छन्। आइसल्यान्डको अन्तर्राष्ट्रिय फुटबलमा सर्वाधिक गोल गर्ने खेलाडीको सूचीमा सिग्थोर्सन दोस्रो स्थानमा छन्। उनीभन्दा अगाडि रहेका ३७ वर्षीय स्ट्राइकर इयोर गुजोनसेनले ८७ अन्तर्राष्ट्रिय खेलमा २६ गोल गरेका छन्। गुजोनसेनले सन् १९९६ मा सिनियर राष्ट्रिय टोलीमा डेब्यु गरेका थिए। थोरै अन्तर्राष्ट्रिय खेलमा धेरै गोल गरेकाले यति बेला सिग्थोर्सन आइसल्यान्डकै भविष्य बनेका छन्। यू१७, यू१९ र यू२१ राष्ट्रिय टोली हुँदै अन्तर्राष्ट्रिय फुटबलमा डेब्यु गरेका सिग्थोर्सन युरोपियन क्लब आयाक्स, एजेठ अल्कमार हुँदै अहिले फ्रान्सेली क्लब नान्टेससँग आबद्ध छन्। ६ फिट एक इन्च उचाइका सिग्थोर्सनले आफ्नो पहिलो अन्तर्राष्ट्रिय खेलमै गोल गरेका थिए। जारी युरोकपअन्तर्गत सोमबार बिहान हुने क्वार्टरफाइनलमा घरेलु टोली फ्रान्सले आइसल्यान्डको सामना गर्दा सिग्थोर्सन चर्चाको केन्द्रमा रहने निश्चित छ। घरेलु टोलीलाई हराएर अर्को अप्रत्याशित नतिजा निकाल्न आतुर आइसल्यान्डले सिग्थोर्सनबाट धेरै अपेक्षा पनि गरेको छ। १४ अन्तर्राष्ट्रिय गोल गरेका मिडफिल्डर जिल्फी सिगर्ससनलगायत खेलाडीबाट राम्रो साथ पाउन सके सिग्थोर्सन आइसल्यान्डको सफलतामा निर्णायक बन्न सक्नेछन्।"
'राजनीतिको छायाँ ओलम्पिकमा पर्दैन',"रियो दी जेनेरियो: ब्राजिलका शीर्ष सुरक्षा अधिकारीहरूले देशमा उत्पन्न पछिल्लो राजनीतिक घटनाक्रमले रियो ओलम्पिकको सुरक्षाव्यवस्थामा कुनै समस्या नआउने दाबी गरेका छन्। उनीहरूले ब्राजिलको सुरक्षा निकायसँग यस्ता विषम राजनीतिक परिस्थितिमा ठूला प्रतियोगिता सफलतापूर्वक आयोजना गरेको अनुभव रहेकाले पनि रियो ओलम्पिकका लागि कुनै सुरक्षा चुनौती नरहेको बताएका हुन्। यसै साता राष्ट्रपति डिल्मा रुसेफलाई पदीय दुरुपयोग गरेको आरोपमा महाअभियोग लगाइएपछि पछिल्लो समय ब्राजिलमा राजनीति अस्थिरता उत्पन्न भएको छ। महाअभियोगबारे संसद्मा छलफल नसक्किएसम्म रुसेफ कम्तीमा एक सय ८० दिन निलम्बनमा रहनेछिन्। उनको अनुपस्थितिमा उपराष्ट्रपति मिचेल ट्रेमरले राष्ट्रपतिको जिम्मेवारी सम्हालेका छन्। राजनीतिक परिवर्तनसगै देशको सुरक्षा निकायका प्रमुखसमेत परिवर्तन हुन थालेपछि आसन्न रियो ओलम्पिकलाई लिएर सुरक्षा चिन्ता व्यक्त गर्न थालिएको छ। ट्रेमरले आफू कार्यकारी नियुक्त भएलगत्तै गुप्तचर विभागका प्रमुख नै परिवर्तन गरेका छन्। ब्राजिलका सञ्चारमाध्यमहरूले सरकारले संघीय सुरक्षा प्रमुखहरूसमेत परिवर्तन हुने दाबी गरेका छन्। विश्व खेलकुदको महाकुम्भ ओलम्पिक अबको झन्डै पाच सातापछि ब्राजिलको राजधानी रियो दी जेनेरियोमा सुरु हुँदैछ। रियो ओलम्पिकको सुरक्षा प्रमुख आन्द्रेई रोड्रिगेजले देशको परिवर्तित राजनीतिक घटनाक्रमले रियो ओलम्पिकको सुरक्षा व्यवस्थामा कुनै असर नपार्ने बताए। 'हामी एकदमै ढुक्क छौं कि रियो ओलम्पिकको आयोजना भयरहित वातावरणमा हुनेछ', रोड्रिगेजले भने, 'हामीले दुई वर्षअघि विश्वकप फुटबलको आयोजना पनि यस्तै राजनीतिक अवस्थामा गरेका थियौं। त्यसैले रियो यस्ता प्रतियोगिताहरू सफलतापूर्वक सम्पन्न गर्न सक्षम छ।' ब्राजिलले रियो ओलम्पिक आयोजनाका लागि ८५ हजार सुरक्षाकर्मी तैनाथ गर्ने योजना बनाएको छ, जुन ब्राजिलको इतिहासमै कुनै पनि ठूलो प्रतियोगिता सञ्चालनका लागि तैनाथ गरिएको सुरक्षाकर्मीको सर्वाधिक संख्या हो। रोड्रिगेजले आफ्नो स्थानमा अन्य कुनै अधिकारी आए पनि प्रतियोगिताको सुरक्षाको जिम्मेवारी लिन सक्षम हुने तर्क गरे। सन् २०१४ को विश्वकपको बेलासमेत प्रतियोगिताको सम्पूर्ण सुरक्षाको जिम्मेवारी रोड्रिगेजले नै सम्हालेका थिए। केही सांसदले प्रतिबन्धित राष्ट्रपति रुसेफको पक्ष र विपक्षमा हुने नाराबाजी तथा सडक आन्दोलनले रियो ओलम्पिकको आयोजना प्रभावित हुनसक्ने भएकाले संसद्मा उनीमाथिको छलफल ओलम्पिक सकिएपछि मात्र अघि बढाइनुपर्ने तर्क अघि सार्दै आएका छन्।"
नयाँ टोली पनि कम छैनन्,"युरोकपमा नकआउट चरणका खेल धेरै राम्रो भइरहेको छ। नसोचेका टोली वेल्स र आइसल्यान्डले धेरै राम्रो खेलिरहेका छन्। वेल्जियमजस्तो सशक्त टोलीसँग वेल्सले धेरै राम्रो खेल्यो। एक दुईजना मात्र नाम चलेका खेलाडी भएको टोलीले बेल्जियमजस्तो स्टार खेलाडीले भरिएको टोलीलाई सजिलै हराउनु चानचुने होइन। अहिले युरोकपमा नयाँ टोलीको सशक्त आगमन भइरहेको छ। यो फुटबलका लागि राम्रो हो। यसले कम्पिटिसन बढाएको छ। नयाँ टोलीको उदय पनि भएको छ। बलिया टोलीले हार खेपेका छन्। वेल्स, आइसल्यान्ड, जर्मनी, इटाली र फ्रान्सले अहिले धेरै राम्रो खेलिरहेका छन्। इङ्ल्यान्ड र स्पेनजस्ता नाम चलेका टोली घर फर्किए। यसअघि युरोकपमा जित्ने टोलीको अनुमान लगाउन सकिन्थ्यो। अहिले कसले जित्छ भन्न सकिन्न। तर पनि विश्वकप विजेता जर्मनीले जित्नसक्ने धेरै सम्भावना देख्छु। मलाई मन पर्ने टोली भने आयोजक फ्रान्स हो। सन् १९९८ को विश्वकपमा जिनेदिन जिदानले खेलेको देखेपछि म फ्रान्सको समर्थक बनेको हुँ। फ्रान्सको खेल अहिले पनि नराम्रो छैन। टोलीमा राम्रा र अनुभवी खेलाडी छन्। घरेलु मैदान र समर्थकको साथ त उसको अर्को हतियार भइहाल्यो। नकआउट चरणमा सानो गल्तीले पनि जुनसुकै टोलीले नतिजा हत्याउन सक्छ। तर इटाली, फ्रान्स र जर्मनीले माथिल्लो स्तरको खेल खेलेका छन्। यिनैमध्येका एउटाले उपाधि जित्ने सम्भावना देख्छु। वेल्स र आइसल्यान्ड पनि कमजोर छैन। मेरो मनमा फ्रान्स रहेकाले उसैले जितेमा खुसी हुन्थेँ। फ्रान्सले धेरै राम्रो फुटबल खेलिरहेको छ। मिडफिल्ड र स्ट्राइकिङ लाइन धेरै राम्रो छ। फ्रान्स सन्तुलित पनि देखिएको छ। जर्मनीको खेल झनै राम्रो देखिन्छ। पासिङ र काउन्टर आक्रमण त जर्मनीको धेरै माथि देखिन्छ। विश्वकप विजेता भएकाले पनि जर्मनी उत्तिकै फर्ममा छ। (क्षेत्री मुरारका ग्रुपमा मार्केटिङ प्रमुख हुन्।)"
क्यामरुनको बधाईप्रति आक्रोश,"लन्डन: युरोकप फुटबलको क्वार्टरफाइनलमा बलियो प्रतिद्वन्द्वी बेल्जियमलाई पराजित गर्दै सेमिफाइनल यात्रा तय गरेपछि बेलायतका कामचलाउ प्रधानमन्त्री डेभिड क्यामरुनले वेल्सलाई बधाई दिए। उनले ट्विटरमा लेखेका थिए, 'अचम्मलाग्दो प्रदर्शन। अचम्मलाग्दो नतिजा। वेल्सको टिम र उसका समर्थकले देखाएको धैर्य हेर्नलायक छ। अब वेल्सले पोर्चुगललाई पनि पराजित गर्दै फाइनल खेल्नुपर्छ।' तर अघिल्लो सातामात्रै बेलायती जनताले युरोपेली युनियनबाट बाहिरिनुपर्ने पक्षमा मत दिएपछि पदबाट राजिनामा दिएका कामचलाउ प्रधानमन्त्री बनेका क्यामरुनले वेल्सलाई बधाई दिएबापत प्रशंसा पाएनन्, बरु प्रशस्तै गाली पाए। वेल्सका समर्थकले क्यामरुनलाई ट्विटरमार्फत तीव्र आलोचना गरेका छन्। वेल्सका समर्थकले क्यामरुनलाई आफ्नो देशलाई समर्थन गर्ने प्रयास नगर्न सम्मको चेतावनी दिएका छन्। 'वेल्सलाई समर्थन गर्नेबारे कल्पनासमेत नगर। तिमीहरूले ४० वर्षदेखि गर्दै आएको कामले केही गरेको छैन', ट्विटरमा बेलायती प्रधानमन्त्रीलाई उल्लेख गर्दै एक वेल्स समर्थकले लेखेका छन्। क्यामरुनको विरोधमा धेरै ट्विट भएका छन्। 'तपाईं पदमा रहँदा धेरै कुराको अभाव देखियो। खासगरी बेलायतमै विश्वासको कमी देखियो। बाई डेभ', बेलायत युरोपियन युनियनबाट अलग्गिएको सन्दर्भसमेत जोड्दै अर्का एक समर्थकले लेखेका छन्। अर्का एक ट्विटर प्रयोगकर्ताले त वेल्सबारे केही नबोल्न क्यामरुनलाई अनुरोध गर्दै लेखेका छन्, 'टेबुलमा साँचो राखेर ठाउँ छाड्नुस्।' त्यही सन्दर्भमा अर्का एक ट्विटर प्रयोगकर्ताले आफ्नो देशको समस्या समाधानमा ध्यान दिन भन्दै अन्य देशबारे ध्यान नदिन क्यामरुनलाई सुझाव दिएका छन्। तर, बेलायतका यी दुई देश इङ्ल्यान्ड र वेल्सबीच राजनीतिक सम्बन्ध त्यति राम्रो छैन। पहिलोपटक युरोकपमा सहभागी भएको वेल्स सेमिफाइनल पुगेको छ। उपाधि दाबेदार मानिएको इङ्ल्यान्ड भने प्रिक्वार्टरफाइनलबाटै बाहिरिएको थियो। यति बेला वेल्स बेलायतकै फुटबल प्रतिष्ठा बनेको छ। एक इङ्ल्यान्ड समर्थकले वेल्सका खेलाडीलाई सडकमा स्वागत गर्न इङ्ल्यान्डको टोली पुग्नुपर्ने बताएका छन्। अर्का एक समर्थकले बेल्जियम र वेल्सबीच खेल भइरहेका बेला इङ्ल्यान्डका समर्थकले वेल्सको पक्षमा नारा लगाउन अनुरोध गरेका थिए। यसैबीच वेल्सका प्रशिक्षक क्रिस कोलम्यानले सपना देख्न नडराउन अनुरोध गर्दै सपना देखेकै कारण आज आफ्नो टोलीले युरोकपमा सफलता हात पारिरहेको बताएका छन्। (एजेन्सी)"
इटालीलाई हराउँदै जर्मनी युरोकपको सेमिफाइनलमा,एजेन्सीः जर्मनी युरोकप फुटबलको सेमिफाइनलमा प्रवेश गरेको छ । इटालीलाई सडन डेथमा पराजित गर्दै जर्मनी युरोकप फुटबल प्रतियोगिताको सेमिफाइनलमा प्रवेश गरेको हो । फ्रान्सको बोर्डोमा शनिबार राति भएको तेस्रो क्वाटरफाईनल खेलको निर्धारित समयमा दुवै टोलीले एक एक गोल गर्दै बराबरी खेलेका थिए । जर्मनीका मेसुत ओजिलले पहिलो गोल गरेका थिए भने ईटालीका लियानार्दो बोनुर्चीले पेनाल्टी मार्फत खेललाई बराबरी बनाएका थिए । त्यसपछि थपिएको ३० मिनेटको समयमा दुवै टोलीले कुनै गोल गर्न सकेनन् । त्यसपछि खेल पेनाल्टी सुटआउटमा पुगेको थियो । पहिलो पाँच प्रहारमा दुई दुई गोल गरेका दुवै टिमले दोस्रो पटकको पेनाल्टी सुटआउटको चौथो बलमा ईटालीका माटियो डार्मीयानले बललाई जाली चुमाउन नसकेपछि जर्मनीले जीत हात पारेको हो । अब सेमिफाइनलमा जर्मनीले फ्रान्स र आइसल्याण्डबीच भएको अन्तिम क्वाटरफाइनल खेलको बिजेतासँग प्रतिस्पर्धा गर्र्नेछ ।

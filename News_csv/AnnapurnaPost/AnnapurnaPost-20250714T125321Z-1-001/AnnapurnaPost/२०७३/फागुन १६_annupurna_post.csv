शीर्षक,विवरण
लिभिङ टुगेदरले जन्माएकोे समस्या,"केही दिनअगाडि २३ वर्षीया सुमिना (नाम परिवर्तन) गरेकी युवती पंक्तिकारसमक्ष आइपुगिन् । उनी विगत डेढ वर्षदेखि राकेश नाम गरेका पुरुषसँग एउटै कोठामा बस्दै आएकी रहिछन्, सहमतिअनुसार । सुमिनाको घर काठमाडाैंमै रहेछ भने राकेशको घर झापा । एउटै कलेजमा पढ्ने राकेश र सुमिना चिनजान बढेपछि विस्तारै एकअर्काप्रति आकर्षित हुन थालेछन् । राकेशले एक दिन सुमिनालाई तिम्रो घरबाट कलेज आउनजान गाह्रो भो, बरु हामी कतै एउटै डेरा लिएर बसौं, भाडा आधाआधा तिरौंला भनेपछि सुमिनाले राकेशको प्रस्ताव स्वीकार गरिछन् र दुवैजना सँगै बस्न थालेछन् । सुरुसुरुमा त दुवैजना एकदम मिलेरै बसेछन् र सम्बन्ध पनि राम्रै रहेछ । केही समयपछि दुईजनाबीच शारीरिक सम्बन्ध हुँदै गयो र सुमिना गर्भवती भइन् । पढ्न बसेका दुवैका लागि त्यो अवस्था एकदमै अप्ठ्यारो थियो । त्यसै क्रममा विस्तारै राकेश विभिन्न बहानामा घर आउन छोडे, कहिलेकाहीं आउँदा पनि राकेश सुमिनासँग झगडा गर्ने र उनलाई कुटपिट गर्दा रहेछन् । सोही क्रममा सुमिना साह्रै बिरामी परिन् र उनकोे बच्चाको गर्भमै मृत्यु भयो । त्यसपछिको सम्बन्ध फेरि केही सुध्रियो र पुनः उनी गर्भवती भइन् र त्यही कुटपिटको चक्कर सुरु भयो । अन्त्यमा राकेशले उनलाई डेराबाट निकालिदियो । अब सुमिनाको सहारा भनेको परिवार नै थियो, यही क्रममा उनले आफ्नो अवस्था र राकेशको बारेमा परिवारलाई जानकारी दिइन्, तर सुमिनाको परिवारले उनलाई खोजखबर केही गरेन, उल्टै तैंले हामीलाई सोधेर सम्बन्ध बनाएकी थिइस् र अहिले आएर सोध्छेस् भने । यसपछि उनी बेसहारा बनिन् । कतैबाट पनि सहयोग नपाएपछि अन्त्यमा उनले राकेशको विरुद्धमा प्रहरीमा उजुरी दर्ता गरिन् । प्रहरीले कार्यालयले राकेशलाई झिकायो । सुरुमा त राकेशले सुमिनालाई आफूले चिन्दा पनि नचिनेको भनेपछि सुमिनाले राकेशसँग बसेको घरको मालिकलाई बुझिपाऊँ भनेपछि राकेश झस्कियो र दुईतीनपटकको कुराकानीपछि मुस्किलले राकेश सुमिनालाई पाँच लाख रुपैयाँ दिन राजी भयो । तर सुमिनालाई स्विकार्न तयार भएन । केही नहुनुभन्दा पाँच लाख लिएर आफ्नो पढाइलाई निरन्तरता दिने र पेटको बच्चालाई पनि जन्म दिने विचार सुमिनाले गरिन् । उनी अहिले एक्लै बस्छिन् । कानुनबमोजिम वैवाहिक सम्बन्ध स्थापित भएको दम्पतीबाट जन्मेको बच्चाले त वैधानिक बच्चाको हैसियत पाउँछ नै, लिभिङ टुगेदरकोे सम्बन्धबाट जन्मेको बच्चाको कानुनी हैसियत के हुने भन्ने सम्बन्धमा न हाम्रो मुलुकी ऐनको विवाहको महलले बोलेको छ न त प्रस्तावित सिभिल कोडले नै । अर्की युवती जमुना (नाम परिवर्तन) पनि आफ्नो मन मिल्ने साथी पवनसँगसँगै बस्न थालिन् विस्तारै उनी पनि गर्भवती भइन् । बच्चा गर्भमा आएपछि वैदेशिक रोजगारको लागि भनेर बाहिर गएको उनको पार्टनर हाल छोरा नै १३ वर्ष भइसक्दा पनि अत्तोपत्तो छैन । यी त प्रतिनिधि घटना मात्र हुन्, यस्ता घटना समाजमा खोतल्दै जाने हो भने अनगिन्ती भेटिन्छन् । वास्तवमा विवाह नगरी पतिपत्नीजस्तो भएर एउटै कोठामा लामो समयसम्म बस्ने परिपाटीलाई लिभिङ टुगेदर भनिन्छ । जहाँ केटा र केटी सामाजिक परम्परागत विवाह र कानुनी विवाह नगरीकनै एउटै कोठामा पतिपत्नीको रूपमा बसोवास गरिरहेका हुन्छन् । खासगरी सहरी क्षेत्रमा बसोवास गर्ने युवावर्ग बढी मात्रामा यो सम्बन्धमा रहेबसेको पाइन्छ । कानुनी र सामाजिक बन्धन र दायित्वबाट पन्छिनको लागि उनीहरू लिभिङ टुगेदरमा बस्ने गरेको पाइन्छ । प्रत्येक व्यक्तिलाई आफ्नो जीवन सम्मानपूर्वक बाँच्न पाउने हक हुन्छ भनी संविधानले नै प्रत्याभूत गरेको अवस्थामा खासगरी शिक्षित वर्ग आफ्नो वैयक्तिक स्वतन्त्रताको उपभोग गर्दै यस्तो सम्बन्धमा बाँच्न रुचाउँछन् भने कोही पार्टनरको बहकाउमा आएर सँगै बस्ने गर्दछन् । यस्तो सम्बन्धमा बसेकाहरूको कानुनी हैसियत कस्तो हुने र नेपालमा यस सम्बन्धमा कस्तो कानुनी व्यवस्था छ भन्नेबारेमा धेरैलाई जानकारी पनि छैन । किनकि हामीसँग त्यसरी लिभिङ टुगेदरमा बसेकाहरूको कस्ता खालको अधिकार र कर्तव्य हुने, त्यस्तो सम्बन्धबाट जन्मिएको बच्चाको कानुनी हैसियत कस्तो हुने, एकअर्काबीच सम्बन्ध बिग्रेमा त्यसबाट निस्कने परिणामको जिम्मेवार को हुने यदि लिभिङ टुगेदरलाई वैवाहिक मान्यता नै दिने हो भने पनि कति समय सँगै बस्न आवश्यक छ भन्ने सम्बन्धमा हामीकहाँ स्पष्ट कानुन नभएकाले लिभिङ टुगेदर समस्याकै रूपमा रहेको पाइन्छ । यस सम्बन्धमा भारतको सर्वोच्च अदालतले ५० वर्षसम्म सँगै बसेको आधारमा बन्द्री प्रसादविरुद्ध डाइरेक्टर अफ कन्सोलिडेसनको मुद्दामा अदालतले त्यस्तो विवाहलाई वैवाहिक मान्यता दिएको पाइन्छ । कतिपय अवस्थामा अर्थात् समाजको आँखामा त्यस्तो सम्बन्ध अनैतिक हो भनी मानिए पनि त्यस्तो सम्बन्धलाई गैरकानुनी भन्न नमिल्ने र त्यसलाई जीवनको अधिकार हो भनी व्याख्या गरेको समेत पाइन्छ । त्यस्तै कतिपय मुद्दामा कुनै जोडी एकअर्काको सहमतिले सँगै एक रात बिताउँदैमा र एक हप्ता बस्दैमा भने लिभिङ टुगेदर हुन सक्दैन भनी भारतको सर्वोच्च अदालतले बोलेको पाइन्छ। यिनीहरूबीचको सम्बन्ध वैवाहिक सम्बन्धजस्तै नभए पनि त्यसको प्रकृतिचाहिँ पतिपत्नीसरह नै हुन्छ । त्यस्तै दिल्लीको उच्च अदालतले वर्षा कपुरको मुद्दामा यस्तो सम्बन्धमा पछि दरार उत्पन्न भएमा महिलाले आफूसँग बसेको पार्टनरको विरुद्धमा मुद्दा दर्ता गर्ने मात्र होइन, उसको परिवारको सदस्यलाई पनि विपक्षी बनाउन सक्ने भनी व्याख्यासमेत गरेको पाइन्छ । अब यस्तो सम्बन्धबाट जन्मेको बच्चाको कानुनी हैसियत कस्तो हुने भन्नेबारेमा पनि विचार गर्नुपर्ने देखिन्छ । कानुनबमोजिम वैवाहिक सम्बन्ध स्थापित भएको दम्पतीबाट जन्मेको बच्चाले त वैधानिक बच्चाको हैसियत पाउँछ नै, लिभिङ टुगेदरकोे सम्बन्धबाट जन्मेको बच्चाको कानुनी हैसियत के हुने भन्ने सम्बन्धमा न हाम्रो मुलुकी ऐनको विवाहको महलले बोलेको छ न त प्रस्तावित सिभिल कोडले नै । अन्त्यमा, हाम्रो समाजमा एकातिर यस्तो सम्बन्धमा रहेका जोडीहरूलाई विभिन्न सामाजिक लाञ्छना लगाइन्छ, यस्तो सम्बन्धलाई अनैतिक र गैरकानुनी मान्ने मानसिकता छ भने अर्कोतिर त्यस्तो सम्बन्धबाट जन्मिएको बच्चाहरूको भविष्य के होला भन्ने स्वयं राज्य, सरोकारवाला समुदाय, नागरिक समाज र सामाजिक अभियन्ताहरूले सोच्नुपर्ने बेला भएको छ । त्यसैले यस विषयमा छिट्टै नयाँ कानुन निर्माण गर्न व्यापक स्तरमा अनुसन्धान गरी लिभिङ टुगेदरबाट पीडित भएकाहरूको भावना र विचार आत्मसात गरेर लिभिङ टुगेदर सम्बन्धमा एउटा छुट्टै स्पष्ट कानुन निर्माण गर्नुपर्ने देखिन्छ । काफ्ले अधिवक्ता हुन् ।"
नयाँ राजाहरू,"राणाशासनमा श्री ३ हरूको हुकुम चल्थ्यो । श्रीपेच लगाएर गद्दीमा जो बस्यो, उसैको हुकुममा मुलुकको शासन सत्ता चल्ने गर्दथ्यो । जनता दास थिए भारदारहरू गुलाम थिए । श्री ३ को हुकुमको झटारो जनताका करेसा आँगन हुँदै चुलोसम्म पुग्थ्यो । चन्द्रशमशेरले त्रिचन्द्र कलेज स्थापना गरेर दरबार फर्कंदा भनेका थिए रे आज मैले आफ्नो खुट्टामा आफैं बन्चरो हानेर आएँ । समग्रमा राणाशासन कस्तो थियो विज्ञ पाठकहरूलाई यहाँ इतिहासको त्यो अँध्यारो कालखण्डको बारेमा व्याख्या गरिरहनु नपर्ला । राणाहरू विभाजित भए, स्वतन्त्रताको राँको बोकेका नेपालीहरू भित्रभित्र संगठित हुँदै गए । राणाशासन ढल्यो । राणाहरूको डरले भागेर दिल्ली पुगेका राजालाई प्रजातन्त्रले शक्तिशाली श्रीपेच पहिराइदियो । त्रिभुवनले उद्घोष गरे अब उप्रान्त संविधानसभाले बनाएको संविधानबमोजिम मुलुकको शासन अघि बढ्नेछ । जनता नै सर्वोपरि हुनेछन् । आमनिर्वाचन हुन नपाउँदै त्रिभुवनको मृत्यु भयो । महेन्द्रको हातमा शासन सत्ता आइलाग्यो । उता राजनीतिक दलहरू आपसमा आरोपप्रत्यारोपमै समय बिताउन थाले । संविधानसभाप्रति सुरुमै आफ्ना बाबुसँग असहमति राखेका तत्कालीन राजा महेन्द्रले ०१५ सालमा आमचुनाव गराए । नेपाली कांग्रेस अत्यधिक बहुमतका साथ चुनावमा एक नम्बर पार्टीको रूपमा प्रतिस्थापन भयो । कांग्रेसले सरकार बनायो । बीपी कोइराला नेपालका प्रथम जननिर्वाचित प्रधानमन्त्री भए । बीपी कोइरालाको एउटा उच्चतम सपना थियो । नेपाली जनतालाई रैतीबाट स्वतन्त्र नागरिकको रूपमा उभ्याउने । त्यसैले २०१२ सालमै नेपाली कांग्रेसले बीपीको परिकल्पनाअनुरूप प्रजातान्त्रिक समाजवादको अवधारणा अघि सारेको थियो । बीपी कोइराला त्यस्तो पारिवारिक वातावरणमा हुर्के बढेका नेता थिए, जसका पिता कृष्णप्रसाद कोइराला र आमा दिव्या कोइरालाले तत्कालीन राणाशासनको हुकुमको अवज्ञा गर्दै नेपाली जनताको पक्षमा आफूहरूलाई खरोरूपमा उतारेका थिए । त्यसैले होला सामन्ती प्रथा अन्त्य गरी समाजवादी अवधारणाअनुरूप सबै नेपालीको आर्थिक उन्नति होस् भन्ने चाहनाका साथ अघि बढ्दै थिए । भारत स्वतन्त्रताको आन्दोलनमा समेत साथ दिएका बीपीको अन्तर्राष्ट्रिय जगत्सँग पनि त्यत्तिकै सुमधुर सम्बन्ध कायम थियो । तर मुलुकको दुर्भाग्य, राजा महेन्द्र र बीपीको व्यक्तित्व टकरावका करण २०१७ मा प्रजातन्त्रको अंकुर लाई निमोठ्दै एकदलीय पञ्चायती व्यवस्था लादियो र जनताका सबै स्वतन्त्रताहरू खोसिए । नेताहरूले दलभन्दा माथि उठेर नसोच्ने हो भने प्राप्त परिवर्तन यो वा त्यो नाममा नखोसिएला भन्न सकिँदैन । किनभने पञ्चायतमा तर मार्न पल्केकाहरू विभिन्न पार्टीमा अहिले पनि गुँड लगाएर बसेका छन् । २०१७ देखि २०४६ सालसम्म पञ्चायतले अविछिन्न राज गयो । राजालाई ०१७ सालको कदममा साथ दिने केही कम्युनिस्ट र कांग्रेसी नेताहरू पनि थिए । राणाहरूको हुकुमी प्रथा राजा र तिनका भारदारहरूमा सिफ्ट भयो अर्थात् सिस्टम बदलियो पात्र र प्रवृत्ति उनै रहे । पञ्चायतकालमा राजा रिझाउन राजाका भारदारलाई चाकडी गर्नु पर्दथ्यो । भनिन्छ भारदारमार्फत आफ्नो काम फत्ते गर्न राजाकहाँ नजराना चढाउन पथ्र्यो रे । राणाकालीन सामन्ती दास प्रथा पञ्चायतकालमा पनि देखियो । २०४६ सालको आन्दोलनपश्चात् नेपालमा बहुदलीय प्रजातन्त्रको पुनस्र्थापना भयो । २०४७ सालमै देशले संविधान पायो । संवैधानिक राजतन्त्रसहितको उक्त संविधानलाई सर्वोत्कृष्ट संविधानको रूपमा चित्रित पनि गरियो । राजनीतिक तथा नागरिक अधिकार, प्रेस स्वतन्त्रतालगायतका थुप्रै अधिकारलाई संविधानले संरक्षित गयो, तर आर्थिक, सामाजिक र सांस्कृतिक अधिकारबारे संविधानमा उल्लेख गरे पनि व्यवहारमा त्यसलाई उतार्न नसक्दा हुँदाखाने र हुनेखानेबीचको खाडल बढ्दै गयो । २०४७ पछि नेपालले शिक्षा र सञ्चालनमा ठूलो फड्को मारेकै हो, तर बोर्डिङ स्कुल र सामुदायिक विद्यालयको शैक्षिक स्तरमा धेरै भिन्नता देखिँदा सामुदायिक विद्यालयमा सरकारले गरेको लगानी बालुवामा पानी हाले झैं भयो भने बोर्डिङ स्कुलको चर्को शुल्कले अभिभावकहरूको ढाड सेक्ने काम भयो । बोर्डिङ स्कुलको दादागिरीका अगाडि सरकार पर्सेको बोको बराबर सावित भइरह्यो । २०४६ सालको परिवर्तनपश्चात् जनताले मुख्य राजनीतिक दल र तिनका नेताबाट ठूलो आशा राखेका थिए । स्वतन्त्रताको क्रेज थियो, एकातिर प्रजातान्त्रिक समाजवादको घुम्टो ओडेका नेताहरू थिए भने अर्कोतिर माक्र्सवादी झन्डा बोकेर साम्यवादको रंगीन सपना बोकेका वामपन्थी नेताहरू थिए । एउटा दृढ र निश्चित आदर्श बोकेका नेता र दलले आफ्ना आदर्शविपरीत काम गर्दैनन्, बाटो अलग भए पनि सबैको लक्ष्य देश र जनताको समग्र उत्थान नै हो भन्ने सबैले बुझेका थिए । तर राजनीति नांगा आँखाले देखेजस्तो सोझो हिसाबले चल्दो रहेनछ । बांगोटिंगो बक्र रेखा पछ्याउँदै नेताहरूले विस्तारै आफ्नो बाहिरी आवरण उतार्दै गए र सर्वागं भए, जनताले नदेख्नुपर्ने कुरा देखे । प्रजातन्त्र र जनजीविकाको नाममा गरिएको राजनीतिलाई आफू, आफ्नो परिवार र आफ्नो दलभित्रको कोटरीको तबेलामा कैद गर्न थाले । यहाँ पनि पात्र मात्र बदलिए तर प्रवृत्ति पुरानै रह्यो । जनताले प्रजातन्त्रको असली स्वाद चाख्नै पाएनन् । बहुदलीय प्रजातांत्रिक व्यवस्थाको अभ्यास गरिरहेको मुलुकको झन्डै १२ वर्षपछि आमूल परिवर्तनका नाममा हिंसाका ज्वालाहरू दन्किइसकेका थिए । राजनीतिक उद्देश्यका साथ गरिएको भनिएको हिंसात्मक आन्दोलनको पूर्णविराम अहिंसात्मक हातहरूको सहयोगबाटै भयो । जे होस्, सबैको करबल र जोडले राजतन्त्र अन्त्य भयो । मुलुकमा लोकतान्त्रिक गणतन्त्र स्थापना भयो । माओवादी आन्दोलनले धेरै नेपालीको बिल्लीबाठ बनाए पनि सुतेर बसेको नेपालीको चेतनाको दियोलाई उजिल्याउने काम भने गर्यो । संविधानसभामार्फत नेपाली जनताले संविधान बनाए । मधेसका केही नेताले यसमा असहमति जनाए । त्यसो त संविधान अकाट्य दस्ताबेज होइन । समयकाल र आवश्यकताले यो परिमार्जन एवं संशोधन हुँदै जान्छ र हुनुपनि पर्छ । तर नेताहरूले दलभन्दा माथि उठेर नसोच्ने हो भने प्राप्त परिवर्तन यो वा त्यो नाममा नखोसिएला भन्न सकिँदैन । किनभने पञ्चायतमा तर मार्न पल्केकाहरू विभिन्न पार्टीमा अहिले पनि गुँड लगाएर बसेका छन् । नेपाली जनताले उठाएका हरेक आन्दोलन र क्रान्तिपश्चात् व्यवस्था त बदलिएको छ तर पात्र र प्रवृत्ति उही कायम रहिरहँदा लोकतन्त्रको बद्नाम भएको छ । परिवर्तनको व्यावहारिक अनुभूति नहुँदा जनतामा शासन प्रणालीप्रति नै वितृष्णा जाग्न सक्छ । गौँडा कुरेर बसेका नवशकुनीहरूको खेलमा नेताहरू भुल्न थाले भने हाम्रो लोकतन्त्रले अर्को तानशाहलाई जन्मदिन सक्छ । नीतिशास्त्रले के भन्छ भने जब राजाले व्यापार गर्न थाल्छ त्यो मुलुक अधोगतितिर जान्छ । अहिले मुलुकमा राजा त छैनन् तर राजाको ठाउँ लिएका विभिन्न नयाँ राजाहरू छन्, जो आफू र आफ्नो सन्तानको भविष्य सुनिश्चित गर्न घोषितअघोषित व्यापारमा संलग्न छन् । चाहे त्यो राजदूतलगायतका विभिन्न नियुक्तिका कुरा हुन् वा व्यापारव्यवसाय सेयरको कुरा हुन् । यस्ता खाले प्रवृत्तिले लोकतन्त्रको बद्नामसिवाय केही हुँदैन ।"
निर्माणमा गुुणस्तरमा सधैं बेवास्ता,"एरिस्टोटलले भनेका छन् गुुणस्तर भनेको कुुनै क्रियाकलाप होइन, यो आदत हो । यस भनाइलाई आधार मान्ने हो भने नेपालमा गुुणस्तर कायम नगर्ने एक आदत हुुन पुुगेको छ । नेता, बुुद्धिजीवी, सर्जक, सर्वसाधारण जनता जो पनि यो आदतबाट संक्रमित देखिन्छन् । भौतिक निर्माणका कार्यहरूको गुुणस्तर पनि निरन्तर खस्कँदो छ । नेपालको बजेट वृद्धिसँगै भौतिक निर्माण कार्यहरूका लागि छुुट्ट्याएको बजेटसमेत वार्षिक रूपमा बढिरहेको छ । विभिन्न निर्माण कार्यहरूमा आएको तीव्रताका साथ साथै गुुणस्तर कायम हुुन नसकेको विषयमा चर्चा र चासो बढ्न थालेको छ । कुुनै संरचना निर्माण हुुनुु महŒवपूर्ण कुुरा हो, तर निर्मित संरचनाको गुुणस्तर कायम हुुनुुपर्ने अझ आवश्यक विषय हो । कम गुुणस्तरका संरचनाहरूले योजनाअनुुरूप कार्य गर्न त सक्दैन नै, कतिपय समयमा जोखिमका कारकसमेत हुुन सक्छन् । हालको सार्वजनिक निर्माण क्षेत्रमा रहेको गुुणस्तरको ह्रास र यसप्रति सम्बन्धित व्यक्तिहरूको उदासीनता चिन्ताको विषय हो । विकास निर्माणको काम गरेर जनताको मन जित्न लालायित नेताहरूबाट समेत यो विषयलाई हलुुका ढंगले लिएको पाइन्छ । तर सर्वसाधारणलाई भने खस्कँदो गुुणस्तरले विरक्त बनाएको छ । हालको अवस्था हाल आएर नेपालको सार्वजनिक निर्माण क्षेत्रमा हुुने कार्यहरूमा गुुणस्तर कायम हुुन नसकेको बारेमा आउने टीकाटिप्पणीमा वृद्धि हुुन थालेको देखिन्छ । कतिपय निर्माण कार्यहरूमा सुुपरिवेक्षणको अभावमा गुुणस्तर कायम हुुन नसकेको भनिने गरेको छ भने अनुुचित लाभको लागि मिलोमतोमा समेत अवाञ्छित कार्यहरू हुुने गरेका पाइन्छन् । यस्ता अनुुचित कार्यहरू गरेबापत बिरलै कारबाही हुुने गरेका छन् । सार्वजनिक निर्माण क्षेत्र यसबाट सबभन्दा बढी प्रभावित भएको क्षेत्र हो । चाणक्यले भनेका छन्, जसरी माछाले कहिले र कति पानी पिउँछ भन्ने कुुरा थाहा पाउन सकिँदैन त्यसैगरी सरकारी अधिकारीले कति सरकारी सम्पत्ति गवन गर्छन्, थाहा पाउन अति मुुस्किल हुुन्छ । तसर्थ इमानदारीपूर्वक काम गर्ने, भ्रष्टाचार नगर्ने, राजस्व वृद्धि गर्न हरदम तत्पर रहने र सरकारी सम्पत्तिको सदुुपयोग गर्ने पदाधिकारीलाई राज्यले पदोन्नति र पुुरस्कार दिनुुपर्छ । जुुन देशमा यसको उल्टो गरिन्छ, त्यो देश नाश हुुन्छ । नेपालमा भने राज्यले नियम मिच्नेहरूको नै पक्ष लिँदैछ भन्ने आम धारणा बन्न गएको छ । कम गुुणस्तरका संरचनाहरूले योजनाअनुुरूप कार्य गर्न त सक्दैन नै, कतिपय समयमा जोखिमका कारकसमेत हुुन सक्छन् । सार्वजनिक निर्माण क्षेत्रमा रहेको गुुणस्तरको ह्रास र यसप्रति सम्बन्धित व्यक्तिहरूको उदासीनता चिन्ताको विषय बनेको छ । सरकारको खर्चमा सार्वजनिक निर्माणले ठूलो हिस्सा ओगटेको हुुन्छ । विकासशील देशमा यसको अंश अझ बढी हुुनुुपर्छ । नेपालजस्तो देशमा हरेक पार्टीको घोषणापत्रमा विकास निर्माणका आश्वासनले महŒवपूर्ण अंश ओगटेको हुुन्छ । अघिल्लो चुुनावमा पस्केको आश्वासनउपर भएको प्रगतिको रिपोर्ट कार्ड लिएरै दलहरू अर्को चुुनावमा जानुुपर्ने हुुन्छ । यस्ता कार्यहरूको प्रभावकारिता र गुुणस्तरको विषयको हिसाबकिताब त्यस समयमा जनतालाई दिनुुपर्ने हुुन्छ । यस्तो महŒवपूर्ण विषयमा सरकारबाट भएको उपेक्षा कालान्तरमा सरकारमा रहेका दलहरूतर्फ नै बुुमयाहङ हुुनेमा कसैको ध्यान पुुगेको देखिँदैन, सायद यसबाट हुुने क्षणिक लाभले उनीहरूको आँखामा पट्टी लगाएको पनि हुुन सक्छ । यस सम्बन्धमा नेपालका तीन मुख्य क्षेत्र सडक, पानी र विद्युुत्को नेपालको सबैको आँखा पुुग्ने राजधानीमा नै रहेको अवस्था हेर्न सकिन्छ । सडक सडक कुुनै पनि देशको ऐना हो । केही किलोमिटरको सडकको यात्रा गरेमा देशको अवस्था जान्न सकिन्छ । काठमाडौंको सडकको अवस्था कुुनै पनि मापदण्डमा राम्रो भन्न सकिन्न । सडक बनेलगत्तै खन्ने, पक्की सडक बन्नासाथ भत्कने सुुरु हुुने, बिग्रेका सडक लामो समयसम्म पनि मर्मत नहुुने, सानो लगानी र प्रयासले हुुन सक्ने कार्य गर्नसमेत उदासीन रहनेजस्ता विकृति सबैसामुु छर्लंग छ । सामाजिक सञ्जालमा सडक विभागका पूर्व पदाधिकारीकै टिप्पणी थियो एउटा सडक कालोपत्रे गर्दा अर्को सडकसँग आधा मिटर किन ग्याप राख्नुुपर्छ बुुझ्न सकिएन । यसले गर्दा सवारी साधन चलाउँदा निकै अप्ठ्यारो हुुन्छ । सडकको बीचमा खाल्डो, खुुला मोंगाल र ट्राफिक लाइटको बिजोक त सामान्य कुुरा भएको छ । देशका सर्वोच्च निकायका पदाधिकारीहरू दैनिक आवागमन गर्ने पथहरूको अवस्था त यस्तो छ भने देशको अन्य भागमा कस्तो होला ? यस्तो हुुनुुमा सडकसँग सम्बन्धित पदाधिकारीहरू त जिम्मेवार होलान्, तर त्यो सडकबाट दैनिक हिँड्ने विशिष्ट व्यक्ति हरू पनि कम जिम्मेवार छैनन् । पानी पानीको विषयमा सबैलाई थाहा छ । हालको पानीको वितरण अपुुग, अव्यवस्थित र अकुुशल त छँदैछ, भविष्यको मेलम्चीको आशा पनि शंकास्पद हुुन पुुगेको छ । नेपालको भगीरथ प्रयत्नबाट बन्दै गरेको मेलम्चीको सुुरुङ अब सम्पन्न हुुने अवस्थामा पुुगेको छ । यो संरचना गाहस्र्थ उपयोगको लागि पानी प्रवाह गर्ने विश्वमै दोस्रो लामो सुुरुङ हो । यसको निर्माणमा केही ढिलाइ भएको भए पनि यो ढिलाइ अनपेक्षित भने होइन । यसबाट ल्याइने पानी उपत्यकावासीका लागि अत्यावश्यक हुुनुुका साथै निकै महँगो पनि छ । निर्माणाधीन यस प्रणालीको घरघरमा जोड्ने र अन्तिम विन्दुुतर्फका वितरण प्रणालीमा भने गुुणस्तरको लापरबाही भएको देखिन्छ । घरघरमा जोडिने पाइपहरू बलियो, टिकाउ र सुुविधाजनक हुुनुु अनिवार्य छ । हाल यी प्रणाली सजिलै बिग्रन सक्ने पोलिथिनका भएकाले यसले पानी प्रवाहमा नकारात्मक प्रभाव पार्ने सम्भावना टड्कारो रूपमा देख्न सकिन्छ । कतिपय ठाउँमा ढल खन्दा यी पाइपहरूमा क्षति पुुगिसकेको समेत देखिन्छ । धुुलोलाई तत्कालको समस्या मान्दा पनि पाइप राखिसकेपछिको कार्यको निर्माणको गुुणस्तर त उबडखाबड सडक पेटीहरूबाटै अनुुमान गर्न सकिन्छ । बागमती नदीमा भएको तटबन्धलाई अर्को उदाहरणको रूपमा लिन सकिन्छ । बागमतीको सफाइमा हप्तैपिच्छे जाने उच्च पदाधिकारीहरूको सामने नै भइरहेको यस कामलाई सबैबाट अनुुमोदित नै भन्नुुपर्छ । यसमा गरिएको कामको गुुणस्तर, चौडाइ घटबढ गर्दै बनाइएका किनारा, बीचैमा थुुपारिएका ढिस्काहरू र सौन्दर्यविहीन मोडहरू कसैलाई बिझाएको देखिँदैन । यति धेरै खर्च गरेर बनाइएका संरचनाको सौन्दर्य पक्षलाई कुुनै वास्ता गरिएको देखिँदैन । यस्ता कार्यमा हालै निर्माण भएको गुुजरातको सावरमती रिभर फन्ट को त कुुरा छोडौं, शताब्दीऔं पहिले बागमतीकै पशुुपति क्षेत्रमा रहेको गुुणस्तर कायम हुुनुु आवश्यक थियो । सालतमामीको समयमा भएका यस्ता कार्यहरूको गुुणस्तर अझ चिन्ताको विषय हुुने गरेको छ । विद्युुत विद्युुत् वितरण संरचना, सडकका बगलमा गाडिने खड्के पोलहरू, पोलमार्फत लगिएका अनगिन्ती केबुुलहरू र यसको व्यवस्थापनबाट स्पष्ट हुुन्छ । हाल आएर तार व्यवस्थापन जटिल भएको छ । यसले सहरलाई कुुरूप त बनाएकै छ, जोखिम पनि बढेको छ । यी तारहरूको गुुजुुल्टा देख्दा यी कसरी काम गरिरहेका होलान् र यसको मर्मतसम्भार कसरी हुुँदो हो आश्चर्यलाग्दो छ । यो कार्य सबैका आँखा सामुुन्ने नै भएका हुुन् । समयसमयमा यस्ता ठाउँमा हुुने आगलागी, सडक दुुर्घटना र सञ्चार अव्यवस्थाले सहरलाई दुुःख दिइरहेको छ । यस्तो विषयमा सोच्ने र यसलाई व्यवस्थित गर्ने सम्बन्धमा पनि कसैको ध्यान पुुगेको देखिँदैन । यस्ता कुुराहरूको व्यवस्थापन गर्न धन भन्दा मन को आवश्यकता हुुन्छ । गुुणस्तर कायम गर्नुु भनेको थप स्रोत लाग्ने होइन, ठेक्कापट्टा व्यवस्था गर्दा नै गुुणस्तरसहितको काम गर्ने सम्झौता भएको हुुन्छ । गुुणस्तर कायम नगर्नुु ठेक्कापट्टाको सर्त उल्लंघन गर्नुु हो र यो दण्डनीय हुुन्छ । गुुणस्तर कायम हुुन नसक्नुुको कारण मूलतः लोभ र लापबारही नै हो । यसमा सम्बन्धित क्षेत्रमा काम गर्नेहरूको त सोझै जिम्मेवारी रहन्छ तर परोक्षरूपमा राजनीति, प्रशासन, शान्तिसुुरक्षा, उपभोक्ताको समेत ठूलो भूमिका रहन्छ । धेरै बजेट रहेको ठाउँमा सरुवा हुुन लालायित कर्मचारीहरू, यसको लागि मोलमोलाइमा उत्रने प्रशासक र नेताहरू, जसरी भए पनि ठेक्का लिनुुपर्ने निर्माण व्यवसायीहरू, गुुणस्तरहीन कार्यलाई संरक्षण दिने निकायहरू सबैको यसमा भूमिका रहेको हुुन्छ । एकपटक खस्केको गुुणस्तर बिगार्ने प्रवृत्तिमा सुुधार ल्याउन लामो समय लाग्ने हुुन्छ । यसको लागि सम्बन्धित सबैको र विशेष गरेर नेतृत्व तह तथा कार्यान्वयन निकायको ठूलो भूमिका हुुन्छ । देशको अधिकतम हित र जनताको कल्याण हेर्नुु राज्यको दायित्व हो । निर्माण कार्यको गुुणस्तर कायम हुुनैपर्छ र यसको लागि सबै तत्पर र मुुखर हुुन जरूरी छ, अन्यथा जनताले तिरेको कर दुुरुपयोग भई बेकार हुुन जान्छ ।"
सिंहदरबारमा साँढेवैद्य,"राजा रणबहादुर शाहको राज्यकालमा एकजना गफाडी बाजे थिए, लक्ष्मीनारायण दाहाल । धामीझाँक्रीमा धेरै विश्वास गरिने त्यो जमानामा महारानीको उपचार गरिदिन्छु भन्दै प्रशस्त असर्फी र चाँदीका मुद्रा कुम्ल्याए । कुकर्मी राजकुमार बहादुर शाहको प्रेतात्माले महारानीलाई कष्ट पुर्याएको छ भन्दै उनले उपचारको बहानामा ठगिरहे । वास्तवमा दाहाल बाजे पशुपतिनाथ मन्दिरका साँढेहरूको ओखती गर्न राखिएका साँढेवैद्य मात्र थिए । मानिसको उपचार गर्न उनले जानेकै थिएनन्, तर सबैथोक जान्दछु भनेर ढाँट्ने गर्थे । सिंहदरबारमा बसेर आज त्यस्तै साँढेवैद्यहरू राष्ट्रको उपचार गर्न खोजिरहेका छन् । संयोगकै कुरा, त्यहाँका प्रमुख साँढेवैद्य दाहाल नै छन् । लक्ष्मीनारायणभन्दा गफाडी छन् यिनी । जो भेट्यो, उसैसँग साखुल्ले बन्छन् । महारानी कान्तवतीलाई उल्टोपुल्टो दबाई खुवाएर आर्यघाट पुर्याएका थिए, लक्ष्मीनारायणले । अर्का साँढेवैद्यले राष्ट्रको अस्तित्व लोप गराउने हुन् कि भन्ने आशंका बढेको छ । राज मल्लको शासनकालमा १४०६ सालमा बंगालका सुल्तान (शासक) समसुद्दीन इलियस शाहले सिन्धुलीको बाटो हुँदै काठमाडौं पुगेर मन्दिर, गुम्बा र विहारका प्रशस्त सुनचाँदी र नगद लुटेको इतिहासमा पाइन्छ । काठमाडौंका बासिन्दा भागेर पहाडतिर लागे । कतिपयले बारीका मूला, साग अन्न आदि खाल्डो खनेर लुकाए । केही हप्तापछि आएर खोतल्दा मूला अमिलो भइसकेकोे थियो । भनिन्छ, सिन्की र गुद्रुक खाने चलन त्यहींबाट सुरु भयो । राष्ट्र कमजोर भयो भने पराइले हमला गर्ने सम्भावना जहिले पनि रहिरहन्छ भन्ने यो एउटा उदाहरण हो । साँढेवैद्य प्रवृत्ति भनेको म सर्वज्ञ हुँ भन्ने अभिमान हो । हजाराैं निर्दोष व्यक्तिको हत्या गराउने, ६४ वटा बैंक लुटेर अर्बौं रुपैयाँ कुम्ल्याउने, लडाकुको नाममा अर्बौं रुपैयाँ राजस्व लिएर दरिद्र युवकयुवतीलाई ठग्ने, सत्ता नपाउँदा राष्ट्रवाद र सत्ता पाउँदा राष्ट्रघातमा रमाउने र जहिले पनि भजनमण्डलीको घेरामा बस्ने माओवादी (?) नेतृत्वबाट वाक्कदिक्क भएर साठी प्रतिशतभन्दा धेरै कार्यकर्ताले पार्टी परित्याग गरिसकेको पाइन्छ । यो क्रम घटेको छैन । गाउँ र नगर तथा संसद्को निर्वाचन भयो भने यस्ता पार्टी धराशायी हुने निश्चितजस्तै छ । किनभने केही अवसरवादीबाहेक माओवादी असल पार्टी हो भन्ने मानिस भेट्टाउन गाह्रो छ । हिजोअस्ति झैँ बन्दुक, भाला, लौरो, मुक्का र खुर्पा देखाएर चुनाव जित्न सकिँदैन । त्यसैले दाहालहरू बेहाल हुन चाहँदैनन् । हार्ने चुनावमा हाम्फाल्न तयार छैनन् । केही महिना अल्मल्याएर अझै जागिर खाने दाउमा छन्, तर जनतालाई नक्कली ओखतीले लठ्याउन सकिँदैन । यो कुरा बुझेपछि भित्रभित्रै षड्यन्त्रको जाल बुन्ने काम सुरु भइसकेको देखिन्छ । असल शासक छन् भने त्यो राष्ट्र समृद्ध, शान्त, गतिशील र प्रसिद्ध बन्छ । चीनमा साठी वर्ष शासन गरे चियन लुङले । यिनी काङ्हीका नाति थिए । सन् १७३६ देखि १७९६ सम्म यिनको शासनकाललाई स्वर्णयुग मानिन्छ । कन्फ्युसियसको दर्शनलाई शासनको आधार मानेर काम गरे लुङले । कन्फ्युसियसले भनेका छन्, सेनासँग हतियार भएन भने बाँस, ढुंगा, घुँयेत्रो आदिले पनि सशक्त मनोबलका साथ युद्ध गर्छन् । जनता निर्धन भए पनि कन्दमूल खाएर देशनिम्ति समर्पित हुन्छन् तर शासकले जनविश्वास गुमायो भने उसको स्वतः पतन हुन्छ । राजनीति गर्नेहरूले आसनमा होइन, जनताको हृदयमा बस्ने काम गर्नुपर्छ । नेपाल पहिले कमजोर थिएन । संसारमै साहस र सौर्यको निम्ति नामी थियो । ११५५ पृष्ठको ग्रन्थ ग्लिम्सेज् अफ वल्र्ड हिस्ट्री (पृष्ठ ३८४) मा जवाहरलाल नेहरूले गोर्खाली सेनाले सन् १७९० मा तिब्बतमाथि विजय प्राप्त गरेको उल्लेख गरेका छन् । यस्तै अमेरिकी कूटनीतिज्ञ हेनरी किसिन्जरले गोर्खाली सेनाले नरोकेको भए भारतमा रहेका ब्रिटिस सेनाले चीनमा हमला गर्ने थिए भनेर अन चाइना पुस्तकमा गोर्खाली सेनाको प्रशंसा गरेका छन् । आज नेपाल दास र कृतदासहरूद्वारा सञ्चालित छ । विदेशी हुकुम प्रमांगीमा चलेको छ । हिजो नारायणहिटी राजदरबारलाई प्रिय ठान्नेहरूलाई राजावादी भनेर व्यंग्य गरिन्थ्यो । आज सबै राजावादी भएका छन् । फरक यत्ति हो, हिजो स्वदेशी राजाको हुकुम चल्थ्यो, आज विदेशी राजाहरूको । यही कारणले जनतालाई सक्कली कविराजवैद्य र साँढेवैद्य छुट्ट्याउन गाह्रो भएको छ । रसियामा भएको क्रान्तिमा बोल्सेभिकले मेन्सेभिकलाई चुनौती दिँदै प्रारम्भमा तीनवटा नारा दिए (१) प्रजातान्त्रिक गणतन्त्र, (२) श्रमिकले आठ घन्टा मात्र काम गरे हुन्छ भन्ने मान्यता र (३) सम्पूर्ण जग्गाजमिनको न्यायोचित वितरण । सहरका श्रमजीवी र ग्रामीण साना तथा भूमिहीन किसानलाई प्रसन्न तुल्याउने लेनिनको चतुयाइँ थियो त्यो । सन् १९१७ मा गणतन्त्रसहित कम्युनिस्ट शासन आयो, तर कम्युनिस्ट पार्टीमै पैदा भयो धनाढ्य वर्ग । चीन, लाओस, उत्तर कोरिया, रसिया, क्युबा र भियतनाममा हजारौं नेता कम्युनिस्ट भएरै अर्बपति हुन पुगे । साम्यवादले सबैलाई समान बनाउँछ भन्ने नारा नेपालमै असफल बनेको छ । नेताहरू कार्यकर्तालाई मूर्ख बनाइरहेका छन् । आदर्श, नीति, सिद्धान्त र दर्शन त्यागेर सत्ताको प्रदक्षिणा गर्ने रोग महामारी झैं फैलिएको छ । २ माघ १९९० को भयावह भूकम्पबाट पीडित परिवारलाई तात्कालीन प्रधानमन्त्री जुद्धशमशेरको नेतृत्वमा केही महिनाभित्रै सम्पूर्ण व्यवस्था गरिएको थियो । बबर शमशेरका छोरा ब्रह्म शमशेरले नेपालको महाभूकम्प १९९० पुस्तकमा त्यसबेलाका घटना र उद्धार कार्यको बेलीविस्तार लगाएका छन् । हाल अमेरिकी दूतावास रहेको क्षेत्र महाराजगन्जमा उनको निवास थियो । पंक्तिकारसँगको भेटमा उनले भनेका थिए, कतिपय मान्छे राणालाई गाली गर्छन् तर त्यसबेला शासकले राष्ट्र र जनतालाई संकट पर्दा अहोरात्र सेवा गरेका थिए । हुन पनि हो, १९९० सालको भूकम्पपछि अन्य राष्ट्रबाट सहायता नलिई सरकारले युद्धस्तरमा काम गरेर जनतालाई राहत दिएको थियो । निजामती, प्रहरी र जंगीतर्फका सबैलाई चारचार महिनाको तलब पेस्की दिइएको थियो । राजपरिवार, राणा परिवार, देशका साहूमहाजनदेखि सर्वसाधारणबाट प्राप्त सहयोग दुरुपयोग हुन नदिन ब्रह्म शमशेर आफैं खटिएका रहेछन् । नेपालमा क्रिकेट खेलको विकासमा ठूलो योगदान गरेका उनी धर्मशास्त्र, साहित्य, कूटनीति, राष्ट्रिय सुरक्षालगायत धेरै विषयका ज्ञाता थिए । जेलमा बीस वर्ष पुस्तक लेख्ने पुराना प्रजातन्त्रवादी नेता खड्गमानसिंह बस्न्यात भन्थे, सबै राणा खराब थिएनन् । हाम्रा पुर्खाले हजारौं वर्षपहिल्यै ठूलाठूला मन्दिर, गुम्बा र सहर बनाएका थिए । भादगाउँ, ललितपुर, कीर्तिपुर, काठमाडौं, दैलेख र दोलखा आदि ठाउँका मन्दिरहरूमा जुन कला प्रतिविम्बित छ, त्यो देख्दा आश्चर्य लाग्छ । १६०८ सालमा बनाइएको पाटनको महाबौद्ध देवलको इँटा तयार गर्दा हजारौं वर्ष पुरानो प्रविधि प्रयोग भएको कुरा विद्वान्हरूले लेखेका छन् । माटोका अनेक जात (गिगिचा, हाकुचा, थकुरा, फिफिचा, गुंगुचा आदि) ल्याएर हावाले हम्किएर सुकाइन्थ्यो तर घाममा सुकाउन पाइँदैनथ्यो । कला, साहित्य र संगीतमा पारंगत छन्, काठमाडौं उपत्यकाका नेवारहरू । यहाँको संस्कृति र सभ्यता उनीहरूले नै बचाएर राखे । त्यसैले भनिन्छ, यहाँ ढुंगाढुंगामा देवताको बास छ । आज सभ्यता मर्दै गएको छ । धर्मसंस्कृति, परम्परा, रीतिरिवाज केही नमान्ने हुल्लडबाजहरू आए राजनीतिमा । ती गिद्दलाई मयुर भन्न थालियो । भारतले स्थापना गरिदिएका साँढेवैद्यहरू संविधान संशोधन गरेर भए पनि भारतीयलाई नेपालमा बहुमत बनाउने र हामी नेपालीलाई अल्पमतमा पार्न खोजिरहेका छन् । भारतीय राजदूतले सबैलाई मिलाउने आदेश दिइसके । चुनाव हार्दा थोडी म हारेको छु, भारत हारेको छ भन्नेहरूकै पक्षमा संविधानलाई अझै उत्कृष्ट बनाउने हो भने राष्ट्र रहँदैन । नयाँ नेपाल बनाउँछु भन्नेहरूले नयाँ घर, नयाँनयाँ अचल सम्पत्ति मात्र जोडे । पुरानो नेपाल मात्र जोगाए पुग्थ्यो, तर राष्ट्र नै ढल्ने अवस्थामा पुगेको छ । युरोपका जनता आज पनि आफू प्राचीन धर्मसंस्कृति र परम्पराका अनुयायी भएकोमा गर्व गर्छन् । त्यहाँ कन्जरभेटिभ पार्टीहरू सक्रिय छन् । नेपालमा उल्टो भइरहेको छ । आफ्ना अमूल्य परम्परा खुर्केर अरूको टाँस्ने प्रतियोगिता सुरु भएको छ । समाजशास्त्र, मानवशास्त्र, राजनीतिशास्त्र आदिका पुस्तकमा प्राच्य दर्शन, जीवनपद्धति, उन्नयन र सभ्यताको चर्चा गर्नुपर्नेमा पचासौं जना विदेशी लेखकका तर्क, विचार तथा तथ्य बटुलेर टालाटुली बटुली कति राम्री पुतली बनाउन कतिपय लेखक माहिर छन् । संविधानमै पहिलेपहिले शोषण, दमन, उत्पीडन मात्र थियो भन्ने सन्देश दिइएको छ । के त्यसो भए २०६३ सालपछि मात्र नेपाल चेतनशील भएको हो त ? किमार्थ होइन । दरबारको क्रेनले उठाएर धुरीमा पुर्याइएका केही अवसरवादीले गणतन्त्र र संघीयता राष्ट्रिय यथार्थ हो भनेका छन् । अहिलेको संविधानप्रति अगाध आस्था जनाएका छन् । राजतन्त्रप्रति आस्था राख्ने लाखौं कार्यकर्तालाई मन्दबुद्धिका मूर्ख ठानेका छन् । २०४६ सालको आन्दोलन चलिरहेका बेला वामपन्थी नेता (त्यो बेला एमाले जन्मेको थिएन) माधवकुमार नेपालले भारतीय सेना ल्याएर भए पनि गणतन्त्र स्थापना गर्नुपर्ने तर्क गरेका थिए । राधाकृष्ण मैनालीद्वारा लिखित पुस्तकमा यसको खुलासा गरिएको छ । पंक्तिकारले समेत चारपाँच वर्षअघि नै यसको रहस्योद्घाटन गरेको थियो ।) धेरै कुरा खुल्न बाँकी छ । गणतन्त्र राष्ट्रिय यथार्थ हो भन्दै हिँड्नेहरू कहाँबाट सञ्चालित छन् भनेर बुझ्नुपर्छ । धर्म निरपेक्षता, संघीयता र गणतन्त्र विदेशी कारखानाबाट उत्पादित विस्फोटक पदार्थ हुन् र गणतन्त्र राष्ट्रिय यथार्थ हो भन्नेहरू त्यसका डिलर । जुन दिनबाट संसद्लाई प्रयोग गरेर यी डाइनामाइट भिœयाइयो, त्यहाँबाट सुरु भयो, राष्ट्र विखण्डनको खेल । हामी आज त्यस्तै एम्बुसमा परेका छौं । स्पष्ट छ, गणतन्त्र रहेसम्म राष्ट्र सुरक्षित रहँदैन । बलात्कारीहरू खाटमुनि लुकाउने व्यवस्था हो यो । राष्ट्रिय सुरक्षामाथि संकटको कालो बादल मडारिएको छ । प्रधानसेनापति राजेन्द्र क्षत्रीले राष्ट्र विखण्डन गर्न खोज्नेहरूलाई तह लगाउने अभिव्यक्ति दिएका छन् । त्यसले सेना लाछी, लाचार र पराधीन भइसकेको छैन भन्ने सन्देश दिन्छ । तर राष्ट्रघातका हतियार र मतियार नै मुख्तियार भएर बसेका छन् भने त्यस्तो क्विजलिङ, लेन्डुप र मीर जाफर प्रवृत्तिलाई सेनाले कसरी निर्मूल गर्छ ? यो गम्भीर प्रश्न छ । राष्ट्र सुदृढ बन्नुपर्छ भन्ने विचारलाई महेन्द्रीय राष्ट्रवाद भन्ने युरोपीय र भारतीय द्रव्यभोगीहरूले दिल्ली, वासिङ्टन ब्रसेल्स तथा लन्डनका मालिकहरूका आदेशमा काम गरिरहेका छन् भन्ने स्पष्ट बुझ्न सकिन्छ । त्यसैले राष्ट्रवादमाथि हमला गर्न ती मर्सिनरी (भाडाका सिकारी) बनेका छन् । राष्ट्रवादी शक्ति को हुन् र को होइनन् ? यसमा भ्रम फैलाइएको छ । राजा महेन्द्र र राजा वीरेन्द्रसँग बीपी कोइरालाको मतभिन्नता थियो । तर २०३३ सालपछि बीपीले राजसंस्था राष्ट्रवादी शक्ति हो भन्ने स्वीकार गरे । उनले स्पष्ट भनेका छन्, मैले भनेको कुरोलाई पार्टीले मान्यो भने हाम्रो पार्टीको पनि भविष्य छ र नेपालको पनि भविष्य छ । मैले जुन मेलमिलापको कुरा बताएँ, त्यसलाई मानेनन् भने र अर्को बाटो लिए भने या कुनै विदेशीको मद्दत नभईकन हुँदैन भन्ने बाटो लिए या राजासँग झगडा गर्ने बाटो लिए, राजासँग भगडा छ, मैले भन्या छु, छैन भन्या छैन, तर मेलमिलापको जुन सैद्धान्तिक व्याख्या मैले गया छु, त्यसलाई छोड्यो भने हाम्रो पार्टीको भविष्य छैन र देशको पनि कुनै भविष्य छैन । (राजा, राष्ट्रियता र राजनीति, पृष्ठ १५५१५६) कांग्रेसले २०६३ सालपछि अर्को बाटो लियो । पुरानो मूल बाटो त्याग्यो । अर्थात् यसो भनूँ, हेडमास्टरका रिसले स्कुलमै आगो लगायो । पुजारीका रिसले मन्दिर जलायो । देशको सबैभन्दा ठूलो र पुरानो पार्टी आज उग्र कम्युनिस्टहरूको पछिपछि लागेर भिक्षाटन गरिरहेको छ । जनताले आमनिर्वाचनमा प्रथम बनाइदिएको पार्टी तेस्रो दलसँग हात थापिरहेको छ । झर्ला र खाउँला भनेर दौडेको छ । महाधिवेशन भएको एक वर्षसम्म पनि केन्द्रीय समितिलाई पूर्णता दिन नसक्ने नेतृत्व पाएको छ कांग्रेसले । नेपाली कांग्रेस आज देउवा कांग्रेस, सिटौला कांग्रेस, खड्का कांग्रेस, कोइराला कांग्रेस र पौडेल कांग्रेसलगायतका ससाना पसलमा नैतिकता बेचिरहेको छ । पुराना, त्यागी, सिद्धान्तवादी र योग्यहरू कहाँ छन् ? कांग्रेसी भनेर चिनिएका धेरैजसो नेताको प्रमुख चिन्ता पद र पैसा मात्र छ । अंग्रेजीमा एनसी (नेपाली कांग्रेस) भनिए पनि आईसी (इन्डियन करेन्सी) बाट थिचिएका छन् धेरै नेता । त्यसैले उनीहरूलाई नेपाल र नेपालीको चिन्ता छैन । राष्ट्रलाई कमजोर बनाउने व्यक्ति, समूह, दल, संगठन र छद्मभेषीहरूको अभिलेख राख्ने कसले ? राष्ट्रघातीहरूलाई छानीछानी नफर्किने गन्तव्यको भिसा दिने कसले ? राष्ट्रको सम्पत्ति, सुख, अधिकार र अख्तियारको दुरुपयोग गर्दै राष्ट्र तथा जनताको शोषण गर्ने जघन्य अपराधीहरूलाई फलामका पिँजडामा बन्द गरेर कोसी, कर्णाली र महाकालीमा बगाउने कसले ? विदेशीको दानापानीमा रमाएर उनीहरूलाई गुप्त सूचना बेच्ने प्रशासन, राजनीति, न्याय, कूटनीति आदि क्षेत्रका भाइरसहरूलाई निर्मूल पार्ने कसले ? नेपाल आमालाई पोलेर सेकुवा खान खोज्ने कपुतहरूलाई यमलोक पठाउने कसले ? त्यसैले राष्ट्र बचाउन निर्भीक, त्यागी, इमानदार, योग्य, सक्षम, दूरदर्शी, विकासप्रेमी र राष्ट्रवादी व्यक्ति वा शक्तिको खाँचो छ । किनभने साँढेवैद्यहरूबाट कदापि राष्ट्रको रक्षा हुनै सक्दैन । भारतको विहार राज्य (सीतामढी जिल्ला, थाना सोनबर्षा, कोहबर्षा गाउँ) बाट नेपाल छिरेका व्यक्ति नेपालको मन्त्री बनेर हामीलाई थर्काउँछन् । नेपाल लुटेर करोडौं सम्पत्ति कमाएका यस्तै अर्का नेता उत्तर प्रदेश (भारत) महाराजगन्जबाट आए । जनकराज पाण्डे नामका धनाढ्य व्यक्तिले नवलपरासीमा स्थापना गरेको खाँडसारी उद्योगमा यिनका बाबु मिस्त्री थिए । गरिबका छोरा पढाए पाण्डे गुरुज्यूले । आज नेपाल ट्क्र्याइदिन्छु भन्ने यस्तो अंगीकृत ग्याङ सक्रिय छ, मधेसवादी भनिने दलहरूमा । नेपालमा हिन्दी भाषा नेपाली भाषासरह हुनुपर्छ भन्छन् । भारतले स्थापना गरिदिएका साँढेवैद्यहरू संविधान संशोधन गरेर भए पनि भारतीयलाई नेपालमा बहुमत बनाउने र हामी नेपालीलाई अल्पमतमा पार्न खोजिरहेका छन् । भारतीय राजदूतले सबैलाई मिलाउने आदेश दिइसके । चुनाव हार्दा थोडी म हारेको छु, भारत हारेको छ भन्नेहरूकै पक्षमा संविधानलाई अझै उत्कृष्ट बनाउने हो भने राष्ट्र रहँदैन । नेपालीहरू आफ्नै माटोमा विदेशीका नोकर बन्नुपर्ने दिन आउँछ । के त्यसकै लागि गणतन्त्र र संघीयता चाहिएको हो ? उत्तर दिने कसले ?"
रोनाल्डोले बनाए ला लिगामा नयाँ कीर्तिमान,काठमाडौंः रियल मड्रिडका स्टार खेलाडी क्रिष्टियानो रोनाल्डोले ला लिगा फुटबलमा नयाँ कीर्तिमानी बनाएका छन्। ला लिगा अन्तर्गत आइतबार राति भिल्लारियलविरुद्धको खेलमा पेनाल्टीमार्फत गोल गर्दै रोनाल्डोले ला लिगामा पेनाल्टीमार्फत सवैभन्दा बढी गोल गर्ने खेलाडीको बनेका हुन्। सन् २००९ मा रियल मड्रिडसँग आबद्ध भएयता रोनाल्डोले ५७ गोल पेनाल्टीमार्फत गर्दै नयाँ कीर्तिमान कायम गर्न सफल भए। नयाँ कीर्तिमानी बनाउने क्रममा रोनाल्डोले रियल मड्रिडकै ह्यूगो सान्चेज़को कीर्तिमानी तोडे। ह्यूगो सान्चेज़ले ला लिगामा पेनाल्टीमार्फत ५६ गोल गरेका छन्। रोनाल्डोको जारी सिजनमा ला लिगामा पेनाल्टीमार्फत पाँच गोल गरिसकेका छन्। ला लिगामा पेनाल्टीमार्फत गोल गर्ने खेलाडीको तेस्रो स्थानमा रोनाल्ड कोएम्यान छन् उनले ४५ गोल गरेका छन् भने चौथो स्थानमा लुवोस्लाभ पेनेभले ४४ गोल गरेका छन्। बार्सिलोनामा लियोनल मेसी भने ४३ गोलका साथ पाँचौं स्थानमा रहेका छन्।
"भिल्लारियललाई रियल मड्रिडले हरायो, जितमा मोराटा बने नायक","काठमाडौंः दुई सुन्य गोल अन्तरले पछि परेको नतिजा उल्टाउँदै रियल मड्रिडले भिल्लारियललाई पराजित गरेको छ। गएराति भएको ला लिगा अन्तर्गतको खेलमा रियल मड्रिडले भिल्लारियललाई ३२ गोल अन्तरले पराजित गरेको हो। खेलमा सुरुवाती अग्रता भिल्लारियलले लिएको थियो। भिल्लारियलका लागि मेनुएल मुनोजले खेलको ५० औं मिनेटमा गोल गर्दै टोलीलाई सुरुवाती अग्रता दिलाए। यस्तै खेलको ५६ औं मिनेटमा केड्रिक बाकाम्बुले गोल गरेपछि भिल्लारियलले २० को अग्रता लियो। तर, ६४ औं मिनेटमा ग्यारेथ बेलले गोल गर्दै अग्रता २१ मा झारे। खेलको ७४ औं मिनेटमा रियल मड्रिडले पेनाल्टीको अवसर पायो र त्यसमा रोनाल्डो चुकेनन्। रियल मड्रिडका लागि खेलको ८३ औं मिनेटमा अल्वारो मोराटाले गोल गर्दै ३२ को जित दिलाए। जितसँगै रियल मड्रिड २३ खेलबाट ५५ अंकका साथ शीर्ष स्थानमा यथावत छ भने दोस्रो स्थानमा रहेको बार्सिलोनाको २४ खेलबाट ५४ अंक छ।"
बङ्गलादेशमा मनाङ र टिसी स्पोर्टस् बीचको खेल (लाइभ),काडमाडौं: बंगलादेशमा जारी शेख कमल अन्तर्राष्ट्रिय क्लब कप फुटबलको सेमिफाइनलमा नेपालको मनाङ मर्स्याङ्दी क्लब र माल्दिभ्सको टिसी स्पोर्टस् क्लब बीचको खेल जारी छ । लाइभ
शेख कमल फुटबलमा किरण चेम्जोङले गोल रोेक्दा मनाङ मर्स्याङ्दी पराजित,काठमाडौंः बंगलादेशमा जारी शेख कमल अन्तर्राष्ट्रिय क्लब कप फुटबलको सेमिफाइनलमा खेलमा मनाङ मस्र्याङ्दी क्लव पराजित भएको छ । नेपालको मनाङ मर्स्याङ्दी र माल्दिभ्सको टिसी स्पोर्टस् बीच सोमबार साँझ भएको खेलमा टिसीले मानाङलार्इ १० ले पराजित गरेकाे हाे । टिसी स्पोर्टसबाटका तर्फबाट नफुल अलीले खेलको ८२ औं मिनेटमा गरेको गोल नै निर्णायक बन्यो । टिसी स्पोर्टसबाट नेपाली राष्ट्रिय टोलीका गोलकिपर किरण चेम्जोङले गोल पोष्ट सम्मालेका थिए । मनाङका खेलाडीले पटकपटक गरेको प्रहारलाई किरणले उत्कृष्ट बचाउ गरे । नेपाली राष्ट्रिय टोलीका मुख्य गोलकिपर किरण 'म्यान अफ दी म्याच' भए अर्को सेमिफाइनल खेल आयोजक चितोगोङ अवहानी र कोरियाली क्लबबीच मंगलबार हुँदैछ । चिटगन स्थित रङ्गशालामा भएको खेलमा नेपाली दर्शकको बाक्लो उपस्थिति देखिन्थ्यो । (लाइभ)

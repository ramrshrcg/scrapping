शीर्षक,विवरण
राजनीतिमा अपराधीकरण,"राजनीति राज्य सञ्चालनको मूल नीति हो । यसै मातहत राज्यद्वारा सञ्चालित आर्थिक, प्रशासनिक, सुरक्षा, परराष्ट्र र विकास एवं अन्य नीतिहरू सञ्चालन हुने गर्दछन् । त्यसैले अन्य नीतिहरूको सार्थकता एवं प्रभावकारिता राजनीतिकै सार्थकता एवं प्रभावकारितामा निर्भर गर्दछ । विश्वमा ती मुलुकहरूले स्थिरता, प्रगति र ख्याति आर्जन गरेका छन्, जहाँको राजनीति सही रूपमा परिचालन हुने गरेको छ, राजनीतिक नेतृत्व सक्षम, जनउत्तरदायी र दृष्टिकोणयुक्त छ । सक्षम, जनउत्तरदायी एवं दृष्टिकोणयुक्त नेतृत्वले नै व्यापक जनपरिचालनद्वारा जनसमर्थन हासिल गर्न सक्छ र त्यस्तो नेतृत्वद्वारा शासित व्यवस्थालाई नै सही अर्थमा प्रजातन्त्र भन्न सकिन्छ । यसरी राजनीति कुनै रहर वा स्थार्थको लागि जोसुकैद्वारा गरिने पेसा नभएकाले यसमा योग्य, जनसेवी एवं दृष्टिकोणयुक्त व्यक्तिको संलग्नताको अपेक्षा गरिन्छ । उल्लिखित मान्यताविपरीत नेपालको राजनीति राष्ट्र एवं जनसेवा गर्ने माध्यम नभएर नाफामूलक व्यवसाय बन्न पुगेको छ । जुन व्यवसायमा कुनै लगानी, परि श्रम र धैर्यको आवश्यकता छैन । योग्यता एवं क्षमताको दरकार छैन । त्यसैले सजिलो तरिकाले, छोटो समयमा, उल्लेखनीय प्रगति गर्न चाहनेहरू राजनीतिमा संलग्न हुने गर्छन् । यो अवस्था २०४६ को जनआन्दोलन अझ खासगरी २०६३ को लोकतान्त्रिक' आन्दोलनपछि विकसित हुन पुगेको हो । परिणामतः यतिबेला राजनीतिमा त्याग, बलिदान र समर्पण गर्नेहरू टिक्नै नसकी विस्थापित हुने र भ्रष्ट, चाकडीबाज एवं आपराधिक प्रवृत्ति हुनेहरू सफल बन्ने स्थिति रहेको छ । राजनीतिक पार्टीहरूको सञ्चालन पार्टीहरूद्वारा स्वीकृत विधान र प्रजातान्त्रिक मूल्य एवं मान्यताका आधारमा नभई नेतृत्वको सनक र बहुलट्ठीपूर्ण निर्णयको आधारमा हुने गर्दछ । पार्टीका महत्वपूर्ण जिम्मेवारीहरूमा नेतृत्वका नातागोता, तिनका विश्वस्त, भरौटे, नेतृत्वलाई आर्थिक एवं अन्य लाभ पुर्याउनेहरूले मात्र स्थान प्राप्त गर्दछन् । पार्टीका भेला, सम्मेलन एवं महाधिवेशनहरू पार्टीको विधानमा निर्धारित समयमा सम्पन्न हुँदैनन् । केही गरी सम्पन्न भइहाले पनि नीति निर्माण एवं नेतृत्व चयन प्रक्रिया शीर्ष नेतृत्वको चाहनाबमोजिम हुने गर्दछ । पार्टीको कोष अपारदर्शी र मनोमानीपूर्वक सञ्चालन गर्ने गरिन्छ । यसरी राजनीतिक पार्टीहरू घोषित आदर्शविपरीत पूर्णतः नाफामूलक व्यवसायको रूपमा सञ्चालित भइरहेका र त्यसमा आबद्ध हुनेहरू लगानी, परि श्रम र जोखिमविना असीमित मुनाफा आर्जनकर्ताहरूको रूपमा रहेका पाइन्छन् । नेपाली राजनीतिको अर्को विकृत पक्ष यहाँ राजनीति निरपेक्ष धेरै कम व्यक्तिहरू छन् । यद्यपि राजनीति राज्य सञ्चालनको नीति हुने भए पनि यसमा सबै आबद्ध हुनुपर्छ भन्ने छैन । कारण राजनीति नाफामूलक व्यवसाय नभई सेवाको माध्यम हो । राजनीतिमा त्यस्ता व्यक्तिहरूको संलग्नताको अपेक्षा गरिन्छ, जो निःस्वार्थ भावले राष्ट्र एवं जनताको सेवामा समर्पित हुने गर्दछन् । राष्ट्र एवं जनताको हित उनीहरूको हित र राष्ट्र एवं जनताको प्रगति उनीहरूको प्रगति मानिन्छ । उनीहरू झीनामसिना स्वार्थहरूभन्दा माथि रहने गर्दछन् । नेपाली समाजले अग्रगामी परिवर्तनको नाममा यस्तो राजनीतिक परिपाटी व्यहोर्नुपरेको छ, जहाँ राजनीति, पेसा सर्वत्र मूल्यविहीनता व्याप्त छ । नेता, शासक एवं तिनका पिछलग्गुहरू आन्तरिक रूपमा खुला लुट एवं बाह्य रूपमा विदेशी दलालीलाई आफ्नो आदर्शको रूपमा पस्किइरहेका छन् । यस अवस्थामा नेपाली जनमानसको ऊर्जाशील हिस्सा एकातिर वैदेशिक रोजगार एवं स्थायी आवासीय अनुमतिपत्र प्राप्तिमै अल्मलिएको छ भने अर्को हिस्सा दलीय नेतृत्वको सत्ता स्वार्थमा भर्याङको रूपमा प्रयोग भइरहेको छ । यस अर्थमा राजनीति गर्नेहरू अन्य पेसा एवं व्यवसायकर्मीहरूभन्दा भिन्न र उच्च रूपमा हेरिन्छन् । त्यसैले राजनीतिज्ञहरूले लिने नीतिले नै राष्ट्रको आर्थिक, प्रशासनिक, सुरक्षा, परराष्ट्र, विकास एवं अन्य नीतिहरूलाई दिशानिर्देश गर्न पुगेको हो । राजनीतिलाई मूल नीति मानिने गरेको हो । यसविपरीत हामीकहाँ राजनीतिलाई व्यवसायीकरण मात्र गरिएको छैन, अन्य पेसा एवं व्यवसायमा संलग्न व्यक्तिहरूले समेत आफ्नो पेसाव्यवसायगत दायित्व बिर्सेर आपूलाई राजनीतिमा समाहित गर्ने गरेका छन् । त्यसैले अन्य कुनै पेसाव्यवसायमा संलग्न व्यक्तिले आपूलाई पेसाकर्मी वा व्यवसायी भनाउनुभन्दा राजनीतिकर्मीको रूपमा प्रस्तुत गर्नमा गर्व गर्दछ । अर्थात् एकजना प्रशासकले आफूलाई प्रशासकीय क्षमताको प्रदर्शनद्वारा नभई राजनीतिक पहुँच वा आबद्धताका आधारमा प्रस्तुत गर्न बढी रुचाउँछ । यही हाल शिक्षक, व्यापारी, किसान सबैको रहेको पाइन्छ । यसो हुनुको पछाडिको जिम्मेवार कारण चिन्तन वा दृष्टिकोण नभएर राजनीतिको आडमा मनपरी गर्ने चाहना हो । यो नेपाली समाजको यथार्थ हो, २०४६ मा बहुदलीय व्यवस्थाको पुनस्र्थापना भएपछि पेसा एवं व्यवसायकर्मीहरूले पेसागतव्यावसायिक नैतिकता बिर्सेर राजनीतिको आडमा मनपरी गर्ने गरेकै कारण कुनै क्षेत्रले पनि वाञ्छित सेवासुविधा प्रदान गर्न सकेको छैन । सबैले आफू आबद्ध क्षेत्रबाट अमर्यादित रूपमा फाइदा लिएर राजनीतिक पार्टी एवं नेतृत्वलाई सेवा पुर्याउने गरेका छन् । यसरी राष्ट्रिय जीवनका हरेक क्षेत्रमा आबद्ध सदस्यहरूलाई भ्रष्ट, अनैतिक र आपराधिक कार्य गर्ने छुट दिएर त्यसैमा हिस्सेदारी कायम गर्न पल्केको राजनीतिक नेतृत्व आपू सत्तामा पुगेपछि ती क्षेत्रहरूमा सुधार गर्नुको सट्टा तिनलाई अभै भ्रष्टीकरण गर्दै थप फाइदा लिने हेतुले प्रयत्नशील हुने गरेको देख्न पाइन्छ । यस प्रकार राजनीतिकर्मीहरूले पेसागतव्यवसायकर्मीहरूलाई भ्रष्टीकरण एवं अपराधीकरण गर्ने र पेसागतव्यवसायकर्मीहरूले राजनीतिकर्मीहरूलाई भ्रष्टीकरणअपराधीकरण गर्ने कार्य हामीकहाँ प्रजातन्त्र र अग्रगमनका नाममा हुने गरेको देख्दा नेपाली जनता राजनीतिलाई आपराधिक कर्मको रूपमा हेर्न र बुझ्न बाध्य हुन पुगेका छन् । यस किसिमको अवस्थामा असल मुद्रालाई खराब मुद्राले विस्थापन गर्दछ' भन्ने मौद्रिक क्षेत्रमा प्रचलित नियम जस्तै इमानदार, त्यागी एवं आदर्शवान् राजनीतिकर्मीहरू विस्थापित हुन पुग्नु स्वाभाविकै पनि हो । नेपाली राजनीतिमा हुर्कंदै गरेको चरम विकृत पक्ष, राजनीतिक नेतृत्वद्वारा विदेशीहरूको दलाली रहेको छ । राष्ट्रिय राजनीतिका प्रायः सबै पक्षहरूलाई भ्रष्टीकरणअपराधीकरण गरिसकेपछि अब नेपाली राजनीतिक नेतृत्वलाई नेपाली जनमतप्रति रत्तिभर भरोसा रहेन । त्यसैले अब उनीहरू समयमा निष्पक्ष निर्वाचन सम्पन्न गरी जन अभिमतअनुरूप सत्ता एवं प्रतिपक्षमा रहेर संविधान र जनताद्वारा आपूलाई प्रदत्त जिम्मेवारी निर्वाह गरी देशमा प्रजातान्त्रिक परिपाटीलाई संस्थागत गर्ने कार्यमा लाग्न इच्छुक छैनन् । यसको सट्टा विदेशीको दलाली गरेर सत्तामा उक्लने, उनीहरूकै आशीर्वादमा नानाथरीका हत्कण्डा अपनाउँदै सत्तालाई निरन्तरता दिने अनि सत्ताको दुरुपयोग गरेर आर्थिक उपार्जनको लागि पेसागतव्यवसायकर्मीहरूलाई भ्रष्टीकरण गर्ने कार्यमा मात्र उनीहरूलाई भरोसा छ । यसरी अब राष्ट्रिय राजनीतिको केन्द्र नै स्वदेशमा नभएर विदेशमा स्थानान्तरण हुन पुगेको छ । लोकतन्त्र' देखाउने दाँत भएको छ । अनि संविधानले सार्वभौम बनाएका जनता राजनीतिक नेताहरूको खेतालामा परिणत हुन पुगेका छन् । नेपाली जनताले कहीँ नभएको जात्रा हाँडी गाउँमा' भनेजस्तै आयातित भडुँवा लोकतन्त्रको रमिते पात्र बन्नुपरेको छ । यसरी नेपाली समाजले अग्रगामी परिवर्तनको नाममा यस्तो राजनीतिक परिपाटी व्यहोर्नुपरेको छ, जहाँ राजनीति, पेसा सर्वत्र मूल्यविहीनता व्याप्त छ । नेता, शासक एवं तिनका पिछलग्गुहरू आन्तरिक रूपमा खुला लुट एवं बाह्यरूपमा विदेशी दलालीलाई आफ्नो आदर्शको रूपमा पस्किइरहेका छन् । यस अवस्थामा नेपाली जनमानसको ऊर्जाशील हिस्सा एकातिर वैदेशिक रोजगार एवं स्थायी आवासीय अनुमतिपत्र प्राप्तिमै अल्मलिएको छ भने अर्को हिस्सा दलीय नेतृत्वको सत्ता स्वार्थमा भर्याङका रूपमा प्रयोग भइरहेको छ । अनि बाँकी अकर्मण्यतामा बिताइरहेको छ । सर्सर्ती हेर्दा मुलुकको वर्तमान स्थिति उत्साहप्रद देखिँदैन । तापनि जुनसुकै कुराको पनि सीमा हुन्छ, दलीय नेताहरूले आफ्ना भ्रष्ट एवं विदेशीको दलाली गर्ने क्रियाकलापबाट मर्यादाको सीमा नाघेका छन् । जुन कुरोसँग आम नेपाली राम्ररी परिचित भइसकेका छन् । अनि उनीहरूबीच एक किसिमको उकुसमुकुसको अवस्था देखिन्छ । यो अरू केही नभएर दलीय एवं शासकीय भ्रष्टाचार र राष्ट्रघातबाट उन्मुक्तिको चाहना हो । यो निकट भविष्यमै भ्रष्टाचारी एवं राष्ट्रघातीविरुद्ध जनआक्रोश प्रकट हुने कुराको पूर्व संकेत पनि हो । यसै कुरालाई आकलन गरेर त्यसबाट बच्न एकथरी भ्रष्टाचारी एवं राष्ट्रघातीहरूले आफूहरूलाई नयाँ स्वरूपमा प्रस्तुत गर्ने चतुर्याइँ गर्न खोजिरहेका छन् । तर जनताले सबैका कर्तुतको एकएक हिसाबकिताब राखेका छन् । ढिलोचाँडो तिनीहरूले आफ्ना कर्तुतहरूको हिसाब चुक्ता गर्नुपर्नेछ । बल्ल त्यही घटना मुलुकको इतिहासमा वास्तविक परिवर्तनको घडीको रूपमा अंकित हुनेछ । स्वाभिमानी, राष्ट्रप्रेमी जनहरूले त्यस घडीको प्रतीक्षामात्र गर्ने होइन, त्यसको शीघ्र आगमनको लागि तत्परतासमेत देखाउनुपर्ने बेला आएको छ ।"
सांसदकै घरमा चोरी !,"खाना, नाना र छाना नभएको ठाउँमा बरु बस्न सकिन्छ, तर सुरक्षा नभएको स्थानमा एकछिन पनि बस्न सकिँदैन । त्यसैले राज्यको पहिलो कर्तव्य नागरिकलाई हरपल सुरक्षा प्रत्याभूत गराउनु हो ।' विस्टन चर्चिल, बेलायतका प्रधानमन्त्री' नेपालीहरूको राष्ट्रिय चाड दसैंमा राजधानी काठमाडौंमा भएका दुई घटना यतिखेर चर्चामा छन् । पहिलो, दसैं मनाउन आफ्नो घर धनुषा गएका कांग्रेसी सांसद रामकृष्ण यादवको डेरामा चोरी भएको खबर दसैंलगत्तै प्रकाशित हुन थालेका राष्ट्रिय सञ्चारमाध्यमहरूले प्राथमिकताका साथ प्रकाशनप्रसारण गरे । विधायक यादवले दसैंलगत्तै बसेको संसद बैठकमा भावुक भएर भने, म घर गएको समयमा मेरो डेरामा चोरी भयो । मेरा बहुमूल्य सामान र नगद चोरले लगेछ । हाम्रो सुरक्षा निकाय कहाँ छ ? चोरलाई यथाशीघ्र पक्राउ गरी मेरो सामान र नगद फिर्ता होस् र चोरलाई कारबाही गरियोस् ! दोस्रो, पूर्व सांसद मधुसूदन अग्रवाल र उनको परिवार नै लागूऔषधमा प्रयोग हुने रसायन भित्र्याएर तस्करी गरेको आरोपमा प्रहरीको खोजीमा रहेका छन् ।यी दुवै खबर अखबार पनि दसैंको अवसरमा बन्द रहेका बेला संसद् भवनमा सुरु भएको बैठकमा सबैको चासो भएको समाचारको रूपमा उठेका छन् । संसद् बैठक चलिरहेको थियो र त समाजमा भइरहेका आपराधिक गतिविधि सार्वजनिक भएका हुन् । अहिले संसद् नबस्दो हो त राजधानीमै मौलाइरहेका अपराध गुमसुम हुने थिए । समाजमा शान्तिसुरक्षा कायम गर्न जनताले तिरेको तिरोबाट तलब, भत्ता र सुबिधा खाइरहेको सुरक्षा निकायको नालायकी पनि उजागर हुने थिएन । सांसदको घरमा चोरी भएको खबर थियो र त सदनमा जोडदार किसिमले चोरी डकैती भएको विषयले प्राथमिकता पायो अन्यथा यस्ता खबर छायामा परेर सायद त्यसैगरी बिलाउने थिए जसरी तस्करी, माफिया, बिचौलिया, दलाली, ठेकेदारहरूले असुलेर जनतालाई दिक्क पारेका खबर बिलाएका थिए । दसैं मनाउने नाउँमा तस्कर, भ्रष्टाचारीले अकुत धनराशि असुलेर नेता, सांसद, कर्मचारी, प्रहरीलाई सलामी टक्य्राइएका खबरहरू खबर नै बनेका थिएनन् । भूतपूर्व मात्र होइन, लोगोवाला सांसद, पार्टीका पदाधिकारी, कर्मचारीहरू दाइ, नेताजी, माननीय, हाकिम साहेबको सम्बोधनमा जय नेपाल, लालसलाम, अभिवादनबाट संरक्षित भएको दोहोर्याइरहन पर्दैन, जगजाहेर नै छ । दसैंलगत्तै संसद्मा उजागर भएका दुई घटनाले समाजमा भित्रभित्र पन्पिरहेका शान्तिसुरक्षा, भ्रष्टाचार तथा चोरीडकैतीका घटना हाम्रो समाजमा मौलाइरहेको तथ्यलाई सुनको किस्तीमा पस्किएको छ । यसले सत्तरी हजारमाथिको संख्यामा रहेका जनपथ प्रहरी, चालीस हजारमाथिका सशस्त्र प्रहरी, हजारौं गुप्तचार तथा लाखको आसपासमा रहेका सेनालाई ठाडै चुनौती दिएको छ । यति धेरै सुरक्षा निकायको मौजुदगीमा कसरी जहाँसुकै चोर, डाँका, तस्कर, लफंगा उम्किरहेका मात्र होइनन्, मौलाइरहेका होलान् ? यिनीहरू किन तुरुन्तै गिरफ्तार हुँदैनन् ? अथवा घटना हुनुअघि नै यी अपराधी किन चर्यापचुरूप पारिँदैनन् ? बेलाबेलामा सुरक्षा निकायले पुराना अपराधीहरूलाई पनि समातेर कानुनको दायरामा ल्याएका खबर सुनिन्छन् । वास्तवमा पुलिस संयन्त्रका कतिपय कामबाट यो निकाय यति काबिल र सशक्त देखिन्छ कि यो साँच्चिकै लाग्यो भने चौबीस घन्टाभित्रै अपराधीलाई नियन्त्रणमा लिन र हाम्रो समाजलाई सुरक्षाको अनुभूति दिइरहन सक्छ । तर समाजमा सर्वसाधारणलाई विभिन्न आपराधिक समूहहरूले सन्त्रास फैलाइरहेका छन् । बालुवा, गिट्टीमात्र होइन, ठेक्कापट्टा, निर्माण कार्य, उद्योग, व्यापार व्यवसाय, शिक्षा, स्वास्थ्य आदि हरेक क्षेत्रमा हप्ते, मासिक र वार्षिक रूपमा नियमित पैसा उठाउने स्थानीय डनको साम्राज्य कायम छ । यसले गर्दा चाडपर्व आयो कि स्थानीय उद्यमीहरू उकुसमुकुस भई निसास्सिएर रहन बाध्य छन् । यस्तोमा हाम्रा उपरोक्त सुरक्षा निकाय प्रभावकारी रूपमा परिचालित हुनै पाएन किनकि प्रहरी, प्रशासन र नेताहरू इमानदारीका साथ कठोर र साहसी बन्नै सकेनन् । जबकि खाँचो छ, आफ्नै छोरोभतिजो समाजको शान्तिसुरक्षा र अमनचैनमा भाँजो बनेर आयो भने पनि नसिहत दिन, कारबाही गर्न र गिरफ्तार गरेर कालकोठरी पुर्याउनसमेत सत्य सेवा सुरक्षाको बर्दी लगाएको प्रहरी प्रशासन सशक्त हुनुपर्ने हो । अझ अपराध हुनुअगाडि नै अपराधीलाई पाता फर्काउन सक्नुपर्ने हो । यसकै लागि उनीहरूलाई सरकारले तलब भत्ता दिएको हो । अरूले बोके अपराध ठहरिने हतियार खुलेआम बोक्न र आवश्यक परेको ठाउँमा चलाउन पनि राज्य र कानुनले प्रहरीलाई लैस गरेको हो । यो काम गरेर अपराधी जोसुकै होस्, चाहे नेता, मन्त्री, कर्मचारी वा कुण्डले मुण्डलेवाला स्थानीय डन होस्, तिनलाई ठिगुर्याउन सक्नु आजको आवश्यकता हो । व्यावसायिक रूपमा दक्ष, कर्मठ, आँटिला र काविल प्रहरी अधिकृतहरू नभएका पनि होइनन् । रमेश खरेल, सर्वेन्द्र खनाल, प्रद्युम्न कार्की, बमबहादुर भण्डारी, मीरा चौधरी, पुष्कर कार्की, नवराज सिलवाल, यादव खनाल, देवेन्द्र सुवेदी, सोवेन्द्रसिंह राठौर, सविन प्रधान, निरज शाही, विक्रमसिंह थापा, ठूले राई, वेद विष्ट, किरण बज्राचार्य, उत्तमराज सुवेदी, प्रकाशजंग कार्की, पिताम्बर अधिकारी, नारायणसिंह खड्का, शैलेश थापा, मनोज केसी, सविन प्रधान, वसन्त रजौरिया, शिवकुमार श्रेष्ठ, दिपेश लोहनी, राजेशनाथ बास्तोला, दिनेश आचार्य, रन्जु सिग्देल, रवीन्द्रनाथ रेग्मी आदिहरू र उनीहरू जस्ता सकल दर्जाका प्रहरीहरू जनताको आडभरोसको केन्द्र बनेर अगाडि बढे भने यो देशमा अपराधीले टाउको ठड्याउन पाउने छैनन् । यसको लागि सुरक्षा निकायका व्यक्तिहरूले व्यावसायिक क्षमता र दक्षताका साथ कानुनको पालना गर्दै अगाडि बढ्नुको विकल्प छैन । यसो भयो भने तस्कर, डन र माफियालाई हाम्रो प्रहरीले तह लगाउन सक्छ । क्े कुरा बिर्सन सकिँदैन भने अहिलेको अवस्था यत्तिकै उत्पन्न भएको होइन । राणाकालको कुरा छोडौं, पञ्चायतकालमा मण्डलेहरूलाई खुलेआम चोरी, डकैती, लुटपिट, हुलहुज्जत, गुन्डागर्दी गर्ने छुट थियो । ०४६ सालको परिवर्तनपछि दरबारिया वरिपरि कांग्रेसी शासनमा हप्ता उठाउने स्थानीय डनको संस्कृति सुरु भयो । विहारी शैली हावी भयो । विहार र उत्तर प्रदेशमा हुने जस्ता अपराधको नक्कल हुन थाल्यो । सोझासीधा व्यवसायीलाई दुःख दिन थालियो । एमाले शासनकालमा त्यसैको नक्कल गरियो । ०५२ सालमा माओवादी विद्रोह सुरु भएपछिका चार वर्ष चोरडाँका वास्तवमा सुषुप्त झैं भए । मलेसिया र खाडीमा ती केही डनहरू पलायन भए । वास्तवमा त्यो समयमा अपराधमा न्यूनीकरण भएकै थियो, माओवादी ज्यादतीबाहेक । तर ०६३ को आन्दोलनपछि जो भ्रष्टहरूलाई कारबाही गर्थे, तिनै छोटे सरदार बन्न थाले । कानुन बनाएर हरेक नागरिक, पेसाकर्मी, व्यवसायीलाई सुरक्षित भएर अगाडि बढ्ने वातावरण बनाउने विधायक अर्थात् सांसदहरू नै हुन् । सुरक्षा निकायलाई अधिकारसम्पन्न पार्ने पनि सांसद हुन्, तर यही काम हुन सकिरहेको छैन । नियन्त्रण, कब्जा र चन्दा असुली माओवादीको नियमित कार्यसंस्कृति नै बन्यो । सेना र प्रशासनले गणतन्त्र संस्थागत गर्न दिन्नन् कि भनेर गिरिजाप्रसादकै सहमतिमा प्रचण्डले वाईसीएल गठन गरे । तर वाईसीएलले समाजमा कस्तो आतंक मच्चायो भने त्यसको प्रतिकार गर्न एमाले युथफोर्स, कांग्रेस तरुण जत्था नै बनाउन बाध्य भए । वाईसीएलको प्रतिकार गरेर त्यसलाई ठेगान पनि लगाए । दोस्रो संविधानसभासम्म आइपुग्दा वाईसीएल, युथफोर्स र तरुण जत्था विघटन त भयो तर विघटनपछि यी संस्था संस्थागत पो हुन थाले । कांग्रेस र माओवादीमा धेरै यस्ता युवा टिकट हत्याउन सफल बने । एमालेमा पनि तिनैले भ्याए र अचम्मसँग पार्टीमा जोडिए । तिनलाई पार्टी र केही नेताले संरक्षण गर्नुसम्म गरे । पैसा पनि उठाएर दिने र चुनावमा गुन्डा प्रयोग गर्न पाइने लोभमा नेताहरू गुन्डाहरू पोस्न लागे । तर गुन्डाहरूले नेताको आडमा प्राकृतिक स्रोतसाधनको दोहनमा भित्रैसम्म हात गाडे । नेता मात्र होइन, प्रशासन र प्रहरीसम्म हिस्सा बाँड्न थाले । एकपटक त कस्तोसम्म थियो भने ठेक्का होस् वा बाटो बनाउने, जलविद्युत् योजना निर्माण होस् वा इँटा, बालुवा ठेक्का सबैतिर डन, तस्कर र दलालहरूकै बिगबिगी रह्यो । यिनीसँग मुकाबिला गर्न नसक्ने वास्तविक व्यवसायी र उद्यमी विस्थापित नै भए । व्यापार व्यवसायमा अपराधीको हालीमुहाली नै भयो । अपराधीहरू देशभर सञ्जाल फैलाएर राज गर्न थाले । अकुत सम्पत्ति कमाउनेहरूलाई न अख्तियार न त सम्पत्ति शुद्धीकरण आयोगले नै हेर्यो । ट्यापे, मुन्द्रे, जगल्टे, डन, आवारासँग सम्पत्ति कति छ ? तिनले चढ्ने प्राडो, पजेरो, टक्सन, ल्यान्डरोभर, बोलेरो जस्ता महँगा गाडी कुन कमाइले जुटेको हो हेर्ने कुनै निकाय नै भएन । वास्तवमा यो कसले हेर्ने हो ? प्रहरी ? प्रशासन ? संसद्मा पनि यसबारे कहिल्यै बहस भएन । हुनुपर्ने बहस यो हो । जब सांसदको घर चोरियो बल्ल सांसदको बोली संसद्मा उठेको छ । चोरीको गीत गुनगुनाउन सांसद बाध्य भएका छन् तर यो गीत त रत्यौलीमा मादल ठोकेर घन्काउने गीत झैं बन्नुपर्ने थियो । डन, तस्कर र माफियाको पैसा र गुन्डाहरूबाट घेरिएर हिँड्ने सांसद, मन्त्रीहरूलाई नंग्याउनुपर्ने थियो । सांसदको लोगो लगाएर अपराधी संरक्षण गर्नेहरूलाई कानुनको कठघरामा ल्याउनुपर्ने थियो । कानुनको कठघरामा ल्याउन जबर्जस्त रूपमा लाग्नुपर्ने थियो । तब मात्र जनताले सुरक्षित भएको महसुस गर्न सक्ने थिए । किनभने कानुन बनाएर हरेक नागरिक, पेसाकर्मी, व्यवसायीलाई सुरक्षित भएर अगाडि बढ्ने वातावरण बनाउने यिनै विधायक अर्थात् सांसदहरू नै हुन् । सुरक्षा निकायलाई अधिकारसम्पन्न पार्ने पनि यिनै सांसद हुन्, तर यही काम हुन सकिरहेको छैन । सुरक्षा निकायको ड्रेस लगाउनेहरूलाई देख्दैमा जनतालाई म सुरक्षित छु भन्ने अनुभूति हुन सकिरहेको छैन । मेरो सुरक्षाकर्मी आयो अब म सुरक्षित छु भन्ने जनतामा महसुस र विश्वास हुन नसकेसम्म जनता र समाज सुरक्षित बन्न सक्ने छैन । यही चुनौती सुरक्षा निकायमा रहेका इमानदार, प्रतिबद्ध र व्यावसायिक प्रहरीसामु बाधक बनेर बसेको छ । आम जनताले भर र विश्वास गर्ने प्रहरी बन्न सजिलो छैन । यसका लागि अहिलेको नकच्चरो संस्कृति बदल्न काविल अधिकृत र सकल दर्जाले आफ्नो संरचनाभित्र रहेको अपराधवृत्ति निकालेर फ्याँक्नु जरुरी छ । यो संस्कृति कायम गर्न काम गरेर देखाउनुको विकल्प नै छैन । उनीहरू यो संस्कृति बनाउन लागे भने तिनका परिवार र टोलछिमेकले पनि गर्व गर्न थाल्नेछन् । इमानदार व्यावसायिक र कर्तव्यनिष्ठ प्रहरीलाई सञ्चारमाध्यमले पनि समाजमा घुलमिल गराउनुपर्छ, अन्यथा सामाजिक सुरक्षाका खम्बा मक्किए, घुन, धमिरा लागे भने त्यसले सिंगो समाजलाई नै तहसनहस बनाइदिनेछ । एक समाजशास्त्रीले भने, त्यसैले बर्दीधारीहरूले जनतालाई यो अनुभूत गराउन लाग्नैपर्छ किनभने त्यो समाजको मात्र उन्नति र प्रगति हुन्छ जहाँ चुस्त, व्यावसायिक र इमानदार प्रहरी हुन्छ !"
प्रत्यक्ष निर्वाचित नै राष्ट्रपति किन ?,"नेपालमा पहिलोपटक संविधानसभाबाट संविधान निर्माण भएको एक वर्ष पुगेको छ । यो एक वर्षको अवधिमा संविधानका केही प्रावधान संशोधन भए पनि संविधानप्रति विविध जाति, मधेसी समुदाय असन्तुष्ट देखिएका छन् । संविधान निर्माणको एक वर्षको उपलक्ष्यमा सरकारले बिदा घोषणा गरी धुमधामका साथ टुँडिखेलमा खुसीयाली मनायो । विपक्षमा रहेको एमाले संविधान निर्माणमा अंशीहार भए पनि छुट्टै वसन्तपुरमा संविधानबारे आफ्ना विचारसहित मनायो भने मधेसी, जनजातिले कालो पट्टी बाँधेर कालो दिवसका रूपमा असोज ३ गतेलाई सम्झे । यस्तो अवस्थामा देशको राजनीतिक गम्भीर अस्थिरताको दिशामा अगाडि बढेको हुँदा संविधान कार्यान्वयन हुने सम्भावना कम देखिएको छ । प्रदेशहरूको सिमांकनमा देखिएको जटिलतालाई सम्बोधन नगर्दा स्थानीय तहरूको शासकीय संरचनाहरूमा पनि समस्या देखिँदै जाँदा यो अगाडि बढ्न नसक्ने अवस्था देखिन्छ । संविधानसभाबाट संघीय लोकतान्त्रिक गणतन्त्रको संविधान घोषणापछि पनि सापेक्षित रूपमा राजनीतिमा देखिएको अस्थिरता देशको लागि दुर्भाग्य नै हो । यसले गर्दा देशको आर्थिक विकासलाई अवरोध गर्छ भने प्राप्त राजनीतिक अधिकारको पनि रक्षा हुन सक्दैन, यो चुनौतीको रूपमा नै देखा पर्न थालेको छ । नेपालको राजनीतिक सहकार्य सहमतिबाट संविधान कार्यान्वयनको दिशामा कम र सत्ता खेलमा लिप्त बढी देखिएको छ । किस्ताबन्दीको रूपमा बन्ने सरकारलाई कालोबजारी गर्ने भ्रष्टाचार गर्नेले पनि टेर्ने स्थिति हुँदैन र व्याप्त महँगी बढ्ने कारण पनि त्यही नै हो । हामी सबैलाई थाहा छ एकातिर देश भूकम्प र नाकाबन्दीले देशको कुल ग्राहस्र्थ उत्पादन निरन्तर ओरालो लाग्नु अर्कोतिर मुलुकलाई आवश्यक भावनात्मक एकता नहुँदा अस्थिर राजनीतिक दिशामा देश अगाडि बढ्दा पनि राजनीतिमा अपत्यारिलो किसिमको संकट गहिरिँदै गएको अनुभूति हुन थालेको छ । यहाँनेर यिनी विविध विषयमा अल्झिएका समस्यालाई समाधान सापेक्षित रूपमा कायम गर्दै संविधान कार्यान्वयन गर्ने र गतिरोध हटाउन आवश्यक छ । त्यसभन्दा अर्को विकल्प खोज्नु भनेको प्राप्त उपलब्धिलाई पनि गुमाउनुपर्ने हुनेछ । हामीले नेपालको संविधान (२०७२) मा लोकतन्त्र, गणतन्त्र, संघीयता, धर्म निरपेक्षता, समाजिक न्याय, समावेशिता, समानुपातिक र समाजवादउन्मुख जस्ता राजनीतिक सिद्धान्तमा विजय हासिल गरी स्थापित गरिसकेका छौं । नेपाल समाजमा लोकतन्त्रीकरण आधुनिकरणको दृष्टिकोणले यो युगान्तकारी फड्को हो या परिघटना नै हो । नेपाली जनताले राजतन्त्रात्मक सामन्ती व्यवस्था, रुढिवादी, निरंकुश, एकात्मक पितृसत्तात्मक व्यवस्थालाई प्रतिस्थापन गरेको छ । नेपाली जनताले न्याय, स्वतन्त्रता, संघीयता र समानतामा आधारित लोकतान्त्रिक गणतन्त्रको लागि आठ दसकसम्म त्याग र बलिदानको संघर्ष गरे, हजारौंको संख्यामा सहादत भए, हजारौंको संख्यामा बेपत्ता भए, हजारौंको संख्यामा अंगभंग भए, थुप्रैका परिवार छिन्नभिन्न भएर मात्र यो उपलब्धि प्राप्त भएको हो । यो युगको सुरु गर्न हामी सबैको रगत, पसिना र आँसुले लत्पतिएका भावना जोडिएका छन् । संविधानमा कतिपय अपूर्णता र कमजोरी छन् । यो अपरिवर्तनीय चीज होइन, यो गतिशील एउटा दस्ताबेज हो । यसलाई समय र परिस्थितिअनुकुल जनताका भावना, चाहना र मागअनुरूप संशोघित, विकसित परिमार्जित गर्दै जानुपर्छ र समयअनुकुल अगाडि बढ्न पनि आवश्यक छ । हामीले के बुझुनुपर्छ भने नयाँ संविधान घोषणपछि सबै ठीक भयो भन्ने होइन । यो त केवल हाम्रा अधिकांश पुराना अन्तरविरोध हल भएका छन् । केही अन्तरविरोध बाँकी रहेका छन् भने केही नयाँ सृष्टि गरेको छ । नयाँ संविधानमा मधेसी समुदाय, जनजाति प्रदेशको सिमांकनबारे असन्तुष्ट छन् र अन्तरविरोध नयाँ ठाउँमा पुगेको छ । संविधान बनेको एक वर्षमा सर्मथन र विरोधका दुइटा कार्यक्रम देशमा हुन पुगे । एकथरी यसलाई संशोधन गरेर जानुपर्छ र संविधान कार्यान्वयन गर्नुपर्छ भन्दैछन् भने अर्कोथरी ९० प्रतिशत प्रतिनिधिले बनाएको उत्कृष्ट संविधान यसलाई संशोधन गर्ने गुन्जाइस छैन र गर्नु हुँदैन भनिरहेका छन् । यस्तो अवस्थामा कसरी राजनीतिक स्थायित्व हुन सक्छ । नयाँ संविधान संघीयताको सिमांकनलाई लिएर सबैभन्दा चर्को विवाद छ र बाह्य शक्तिहरूले पनि यसमा खेल्ने मौका पाएका छन् । यसले गर्दा देशको राजनीतिक स्थिरता र शान्तिका लागि पनि राज्य पुनर्संरचनाका मूलभूत विवाद समाधान गर्न सरोकारवालासित छलफलको आवश्यकता छ । यो सत्ता पक्षले मात्र होइन, प्रतिपक्षलाई पनि सहमतमा ल्याएर अगाडि बढ्ने बेला हो । विडम्बना हो, प्रदेश सिमांकनको विवाद यथावत् राखेर पुरानै जिल्लालाई कायम राखी सरकारले गाउँपालिका, नगरपालिका तथा अन्य स्वायत्तता क्षेत्रहरूको संख्या र सीमा निर्धारणको लागि आयोग गठन गरेको छ । प्रदेशको सिमांकन आयोगले उल्टो प्रक्रियाको जो थालनी गरेको छ, यो समाधानभन्दा पनि विवाद ल्याउने मात्र भएको छ । यसले समाधान होइन, जटिलता नै थप्ने निश्चित छ । साविक जिल्लाका सिमाना हेरफेर नगर्ने गरी स्थानीय तहको पुनर्संरचना गर्न आयोगलाई दिएको कार्यदिशा नै त्रुटिपूर्ण मात्र होइन, संविधान र संघीयताविपरीत छ । नयाँ संविधानमा संघ (केन्द्र) प्रदेश, गाउँपालिका र नगरपालिकाको अवधारणा राखेको छ, जिल्लाको कुनै संरचना छैन, जिल्ला कायम राख्ने हो भने रुकुम र नवलपरासीको हकमा आयोगले कसरी तय गर्ने हामीले संघीयताविरोधी गतिविधिमा जानु हँुदैन । त्यसैले प्रदेश, गाउँपालिका, नगरपालिको आधार झनै सिमांकन गर्न आवश्यक छ । अर्को समस्या भनेको शासकीय स्वरूपको प्रश्न पनि हो । निरकुश पञ्चायती व्यवस्थाको ३० वर्षको केही अवधि छोडेर २००७ सालयता कुनै पनि जननिर्वाचित सरकारले आफ्नो पूर्ण कार्यकाल बिताउन पाएका छैनन् । यो अवस्थामा जो सरकार भए पनि आफ्नो रक्षामा मात्र ध्यान केन्द्रित गर्नु स्वाभाविक पनि हो । तर यो समस्याको समाधान होइन । यहाँनेर शासकीय स्वरूपमै हाम्रो त्रुटि छ २६ वर्षको लोकतन्त्रमा २४ औं प्रधानमन्त्री देशको बन्नु लज्जास्पद नै हो । हामी गम्भीर बनौं, सबैको स्थायित्व सरकारको लागि संविधान संशोधन गरेर प्रत्यक्ष राष्ट्रपतिको निर्वाचन अवलम्बन गरौं । अरू देशको राजनीतिक अवस्था हेर्दा हाम्रो देशको राजनीतिक अवस्था नाजुक नै छ र पटकपटक सत्ता परिवर्तनको खेल, तेस्रोचौथो स्थानमा रहेको पार्टीको नेतृत्वमा सरकार बन्नु अस्वाभाविक बनेको छ । यसले के देखाउँछ भने एउटा सरकारले बनाएको नीति तथा कार्यक्रम अर्को सरकार आउँदा लागू नहुने र भताभुंग हुने गरेको छ । प्रत्यक्ष निवार्चन हुने प्रतिनिधिमूलक लोकतन्त्रमा कुनै पनि दलको स्पष्ट बहुमत नआउने अवस्था थियो भने अब त हामीले समानुपातिकसहितको मिश्रित प्रणाली नयाँ संविधानमा लागू गरेका छौं । यस्तो अवस्थामा कुनै पनि दलले स्पष्ट बहुमत नहुने हुँदा नेपालको हकमा आफ्नै दलभित्र पनि हुने अन्तर्घातले सरकार ढल्ने र बन्ने खेल निरन्तर चलेको छ । आर्थिक समृद्धिको लागि पनि सुशासन पहिलो सर्त हो । यसको लागि स्थिर र जनताले विश्वास गर्ने योग्य सरकारको आवश्यकता हो । त्यसैले पनि जनताले प्रत्यक्ष मत दिएको, जनताले विश्वास गरेको प्रत्यक्ष कार्यकारी राष्ट्रपतिको र शासकीय स्वरूपको आवश्यकता हो । तत्काल बनेको नयाँ सविधानमा पनि ९० प्रतिशत जनताले प्रत्यक्ष कार्यकारीको लागि सुझाव दिएका थिए, तर प्रजातान्त्रिक अधिकारको हनन गरी केही राजनीतिक दलका नेताहरूले आफू जस्तोसुकै हिसाबले संसदीय व्यवस्था प्रतिनिधिबाट चुनिने बनाएपछि असफल भइसकेको संसदीय व्यवस्था लागू गर्नुले नै किस्ताबन्दीको सरकार बनेको हो । हामी गम्भीर बनौं, सबैको स्थायित्व सरकारको लागि संविधान संशोधन गरेर प्रत्यक्ष राष्ट्रपतिको निर्वाचन अवलम्बन गरौं, असन्तुष्ट पक्षको बारेमा छलफलबाट समाधान गर्दै अगाडि बढ्न आवश्यक छ । माघ ७ भन्दा पहिले संघ, प्रदेश, स्थानीय निर्वाचनको वातावरण बनाउन पनि सहकार्य गरौं ।"
राजनीतिमा अदृश्य शक्ति,"नेपालमा परम्परादेखि नै उज्यालोमा गरिने कार्य शुभ र फलदायक मानिएको छ । अँध्यारोमा गरिने कार्य अशुभ र षड्यन्त्रकारी मानिएको छ । त्यसैले तमसोमा ज्योतिर्गमय' भनेर अँध्यारोबाट उज्यालोतर्फ लाग्न सबैलाई प्रेरणा प्रदान गरिएको छ । ०४६०४७ र ०६२६३ को राजनीतिक परिवर्तनपछि भएका अधिकांश वार्ता, सम्झौता अँध्यारो वा मध्यरातमा गरिएकाले ती सबै अशुभ र पीडादायी भएका छन् । हो, निर्वाचन मात्र उज्यालो वा दिनमा भएकाले जनताले मतदानद्वारा संसद् वा संविधानसभामा उचित निर्णय गरेर सबै राजनीतिक दललाई आआफ्नो साइजमा राखिदिएका छन् । राजनीतिमा लागेका व्यक्तिको जीवन दोहोरो मापदण्डमा चलेको पाइएको छ । एउटा नैतिकवान् र आदर्श व्यक्तित्व र अर्को अँध्यारो र भूमिगत व्यक्तित्व रहेको छ । लोकतन्त्रमा कानुनको शासन, पारदर्शी शासन व्यवस्था र जनमतको कदर गर्दै असल शासन सञ्चालन गरिएको हुन्छ । अर्कोतर्फ अदृश्य वा पर्दापछाडि लुकेर रहस्यात्मक तरिकाले अपारदर्शी, कानुनभन्दा माथि, गैरजिम्मेवार, जवाफदेही लिनुनपर्ने तर आफ्नो स्वार्थ पूरा गर्न सम्पूर्ण शासनप्रशासनलाई निर्देशित गर्नेलाई भुईंफुट्टा वर्ग' वा भूमिगत गिरोह' भन्ने गरिएको छ । २०३७ सालमा भएको पहिलो राष्ट्रिय जनमत संग्रहबाट सुधारिएको निर्दलीय पञ्चायती व्यवस्थालाई विजयी गराएर भएको राष्ट्रिय पञ्चायत निर्वाचनमा निर्वाचित प्रधानमन्त्री सूर्यबहादुर थापाले आफ्नोविरुद्धको अविश्वास प्रस्तावको जवाफमा पहिलोपटक २०४० मा भूमिगत गिरोह' लाई सतहमा ल्याउने कार्य गरे । पञ्चायती व्यवस्थालाई अनुदार, बद्नाम र तानाशाही रूपले चलाउनमा भूमिगत गिरोहको प्रमुख हात रहेको विश्वास गरिएको छ । २०४६ मा नारायणहिटी राजदरबारमा भएको सर्वदलीय वार्तामा उपस्थित बहुदलीय नेताहरूको तस्बिरमा लबाइ र व्यक्तित्व आम नेपालीजस्तै देखिएको छ । त्यो बेला आम जनतालाई नेताहरूप्रति अगाध विश्वास र श्रद्धा रहेको थियो । २०४७ देखि हालसम्म नेताहरूको सत्तामा पुग्नुअगाडि र पछाडिका तस्बिरहरू हेरेमा केही अपवादबाहेक अन्य सबैको भौतिक, शारीरिक र आर्थिक अवस्थामा देखिएको परिवर्तनले जनताले मत दिएर, जिताएर पठाएका नेता नै हुन् ? आश्चर्य मान्नुपर्ने भएको छ । धेरैजसो नेताहरूका अनुहार त नेपाली नै हुन् वा अर्को देश वा ग्रहबाट आएका प्राणी हुन्, सोच्नुपर्ने भएको छ । कोही नेताहरूका अनुहार आर्थिक सहयोग गर्ने दाताहरूको अनुहारसँग मिल्दोजुल्दो देखिएको छ । विश्वका समृद्धिको बाटोतर्फ अग्रसर मुलुकमा जनता र नेताको शारीरिक, आर्थिक र अन्य भौतिक अवस्था सँगसँगै परिवर्तन भएको छ । नेपालमा हाल राजनीतिक र अन्य सार्वजनिक पदमा बसेकाहरूको शारीरिक, भौतिक र आर्थिक अवस्था हेर्ने हो भने नेताहरूको जीवनस्तर अस्वाभाविक समृद्धितर्फ र जनताको जीवनस्तर यथावत् रहेको छ । अझ कतिपय बाढीपीडित र भूकम्पपीडित क्षेत्रमा त ओरालो नै लागेको छ । यस्तो किन भएको हो त ?यो सबको एउटै कारण कम्बल ओढेर घिउ खाने' र अझ हाकाहाकी आफूलाई कानुनभन्दा माथि सम्झिने प्रवृत्ति नै हो भन्न सकिन्छ । नेपालमा हाल देखा परेका भूमिगत गिरोहहरू देशभित्रका नभई छिमेक र समुद्रपारबाट आएका छन् । तिनको संख्यामा वृद्धि भए पनि भूमिका भने साविकबमोजिम नै रहेको छ । फरक यति हो, शक्तिकेन्द्र बेलाबेलामा परिवर्तन भइरहेका छन् । समय र मौकाअनुसार विभिन्न भूमिगत गिरोहले आफ्नो प्रभाव विभिन्न नेतामार्फत प्रयोगमा ल्याइरहेको विश्वास गरिएको छ । नेताहरूले आआफ्नो व्यक्तिगत र दलीय स्वार्थअनुसार जनतालाई अदृश्य शक्तिको हौवा देखाएर आफ्नो स्वार्थ पूरा गरिरहेका छन् । नेपाललाई राजनीतिक अस्थिरतामा राखिरहन, परम्परादेखि मानिआएको दसैं नमान्ने, पशुबलि प्रथाको विरोध गर्ने, राष्ट्रिय पोसाक बहिष्कार गर्ने, नेपाली भाषा, संस्कृति र राष्ट्रिय पहिचान मेटाउन गिरोह नै लागेको छ । मौका र समयअनुसार कहिले कसैको र कहिले कसैको पल्ला भारी रहेको पाइएको छ । कुनै पनि षड्यन्त्र जतिसुकै गोप्यतापूर्वक सञ्चालन गरे पनि त्यसको नतिजा निस्किएपछि त्यो गोप्य रहन सक्दैन । अहिले सञ्चारमा भएको प्रगति मोबाइल, एफएम रेडियोहरू, पत्रपत्रिका र टेलिभिजन, फेसबुक, ट्विटर अनलाइन पत्रिका र वैदेशिक रोजगारबाट फर्केकाले ग्रामीण क्षेत्रमा ल्याएको परिवर्तनले नेपाली जनतामा चेतना र जागरुकता आएको छ । क्रिश्चियन मिसियनरीहरूको धर्म प्रचार सहज बनाउन अनमिनमार्फत नेपाल प्रवेश गरी द्वन्द्वको अवस्था लम्ब्याउन गरेको प्रयास नेपाली सेना र छिमेकी मित्रराष्ट्रको सहयोगमा असफल बनाइयो । हाल भूकम्पपीडितको सहयोगको नाममा नेपाललाई हाइटीकै अवस्थाजस्तो पराबलम्बी बनाइराख्ने गिरोह सक्रिय रहेको छ । डलर गिरोह गत वर्ष संविधान जारी गर्न संविधानसभा र न्यायपालिकामा न्यायाधीश नियुक्त गराउन र कार्यपालिकामा प्रभाव पार्न सफल भएको छ । अब यसको सम्पूर्ण ध्यान स्थानीय निकायलाई लथालिंग र भताभुंग बनाउनेतर्फ लागेको आशंका गरिएको छ । नेपाललाई राजनीतिक अस्थिरतामा राखिरहन, परम्परादेखि मानिआएको दसैं नमान्ने, पशुबलि प्रथाको विरोध गर्ने, राष्ट्रिय पोसाक बहिष्कार गर्ने, नेपाली भाषा, संस्कृति र राष्ट्रिय पहिचान मेटाउन यो गिरोह नै लागेको अनुमान छ । स्थानीय निकायलाई स्थानीय तहमा लाने, नाम, सिमाना संख्या आदिमा हेरफेर गरेर, प्रदेशको संख्या सिमाना र केन्द्रीय संसद्को निर्वाचन क्षेत्रमा गरिने हेरफेरले निर्वाचनमै असर पर्ने देखिएको छ । २०७४ माघ सम्ममा स्थानीय निकाय, प्रदेश र संसद्को निर्वाचन संविधानमा व्यवस्था भएबमोजिम गरिने सम्भावना टाढा हुँदै गएको छ । पहिलो संविधानसभा संविधान नबनाई विघटन गराइयो । दोस्रो संविधानसभाले बनाएको संविधान २०७२ संसद्मा दोस्रो ठूलो दल एमालेबाहेक अन्य सबै दल संविधान संशोधन गर्न लागिपरेका छन् । गिरोहहरूलाई थाहा छ अहिलेको अल्पमतले जबर्जस्ती बहुमतमाथि शासन गरिरहेको अवस्था छ । निर्वाचनपछि निर्वाचित प्रतिनिधिले स्थानीय निकायलाई स्थानीय तहमा लैजान मान्ने छैन । त्यसैले संविधानमा व्यवस्था भएको संक्रमणकालीन व्यवस्थाअनुसार स्थानीय निकायको निर्वाचन नगराई स्थानीय तहको संख्या, सिमाना र नाममा तत्काल हेरफेर गर्ने भगीरथ कोसिस भइरहेको विश्वास गरिएको छ । सार्वजनिक जवाफदेही लिनुनपर्ने र अनेक तिकडम लगाएर संवैधानिक निकाय अख्तियार दुरुपयोग अनुसन्धान आयोगमा नियुक्त आयुक्तको क्रियाकलापले व्यापक चर्चा भइरहेको छ । त्यस्तै किसिमले नियुक्त स्थानीय निकाय पुनर्संरचना आयोगले रिपोर्ट पेस गरेपछि तिनका क्रियाकलापले पनि त्यस्तै चर्चा पाउने सम्भावना देखा परेको छ । जुत्ता लगाउनेलाई थाहा हुन्छ कहाँ असजिलो भएको छ । घोडालाई खोला वा पोखरीमा पानी खुवाउन लान सकिन्छ तर घोडाले पानी नखाएमा जबर्जस्ती पानी खुवाउन सकिँदैन । जनचाहनाविपरीत भएका कार्य ढिलोचाँडो जनताले पाखा लगाइहाल्नेछन् । पञ्चायतकालको भूमिगत गिरोह पञ्चायतसँगै सती गएजस्तै हालका भूमिगत गिरोह पनि सार्वजनिक भइसकेकाले तिनको अन्त्य पनि ढिलोचाँडो हुने विश्वास गरिएको छ । सार्वभौमसत्तासम्पन्न जनता नै अन्तिम सर्वोपरि निर्णयकर्ता हुन् । आफैँ जान्ने भएर जनतालाई निर्देशित गर्नभन्दा जनताद्वारा निर्देशन दिएअनुसार नै अगाडि बढेमा सुन्दर, शान्त र विशाल नेपाल कायमै रहने विश्वास गरिएको छ ।"
सातौं खेलकुदका लागि मन्त्रीकै नेतृत्वमा अर्को समिति,"काठमाडौः तेस्रोपटक सारिएको मितिीमा समेत हुने वा नहुने दुविधामा देखिएको सातौं राष्ट्रिय खेलकुद प्रतियोगिताका लागि युवा तथा खेलकुदमन्त्रीकै नेतृत्वमा अर्को तयारी समिति गठन गरिएको छ । खेलकुद मन्त्रालयले सातौं राष्ट्रिय खेलकुद प्रतियोगिता समयमै सम्पन्न गर्ने उद्देश्यसहित असशोज २० गते खेलकुद मन्त्रीको नेतृत्वमा फास्ट ट्र्याक टास्क फोर्स' गठन गरेको हो । सातौं राष्ट्रिय खेलकुद प्रतियोगिताका लागि खेलकुदमन्त्रीकै नेतृत्वमा यसअघि पनि मूल आयोजक समिति गठन गरिएको छ । मन्त्रालयले प्रतियोगिताको मिति निजिकिएकाले आवश्यक निर्णय आफंैले गर्नसक्ने गरी तयारीलाई तीव्र रूपमा अघि बढाउन टास्क फोर्स गठन गरिएको जनाएको छ । टास्क फोर्समा मन्त्रालयका सचिव, सहसचिव तथा राष्ट्रिय खेलकुद परिषद् (राखेप)का उपाध्यक्ष, सदस्यसचिव र कोषाध्यक्ष सदस्य छन् । प्रत्येक दुई वर्षमा हुनुपर्ने राष्ट्रिय खेलकुद प्रतियोगिताको छैटौं संस्करण २०६८ सालमा सुदूरपश्चिमाञ्चलमा भएपछि हालसम्म सातौं संस्करण हुन सकेको छैन । राखेपमा केशवकुमार विष्ट सदस्यसचिव नियुक्त भएपछि तीनपटक समय तोकिएर पनि प्रतियोगिता समयमै हुन सकेको छैन । तेस्रोपटक तोकिएको समयअनुसार सातौं राष्ट्रिय खेलकुद प्रतियोगिता आगामी मंसिर ८ देखि १५ गतेसम्म पूर्वाञ्चलमा हुने जनाइएको छ । यद्यपि त्यसका लागि पनि तयारी निकै सुस्त भएको कारण देखाउँदै मन्त्रालयले फास्ट ट्र्याक टास्क फोर्स गठन गरेको बताइएको छ । प्रतियोगिताको मिति नजिकै आइसकेको छ तर तयारी अझै पूर्ण रूपमा हुन सकेको छैन', मन्त्रालयका एक अघिकारीले भने, त्यसैले तयारीलाई तीव्र गतिमा अघि बढाउन यो समिति गठन गरिएको हो । यो समितिले मन्त्रालय स्तरबाट हुने सबै निर्णय गर्नेछ ।' समितिले सातौं राष्ट्रिय खेलकुदमा समावेश खेल सञ्चालन हुने पूर्वाधारको अवस्था अवलोकन गरी आवश्यकताअनुसार त्यसको मर्मतसम्भार र पुनः निर्माण गर्न लगाउने जनाइएको छ । टास्क फोर्सले सातौंबाहेक अन्य क्षेत्रमा समेत काम गर्ने जनाइएको छ । टास्क फोर्सले चालु आर्थिक वर्षमा सम्पन्न गरिसक्नुपर्ने भौतिक पूर्वाधारको नियमित अनुगमन गरी समयमै सक्ने वातावरण निर्माण गर्ने कार्य गर्नेछ । यसैगरी टास्क फोर्सले क्रिकेट खेलाडीका रूपमा जापान लगेर उतै छाडिएका गैरखेलाडी र त्यस सम्बन्धमा छानबिन गर्न राखेपद्वारा गठित समितिको प्रतिवदनलाई कार्यान्वयनतर्फ अघि बढाउने विषयमा पनि चासो देखाएको छ । टास्क फोर्सले सन् २०१८ मा नेपालमै हुने भनिएको १३औं दक्षिण एसियाली खेलकुद (साग)को तयारी समितिको बैठकका लागि समेत वातावरण बनाउने जनाइएको छ ।"
बराबरीमा रोकिए युनाइटेड र लिभरपुल,"लिभरपुलः इङ्लिस प्रिमियर लिग फुटबलको सोमबार राति भएको खेलमा म्यानचेस्टर युनाइटेड र लिभरपुलले गोलरहित बराबरी खेल्दै अंक बाँडेका छन् । उक्त नतिजासँगै इङ्लिस फुटबलका यी दुवै प्रभावशाली टोलीले अंकतालिकामा माथि उक्लने अवसर गुमाएका छन् । लिभरपुलको मैदानमा भएको खेलमा म्यान युनाइटेडका खेलाडीले अधिकांश समय खुट्टामा बल नचाए पनि गोल भने गर्न सकेनन् । अनुभवी प्रशिक्षक जोसे मोउरिन्होको नेतृत्वमा रहेको म्यान युनाइटेडले आफ्नो घरेलु मैदानमा खेलिएको खेलमा गोल गर्न नसकेको करिब १० महिनाको अवधिमा यो पहिलो पटक हो । प्रशिक्षक मोउरिन्होले आफ्ना खेलाडीले प्राविधिक खेल खेल्दै अधिकांश समय बलमाथि नियन्त्रण राखे पनि गोल गर्न नसक्नु दुर्भाग्य भएको प्रतिक्रिया दिए । मेरा खेलाडीले स्तरीय खेल प्रदर्शन गरे, बलमाथि पनि हाम्रै नियन्त्रण बढी थियो तैपनि हामी गोल गर्न असफल भयौं', उनले भने । उनले आफू नतिजाबाट सन्तुष्ट रहेको बताए । सहभागी सबै टोलीले आठआठ खेल खेलिसक्दा लिभरपुल १७ अंकसहित तालिकाको चौथो स्थानमा छ । म्यान युनाइटेड भने १४ अंकसहित तालिकाको सातौं स्थानमा आसीन छ । जारी सिजनको लिगमा उत्कृष्ट प्रदर्शन गरिरहेको लिभरपुलले म्यान युनाइटेडलाई हराएको भए लिग लिडर म्यानचेस्टर सिटीसँग अंक बराबरी गर्ने थियो । तालिकाको पहिलो स्थानमा आसीन म्यान सिटीको १९ अंक छ । समान अंक जोडे पनि गोलअन्तरका आधारमा आर्सनल दोस्रो स्थानमा छ भने १८ अंकसहित टोट्टनहाम तेस्रो स्थानमा रहेको छ । पाँचौं स्थानमा आसीन चेल्सीको १६ र छैटौं स्थानमा रहेको एभर्टनको १५ अंक छ । ६ अंकसहित स्टोक सिटी, चार अंकसहित स्वान्सी सिटी र दुई अंकसहित सन्डरल्यान्ड भने रेलिगेसन क्षेत्रमा छन् । लिभरपुल जारी सिजनको लिगमा हालसम्म सर्वाधिक गोल गर्ने टोलीमध्ये एक हो । हालसम्म एक खेलमा मात्र पराजय भोगेको लिभरपुलले हालसम्म घरेलु मैदानमा नौ गोल गरिसकेको छ । लिभरपुलका प्रशिक्षक योर्गेन क्लोपले भने नतिजाबाट आफू सन्तुष्ट नरहेको प्रतिक्रिया दिए । यो नतिजा हाम्रा लागि अप्रिय हो । यो खेलको नतिजा त म्यानचेस्टर युनाइटेडले चाहेजस्तो आयो', खेलपछि प्रशिक्षक क्लोपले भने । उनले आगामी खेलमा आफ्नो टोलीमा केही सुधारको आवश्यकता रहेको धारणा पनि व्यक्त गरे ।"
सरकारले महिला क्रिकेटर टोलीलाई जनही २५ हजार दिने,"काठमाडौं: सरकारले हालै हङकङमा सम्पन्न अन्तर्राष्ट्रिय क्रिकेट काउन्सिल (आईसिसी) महिला विश्व कप क्रिकेटअन्तर्गत एसियाली छनोट खेलमा सहभागी भएर स्वदेश फर्किएको नेपाली टोलीका प्रत्येक सदस्यलाई २५ हजारले पुरस्कृत गर्ने भएको छ । खेलकुद मन्त्रालयले बुधबार नेपाली टोलीलाई सम्मानसहित सो पुरस्कार रकमको घोषणा गरेको हो । खेलकुद मन्त्री दलजीत श्रीपाइलीले नेपाली टोलीका खेलाडी र अफिसियल सबैलाई जनही २५ हजारले पुरस्कृत गर्ने घोषणा गरेका हुन्। गत २३ देखी २९ अशोजसम्म हङकङमा सञ्चालन भएको एसियाली छनोट खेलमा नेपाल दोस्रो स्थानमा रहेको थियो । छनोट खेलमा नेपालसहित आयोजक हङकङ, चीन र थाइल्यान्डले सहभागीता जनाएका थिए । राउन्ड रोबिन दोहोरो लिग प्रणालीमा सञ्चालन गरिएको प्रतियोगिताको शीर्ष स्थानमा रहदै ग्लोबल छनोट खेलका लागि छनोट हुन असफल भए पनि नेपाली टोली एसिया कपका लागी भने स्थान सुरक्षित गर्न सफल भएको छ । शीर्ष स्थानमा रहेको थाइल्यान्डले इङ्ल्यान्डमा हुने विश्व कपका लागि ग्लोबल छनोटमा स्थान सुरक्षित गर्न सफल भयो । थाइल्यान्डमै हुने एसिया कप अर्काे महिना हुनेछ ।"

शीर्षक,विवरण
पहिलो सर्त राष्ट्र,"अंग्रेज साम्राज्यवादका हरेक हत्कण्डाविरुद्ध डटेर लडी राष्ट्रिय स्वाभिमान, स्वाधीनता, स्वतन्त्रता, अखण्डता र सार्वभौमिकता उचो राख्न कुनै कसर बाँकी नराखेका नेपाली जनता आधुनिक नेपालका निर्माता हुन् । देशीविदेशी सबैखाले प्रतिगामी हर्कत, अन्याय, अत्याचार दमन शोषण, उत्पीडन र गरिबीविरुद्ध सामाजिक न्याय, आर्थिक समानता, सांस्कृतिक उन्नयन एवं समग्र पक्षको समृद्धिको खातिर संघर्ष गर्दै आएका इतिहासका योद्धा पनि हुन नेपाली । पूर्व टिस्टा र पश्चिम काँगडाबीचको राष्ट्रिय फूलबारी निर्माण गर्दै गंगा सागरमा खुँडा पखालेका हाम्रा नेपाली वीर पुर्खाले हामी नेपालीको शिर उचो राखी नेपाललाई युगौंदेखि वीरवीरगंनाको देश भनी संसारभर चिनाएको राष्ट्र हो नेपाल । यस्तो गौरव र गाथाले भरिएको देश यतिबेला इन्डोपश्चिमा साम्राज्यवादी शक्तिको गिद्दे दृष्टिको कारण संगीन परिवेशबाट गुज्रिरहेको छ । राष्ट्रिय स्वाधिनता, स्वतन्त्रता, अखण्डता, सार्वभौमिकतामाथि चुनौती देखिएको छ । इन्डोपश्चिमा साम्राज्यवादी, सामन्ती, दलाल पुँजीपति ढोंगी पाखण्डी कुसंस्कार र चिन्तनको समि श्रणबाट विकसित वर्णशंकर राजनीतिक संस्कृति हाम्रो राष्ट्रियताका लागि चुनौती बनेको छ । बाह्य साम्राज्यवादी हस्तक्षेप बढिरहेको यस घडीमा राजनीतिक दल तथा राष्ट्रवादी शक्तिबीच एकआपसमा सहमति, सहकार्य गरेर विद्यमान राष्ट्रियतामाथिका सबैखाले चुनौती एवं राष्ट्रिय आत्मसर्मपणको सशक्त प्रतिवाद गर्दै मुलुकलाई चिरहरण हुनुबाट रोक्नुपर्छ । इन्डोपश्चिमा साम्राज्यवादी शक्तिले नेपालको अन्तरिक मामलामाथि योजनाबद्ध ढंगले हस्तक्षेप बढाइरहेको छ । यो शक्तिले राजनीतिक दलका केही नेतृत्वलाई आफ्नो कठपुतली बनाई नवऔपनिवेशिक ढंगले मुलुक विघटन गराउने अथवा भुटानीकरण गराउने कुत्सित षड्यन्त्रका जाल बुन्दै आइरहेको छ । यस्ता कुत्सित षडयन्त्रका विरुद्ध विगतदेखि नै नेपाली जनताले पनि संघर्षका पाइला अगाडि बढाएको इतिहास साक्षी छ । इतिहासतिर फर्कंदासाम्राज्यवादको षडयन्त्रमूलक भेदनीतिको परिणाम नेपालको दुईतिहाइ भूभाग हड्प्दै हाम्रो सार्वभौमिकता संकुचन गरी लादिएको सुगौली सन्धिविरुद्ध तथा आधुनिक मूल्यमान्यताअनुरूप विद्यमान नेपाललाई सुसंगठित गर्दै अगाडि बढाउन विसं १९९३ सालमा प्रजा परिषद्को गठन हुन पुगेको थियो । यस संगठनमा ब्रिटिस पिछलग्गु राणाशासनद्वारा अघोषित बन्दी जीवन बिताइरहेका राजा त्रिभुवनसमेत रगतले हस्ताक्षर गर्दै नेपालको जनतान्त्रिक आन्दोलनमा सार्वभौमिकताको नयाँ उचाइ कायम गर्न सामेल भए । यस ऐतिहासिक थालनीलाई षड्यन्त्रमूलक ढंगले कुल्चन पश्चिमा रणनीतिकै वरिपरि राष्ट्रिय कांग्रेस, प्रजातन्त्र कांग्रेस र अन्त्यमा नेपाली कांग्रेस आइपुग्यो । यस साम्राज्यवादी षडयन्त्र चिर्न तथा नेपाली प्रजातान्त्रिक आन्दोलनको साम्राज्यवादविरोधी आधारसहित राजनीतिक दिशाबोध गर्न समाजवादीउन्मुख कार्यक्रमसहित नेकपाको स्थापना विसं २००६ सालमा भएको थियो । यसमा नेकपाका संस्थापक महासचिव पुष्पलालको अग्रणी भूमिका रहेको छ । कुनै पनि राज्यलाई नयाँ राजनीतिक परिवर्तनमा स्थिर बनाउन त्यससँग गाँसिएर आउने सम्पूर्ण राष्ट्रिय एजेन्डा, राष्ट्रिय एकता, अखण्डता, सार्वभौमिकता, स्थिरताका आयाम थप मजबुत हुने गरी भरपर्दो रूपमा अगाडि बढ्न सके मात्र मुलुकले लक्षित गरेको भौतिक पूर्वाधार, उत्पादनसहितको समृद्धि प्राप्त गर्न सक्छ । परिवर्तनमा सामेल भएको जनपंक्तिका अपेक्षा र राजनीतिक नेतृत्वको दायित्व पनि यही नै हो । तर यसमा २००७ सालको कांग्रेस नेतृत्व, २०४६ सालको नेतृत्व, २०६२०६२ सालको नेतृत्व चुकेको मात्र होइन लक्षित उद्देश्यबाट विचलित भएको सत्य तथ्य ब्रम्हलुटकेन्द्रित भ्रष्टाचारमा मात्र सीमित नरही राष्ट्रिय सार्वभौमसत्ता समेत खण्डित गर्न उद्धत भएको मौजुदा घटनाक्रमले अनुभूत गराइरहेको छ । यी राष्ट्रविरोधी प्रवृत्तिसँग सचेत नेतृत्व, जिम्मेवार कार्यकर्ता पंक्ति र जुझारु जनता समयमै ब्युँझन नसके, राष्ट्रिय जागरण अभियानमा हिँड्न नसके यस मुलुकको भविष्य थप अन्धकार हुने निश्चित छ । यसै सन्दर्भमा स्मरण गर्न आवश्यक छ, सीआईएका अधिकृत क्याउसले आफ्नो संस्मरणमा लेखेका छन्, नेपालमा जातीयताको विजारोपण गरी तिनीहरूको सहिष्णुता र सद्भाव खलबल्याई पश्चिमेली प्रभुत्व कायम गर्न सफल हुने सोच अहिले आएर फलिभूत भएको देख्दा खुसी लागेको छ । क्याउसको यो लेखाइबाट नेपालमा भएको बाह्य हस्तक्षप कति डरलाग्दो छ भन्ने कुरा स्पष्ट हुन्छ । यतिखेर नेपाल पीडामा बाँचेको छ । अबका केही वर्षमा मुलुकको राजनीतिक परिदृश्य नै अर्को हुने गरी आएका कैंयन राष्ट्रघाती सन्धिसम्झौता तथा निर्णयले मुलुकको अस्तित्व समाप्त हुने त्रास बढेको छ । यस सम्भावित दुर्घटनाबाट बचाउँदै मुलुकलाई सही कार्यदिशासहित आधारभूत राष्ट्रिय कार्यसूचीमा डोर्याउन सकियो भने मुलुकको उज्वल भविश्यलाई कसैले चाहेर पनि ग्रहण लगाउन सक्दैन । यसका लागि सबै राजनीतिक दर्शन र मूल्यमान्यतामा संगठित हुन पुगेका राजनीतिक दललाई मान्य हुने विवादरहित राष्ट्रिय कार्यसूची निम्न हुन सक्छन् । राज्यको पुनर्संरचनाराज्यको पुनर्संरचना गर्दा जातीय सद्भाव र राष्ट्रिय अखण्डतालाई बलियो बनाउने हिसाबले गर्नुपर्छ । संघीयतामा जाँदा अहिलेको जस्तो राष्ट्रियता र जातीय सद्भाव बिथोल्ने प्रकृतिको हुनु हुँदैन । मुलुकका लागि बढीमा पाँच ५ र कम्तिमा तीन प्रदेश नै सबै हिसाबले हितकर हुन्छ । नागरिकतावंशजको आधारमा नागरिकता वितरण हाम्रो प्राण हो भने अंगीकृत नागरिकताको सवालमा कठोर नीति अपनाउनुपर्छ । निर्वाचन प्रणालीप्रत्यक्षमा समान भूगोल, समान प्रतिनिधित्व, समानुपातिकतर्फ जनसंख्याअनुरूपको प्रतिनिधित्व निर्धारण । विदेश नीतिशक्ति सन्तुलन, स्थिरता र समृद्धिका लागि छिमेक मैत्री, बाह्य सन्तुलनमुखी, उत्तरदायी विदेश नीति ।भाषाराष्ट्र भाषा नेपाली र मातृभाषाबीच अन्तरसमन्वय स्थापित गर्दै विकसित र सुसंगठित गर्दै अगाडि बढाउने । कृषिकृषियोग्य भूमिको रक्षा, व्यवस्थित बस्ती विकास र पर्यावरणको सन्तुलनलाई चुरेक्षेत्रको प्रस्थान विन्दुबाट तीव्रता दिने । धर्म संस्कृतिराष्ट्रिय धर्मसंस्कृतिलाई राष्ट्रिय एकता, सभ्यता, समृद्धिको रूपमा जोड्न राष्ट्रिय धर्म संस्कृतिसापेक्ष राष्ट्र नै वैज्ञानिक हुन्छ । यसै जगमा राजकीय संरचनाको पूर्वाधार विकास, ठूला नहर, राजमार्ग, लोगमार्ग, रेलमार्ग, हवाईमार्ग, कृषिको आधुनिकीकरण, राष्ट्रिय उद्योगको विकास, पर्यटन विकास, जलस्रोतको उपयोग गर्दै ऊर्जा विकास, खनिज पदार्थको भरपुर उत्खनन् र उपयोग, पेट्रोलियम पदार्थको अन्वेषण र उत्पादन उपयोग, जडिबुटी उत्पादन र उपयोग एवं निर्यात, जस्ता महत्वपूर्ण कार्यको उपलब्धिको जगमा सामाजिक सुरक्षासँग जोडिएका शिक्षा, स्वास्थ्य, रोजगारी, आवासजस्ता आम सरोकारका विषय सम्बोधन हुन सक्छन् । यसका लागि मुलुकमा क्रियाशील शक्तिबीचको विन्यास र सन्तुलनले मात्र स्थायित्वको पूर्वाधार तथा राष्ट्रिय सहमतिको निर्धारण हुन सक्छ । यसमा मुलुक चुके त्यसको परिणाम भनेको अराजकता र अस्थिरता हो । समग्रमा परिवर्तन विरुद्धको धोका हो । राष्ट्रवादको खोक्रो नारा फलाकेर नेपाली जनतालाई झुक्याउन खोज्ने शक्ति अझै मौका कुरेर बसेको छ । यो शक्तिले आफ्नो कुत्सित स्वार्थ पूरा गर्न खोज्दा नेपाल र नेपालीले असह्य पीडा भोग्नु परेको तितो यथार्थ घामजस्तै छर्लंग छ । त्यसैले राजनीतिक दलको नेतृत्व र विभिन्न राष्ट्रिय शक्ति केन्द्र, राष्ट्र र जनताप्रति जिम्मेवार बनी विगतका कमीकमजोरीप्रति निर्मम आत्मसमीक्षा गरी सत्मार्गमा हिँड्न विलम्ब गर्नु हुँदैन । यी यावत् विषयमा नेपाल एकीकरणलगतै राष्ट्रघाती सुगौली सन्धि गर्ने चन्द्रशेखर उपाध्याय (दाहाल), गजराज मि श्र र राणाशासकको राष्ट्रविरुद्धको कुत्सित भूमिका रहेको छ । वर्तमान अवस्थामा चीनले नेपालको राष्ट्रिय सार्वभौमिकताको रक्षा र स्थिरता मात्र हाम्रो चासो हो, त्यसलाई मजबुत पार्न, आर्थिक, प्राविधिक र अन्य भौतिक सहयोग गर्न चीन हरदम तयार छ भनेर पटक पटक नेपाली राजकीय सत्ता समाल्नेलाई सचेत गराउँदा पनि त्यसको विरोधमा उभिने को हुन् ? किन र कसका लागि उभिए ? राष्ट्रवादको खोक्रो नारा फलाकेर नेपाली जनतालाई झुक्याउन खोज्ने शक्ति अझै मौका कुरेर बसेको छ । यो शक्तिले आफ्नो कुत्सित स्वार्थ पूरा गर्न खोज्दा नेपाल र नेपालीले असह्य पीडा भोग्नु परेको तितो यथार्थ घामजस्तै छर्लंग छ । त्यसैले राजनीतिक दलको नेतृत्व र विभिन्न राष्ट्रिय शक्ति केन्द्र राष्ट्र र जनताप्रति जिम्मेवार बनी विगतका कमीकमजोरीप्रति निर्मम आत्मसमीक्षा गरी सत्मार्गमा हिँड्न विलम्ब गर्नु हुँदैन । अन्यथा राष्ट्रिय स्वार्थविरुद्ध उभिनेहरूलाई कुनै पनि मूल्यमा माफी दिन नसकिने सम्बद्धहरूले अहिले नै बुझ्दा हुन्छ । राष्ट्रियताको रक्षा जुनसुकै मूल्य चुकाएर पनि बच्छ । यो मुलुकको भविश्य उज्वल छ । इन्डोपश्चिमा साम्राज्यवादी शक्तिको जस्तोसुकै षड्यन्त्रले यो मुलुक किमार्थ विचलित हुन सक्दैन । मुलुकले आफ्नो स्वाधिनता र सार्वभौमिकतासहितको समृद्धिको लक्ष्य प्राप्त गरेरै छाड्छ । त्यसैले जारी संविधान कार्यान्वयनमा विवादित विषयवस्तुलाई राष्ट्रिय दृष्टिकोणबाट व्यवस्थित गर्दै संशोधनमार्फत सच्याई लागू गराउने भन्ने स्पष्ट संवैधानिक व्यवस्था भएकोमा त्यसै सम्बद्ध भावना र यथार्थको गहिराइमा पुगी राष्ट्रिय कार्यसूची निर्धारण गर्दै शक्ति सन्तुलन र आम सहमतिकै माध्यमबाट संशोधन गरी असन्तुष्टहरूको जायज माग सम्बोधन गरी राष्ट्रिय एकता कायम गर्नुको विकल्प छैन । यसै अनुरुप अगाडि बढी मुलुकको अग्रगामी यात्रा अविछिन्न रूपमा अगाडि बढाउनु नै राष्ट्रिय हितमा छ । नाजायज एजेन्डा अघि सारेर मुलुकलाई दिगो अस्थिरतातर्फ धकेल्न खोज्नेहरूका विरुद्ध देशभक्त एकजुट भई सडकमा उत्रेर देश बचाउन प्रतिरोधका स्वर गुन्जाउन आवश्यक छ । देशभक्त क्रान्तिकारी र राष्ट्रवादी शक्ति भनेका तपशिलमा उल्लेख राजनीतिक दल र नेता कार्यकर्ता, विभिन्न संघसंस्था पेसाकर्मी, व्यवसायी र पूर्वराजपरिवार र उसको वरिपरिको शक्ति, नागरिक समाजको ९० प्रतिशत हिस्सालाई मात्र देशभक्त राष्ट्रवादी शक्तिको रूपमा बुझ्नुपर्छ । राजनीतिक दलहरूमा(माओवादी केन्द्र), एमाले, कांग्रेस, माले, मजदुर किसान पार्टी, राप्रपा, क्रान्तिकारी माओवादी, (माओवादी), मसाल, हुन भने अन्य राष्ट्रवादी, देशभक्त शक्तिमा पूर्वराजपरिवार र उसको वरिपरिको शक्ति, नागरिक समाजबुद्धिजीवी, लेखक साहित्यकार, कलाकार, संस्कृतिकर्मी, प्रध्यापक, शिक्षक, पत्रकार, डकटर, नर्स, वकिल, इन्जिनियर, पाइलट, विभिन्न पेसा व्यवसायी, उद्योगी, कृषक, श्रमजीवी वर्ग, विभिन्न संघसंस्था, विद्यार्थी, खेलाडी र स्वयं सरकारका अंग सेना, प्रहरी, कर्मचारी, संसद्, संवैधानिक अंग र नेपाल सरकार, आम जनता देशभक्त शक्ति हो । यी प्रगतिशील राष्ट्रवादी देशभक्तहरू राष्ट्रियताको रक्षार्थ एकताबद्ध हुनुको विकल्प छैन । यो राष्ट्रवादी शक्तिले उत्तरआधुनिकतावादी, उपभोक्तावादी, पश्चिमा साम्राज्यवादी शक्तिको राजनीति तथा सांस्कृतिक हस्तक्षेप एवं प्रभुत्वको विरुद्ध सशक्त संघर्ष गर्दै मुलुकलाई स्वाभिमान र समृद्धिको दिशामा अगाडि बढाउन सक्छ । यसरी राष्ट्रवादीहरूको संघर्षबाट मुलुकको राजनीतिक परिदृष्य नै अर्को हुने गरी आएका कैयन् राष्ट्रघाती सन्धिसम्झौता स्वतः निस्तेज हुँदै जानेछन् र विद्यमान सबैखाले समस्याको समाधान गरी मुलुकलाई अग्रगामी आर्थिक राजनीतिक, सामाजिक मनोवैज्ञानिक सामाज शास्त्रीय सांस्कृतिक रुपान्तरणको दिशातर्फ डोर्याउन सकिन्छ । राष्ट्रिय स्वाधिनता, अखण्डता, सार्वभौमिकताको रक्षा र विकास गर्नुको साथै मुलुकलाई दिगो शान्ति र स्थिरता र समृद्धितर्फ डोर्याउन सकिन्छ । न्यौपाने नेकपा माओवादी केन्द्रका केन्द्रीय सदस्य हुन् ।"
दीपावलीभित्रको प्रकाशको बोध,"हाम्रो संस्कृति हाम्रो पहिचान हो । हाम्रो पहिचानले जस्तोसुकै कठिन परिस्थितिमा पनि आफ्नो कर्तव्यबोध र आफू,छु या हुनुबाट बिचलित बनाउन सक्दैन । राजनीतिक उतारचढाव,देशको विषम परिस्थिति र प्रभावबाट गुज्रिँदै गर्दा पनि आफ्नो संस्कृति, पहिचान, पर्व र मूल्यमान्यताबाट हामी अलग भएका छैनौं । सबै परिस्थितिलाई सकारात्मकरूपबाट ग्रहण गर्दै संयमित रूपमा दसैं मनाएर शुभ दीपावलीको प्रतिक्षामा छौं । मनसुनले पनि आफ्नो उतारचढावबाट वि श्राम लिएर शरद ऋतुको मौसम, न जाडो,न गर्मी, शान्त शीतल वायुको प्रवाह । वायुमण्डलमा प्रदूषणको कमी, स्वच्छ, सफा वातावरण त्यसै पनि उत्सवमय बनेको प्रकृति यसैमा समाहित भएर आएको छ दीपावलीको पर्व । दीपावली वर्षमा एकपटक आउने पाँच दिनको पर्वमा मात्र सीमित नभइकन यसले मनुष्य,जीवन र जगतको तादात्म्यतालाई अरू गहिराइमा लिएर जान इशारा गरेको हुन्छ । दीपावलीले पाँच दिन घर झिलिमिली पार्ने सन्देश मात्र दिएको छैन । हरेक वर्ष दीपावली आउँछ,घर झिलिमिली पार्छौं, शुभकामना आदानप्रदान गर्छौ,पाँच दिनको छुट्टी मनाउँछौं अनि बाँकी ३६० दिन हामी फेरि व्यस्त र अन्धकारमय जीवनतिर धकेलिन्छौं थाहा पाएर या थाहा नपाईकन । दीपावली बत्तीको चाड मात्र होइन । सन्त महावीरले बुद्धत्व प्राप्त गरेको दिन दीपावली भनेर उल्लेख गरिएको पाइन्छ । दीपावलीले हामीलाई त्यो गहिराइको अनुभूति दिलाउन खोजेको हुन्छ, त्यो स्थितिमा लैजान खोजेको छ । हामीले हाम्रो मौलिक गुण बिर्सेर, आफूलाई बिर्सेर र संसारकै भागदौडमा बेहोसीपूर्वक व्यस्त हुँदा अप्पदिपो भव को मर्मलाई आत्मसात गर्ने जरुरी नै सम्झेनौं । हामीले बुझिसकेको, देखिसकेको र जानिसकेको अवस्था हो संसारमा रहिन्जेल, कर्मयोगमा व्यस्त हुँदा संसारको भागदौडको सामना गर्नैपर्छ । तर जो व्यक्तिले संसारको भागदौडमा पनि आफ्नो याद गरेको हुन्छ त्यो नै वर्षभरिका ३६५ दिनलाई दीपावली र उत्सवमय बनाउन सफल हुन्छ । हाम्रा चाडपर्व र संस्कृतिले कुनै कठिन परिभाषा र चलन दिएका छैनन् । हरेक ऋतु, हरेक पर्व र हरेक संस्कृतिले आफूलाई नबिर्स, कर्मयोगको बीचमा आफूभित्र पनि हेर । बाहिरको दीपले कहिलेसम्म तिमीमा प्रकाश छर्न सक्छ ? तिमी स्वयं जाग । आफ्नोभित्र नियाल । त्यहाँ तिम्रो दीप जलिरहेको छ ,त्यहाँ होश छ,त्यहाँ शान्ति छ ,त्यहाँ आनन्द छ । बाहिरको संसारमा कोलाहल, भागदौड, लोभ, मोह, ईष्या,द्वेष मात्र छ किनकि त्यो संसार हो । संसारमा कोही पनि व्यक्ति जाग्न सक्दैन यदि त्यो कोलाहलमा पनि जाग्न सक्यो भने त्यो महान व्यक्ति हो,स्वयं जागृत व्यक्ति हो यही सामान्य सन्देश हाम्रा चाडपर्व, ऋषिमुनीहरूका उद्गारबाट व्यक्त भएका हुन् । आज हाम्रो जीवनमा आएको दुःख र असहजता अनि राष्ट्रले भोग्नुपरेको कष्टकर परिस्थिति करुणा, मैत्री, अहिंसा र प्रेमको अभावको कारण हो । प्रेम र करुणाको दीप प्रत्येक व्यक्तिभित्र जाग्न सकेमा मात्र नेपाल राष्ट्र मात्र होइन विश्वभर मनुष्यजाति खुसी, सुखी र आनन्दित रहन सक्दछन् । तर मानिस विचारको धनी भएकोले सामान्य कुरा छोडेर कठिन यात्रामा संसार जित्न दौडेको छ । विचारले रमनले जताजता लैजान्छ त्यतैत्यतै दौडिरहेछ, उसलाई एकछिन पनि स्वयंतिर फर्केर हेर्ने फुर्सद छैन । करुणा, मैत्री (मैत्रेयी ), मुदिता (प्रशन्नता ), उपेक्षा (नराम्रो चिज, पाप कर्म लाई जहाँको त्यहीं छोडिदिने, आफूले वास्ता सम्म नगर्ने ) जस्ता सूत्रलाई जीवनको मन्त्र बनाउने इशारा गरेका थिए हाम्रा सन्तहरूले, हाम्रा संस्कृतिले । तर हामीले वास्तविकता र जे कुरो हामीलाई सिक्नु र अवलम्बन गरेर उत्सवमय जीवन बिताउनु थियो त्यो सूत्र नै ख्याल गरेका छैनौं । हाम्रा जीवन जिउने सूत्र हामीले आत्मसात गरेका छैनौ त्यसैले जति पर्व आएर गए पनि हाम्रो जीवनमा दुःखको अनुभूति, सिकायत फेरि उस्तै नै रहन्छ । राजनीतिक मोहले पदीय मोह बढ्नु, आफ्नो मात्र स्वार्थ देख्नु ,सामान्य व्यक्तिको दैनिक जीवनको अवमूल्यन गरिनु प्रेम र करुणा अनि भित्री दृष्टिको कमीको कारण हो । मनुष्य आध्यात्मिक गुणले सम्पन्न प्राणी हो । आध्यात्मिक गुण त्यो गुण हो जुन बेला जे परिस्थिति आउँदा पनि शान्ति,करुणा र अहिंसालाइ ख्याल गरेर कर्म गर्न प्रेरित गरेको हुन्छ । प्रेम र करुणा घटित भएपछि व्यक्ति शान्त, दयालु, प्रेमल र स्वयंभित्र नियाल्न सक्ने बन्छ । बाहिरको सम्पन्नतामा क्षणिक रमाउने व्यक्ति अब भित्र देख्न सुरु गर्दछ । भित्र धनी, गरिब, सानोठूलो,मेरो भन्ने भेदभाव हुँदैन । सबैलाई समान देख्ने गुणको विकास हुन्छ यही नै आध्यात्मिकता हो । ध्यानको माध्यमबाट मात्र जीवन ऊर्जा सकारात्मक दिशामा प्रवाहित हुन्छ र सकारात्मक जीवन ऊर्जाको उपयुक्त व्यवस्थापनबाट मात्र व्यक्तिले गतिशीलता, प्रेम एवं गहिरो तृप्तिको अनुभूति गर्न सक्छ उसको जीवनमा वर्षभर नै उत्सव र पर्व मनाउनुको औचित्य रहनेछ । ध्यानबाट मात्रै व्यक्ति आफूभित्रबाटै रूपान्तरित हुन्छ र जीवनभर सिर्जनशील एवं निर्माणमुखी काममा प्रेरित हुन्छ अध्यात्मलाई केन्द्रमा राखेर जीवन सूत्रको अवलम्बन गर्ने हो भने न व्यक्ति न त राष्ट्र नै असहजतामा जान्छ । आज हाम्रो जीवनमा आएको दुःख र असहजता अनि राष्ट्रले भोग्नुपरेको कष्टकर परिस्थिति करुणा, मैत्री, अहिंसा र प्रेमको अभावको कारण हो । प्रेम र करुणाको दीप प्रत्येक व्यक्तिभित्र जाग्न सकेमा मात्र नेपाल राष्ट्र मात्र होइन विश्वभर मनुष्यजाति खुसी, सुखी र आनन्दित रहन सक्दछन् ।"
सवारी दुर्घटना के हाम्रो नियति हो ?,"नेपालमा सवारी दुर्घटना सामान्य हो या असामान्य ? सामान्य भनौं भने एकपछि अर्को दुर्घटना भइरहेछ । असामान्य भनौं भने दुर्घटना दिनहुँजसो भइरहेछ, यो देख्न र सुन्नमा सबै अभ्यस्त भइसके । दसैंअघि संसद्मा गृहमन्त्रीले दिएको जानकारीअनुसार २०७३ साल साउन १९ गतेबाट दुई महिनाभित्र १८१ दुर्घटना र ३०८ जनाको मृत्यु भयो । संयोग नै मान्नुपर्छ, उक्त अवधि नयाँ सरकार गठनपछिको हो । त्यसलाई लिएर सामाजिक सञ्जालमा केही टीकाटिप्पणी पनि भए । तर त्यसको कुनै तुक थिएन । जे होस्, त्यति छोटो अवधिमा सवारी दुर्घटनाकै कारण त्यत्तिका मानिसको मृत्यु हुनु भयावह स्थिति हो । अधिकांश ठूला दुर्घटना सार्वजनिक यातायातसम्बद्ध छन् । यसले मुलुकमा यातायात कति जोखिमपूर्ण छ भन्ने छर्लंग हुन्छ । लामो यात्राको क्रममा सबैले कहीँ न कहीँ सवारीसाधन दुर्घटनामा परेको देख्छन् नै । दसैंपछि पनि काठमाडौंताप्लेजुङकाठमाडौंको ६ दिने यात्रामा मैले ३ वटा दुर्घटना देखेँ । सवारी दुर्घटना किन हुन्छ, सबैलाई थाहा छ । कसरी न्यून गर्न सकिन्छ, त्यो पनि सबैलाई थाहा छ । मुलुकमा सरकार छ, सवारी नियन्त्रण र त्योसँग सरोकार राख्ने सरकारी निकायहरु छन् । अनि, संगठित यातायात व्यवसायी पनि छन् । यद्यपि, दुर्घटना असामान्य रूपमा सामान्य बन्दै गइरहेको छ । यो राज्य व्यवस्थाको कमजोरी हो या यातायात व्यवसायीको लापरबाही वा हामी नेपालीको नियति ? सवारी गुड्ने सडकको स्तर र स्थिति कस्तो छ, सबैलाई थाहै छ । सडक जस्तोसुकै भए पनि सवारी गुडिरहेकै छन् । कुनै निश्चित सडक खण्डको स्थितिबारे सबैलाई थाहा नभए पनि कम्तीमा स्थानीयस्तरमा जिम्मेवार निकाय र यातायात व्यवसायीलाई थाहा छ । त्यही बाटो ओहोरदोहोर गरिरहने चालकलाई थाहा नहुने त कुरै भएन । सडकको स्थिति सामान्य छैन भने यातायात व्यवसायीले किन सवारी चलाउन रोकेर राज्यलाई दबाब दिन्नन् ? सडकमा आफ्नो एकाधिपत्य (सिन्डिकेट) जमाउन मात्र दबाब दिने ? सडकको अवस्था असहज रहिरह्यो भने अरू आउँदैनन् र आफूले मात्रै हालीमुहाली गर्न पाउने मनोविज्ञानबाट पनि ग्रसित होलान् । सडक विभागको उपस्थिति सडक सञ्जाल पुगेका सबै जिल्लाहरूमा छन् । तिनका उपस्थिति केका लागि ? सवारी चलाउन योग्य चालक चाहिन्छ । को योग्य र को अयोग्य, म छुट्याउन सक्दिन । सवारीचालक अनुमतिपत्र (लाइसेन्स) दिने जिम्मेवार निकाय मुलुकमा क्रियाशील छ । विडम्बना के छ भने लाइसेन्स लिन काठमाडौंमा असफल हुनेहरू अरू सहरमा सजिलै सफल हुन्छन् । अरू मुलुकमा त व्यावसायिक र सामान्य सवारी चालकमा पनि फरक हुन्छ । अर्थात, व्यावसायिक बन्न धेरै तालिम र अनुभव चाहिन्छ । नेपालमा त स्टेरिङ सिधा गर्न जानेपछि भर्खरको अल्लारेले पनि दर्जनौं यात्रु बोकेर सवारी घुइक्याउँछन् । कस्ता सवारीसाधन चलाउन कुन स्तरका दक्ष चालक चाहिन्छ भन्ने मापदण्ड सरकार किन बनाउँदैन ? हुन त, हल्का र गह्रौं सवारीको छुट्टै लाइसेन्स हुन्छ । त्यसको लागि चाहिने मापदण्ड पर्याप्त छ ? यो त लाइसेन्सवालाको कुरा भोे । धेरैजसो दुर्गम र त्यसमा पनि पक्की बाटो नबनिसकेका ठाउँमा कतिपयले त विना लाइसेन्स भाडाका सवारी चलाइरहेका हुन्छन् । यातायात व्यवसायी स्वयंले पनि आफ्नो पचासौँ लाख रुपैयाँ लगानी भएको सवारीसाधनको सुरक्षाको लागि भरपर्दो चालकको व्यवस्था गर्नुपर्ने हो । गर्नेले गरेका पनि होलान् । नगर्नेका हकमा चालकको पारि श्रमिकको पनि कुरा होला । भर्खरका आलाकाँचालाई कम पारि श्रमिक दिँदा पनि पुग्ला । केही गरी दुर्घटना भइहाल्यो भने बिमा छँदै छ भनेर सवारी धनी एक हदसम्म ढुक्क हुने गरेका पनि होलान् । कुनै एउटा सवारीसाधनले कति यात्रु वा सामान बोक्न सक्छ भन्ने क्षमता हुन्छ । क्षमताभन्दा बढी यात्रु वा सामान बोक्न हुन्न भन्ने सामान्य नियम हुनुपर्ने हो । सायद नेपालमा त्यस्तो नियमै छैन । कुनैकुनै ठाउँमा प्रहरी चेकपोस्ट छ भने त्यहाँ पुग्नुभन्दा केही वर छतमा रहेका यात्रुलाई ओरालेर हिँडाउँछन् र चेकपोस्टको केही परबाट फेरि चढाउँछन् । यो चेकपोस्टमा बसेका प्रहरीलगायत सबैलाई थाहा छ । क्षमताभन्दा डेढदुईतिहाइले बढी यात्रु र सामान बोकेर सवारी गुडिरहेका हुन्छन् । यसमा हामी सबै सहभागी छौँ । यस्तो गर्नु हुन्न भन्ने सवारीवाला र यात्रु दुवैलाई थाहा छ । तर गर्ने के ? सवारीवालालाई धेरै यात्रु चढाएर आम्दानी बढाउनु छ । यात्रुलाई ठेलमठेल गरेर भए पनि गन्तव्यमा पुग्नु छ । अर्को सवारी कुर्ने धैर्य र समय छैन । हुन पनि अर्को सवारी पाउने हो कि होइन ठेगान हुन्न । खासगरी लामो दूरी र सुदूर ठाउँमा यो समस्या छ । सहरमा पनि पाएसम्म कोच्याकोच्यै गर्छन् । यात्रुका चाप र सुविधालाई ध्यानमा राखी नियमित तालिका बनाएर सवारी चलाउने व्यवस्था गर्न सकिन्न ? अनि सीटभन्दा बढी यात्रु बोक्न नपाइने कडा नियम ल्याउन सकिन्न ? सडक र क्षेत्र हेरी सवारीको गति निर्धारण हुन्छ । हामीकहाँ त्यो छैन भन्दा पनि हुन्छ । केही निश्चित ठाउँमा गति सीमित भन्ने संकेत राखिएका देखिन्छन् । त्यसको पालना हुँदैन । राजमार्गहरूमा त गति नियन्त्रणको कुरै छैन । चालकमा भर पर्ने हो । साँघुरा र घुम्तीमा पनि हावाको बेगमा कुदाउँछन् । जस्तोसुकै अनियन्त्रित तरिकाले सवारी चलाए पनि यात्रुले खासै हस्तक्षेप गर्दैनन् । चालकलाई सवारी चलाइरहँदा असन्तुष्टि व्यक्त गर्न हुन्न, किनकि उनी रिसाएर डिस्टर्ब हुनसक्छ भन्ने छ । गति नियन्त्रणकै लागि तोकिएको समयभित्र गन्तव्यमा पुगेनपुगेको अनुगमन गर्ने व्यवस्था पनि छ । तर चोरको सय दाउ भने झैँ समय सीमा मिलाउन कुनै निश्चित ठाउँमा चालक दल समय बिताउँछन् र सवारी हँकाई त आफ्नै मर्जीमा । सिन्धुलीको बाटो काठमाडौं फर्किंदै थिएँ, म चढेको गाडी बिगे्रर सोलुखुम्बुबाट आउँदै गरेको पिकअपमा लिफ्ट पाएँ, सवारीचालक सहयोगी भावनाको रहेछ । अँध्यारो भइसकेको थियो, ठाउँठाउँमा प्रहरीले रोक्थ्यो, लाइसेन्स र ब्ल्यु बुक खोज्थे । चालकका अनुसार कहिलेकाहीँ दूरी र अवधि पनि चेक गर्छन् रे । ३९ किलोमिटरलाई १ घन्टा १० मिनेटको समय तोकिएको रहेछ । उनका अनुसार दिइएको अवधि ठीकै हो, कुदायो भने १५२० मिनेट चाँडै पुग्न सकिन्छ । सवारी गति नियन्त्रण गर्न अरू प्रभावकारी उपाय के होला ? दुर्घटना हुने मुख्य कारण अनियन्त्रित गति नै हो । अरू मुलुकमा त मुख्यमुख्य सडक, राजमार्ग र जोखिमयुक्त खण्डमा स्वचालित क्यामेरा (सीसीटीभी) द्वारा सवारीको गति अनुगमन गरिरहेका हुन्छन् । सवारी चलाउँदा तीव्र गतिमात्र होइन अरू लापरबाही पनि हुने गर्छन् । चालकको ध्यानमा विचलन आउने गरी बढी गफ गर्ने । कुनै बेला लामो दूरीका सार्वजनिक सवारीमा चालकसँग महिला राख्न नपाउने नियम पनि थियो, अहिले के छ थाहा छैन ? मोबाइल फोनमा लामो गफ गर्दै सवारी चलाउने, त्यो पनि घुम्ती र अप्ठ्यारो बाटोमा । सवारी चलाउँदा मोबाइल चलाउन नपाउने कडा नियम किन ल्याइन्न ? मादक पदार्थ सेवन (मापसे) गरी सवारी चलाउनेमा धेरै हदसम्म कमी आइसकेको हो कि भन्ने लाग्छ, खासगरी सहरी क्षेत्रमा जहाँ मापसेको लागि ठाउँ ठाउँमा सघन जाँच गरिन्छ । तथापि, गएको दसैं अवधि (घटस्थापनादेखि कोजाग्रत पूर्णिमासम्म) मा काठमाडौं उपत्यकामा मात्रै १४६ सवारी दुर्घटना र १० जनाको मृत्यु भयो । चाडबाड भएकोले तीमध्ये धेरै मापसेकै कारण भएका होलान् भन्ने अनुमान लगाउन सकिन्छ । त्यस्तै लामो दूरी र दुर्गममा चल्ने यातायातमा मापसेको अवस्था के छ ? यसतर्प पनि सरोकारवालाको ध्यान जान जरुरी छ । हाम्रो अधिकांश सडक र राजमार्गमा दुईतर्फी सवारी चल्छन् । पहाडी राजमार्ग साँघुरा, घुम्ती र अप्ठ्यारा छन् । सडकको मध्यभागमा लेन छुट्याउन सेता धर्सा पनि कोरिएका हुन्छन् (सबै ठाउँमा छैनन्) । तर ती धर्साको कुनै मतलब राख्दैनन् । अरू धेरै देशमा २ देखि ५ वटा लेन भएका एकतर्फी बाटा हुन्छन्, जहाँ विपरीत दिशाबाट आउने अर्को सवारीसँग ठोक्किने सम्भावनै हुँदैन । खासगरी लामो दूरी र सुदूर क्षेत्रमा यातायातका साधनको अभाव भएकाले यात्रुको चाप बढी छ । सहरमा पनि पाएसम्म कोचेरै राख्ने प्रचलन छ । यात्रुको चाप र सुविधालाई ध्यानमा राखी नियमित तालिका बनाएर सवारी चलाउने व्यवस्था गर्न सकिन्न ? अनि सीटभन्दा बढी यात्रु बोक्न नपाइने कडा नियम ल्याउन सकिन्न ? हामीकहाँ त्यस्तो एकतर्फी बाटो केही ठूला सहरका निश्चित भाग र काठमाडौंभक्तपुरको एउटा छोटो खण्डमा बाहेक अरू ठाउँमा छैन । एकले अर्कोलाई उछिन्न (ओभरटेक) होस् वा घुमाउरो मोडमा, असावधानी र जोखिमका साथ सवारी चलाउँछन् । जसको कारण राजमार्गलगायतका खण्डमा विपरीत दिशाबाट आएका सवारीसाधनहरु एक आपसमा जुधेर अत्यधिक दुर्घटना हुने गर्छन् । त्यस्ता दुर्घटनामा साना सवारी र मोटरसाइकलको लापरबाही बढी पाइन्छ र तिनैमा सवारहरू ठहरै जान्छन् । यसको लागि चालक आफैं सजग र अनुशासित हुनुभन्दा अर्को विकल्प छैन । सवारीचालक एउटा मानिस हो । मानिसको मानसिक र शारीरिक क्षमताको एउटा हद हुन्छ । एउटा चालकले कति घन्टासम्म विना आराम र नसुतिकन लगातार सवारी चलाउन सक्छ ? कुनै मापदण्ड त होला । पहिले लामो दूरीमा चल्ने सवारी, खासगरी रात्रीबसमा पालो फेर्ने चलन थियो । अहिले पनि होला । के त्यो सबैलै इमान्दारीपूर्वक पालना गर्दै आएका होलान् ? कतिपय दुर्घटना चालक निदाएको कारण भएका छन् । कुनै सवारी धनीले खर्च किफायत गर्न एउटै चालकबाट काम लिन्छन् र चालकले पनि केही थप पारि श्रमिक पाउने भएकाले मान्छन् । अर्कोतिर, पालो दिने चालक पालो लिनुअघि सुत्नुको सट्टा अन्य काममा लागेका पनि हुनसक्छ । अतः चालक नयाँ भए पनि उनी थकित नै हुन सक्छ । यो पनि व्यक्तिकै जिम्मेवारीबोधमा भर पर्ने कुरा हुन् । सवारीसाधन एउटा यन्त्र हो, त्यसलाई नियमित मर्मतसम्भार चाहिन्छ । लामो दूरीमा चल्ने सवारीको मर्मतसम्भार सामान्यतया हुने गर्दछ । तर, छोटो दूरीमा र भर्खर भर्खर खोलिएका सडकमा चलाइने सवारी अक्सर दुरुस्त अवस्था (कन्डिसन) मा हुन्नन् । यस्ता सवारी दुर्घटनामा पर्छन् वा दुर्घटनाका कारण बन्छन् । यसको अनुगमन कसले गर्ने ? बेलाबखत सडकमा देखिन्थ्यो, ट्राफिक प्रहरीले हर्न, साइडलाइट आदि जाँच गरेको । भन्नैपर्दा त्यत्तिले पुग्दैन, तर के गर्ने । सवारीसाधनको नियमित परीक्षणमा समेत अनियमितता हुने गरेको गुनासो व्याप्त छ । अरू यान्त्रिक जाँचपास त धेरै टाढाको विषय भयो । म अस्ति ताप्लेजुङबाट काठमाडौं फर्किंदै गर्दा धुलिखेल आइपुग्न करिब २५३० किमि बाँकी रहँदा गाडीको हेडलाइट अचानक निभ्यो र चालकको दायाँतर्पबाट भित्र धुवाँ निस्क्यो । चालकले इन्जिन तात्तिएको होला भनेर पानी खन्यायो । एकैछिनमा हेडलाइट बल्यो र गाडी गुड्यो । गाडी गुड्न के थालेका थियौं फेरि धुवाँको मुस्लो निस्क्यो, हेडलाइट निभ्यो र गाडीमा आगो बल्न थाल्यो । तत्काल पिउनको लागि राखेको मिनरल पानीले आगो निभायो । गाडी नचल्ने भयो । त्यत्तिखेर पानी नभएको भए ठूलै दुर्घटना हुन्थ्यो । पक्कै पनि मर्मतसम्भार नभएकै कारण बीच बाटोमा गाडीको त्यो हालत भएको हुनुपर्छ । यातायात व्यवसायी यति संगठित र बलिया छन् तिनका लागि सवारी दुर्घटना खासै केही होइन । त्यसो हुनुमा सुनिन्छ, तिनका आआफ्नो आन्तरिक सञ्जाल (संघ) हुन्छ र छुट्टै कोष हुन्छ । कुनै सवारीसाधन दुर्घटना भएमा वा कोही दुर्घटनामा परी घाइतेमृत्यु भएमा त्यसको खर्च उक्त कोषबाट हुने गर्दछ । तिनले विभिन्न अस्पतालहरूसँग सम्झौता गरेका हुन्छन् । घाइतेले तोकिएको अस्पतालमा उपचार पाउँछन् । व्यावसायिक सुरक्षाको हिसाबले यस्तो व्यवस्था पक्कै पनि राम्रो हो । तर यसको एउटा मुख्य कमजोरी छ । कुनै दुर्घटना हुँदा सम्पूर्ण जिम्मेवारी संघले लिन्छ र चालकलाई छुटाउँछन् । यसो हुँदा चालकको जिम्मेवारीबोध र उत्तरदायित्वमा कमी हुने गरेको छ, अर्थात चालक मलाई केही हुन्न भन्नेमा ढुक्क हुन्छन् । यदि चालकको गल्तीअनुरुप कडा सजाय दिने व्यवस्था पनि साथसाथै हुने हो भने चालकबाट हुने लापरबाहीमा उल्लेख्य कम गर्न सकिन्छ । सवारी चालकले ट्राफिक नियम उल्लंघन गरेमा कसुर हेरेर कक्षामा बस्नुपर्ने व्यवस्था पनि गरेको छ । यो राम्रो हो । प्रत्येक पटक सवारीचालक अनुमतिपत्रको नवीकरण गर्दा सबैले तीनचार घन्टाको अन्तरक्रिया कार्यक्रममा सहभागी हुनुपर्ने अनिवार्य व्यवस्था हुन सके अझ राम्रो हुन्थ्यो । अन्तरक्रियामा ट्राफिकसम्बन्धी नयाँनयाँ नियमको जानकारी गराउनुका साथै एक वर्षभित्र भएका ट्राफिक कारबाही र दुर्घटनाबारे श्रव्यदृष्यसहित जानकारी गराउने हो भने सवारीचालकहरूमा सचेतना कायम भइरहन्छ । अन्त्यमा, एउटा प्रसंग । नारायणघाटमुग्लिङ खण्ड सबैभन्दा बढी यातायात गुड्नेमध्येमा पर्दछ । यस खण्डमा भइरहेको सडक विस्तारले धेरै महिनादेखि यात्रुले सास्ती बेहोर्दै आएका छन् । म पनि चितवनको रामपुरस्थित कृषि तथा वन विश्वविद्यालयमा अध्यापन गर्न जाँदा धेरै पटक उक्त बाटोमा सास्ती खाएको छु । रामपुर जाने भनेपछि परिवार र साथीहरुले बाटोलाई लिएर चासो देखाइहाल्छन् । बितेको एक वर्षभित्र उक्त खण्डमा धेरै दुर्घटना भइसके । सडकमा खाल्डाखुल्डी यति छन् कि भनि साध्य छैन । विडम्बना के भने एउटा खाल्टो पुर्न एउटा गाडी पल्टिनुपर्छ वा नारायणीमा खस्नुपर्छ । आखिर खाल्डाखुल्डी त पुर्न सकिँदोरहेछ । त्यसको लागि साधन नभएको पनि होइन । प्रत्येक ५७ किलोमिटरको दूरीमा डोजर, क्रेन क्रियाशील छन् । गएको दसैंको मुखमा समाचार आयो, नारायणघाटमुग्लिङ खण्ड सरकारी र निजीस्तरको सहभागितामा दसैंको लागि सहज भयो । खासगरी खाल्डाखुल्डी पुरिएछन्, केही पिच पनि भएछ र केही ठाउँमा अप्ठ्यारा पन्छाएछन् । दसैंको लागि मात्र किन ? त्यही काम पहिले पनि हुनसक्थ्यो । किन भएन ?"
लोकमानः हर्ष न विस्मात्,"केही समयदेखि लोकमानसिंह कार्की जताततै फैलिएका छन् । अख्तियार दुरुपयोग अनुसन्धान आयोगका प्रमुख आयुक्तको हैसियतमा कार्कीको उदय र सम्भावित विलय एक रहस्यमय कथा नै रहेको छ । उनी किन आए अथवा किन ल्याइए र अहिले किन जाँदैछन् अथवा पठाइँदैछन् सार्वजनिक रूपमा प्रष्ट छैन । उनी कुन कारणवस सो पदमा नियुक्त भएका थिए र कुन कारणवस त्यहाँबाट हटाइन थालिएको हो सो कुरा पनि राम्ररी बुझ्न गाह्रो भएको छ । संसद्, सडक, छापामा उनी जसरी लटरम्म छाएका छन् त्यसअनुसार उनीमाथि अत्यधिक सार्वजनिक चासो देखिनुपर्ने हो । तर उनको काण्डमा चासो राख्नु त कहाँ हो कहाँ जनताले राम्ररी बुझ्न पनि सकेका छैनन् र बुझेका पनि छैनन् । त्यसको मतलब उनी बसे पनि के हुने हो र उनी गइहाले पनि के हुने हो र, भन्ने आम धारणा देखिएको छ । भनाइको तात्पर्य उनी अख्तियार प्रमुख भएर जनतालाई केही फरक परेको छैन न उनी गइहालेको खण्डमा पनि जनताले कुनै दुःख मनाउनुपर्ने अवस्था छ । अख्तियार प्रमुखको नाताले कार्की काण्डको मुख्य विषय भ्रष्टाचार हुनुपर्ने हो । तर त्यस्तो छैन । भ्रष्टाचारविरुद्ध उनले युद्ध गरेको भए र त्यसको प्रभाव जनताले महसुस गर्न सकेको भए जनताले उनको जयजयकार गर्थे र उनलाई काँधमा बोक्थे । तर त्यस्तो अवस्था देखिएको छैन । अर्कोतिर उनले भ्रष्टहरूको साथ दिएको भए अथवा उनीहरूसित मिलेमतो गरेको देखिएको भए पनि जनता उनीमाथि जाई लाग्थे । त्यस्तो अवस्था पनि सिर्जना भएको छैन । जनताले सरकारी कार्यालयहरूमा जसरी काम पर्दा बढी पैसा तिर्नु परेको छ र तिरिरहेका छन्, त्यसमा पनि कुनै परिवर्तन भएको छैन । आखिर जनताले कार्कीमाथि किन सरोकार राख्ने त ? उनीहरूलाई परेको पीर मर्का हटाउने काम उनीबाट भएको छैन । उनले जनताको पीर मर्का बढाउने काम पनि गरेको देखिएन । जनताले देखेको एउटै चीज हो कार्की र राजनीतिक नेताहरूको अहंकारको टक्कर । उनीहरू बीचको तानातानी र शक्ति प्रदर्शनी । कार्की रहन्छन् कि फालिन्छन् भन्ने उत्सुकता नेपाली जनतामा त्यतिसम्म मात्र देखिन्छ जति अमेरिकाको राष्ट्रपतीय चुनावमा डोनाल्ड ट्रम्पले जित्छन् कि हिलारी क्लिन्टनले । भनाइको तात्पर्य कौवालाई बेल पाक्यो हर्ष न विस्माद् । कार्की काण्डको महत्व भ्रष्टाचारभन्दा अरू नै विषयमा भने अवश्य देखिएको छ । उनलाई फाल्न जसरी केही राजनीतिक नेताहरू तत्पर भए उसरी नै उनलाई बचाउन नेपालस्थित भारतीय अधिकारीहरू सक्रिय भए । कार्कीलाई हटाउन किन नेपाली नेताहरू लागिपरेका छन् र उनलाई बचाउन किन भारतीय अधिकारीहरू दौडधुप गरिरहेका छन् भन्ने रहस्य पूर्णरूपले खोलिएको छैन । तर घटनाक्रमबाट थोरैथोरै बुझ्न सकिन्छ । पहिलो रहस्य कार्कीको नियुक्तिमै थियो । भारतीय अधिकारीहरूको पहल र दबाबमा उनी अख्तियार प्रमुख हुन पुगेको एक किसिमले खुला जानकारी भएको हो । उनलाई मन पराए पनि नपराए पनि प्रमुख दलहरूका प्रमुख नेताहरूले उनको नाम अघि सारेका हुन् । दोस्रो जनआन्दोलनमा मुख्यसचिव रहेका कार्की सो आन्दोलन दबाउन भूमिका खेलेको भन्ने घोषित आरोप लागेका व्यक्ति भने हुन् । आफूहरूले थालेको आन्दोलन दबाउने व्यक्तिको नाउँ यति ठूलो ओहदामा किन सिफारिस गर्न दलका नेताहरू पुगे त ? त्यो तथ्य आज सम्म खुलेको छैन । त्यसबेला उनीहरूले कार्कीलाई हाइहाइ गरेर स्वागत गरेका थिए । उनैलाई अहिले किन बाइबाइ गर्न लागेका हुन् त्यो पनि खुलेको छैन । जुन दोषारोपण उनीमाथि लगाइएको छ ती बाहिरी देखावटी मात्र हुन् । भित्री सत्य खुलाइएको छैन । खोल्न हुने खालको पनि छैन । कार्कीसित भारतको नाम उनको नियुक्तिमै जोडिएको हो । उनलाई अख्तियार प्रमुख बनाएर भारतले के स्वार्थ पूरा गर्न खोजेको हो सो पनि खुलेको छैन । यस्तो रहस्य खोल्न मिल्ने पनि होइन । आखिर जनताले लोकमानसिंह कार्कीमाथि किन सरोकार राख्ने त ? उनीहरूलाई परेको पीर मर्का हटाउने काम उनीबाट भएको छैन । उनले जनताको पीर मर्का बढाउने काम पनि गरेको देखिएन । जनताले देखेको एउटै चीज हो कार्की र राजनीतिक नेताहरूको अहंकारको टक्कर । उनलाई सो पदमा राखेर भारतले सद्भावना स्वरूप नेपालमा भ्रष्टाचार हटाउन खोजेको अवश्य पनि होइन । किनभने न त्यो भारतको कार्यक्षेत्रभित्र पर्छ न त्यसमा चासो नै हुन सक्छ । पत्यारलाग्दो कुरा एउटै हुन सक्छ, त्यो हो भारतको विरोध गर्ने राजनीतिककर्मी, कर्मचारी, नागरिकमाथि भ्रष्टाचार र अनियमितताको आरोप लगाएर दुःख दिन सकिन्छ । यसै नियतबाट ककसमाथि कारबाही गरिएको हो सो पनि खुलेको छैन । के यही कारणले उनलाई हटाउन खोजिएको हो भन्ने प्रश्नको प्रष्ट जवाफ पनि पाउन सकिन्न । लोकमान सिंह कार्कीले पहिलो हमला एमालेका नेताहरूमाथि गरेको सार्वजनिक जानकारीकै कुरा हो । त्यसपछि माओवादी केन्द्रका नेताहरूमाथि लडाकु क्याम्पमा भएको भ्रष्टाचारको आरोपलाई अगाडि बढाउन खोजिएको पनि सार्वजनिक भएको हो । सो आरोपबाट हाल प्रधानमन्त्री र मन्त्री बनेका कतिपय व्यक्तिहरू अपराधी ठहरिन सक्छन् । तर सो काम पनि अख्तियारले अगाडि नबढाउने जानकारी आएको हो । यसै प्रसंगमा माओवादी केन्द्र र एमालेले कार्कीविरुद्ध माहाभियोगको प्रस्ताव संसद्मा किन दर्ता गराएको भन्ने बुझ्न सकिन्छ । अख्तियारले नेपाली कांग्रेसका कुनै पनि नेतामाथि कारबाही नगरेकाले सो दलले कार्कीलाई हटाउने निर्णय गरेको छैन । भारतको कुरा कांग्रेसले सहजरूपमा स्वीकार गर्ने हुनाले र सो दलले कार्कीको विपक्षमा मतदान गर्ने निर्णय नगरेकोले यसमा सामञ्जस्य देखिन्छ । यस पृष्ठभूमिमा कांग्रेसले प्रस्तावको विपक्षमा मतदान गर्न सक्छ । कार्कीविरुद्धको महाभियोगको प्रस्ताव तुहिन पनि सक्छ । त्यसकारण कार्की काण्डमा भ्रष्टाचारको प्रश्न जोडिएको छैन । यसमा राजनीतिक दाउपेच र शक्ति प्रदर्शन मात्र देखिन्छ । यसैकारण यो जनताको चासोको विषय बनेको छैन । कार्की एक अद्भूत व्यक्तित्व हुन् । उनी एक राजनीतिक परिवारमा जन्मेका हुन् । उनका पिता भूपालमानसिंह कार्की पञ्चायत व्यवस्थामा एक शक्तिशाली व्यक्तित्व नै थिए । उनी अनेक सरकारी ओहदामा बसेका थिए र राजसभाको अध्यक्षसमेत भए । राजतन्त्रमा राजाको विश्वासपात्र थिए । त्यसको लाभ लोकमानले पनि उठाएका हुन् । उनी राजाको हुकुमबाट मुख्यसचिव नै हुन पुगे । राजाको प्रियपात्र भएका कार्की राजतन्त्रको अन्त्य भएपछि क्रान्तिकारी नेताहरूको प्रियपात्र बन्न पुगे । यस्तो अद्भूत काम एक अद्भूत व्यक्तिबाट मात्र हुन सक्छ । लोकमानले यो चमत्कार देखाएकै हुन् । उनको समस्या परिस्थिति आफ्नो अनुकूल पार्ने कुशलता छैन । समस्या छ उनको पद र भूमिकामा सामञ्जस्य हुन नसकेकामा । राजनीतिक आकांक्षा राख्ने, राजनीतिक भूमिका खेल्ने तर राजनीतिमा संलग्न नहुने स्थितिले लोकमान प्रायः द्वन्द्व र विवादमा परेको देखिन्छ । चाहे प्रशासनिक सेवामा बसेर होस् या संवैधानिक अंगमा बसेर होस्, जहाँ बसे पनि राजनीतिक प्रकृतिको स्वभाव देखाउने र भूमिका खेल्ने गरेकाले कार्कीले समस्या निम्त्याएको पाइन्छ । यस्तो अमिल्दो काम गर्दा मानिस घर न घाटको हुन जान्छ । कार्की अहिले सो अवस्थामा पुगेका छन् । त्यसमा पनि आफू एक्लै एउटा सिंगो विदेशको समर्थन जुटाउनु र प्रियपात्र बन्नु असाधारण खुबी हो । तर त्यो खुबीको दुरुपयोग भएको छ । त्यसकारण कार्कीले कसैगरी दुःख पाए भने आफैंलाई जिम्मेदार सम्झनुपर्छ । अरूलाई दोष दिनु सही ठहरिँदैन । उनी व्यक्तिगत रूपले सफल या असफल हुन सक्छन् तर त्यसमा जनताले चासो लिनुपर्ने कुनै कारण देखिन्न ।"
नेपालीको ब्लाक क्याप,"काठमाडौः मसँग अझै समय बाँकी छ । यो अवधिमा हन्डेड पर्सेन्ट दिएर मेहनत गर्छु । एक दिन ब्लाक क्याप' बनेरै छाड्छु', यसो भन्दै गर्दा हँसिलो उनको अनुहारमा झनै चमक देखिन्थ्यो । उनको आत्मविश्वासले हामीलाई पनि उत्साहित बनायो । अन्तर्राष्ट्रिय क्रिकेटको एक शक्तिराष्ट्र न्युजिल्यान्डको राष्ट्रिय टोलीका सदस्यका लागि प्रयोग गरिने उपमा ब्लाक क्याप' प्राप्त गर्न जोकोहीलाई सम्भव छैन । नेपाली युवाका लागि त त्यो परको विषय हो । जन्मेको १५ महिनामै न्युजिल्यान्ड पुर्याइएका अनुभव थापा यस्ता युवा हुन्, जसले त्यो अवसर पाएका छन् । उनीसँग अन्तर्राष्ट्रिय खेलकुदमा नेपाली प्रतिभालाई चिनाउने सम्भावना छ । छोटो बिदामा जन्मभूमि नेपाल आएका अनुभव अन्नपूर्ण मिडिया नेटवर्कको नवौं तलामा प्रायः सबैका लागि असम्भव मानिने त्यही ब्लाक क्याप सपना हामीलाई सुनाउँदै थिए । उनले आफ्नो उद्देश्य र योजनाको दायरा पनि बुझेका छन्, ब्लाक क्याप बन्न सजिलो छैन । त्यसमाथि हामी जस्तो गैरआवासीयलाई मुस्किल छ । तर त्यसका लागि कुनै कसर बाँकी राख्दिन । त्यति गर्दा पनि ब्लाक क्याप बन्न सकिन भने म दुःखीचाहिँ हुन्न । किनकि त्यसका लागि मैले १०० प्रतिशत मेहनत गरेको हुँ भन्ने मलाई थाहा छ', उनले भने । अनुभव न्युजिल्यान्डको क्रिकेट धानेको अकल्यान्डको क्रिकेटबाट खारिएका प्रतिभा हुन् । उनी अकल्यान्डबाट न्युजिल्यान्डको यू१७ र यू१९ राष्ट्रिय च्याम्पियन मात्रै बनेनन्, इङ्ल्यान्डमा समेत पुगेर काउन्टीभित्रको प्रतियोगिता खेल्ने अवसर पाए । अनुभव सन् २०१३ मा यू१७ तथा सन् २०१४ मा यू१९ राष्ट्रिय च्याम्पियन बनेका थिए । १० वर्षको उमेरमा केन्द्रीय अकल्यान्डको एल्लर्सली क्रिकेट क्लबमा आबद्ध उनी त्यसयता अकल्यान्ड क्रिकेटको विभिन्न संरचना हुँदै यू१७ र यू१९ को राष्ट्रिय च्याम्पियन बनेका हुन् । अकल्यान्ड निकै बलियो क्रिकेट संरचना भएको सहर हो । केन्द्रीय अकल्यान्डको टोलीमा पर्न पनि विभिन्न प्रतियोगिता र छनोट चरण पार गर्नुपर्छ । त्यसपछि अकल्यान्ड स्तरीय क्रिकेट प्रतियोगितापछि मात्रै टोलीमा पर्न सकिन्छ', अनुभव भन्छन् । उनले अकल्यान्ड स्तरीय यू१४, यू१५ र यू१६ को प्रतियोगिता समेत खेले । तर अकल्यान्डमा यू१७ देखि मात्रै राष्ट्रिय प्रतियोगिता आयोजना हुन्छन् । त्यसभन्दा कम उमेरका राष्ट्रिय प्रतियोगिता क्लबहरू मिलेर आयोजना गरिने हुन् । तिनै प्रतियोगितामा उत्कृष्ट प्रदर्शन गरेकै आधारमा अनुभवले न्युजिल्यान्डबाट इङ्ल्यान्डको हर्टफोर्डसायर काउन्टीभित्रको क्रिकेट खेल्ने अवसर पाए । उनी ब्रोक्स बर्न क्रिकेट क्लबका लागि एक्लो विदेशी खेलाडीका रूपमा अनुबन्ध भएका थिए । वेस्ट इन्डिजका पूर्वक्रिकेटर टिनो बेस्टलगायत अन्य देशका नाम चलेका खेलाडी सहभागी प्रतियोगितामा समेत अनुभवले उत्कृष्ट प्रदर्शन दिए । ६ महिनाका लिग खेलेका जेन्युन अल राउन्डर अनुभवले टोलीका लागि ४८ विकेट लिँदै दुई सय ८० रनसमेत जोडेका थिए । सोही क्रममा उनी प्लेयर अफ द विकसमेत घोषित भएका थिए । इन्टरटेनमा भेटिएको उनको रेकर्डअनुसार प्रतियोगिताका क्रममा टिनो बेस्टको टोली एम्टहिल टाउनबाटविरुद्ध उनले उत्कृष्ट प्रदर्शन दिएका थिए । उनले नै पाँच विकेट लिएपछि असम्भव अवस्थामा पुगेको खेललाई ब्रोक्स बर्नले आफ्नो पक्षमा पारेको थियो । त्यही प्रतियोगितामा कुनै समयका उत्कृष्ट तीव्र गतिका बलर टिनो बेस्टको बलिङमा समेत उनले ब्याटिङ गरे । वेस्ट इन्डिजका पूर्वब्याट्सम्यान किर्क इड्वार्डस् तथा इङ्ल्यान्डका पूर्वक्रिकेटर मोन्टी पानेसरविरुद्ध पनि खेले । ट्रेनिङका क्रममा न्युजिल्यान्डका पूर्वकप्तान ब्रेन्डन म्याककुलम तथा पाकिस्तानी क्रिकेटर मोहम्मद हाफिजलगायतलाई समेत बलिङ गरिसकेका अनुभव नेपालका लागि पनि खेल्न इच्छुक रहेको सुनाउँछन् । मैले राम्रो वातावरणमा क्रिकेट सिक्ने अवसर पाएँ', अनुभव भन्छन्, मेरो योजना कुनै पनि अवस्थामा ब्लाक क्याप बन्ने हो । त्यसैले न्युजिल्यान्ड छाडेर त आउँदिन । अवसर पाएको अवस्थामा नेपालबाट पनि खेल्ने इच्छा पूरा गर्नेछु ।' नेपाली क्रिकेटबारे भर्खरै जानकारी बटुल्न थालेका अनुभव सन् २०१४ मा बंगलादेशमा आयोजना भएको टीट्वेन्टी विश्व कप खेलेपछि शून्यतातर्फ फर्किएको नेपाली क्रिकेटलाई फेरि त्यसतर्फ फर्काउन आफूले योगदान पुर्याउने बताउँछन् । पहिलोपटक मैले बंगलादेश विश्वकपका क्रममा नेपाली क्रिकेटबारे सुनेको थिएँ । नेपाल विश्वकपको अघिल्लो चरण खेल्दै थियो । तर न्युजिल्यान्डमा समेत केही नेपाली नेपालले विश्वकप जितेजस्तै गरी खुसियाली मनाउँदै थिए', अनुभव सुनाउँछन्, मैले नेपाली क्रिकेटबारे बुझेको धेरै भएको छैन । तर मलाई नेपालीको क्रिकेट क्रेज थाहा पाएको छु । मसँग अनुभव छ । त्यो अनुभवले आफ्नो देशको क्रिकेटलाई फेरि पुरानै खुसियालीमा फर्काउन सक्छु कि ? ' अकल्यान्डले आफ्नो यू१७ र यू१९ टोली छनोटका लागि सन् २०१४ बाट विशेष प्रक्रियामार्फत छनोट भएका १२ प्रतिभाशाली खेलाडीलाई विशेष प्रशिक्षणको कार्यक्रम डेभेलपिङ फ्युचर एसेस (डीएफए) सुरु गरेको छ । सो कार्यक्रमअन्तर्गत दुई वर्ष छनोट भएका खेलाडीलाई विशेष प्रशिक्षण दिइनेछ । अनुभव पनि उक्त कार्यक्रममा परेरका छन् । सानै उमेरमा उनले आफ्नो क्रिकेट करियर अघि बढाउन प्रायोजकसमेत पाइसकेका छन् ।"
आर्सनल उत्कृष्ट लयमा,"लन्डनः आर्सनल इङ्लिस प्रिमियर लिग फुटबलको तालिकामा शीर्ष स्थानमा पुगेको छ । शनिबार राति भएको खेलमा आर्सनलले सन्डरल्यान्डलाई ४ गोलले हरायो । सन्डरल्यान्डको मैदानमा भएको खेलमा आर्सनलका एलेक्सिस सान्चेज र ओलिभर गिरोडले दुई दुई गोल गरे । आर्सनल सबै प्रतियोगितामा गरी १४ खेलयता अपराजित छ । यस यात्रामा उसले १२ जित र तीन बराबरीको नतिजा निकालेको छ । आर्सनल घरेलु लिगमा नौ खेलयता अपराजित छ । आर्सनल अन्तिमपटक घरेलु लिगमा लेस्टरसँग ४३ गोलले पराजित भएको थियो । आर्सनल १० खेलबाट २३ अंक जोडेर तालिकाको शीर्ष स्थानमा छ । दोस्रो स्थानमा रहेको म्यानचेस्टर सिटीको नौ खेलबाट २० अंक छ । नौ खेलबाट २० अंक नै भएको लिभरपुल तेस्रो स्थानमा छ । नौ खेलपछि चेल्सी र टोट्टनहामको समान १९ अंक छ । दोस्रो हाफमा बराबरीमा फर्किएको सन्डरल्यान्डविरुद्ध आर्सनलले अन्तिम समयमा उत्कृष्ट प्रदर्शन गरेको थियो । सान्चेजले १९औं मिनेटमा भ्रमणकारी टोलीलाई अग्रता दिलाएका थिए । एलेक्स अक्सलेड च्याम्बरलिनको पासमा सान्चेजले गोल गरेका थिए । सन्डरल्यान्डले ६५औं मिनेटमा खेल बराबरीमा ल्याएको थियो । सन्डरल्यान्डका जर्माइन डिफोएले पेनाल्टीमार्फत गोल गरेका थिए । तर, ७१औं मिनेटमा आर्सनलले पुन अग्रता लिएको थियो । यसपटक गिरोडले कायरन गिब्सको पासमा गोल गरेका थिए । त्यसको पाँच मिनेटपछि गिरोडले अग्रता दोब्बर बनाएका थिए । मेसुट ओजिलको पासमा उनले गोल गरेका थिए । एकपछि अर्को गोल गर्दै हावी भएको आर्सनलले ७८औं मिनेटमा गोल थप्दै खेलमा अग्रता ४१ गोलले बढाएको थियो । सान्चेजले एरोन राम्सीको पासमा गोल गरेका हुन् । प्रतियोगितामा सर्वाधिक गोलकर्ताको सूचीमा सान्चेज शीर्ष स्थानमा रहेका चेल्सीका डिएगो कोस्टाभन्दा एक गोलले पछाडि छन् । चिलीलाई पछिल्ला दुई कोपा अमेरिकाको उपाधि जिताउन महŒवपूर्ण भूमिका खेलेका सान्चेजले जारी घरेलु लिगमा ६ गोल गर्नुका साथै तीन गोलमा एसिस्ट गरेका छन् ।"
नङ्सल र रत्नजित सम्मानित,"काठमाडौः जेष्ट ब्याडमिन्टन एकेडेमी बसुन्धराले पाकिस्तानमा स्वर्ण पदक जित्दै नेपाली ब्याडमिन्टनमा ऐतिहासिक सफलता हात पारेका दिदीभाइ नङ्सलदेवी तामाङ र रत्नजित तामाङलाई शनिबार सम्मान गरेको छ । एकेडेमीले एक कार्यक्रम आयोजना गर्दै स्वर्ण जित्न सफल खेलाडीलाई नगदसहित सम्मान गरेको हो । स्वर्ण विजेता खेलाडीहरूलाई नेपाल ब्याडमिन्टन संघका अध्यक्ष रामजीबहादुर श्रेष्ठ, जेष्ट ब्याडमिन्टन एकेडेमीका अध्यक्ष मधुसूदन पाठक र एकेडेमीका तालिम संयोजक तथा पूर्व राष्ट्रिय खेलाडी सुदीप योञ्जनलगायतले सम्मानित गरेका थिए । नङ्सल र रत्नको जोडीले पाकिस्तानमा सम्पन्न योनेक्स सनराइज इन्टरनेसनल ब्याडमिन्टन सिरिजमा स्वर्ण जित्न सफल भएको थियो । यो नेपाली ब्याडमिन्टनको इतिहासमा पहिलो अन्तर्राष्ट्रिय स्वर्ण पदक थियो । सम्मानबापत दुवै खेलाडीले जनहीँ पाँच हजार एक सय रुपैयाँ प्राप्त गरे । सम्मान कार्यक्रममा ब्याडमिन्टन संघका अध्यक्ष रामजीबहादुर श्रेष्ठले संघले नै यस्तो कार्य गर्नुपर्नेमा जेष्ट ब्याडमिन्टनले सम्मान गरेर खेलाडीमा हौसला थप्ने काम गरेको बताए । नेपाली ब्याडमिन्टन खेलाडीले पनि अन्तर्राष्ट्रिय स्तरमा पदक जित्नसक्छ भन्ने सन्देश दिदीभाइको जोडीले दिएको छ, अध्यक्ष श्रेष्ठले भने, हामीले पनि छाती फुलाउने मौका पायौं । निरन्तरको मेहनतले अब डबल्समा मात्र हैन, सिंगल्समा पनि पदकको सभ्भावना देखिएको छ । यसको तयारीका लागि संघ जस्तोसुकै प्रशिक्षणका लागि तयार छ । यस्तै एकेडेमीका अध्यक्ष मधुसूदन पाठकले अन्तर्राष्ट्रियस्तरमा पहिलोपटक स्वर्ण जित्न सफल खेलाडीलाई सम्मानित गर्न पाउँदा ज्यादै खुसी लागेको बताए । खेलाडीहरूको मनोबल बढोस् भनेर हाम्रो यो सानो सम्मान हो, पाठकले भने । सम्मानित भएपछि नङ्सलदेवी तामाङले यस्ता सम्मानले खेलमा लाग्न अझै उत्प्रेरणा मिल्ने बताइन् । रत्नजित तामाङ अघिल्लो महिना सम्पन्न प्रथम जेष्ट खुला ब्याडमिन्टन च्याम्पियनसिपको पनि विजेता हुन् ।"
"रोनाल्डोले गरे ह्याट्रिक, डिपोर्टिभो अलाभेसमाथि रियल मड्रिडको सानदार जित","काठमाडौंः स्टार स्ट्राइकर क्रिष्टियानो रोनाल्डो ह्याट्रिक गर्दै लयमा फर्किएको खेलमा रियल मड्रिडले सानदार जित हात पारेको छ। ला लिगाको गएराति भएको खेलमा रोनाल्डोले डिपोर्टिभो अलाभेसविरुद्ध ह्याट्रिक पूरा गर्दै रियल मड्रिडलाई ४१ को सहज जित दिलाएका हुन्। खेलमा अग्रता भने अलाभेसले लिएको थियो। खेलको सातौं मिनेटमै डेभिसनले गोल गर्दै घरेलु टोलीलाई अग्रता दिलाएका थिए। तर, त्यो अग्रता धेरै बेर टिकाउन सकेन। क्रिष्टियानो रोनाल्डोले १७ औं मिनेटमा पेनाल्टीमा गोल गर्दै खेल ११ गोलको बराबरीमा ल्याए। यस्तै खेलको ३३ औं मिनेटमा रोनाल्डोले व्यक्तिगत दोस्रो गोल गर्दै पहिलो हाफमा टोलीलाई २१ अग्रता दिलाए। खेलको ७९ औं मिनेटमा रियलले फेरि अर्को पेनाल्टी पायो। यसपटक भने पेनाल्टीमा रोनाल्डो गोल गर्न चुकेनन् मात्र छिटै ह्याट्रिक गर्नबाट पनि चुके। रोनाल्डोको पेनाल्टी प्रहारलाई अलाभेसका गोलकिपरले उत्कृष्ट बचाउ गरे। यस्तै खेलको ८४ औं मिनेटमा अल्भारो मोरोटाले गोल गरेपछि रियल ३१ को अग्रता लिन सफल भयो। खेलको ८८ औं मिनेटमा रोनाल्डोले गोल गर्दै ह्याट्रिक पूरा गर्न सफल भए। जितपछि रियल मडिड १० खेलबाट २४ अंकसहित शीर्ष स्थानमा यथावत छ भने दोस्रो स्थानमा रहेको बार्सिलोनाको समान खेलबाट २२ अंक छ। तालिकाको तेस्रो स्थानमा रहेको एथ्लेटिको मड्रिडको समान खेलबाट २१ अंक छ।"
होलेसुङजनकराज राई गोल्ड कप जनज्योति क्लबलाई',"दिक्तेलः खोटाङको दुर्छिममा आयोजित होलेसुङजनकराज राई गोल्ड कप जनज्योति क्लब महादेवस्थानले जितेको छ । स्थानीयवासीको पहलमा निर्माण गरिएको होलेसुङजनकराज राई मार्गलाई स्थापित गराउने उद्देश्यले आयोजना गरिएको फुटबल प्रतियोगिताको शनिबार भएको फाइनल खेलमा सप्तेश्वर महादेव बुक्तो क्लब घुर्चु मंगलटारलाई ४१ गोल अन्तरले पराजित गर्दै जनज्योतिले गोल्ड कप उचालेको हो । हारसँगै सप्तेश्वर महादेव बुक्तो क्लब दोस्रो स्थानमा सीमित भयो । स्थानीयवासीकै पहलमा दुर्छिम३, भञ्ज्याङमा निर्माणाधीन कृष्णराम रंगशालामा सञ्चालित प्रतियोगिताका प्रथम स्थान प्राप्त टिमले नगद २० हजार तथा दोस्रो हुने टिमले १० हजारका साथमा मेडल र प्रमाणपत्र प्राप्त गरेका छन् । यस्तै सेमिफाइनलिस्ट बनेका साकेला सिली फुटबल क्लब ए दुर्छिम३ र ओम शिवशक्ति युवा समूह महादेवस्थानले नगद पाँचपाँच हजारका साथमा मेडल र प्रमाणपत्र हात पारे । प्रतियोगिताका सर्वोत्कृष्ट गोलकिपर साकेला फुटबल क्लब एका सुजन राई, सर्वोत्कृष्ट डिफेन्डर जनज्योति क्लब महादेवस्थानका खेमराज राई, सर्वोत्कृष्ट मिडफिल्डर जनज्योतिकै दिनेश राई, सर्वोत्कृष्ट स्ट्राइकर ओम शिवशक्ति युवा समूह महादेवस्थानका प्रवेश राई, सर्वाधिक गोलकर्ता जनज्योतिकै देबस तामाङ, सर्वोत्कृष्ट गोल ओम शिव शक्ति युवा समूहका जन्मजय केसी, उत्कृष्ट कोच जनज्योतिकै नवीन चाम्लिङ, छोटो समयमा गो लगर्ने साकेला सिली फुटबल क्लब एका दिवस राई र प्रतिभावान् खेलाडी घोषित सप्तेश्वर महादेव बुक्तो क्लब मंगलटारका रोशन राईले जनही एक हजार रुपैयाँका साथमा मेडल र प्रमाणपत्र पाए । यस्तै अनुशासित टिम भएबापत सप्तेश्वर महादेव बुक्तो क्लब मंगलटारले दुई हजारका साथमा मेडल प्रमाणपत्र हात पारेको आयोजकले जनाएको छ । विजेता टिमलाई सांसद पाँचकर्ण राई र समाजसेवी जनकराज राईले नगद तथा पुरस्कार हस्तान्तरण गरेका थिए । साकेला सिली फुटबल क्लब दुर्छिम३ को आयोजनामा बुधबारदेखि सुरु भएको प्रतियोगितामा खोटाङ र सोलुखुम्बुका १७ टिमले प्रतिस्पर्धा गरेका थिए ।"
सोलिडारिटी कपमा नेपाल फाइनल पुग्ने लक्ष्य,"काठमाडौः मलेसियामा कात्तिक १७ देखि ३० गतेसम्म सञ्चालन हुने एएफसी सोलिडारिटी कप फुटबल प्रतियोगिताको तयारीमा रहेको नेपाली टोलीले फाइनल पुग्ने लक्ष्य राखेको छ । डेढ महिनादेखि एन्फा कम्प्लेम्समा तयारी गरिरहेको नेपाली टोलीका जापानी प्रशिक्षक ग्योतुकी कोजीले समूह चरण पार गर्दै नेपालले फाइनल पुग्ने दाबी गरे । खेलाडीको मनोबल उच्च छ । टोलीमा युवा र फूर्तिला खेलाडी छन् । प्रतिद्वन्द्वी बलियो हुनु स्वाभाविक हो । तर हामी पनि कम छैनौं, कोजीले भने । पछिल्लो समय युवा टोलीले भरिएको नेपालले दुईवटा उपाधि जितेर फुटबलमा आशा देखाएको छ । नेपालले आठ महिनाअघि बंगबन्धु गोल्डकप र भारतमा सम्पन्न १२औं दक्षिण एसियाली खेलकुद (साग)को उपाधि जितेको थियो । अहिले नेपाली टोलीको मनोबलसमेत उच्च छ । सोलिडारिटी कपका लागि नेपाली राष्ट्रिय टोली आइतबार मलेसिया प्रस्थान गर्नेछ । एएफसी सोलिडारिटी कपमा नेपाल समूह एमा परेको छ । नेपालको समूहमा टिमोर लिस्टे र ब्रुनाई रहेका छन् । समूहको पहिलो खेल नेपालले कात्तिक २० गते टिमोर लिस्टे र अन्तिम खेल कात्तिक २३ गते ब्रुनाईसँग खेल्नेछ । समूहमा रहेको बंगलादेशले प्राविधिक कारण देखाउँदै नखेल्ने निर्णय गरेपछि दोस्रो चरणमा पुग्न नेपाललाई केही सहज हुने देखिएको छ । समूहगत चरणमा नेपालले एक खेल जितेमा सेमिफाइनलको यात्रा तय गर्नेछ । सात टोली सम्मिलित उक्त प्रतियोगिताको समूह बीमा श्रीलंका, लाओस, मकाउ र मंगोलियाबीच प्रतिस्पर्धा हुनेछ । लिग कम नकआउटका आधारमा खेलिने उक्त प्रतियोगितामा समूहका दुई उत्कृष्ट टोली सेमिफाइनलमा प्रवेश गर्नेछन् । सेमिफाइनल खेल कात्तिक २७ र फाइनल खेल कात्तिक ३० गते खेलिनेछ । एएएफसीले एएफसी च्यालेन्ज कप आयोजना गर्न छाडेपछि त्यसैको सट्टामा यस वर्षदेखि सोलिडारिटी कप आयोजना गर्न लागेको हो । एएफसीले सन् २०१८ को विश्वकप छनोट र सन् २०१९ को एसिया कप छनोट चरणबाट बाहिरिएका टोलीलाई सोलिडारिटी कपमा सहभागी गराउन लागेको हो । विश्वकप छनोटका लागि भएको प्रारम्भिक छनोट खेलमा नेपाली टोली भारतसँग पराजित हुँदै बाहिरिएको थियो । नेपाली टोलीका अन्य दुई प्रशिक्षकमा राजुकाजी शाक्य र गोलरक्षक प्रशिक्षक उज्ज्वल मानन्धर छन् । यसैगरी २३ सदस्यीय खेलाडीमा गोलरक्षक एलन न्यौपाने, रक्षक मानबहादुर लिम्बू, दिनेश राजवंशी, जितेन्द्र कार्की र मिडफिल्डर सुनिल बल अन्तिम २३ मा अटाउन सकेनन् । चोटका कारण विकास तामाङ र प्रकाश बुढाथोकीले यसअघि नै क्याम्प छाडेका थिए । छनोट भएका खेलाडीमा विकेश कुथू, किरनकुमार लिम्बू र विशाल श्रेष्ठ गरी तीनजना गोलरक्षक छन् । यसैगरी रक्षकमा रविन श्रेष्ठ, विराज महर्जन, अनन्त तामाङ, दीपक गुरुङ, आदित्य चौधरी, कमल श्रेष्ठ, देवेन्द्र तामाङ र रञ्जित धिमाल रहेका छन् । मिडफिल्डरमा विशाल राई, हेमन गुरुङ, विक्रम लामा, अञ्जन विष्ट, सुजल श्रेष्ठ र राजेन्द्र रावल रहेका छन् । स्ट्राइकरमा भने विमल घर्तीमगर, रञ्जन विष्ट, अनिल गुरुङ, सुमन लामा, नवयुग श्रेष्ठ र भरत खवास रहेका छन् ।"
फेरि चम्किए हसन,"ढाकाः बंगलादेशका १९ वर्षीय स्पिनर मेहदी हसनले उत्कृष्ट प्रदर्शन गरेपछि इङ्ल्यान्ड र बंगलादेशबीचको दोस्रो टेस्ट क्रिकेट दोस्रो दिन खेल समाप्ती हुँदासम्म रोमाञ्चक हुने स्थितिमा देखिएको छ । बंगलादेशले पहिलो पलिमा कमजोर ब्याटिङ गरे पनि हसनको उत्कृष्ट बलिङपछि इङ्ल्यान्डले पहिलो पालीमा केवल २४ रनको अग्रतामात्र लिन सफल भयो । बंगलादेशले आफ्नो दोस्रो पालीमा दोस्रो दिन शनिबारको खेल समाप्ती हुँदासम्म तीन विकेट गुमाएर एक सय ५२ रन बनाएको छ । बंगलादेशले समग्रमा एक सय २८ रनको अग्रता लिएको छ । तीन विकेटको क्षतिमा ५० रनको स्थितिबाट शनिबार आफ्नो पहिलो पालि अगाडि बढाएको इङ्ल्यान्ड दुई सय ४४ रनमा अलआउट भयो । हसन एक्लैले ६ विकेट लिए । ताइजुल इस्लामले तीन र सकिब अल हसनले एक विकेट लिए । शृंखलाअन्तर्गत पहिलो टेस्टबाट हसनले डेब्यु गरेका थिए । उक्त खेलको पहिलो पालिमा पनि उनले ६ विकेट लिएका थिए । कुनै समय जित नजिक पुगेको बंगलादेश केवल २२ रनको हारले निराश भएको थियो । आफ्नो दोस्रो टेस्ट क्रिकेटमा पनि हसनले उत्कृष्ट प्रदर्शन गरे । इङ्ल्यान्डको पालिमा जोए रुटले ५६ रन बनाए । क्रिस वोकेसले ४६ र अदिल रसिदले अविजित ४४ रन बनाए । रसिद र वोकेसबीच नवौं विकेटका लागि ९९ रनको साझेदारी भएको थियो । दोस्रो पालिमा बंगलादेशका तामिम इकबाल ४०, महमदुल्लाह ४७ र मोमिनुल हक एक रन जोडेर आउट भए । दिनको समाप्तिमा प्रारम्भिक ब्याट्सम्यान इमरुल कायेस ५९ रनमा अविजित छन् । तामिम र कायेसबीच पहिलो विकेटका लागि ६५ रनको साझेदारी भयो । कायेसले महमदुल्लाहसँग मिलेर तेस्रो विकेटका रूपमा ८६ रनको साझेदारी गरे । डेब्यु गरिरहेका जाफर अन्सारीले दुई तथा स्टोक्सले एक विकेट हात पारे । दिनको अन्तिम बलमा अन्सारीले महमदुल्लाहलाई आउट गरेका थिए । यसअघि पहिलो पालीमा बंगलादेश दुई सय २० रनमा समेटिएको थियो । तामिमले एक सय चार र मोमिनुल हकले ६६ रन बनाएका थिए । दुई खेलको शृंखलामा इङ्ल्यान्ड १० ले अगाडि छ । यसअघि तीन खेलको एकदिवसीय शृंखला इङ्ल्यान्डले २१ ले जितेको थियो ।"
भारतलाई एकदिवसीय शृंखला,"नयाँदिल्लीः पाँचौं, अन्तिम एवम् निर्णायक खेलमा एक सय ९० रनको सानदार जित हात पार्दै भारतले न्युजिल्यान्डविरुद्धको पाँच खेलको एकदिवसीय शृंखला ३२ ले जितेको छ । शनिबार सम्पन्न खेलमा भारतका स्पिनर अमित मि श्राले निर्णायक प्रदर्शन गरे । दुई सय ७० रनको लक्ष्य पछ्याएको न्युजिल्यान्ड २३१ ओभरमा केवल ७९ रनमा अलआउट भयो । मि श्रा एक्लैले पाँच विकेट लिए । अक्सर पटेलले दुई तथा उमेश यादब, जसप्रित बुम्रा र जयन्त यादवले एक एक विकेट लिए । मि श्राले ६ ओभरमा दुई मेडन राखेर केवल १८ रनमात्र खर्चिएका थिए । न्युजिल्यान्डका पाँच ब्याट्सम्यानले खाता खोल्न सकेनन् । कप्तान केन विलियमसनले सर्वाधिक २७ रन बनाए । टम लाथमले १९ र रोस टेलरले १९ रन बनाउनुबाहेक अन्य किविज ब्याट्सम्यानले दोहोरो अंकमा रन जोड्न सकेनन् । न्युजिल्यान्डले एकदिवसीय क्रिकेटमा भारतविरुद्ध सबैभन्दा कम योगफल बनाएको हो । यसैगरी एकदिवसीय क्रिकेटमा न्युजिल्यान्ड यसअघि यति थोरै ओभरमा अल आउट भएको थिएन । भारतले भने दुई वर्षपछि घरेलु मैदानम एकदिवसीय शृंखला जितेको हो । उसले दुई वर्षबीचमा घरेलु मैदानमा खेलेको एकमात्र एकदिवसीय शृंखलामा दक्षिण अफ्रिकासँग पराजय व्यहोरेको थियो । टस जितेर पहिला ब्याटिङ गरेको भारतले निर्धारित ५० ओभरमा ६ विकेट गुमाएर दुई सय ६९ रन जोडेको थियो । घरेलु टोलीका रोहित शर्माले ७०, विराट कोहलीले ६५, कप्तान तथा विकेटकिपर महेन्द्रसिंह धोनीले ४१, केदार ज्यादबले ३९, अक्सर पटेलले २४ र अजिन्क्या रहानेले २० रन बनाए । रोहितले ६५ बलमा तीन छक्का र पाँच चौका प्रहार गरे भने कोहलीले ७६ बलमा एक छक्का र दुई चौका प्रहार गरे । पहिलो विकेटका लागि ४० रनको साझेदारी गरेको भारतले दोस्रो विकेटका लागि ७९ र तेस्रो विकेटका लागि ७६ रनको साझेदारी गरेको थियो । न्युजिल्यान्डका बलर ट्रेन्ट बोल्ट र इस सोधीले दुईदुई तथा जेम्स निसाम र मिचेल सान्टनरले एकएक विकेट हात पारे । रन नजोड्दै पहिलो विकेट गुमाएको न्युजिल्यान्डले टोलीको योगफल ६३ हुँदा तेस्रो विकेटका रूपमा विलियमसनलाई गुमाएपछि संकटमा परेको थियो । मि श्राले एकदिवसीय क्रिकेट पालीमा दोस्रो पटक कम्तीमा पाँच विकेट लिएका हुन् । प्रतियोगिताभर कुल १५ विकेट लिएका उनी प्लेयर अफ दी म्याच र प्लेयर अफ दी सिरिज दुवै घोषित भए । जयन्त यादवले आफ्नो डेब्यु एकदिवसीय अन्तर्राष्ट्रिय खेलमा चार ओभर बलिङ गर्दै केवल आठ रन दिए । अक्सर पटेलले पनि ४१ ओभरमा केवल नौ रन खर्चिए । शृंखलामा भारतले पहिलो र तेस्रो तथा न्युजिल्यान्डले दोस्रो र चौथो खेल जितेको थियो । यसअघि न्युजिल्यान्डविरुद्धको तीन खेलको टेस्ट शृंखला भारतले क्लिनस्विप गरेको थियो ।"

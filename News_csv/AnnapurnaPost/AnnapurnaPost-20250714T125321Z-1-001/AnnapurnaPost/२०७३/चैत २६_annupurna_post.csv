शीर्षक,विवरण
वैदिक कालगणना र नयाँ वर्ष,"नव वर्ष नयाँ, उत्साह, उमंग र उत्सवको पर्व हो । कृषि, वनस्पति, रहनसहन र मानवीय जीवनसँग अन्योन्याश्रित सम्बन्ध रहेको हुन्छ । नव वर्षलाई मनाइन्छ । प्रकृति र मानव जीवनको सम्बन्धले परिभाषित गर्दछ नूतन वर्षलाई । सौर्यमासको आरम्भिक चरण, नवसिर्जना, संकल्पका साथ नयाँ कार्ययोजना । सौर्यमण्डलमा यस वर्ष ग्रहहरूको मन्त्रिपरिषद्मा राजा बुध, प्रमुख मन्त्री वृहस्पति, धनधान्य मन्त्री शनि, जलमेघवृष्टिको मन्त्री वृहस्पति, रस (तरल पदार्थ) को मन्त्री मंगल, सीमा सुरक्षा वृहस्पति, फलअनाज बुध, सहकाल सूर्य, खगोलीय ग्रहहरूको मन्त्रिपरिषद् निर्माण भएको छ । यो वर्षको संवत्सर 'साधारण' नाम संवत्सर पर्न गएको छ । नवीनताले ओतप्रोत प्रकृतिको हरियाली, कोइलीको मधुर ध्वनि, वृक्ष वनस्पतिहरूमा नयाँ पालुवा, वसन्त ऋतुको सेरोफेरोमा पर्दछ वसन्त ऋतु । चैत्र शुक्ल प्रतिपदा सृष्टिको आरम्भ दिन । सृष्टिको पहिलो बिहानी चैत्र शुक्ल प्रतिपदा चन्द्रमासअनुसार नवसंवत्सरको आरम्भ बिन्दु । मानवले धर्तीमा चेतनाको साक्षात्कार गरेको प्रत्यूषको उषाकाल । पृथ्वीको उत्पत्ति १४ अर्ब वर्ष प्राचीन, वैदिककालको गणनाअनुसार मानवीय सृष्टिसंवत् एक अर्ब ९५ करोड ५८ लाख ८५ हजार एक सय १७ वर्ष पार गरेर १८औं वर्षको प्रवेशको पहिलो बिहानी । पञ्चांगको काल गणना, तिथि, शुक्लपक्षको १५ र कृष्णपक्षको १५ आमावश्यसहित दुई पक्षको सन्तुलन, अँध्यारो र उज्यालोको सन्दर्भ रहेको छ । नक्षत्रहरू आकाशमा नित्य प्रकाशित ताराहरूको समूह अश्विनी, भरणी, कृतिका हुँदै रेवतीसम्मको २८ नक्षत्र खगोलीय वृत्तमा सूर्यका वरिपरि परिभ्रमण गर्ने ग्रहपिण्डहरू पृथ्वी, चन्द्र, मंगल, बुध, वृहस्पति, शुक्र, शनि, राहु, केतुसहित अरुण, वरुण, यम, आकाशगंगासहित असंख्य तारामण्डल । सात बारहरूमध्ये सृष्टिको पहिलो प्रारम्भको बार सोमबार । २७ वटा योग आनन्दादि योग, विष्कुम्भादी योग, वालवआदि एकादश करणको विधान गरिएको छ । 'पञ्चसंवत्सरमयजगत्'वेद वैदिक कालमा पाँच संवत्सरको विधान गरेको पाइन्छ । पाँच संवत्सरको आधारबाट कालगणना गर्ने विधान वैदिक पद्धति नै हो । आधुनिक समयमा षष्ठी संवत्सरको विधान पनि गरिएको छ । प्राचीनतम कालगणनाको विधानका सन्दर्भहरू विभिन्न संकेतका रूपमा प्राप्त गर्न सकिन्छ । प्राचीन देश चीनको कालगणना नौ करोड ६० लाख दुई हजार दुई सय ९४ वर्ष प्राचीन मानिन्छ । खताई कालगणना आठ करोड ८८ लाख ३८ हजार तीन सय ६७ वर्ष पुरानो मानिन्छ । मि श्र देशको कालगणना दुई लाख ७६ हजार ५० वर्ष पुरानो मानिन्छ । पर्सियाबाट सुरु भएको पारसी कालगणना एक लाख ८९ हजार नौ सय ७४ वर्ष पूर्वदेखिको मानिन्छ । तुर्की, इरानी र यहुदी कालगणना प्रारम्भ महाभारत युद्धदेखि क्रमश: दुई हजार पाँचसय २६, नौ सय २४ र ६ सय ८० वर्ष पूर्वसम्म सीमित मानिन्छ । युनानी कालगणना तीन हजार पाँच सय ८९ वर्ष, रोमन कालगणना, दुई हजार सात सय ६७ र ईश्वी संवत् २०१७ मानिएको छ । हिजरी संवत् १४ सय ३६ आदि अत्यन्त अर्वाचिन कालगणनाहरू पाइन्छन् । त्यसमा नेपाल संवत् ११३७, शकसंवत् १९३८ तथा नेपालमा प्रचलित विक्रम संवत् २०७३ को आरम्भ संवत् हो । कलिगत संवत् हाम्रो प्राचीन र मौलिक होपाँच हजार एक सय अठार वर्ष । वैदिक सनातन धर्म, संस्कृति, परम्परा समाप्त गर्नका निम्ति कति फिरंगी विचारकहरूले कसरी प्रयास गरेका रहेछन् र गरिरहेका छन् । देशमा चलाइएका जातीय राज्य, धर्मनिरपेक्षता, आत्मनिर्णयको अधिकार यसका पछाडिका निहित उद्देश्य के रहेछन् छर्लंग हुन्छ । ज्योतिष शास्त्रअनुसार पृथ्वीसहित, चन्द्रमा, मंगल, बुध, वृहस्पति, शुक्र, शनि, राहु एवम् केतु अन्य असंख्य ग्रहताराहरू स्वस्व वृत्तमा परिक्रमा गर्दै सौर्यपरिवारका ग्रहहरूले सूर्यको परिक्रमा गर्दछन् । पृथ्वीले सूर्यको चारैतर्फ वृत्ताकार अवस्थामा तीन सय ६५ दिन ६ घन्टा १९ सेकन्ड घुमिसक्छ । यो वृत्ताकारलाई १२ भाग विभाजन गरी मेष, वृष, मिथुन, कर्कट, सिंह, कन्या, तुला, वृश्चिक, धनु, मकर, कुम्भ, मीन संक्रान्ति निर्माण हुन्छन् । सौर्य मास पनि १२ महिनाको हुन्छ । जसरी पृथ्वी सूर्यको परिक्रममा गर्न १२ महिना लाग्दछ, त्यसैगरी पृथ्वीको उपग्रह चन्द्रमाले पृथ्वीको वरिपरि एक परिक्रमा गर्न २७ दिन ८ घन्टा, १५ सेकेन्ड लाग्दछ । चन्द्रमाले पृथ्वी वरिपरि घुम्ने २७ दिनलाई २७ भाग विभाजन गरी प्रत्येक भागको नक्षत्र निर्माण हुन्छ । चन्द्रमा जुन नक्षत्रको नजिकबाट परिक्रमा गर्दछ, त्यसअनुसार, पृथ्वीमा चान्द्रनक्षत्र दृष्टिगत हुन्छ । औंसी र पूर्णिमाको अन्तर १५१५ दिनको हुन्छ । चन्द्रमासअनुसार कृष्ण प्रतिपदाबाट औंसीसम्म १५ दिन सूर्य र चन्द्रमा बीचमा पृथ्वी आउँदछ । त्यतिखेर सूर्यको प्रकाश सीधै पृथ्वीतिर फर्केको हुन्छ । त्यो प्रकाश प्रत्यक्ष रूपमा चन्द्रमा पर्दा पूर्णिमा हुन्छ त्यही प्रकाशलाई पृथ्वीले सम्पूर्ण रूपमा छेक्दा पृथ्वीमा आमवश्य हुन्छ । चन्द्रमा पूर्ण प्रकाशित भएपछि चन्द्रमा र सूर्य दुवै पृथ्वीको विपरीत दिशामा पुग्दछन् । हाम्रो परम्पराअनुसार महिनाको नाम नक्षत्रअनुसार नै राखिएको हो । पूर्णिमाको दिन जुन नक्षत्र हुन्छ त्यो महिनाको नाम नै त्यही नक्षत्रअनुसार महिनाको नामकरण हुन्छ । जस्तै चैत्र पूर्णिमाको दिन चित्रा नक्षत्र, वैशाखको विशाखा नक्षत्र, ज्येष्ठको ज्येष्ठा, आषाढको पूर्वाषाढा, श्रावणको श्रवण, भाद्रको पूर्वभाद्रपद, आश्विनको अश्विनी, कात्तिकको कृतिका, मंसिरको मृगशिरा, पुसको पुष्य, माघको मघा, फागुनको पूर्णिमाको दिन उत्तर फाल्गुनी नक्षत्र पर्दछ । यसैको आधारमा अन्तरिक्षका सूर्य, चन्द्रमा सहित अन्य ग्रह र नक्षत्रहरूको चाल, गति र प्रकाशको गणनात्मक जानकारी प्राप्त गरिन्छ । हाम्रो वार्षिक पञ्चांगको तिथि, बार, नक्षत्र, योग, करण, मुहूर्त आदिको गणना पनि यही सिद्धान्तअनुसार गरिएको छ । आमवश्य, पूर्णिमासहित तिथिपर्व सौर्य संक्रान्ति, मसान्तको जानकारी पनि यसै गणनाअनुसार प्राप्त गरिन्छ । युरोपेली विद्वान् सर डब्ल्यु जोन्सले पूर्वीय यही गणनालाई स्वीकार्दै भनेका छन् 'पूर्वीय वैदिक गणनाबाट थाहा हुन्छ त्यो कति प्राचीन, विज्ञानसम्मत् र तथ्यमा आधारित हो भनेर ।' संसारभरि जति पनि गणनाहरू महिनाका नामहरू रहेका छन् जन्मबारबाट जनवरी हुँदै सप्तमबारबाट सेप्टेम्बर, अष्टमबारबाट अक्टुवर, नवम्बारबाट नोभेम्बर, दशमबारबाट दिसेम्बर महिना बनेको छ । जवकि हाम्रो दसौं महिना माघ हो । अंकको गणनामा पनि त्रिबाट 'थ्री', पञ्चमबाट 'फाइभ', षष्टबाट 'सिक्स', सप्तबाट 'सेभेन' अष्ट 'अइट' नव 'नाइन' यसरी नै अंकको गणना पनि हाम्रै वैदिक गणनाबाट नै अंग्रेजीतिर गएको हो । अंग्रेजी भाषाका शब्द तरु  'ट्री', हस्त  'ह्यान्ड', मुखम्  'माउथ', द्वार  'दोर', दुहितृ  'डटर', मातर  'मदर' आदि । अंग्रेजीमा जति पनि धातु र शब्द बनेका छन्, सवैको आधार भनेको संस्कृत भाषा नै हो । प्रसंग बदलौं, हालै प्रकाशित 'बे्रकिङ नेपाल' पुस्तकमा हेरे पुग्छ, विगत तीनचार सय वर्षदेखि वैदिक सनातन धर्म, संस्कृति, परम्परा समाप्त गर्नका निम्ति कति फिरंगी विचारकहरूले कसरी प्रयास गरेका रहेछन् र गरिरहेका छन् । देशमा चलाइएका जातीय राज्य, धर्मनिरपेक्षता, आत्मनिर्णयको अधिकार यसका पछाडिका निहित उद्देश्य के रहेछन् छर्लंग हुन्छ । लोभलालचमा परी इसाई धर्मको पछि लाग्ने ईश्वी संवत्लाई आयात गर्ने बुज्रुकहरू कसरी आफ्नो मूलधर्म छोडेर धागो चुँडिएको चंगा बन्न गइरहेका छन् भन्ने यसबाट बुझ्न सकिन्छ । एसियामा चलाइएका नस्लवाद, जातीयता, क्षेत्रीयता, विखण्डनको बिउ ईश्वी संवत्को माध्यमबाट आयात गरिएको हो । ईश्वी संवत्भन्दा प्राचीन सृष्टि संवत्, शालिवाहनीय शक संवत्, विक्रम संवत्, बौद्ध संवत्, जैन संवत् कलिगत संवत्, वृहस्पति संवत् आदि प्रचलित संवत्हरूलाई विर्सदै आफ्नो मूल मान्यताहरूलाई विस्मृत गर्दै तिलाञ्जलि दिन तत्पर बनाइँदैछ समाजलाई । वैदिक कालगणना अनुसार करोडौं वर्ष पुरानो हाम्रो परम्परा, मूल्यमान्यता, आदर्श र सामाजिक सदाचार निरन्तर शाश्वत् सनातन रूपमा गतिशील छ । यस क्षेत्रमा विभिन्न व्यवस्थाहरू आए, गए, अस्ताए तर नेपाली समाजले आफ्नो संस्कार, सभ्यता, सामाजिक मान्यताहरू कहिल्यै छोडेको छैन । २१औं शताब्दीको हुँकार विभिन्न समयमा सुनिने गरिन्छ । के २१ सय वर्षभन्दा अघि समाज नै थिएन ? सामाजिक मान्यताहरू थिएनन् ? २१औं शताब्दीको अभिव्यक्ति ईशा मसिहाको आगमनपछि हो र ? तसर्थ २१औं शताब्दी होइन, हामी लाखौं शताब्दीदेखि सामाजिक मान्यताहरू र संस्कारलाई धारण गरेर गतिशील छौं । विज्ञान र प्रविधिको विकास वैदिककाल, उपनिषद्काल र महाभारतकाल र पुराणकालमा पनि भएकै हुन् । हाम्रा प्राचीन ऋषिमहर्षिले वैज्ञानिक अनुसन्धान उत्कर्षमा पुर्याएकै हुन् । हाम्रा वैदिक ऋषिहरूले गरेका तथ्यगत र प्रमाणमा आधारित प्रमाणिकता आधारहरू मन्त्र, यन्त्र, तन्त्रका माध्यमबाट संसारभरि फैलिएकै छ । आफ्ना मौलिक कला, साहित्य, खेतीपाती, शिल्पविज्ञान, खानपान, जीवननिर्वाहका साधन, सामाजिक रीतिथिति तथा चालचलन, गीतसंगीत, खेलकुद, निवासआवास, शासनव्यवस्था, नीतिनियम तथा शिक्षा व्यवस्थाको व्यवस्थापन, नीति, धर्मशास्त्र, राजधर्मको शिक्षा, साधना पद्धतिको प्रयोग आदि विषयहरूको शुभारम्भ वसन्त ऋतुमा शुभदायक मानिन्छ । वैदिक पद्धतिअनुसार चारै वेदका मन्त्रहरूमा गुमेको राज्य प्राप्तिको साधना, मन्त्र, तन्त्रयन्त्रको प्रयोग, राज्याभिषेक, राजदण्ड र मुकुटको निर्माण, राज सिंहासनको व्यवस्थापन वैदिक शासन व्यवस्थालाई आत्मसात् गर्ने पद्धतिको आरम्भ नै नवसंवत्सर हो । नवरात्र, शक्तिको पूजा र उपासना गरी दैविक शक्ति आर्जन गर्ने, राजा र सम्पूर्ण प्रजाको एकीकृत साधनाबाट प्राप्त राज्यलाई व्यवस्थित गर्दै शास्वत् मान्यताहरू स्थापित गर्नु पनि नवसंवत्सरको सन्देश हो । संसारभरि हातहतियारको द्वन्द्व, सामाजिक न्यायव्यवस्था र अन्यायपूर्ण र असहिष्णु व्यवस्थाबीचको द्वन्द्वहरू पनि भइरहेकै छन् । जातीय, क्षेत्रीयताका नाममा धेरैपटक महायुद्धहरू भएका छन् । हातहतियारको दुरुपयोग, मानवीय मूल्य मान्यतालाई हानि पुर्याउने खालका द्वन्द्वहरूले समाजलाई खण्डखण्ड बनाएको छ । विकास, उत्कर्ष र अधिकार प्राप्तिका नाराले समाजलाई विभिन्न वाद र विवादमा विभाजित गरेको छ । मानवीय अस्तित्व नै मेटाउने कृत्रिम र अप्राकृतिक द्वन्द्वहरू संसारभरि नै प्रेषित गरिँदैछ । धर्म र वादका नाममा, जात र जातिका नाममा, क्षेत्रीयता र सामाजिक द्वन्द्व, काला र गोराको लडाईं, पूर्व र पश्चिमको लडाईँ, उत्तर र दक्षिणको युद्ध, समाजलाई खण्डखण्ड बनाउन प्रोत्साहन गरिरहेकै छन् । विकसित र अल्पविकसित वा सभ्य र असभ्यताका नाममा कृत्रिम द्वन्द्व बढाउनेहरू नित्य लागिपरेका छन् । सामाजिक सदाचार र परम्परागत सामाजिक व्यवस्थाका नाममा संसारभरि योजनाबद्ध जातीय र धर्मयुद्ध चर्काइँदैछ । समाजलाई भलो गर्नुभन्दा पनि कुभलो चिताउनेहरू नित्य गतिशील छन् । संसारभरि कुनै अमुक धर्मको प्रचार गर्ने नाममा स्थानीय प्रामाणिक परम्परागत लोप गराउने, अधिकार प्राप्तिका नाममा लोभलालचको खेती गरी सामाजिक द्वन्द्व वृषवृक्षको पक्षपोषण गरिरहेकै छन् । अन्त्यमा, नेपाली समाजले कुलधर्म, मूलधर्म र राष्ट्रधर्म छोडेको खण्डमा नेपालको अस्तित्व, नेपाली समाजका मूल्यमान्यता र आदर्शहरू, हाम्रो सामाजिक सद्भाव बिग्रनेछ । नयाँ वर्ष २०७४ सालले सबैमा सद्बुद्धि, सदाचार, न्याय तथा शान्तिपूर्ण जीवनयापनका मान्यताहरू स्थापित हुँदै जाऊन् ।"
स्पाइनल इन्जरी : अशक्तको आधारकेन्द्र,"१७ वर्षअघि पत्रकार कनकमणि पश्चिम क्षेत्रको ट्रेकिङमा निस्के । उकालीओराली गर्दै जाँदा उनी लिलिभीरनजिकै दुर्घटनामा परे । भीरबाट खसेर उनको घाँटीको मेरुदण्डमा गहिरो चोट लाग्यो । उपचारका क्रममा उनी अमेरिकासम्म पुगे । दीक्षितले मेरुदण्डको पीडा आफूले मात्रै भोगेनन्, आफूजस्ता तमाम मानिसलाई देख्ने र बुझ्ने मौका पाए । सक्ने वर्गको भएकाले अमेरिका पुगेका दीक्षितलाई लाग्यो, 'मजस्ता समस्यामा परेका कति छन् कति, नेपाल भीरपाखाको मुलुक, मेरुदण्डको समस्यामा पर्ने बढ्दै गएका छन् ।'आफूले मेरुदण्डको पीडा भोगेपछि दीक्षितलाई यस्तो पीडा भोग्नेहरूका दु:ख कम गर्ने हुटहुटी चलिरह्यो । त्यसैको परिणामस्वरूप उनले सन् २००२ मा काठमाडौंको जोरपाटीमा एडमन्ड हिलारीको हातबाट उद्घाटन गराएर 'स्पाइनल इन्जरी पुनस्र्थापना केन्द्र' स्थापना गरे । 'त्यस बेला त आकारमात्रै दिएका हौं भन्दा हुन्छ', केन्द्रकी कार्यकारी निर्देशक इशा थापा ढुंगानाले भन्नुभयो, 'यसको स्थापना हुँदा न हामीसँग पर्याप्त दक्ष जनशक्ति थियो, न त अनुभव र भनेजस्तो ठाउँ नै ।' दीक्षित आफैं अध्यक्ष भएको स्पाइनल इन्जरी संघद्वारा केन्द्र सञ्चालनमा ल्याए पनि यसको सञ्चालन, व्यवस्थापन र रेखदेखको जिम्मेवारी भने भरखर कलेज पढ्दै गरेकी युवती इशाले सम्हाल्नुभयो । स्थापनाको दिन सम्झँदै उहाँले भन्नुभयो, 'त्यस बेला म पनि काँचै उमेरकी, आजजस्तो अनुभव थिएन, विज्ञहरू पनि थिएनन् ।' स्रोतसाधन र जनशक्ति नभए पनि आँट र सुउद्देश्यकै सहारामा स्थापना गरिएको पुनस्र्थापना केन्द्रले शुक्रबार १५औं स्थापना दिवस मनाएको छ । नेपालमै पहिलो र एकमात्र पुनस्र्थापना केन्द्र आम मेरुदण्डको समस्यामा परेकाका लागि आशाको केन्द्र बनेको छ ।नेपाल भौगोलिक रूपमा भीर, पाखा, पहाड, खोँच र खोलाखोल्सी भएको मुलुक हो । नेपाली जनजीवन अझै कृषिमा आ िश्रत भएकाले भीरपाखा, रूख, खोला, पहाड र खोँचबाट लडेर मानिसहरू मेरुदण्डको समस्यामा पर्ने क्रम उस्तै छ । विकासको क्रमसँगै निर्माण भएका सडक र अवैज्ञानिक बाटाहरूमा हुने सवारी दुर्घटनाले पनि मानिसमा मेरुदण्डको समस्या झन् थपिँदै छ । यस्तो अवस्थामा नेपालका हरेक जिल्ला र हरेक अस्पतालमा स्पाइनल इन्जरी पुनस्र्थापना केन्द्र आवश्यक भएको कार्यकारी निर्देशक इशाले भन्नुभयो । मुलुकमा स्पाइनल इन्जरी पुनस्र्थापना कति जरुरी छ भन्ने कुरा केन्द्रकै इतिहासले प्रमाणित गरेको देखिन्छ । जोरपाटीमा १० बेडबाट तीनजना कर्मचारी राखेर स्थापना भएको ६ वर्षपछि सन् २००८ मा काभ्रेको साँगामा स्थानान्तरण गरिएको छ । यस केन्द्रबाट हालसम्म करिब दुई हजार सेवाग्राहीले सेवा लिइसकेका छन् । माउन्टेन टु माउन्टेन नामक संस्थाले किनिदिएको २३ रोपनी क्षेत्रफलमा फैलिएको केन्द्रसँग काडुरी च्यारिटेबल फाउन्डेसनले निर्माण गरिदिएका दुईवटा आफ्नै भवन छन् । एउटा भवन पाँच रोपनी र अर्को दुई रोपनी क्षेत्रफलमा स्थापना गरिएको छ । सरकारसँग ५१ बेडको स्वीकृति लिएर सञ्चालन गरिएको यो केन्द्र अबको केही महिनामै सय बेडमा विस्तार हुँदैछ । लडेर वा दुर्घटनामा परेर मेरुदण्डको समस्या भएकाहरूको अस्पतालमा उपचार गरिन्छ । अप्रेसन गरे पनि मेरुदण्डको चोटले एक खालको पक्षाघात भएकालाई स्पाइनल इन्जरी पुनस्र्थापना केन्द्रले उच्च गुणस्तरीय जीवनयापन गर्ने तरिका सिकाउँछ । केन्द्रभित्र आउने बिरामीले फिजियोथेरापी, अकुपेसनल थेरापी, मेडिकल नर्सिङ, साइको सोसियल सेवालगायत पाउँछन् । मेरुदण्डमा गम्भीर चोट लागिसकेपछि त्यसभन्दा तलको अंग जीवनभर नै अपांग हुने भएकाले यस्ता बिरामीलाई दिसापिसाब आएको थाहा हुँदैन । पुनस्र्थापना केन्द्रले उनीहरूलाई त्यसको व्यवस्थापन, लुगाफाटा लगाउने तरिका, खानपान, हिँडडुल र आयआर्जनसम्मको सीप सिकाएर सम्मानजनक जिन्दगी जिउन सिकाउने केन्द्रका प्रशासकीय निर्देशक दीपेश प्रधानले बताउनुभयो । अस्पतालले उपचार वा अप्रेसन गरेर रेफर गरेका बिरामीलाई केन्द्रले सेवा दिँदै आएको छ । पैसाकै कारण पुनस्र्थापना केन्द्रको सेवाबाट वञ्चित भने कसैले हुनु नपर्ने कार्यकारी निर्देशक इशाले बताउनुभयो । यहाँ आउने बिरामीले तीनदेखि ६ महिना बस्नु परे पनि उनीहरूले दिनको पाँच सयमात्रै शुल्क तिर्नुपर्ने हुन्छ । जब कि एकजनाको एक दिनको सम्पूर्ण सेवाको औसत लागत खर्च सात हजार एक सय ९२ रुपैयाँ पर्न आउने उहाँले बताउनुभयो । नेपाली जनजीवन अझै कृषिमा आश्रित भएकाले भीरपाखा, रूख, खोला, पहाड र खोँचबाट लडेर मानिसहरू मेरुदण्डको समस्यामा पर्ने क्रम उस्तै छ । विकासको क्रमसँगै निर्माण भएका सडक र अवैज्ञानिक बाटाहरूमा हुने सवारी दुर्घटनाले पनि मानिसमा मेरुदण्डको समस्या झन् थपिँदै छ । विशुद्ध सेवामूलक संस्था भए पनि सरकारले भने यसका लागि चार वर्षयता मात्रै पुँजीगत खर्चमात्रै दिँदै आएको छ । एकजना विशेषज्ञ, दुईजना मेडिकल अफिसरसहित ८० जना कर्मचारी रहेको केन्द्रले अन्य सम्पूर्ण सञ्चालन खर्च भने च्यारिटी, दाताहरूको अनुदानबाटै चलाउँदै आएको कार्यकारी निर्देशक इशाले जानकारी दिनुभयो । नेपालमा भीर, रूखबाट लडेर मेरुदण्डको समस्या हुनेको संख्या अधिक भए पनि केही वर्षयता भने सवारी दुर्घटनाबाट यस्तो समस्यामा पर्नेको संख्या पनि ५० प्रतिशत पुग्न थालेको इशाले बताउनुभयो । मुलुकको भौगोलिक र जीवनयापनको शैली हेर्दा यस्ता केन्द्रहरू हरेक अस्पतालमा हुनुपर्ने आवश्यकता औंल्याउनुहुन्छ उहाँ । त्यसका लागि केन्द्रले मन्त्रालयसँग बारम्बार कुरा गरिरहेको छ । देशका सातै प्रदेशमा कम्तीमा एउटाएउटा पुनस्र्थापना केन्द्र स्थापना गर्ने र यसलाई एसियाकै मोडल पुनस्र्थापना केन्द्र बनाउने लक्ष्य स्पाइनल इन्जरी संघको छ । त्यसका लागि संस्थापक अध्यक्ष दीक्षित र वर्तमान अध्यक्ष प्रचण्डबहादुर श्रेष्ठ लागिरहेको कार्यकारी निर्देशक इशाले बताउनुभयो । वर्तमान स्वास्थ्यमन्त्री गगन थापा पनि यस विषयमा सकारात्मक हुनुहुन्छ । एउटामात्रै पुनस्र्थापना केन्द्रमा बर्सेनि एक सय ६० भन्दा बढी बिरामी सेवाका लागि आउने गरेका छन् । 'एउटामात्रै छ, देशैभरिबाट हेर्ने हो भने यो सबैको पायक नपर्ला, अनि अस्पताल नै नआएका यस्ता बिरामी देशैभर हजारौंको संख्यामा होलान् नि !', इशाले भन्नुभयो । ती सबैले कम्तीमा बाँकी जीवन गुणस्तरीय बाँच्न पाउनुपर्ने ध्यय केन्द्रको छ । तर खोज्ने कसले ? ती बाहिर रहेकाहरूको खोजी गर्ने र पुनस्र्थापना गराउने जिम्मेवारी सरकारको हो । लडेर, दुर्घटनामा परेर वा दैवीप्रकोपमा परेकालाई मुलुकको बोझ होइन; आत्मसम्मानको जीवन बाँच्ने आधार बनाउनुपर्ने कार्यकारी निर्देशक इशा बताउनुहुन्छ । त्यसैले सरकारले स्पाइनल इन्जरी पुनस्र्थापना केन्द्र स्थापनामा आफैं लाग्नुपर्ने धारणा छ केन्द्रको । सरकारले गर्नुपर्ने काम नागरिक तहबाट गरिँदा त्यसमा राज्यले हौसला र साथ दिए यसले आमनागरिकलाई राहत मिल्नेछ ।"
"देश, मधेस र प्रदेशका कुरा","पूर्वपश्चिम राजमार्गको काँकडभिट्टादेखि इटहरी, लाहान, ढल्केबर, बर्दिवास, हरिवन, निजगढ हुँदै पथलैयासम्म आइपुग्दा पहिलोपटक यात्रा गरिरहेको जिज्ञासु यात्रुले दिनको समयमा राम्ररी नियाल्दै यात्रा गर्दा एउटा कुरा अवस्य महसुस गर्न पुग्छ । पूर्वपश्चिम महेन्द्र राजमार्गको यो खण्डमा रहेबनेका र बन्दै गरेका सानाठूला बजार, चोक र आसपासका बस्तीहरूको फैलावट विकासक्रम, चहलपहलरौनकलाई महसुस र अन्दाज गर्दा त्यो यात्रीले फरक अनुभूति पाउँछ । कतै नयाँ कतै पुराना ठाउँहरू द्रुत गतिमा र कतै मन्द गतिमा बन्दै गरेका अनि कतै पुराना साना बजार बस्ती यथास्थितिमा वा उजाड झैं अवस्थामा रहेको महसुस हुनेछ । नेपालभित्रकै यी कुनै समयमा बढी चहलपहल र रौनकदार देखिएका ठाउँहरू पछि पर्दै गएका र कुनै ठाउँ भने द्रुत गतिमा विकसित भई चहलपहल र गतिविधि बढ्दै गएका देखिन्छन् । यस्तो महसुुस हुन्छ यहाँ पुग्ने यात्रुलाई । एकैनासको हाइवे, समान स्तरको सम्भावना, उस्तै प्रकृतिका अन्य पूर्वाधार व्यवस्थाका बाबजुद पनि ती विभिन्न ठाउँका विकासक्रम, आर्थिक गतिविधि र चहलपहलमा फरक पाउनुको पछाडि केही कारण तथा कारकतत्व छन् । त्यसतर्फ अध्ययन, मनन् र चिन्तन हुनु आवश्यक देखिएको छ । यही परिप्रेक्ष्यमा पंक्तिकारले विषयप्रसंग उठाउने निधो गरेको हो । पंक्तिकार काठमाडौंबाट गृह जिल्ला मोरङ विभिन्न समयमा आउने जाने गर्दा अनुभूति भएको स्थान विशेषका अनुभवहरूका आधारमा समेत नियाल्दा ठाउँको महत्व विशेषताका साथै समयको चपेटा र स्थानीयवासी तथा नेताहरूको मनोदशाकर्मण्यता र तत्परताले ठाउँको उन्नतिमा धेरै फरक पार्दो रहेछ । जुन कुरा स्पष्ट हुँदै गएको छ । हुन त माओवादी द्वन्द्व र मधेस आन्दोलनका क्रममा शान्ति र बाँच्ने ठाउँहरू खोज्दै जाँदा मानिसहरू भौंतारिए । अधिकांश पहाडीमूलका मानिसहरू द्वन्द्वकालमा असुरक्षित पहाड र असुरक्षित तराईका विभिन्न स्थानबाट राजमार्गआसपास सुरक्षित महसुस हुने ठाउँमा सर्ने क्रमले गर्दा पूर्वमा इटहरी, काँकडभिट्टासम्म सहरीकरण र बस्ती विकास तीव्र गतिमा भयो । त्यस्तै अन्य क्षेत्रका उदाहरणहरू पनि देखिन्छन् । तर काँकडभिट्टादेखि पथलैयासम्मको राजमार्गको आसपासलाई आधार बनाएर हेर्दा समान अवसर भएका ठाउँमा पनि विकासका क्रम धेरै फरक अवस्थामा छन् । देश सबैको साझा हो, शान्ति र समृद्धि सबैको चाहना हो भने भूगोलमा आधारित प्रदेशको सीमांकन विवाद किन ? प्रदेश रहोस् वा क्षेत्र, शान्ति र समृद्धि भए पुगेन ? ढल्केवरको राम्ररी उन्नति हुन सकेन तर बर्दिवासको अवस्था निकै माथि छ । निर्माण र आर्थिक क्रियाकलापको प्रवद्र्धनका लागि कुनकुन पक्ष वा तत्वहरू आवश्यक छन् ? भन्ने कुरा सबै राजनीतिक पार्टी, स्थानीय नेता र नागरिकले बुझ्नु जरुरी छ । यो आक्षेप तथा पूर्वाग्रह होइन । मधेस आन्दोलनताका बर्दिवासबाट इनरुवा पुग्न कस्तो अवस्था सिर्जना भयो अनि इटहरीबाट विराटनगर पुग्न मानिसले के गर्नुपथ्र्यो ? ती ठाउँका उन्नतिहरू अवरुद्ध हुँदा कसलाई बेफाइदा भयो ? कुरा राख्ने, माग राख्ने, सुन्ने र सुनाउने तरिकाहरू सिक्न नेताहरू कुन पाठशालामा जान उपयुक्त हुन्छ ? आफैं सोच्ने बेला भएको छ । केही दिनअघि पंक्तिकारले भारतको जयपुरदेखि आग्रासम्मको सडकयात्रामा गाडीको ड्राइभरलाई यहाँका हाइवेमा हडताल, चक्काजाम र बन्दका अवस्था कस्तो छरहन्छन् भनेर सोध्दा उनले त्यो अवस्थाको कल्पना पनि छैन र त्यसो भएमा सेना आएर गोली चलाइहाल्छ भन्ने उत्तर दिए । त्यहाँ पनि लोकतन्त्र छ, त्यहाँ पनि मानिसका आवश्यकता होलान्, माग होलान् । तर त्यो भन्ने, सुनाउने र सुन्ने तरिकाहरू फरक छन् । नेपालमा सामान्य घटनामा पनि राजमार्ग बन्द गरिनु सामान्य विषय बनेको छ । यसमा सरकार निरीह छ, किन ? हडताल गराउन उकास्ने र गराउनेहरू नै शिघ्र सरकारका कुर्सीमा पुग्छन् र ओर्लन्छन्, अब कुरा कसले सुन्ने । वास्तवमा राष्ट्र बनाउने भावना, कार्यक्रम, योजना, कार्यान्वयन र अनुगमनका लागि दृढ अठोट, इच्छाशक्ति र कर्मण्यतायुक्त नेतृत्वले जन्म नलिएसम्म असम्भव छ भन्ने कुरा प्रष्ट भएको छ । २०५१ सालमा माओवादीले सशस्त्र आन्दोलन नेपालका पहाडी विकट जिल्लाहरूलाई केन्द्र बनाएर सुरु गरेका थिए, रुकुम, रोल्पा, सुरुमा आधारभूमि थियो । उनीहरूले सुगम पहाड र मधेसलाई नरोजेर दुर्गम पहाडी जिल्लालाई सुरुवाती आधारभूमि बनाएका थिए । माओवादीले गरेको आन्दोलन मधेसमा भन्दा पहाडी जिल्लामा बढी सशक्त रूपमा थियो र सम्भवत अप्ठ्यारो भूगोलको फाइदा पनि थियो त्यो । पछि बाह्रबुँदे हुँदासम्म भविष्यमा मधेस आन्दोलन माओवादी आन्दोलनभन्दा जटिल र पेचिलो बन्ला भनेर कसैले सायदै कल्पना गरेका थिए । बाह्रबुँदे समस्याको अन्तिम विधान हो भन्नेमा थिए, यहाँका राजनीतिज्ञ । माओवादी सशस्त्र आन्दोलनको अन्त्यसँगै मधेस आन्दोलनको सुरुवात संयोगमात्र हो कि कुनै नियोजित राजनीतिक परियोजनाको निरन्तरता हो ? अर्थात् यी आन्दोलनहरू जनाधिकार, स्वतन्त्रता, न्याय र समावेशिताका प्राकृतिक आवाज हुन् कि राष्ट्र भाँड्ने संग्रामअन्तर्गतका अध्याय अर्थात् शृंखला हुन् ? राजनीति कुटिल चालअन्तर्गत भैदियो भने जासुसी विद्याको रूप र मीठो स्वादको विष बन्ने गरेका प्रशस्त उदाहरण छन् विश्वमा । त्यसैले उज्यालो दिनको प्रहरमा शान्त सजग भएर विचार गर्नुपर्ने विषय बनेको छ । यो देश एउटा विरोधाभाष र विडम्बनायुक्त चक्रव्युहमा फसेको छ । एकातिर संघीयता, गणतन्त्र र धर्मनिरपेक्षतालाई ठूलो उपलब्धि ठान्दै तिनको संस्थागत विकासका लागि संविधान कार्यान्वयतनका कुरा उठेका छन् भने अर्कोतर्फ यी तिनै विषय नेपालीका एजेन्डा नभै आयातित र बाह्यशक्तिको खेलमा लादिएका विषय हुन भन्ने बहस र स्वरहरू सुनिन्छन् । तीन प्रमुख मुद्दामा विभाजित मत विद्यमान छ । सच्चा नेपाली हृदयको आवाज भन्ने हो भने गणतन्त्र विरोधी स्वर प्रखर नभै झिनो नै छ, तर धर्मनिरपेक्षता र संघीयताको विरोधको आवाज निकै प्रखर र प्रबल मतका छन् । अर्थात् यिनीहरूमा दम छ, ओजन छ । यी जटिल विषयहरूबारे भावनात्मक रूपमा अनिर्णयको बन्दी छ राष्ट्र र यही अवस्थामा आन्दोलन भइरहेको छ, मधेसमा असन्तुष्टि देखाइएका छन् । तर यसो हेर्दा तीनवटा मूलभूत विषयसँग मधेस आन्दोलनको सरोकार नै नभएको हो कि वा यी तीन विषयलाई मधेसले महत्व नदिएको हो कि भन्ने भान पनि हुन्छ । किनकि मूल विषयमा सन्तुष्टि असन्तुष्टि के हो, त्योभन्दा पनि पृथक् रूपमा घुमाउरो पाराले रक्तबिज प्रवृत्तिमा विषय थपिने, तन्किने र जटिल बन्ने गरेका अनुभूति भइरहेका छन् । हरेक आन्दोलन समस्या सुल्झाउनेभन्दा बल्झाउने कडीका रूपमा देखिनु कम उदेकलाग्दो विषय होइन । एकजना मधेसी नेताद्वारा व्यक्त अभिव्यक्ति यस्तो छ 'मधेस आन्दोलनका पात्र, पृष्ठभूमि र प्रवृत्तिका विषयमा प्रश्न गर्ने धेरै ठाउँहरू छन् । उनीहरूको सैद्धान्तिक र व्यावहारिक पक्षबीच जमिन आसमानको फरक छ । मधेस आन्दोलनको नेतृत्वमा अवसरवाद, जातिवाद, परिवारवाद, कृपावाद हावी छ । समानुपातिक, समावेशी एजेन्डा बोकेका मधेसी दलहरू आफैं समावेशी छैनन् । मधेसी दल र मधेसी जनताबीच ठूलो खाडल छ । मधेसी नेतृत्वमा राजनीतिक चिन्तन र चरित्रको अभाव छ, आदि इत्यादि । यी आरोप वास्तविक हुन् कि आक्षेपमात्र हुन्, यसबारे सोच्नु, बुझ्नु र विचार गर्नु जरुरी छैन र ? देशमा न त नेपाल बुझेको र बुझ्न सक्ने नेता छ, न त मधेसमा मधेस बुझ्ने र बुझाउने नेता छ, विडम्बना यहाँ छ । नेता र राजनीति पीडित भयो देश । त्यसैले देश उग्र राष्ट्रवाद र कपटी मधेसवादको दोहोरो चपेटामा छ । ठिक्कका र मिल्दा कुरा हुन छाडेका छन् । मधेसी समुदायलाई मधेस र नेपालप्रति उत्तिकै अपनत्व जगाउने र पहाडी मूलका मानिसलाई मधेस र मधेसी समुदायप्रति गहिरो एकत्व, समझदारी र साझा उद्देश्यबोध गराउने भावनात्मक र व्यावहारिक एकताको कौशलता देखाउने प्रवृत्तिको विकास हुनु जरुरी छ । सबै खराब छैनन्, तर सबै ठीक पनि छैनन् । देश सबैको साझा हो, शान्ति र समृद्धि सबैको चाहना हो भने भूगोलमा आधारित प्रदेशको सीमांकन विवाद किन ? प्रदेश रहोस वा क्षेत्र, शान्ति र समृद्धि भए पुगेन ? अनि प्रदेश हुँदैमा शान्ति र समृद्धिको ग्यारेन्टी छ र ? यो देशअघि नबढेको कारण सक्षम नेतृत्वको अभाव, पद्धतिको विकास नहुनु, नियम कानुन कार्यान्वयन नहुनु र इमान नहुनु हो । प्रदेशको अवधारणाले राष्ट्रिय स्तरका पार्टीलाई समेत निषेधको सम्भावना बढ्दै गएको प्रत्यक्ष देखिएको छ । अब भनौं, भोलिका दिनमा सद्भाव, शान्ति र समृद्धि कसरी आउला ? नेपालीबीचको मात्र मतभेद र चाखको विषय भएको भए सरल कुरा थियो तर यो खेल बाहिरबाट बढी खेलिने हुँदा कुरा सरल छैन, बक्र छ । दृष्टि पनि बक्र छ । देशमा अहिले अनुत्तरित प्रश्नहरू छन् । उत्तर दिने साहस कसैमा देखिन्न । गणतन्त्र, संघीयता र धर्मनिरपेक्षता समाधान थिए भने राष्ट्रले किन निकास पाउँदैन, पाइरहेको छैन ? के मधेस आन्दोलन जनमतको भावना विपरीतको निर्णयहरूको सहउत्पादन वा बाइप्रोडक्ट हो ? मधेसका माग सबै आन्तरिक हुन कि बाह्य प्रभावका छद्म आन्तरिक ? काठमाडौंले मधेसका मुद्दाहरूलाई साँच्चै नै वेवास्ता गरेको हो ? र मधेसका वास्तविक मुद्दा के के हुन ? राष्ट्रको सम्प्रभुत्ता, अखण्डता, राष्ट्रिय एकता, शान्ति र समृद्धि कायम गर्ने दिशा, यी मुद्दाहरू मेल खान्छन्, तारतम्यपूर्ण छन् अर्थात् कम्प्लिमेन्ट्री र कम्प्याटिवल छन् ? सहभागिता र समावेशिताका नाममा योग्यता र पद्धति विकासको गति अवरुद्ध भई राष्ट्रको प्रतिस्पर्धात्मक क्षमता ह्रास हुने त होइन ? अहिले नेपालको राष्ट्रियता दर्विलो हुँदै छ कि कमजोर ? मधेसमा नै अलोकप्रिय भएका र मधेसी जनताकै दमनशोषणमा उद्यत् रहेकाहरूको स्वर चर्को छ भन्ने भनाइ सत्य हो ? अनि सीके राउतलगायतहरू मधेसको हक अधिकार र समृद्धिका कुरा उठाएर विदेशीहरूका स्वार्थसिद्ध गर्न परिचालित भएका हुन् भन्ने आरोपमा कति सत्यता छ ? यी विषयहरू अब हल्का विषय होइनन् । राजनीतिक दलहरू, बुद्धिजीवी, सचेत नागरिक सबैले गम्भीरतापूर्वक लिनु, जाँच्नु र विश्लेषण गर्नुपर्ने विषय छन् । वास्तवमा मधेसको समस्या मधेसी दलका नेताहरूले भन्ने गरेजस्तो होइन, किनकि उनीहरूको मनमानसमा स्वार्थी, कपटी र निर्देशित ध्येयका चालहरू छन्, अंश छिपेका छन् । अनि मधेसको समस्या ठूला पार्टीका वरिष्ठ नेता हौं भन्नेहरूले सोच्ने गरेजस्तो पनि छैन, किनकि उनीहरूमा दम्भ, अनदेखापन र धेरै भुलचुकहरू छन् । ती भुलचुक सच्याउन किताब नै नयाँ लेख्नुपर्ने माग राख्नेहरू र भुलचुक सच्याउनै नखोज्नेहरूको तानातान, दम्भ र चंगुलमा राष्ट्र फसेको छ । त्यो तानातानमा डोरी चँुडिएर दुवैथरी लड्ने छन् र खेल तमासाको आयोजना गर्नेहरूले जित्नेछन् । यदि देशको आन्तरिक विषय ठानेर निर्णय गर्न असमर्थ हुने हो भने । देशले आन्तरिक विषयहरूमा निर्णय लिन सक्नु र पाउनुपर्छ । यतिबेलाको हाम्रो समस्याको निदान भनेको कपटी चालका शकुनीहरूलाई पहिचान गरी निर्णय सक्षमता बढाउनु हो । हिमाल, पहाड र तराईको भावनात्मक, मिलनलाई मजबुत बनाउन साझा भावनाको प्रवद्र्धन, विशिष्ट संस्कृतिहरूको मान्यता, आर्थिक विकास र प्रशासनमा स्वच्छता नै महत्वपूर्ण आवश्यकता हो । यो नै देशको रोग हो । रोग देशको उत्तरदेखि दक्षिणसम्म छ । कतै उग्रराष्ट्रवादको त कतै संकीर्ण मधेसवादको । सच्चा नेपालीपन र मनको गहिरो विस्तार जरुरी छ । सानो देशले धेरै समस्या झेल्न सक्दैन । धेरै आकांक्षा तुरुन्तै पूरा गर्न सक्दैन । सुरुमा जातिगत द्वेष फैलाउने काम भयो, त्यसपछि मधेस र पहाडबीचको विभेद । सुरुमा दक्षिणबाट उत्तरतर्फ नेपाली विस्थापित भए र पछि दक्षिणबाट उत्तरतर्फ । सबै प्रकारका खेलतमासा राष्ट्रले भोगिरहेको छ । मधेस र प्रदेशका नाममा देशलाई कमजोर बनाउनेहरूप्रति नेपाली जनता नै सजग हुनुपर्ने बेला आएको छ ।"
नेमार विश्वकै उत्कृष्ट खेलाडी!,"काठमाडौंः ब्राजिलका प्रशिक्षक टिटेले नेमार विश्वकै उत्कृष्ट खेलाडी भएको बताएका छन्। उनले नेमारको पछिल्लो केही महिनाको प्रदर्शनलाई नियाल्दा विश्वकै उत्कृष्ट खेलाडी भएको बताएका हुन्। २५ वर्षीय नेमारले सन् २०१८ मा रुसमा हुने विश्वकप छनौट अन्तर्गतका खेलमा अहिलेसम्म ब्राजिलका लागि ६ गोल गरिसकेका छन्। ब्राजिल नेमारकै उत्कृष्ट प्रदर्शनमा विश्वकप छनौट हुने सवैभन्दा पहिलो टोली बनेको छ। नेमारले बार्सिलोनालाई च्याम्पियन्स लिगको क्वाटरफाइनलमा पुर्याउन पीएसजीविरुद्धको खेलमा चमत्कारिक प्रदर्शन गरेका थिए। पीएसजीविरुद्धको पहिलो लेगमा ४० गोल अन्तरले पछि परेको बार्सिलोनालाई दोस्रो लेगमा ६१ को जित दिलाउँदै क्वाटरफाएनल पुर्याउँदा नेमारले दुई गोल गरेका थिए भने गोलका लागि राम्रा अवसरसमेत जुराइदिएका थिए। पछिल्लाे चार महिनाको खेललाई हेर्ने हो नेमार नै उत्कृष्ट छ,साओ पाउलोको एक रेडियोसँगको कुराकानीमा ब्राजिलका प्रशिक्षक टिटेले भनेका छन्। बार्सिलोनाले विश्वकप छनौटका आठवटै खेल जितेको छ। विश्वकप छनौटको पछिल्लो खेलमा पाराग्वेलाई ३० ले हराउँदा नेमारलाई टिटेले कप्तानको जिम्मेवारी दिएका थिए। नेमारले ब्राजिलका लागि ७७ खेलमा ५२ गोल गरेका छन्।"
रोहित फेरि जाकार्ता क्लबसँग अनुबन्धित,"काठमाडौं : नेपाली राष्ट्रिय टोलीका मिडफिल्डर रोहित चन्द फेरि आफ्नो पूर्व क्लब पर्सिजा जाकार्तासँग अनुबन्धित भएका छन् । रोहितले शुक्रबार इन्डोनेसियाली क्लबसँग आगामी एक वर्षका लागि नयाँ सम्झौता गरेका हुन् । रोहितको अनुबन्धको रकम भने खुलाइएको छैन । रोहितले यसअघि सन् २०१२ देखि २०१५ को अवधिमा पनि पर्सिजा जाकार्ताबाट खेलेका थिए । त्यसपछि घुँडाको चोटबाट ग्रसित उनी आराममा थिए । त्यसबेला उनले नेपाली राष्ट्रिय टोलीबाट समेत खेलेनन् । चोटबाट फर्किएपछि रोहितले सन् २०१९ मा हुने एसियाली फुटबल महासंघ (एएफसी) एसिया कप छनोटअन्तर्गत फिलिपिन्सविरुद्ध हालै भएको खेलमा राष्ट्रिय टोलीबाट खेलेका थिए । सो खेलपछि इन्डोनेसिया पुगेका रोहितले जाकार्तासँग नयाँ सम्झौता गरेका हुन् । जाकार्ताले रोहितलाई एसियाली कोटामार्फत अनुबन्ध गरेको हो । एजेन्ट डा टीकाका अनुसार रोहित इराकी फुटबलर अन्मार अलमुबाराकीलाई पछि पार्दै अनुबन्ध हुन सफल भएका हुन् । मिडफिल्डर अलमुबाराकी पनि जाकार्ताकै पूर्व खेलाडी हुन् । जाकार्ता यही अप्रिल १५ बाट सुरु हुने इन्डोनेसियाली शीर्ष डिभिजनको फुटबल प्रतियोगिता लिग वानको तयारीमा छ । क्लबले रोहितलाई मिडफिल्डका साथै स्ट्राइकरका रूपमा समेत प्रयोग गर्न सकिने भएकाले अनुबन्ध गरिएको जनाएको छ । जाकार्ताले हालै इन्डोनेसियाको यू२२ विरुद्ध खेलेको मैत्रीपूर्ण खेल र क्लबको दुई अभ्यासमा सहभागी बनेका रोहितले आफूलाई प्रभावित बनाएको जाकार्ताका ब्राजिलियन प्रशिक्षक स्टेफानो कुगुर्राले बताएका छन् । 'रोहितलाई अनुबन्ध गर्न पाउँदा निक्कै खुसी लागेको छ', प्रशिक्षक स्टेफानोले विज्ञप्तिमा भनेका छन्, 'रोहितलाई मिडफिल्डका साथै आवश्यक परेको अवस्थामा स्ट्राइकरका रूपमा समेत प्रयोग गर्नेछु ।' क्लबले रोहितको अनुबन्ध अप्रिल ७ बाट सुरु हुने र सन् २०१८ को जनवरी ७ सम्म जारी रहने जनाएको छ ।"
मड्रिड डर्बी: रियलले जित्ला कि एथ्लेटिको मड्रिडले?,काठमाडाैं: ला लिगा फुटबलमा शीर्ष स्थानमा रहेको रियल मड्रिड र एथ्लेटिको मड्रिडबीच प्रतिस्पर्धा हुँदैछ। मड्रिड डर्बीको खेल नेपाली सयम अनुसार शनिबार राति ८ बजे रियल मड्रिडको घरेलु मैदान सान्टियागो बर्नबाउमा हुनेछ। उपाधिको होडमा रहेको रियल मड्रिडका लागि डर्बीमा जित आवश्यक छ। त्यसैले पनि रियल मड्रिड घरेलु मैदानमा जितकाे खाेजीमा हुनेछ भने एथ्लेटिकाे मड्रिड रियललार्इ हराउँदै तेस्राे स्थान थप मजबुत बनाउने धुनमा हुनेछ। लिगको शीर्ष स्थानमा रहेको रियललाई चिरप्रतिद्वन्द्वी बार्सिलोनाले पछ्याइरहेको छ। मड्रिड डर्बीमा जित निकाल्न सके रियल मड्रिडको उपाधि होड थप बलियो हुनेछ। खेलमा बराबरी वा पराजय भोगेको खण्डमा उपाधि होड खुल्ला हुनेछ। शीर्ष स्थानमा रहेको एथ्लेटिको मड्रिडको २९ खेलबाट ७१ अंक छ। दोस्रो स्थानमा रहेको बार्सिलोनाको ३० खेलबाट ६९ अंक छ भने तेस्रो स्थानको एथ्लेटिको मड्रिडको ३० खेलबाट ६१ अंक छ।
यस्तो देखियो पुरुष फिट्नेस र महिला एथलेटिक फिजिक (फोटोफिचर),"काठमाडौं: राजधानी त्रिपुरेश्वरस्थित राष्ट्रिय खेलकुद परिषद्को कभर्डहलमा भएको प्रतियोगिता नेपाल शारीरिक सुगठन तथा फिट्नेसमा पुरुष फिट्नेस र महिला एथलेटिक फिजिक प्रतियोगिता सम्पन्न भएको छ। उक्त प्रतियोगीतामा रिभर फिल्ड फिट्नेस, चमतीका अशोक महर्जनले छैटौं मिस्टर हिमालय राष्ट्रव्यापी शारीरिक सुगठन प्रतियोगिताको उपाधि जित्नु भएको छ।उहाँले पुरुष ७५ केजीमा पहिलो हुँदै बाँकी ५ स्पर्धा विजेता खेलाडीसंग मिस्टर हिमालय उपाधिका लागि भिड्नु भएको थियो। यस्तै महिला एथलेटिक फिजिकको खुला उचाई समूहमा डिभाइनकी जुनु श्रेष्ठले स्वर्ण, कम्प्लिटकी आरती काफ्लेले रजत तथा ठमेल फिजिकल फिट्नेसकी रजनी थापा मगरले कांस्य जित्तुभयो। पुरुष फिट्नेस र महिला एथलेटिक फिजिकमा पहिलो हुनेले २५ हजार, दोश्रोले १५ हजार र तेश्रोले १० हजारका दरले नगद पुरस्कार पाउनुभयो। विजेतालाई सशस्त्र प्रहरी बलका महानिरीक्षक सिंहबहादुर श्रेष्ठ, आयोजक शारीरिक सुगठन संघका अध्यक्ष राजेशबाबु श्रेष्ठलगायतले एक कार्यक्रमबीच पुरस्कृत गरे। दुईदिने प्रतियोगिताअन्तर्गत पुरुषको ८ स्पर्धामा ८९ र महिलाको १ स्पर्धामा ४ खेलाडीले प्रतिस्पर्धा गर्नुभयो।"
एन्जिलाको पावर,"जुन व्यक्तिले परिवारको साथ र सहयोग पाउँछ उसले आफ्नो तरक्की पनि तीव्र गतिमा गर्छ भन्ने एक उदाहरण हुन्, एन्जिला योञ्जन । आफ्नै बुवाबाट तेक्वान्दोको प्रारम्भिक शिक्षा लिएकी उनी पराई भूमिकी सफल खेलाडीमा गनिएकी छन् । १९ वर्षको उमेरमै उनले आफ्नो कौशल भारत, भुटान, हङकङलगायतका देशमा देखाइसकेकी छन् । उनले पाएको सफलतामा उनीमात्र सहभागी छैनन् उनको सिंगो परिवार नै प्रत्यक्ष रूपमा संलग्न रहँदै आएको छ । 'छोरीलाई खेलकुदमा लगाउनु हुँदैन' भन्ने हाम्रो पुरातन मान्यतालाई चुनौती दिँदै योञ्जन परिवारले एन्जिलालाई सफल खेलाडी बनाउन हरहमेशा साथ दिएको छ । मकवानपुर मार्खुमा जन्मिएकी एन्जिला सानै उमेरमा राजधानी प्रवेश गरिन् । उनी आफ्ना परिवारसँगै काठमाडौंमा बस्न थालिन् । पर्शुराम योञ्जन आफ्नो समयको राम्रै खेलाडी मानिन्थे । विसं २०५१ मा सितेरियो कराँते खेल्न सुरु गरेका पर्शुरामले २०५८ मा तेक्वान्दोतर्फ हानिएका थिए । तेक्वान्दोका सेकेन्ड डान उनले प्रतियोगितामा सहभागिता नजनाए पनि खेलाडी उत्पादनमा भने सक्रिय रहिरहे । आफ्नो सक्रिय खेलजीवनबाट ओझेल परेपछि भने उनले आफ्नो सन्तानलाई खेलाडी बनाउन लागिपरे । एन्जिला कक्षा चारमा पढ्दै गर्दा पहिलो पटक 'दोबक' लगाएर 'किक' हान्न सिकेकी थिइन् । प्रारम्भिक ट्रेनिङ बुवाबाट लिएकी एन्जिलाले काठमाडौं तेक्वान्दो डोजाङबाट बाँकी सीप सिक्न थालिन् । उनले डोजाङमा सिकेको कुरा बुवालाई देखाउँथिन्, बुवा त्यसमा निखारता ल्याउने काम गर्थे । डोजाङ र घरमा लगातार ट्रेनिङ लिएकी उनले १० वर्षको उमेरमा पहिलो पटक म्याटमा उत्रिएर ग्योरोगी (फाइट) गरेकी थिइन् । २० केजीमुनिको तौलसमूहमा फाइट गरेकी एन्जिलाले पहिलो सहभागितामै तेस्रो स्थान हासिल गरेकी थिइन् । बागमती अञ्चलस्तरीय त्यस प्रतियोगितापछि भने उनले पछाडि फर्कनु परेन । उनी विभिन्न प्रतियोगितामा लगातार सहभागिता जनाउँदै गइन् । आफूले भाग लिएका हरेक प्रतियोगितामा उनले खाली हात फर्कनु परेन । केही न केही उपाधि जितेरै फर्किन्थिन् । जुनसुकै खेलमा लागे पनि सानै उमेरमा लाग्नुपर्दछ । सानै उमेरमा खेलेका खेलले पछिसम्म पनि प्रभाव पार्दछ । यही कुरा एन्जिलामा पनि लागू हुन्छ । एक त पारिवारिक सपोट अर्को सानै उमेरमा सिकेको सीप, एन्जिलालाई खेलमा अगाडि बढ्न यही कुरा मद्दत गर्यो । अर्थात् सानै उमेरदेखि उनको खेलमा निखारता ल्यायो । उनले देशभित्र मात्र होइन, देश बाहिर पनि सफलताको स्वाद चाख्न थालिन् । पछिल्लो समय एन्जिला नेपालमा भन्दा पनि विदेशमा सफल सावित भएकी छिन् । तेस्रो डान एन्जिला सन् २०१४ मा भारतको देहरादुनमा आयोजना भएको यू१७ अन्तर्राष्ट्रिय तेक्वान्दो प्रतियोगितामा स्वर्ण पदक जितेर फर्किइन् । यस्तै गत वर्ष भुटानमा आयोजना भएको दोस्रो भुटान अन्तर्राष्ट्रिय तेक्वान्दो प्रतियोगितामा स्वर्ण पदक जित्न सफल भइन् । विदेशी भूमिका सफलता पाउनुको पछाडि डोजाङ र घरमा लगातार गरेको परि श्रमलाई नै श्रेय दिन्छिन् । 'हरेक प्रतियोगिताका लागि डोजाङमा त ट्रेनिङ गर्थें नै घरमा पनि उत्तिकै तयारी गर्थें । मेरा कमजोरीलाई डोजाङमा गुरुले सल्लाह दिनुहुन्थ्यो भने घरमा बुवाले सुधार्ने काम गर्नुहुन्थ्यो' एन्जिलाले भनिन् । प्रारम्भिक ट्रेनिङ बुवाबाट लिएकी एन्जिलाले काठमाडौं तेक्वान्दो डोजाङबाट बाँकी सीप सिक्न थालिन् । उनले डोजाङमा सिकेको कुरा बुवालाई देखाउँथिन्, बुवा त्यसमा निखारता ल्याउने काम गर्थे । 'मैले घरपरिवारबाट सदैव सपोट पाएको छु । बुवाआमाले पढाइ नबिगारी खेल्नका लागि छुट दिनु भएको छ । अझ कुनै प्रतियोगिताका बारेमा थाहा पाउनासाथ सहभागी हुन प्रोत्साहन गर्नुहुन्छ' एन्जिलाले परिवारको साथ र सहयोगका विषयमा गरेको प्रश्नमा भनिन् । 'मेरो परिवारले खेलकुदलाई नजिकबाट बुझ्नु भएको छ । बुवा आफ्नो समयको तेक्वान्दोको राष्ट्रिय खेलाडी हुनुहुन्छ भने भाइ पनि बास्केटबल खेलाडी छ' उनले परिवारको बखान गर्दै भनिन् । 'मलगायत परिवारका सबै सदस्यले एन्जिलालाई खेलकुदमा लाग्न पूर्ण रूपमा सहयोग गर्दै आएको छ । पारिवारिक सहयोगकै कारण छोटो समयमै स्वदेश तथा विदेशमा सफलता हासिल गर्न सकेको छ' एन्जिलाका बुवा पर्शुराम योञ्जनले भने । उनले आफ्ना दुवै सन्तानलाई पछिसम्म पनि खेलकुदमै संलग्न गराउने बताए । 'खेलकुद प्रतियोगिता र पदकसँग मात्र जोडिएको हुँदैन । यो सबैको स्वास्थ्यसँग पनि जोडिएको हुन्छ । स्वास्थ्यका लागि खेलकुद भन्ने नारालाई साकार र सफल बनाउन पनि मैले आफ्ना सन्तानलाई खेलकुदमा लाग्न प्रेरित गर्ने गरेको छु' उनले अन्नपूर्ण पोस्ट्सँग भने । झट्ट हेर्दा सानो कदकी देखिने एन्जिला उचाइले कुनै समस्या नपारेको बताउँछिन् । पाँच फिट एक इन्च अग्ली उनी ४५ केजीमुनिको 'फिन' तौल समूहमा प्रतिस्पर्धा गर्दै आएकी छिन् । तेक्वान्दो खेलमा नेपाली खेलाडीले पराजय भोग्ने मुख्य कारण खेलाडीको हाइट हो । सानो कदको विपक्षी खेलाडीले सदैव लाभ उठाउने गरेका छन् । तेक्वान्दो 'किक' खेल हो । छातीमा किक लाग्दा एक अंक पाइन्छ भने त्यही किक शिरमा लाग्यो भने खेलाडीले तीन अंक प्राप्त गर्दछन् । जुन खेलाडीको पावर, स्ट्रेन्थ राम्रो हुनुका साथै हाइटको एड्भान्टेज हुन्छ, त्यस्ता खेलाडीबाट पदकको पनि धेरै आशा गर्न सकिन्छ । तर यो कुरा एन्जिलामा भने लागू हुँदैन । कदमा सानो भए पनि उनले 'पावर' र 'टेक्निक' ले सफलता हात पार्दै आएकी छिन् ।'मेरो उचाइ र तौल एकैनासको छ । तौलका कारण उचाइले पनि साथ दिएकाले अहिलेसम्म खेलमा कुनै समस्या भोग्नु परेको छैन' उनले भनिन् 'तर तेक्वान्दोमा हाइटको महत्व आफ्नै ठाउँमा छ ।' मकवानपुरको मार्खुमा जन्मिए पनि बाफलकी स्थायी बासिन्दा एन्जिला खेलकुदमा जति जमेकी छिन्, पढाइमा पनि उत्तिकै तेज छिन् । सीतापाइलामा अवस्थित ग्रिनफिल्ड कलेजमा बीएसडब्लू दोस्रो वर्षमा अध्ययनरत उनी अहिले उच्च शिक्षाका लागि विदेश जानका लागि तयारी गर्दैछिन् । 'अहिले आईएलटीएसको तयारी गर्दैछु, यसमा सफल भएमा उच्च शिक्षा अध्ययनका लागि अस्ट्रेलिया जाने योजना बनाएको छु' उनले योजना सुनाइन् । सानै उमेरमा खेलकुदमा लागेकी एन्जिला खेलकुद क्षेत्रलाई कहिल्यै पनि छोड्न नसकिने बताउँछिन् । 'मलाई आफ्नो पहिचान दिएको खेलकुद विशेषगरी तेक्वान्दोले हो । त्यसैले स्वदेश वा विदेश जहाँ रहे पनि जीवनभर खेलकुद क्षेत्रबाट टाढा हुन सक्तिनँ' उनले भनिन् । 'स्वास्थ्यका लागि खेलकुद राष्ट्रका लागि खेलकुद' म यही नारालाई साकार पार्नका लागि पनि सदैव खेलकुदमै सक्रिय रहन्छु एन्जिलाले भनिन् ।"

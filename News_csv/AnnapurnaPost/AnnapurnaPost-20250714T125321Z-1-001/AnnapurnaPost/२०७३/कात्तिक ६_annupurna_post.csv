शीर्षक,विवरण
वेद र मानव शरीर संरचना,"वैदिककाल ईशापूर्व ३० हजार वर्ष प्राचीन भएको अन्वेषकहरू मान्छन् । वैदिक वाङ्मयभित्रका चार वेद, उपवेद, उपनिषद् र ज्योतिषशास्त्रमा मानव शरीर संरचनाका बारेमा वैज्ञानिक तथा तथ्यगत व्याख्या पाइन्छन् । मानव शरीरलाई सूक्ष्म रूपले विश्लेषण गर्दा, कोषहरू र कोषबीचमा रहेको खाली ठाउँ देख्न सकिन्छ । कोषिकाहरू विभिन्न आकार, प्रकार र कार्यक्षमताका हुन्छन् भने कोषहरूबीचको खाली ठाउमा विभिन्न प्रकारका जैविक तथा रासायनिक अणु, तरल र हावाले भरिएको हुन्छ । कोषहरूबीचको दूरी केही शारीरिक अंगजस्तै मांसपेशीमा अत्यन्त न्यून हुन्छ भने तरल कोषहरूमा दूरी धेरै हुन्छ । अणुहरू अत्यन्तै सूक्ष्म कणबाट बनेका हुन्छन् । अणुभित्र पनि परमाणुहरूको अस्तित्व हुन्छ । इलेक्ट्रोन, प्रोटोनको गतिशीलता र न्युट्रन स्थिरताले अणुको अस्तित्व कायम रहेको हुन्छ । जैविक परमाणुहरू मिलेर डीएनए (बीजमूल) बन्दछ । जसमा प्रमुख चार तत्व हुन्छन् जल, तेज, वायु र पृथ्वी एडिनिन, गुआइनिन, थाइनिन र साइटोसिन प्रत्येक संरचनाभित्र रहेको हुन्छ । गतिशील, स्थिर र द्विस्वभाव स्वरूपको रूपमा शरीरभित्र क्रियाशील रहन्छ । डीएनएको (बीजमूल) संरचना वैदिक वाङमय र ज्योतिषशास्त्रमा पञ्चतत्वको तालमेलको रूपमा व्याख्या गरिएको छ । पञ्चतत्वले शरीरको निर्माण भएको हुन्छ । जसमा पृथ्वी, जल, तेज, वायु र आकाशको बीजमूलको रूपमा शरीरभित्र गतिशील रहन्छ । यत्पिण्डे तद्ब्रह्माण्डे जो बाहिर छ त्यो भित्र छ र जो शरीरभित्र क्रियाशील छ त्यो बाहिर पनि छ । डीएनएको संरचनाभित्र पनि मानव शरीरको प्रारम्भिक एकाई, कोष निर्माण गर्ने सूचना रहेको हुन्छ । कोषहरू जैविक र रासायनिक परमाणुहरू मिलेर बनेका हुन्छन् । सही क्रमको संरचनाले कोषहरूलाई विशेष कार्य गर्न, व्यवस्था र वृद्धि हुन सक्षम बनाउँदछ । डीएनएहरू कोषको मध्यभागमा रहेका हुन्छन् । लामालामा डीएनएका टुक्राहरू एकअर्कासग जोडिएर क्रोमोजोम्स बनाउदछ । आधा भाग बाबुको शुक्रकीटबाट आएको हुन्छ र आधा भाग आमाको अण्डबाट आएका हुन्छन् । २३ वटा बुवाको जिन र आमाको २३ वटा जिन मिलेर शरीर निर्माण भएको हुन्छ । शुक्र ग्रहको प्रभाव र पृथ्वीतत्व (अण्ड) को प्रभावबाट गर्भाधारण हुन्छ । पहिलो महिनामा शुक्रको प्रभाव, दोस्रो महिनामा केतुको प्रभाव, तेस्रो महिनामा वृहस्पतिको प्रभावबाट आमाको गर्भमा छोरा या छोरी के जन्मिने हो त्यसको लिंग निर्धारण हुन्छ । चौथो मंगलको प्रभाव त्यसका मासंपेशी र रगतको गतिशीलता शरीरमा सञ्चालन हुन थाल्छ । पाँचौं महिनामा बुधको प्रभावले बालकभित्र प्रज्ञा र चेतनाको परिपक्वता बढ्दै जान्छ । छैटौं महिनामा राहुको प्रभावले हड्डी, नसा र शरीरका भित्री अंगहरू पुष्टि हुँदै जान्छन् । सातौं महिनामा शनिको प्रभावबाट शरीरका बाहिरी अंगहरू निर्माण प्रक्रियाले पूर्णता प्राप्त गर्न थाल्दछन् । आठौं महिना चन्द्रमाको प्रभावबाट मेधा, शुक्र धातुहरू पुष्टि हुँदै जान्छन् । नवौं महिनामा सूर्यको पूर्ण प्रभावबाट फोक्सो, श्वासप्रश्वासको गति परिपक्व हुन्छ । एकएक महिनामा एउटा ग्रहले आमाको गर्भभित्र रहेको शिशुको अंगहरू निर्माण हुँदै जान्छन् र मानिस धर्तीमा नौ महिनामा जन्मिन्छ । कहिलेकाहीँ सात महिनामा पनि शिशु जन्मिन्छ । गर्भाधारणको समय शुक्र र केतुको संयुक्त प्रभावबाट कहिलेकाहीँ सातौं महिनामा शिशु जन्मिन्छ । सातभन्दा कम महिनामा जन्मन शिशु बाँच्ने सम्भावना कम हुन्छ, किनकि सम्पूर्ण ग्रहहरूले शिशुका शरीरका प्रत्येक अंगहरू पुष्ट भएका हुँदैनन् । शुक्र ग्रहको प्रभाव र पृथ्वीत्व (अण्ड) को प्रभावबाट गर्भाधारण हुन्छ । पहिलो महिनामा शुक्रको प्रभाव, दोस्रो महिनामा केतुको प्रभाव, तेस्रो महिनामा वृहस्पतिको प्रभावबाट आमाको गर्भमा छोरा या छोरी के जन्मिने हो त्यसको लिंग निर्धारण हुन्छ । सबै क्रोमोजोम्सहरू कोषको मध्य गोलाकार भागमा रहेका हुन्छन् जसलाई न्युक्लियस भनिन्छ । विभिन्न अंगका कोषहरूको आकार पनि फरक हुन्छ । तर, प्रायःजसो कोषहरू गोलाकार वा षट्कोणाकार हुन्छन् । कोषहरूको बाहिरी तहलाई सेलमेम्ब्रेन भनिन्छ । यही तहले कोषभित्र रहेका सबै पदार्थहरूलाई नियन्त्रण गर्दछ । कोषहरूको बाहिरी तहमा विभिन्न आकारका प्वालहरू हुन्छन् जसले कोषलाई चाहिने पदार्थहरू मात्र भित्र प्रवाह हुन दिन्छन् नचाहिने पदार्थहरूलाई नियन्त्रण गर्दछन् । यिनै प्वालहरूले कोषलाई चाहिने खाद्यपदार्थ र सन्देशहरूको प्रवाह अनि कोषभित्र रहेका डीएनएलाई सुसूचित गर्ने गर्दछन् । कोषभित्र विभिन्न अग्र्यानिलहरू हुन्छन्, जसले विभिन्न कार्य र रासायनिक क्रिया गर्दछन् । मिलिकलहरू प्रत्येक कोषभित्र सूक्ष्म अवस्थामा रहेका हुन्छन् । दुई आधार कोषहरू मि श्रण हुने प्रक्रियालाई निशेचन भनिन्छ । यस्तो प्रक्रियामा एक कोष अण्ड स्थिर हुन्छ भने अर्को कोष शुक्रकीट गतिशील हुन्छ । शुक्रकीटको पुच्छर हुन्छ र अण्डतिर निरन्तर गतिशील रहन्छ । त्यसैले निशेचन प्रक्रिया पनि स्थिर र गतिशीलताको एक मिलनबिन्दु हो । गतिशील बिन्दु स्थिर बिन्दुमा मिल्ने प्रक्रिया पहिलो हो भने त्यसपछिका धेरै प्रक्रियाहरूबाट एक जीवित प्राणीको विकास हुन्छ । जब स्थिर र गतिशील कोषको मिलन हुन्छ, नयाँ कोष बन्दछ जसमा पूरा संख्याका क्रोमोजोम्सहरू हुन्छन् । त्यसपछि गुणको गतिशील प्रक्रिया सुरु हुन्छ । यही स्थिरता गतिशीलतामा परिणत हुने अवस्थालाई ऋग्वेदमा पनि उल्लेख गरिएको पाइन्छ । यसरी बनेका नयाँ कोषमा तीन पक्षहरू छन्ः पहिलो कोष, दोस्रो कोषका अवयवहरू, तेस्रो कोषको बाहिरी तह । तीनै तहहरू ऋषि, देवता र छन्दसँग मिल्दाजुल्दा छन् भने यिनीहरूको मिलनले एक नयाँ संरचनाको निर्माण गर्दछ । यसलाई संहिता भनिन्छ । सम्पूर्ण जीवन र प्रकृतिको संरचनागत समन्वय नै वेद हो । जो प्रकृतिको विज्ञान हो । वेदको ज्ञानबाट मात्रै चेतनाको उच्चतम विन्दु प्राप्त गर्ने शास्वत सनातन मार्ग प्राप्त हुन्छ । दुई आधा कोषहरूको मिलनबाट बनेको नयाँ कोषलाई भू्रण भनिन्छ । भू्रण एकबाट दुई, दुईबाट चार, चारबाट आठ कोषहरूमा विभाजन हुन्छ र नयाँ कोषहरूको निर्माण हुन्छ । वैदिक साहित्यमा तीन तह विभाजन प्रक्रियालाई महत्वपूर्ण रूपमा लिइएको छ । वेदले यी तीन तह विभाजन प्रक्रियालाई वामन अवतार भगवान्ले ब्रह्माण्डलाई छोप्ने तीन पाइलाको रूपमा वर्णन गरिएको छ भने वैदिक ऋषिहरूले सम्पूर्णताको तीन पाइला भनेका छन् । कोष विभाजनको प्रक्रियामा एक कोषबाट आठ कोष बन्दछन् । एकोऽहं बहु स्याम यो विकासक्रम एकताबाट अनेकतामा विकास भएको मान्न सकिन्छ । यी तीन तहका विभाजन पनि महत्वपूर्ण मानिएको छ । जीव विकासको क्रममा गर्भधारण भएको तीन दिनमा यी तीन तहहरू विभाजन हुने गर्दछन् । सबै नयाँ विकसित कोषहरूका तीन पक्षहरू हुन्छन् र प्रत्येक नयाँ आठ कोषहरूका तीन पक्षलाई गुणन गर्दा आउने चौबीस गुणनफल ऋग्वेदको पहिलो अंश ऋचाको चौबीस क्रमसँग मिल्न जान्छ । एक कोष आठ कोषमा विभाजन भएपछि भू्रणका सबै कोषहरू एकै प्रकारले वृद्धि हुँदैनन् । यसरी नै भ्रूणको कोष विभाजन हुँदा आठ कोषहरू १६ हुन्छन्, १६ बाट ३२ र ३२ बाट ६४ कोषहरू हुन्छन् । यी ६४ कोषहरूलाई तीन पक्षले गुणन गर्दा एक सय ९२ हुन जान्छ, ऋग्वेदका सुक्तहरू एक सय ९२ हुन जान्छन् । यसरी निशेचन भएको ६ दिनमा भ्रूण गर्भाशयसँग टाँसिन पुग्छ । निशेचनको तीन दिनमा निशेचित अण्ड गर्भाशय नलीमा पुग्दछ, अर्को तीन दिनमा गर्भाशयसँग टाँसिन्छ । यी कोष विकासक्रमका महत्वपूर्ण प्रक्रियाहरू हुन् । यी तहहरूमा कोष विभाजनको प्रक्रिया एकताबाट अनेकतामा विकासका साथै भ्रूणको रूपमा विकास हुन थाल्दछ । यसरी कोषहरू विभाजन र विकास हुँदै जाँदा विशिष्टीकरण र विभेदीकरण विकास हुन जान्छ । विशिष्टीकरण पनि कोषको तीनै तहहरूमा हुन्छन् । कोषको बाहिरी तहले विभिन्न कार्यहरूको विकास गर्छ भने नयाँ संरचना तयार भई कोषहरूको आकारमा भिन्नता आउँछ । कोषभित्र रहेका कोषिकाहरू पनि भिन्न कार्य गर्न सक्षम हुन्छन् । कोषभित्र रहेको बीजले भिन्न ढंगबाट कार्य गर्न सुरु गर्दछ र विशेष प्रकारका तत्वहर प्रोटिन र इन्जाइम्स बनाउँदछ । यिनै प्रोटिन र इन्जाइम्सहरूले कोषहरूको कार्यमा भिन्नता ल्याउँछन् । वैदिक साहित्यमा कोषहरूबीचको दूरी, कोषको परिवर्तन, विशिष्टीकरण र भिन्नताका कारण हुन् भन्ने उल्लेख रहेको छ । त्यसैले कोषहरूबीचको दूरी नै कोष परिवर्तनको कारण हो । यसरी नै भिन्नता विकास हुँदै जाँदा अंग र अंग प्रणालीहरूको विकास हुन्छ । यहाँ विश्लेषण गरिएको विकासको गतिशीलताले प्राकृतिक नियममा कसरी विशिष्ट तहहरू हुँदै विशाल विषय वा वस्तुहरूमा व्यक्त हुन्छन् भन्ने देखाएको छ । प्राकृतिक नियमअनुसार नै विविधता र गुणनको प्रक्रिया पूरा हुन्छ भने एकताबाट अनेकतामा प्रकट हुन्छ । यिनै प्राकृतिक नियमहरू नै ऋग्वेदका मन्त्र संहितामा व्यक्त भएका भावहरू हुन् । जीव विकासको विशिष्ट प्रक्रियालाई ऋग्वेदका मन्त्रद्वारा व्यक्त रूपले बुझ्न सकिन्छ । मन्त्रहरूमा व्याख्या भएका शाश्वत् नियमहरू प्रकृतिका कार्य र संरचनामा पाइन्छ । कसरी अव्यक्त प्राकृतिक नियम एक शारीरिक संरचनामा व्यक्त हुन्छ भन्ने यो शाश्वत र सनातन सत्य हो । अन्त्यमा, वैदिक ज्ञान विज्ञानको अनुसन्धानलाई निरन्तरता दिन सनातन ज्ञानविज्ञान केन्द्र निरन्तर लागिरहनु पर्नेछ । मानव जीवन, प्रकृति, खगोल, भूगोलका ज्ञानविज्ञान, दर्शनका क्षेत्रमा महत्वपूर्ण भूमिका निर्वाह गर्न एक्काइसौं शताब्दीको माग हो । वैदिक वाङ्मयभित्र रहेका सम्पूर्ण ज्ञानहरूलाई विश्वसामु पुर्याउने हो भने संसारभरिको अशान्ति, उपद्रो, अनाचार, दूराचार, हिंसा, सामाजिक, पारिवारिक, सामुदायिक विकृतिहरूलाई निस्तेज गरी शान्ति र सुव्यवस्था प्राप्त गर्न सकिन्छ ।"
एउटा असल व्यक्तिको प्रयास,"नेपालीमा लेखिएको अथर्ववेद, ल्यान्स् आमस्ट्रङको इट इज नट एवाउट द वाइक, ट्रान्स्परेन्सी इन्टरनेसनल नेपालले प्रकाशित गरेको प्रवृत्ति कथा संग्रह र सर्वोदय सेवा आ श्रमले निकालेको मानसाग्निको स्वधर्म भन्ने किताब निकै पठनीय रहेछन् । पढेका किताबले मान्छे ठूलो काम गर्न सक्छ तर उसलाई असल बन्न कठिन पर्छ भनेर किताबमा विश्लेषण गरेको पाइयो । असल कसलाई भन्ने ? उत्तर पाउन गाह्रो छ । तथापि, सम्बुद्ध चेतनाका साथ विवेकपूर्ण न्यायमा अडेर समतामयी जीवन र दिव्य विचार दिन सक्ने मान्छे असल हो भन्न सकिन्छ । तर सम्बुद्ध चेतना र विवेक पूर्ण न्यायको परिभाषा विषयगत कुरा भएकाले परिभाषा गर्नेहरू फरकफरक भएअनुसार असल मान्छे पनि फरकफरक नै हुन्छ । प्रथमतः असल हुन मान्छेको सोच तन्मे मनः शिवसंकल्पमस्तु हुनुपर्छ । अहिलेको मान्छे आफ्नो स्वार्थको लागि अर्काको अहित हुने काम गर्न पछि नपर्ने र प्राप्तिबाट नअघाउने स्वभावका कारण असन्तुष्टि र दुष्कर्मतिर प्रवृत्ति बढाइरहन्छ । शरीरले गर्न नसके पनि मनले अपसोचहरू लिइरहन्छ । के कारणले म र मेरो कार्य सफल भइरहेको छैन भन्ने नसोचेर आफ्नो काम साध्न जुनसुकै अपकार्यको पनि चिन्तन गरिरहन्छ । यद्यपि विचार भनेको वैयक्तिक चिन्तन हो । माक्र्स भन्छन् विचारले समाजलाई र समाजले विचारलाई प्रभावित गरेको हुन्छ । त्यसैलाई विचारविद्हरू द्वन्द्वात्मक प्रक्रिया पनि भन्ने गर्दछन् । व्यक्तिको विचारलाई धेरैले स्वीकार गर्न थाले पनि त्यो विचार सामूहिक र संस्थागत हुन थाल्दछ । तर त्यो स्थितिमा आउन धेरै पटक धेरै तहका सकारात्कमक सोचहरू आउन जरुरी हुन्छ । सोचअनुसार कर्म बन्दै जान्छ । सकारात्मक, सहयोगी र चिन्तनशील सोचले अनुकूल फल प्रदान गर्ने कर्मतिर प्रवृत्ति गराउँदछ । एउटै मान्छे हजारौं र लाखौं मान्छेका प्रेरणादायी स्रोत बन्न सक्छ । उसका कर्मले सत्कर्मतिर मार्ग निर्देश गर्न सक्छ । कर्मको स्रोत चिन्तन हुने भएकाले राग र लिप्सारहित सच्चाइको मनोभावले केही गरेर देखाउने प्रेरणा जगाउँछ । प्रेरणाका दुई बाटा बन्न सक्छन्  एउटा बाटो दिग्भ्रमित र अन्य मनष्कहरूलाई यात्रा तय गर्ने प्रेरणा दिने र अर्को बाटोले स्वविचारलाई साधु र ज्ञानीको रूपमा स्थापित गरेर जोगी बन्ने वा एकान्त वास गर्नेतर्फ उत्प्रेरित गराउन सक्छ । जेहोस् कर्मले जीवनलाई एउटा दृष्टि भने अवश्य दिन्छ । उपलब्धता कर्मको फल हो । कति कर्म गर्न सकिन्छ, उपलब्धि वा फल पनि त्यसैअनुसार प्राप्त हुन्छ । जीवनलाई सार्थक बनाउनु मानव जातिको एक मात्र अभीष्ट हो । सोचेर, बोलेर, लेखेर जसरी पनि आफ्नो सत्ताअस्तित्वलाई समाज हितमा समर्पण गर्नु जीवनको सार्थकता हो । असल कर्मका उपलब्धि वा फल पनि त्यसैअनुसार प्राप्त हुन्छ । असल कर्मका उपलब्धि अनुकरणाीय, सुखद र अरूका लागि प्रेरणादायी हुन्छन् । दुष्कर्मले त्यसको विपरीत उपलब्धि हात पर्दछ । संसारकै अनुकरणीय ऐतिहासिक व्यक्तित्व बन्ने, ठूला विद्वान् र दार्शनिक हुने, राष्ट्रका इतिहास निर्माण गर्ने प्रशासक वा व्यवस्थापक वन्ने, समाज सुधारक हुने जे पनि बन्न सक्छ । एउटा सामान्य गृहस्थीमात्र भए पनि उसका कर्मको जताततै प्रशंसा हुने जस्ता उपलब्धिहरू कर्मकै उपज हुन्छन् । बिहानैदेखि रक्सीका नशामा लाग्ने, चोरी गर्ने फट्याइ गर्ने, धोका दिने, बाबुआमाको अनादर गर्ने, असल कामको विरोध गर्ने, कुतर्क गर्ने जस्ता कामहरूको फल अत्यन्त छोटो समयको लागि फाइदा दिने देखिएछ भने पनि कालान्तरमा दुःखदायी र जीवनकै लागि घातक हुन्छ । यस्तै सोच कर्म र उपलब्धिको विश्लेषण हालै प्रकाशित एउटा पुस्तक मानसाग्निको स्वधर्ममा निकै विशद र मननीय ढंगबाट भएको छ । स्वधर्म भित्र पर्ने शरीरयोग, विश्वयोग र अनादि योगको विश्लेषण शास्त्रीय, भौतिक, व्यावहारिक एवं प्रयोगसिद्ध अनुभूतिहरूको बेजोड समायोजनका साथ गरिएको छ । शरीरयोग पवित्र हुँदाहुँदै पनि केही मान्छेहरूले शरीरलाई पापको रूपमा व्याख्या गरेर क्रमशः मानव जातिलाई नै परधर्मी बनाएका छन् । त्यसो हुँदा अध्यात्म र भौतिक विज्ञानका बीचमा ठूलो पर्खाल ठडिएको छ । आध्यात्मिक वा भौतिक दुवै पक्षबाट दृश्य सत्ताको केन्द्र शरीरलाई नै मानेकाले शरीरलाई दूषित हुनबाट जोगाएर असल र परोपकारी काममा लगाउनु पर्दछ । अथर्व वेदमा भनिएको छ शरीर देवनगर अयोध्या भएकाले नै अष्टचक्र, नवद्वार र ज्योतिर्मय आत्माको त्रिकोणका रूपमा स्थापित छ । अन्नमय, प्राणमय, मनोमय, विज्ञानमय, आनन्दमयजस्ता पञ्चकोषका दृष्टिले हेर्दा वा जाग्रत स्वप्न सुषुप्तिका दृष्टिले पनि शरीर महत्वपूर्ण नै छ । शरीरभित्रका मुटु, कलेजो, फोक्सो, मिर्गौलाजस्ता मेसिनहरूको संयुक्त सञ्चालनबाट शरीर सञ्चालन हुन सकेको भन्ने आधुनिक भौतिक र शरीर विज्ञानको सोच पनि अथर्ववेदको विश्लेषणभन्दा फरक छैन । शरीरयोग कर्मयोगको बृहत् स्वरूप पनि हो । शरीरको माध्यमबाट नै भौतिक र अभौतिक कर्महरू सम्पादन हुन सक्तछन् । योग र भोग दुवै शरीरले नै गर्ने कुरा हुन् । त्यसैले शरीरको संरक्षण गरी सधैं सत्कर्मतिर उत्प्रेरित गर्नुपर्दछ । विश्वयोग विश्वयोग मानसाग्निको दोस्रो बेजोड सूत्र हो । विश्वब्रह्माण्ड सम्पूर्ण प्राणी जगत्को आधारभूमि हो । विराट शरीरको एक हिस्सा हो । यसलाई जति प्राकृतिक स्वरूपमा राख्न सक्यो सबैको कल्याण त्यसैमा निहित छ । प्रदूषण, धुलो, दुर्गन्ध, वातावरण परिवर्तन, जाडो गर्मीको समय परिवर्तन, ब्रह्माण्डलाई शुद्ध पार्न नसकिएकाले भएको विकार हो । मानसाग्निको स्वधर्मका अनुसार इडा र पिंगलाको दिव्य आलिंगनबाट तन्त्र चैतन्यको सुषुम्ना प्रवाहित भएर विवाह हुनु पर्नेमा पतिपत्नीबीच झगडा गर्ने अनुमतिपत्र भएको छ र सन्तान जन्माउने चैतन्य बोधको उच्चतम प्रयोग नभएर बेहोसीको मनोरञ्जन भएको छ । यसै कारणले आमबाबु, छोराछोरीका बीच हुनुपर्ने आत्मिक सम्बन्धमा ह्रास आएको छ । विश्वयोगको माध्यमबाट यी सबै विकृतिलाई परास्त गर्दै विश्वको विशालता र विराट स्वरूपको मनन गरी बह्माण्डलाई प्रेमशान्ति र सुरक्षा दिएर आध्यात्मिक एवं भौतिक समुन्नतितर्फ अघि बढ्नु पर्दछ । अनादि योग भौतिक र आध्यात्मिक दुवै जगत्ले मानिआएको अनादि सत्ता भनेकै जगत् र जीव हो । सृष्टि स्थिति प्रलय सबै नै अनादि सत्ताकै विविध रूपको अभिव्यक्ति हो । अर्थशास्त्र भन्दछ रूप परिवर्तन, स्थान परिवर्तन र समय परिवर्तन नै उत्पादन हो । अर्थात् दुनियाँमा भएकै वस्तुलाई नै रूप, स्थान र समय परिवर्तन गरिदिए पछि उत्पादन हुन्छ । पिठोको उत्पादन गहुँको सत्तामा अन्तरनिहित छ । जन्मेपछि मर्नुपर्छ भन्ने बोध आध्यात्मिक र भौतिक दुवै जगत्मा समान छ । अनादि सत्ता सनातन सत्य हो । विश्व ब्रह्माण्डमा जे जति वस्तु देखिन्छन् र नासिन्छन् त्यो अनादि सत्ताकै रूप, स्थान र समय परिवर्तनकै दृश्य हो । यो बुझ्नु नै महाज्ञान वा सम्बोधि हो । नलेज हो । विश्वका दार्शनिक, विद्वान, साधक यै वास्तविकतामा टेकेर विराट अभिव्यक्तिको विरोध नहुने गरी आआफ्ना तर्क प्रस्तुत गर्दछन् । सत्ताको थोरै ज्ञानले पनि अन्धकार वा अज्ञानलाई हटाउन सकिन्छ । योग त्यो ज्ञान प्राप्तिको पहिलो आधारभूत चरण हो । त्यो योग नै कर्मयोग, भक्तियोग, राजयोग हो । विद्वान र दार्शनिकहरू त्यसैलाई शरीर योग, विश्वयोग, अनादियोग पनि भन्ने गर्दछन् । जीवनलाई सार्थक बनाउनु मानव जातिको एक मात्र अभीष्ट हो । सोचेर, बोलेर, लेखेर जसरी पनि आफ्नो सत्ताअस्तित्वलाई समाज हितमा समर्पण गर्नु जीवनको सार्थकता हो । सामान्य हिसाबमा सबै जन्मन्छन्, बाँच्छन् तर जन्म र जीवनलाई सार्थक उपयोगी र सन्तुष्ट बनाउन केही न केही भिन्न विचारको चिन्तन अघि सार्नुपर्ने हुन्छ । त्यही चिन्तनको पूर्वाभ्यास मानसाग्निको स्वधर्मले गरेको छ ।"
यो पनि काठमाडाैं,"उमेर ४० वर्ष भो । कर्णालीका जुम्ला, मुगु, कालीकोट सबैतिर गइयो, गाडी लिएर । यस्तो डरलाग्दो बाटोमा आजसम्म गाडी हाँकेको थिइनँ', स्कोरपियोको स्टेरिङ घुमाउँदै पुरुषोत्तम घिमिरे (स्वामी) ले भने । घिमिरे ड्राइभिङ सिटमा थिए । बायाँपट्टि अगाडिको सिटमा थिए काठमाडौंको त्यसै क्षेत्रका सांसद् रामेश्वर फुयाल । उनले थपे, यो काठमाडौंको कर्णाली हो । हाम्रो आलापोट, भद्रबासभन्दा यो ठाउँ ३०३५ वर्ष पछाडि छ ।' माननीय फुयालले यसोभन्दा लाग्यो यो ठाउँसँग तुलना गर्दा कतै कर्णालीको मानहानी पो हुन्छ कि ! राजधानी काठमाडौंकै नगरपालिकाको एक भाग हो ओखरेनी । गोकर्णेश्वर नगरपालिकाको एकछेउ हो जोरपाटी । त्यसैको अर्को छेउमा पर्छ ओखरेनी । माननीय फुयाल भन्दै थिए यो नगरपालिकाकै १ नम्बर वडामा पर्छ । जोरपाटीको वडालाई जति बजेट विनियोजन हुन्छ, ओखरेनीलाई पनि त्यत्तिकै बजेट छुट्टिन्छ । यहाँका मान्छेले बजेटमात्र खर्च गर्न सक्ने हो भने यहाँको अनुहारै फेरिन्छ ।' सुन्दरीजलस्थित मेलम्ची खानेपानीको निर्माणाधीन भवनबाट उकालो लागेपछिको सात किलोमिटर सडक अत्यन्त साँघुरो छ । त्यो बाटोमा ढुंगा ओच्छ्याएको त छ, धेरै ठाउँमा वर्षाको पानीले बगाएको छ । बागमती नदीको किनार भएर जाने हुनाले सडक ओसिलो पनि छ । उकालो चढ्ने ठाउँका साँघुरा मोडहरू अत्यन्त अप्ठेरा छन् । फोर ह्विल अलि दबाएर हाँकौं, तल छुन्छ । नलगाउँ, तान्दै तान्दैन', गाडी हाँकिरहेका घिमिरेले हैरानी पोखे । अत्यन्त साँघुरो कच्ची हिले (धुले) सडकले यो नगरपालिका घोषणालाई नै उपहास गरिरहेको छ । काठमाडौं महानगरपालिकासँग जोडिएको जोरपाटीदेखि ओखरेनीसम्मको दूरी २६ किलोमिटर मात्र छ । अझ सुन्दरीजलस्थित मेलम्ची खानेपानी आयोजनाको भवनबाट यहाँ पुग्नमात्र सात किलोमिटर दूरी तय गर्नुपर्छ । ओखरेनीबाट साँझ परेपछि भक्तपुर सहरको झिलिमिली प्रस्टै देखिन्छ तर बत्तीमुनिको दोछायामा हराउँदै आएको ओखरेनीको अवस्था देख्दा यत्ति नजिकै हो भनेर पत्याउनै मुस्किल पर्छ । पहिले सुन्दरीजल गाविसको १, २ र ३ नम्बर वडा थियो, अहिले ती सबै मिलाएर गोकर्णेश्वर नगरपालिकाको १ नम्बर वडा बनेको छ ओखरेनी । वरिपरिबाट शिवपुरी राष्ट्रिय निकुञ्जले घेरेको उक्त वडामा करिब २५ सय जनसंख्याको बसोबास छ । अझ त्यसै भेगको वडा नम्बर २ को मूलखर्कसमेत जोड्दा त जनसंख्या करिब चार हजार पुग्छ । शिवपुरी राष्ट्रिय निकुञ्ज बनेपछिका डेढ दशकमा अन्य काँठ क्षेत्रमा भएको विकास यहाँ अझै प्रवेश गर्न सकेन । यो जस्ताको तस्तै रह्यो । नेताजी आएर यसो गर्छु, उसो गर्छु भन्नुहुन्छ । चुनावका बेला खसी काटेर खुवाउनुको साटो भूकम्पपछि एक छाक राहत दिएको भए हुन्थ्यो नि । राम्रो काम गर्ने हो भने आउनुस्, नत्र ओखरेनीलाई फर्केर पनि नहेर्नुस् । बहुसंख्यक तामाङ, केही शेर्पा, नेवार र खत्रीहरूको बसोबास छ ओखरेनीमा । समग्र विकास सेवा केन्द्रले आयोजना गरेको सार्वजनिक सुनुवाइमै वडा नागरिक मञ्चका अध्यक्ष रहेका श्रीकृष्ण तामाङले प्रश्न उठाए, तामाङको ठाउँ भनेर राज्यले पनि ठग्दो रहेछ । माग्न जान्दैन भनेर ठगेको हो कि !' उनको कुरा सुन्दा समावेशी लोकतन्त्रको प्रभाव चाहिँ त्यहाँ राम्ररी परेको देखियो । चुनावका बेला हामी दुईचार पैसा र थोरै मासुमा बिक्यौं, ओखरेनी पछि पर्नुको कारण त्यो पनि हो', उनले भने । ओखरेनीले अहिले सहरका युवाहरूका लागि रक्सी र गाँजा उत्पादन गर्ने थलोका रूपमा बदनामी बेहोर्दै आएको छ । यो प्रहरी प्रशासनको पैसा कमाउने विषय बनेको पनि स्थानीयहरू निर्धक्कसँग बताउँछन् । जंगलभित्र बस्नुपर्ने बाध्यता छ । बाघको मुखको दाउरा, नागको मुखको पानी र साहूको मुखको कोदो पनि यहाँका मान्छेले खान पाउँदैनन् । उल्टै प्रहरी प्रशासनलाई महिनावारी उठाएर दिनुपर्छ', मध्यवर्ती क्षेत्र (बफर जोन) को अध्यक्ष रहेका मूलखर्कका शेरबहादुर तामाङले भने । उनले गाँजा बेच्न पाउनुपर्ने पनि जिकिर गरे । मूलखर्क, ओखरेनीको गाँजा दुईचार पैसा दिएर खान्छन् भने किन टाउको दुखाउने ? कोही गाँजा खाएर मरेको पनि त थाहा छैन', उनले भने । उनले भर्खर गाँजा रोपेको बेलामा बजेट पचाउन' आउने प्रहरी अहिले गाँजा पाकेको बेलामा बोलाए पनि नआउने बताए । यहाँका बासिन्दाले बाटो बनाउँदादेखि घाँसदाउरा गर्दासम्म निकुञ्जसँग अनुमति लिनुपर्छ । यहाँका पुरुषहरू दिउँसै मातेका हुन्छन् मादक पदार्थ सेवन गरेर । अन्तरसंवादमा सांसद् रामेश्वर फुयालले बोलिरहेका थिए, हलमा उपस्थित मदमस्त स्थानीय युवाहरू बीचैमा हल्ला गरेर हाँस्दै सही थाप्थे, हो बाज्या हो, कुरो सही हो ! हाम्रो बाज्याले कस्तो राम्रो भन्यो ।' रक्सी व्यापार नै यहाँको मुख्य आयस्रोत बताउने स्थानीय शोभा खत्रीले भनिन्, रक्सी व्यापारमा त लागेका छौं तर जर्किनका जर्किन रक्सी प्रहरीले खोसेर खोलामा फाल्दिएको छ । रक्सी व्यापारको साटो के गर्ने भन्ने विकल्प चाहिँ दिइएको छैन ।' शोभाका अनुसार, त्यहाँका दिदीबहिनीले रक्सीको भारी बोकेर सहर झर्नुपर्छ तर बाटोको व्यवस्था नहुँदा भारी बोक्न पनि गाह्रो परेको छ । अर्की स्थानीय महिला शर्मिला खत्री विकासका लागि पैसा आएको बेलामा पुरुषहरूले महिलालाई ढुंगा बोक्न पनि नदिएको गुनासो गरिन् । श्याम तामाङ बाटोको अध्यक्ष थिए । हामी ढुंगा बोक्न गयौं, उनले हामीलाई ठट्टा गरेर काम भाँडे भनेर काम गर्न दिएनन् । पैसा नभएको बेलामा चाहिँ श्रमदानका लागि दिदीबहिनी किन चाहियो, हाम्रो नाम पनि नलिनुस्', उनले भनिन् । श्रीकृष्णका अनुसार त्यहाँ ५० रोपनी जग्गा हुनेलाई पनि आफ्नो उत्पादनले खान पुग्दैन । गाउँमा सात कक्षासम्म पढाइ हुने ईश्वरी निमावि छ । त्यसभन्दा माथि पढ्ने विद्यार्थी बिहान ७ बजे हिँड्छन्, अँध्यारो भएपछि घर फर्कन्छन् । गाउँमा स्वास्थ्य, शिक्षा र यातायातको सुविधा छैन । महिला अस्पताल नपुर्याई बाटैमा सुत्केरी हुन्छन् । बिरामी अस्पताल लैजान स्ट्रेचर छैन । अझै पनि झाडापखालाले मान्छे मर्छन् रे, त्यहाँ । स्थानीय शोभा खत्रीले भनिन्, यहाँमाथि सुकमाया तामाङ भन्ने एकजना दिदीको घर भूकम्पले भत्काइदिएको छ । उहाँका श्रीमान् विदेशमा हुनुहुन्छ । उहाँले १५ हजार राहत पनि पाउनुभएको छैन । कार्ड पनि बनाएको छैन । उहाँलाई राहत दिनुपर्यो ।' स्थानीय महिला शर्मिला खत्रीले दौरा, सुरुवाल, कोट र टोपीमा ठाँटिएका सांसद रामेश्वर फुयालतिर हेर्दै भनिन्, नेताजी आएर यसो गर्छु, उसो गर्छु भन्नुहुन्छ । चुनावका बेला खसी काटेर खुवाउनुको साटो भूकम्पपछि एक छाक राहत दिएको भए हुन्थ्यो नि । राम्रो काम गर्ने हो भने आउनुस्, नत्र ओखरेनीलाई फर्केर पनि नहेर्नुस् ।' स्थानीय बासिन्दाको बुझाइमा त्यहाँको विकासको सबैभन्दा बाधक भनेको निकुञ्ज नै हो । श्रीकृष्णले भने, शिवपुरी राष्ट्रिय निकुञ्जको जञ्जिर तोड्न सक्यौं भने विकास गर्न सक्छौं ।' कांग्रेस वडासभापति नारायण श्रेष्ठले सुनाए, २०५८ मा राष्ट्रिय निकुञ्ज भएको, पोहोर चैतमा बल्ल बफर जोन' घोषणा गरियो । त्यो पनि यहाँ सेनाको मनोमानी चल्छ । अस्ति भर्खर दुईजना सैनिक आए, बिनाअनुमतिका बन्दुक छन् रे भन्दै घर खानतलासी गरे । यस्तो खराब बाटो छ, त्यसमा एउटा गाडी ल्याउँदा पाँच सय ६५ रुपैयाँ तिर्नुपर्छ । तिर्नुपर्ला भनेर रातिराति लुकेर ल्याउँछौं ।' यस्तै पीडा नै पीडा छन् ओखरेनीवासीका । स्नातक गरेका युवा पनि रक्सी बेच्न बाध्य भएकाले यसैका लागि किन पढ्नुपर्यो भन्दै पढ्न छाडेको यथार्थ सुनाए अध्येता लक्ष्मण आचार्यले । शिक्षामा विद्यावारिधि गर्दै गरेका आचार्यले सुनाए, यो ठाउँ हुम्लाजुम्लाभन्दा कम छैन । बीए पास गरेका युवाले पनि रक्सी बेच्नुपर्ने अवस्था छ । पढेर पनि रक्सी नै बनाउने हो भने किन यत्ति धेरै दुःख गरेर पढ्ने भन्ने चेतले बीचैमा विद्यालय छाड्ने धेरै छन् ।' सांसद् रामेश्वर फुयालले आफू ४५ वर्षअघि पहिलोपल्ट ओखरेनी देखेको बताए । उनले हिजोभन्दा ठूलो परिवर्तन आएको बताउँदै भने, हिजो र आजमा ठूलो परिवर्तन छ । २०४६ सालको परिवर्तनपछि काँठमा विकासको लहर चल्यो । यो बाटोघाटो बिजुली २०५४ सालपछि आएको हो । त्यसपछि द्वन्द्वले असर गर्यो । म पनि सन्तोष त मान्दिनँ तर चार वर्षबीचमा पनि ठूलो परिवर्तन आएको छ । ईश्वरी निमाविमा माध्यमिक तह चलाउने स्वीकृति प्राप्त भए पनि चलाउन सकिएको छैन ।'"
नेपाली भाषामा संयुक्त अक्षरको महत्व,"मेरा मित्र शरच्चन्द्र वस्तीले एकदुई हप्ता जति अघि उहाँको एउटा लेख मलाई दिनुभयो । नेपाली भाषाको महत्व भनेपछि हुरुक्क हुने र हाम्रो भाषाको शुद्धतामा मरिमेटेर लाग्ने उहाँजस्ता राष्ट्रको साझा भाषाका दक्ष व्यक्तित्वले मलाई एउटा उर्दीको सूचना दिँदा म वाल्ल परेँ । त्यो उर्दी नेपाल सरकारको शिक्षामन्त्रित्वको पदमा गजधुम्म बस्ने महाशयको रहेछ ! हामीलाई छक्कै पार्ने त्यो निकृष्ट उर्दी २०६९ साल श्रावण २३ गते जारी भएको रहेछ । नेपाली भाषा सङ्गोष्ठी'मा प्रज्ञाप्रतिष्ठानमा २०६७ साल पौष २८ गते उपस्थित महोदयहरूले निर्णय गरेको हाम्रो भाषा वैज्ञानिक विश्लेषणलाई अनुचित मानी हाम्रा समस्त संयुक्त अक्षरहरूलाई छरपुस्ट पारी जताततै हलन्त (व्यञ्जन वर्णहरूका खुट्टा काटी लेखाइलाई नै बिगार्ने उद्देश्यको पूर्ति गर्ने साधन) लगाउने नयाँ प्रथा चलाउने प्रयास रहेछ ! यो प्रयास गहिरिएर अध्ययन गर्दा सङ्कीर्ण व्यक्तिहरूलाई क्राइस्टेली धर्म प्रचारकहरूले प्रयोगमा ल्याएको बुझिन्छ । उदाहरणका लागि हाम्रा पाठशालाहरूका छात्रछात्राहरूले द्य', द्व', ध्य', ड्ढय', द्द', द्ध', व्य', ह्य', क्त', ट्य', ड्य' आदि संयुक्त व्यञ्जनहरूलाई चिन्दैनन्, किनभने हाम्रा शिक्षकशिक्षिकाहरूले नै त्यस्ता संयुक्त ध्वनिलाई सिकाउने कष्ट गरिरहँदैनन् । सानैदेखि बालबालिकाहरूलाई संयुक्त स्वर र व्यञ्जनका लेखाइसित परिचित गरेमा नेपाली पढ्न (वा उच्चारण गर्न) अप्ठ्यारो पर्ने थिएन । क्राइस्टेली प्रचारकहरूले अङ्ग्रेजी (अर्थात् रोमेली वा रोमन') लिपिको उदाहरण दिँदै हाम्रा अक्षरहरूलाई उनीहरूकै जस्तो छताछुल्ल पारेर टुक्य्राउनु (वा छुट्ट्याउनु) पर्छ भन्दै हाम्रा सारा व्यञ्जन र स्वरलाई छुट्टाछुट्टै पारेर लेख्नु वा छाप्नुपर्छ भनी अनुचित शिक्षा हाम्रा तल्लो स्तरका शिक्षकशिक्षिकालाई अनेकौं आर्थिक लोभमा फँसाई दिएका छन् । त्यसै हुनाले आजका सुधारिएका भनी फुइँ गरिने नेपाली पाठ्यपुस्तकहरू अङ्ग्रेजीकै जस्तो गरी एकएक वर्णमा लेखिने र स्वरले नथेगेका व्यञ्जनहरूलाई हलन्त दिने (वा खुट्टा काट्ने) गरेर हाम्रो धर्म वैदिक सनातनी हो लाई ह् आ म् र् ओ ध् अ र् म अ व् अ इ द् इ क् स् अ न् आ त् अ न् ई ह् ओ लेखेर हामीलाई वाल्ल पार्न खोजेका छन् । हुन पनि अचेलका हाम्रा छात्रछात्राहरू विद्यालय'को द्य'लाई चिन्दैनन् र ध्य' भन्ठान्छन् र विध्यालय' भन्छन्, सरस्वती'को स्व' लाई स्सो' ठान्दै सरस्सोती' भन्छन् । राम्ररी हाम्रो लिपि (अर्थात् सर्व श्रेष्ठ व्याकरणकार पाणिनीद्वारा प्रतिपादित र वैज्ञानिक रूपले निर्मित लिपि)लाई विशेष गरी संयुक्त अक्षरहरूमा जोड दिँदै बालबालिकालाई सानैदेखि शिक्षकशिक्षिकाले सिकाएमा यस्तो दुर्दशा हुने थिएन । त्यति मात्र होइन, शिक्षामन्त्रित्व ओगट्न पुग्ने अधिकारी भनाउँदाले त झन् राष्ट्रिय साझा भाषाको मर्म तथा आफ्ना शिक्षा, परम्परा र संस्कृतिको उच्चता बुझ्नुपर्ने हो, तर घुसमा पल्केका क्षुद्र व्यक्तिले गर्दा यो वेदना हामीले भोग्नु पर्दैछ !! संयुक्त व्यञ्जन नेपालीमा (र संस्कृतमा पनि) दुई प्रकारले एकाअर्कासँग जोडिन्छन्ः पहिलो प्रकार बुई चढेर र दोस्रो प्रकार बुई चढेकालाई बोकेर । उदाहरणमा धर्म' लाई हेरौः रेफ (अर्थात् र् ') म'माथि बुई चढेको छ तर म'ले र्' लाई र्( लाई) बोकेको छ । बुई चढ्ने व्यञ्जन पूर्ण रूपले बोक्ने व्यञ्जनको अधीनमा हुन्छ र बोक्ने व्यञ्जन भने स्वरसित अडिएको हुन्छ । पाणिनीको लिपिमा बोलिने वा लेखिने व्यञ्जन संयुक्त छन् भने अथवा शब्दको पुछारमा दुई व्यञ्जन गाँसिएका छन् भने र तिनीहरूपछि कुनै स्वर छैन भने अ'को उच्चारण हुन्छ हुन्छ । जस्तैः रक्त' (क्त'पछि अ' बोलिन्छ बोलिन्छ), सिद्ध' (द्ध'पछि अ' भन्नैपर्छ), बुद्ध', युक्त', द्वन्द्व', नेत्र', (त' र जोडिएकाले) अ'को उच्चारण गर्नैपर्छ । नेपालीमा पनि हुन्छ', भन्छ', जान्नँ', नन्द', पर्छ', चम्क', दुष्ट', मर्न', गर्न', हर्ष' आदि पछि स्वर अ' भन्नैपर्छ । उपर्युक्त नियम अर्घाखाँची भन्ने पश्चिम नेपालको जिल्लाभित्र पर्ने पणेना' गाउँमा जन्मेका ठूला भाषा विशेषज्ञ पाणिनीको सिद्धान्त कौमुदी' (संस्कृत व्याकरण)मा पाइन्छ । हिन्दीमा भने यो नियम लाग्दैन (अर्थात् लगाइँदैन) । हिन्दीभाषीहरू अङ्ग्रेजीमा मरिमेट्छन् र भक्त'लाई भक्त्' भन्छन्, रक्त' उनीहरूका उच्चारणमा रक्त्' हुन्छ र बुद्ध' बुध्' हुन पुग्छ । अङ्ग्रेजीमा वेस्ट', ल्यान्ड्स्', मेन्ट्' र डिस्ट्रिक्ट्स्' भएजस्तै ।) कहाँसम्म भने शब्दको पुछारमा व्यञ्जनमात्र छ भने जबर्जस्ती अङ्ग्रेजीमा जस्तो अ' लगाएर उनीहरू आ' पार्छन् र हँसाउँछन् । जस्तै राम'लाई रामा', योग्'लाई योगा' भन्छन् तिनीहरू । कृष्ण'लाई कृष्णा', देव'लाई देवा' आदि पनि तिनका अड्बाङ्गे' उच्चारण प्रशस्त सुन्न पाइन्छ । (यसबाट वाक्यको वा शब्दको पुछारमा अ' भन्न गाह्रो हुने र तिनले पुछारमा आ'को सघाउ लिने गर्दा रहेछन् भन्ने बुझिन्छ ।)"
जीवन जिउने कला योग,"संसारमा योगको रहस्य, मर्म र यथार्थता बुझ्ने साधक ज्यादै कम छन् । योग र भोगको मिश्रित अवस्था संसारमा हुन्छ । भोगैभोगको संसार हुँदैन र योगैयोगको पनि हुँदैन । योगमय विश्व हुँदैन र भोगमय विश्व पनि हुँदैन । ज्ञानी होसमय अर्थात् योगमा जीवन जिउँछ । अज्ञानी बेहोसमा जीवन जिउँछ । यसैले यी दुवैथरीको समि श्रण संसारमा पाइन्छ । योगको यथार्थ अर्थ अनुशासन हो । अर्को अर्थमा योगभित्र जोड र मिलन शब्द पनि लुकेको छ । बेहोसमा बस्ने मनुष्यलाई होसमा ल्याउने क्रियाको नाम योग हो । सोध, उद्बोध एवं बोध नै योगका लक्षण हुन् । जो मनुष्य जाग्ने कोसिस गर्छ उही योगमा अघि बढ्छ । योग ध्यानले मानिसलाई जागरुक बनाउँछ । चञ्चल मनलाई स्थिर बनाउन, विचलित बुद्धिलाई एकाग्रतामा ल्याउन, जीवदेखि परमात्मा तत्व ज्ञानसम्म प्राप्त गर्नलाई योगानुशासनको महत्व गहन छ । मानिसले योगको अभ्यासबाट शरीर स्वस्थ बन्ला, मन नियन्त्रण गर्न सक्ला, ध्यानमा जान सक्ला तर परमात्मा दर्शन पाउन भने अति कठिन छ । किनकि परमात्मा ज्ञान वा दर्शन पाउन योगको क्रमबद्ध अभ्यास र प्रचुर आचारविचारमा शुद्धताको खाँचो पर्दछ । योगको प्रथम अनुशासन यम र नियमको संयमतापूर्वक पालनाबिना परमात्मा दर्शनको ढोका नै खुल्ने छैन । संसारमा धेरै साधकहरू योगमा लागेका हुन्छन् तर योगको उपलब्धि र लक्षण भने थोरैमा देखा पर्दछ । यम र नियमको अनुशासन पालनामा पनि जबर्जस्त अर्थात् कठोर नियन्त्रणमा भयो भने असफलता हात लाग्छ । संसारमा यही घटना भइरहेको हुन्छ । संयम, बोध एवं समझदारीको ख्याल नगरी पालना गरिएको अनुशासन पनि ढोङ भइदिन्छ । ढोङले योगको जन्म हुँदैन, उल्टो भ्रम पैदा गराउँछ । अनुशासन भन्नासाथ ज्यादाजसो साधकहरू कठोरता अर्थात् नियन्त्रण एवं दमनलाई सम्झन्छन् । वास्तवमा योगको आफ्नै नियम छ, व्रत छ र अनुशासन छ । कुनै पनि कुरामा सफलता पाउनका लागि सिँढी चढ्नु पर्दछ । त्यस्तै योगको पहिलो सिँढी यम हो भने दोस्रो सिँढी नियम हो । सत्य, अहिंसा, ब्रम्हचर्य, अपरिग्रह र अस्तेयं आदि यमअन्तर्गतका साधना पर्दछ भने सौच, सन्तोष, तप, स्वाध्याय र ईश्वरप्रणिधान नियमभित्रका योग अनुशासनहरू पर्दछन् । जसलाई संयमतापूर्वक पालना गर्नु साधकको कर्तव्य हो । यसभन्दा पनि योग साधकले अपनाउनु पर्ने धेरै अनुशासनका क्रियाहरू पर्दछन् । जस्तै शाकाहारी हुनु पर्यो, अरूलाई ठग्ने, उल्लु बनाउने, शोषण गर्ने, दिनेभन्दा लिने भावना बढी, अरूलाई होच्याउने र हराउने प्रवृत्ति आदि शोषणयुक्त व्यवहारबाट साधक पूर्णरूपले मुक्त हुनै पर्दछ । योगको अभ्यासले साधकलाई अतुलनीय शक्ति र सामथ्र्य मिल्दछ । तर योगको शक्ति सदुपयोग भयो भने वरदान र दुरुपयोग भयो भने अभिशाप बनिदिन्छ । परमात्मा सर्वसुलभ विषय होइन । यो कुरा गोप्य पनि छ र जोसुकैलाई अप्राप्य पनि छ । यसैले यसको ज्यादा प्रचारप्रसारको जरुरत पनि छैन । किनकि अलगअलग इच्छा र आकांक्षा बोकेको स्वतन्त्र जीवको बाटोमा तगारो बन्नु दोस्रो जीवको कर्तव्य पनि हुँदैन । हरेक जीवको आफ्नै यात्रा छ, आफ्नै परिवेश छ । हरेक जीवको आफ्नो स्वतन्त्रता छ, आस्था पनि छ र विचार पनि छ । त्यसैले योगसाधकले परमात्मा दर्शनको लागि लल्कार्दै हिँड्नु उपयुक्त हुँदैन । यदि कुनै आत्माखोज वा जिज्ञासा छ भने त्यसमा सहयोग गर्नु परम कर्तव्य हुन्छ । त्यसैले योग साधनामा अप्रसारलाई पनि ध्यान दिनु जरुरी हुन आउँछ । जरुरतभन्दा ज्यादा कुनै पनि कामको महत्व हुँदैन । आज संसारमा यही कुराले बढी प्र श्रय पाइरहेको छ । योग अप्रसारको विषय भएर पनि जबर्जस्त प्रसारण भइरहेछ । सहजताको विषय भएर पनि कठिनतातर्फ उन्मुख भइरहेछ । भावको विषय भएर पनि अभावमा रमाइरहेछ । योग ध्यानले मानिसलाई जागरुक बनाउँछ । चञ्चल मनलाई स्थिर बनाउन, विचलित बुद्धिलाई एकाग्रतामा ल्याउन, जीवदेखि परमात्मा तव ज्ञानसम्म प्राप्त गर्नलाई योगानुशासनको महत्व गहन छ । पहाडको फेदीमा बस्नेलाई एकै फट्कामा चुचुरामा पुग्ने बाटो देखाउन थालियो भने त्यो दुर्भाग्य हुन्छ । क्रमैले पहाड चढ्न सिकाउने हो । क्रमभंग भयो भने नियम मिचिन्छ । भर्याङको बीच खुट्किलामा नै नटेकिकन एकै चोटी माथिल्लो खुट्किलामा पुग्न कोसिस गरियो भने दुर्घटना निम्त्याउँछ । असमझ, अज्ञानता र मोहग्रस्त अवस्थाबीच योग खेलिरहेछ । बेहोसमा पनि योग फस्टाएजस्तो भइरहेछ । होसमा रमाउनुपर्ने, बोधमा विस्तार हुनुपर्ने, नियन्त्रणमा नभई संयममा रहनुपर्ने, निद्रामा नभई जागरणमा बाँच्नुपर्ने योग आज कताकता हराइरहेको महसुस भइरहेछ । हुन त सकारात्मक भावले हेर्नुपर्दा यसभित्र कतै न कतै कल्याण पनि भइरहेको छ । योग के रहेछ भनि बुझ्न र जान्न धेरैले चाहन्छन् । जानकारी राख्न चाहने संख्या अहिले असंख्य भइसके । तर योगको मर्मभित्र पस्न थोरैले मात्र चाहन्छन् । किनकि यो प्रकृतिको नियम नै हो । योगको मर्म सबैलाई बुझाउन खोज्दा यसको अलौकिकता नै कतै हराएर जाने हो कि भन्ने शंका पनि लाग्न थालेको छ । सबै योगी र सन्न्यासी हँनै सक्दैनन् । आफ्नोआफ्नो कर्मानुसार भोग अनि मोक्षको बाटो प्रत्येक मनुष्यले लिएर आएको हुन्छ । यसमा कसैले हस्तक्षेप गर्नुको कुनै तुक छैन । उकालो चढ्ने र चुचुरामा पुग्ने सबैको इच्छा, चाहना र अधिकार हुन्छ । कोही ढिला पुग्लान्, कोही छिटै पुग्लान् । सबैलाई एउटै बास्केटमा राखेर त समस्या समाधान हुन सक्दैन । यहाँ अधिकारको नाममा कर्तव्यलाई बिर्सन खोज्ने प्रयास भइरहेछ । बीच मार्गको कुनै तय नभइकन गन्तव्यमा पुर्याउन खोज्नेको भीड बढ्न थालेको छ । पहाडको फेदीमा बस्नेलाई एकै फट्कामा चुचुरामा पुग्ने बाटो देखाउन थालियो भने त्यो दुर्भाग्य हुन्छ । क्रमैले पहाड चढ्न सिकाउने हो । क्रमभंग भयो भने नियम मिचिन्छ । भर्याङको बीच खुट्किलामा नै नटेकिकन एकै चोटी माथिल्लो खुट्किलामा पुग्न कोसिस गरियो भने दुर्घटना निम्त्याउँछ । योग पवित्रता, पुण्यता र दिव्यताको मार्ग हो । योगमा भोगविलास सुहाउँदैन, अज्ञानता र अन्धविश्वास टिक्दैन र असभ्यता एवं दुष्चरित्र अटाउन सक्दैन । योगमा न त भेदभाव नै हुन्छ, न त अभाव नै हुन्छ । योग सत्य, सन्तोष, सरलता, क्षमा, दया र परोपकारको मार्ग हो । योगको अन्तिम गन्तव्य परमहोसपूर्ण जीवनमा प्रवेश गर्नु हो । यो स्थिति संसारमा करोडौंमा कुनै एकलाई प्राप्त हुन्छ । योगले आनन्दित र होसपूर्ण जीवन जिउने कला सिकाउँछ । तर यो जीवन जिउने मानिस पनि संसारमा कमै छन् । किनकि योगको नियम र अनुशासन पालन गर्ने व्यक्ति पनि कमै छन् । संसारका अधिकांश मनुष्य बेहोसीमा जीवन बिताइरहेका छन् । किनकि योगको तत्व ज्ञान र रहस्य सबैले बुझ्न सक्दैनन् । सबैले योग गर्न पनि सक्दैनन् । त्यसैले योग गोप्य पनि छ र खुल्ला पनि छ । मानिसको बाह्य शरीर इच्छा र चाहना एवं भोगको शरीर हो । यसको भित्र अर्को शरीर छ जसलाई निर्विकार अथवा ब्रम्हशरीर पनि भनिन्छ । त्यो अति सूक्ष्म छ । इच्छा निर्देशित मनुष्यभोगमा नै रमाउँछ । उसलाई निर्विकार जीवनतिर जाने चाहना नै हुँदैन । ब्रम्हशरीरबाट निर्देशित जीव योगमा रमाउँछ । योगको बाटो कठिन छ । त्यसैले योगको बाटोमा हिँड्ने मनुष्य कम हुन्छन् । भोगको बाटो सरल छ । त्यसैले भोगमा रमाउने प्रशस्त हुन्छन् । योग सत्यको मार्ग हो । सत्यको बाटोमा भीडभाड हुँदैन । जहाँ भीडभाड हुन्छ, त्यहाँ संसार सुरु हुन्छ । भीडले योग गर्दैन । तर आज भीडभाडमा योग भएको जस्तो देखिन्छ । यही कुराको भ्रममा हामी परेका छौं । आज विश्वमा बेहोसमा योगको चर्चा र परिचर्चा भएको छ । यसले योगको विज्ञापन त भएको छ, तर यसको चेतना र चैतन्यतामा आँच पुगेको छ ।"
दौडेरै१०२६ किलोमिटर,"मध्याह्नको समय । टन्टलापुर घामले जमिन धपक्क बलूँलाझैं छ । एक हजार किलोमिटर भन्दा लामो बाटो । सम्झँदै अत्यास लाग्ने । घामको चर्को दबाब सहन नसकेर राजमार्गको दायाँबायाँ रूखको सियालमा स्थानीय बासिन्दा लगातार हाते पंखा हल्लाइरहेका छन् । साहित्यकार लक्ष्मण सापकोटा सबेरैको ४ बजेदेखि निरन्तर दौडिरहेका छन् । पंखा हम्किनेहरू अचम्म मानेर उनलाई हेर्छन् र भन्छन्, होइन, केका लागि किन दौडिएका हुन् ? कसरी दौडिन सकेका ? ' सापकोटा असिनपसिन छन् । निधारभरि पसिना आउनु सामान्य बनेको छ उनका लागि । एक किसिमले मेचीदेखि महाकालीसम्म दौडिनु दुस्साहस नै हो तर मैले त्यही दुस्साहसभित्र साहस खोजेँ', साहित्यिक दौडको कीर्तिमानी राख्ने ध्येय पूरा गरेका उनी भन्छन्, निधारमा त देखिने पसिना हो, घन्टौं दौडिरहँदा टन्टलापुर घाममा शरीरमा पसिनाका धारा बग्थे । लक्ष्य पूरा गर्ने त्यो साहसले म अघि बढिरहेँ ।' कतिपय ठाउँमा दायाँबायाँ शीतल ताप्न खोज्दा पनि उनले तीनचार घन्टासम्म बाटोमा एउटा पनि रूख भेटेनन् । १८ दिने महेन्द्र राजमार्गको एक हजार २६ किलोमिटरको यात्रामा उनलाई प्रचण्ड घामले मात्र सास्ती दिएन, दर्के पानीले पनि उत्तिकै दुःख दियो । उनको घन्टौंको रुझाइ देखेर सहयोगी र स्थानीयवासीले बर्सादी ओढाइदिए तर के गर्नु हप्प भएपछि ? दौडन पनि कठिन । शारीरिक श्रम बेजोडले गरेपछि न ज्वरो आयो न त रुघाखोकी नै', उनी सम्झन्छन् । जसरी बच्चाले केही पाउँदा रमाउँछ, खुसीले प्रफुल्लित हुन्छ, ठीक त्यसरी नै म पनि तय गरेको किलोमिटर पूरा गरेपछि प्रत्येक दिन त्यसरी नै खुसी हुन्थेँ', सापकोटा थप्छन्, लगत्तै खुट्टा फुल्दै जाँदा र जल्जलाउँदा फोकाहरू पैतालामा उठ्दाको अवस्था कसरी सुनाऊँ ? पानी र रगतका ती फोका फुटाऊँ घाउ बल्झिने । स्थानीय स्वास्थ्य चौकीमा पुगेर सिरिन्जले तान्न लगाउँथेँ, त्यसपछि टेप र बेन्डेज लगाउँथेँ । यात्रामा मैले दुवै खुट्टाका तीनतीनवटा नङ नै गुमाएको छु ।' पट्टी लगाएर उनी दिउँसो र साँझमा हुने साहित्यिक कार्यक्रममा सहभागी हुन पुग्थे । साहित्यिक दौडको कीर्तिमानीलाई जीवन्त बनाउन प्रत्येक दिन पुग्ने ठाउँमा आयोजना गरेको ती कार्यक्रममा सुनाइने सिर्जना राष्ट्रिय भावनाले ओतप्रोत हुन्थे जसले उनलाई एकातिर साहित्यिक माहोल बनाइरहेको थियो भने अर्कोतिर यात्राको थकान मेट्थ्यो । साहित्यिक कार्यक्रममा सुनाइने सिर्जना राष्ट्रिय जागरण ल्याउने, निराशा र कुण्ठालाई आशामा बदल्ने र नकारात्मक सोचलाई सकारात्मकतिर ढाल्ने खालका हुन्थे', उनी सम्झन्छन्, यूरोपमा साहित्यिक लेखनकै कारण विकासमा टेवा पुगेको सुनेको थिएँ । मुलुकभर विशेषगरी युवा पुस्ता (विद्यार्थी)बाट यस्तै अपेक्षा गर्न सकिने वातावरण पाएँ ।' २०६४ सालमा प्रयास' कवितासंग्रह र २०६५ सालमा वास्तविकता' कथासंग्रह निकालेका लेखक लक्ष्मण सापकोटाले ६ हजार दुई सय मिटर अग्लो इम्जात्से हिमाल आरोहणको नियात्रा कृति र आफू प्रवासमा रहँदाको अनुभव प्रवासका १५ वर्ष' नामक उपन्यास लगायतका पाँचवटा कृति प्रकाशनको तयारीमा छन् । उनको यो प्रथम मेचीकाली साहित्यिक दौड सगरमाथा चढ्ने तयारीको एउटा आधार पनि हो । उनी आउँदो वैशाखमा सगरमाथामा पुगेर सातवटा विश्व कीर्तिमानी राख्ने हतारोमा छन् । प्रवासका १५ वर्ष चुचुरोमा विमोचन गर्दैछु, चुचुरोमै उभिएर राष्ट्रिय गान गाउने र एउटा आफ्नो कविता वाचन गर्नेछु', उनी भन्छन्, दिवंगत झन्डै दुई दर्जन वरिष्ठ साहित्यकार र जीवित झमक घिमिरेको तस्बिर पयाउनेछु, यसैगरी पशुपतिनाथ मन्दिरको स्वरूप र गौतम बुद्धको मूर्ति पनि सगरमाथाको चुचुरोमा पुर्याएर गिनिज बुकमा नाम लेखाउनेछु ।' यी सबैको वृत्तचित्र निर्माण गर्ने उनको लक्ष्य छ । मेचीकाली यात्राको उनले नियात्रा संग्रह लेख्नेछन् भने केही कविता दौडने क्रममै लेखेका छन् । यति लामो यात्रा, त्यसमा आइपर्ने जोखिम र १५ वर्षदेखि डायबिटिजको रोगी भए पनि हिम्मत गरेको प्रसंग समेतलाई उनले कसको हिम्मत कसको तागत' शीर्षकमा कविता कोरेका छन्, नदीहरू धरतीमा गहिरिएर बगिरहेका छन्, यिनीहरूको बेगलाई रोक्न कयौं चट्टान तेर्सिएका छन् । कयौं पहाड तेर्सिएका छन् । तर यो नदी हो, चट्टानहरूलाई चिरेर बग्न सक्ने तागत हुन्छ नदीसँग । पहराहरूलाई फोरेर बग्न सक्ने क्षमता हुन्छ नदीसँग । त्यसैले यसको बेगलाई रोक्न कसको हिम्मत कसको तागत ? जिन्दगीहरू पनि नदीजस्तै गहिरिएर बगिरहेका छन् । यसको बेगलाई रोक्न कैयौं समस्या तेर्सिएका छन् । कयौं अप्ठ्याराहरू तेर्सिएका छन्।' असोज १ गते झापाको काँकडभिट्टास्थित मेची नदीको पुलको बीच भागबाट उनको साहित्यिक दौड सुरु भएको थियो । पहिलो दिन दमकसम्मको ५० किलोमिटर दौडेका उनले असोज १८ गते झलारीदेखि गड्डाचौकीसम्म ३० किलोमिटर दौडिएपछि कञ्चनपुरको महेन्द्रनगरमा दौड समापन गरेका थिए । यात्राको दोस्रो दिन असोज २ गते दमकदेखि इटहरीसम्मको ४५ किलोमिटर, ३ गते इटहरीदेखि मौलीसम्मको ७० किलोमिटर, ४ गते मौलीदेखि लाहानसम्मको ४२ किलोमिटर, ५ गते लाहानदेखि ढल्केबरसम्मको ६० किलोमिटर, ६ गते ढल्केबरदेखि चन्द्रनिगाहपुरसम्मको ७० किलोमिटर, ७ गते चन्द्रनिगाहपुरदेखि हेटौंडासम्मको ७० किलोमिटर, ८ गते हेटौंडादेखि भरतपुरसम्मको ७६ किलोमिटर, ९ गते भरतपुरदेखि दुम्कीबाससम्मको ६० किलोमिटर र १० गते दुम्किबासदेखि बुटवलसम्मको ५९ किलोमिटर दौड सम्पन्न भएको थियो । यसैगरी असोज ११ गते बुटवलदेखि चन्द्रौटासम्मको ६६ किलोमिटर, १२ गते चन्द्रौटादेखि लमहीसम्मको ५९ किलोमिटर, १३ गते लमहीबाट कुसुमसम्मको ५० किलोमिटर, १४ गते कुसुमबाट कोहलपुरसम्मको ५६ किलोमिटर, १५ गते कोहलपुरदेखि भुरीगाउँसम्मको ५५ किलोमिटर, १५ गते भुरीगाउँदेखि मसुरियासम्मको ७० किलोमिटर र १७ गते मसुरियादेखि झलारीसम्मको ५० किलोमिटर दौडने काम भयो । दौडमा सापकोटाले सँगै हिँड्ने गाडीमा नेपालको झन्डा र लोगो, नेपाल प्रज्ञाप्रतिष्ठान, प्रगति लेखक संघ, नेपाल लेखक संघ, अन्तर्राष्ट्रिय नेपाली साहित्य समाजको लोगो र देवकोटा, भानुभक्त, मोतीराम, बीपी, लेखनाथ, सिद्धिचरण, पारिजातलगायत ३० जनाको तस्बिर पनि राखेका थिए । यात्रामा नारा थियो, अग्रज साहित्यकारहरूको सम्मान हाम्रो अभियान ।' दुबईको ५० डिग्री तापक्रममा विशेष कमान्डोको तालिम लिएका उनी विगतकै जोश, जाँगर र आँटले अहिले मेचीकाली दौड र अबको सगरमाथा चुम्ने काममा अघि सरेका हुन् । काभ्रेका ४८ वर्षीय उनी कुनै पनि काम गर्न शारीरिकका साथै मानसिक तयारी आवश्यक पर्ने बताउँछन् । भन्छन्, लहान पुग्ने क्रममा ७५ मिटर अगाडि एकाबिहानै चितुवासँग भेट भयो । चन्द्रनिगाहपुरको जंगलमा एक हूल बाँदर सडकभरि भए । दाउन्नेको उकालोमा रूखबाट लंगुरहरू फुत्तफुत्त सडकमा हाम्फाल्थे । बर्दिया राष्ट्रिय निकुञ्जको बाटोमा एक दर्जनजति मानिसलाई पैदलका क्रममा र मोटरसाइकलमा बाघले आक्रमण गरेका घटना सुनिए ।' उनले प्रहरीको सहयोगमा निकुञ्जको २५ किलोमिटरको उक्त सडक नउभिईकनै दुई घन्टा १० मिनेटमा पार गरेका थिए । मैले भनिसकेँ नि, दुस्साहस नै गरेको हु केवल नामका लागि, पाउनु अरू के छ र ? ', सापकोटा भन्छन्, तर पहिलोपटक चढ्ने विश्वकै सर्वोच्च शिखर सगरमाथा मेरा लागि झनै ठूलो दुस्साहस हो जहाँ ९९ प्रतिशत मृत्यु पाइलापाइलामा भेटिन्छ भन्ने थाहा छ तर एक प्रतिशतमा विश्वास गरेर नेपाली साहित्यको विश्वकीर्तिमान राख्ने दुस्साहस गरेको हु ।'"

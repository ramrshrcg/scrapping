शीर्षक,विवरण
योग: मानवीय एकताको सूत्र,"हरेक वर्षको जुन २१ लाई संयुक्त राष्ट्रसंघले विश्व योग दिवसको रूपमा मनाउने निर्णय गरेको छ। भारतले सन् २०१४ मा संयुक्त राष्ट्रसंघको ६९औँ महासभामा जुन २१ लाई विश्व योग दिवसको रूपमा मनाउने प्रस्ताव गरेको थियो, जसलाई पछि अत्यधिक बहुमतका साथ १७५ सदस्य राष्ट्रहरूले अनुमोदन गरे। गत वर्ष पहिलोपटक मनाइएको यो दिवसमा विश्वका विभिन्न देशमा लाखौँ मानिस योगका माध्यमबाट एकताबद्ध भए र आफ्नो शारीरिक, मानसिक र आध्यात्मिक स्वास्थ्य प्रवद्र्धनको दिशामा संकल्पित भए। यो वर्ष पनि योगको अभियानमा धेरै मानिस जोडिनेछन्। योग संस्कृतको 'युज्'धातुबाट बनेको हो, जसको अर्थ हुन्छ जोड्नु। हामीलाई हाम्रो अन्तरचेतनासँग जोड्ने विधि हो योग। सामान्य अर्थमा बुझ्दा हामीलाई परमात्मासँग मेल गराउने माध्यम हो योग।योग भारतीय उपमहाद्वीपमा शताब्दीयौँ अगाडि प्रतिपादित आध्यात्मिक पद्धति हो। ऋषिमुनीहरूले सनातनकालदेखि योगसाधना गर्दै आएका भए पनि योगलाई व्यवस्थित र बेग्लै दर्शनको रूपमा विकास गर्ने काम पतञ्जलिले गरेका हुन्। उनीद्वारा प्रतिपादित योगसूत्रलाई योगदर्शनको आधिकारिक थालनीका रूपमा लिइन्छ। पतञ्जलिले योगसूत्रबाट अष्टांग योगको प्रतिपादन गरेका हुन्। यसमा यम, नियम, आसन, प्राणायाम, प्रत्याहार, धारणा, ध्यान र समाधि पर्दछन्। प्रथम पाँच अंग (यम, नियम, आसन, प्राणायाम, प्रत्याहार) बहिरंग साधनाअन्तर्गत पर्छन् अर्थात् ती योगका लागि आवश्यक बाह्य तयारीका अंगहरू हुन्। अन्तिम तीन (धारणा, ध्यान, समाधि) चाहिँ अन्तरंग साधनाका अंगहरू हुन्, जो योगको वास्तविक लक्ष्य अर्थात् चित्तवृत्तिको सम्पूर्ण निरोध र परमात्मासँगको एकात्मतासँग सम्बन्धित छन्। योगले जोड्ने अर्थात् मिलन गराउने काम गर्ने भएकाले अन्य विभिन्न आध्यात्मिक साधनाका पद्धतिलाई पनि योगको नाम दिने गरिएको छ। जस्तै मन्त्रयोग, तन्त्रयोग, लययोग, नादब्रह्मयोग, हठयोग आदि। यी सबै कुनै एक साधनको माध्यमद्वारा परमात्मासँग एकाकार हुने पद्धतिहरू हुन्। भगवद्गीतामा कृष्णले अर्जुनलाई योगको शिक्षा दिनुभएको छ, जसमा क्रियायोग, भक्तियोग र ज्ञानयोग मुख्य छन्। जेजे नाम वा पद्धति भए पनि यी सबै योगले कुनै एक आलम्बनको प्रयोग गरी चित्त वृत्तिहरूको निरोध गर्ने र चित्तलाई एकाकार बनाई अन्तत: निर्विकल्प चैतन्यको अवस्थामा पुग्ने बाटो देखाउँछन्। आजभोलि हठयोगलाई मात्र योग भनेर बुझ्नेने गरिएको छ, खासगरी पश्चिमा जगत्मा। हठयोगमा शरीरको साधना महत्वपूर्ण हुन्छ। यसका मुख्य दुई साधन छन् : शरीर र श्वास। मनलाई साधनाबाट यी दुईमा पूर्णरूपमा एकाकार गरिसकेपछि मनबाट माथि उठ्दै विशुद्ध चेतनाको स्तरमा पुग्न सकिन्छ, जसका लागि कठिन साधना गर्नुपर्छ। मोक्षको लक्ष्य हठयोगबाट पनि प्राप्त हुन सक्छ, तर यसको लागि एक स्तरमा पुगिसकेपछि शरीर र श्वासबाट ध्यानलाई अर्को चरणमा पुर्याउनुपर्छ र चेतनाको विशुद्ध स्तरमा स्थित हुनुपर्छ। सही विधिद्वारा गरियो भने योग र प्राणायामले हिन्दुलाई जुन लाभ दिन्छ, क्रिश्चियन, बुद्धिस्ट, मुस्लिम वा शिखलाई पनि उही लाभ दिन्छ। शरीरको संरचना सबैको उही हो, सबैले फेर्ने उही श्वास हो। यसमा कसैले धार्मिक आस्था जोड्नु आवश्यक छैन। यही हठयोगको प्रारम्भिक चरण अर्थात् शरीर र मनको साधनालाई हामीले सामान्यतया योग भनेर बुझ्नेने गरेका छौँ। एक अर्थमा भन्नुपर्दा, हामीले आफ्नो धरोहरलाई बिर्सेर पश्चिमा आँखाले नै योगलाई बुझ्नेने गरेका छौँ। हामीले बुझ्नेने गरेको र चलनचल्तीको भाषामा रहेको 'योगा'यही हठयोगको प्रारम्भिक साधना मात्र हो, अंग्रेजीमा भन्ने गरिएजस्तै 'टिप अफ द आइसबर्ग'मात्र हो। योगको माथिल्लो चरणमा पुगिसकेपछि आफू र संसारको फरक मेटिन्छ। आफू जस्तो हो, अरू पनि त्यस्तै देखिन थाल्छ। योगमा हाम्रो चेतनाको उच्चतम अभिव्यक्ति हुन थाल्छ। 'अहम् ब्रह्मास्मि'र 'तत्वमसि'यही उच्चतम चेतनाको अवस्थामा उत्पन्न अभिव्यक्ति हुन्। पहिलोको अर्थ हुन्छ म ब्रह्मस्वरूप हुँ। दोस्रोको अर्थ हुन्छ तिमी पनि त्यही हौ। जे म हुँ, त्यही तिमी हौ। तिमी र ममा फरक छैन। तिम्रो र मेरो शरीर फरक होला, रूपरंग फरक होला, सोचविचार, बानीव्यवहार फरक होला। धनसम्पत्तिको स्तर फरक होला, तिमी धर्मात्मा र म पापी हुँला, तिमी महान् बुद्धिमान र म पटमूर्ख हुँला, तर ती सब बाहिरी आवरणका अभिव्यक्तिहरू मात्र हुन्। सारमा तिमी र ममा फरक छैन। हाम्रो अस्तित्वका विभिन्न तह छन्। जुन तहसँग हामी परिचित छौँ, त्यो पूर्णसत्य होइन, आंशिक सत्य मात्र हो। तिम्रो अस्तित्वको अन्तरतम तहमा जुन विशुद्ध चेतना छ, त्यो तिमी र ममा फरक छैन। अरू सबै आवरण हुन्, जुन फरक देखिन्छन्। 'अहम् ब्रह्मास्मि'र 'तत्वमसि'मा जुन ब्रह्मको अभिव्यक्ति छ, त्यो हाम्रो हिन्दु पौराणिक परम्पराको चार टाउका भएको ब्रह्मा भगवान् होइन, बरु ब्रह्माण्डीय चेतना हो। यो निरन्तर छ, चैतन्य र आनन्दस्वरूप छ। हामी जन्मिनुभन्दा अर्बौं वर्ष अगाडिदेखि यो छ र हामी मरेको अर्बौं वर्ष पछाडिसम्म पनि यो रहनेछ। उच्चतम अर्थमा योगले हामीलाई यही ब्रह्माण्डीय चेतनासँग एकाकार गराउँछ। यसैलाई कसैले परमात्मा भन्छन्, कसैले कृष्ण चैतन्य, वा कसैले बुद्धतत्व। योगले हाम्रो अन्तरचेतनालाई यही परमात्मासँग एकाकार गराउँछ। तपाईं यसलाई खुदा भन्नुस् वा गड वा कस्मिक कन्ससनेस, कुरा उही हो। योगले हामीबीचको दूरी र विभेद समाप्त पारी स्वाभाविक रूपमा हामीलाई मानवीय एकताको सूत्रमा बाँध्छ। हामी सबै ब्रह्माण्डीय चेतनाका ससाना अभिव्यक्तिहरू हौँ, जसलाई विभिन्न आवरणहरूले छोपेको छ। हाम्रा खोल फरकफरक छन् तर गुदी एउटै छ। विश्व योग दिवसले वास्तवमा योगका माध्यमद्वारा मानवीय एकतामा जोड दिएको छ। योगको प्रारम्भिक साधना भए पनि आसन र प्राणायामले हामीलाई योगमार्गमा प्रवेश गराउँछ। आसन हाम्रो शारीरिक स्वास्थ्यको लागि हो, यसमा कुनै साम्प्रदायिकता छैन। प्राणायाम पनि हाम्रो शारीरिक स्वास्थ्यको लागि हो। श्वास जसले पनि फेर्छ, यसमा कुनै सम्प्रदायको आधिपत्य छैन। आसन र प्राणायामले शरीर मात्र नभई मन पनि स्वस्थ र निर्मल पार्दछ। विभिन्न देशका वैज्ञानिक, डाक्टर, मनोचिकित्सक र अनुसन्धाताहरूले यसको प्रभावकारिताको अध्ययन गरिरहेका छन् र सबैको निचोड उही छ। सही विधिद्वारा गरियो भने योग र प्राणायामले हिन्दुलाई जुन लाभ दिन्छ, क्रिश्चियन, बुद्धिस्ट, मुस्लिम वा शिखलाई पनि उही लाभ दिन्छ। शरीरको संरचना सबैको उही हो, सबैले फेर्ने उही श्वास हो। यसमा कसैले धार्मिक आस्था जोड्नु आवश्यक छैन। पौडेल नीति तथा सदाचार संस्थाका अध्यक्ष हुन्।"
"सुरक्षा नीति, सेना, राजा र राजनीति","नेपाल सरकारले गएको वैशाखको अन्तिम साता नेपालको संविधानपछिको दोस्रो महत्वपूर्ण राज्य दस्ताबेजका रूपमा राष्ट्रिय सुरक्षा नीति पारित गरेको छ। सुरक्षा चुनौतीसम्बन्धी वस्तुगत विश्लेषण र तिनलाई सामना गर्ने केही संवेदनशील रणनीतिहरू गोप्य राखेर राष्ट्रिय सुरक्षा नीतिसम्बन्धी अन्य सामग्री मुलुकभित्र र बाहिरका सरोकार समूहहरूको जानकारीमा ल्याउने अन्तर्राष्ट्रिय अभ्यास अनुरूप नै नेपालले आफ्नो सुरक्षा नीति जारी गरेको हुनुपर्छ। बीसौँ शताब्दीको पछिल्लो कालखण्डदेखि विश्वले राष्ट्रिय सुरक्षाका बृहत् पक्षलाई जसरी बुझेको छ, नेपालले पनि त्यसलाई त्यसरी नै अंगीकार गरेको देखिन्छ। संक्षिप्त र सूत्रात्मक रूपमा आएको राष्ट्रिय सुरक्षा नीति, २०७३ ले मुलुकको बृहत्तर सुरक्षालाई सुनिश्चित गराउने रणनीति र कार्यनीतिसमेत उल्लेख भएको उक्त नीतिका सन्दर्भमा राज्यले सशक्त इच्छाशक्ति र कार्यान्वयन क्षमता आर्जन गर्नु नै वस्तुत: संविधानको कार्यान्वयन र पालना हो। वास्तविक अर्थमा मुलुकले पहिलो राष्ट्रिय सुरक्षा नीति पाएको छ। यो स्वयंमा उपलब्धि हो। राष्ट्रिय सुरक्षाका खतरा र चुनौतीहरू भनेर शासकीय स्वरूप रूपान्तरण र संक्रमणकाल, राजनीतिक अस्थिरता र विभाजन, धु्रवीकरण, गैरसंवैधानिक गतिविधि, अवाञ्छित बाह्य प्रभाव, अपराधको राजनीतीकरण, कानुनको शासन र संस्कृति विकासमा अवरोध, संकीर्ण साम्प्रदायिकता र क्षेत्रीयता औद्योगिक अशान्ति आदि विषय बुँदागतरूपमा उक्त नीतिमा समेटिएका छन्। राष्ट्रिय खतरा र चुनौतीको पहिचानसहित तिनीहरूका सम्भावित स्रोतका बारेमा पनि नीतिले प्रस्टसँग बोलेको छ। ती खतरा र चुनौतीको सामना गर्ने दायित्व भएका अधिकारीहरूलाई तिनलाई सामना गर्न नीतिको विशिष्टीकृत व्याख्या र परिभाषासहित उनीहरूलाई आवश्यक अख्तियारी, साधन र स्रोत उपलब्ध गराउनेबारे सम्बन्धित क्षेत्रले बलियो इच्छाशक्ति प्रदर्शन गरेमा स्वभावत: नीतिले सार्थकता पाउनेछ। उक्त नीतिले बाह्य चुनौती र खतरा भनेर खुला अन्तर्राष्ट्रिय सिमाना, सीमा अतिक्रमण, इन्धन र ऊर्जा संकट, क्षेत्रीय सुरक्षा र वातावरण, राजनीतिक अस्थिरता र बाह्य हस्तक्षेपलाई उल्लेख गरेको छ।प्रतिद्वन्द्वात्मकप्रतिस्पर्धात्मक अन्तर्राष्ट्रिय सुरक्षा वातावरण (राष्ट्रिय हितहरूको समायोजन, हित वा स्वार्थहरूबीचको अन्तरसंघर्ष र सामरिक प्रतिस्पर्धा) भनेर बाह्य चुनौती र खतराअन्तर्गत उल्लिखित बुँदाले समसामयिक एसिया र दक्षिण एसियामा भारत, चीन र अमेरिकालगायतका शक्ति राष्ट्रहरूका फरक रणनीतिक स्वार्थ र त्यस्ता स्वार्थहरूबीचको संयोजन वा समायोजनको नेपाल नीति हो भनेर बुझ्न सकिन्छ। त्यस्तो नीति र त्यसको कार्यविधिबारे अन्नपूर्ण पोस्टको यो स्थानमा बारम्बार लेखिएको छ।चुनौती र खतराको सामनाको लागि स्वाभाविक रूपमा सुदृढ र क्षमतामूलक राज्य संयन्त्र विकास गर्ने लक्ष उक्त नीतिले राखेको छ र समग्रमा भन्नुपर्दा राष्ट्रिय सुरक्षा नीति साँच्चै आफ्नो नाउँअनुरूप आएको छ। नेपाली राजनीति, दरबार र सेना राष्ट्रिय सुरक्षाका चुनौती र खतरा भनेर जेजे कुरा उल्लेख गरिएका छन्, ती सबैका मूल स्रोत नेपाली राजनीति र उसले अवलम्बन गरेको राजनीतिक अभ्यास र संस्कृति हो। राष्ट्रिय सुरक्षा नीतिले त्यसलाई संकेत पनि गरेको छ। विडम्बना के छ भने वर्तमान सुरक्षा नीति पारित गर्ने सरकारमा संलग्न दलहरूका हिजोका क्रियाकलाप मात्र होइन, आजका उनीहरूका राजनीतिक अभ्यास पनि राष्ट्रिय सुरक्षा नीतिले उल्लेख गरेका सुरक्षा खतरा र चुनौती बनिरहेकै छन्। राष्ट्रिय सुरक्षा नीतिको कुरा उठ्दा विगतमा नेपाली सेनाको प्रजातन्त्रीकरण वा नागरिक नियन्त्रणबारे धेरै कुरा उठे, उठाइए। वस्तुत: त्यस्ता कुरा उठ्नुको पछाडि एसिया, अफ्रिका र दक्षिण अमेरिकाका सैनिक शासनहरूबाट प्रजातान्त्रिक शासनको संक्रमणलाई व्यवस्थित र सुरक्षित पार्ने सन्दर्भमा विदेशी विज्ञहरूले संकलन गरेका ज्ञान, अनुभव र दृष्टिकोण थिए। तर नेपालमा सेना ती मुलुकमा जस्तो राजनीतिक नेतृत्वमा कहिल्यै रहेन। यसले आफ्नो कुनै जातीय चरित्र निर्माण गरेन। आरम्भदेखि नै यो समावेशी रह्यो र छ। नेपालको शासन प्रणाली सैनिक प्रभुत्वअन्तर्गत पनि कहिल्यै थिएन। राजा, महाराजा र उनीहरूका नाउँमा शासन गर्नेहरूले सैनिक सम्मान दर्जा र पदकहरू ग्रहण गर्ने गरेका, संगठनमाथि उनीहरूको एकछत्र प्रभुत्व रहेको र सत्ताका खेलहरूमा सैनिक संगठनको कुनै हिस्सालाई उनीहरूले उपयोग गर्ने गरेका भने हुन्। साँच्चै भन्दा, पृथ्वीनारायण शाहपछि एकैपटक राजा महेन्द्रका पालामा आएर मात्रै नेपाली सेना राजाको प्रत्यक्ष नियन्त्रणमा आएको हो। नत्र अधिकांश समय नेपाली सेना वास्तविक शासकको रूपमा रहेका मुख्तियारहरू, प्रधानमन्त्री र श्री ३ को रूपमा राणा प्रधानमन्त्रीहरूकै प्रभुत्व र नियन्त्रणमा रह्यो। कहाँसम्म भने राजा महेन्द्रले १७ साल पुस १ गतेको कदम चाल्दा पनि सैनिक मुख्यालय संलग्न थिएन। दरबारको सुरक्षार्थ तैनाथ सेनाकै बलमा उनले सत्ता हातमा लिएका थिए।ध्यान दिनैपर्ने कुरो के छ भने, ००७ साललगत्तै नेपाली सेनाले आफू उपेक्षित भएको अनुभव गर्न थालेको हो। राणाहरूको प्रत्यक्ष नेतृत्वमा रहेको सेनासँग लडेर राणाशासन समाप्त गरी स्थापना भएको राजा त्रिभुवनलगायतका नयाँ शक्ति केन्द्रको विश्वास साविकको सेनाले नपाएको देखिन्छ। सेनासँग लडेर आएको नेपाली कांग्रेसको मुक्ति सेनाबाट निर्मित नेपाल प्रहरीलाई नजिक देख्ने र साविकको सेनालाई राणाहरूको सेना बुझ्ने मानसिकता देखिएकै हो। २०४६ पछि पनि शाही नेपाली सेनालाई राजाको आलंकारिक संगठनजस्तै गरेर सेनाको क्षमता विकास, संगठन सुधार र आधुनिकीकरणमा खासै चासो देखाइएन। राष्ट्रिय सुरक्षाको समग्र पक्षलाई दृष्टिगत गर्दा सशस्त्र प्रहरी बलको गठनको औचित्य स्वयंसिद्ध छ र थियो। तर जुन परिस्थितिमा, जेजस्तो राजनीतिक मनोविज्ञान बोकेर, जस्तो प्रचारबाजीसहित त्यस्तो बल गठन गरियो, त्यसले तत्कालीन राजनीतिक नेतृत्वको नेपाली सेनामाथिको अविश्वास नै प्रदर्शन गर्यो। त्यति मात्र होइन, सानो टुँडिखेल र दरबारको सैनिक प्रशासनबीचका सम्बन्धका उहापोहहरू पनि समयसमयमा अभिव्यक्त भएकै हुन्। दरबारको सैनिक सचिवालय र त्यहाँ तैनाथ सैन्यबल र सैनिक मुख्यालयबीच अविश्वासको पर्खाल थियो भन्ने कुराकै अभिव्यक्ति नारायणहिटी हत्याकाण्डको क्रममा राजदरबार र राजाको सुरक्षाको दायित्व नेपाली सेनाको नभएको भन्ने तत्कालीन प्रधानसेनापतिको दाबीले नेपाली जनमतलाई स्तब्ध पारेको थियो। पुष्पकमल दाहाल प्रधानमन्त्री भएपछि बालुवाटारमा उनको सुरक्षाको जिम्मेवारी पाउनुपर्ने माग गर्ने नेपाली सेनाले आफ्नो परमाधिपतिको सुरक्षाको जिम्मेवारी ग्रहण गरेको रहेनछ। राजदरबार सैनिक सचिवालय र जंगी अड्डा फरक शक्ति केन्द्रको रूपमा रहेछन्। आफ्नो इतिहासमाथि न्याय गर्ने सांगठानिक क्षमता प्रधानसेनापति क्षेत्रीको नेतृत्वमा नेपाली सेनाले आर्जन गर्यो र त्यसले निरन्तरता पाइरह्यो भने राष्ट्रको एकीकरणसँगै जन्मिएको नेपाली सेना राष्ट्रिय सुरक्षा नीतिले सुम्पिएका दायित्व निर्वाहमा सफल हुनेमा आशंका गरिरहनुपर्ने छैन। यसको पछाडि राजाहरूको जटिल मनोविज्ञानको अन्तरकुन्तरमा कतै नेपाली सेनालाई राणाहरूको सेनाको रूपमा बुझ्ने सूक्ष्म तर अव्यक्त ग्रन्थि स्थायी रूपमा रहेको त थिएन? सैनिक मुख्यालयले नारायणहिटीलाई हेर्ने दृष्टि पनि सात सालअघिकै जस्तो त थिएन? बडामहाराजाधिराजको नेतृत्वमा राष्ट्र एकीकरणको गुरुत्तर दायित्वलाई अदम्य साहस, बलिदान र बहादुरीका साथ निर्वाह गर्ने राष्ट्रिय सेना कतै ००७ सालदेखि नै संगठित र संरचनात्मक उपेक्षा प्रताडना र तिरस्कारको सिकार त भएको थिएन? प्रश्न धेरै छन्। भोड्का, रूसी सेना र नेपाल सन्दर्भ प्रथम विश्वयुद्धको मुख्य प्रारम्भको रूपमा अगस्त १, १९१४ मा एकाएक जर्मनीले रूसमाथि आक्रमण गर्यो। रूसी सैनिकहरू धमाधम पराजित हुँदै गए। उनीहरूमाझ भोड्का अत्यन्त प्रिय थियो। भोड्काको नसामा युद्धमा संलग्न हुने गरेकाले युद्धमा आफ्ना सेना प्रभावकारी नभएको ठहर रूसी सम्राट् निकोलस द्वितीयको रह्यो। त्यसैले पन्ध्रौँ शताब्दीदेखि रूसीहरूको लोकप्रिय पेय रहेको भोड्काको उत्पादन, बिक्री र वितरणमा लडाईं सुरु भएको केही दिनमै निकोलसले प्रतिबन्ध लगाइदिए। भोड्काको उत्पादन र बिक्रीबाट मात्रै सरकारलाई एकतिहाइ राजस्व प्राप्त हुन्थ्यो। युद्धरत मुलुक एकतिहाइ आयबाट वन्चित हुनुपरेकाले सैनिकहरूले समयमै तलब पाउन छोडे। अर्कोतिर, युद्धका कारण अन्न उत्पादन घट्यो। उद्योगधन्दा बन्द हुँदै गए। रूसी सेना र जनतामाझ सरकार अलोकप्रिय हुँदै गयो। सन् १९१५ को सेप्टेम्बरको पहिलो साता सम्राट्ले सेना प्रमुखको जिम्मेवारीसमेत आफैँले ग्रहण गरे। यसले सैनिक असफलताको अपजससमेत उनकै जिम्मामा गयो। न्युयोर्क विश्वविद्यालयका दुई प्राध्यापक ब्रुस बेनो डे मेस्कुइता र अलासटेर स्मिथद्वारा लिखित डिक्टेटर्स ह्यान्डबुकमा उल्लेख भएअनुसार रकम अभावले निकोलसले सेना तथा सहयोगीहरूलाई आफूप्रति बफादार बनाइरहन सकेनन्। यसै क्रममा अलेक्जेन्डर केरेन्स्कीको नेतृत्वको प्रदर्शनकारीहरूलाई अघि बढ्नबाट रोक्न रूसी सैनिकहरूले इन्कार गरे। सहरमा अव्यवस्था फैलियो। सहयोगीहरूको सुझावअनुसार निकोलसले पदत्याग गरे। केरेन्स्कीको नेतृत्वमा नयाँ सरकार स्थापना भयो र त्यसपछि केरेन्स्की सरकारलाई विस्थापन गरी लेनिन नेतृत्वको क्रान्तिकारी सरकार गठन भयो। २०६२६३ को आन्दोलनपछिको सरकारले तत्कालीन दरबारको सैनिक सचिवालयलाई खारेज गर्यो र शाही नेपाली सेनालाई नेपाली सेनामा रूपान्तरण गर्यो। त्यसपछि राजा नेपाली सेनाको परमाधिपति रहेनन्। त्यतिमात्र नभएर सोअघि नै नेपाली सेनाको तत्कालीन नेतृत्वले राजा ज्ञानेन्द्रलाई आन्दोलनकारीहरूविरुद्ध सेना प्रयोग हुन नसक्ने जानकारी गराएको थियो। शाही नेपाली सेना आन्दोलनविरुद्ध परिचालित नहोस् भन्ने कुराको सुनिश्चितताका लागि विभिन्न अन्तर्राष्ट्रिय शक्तिकेन्द्रमार्फत तत्कालीन सैनिक नेतृत्वलाई दबाब दिने क्रममा त्यसो भएमा राष्ट्रसंघीय शान्ति सेनालगायतका आर्थिक रूपमा लाभदायक र आकर्षक वैदेशिक अवसरबाट नेपाली सेनालाई वञ्चित गरिने चेतावनी दिइएका समाचार पनि आइरहेका थिए। घटनाक्रमले सावित गर्यो, त्यही चेतावनीका कारण राष्ट्रको एकीकरणदेखि कहिले सांकेतिक रूपमा र कहिले प्रभावकारी रूपमा नेपाली सेनाको सधैँ संरक्षकत्व र परमाधिपत्य ग्रहण गरिरहेको राजसंस्था हटाउँदा नेपाली सेना मौन मात्र रहेन, आन्दोलनकारी पक्षसँग अघोषित सम्झौताको स्थितिमा देखियो। त्यतिमात्र होइन, हिन्दु धर्म र राजसंस्था राष्ट्रको पहिचानको रूपमा रहेका थिए। राष्ट्रिय सुरक्षा भनेको राष्ट्रको पहिचानको सुरक्षा पनि हो। नेपाली सेनाले महाशिवरात्रि पर्वलाई सेना दिवस र शक्तिस्वरूपा दुर्गालाई इस्टदेवीको रूपमा मान्दै आएको पनि छ। साविकको पहिचान मेटेर नयाँ पहिचान निर्माण कार्य कति दुष्कर रहेछ भन्ने कुरा सम्भवत: नेपालको नयाँ पहिचान निर्माणका शौखिनहरूले अब बुझे होलान्। मुलुकलाई धर्म निरपेक्ष गणतन्त्र घोषणा गर्दाको सेनाको मौनतालाई जनादेशको सम्मान मान्ने हो भने पनि पुष्पकमल दाहालको नेतृत्वको निर्वाचित र वैधानिक सरकारको आदेश मान्न अस्वीकार गर्दा नेपाली सेनाबाट जनादेशको सम्मान भएको पनि देखिएन। आफ्नै संगठनले राष्ट्रिय एकताको प्रतीक मानेको र आफ्नो परमाधिपतिसमेत रहेको राजसंस्थालाई विधिहीन र प्रक्रियाविहीन ढंगबाट हटाउँदा चुक्क नबोल्ने नेपाली सेना सरकारले आफ्नो कार्यक्षेत्रअन्तर्गत नै रहेर सेना प्रमुखलाई केही महिनाअघि हटाउन खोज्दा भने परिआए हरेक स्थितिको लागि सेना तयार रहेको जानकारी पूर्व सेना प्रमुखहरूले लेखिसकेका छन्। भनिरहनु परोइन, दुवै अवस्थामा यो वा त्यो पक्षको बाह्य भूमिका निर्णायक रहेको घामजत्तिकै टड्कारो छ। राष्ट्रिय सुरक्षा नीतिले नेपालको स्वतन्त्रता, सार्वभौमिकता र अखण्डतालाई बाह्य घूसपैठ र आक्रमणबाट सुरक्षा गर्ने, सीमा सुरक्षा तथा राष्ट्रिय सुरक्षामा गम्भीर चुनौती उत्पन्न भएको अवस्थामा त्यसको सामना गर्ने प्रमुख दायित्व नेपाली सेनालाई तोकेको छ। मुलुकको प्राकृतिक सम्पदा र अन्य महत्वपूर्ण र संवेदनशील स्थानहरूको सुरक्षाका साथै संवेदनशील तथा अन्तर्राष्ट्रिय सीमा क्षेत्रनजिक निर्माण हुने आयोजना एवम् विदेशी सहयोगमा निर्माण हुने सामरिक संरचनाको नियमित सुपरिवेक्षण गर्ने दायित्व पनि नेपाली सेनाकै हुने उल्लेख उक्त नीतिले गरेको छ। सुरक्षा नीतिले नेपाली सेनाको दायित्वअन्तर्गतका जेजति अन्य संवेदनशील भूमिकाहरू तोकिएका छन्। ती सर्वथा उचित र सही छन्। तर माथिका सन्दर्भमा सेनाबारे उठेका प्रश्नको उत्तर राष्ट्रले पाउन सक्दैन भने राष्ट्रिय सुरक्षा नीतिले कसरी आफ्नो लक्ष प्राप्त गर्न सक्ला? प्रश्न उठ्न सक्दछ। विभिन्न आन्तरिक र बाह्य प्रभावअन्तर्गत मुलुकको सैनिक नेतृत्व आफैँ पक्षविपक्षका आन्तरिक राजनीतिक दुष्चक्रमा विभक्त भएर सांगठानिक अनुशासन र अति संवेदनशील राष्ट्रिय सुरक्षाका सवालहरू उपेक्षित हुन पुगेको विवरणहरू स्वयं नेपालका उच्च सैनिक नेतृत्वमार्फत सार्वजनिक भइरहेका छन्। मुलुकको सबैभन्दा अनुशासित र मर्यादित तथा राष्ट्रिय सुरक्षाको सबैभन्दा भरपर्दो संस्थाका प्रमुखहरूबाट भएका त्यस्ता गतिविधिबाट संस्थाको विश्वसनीयता र गरिमा खण्डित भएको र त्यसबाट राष्ट्रिय सुरक्षामाथि नै असर पुग्न गएको निष्कर्ष प्रधानसेनापति राजेन्द्र क्षेत्रीद्वारा सार्वजनिक भएको समाचार आएको थियो। नेपाली सेनाको गौरवपूर्ण अतीत र दुनियाँका श्रेष्ठतम सेनाहरूले सावित गरेको सत्य हो 'सेनाको चेन अफ कमान्ड'को शक्ति भनेको 'चेन अफ रिजन देता'र 'चेन अफ युनिटी अफ पर्पस'हो। आफ्नो इतिहासमाथि न्याय गर्ने सांगठानिक क्षमता प्रधानसेनापति क्षेत्रीको नेतृत्वमा नेपाली सेनाले आर्जन गर्यो र त्यसले निरन्तरता पाइरह्यो भने राष्ट्रको एकीकरणसँगै जन्मिएको नेपाली सेना राष्ट्रिय सुरक्षा नीतिले सुम्पिएका दायित्व निर्वाहमा सफल हुनेमा आशंका गरिरहनु परोइन।"
"योगभूमि, तपो भूमि, ज्ञानभूमि","योगविद्या अहिले घरघर र जनजनमा पुगेको छ। कुनै बेला गुफा र कन्दराहरूमा सीमित थियो। साधु, सन्न्यासी, गृहत्यागी र विरक्तहरूले मात्रै योग गर्छन् भनेर बुझ्ने गरिन्थ्यो। अब परिस्थिति र वास्तविकता दुवै बदलिएका छन्। जुन समाज जति बढी आधुनिक र सुशिक्षित छ, आज योग त्यही समाजमा बढी मात्रामा प्रचलित छ। अत्याधुनिक फेसन र जीवनशैलीमा रमाउनेहरू पनि योगबिना आफूलाई अधुरोअपूरो महसुस गर्न थालेका छन्। नास्तिक, कट्टरपन्थी र वाममार्गीहरू पनि यतिखेर योगको पछाडि लालायित छन्। समग्र जगत् यतिखेर योगप्रति सुसम्मोहित झैँ देखिन्छ। समग्र विश्व परिदृश्यमै अहिले सर्वाधिक चर्चा र आकर्षणको विषय बनेको छ, हाम्रो योग विज्ञान। मूलतः योग विज्ञान हाम्रो हो। हाम्रो भन्नाले हामी सनातनवादी, पूर्वीय एवं हिमालय संस्कृतिका अनुगामीहरूको हो। योगको उद्गम भूमि हिमालय क्षेत्र हो। तमाम प्रमाण, तर्क र तथ्यहरू उपलब्ध छन्, जसले योगलाई ऋषिप्रणीत महाविज्ञान मानेको छ। हामी सबै ऋषिका सन्तति हौँ। हामी जुन ऋषिप्रणालीका सन्तति हौँ, योग विज्ञान तिनैको देन हो। नेपाल विश्वकै एकमात्र भूखण्ड हो, जहाँ अहिले पनि समग्र ऋषि संस्कृति जीवित छ। संस्कृति र योगको उद्गम हिमालय क्षेत्र भन्नेमा कुनै दुईमत छैन। सबैमा जगजाहेर छ, सबैभन्दा धेरै हिमालय भएको देश हाम्रो देश हो। अतः हामी सप्रमाण, सगौरव भन्न सक्छौँ, योग को उत्पत्ति स्थल यही नेपाल हो। कुनै पनि प्राच्य विद्या जसलाई महान् अध्येता ऋषिमनीषीहरूले प्रवर्तन गरे, त्यसमा परिवेश र पर्यावरणको अत्यन्त ठूलो भूमिका रहेको छ। मरुभूमि र आँधीबेहरीको मध्यमा बसेर तप, ज्ञान योगको एवं अध्ययनअनुसन्धान दुष्कर हुन्छ। यसको लागि अनुकूल परिवेश चाहिन्छ। विश्वमै उत्कृष्ट परिवेश एवं पर्यावरण भएको देश नेपाल हो। नेपालबाहेक विश्वको कुनै भूखण्डमा षड्ऋतु (छ ऋतुहरू) छैन। वैविध्यपूर्ण षड्ऋतुले युक्त नेपालभूमि नै योगको आदिप्रयोग भूमि हो भन्दा अतिशयोक्तिपूर्ण हुँदैन। योगग्रन्थहरूमा उल्लेख भएअनुसार योगको आदिप्रवक्ता महायोगी शिव हुन्। आदिनाथ शिवको लीला, क्रीडा र मञ्चनका सहस्र उदाहरण यस माटोसँग जोडिएर आउँछन्। शिवको साक्षात् प्राकट्य पशुपतिनाथदेखि लिएर शिवपुरी र शिवगञ्जहरू यहीं छन्। शिव र शक्तिको महिमा उजागर गर्ने सयौँ शक्तिकेन्द्रहरूको व्याख्याले शास्त्रहरू भरिएका छन्। यस दृष्टिबाट पनि स्पष्ट हुन्छ, योगको आरम्भइतिहास हाम्रै नेपालभूमिसँग जोडिएको छ। तत्वतः नेपाल योगभूमि हो, तपोभूमि हो र ज्ञानभूमि हो। योग स्वयंमा महान्, श्रेष्ठ र अद्वितीय जीवन विद्या हो। यति हुँदाहुँदै पनि, हाम्रो योग जब गैरऋषिसन्ततिहरूबाट योगा'बनेर फेसनको विषयवस्तु बन्न पुग्यो। योग विज्ञानको प्रतिपादन गर्ने प्रथम दर्शन सांख्य हो। सांख्य सूत्रमा योगको सैद्धान्तिक विवेचना छ। यसका रचनाकार महर्षि कपिल हुन्। भनिन्छ, महर्षि कपिलको साधनाभूमि कपिलातीर्थ, कपिलवस्तु हो। समग्र विश्वलाई सहस्र शताब्दीअगावै सर्व श्रेष्ठ उपहार योगविद्याको प्रवर्तन गर्ने कपिलमुनीकै हामी सन्ततिहरू भर्खर मात्रै जाग्रत हुँदैछौँ। अनेकौँ आदिम योगग्रन्थहरूका कृतिकार महर्षि व्यास नेपालकै तनहुँ क्षेत्रलाई तपोभूमि बनाउने महाविभूति हुन्। हाम्र्रा कुलगुरु गुरु गोरखनाथसँग जोडिएर आउने योगसम्बद्ध थुप्रै प्रसंग छन्। योग हाम्रो हो, हाम्रो थियो, अब आएर विश्वव्यापी भएको छ। योग स्वयंमा महान्, श्रेष्ठ र अद्वितीय जीवन विद्या हो। यति हुँदाहुँदै पनि विडम्बनायुक्त तथ्य के हो भने हाम्रो योग जब गैरऋषिसन्ततिहरूबाट योगा'बनेर फेसनको विषयवस्तु बन्न पुग्यो, बल्ल हामी तिनको अनुकरण गर्न लागिरहेका छौँ। एक अनुमानअनुसार आजको दिनमा केवल दुई प्रतिशत नेपालीहरू मात्रै योग गर्छौं। विश्व ज्ञानमञ्चका अनेकौँ वैज्ञानिक अध्येताअनुसन्धाताहरूले योगलाई पूर्णतः वैज्ञानिक चिकित्सकीय एवं जीवनशैली प्रधान विद्या प्रमाणित गरेका छन्। यसमा धार्मिक अन्धता रत्तिभर पनि छैन, यसको पुष्टि हुन कतै बाँकी छैन। त्यसैले आज जुन २१ को दिनमा विश्वका झन्डै दुई सय देशमा एकसाथ योग गरिँदैछ। जबकि सरकारी स्तरबाट आज पहिलोपटक योग उत्सव मनाइँदैछ, त्यो पनि अति छोटो तयारीका साथ। हाम्रो बौद्धिक वर्ग र सरकार पहिल्यै जागेको भए संयुक्त राष्ट्रसंघमा योग दिवसका निमित्त प्रस्ताव पेस गर्ने प्रथम राष्ट्र योग भूमि नेपाल हुने थियो। योग सुखशान्तिको अद्वितीय गोली हो। त्यसैले त आज योग हरेक क्षेत्र, वर्ग र समाजमा द्रूत गतिमा प्रचलित भइरहेको छ। हिजो धर्मलाई अफिमको गोली भनेर राजनीतिक मान्यतामा हुर्केबढेकाहरू नै आज योगाभ्यासमा सबसे अघि छन्। खुसी नै मान्नुपर्छ, यसपटक अन्तर्राष्ट्रिय योग दिवस मनाउने सिलसिला मन्त्रालयहरूका बीचमा तानातान भएको थियो। माओवादी पृष्ठभूमिबाट आएका शिक्षामन्त्री यतिखेर योगको पैरवी गर्ने अग्रपंक्तिमा छन्। कम्युनिस्ट पृष्ठभूमिकै संस्कृति मन्त्रीको प्रवचन योगगुरुहरूको भन्दा बेजोड छ। साम्यवादी आन्दोलनका नाइके वर्तमान प्रधानमन्त्री स्वयं योगका तालिमप्राप्त प्रशिक्षक हुनुहुन्छ। योगको महत्वपूर्ण ग्रन्थ हठप्रदीपिकामा भनिएको छ, योग जोसुकैले गर्न सक्छन् र यसमा सफलता हासिल गर्न सक्छ। युवा, वृद्ध, अतिवृद्ध, असक्त र रोगीले समेत योगाभ्यास गरेर लाभ प्राप्त गर्न सक्छन्। यसमा कुनै जाति, उमेर, लिंग र वर्गका आधारमा भेदभाव छैन। सबै बलहरूमा योग परमबल हो। भनिएको छ, नास्ति योगसमं बलम्।'अर्थात् योग समान अर्को कुनै बल छैन। कायरता, दुर्बलता, भयग्रस्तता, तनाव र मानसिक द्वन्द्व सर्वत्र व्याप्त भएको वर्तमान युगमा योग सर्वोपरि समाधान हो। चेतनाको उत्थान, आत्मोन्नति तथा आत्मसाक्षात्कार योगको उपल्लो ध्येय हो। यद्यपि योगको प्रभक्त सर्वप्रथम शारीरिक स्तरमा देश पर्छ, जो नियमित योगाभ्यास गर्छ, जसले तन्दुरुस्ती, आरोग्यता, सुस्वास्थ्य तथा स्फूर्ति प्राप्त गर्दछ। हाम्रो चेतनाको प्रकृति मनोशारीरिक किसिमको हुन्छ। मनको प्रभाव शरीरमा र शरीरको प्रभाव मनमा अविछिन्न रूपले परिरहन्छ। जब शरीर स्वस्थ, तन्दुरुस्त र रोगरहित हुन्छ, मन आफैँमा सिर्जनात्मक एवं सुखदायी हुन थाल्छ। योगअन्तर्गतका आसन, प्राणायाम, मुद्रा, बन्ध एवं शुद्धिक्रियाको प्रयोग शरीरले गर्छ जबकि प्रभाव, मन एवं चेतनासम्म पुग्छ। यसो भन्नु गलत नहोला कि योगले योग्यता प्रदक्त गर्दछ। योगले दिने योग्यता शारीरिक, मानसिक, भावनात्मक एवं आत्मिक चारै स्तरलाई उपयोगी हुने गर्दछ। शोधअनुसन्धानतर्फ दृष्टि लैजाने हो भने क्यान्सरजस्ता जटिल र पीडादायी रोगव्यथाको समाधान गर्ने क्षमता योगमा छ। सामान्य प्रकारका रोगसमस्यालगायत जीवनशैलीजन्य जटिलता त योगद्वारा केही समयभित्रै समाधान गर्न सकिन्छ।वर्तमान समयमा जेजति रोगव्याधि, समस्या र जटिलता छन्, ती सबैलाई सम्बोधन गर्ने सामथ्र्य योगमा छ।"
नाता विवाद र सर्वोच्चको विज्ञप्ति,"कनकमणि दीक्षितको बन्दी प्रत्यक्षीकरण मुद्दाको आदेशको सैद्धान्तिक पक्ष मात्र नभई सर्वोच्च अदालतको आदेशको सर्वसामान्यतामा पनि प्रश्न उठाई डा सुरेन्द्र भण्डारीले यसअघि नै लेखिसक्नुभएको छ। त्यसैले त्यसमाथि केही थप्नुपरेन, यस्तै अरू विवादमा सर्वोच्च अदालतबाट कस्तो आदेश हुन्छ, त्यसको केही समय प्रतीक्षा गरेर यो आदेश व्यक्तिकेन्द्रित भयो कि सर्वोच्च अदालतले यही मुद्दाबाटै पूर्वाधार परिवर्तन गर्यो भन्ने परख गर्नु उचित हुन्छ। अर्कोतर्फ, विभिन्न व्यक्ति र कोणबाट दाबी गरिएजस्तै अख्तियार दुरुपयोग अनुसन्धान आयोगले बदनियत राखेर दीक्षितमाथि अनुसन्धान सुरु गरेको हो वा प्रमाणकै आधारमा अनुसन्धान सुरु गर्यो, त्यो पनि अख्तियार दुरुपयोग अनुसन्धान आयोग हालसम्म अनुसन्धानमै रहेकाले अहिल्यै निष्कर्ष निकाल्नु पनि अनुचित हुन्छ। त्यसैले यी विषय परीक्षण र प्रतीक्षाका विषय भएकाले अहिले प्रवेश र विमर्शयोग्य दुवै रहेनन्। यही आदेशको विषयमा २०७३ जेठ २६ गते दिउँसोदेखि नै केही रेडियोले कनकमणि दीक्षितको बन्दीप्रत्यक्षीकरण रिटको आदेश गर्नेमध्ये कामु प्रधानन्यायाधीश सुशीला कार्की र दीक्षितपत्नी शान्ता दीक्षितबीच नाता रहेको भनेर समाचार बजाए। त्यही दिन अनलाइन पत्रिका रातोपाटीले नाताको बेलिविस्तारसहित समाचार प्रवाह गर्यो। २६ गते नै यो समाचारले सनसनी फैलिइसकेको भए पनि 'यति हदसम्म त नहुनुपर्ने हो' भनेर विश्वास लागिरहेको थिएन। भोलिपल्ट 'नयाँ पत्रिका' ले पनि त्यही समाचार निकाल्यो। त्यस दिनभरि कसैको प्रतिक्रिया आएन। सम्बन्धितहरूबाट प्रतिक्रिया नआएकाले समाचारको विषयवस्तुमा गम्भीरता देखियो। त्यसको पनि भोलिपल्ट मात्र सर्वोच्च अदालतका सहप्रवक्ताबाट विज्ञप्ति प्रकाशित भयो। यिनै प्रकाशितप्रसारित समाचार र विज्ञप्तिको विषयमा यो लेखाइ केन्द्रित छ। प्रकाशितप्रसारित समाचारहरू गलत हुन्। नातासम्बन्धको विवादमा आफैँले निर्णय गर्नु हुँदैन भनेर कानुनले रोक लगाएको १६२ वर्षको इतिहासमा यो पहिलो घटना नहोस् भनेर कामना गरिरहेको बेलामा सम्बन्धित व्यक्तिहरू मौन बसेको र सर्वोच्च अदालतका सहप्रवक्ताले जुन विज्ञप्ति निकाले, त्यसले न्यायिक निष्पक्षता डग्मगाएकै रहेछ भन्ने जस्तो देखिएको छ। नेपालको न्यायिक इतिहासमा यस्तो पनि भएको थियो भनेर सम्झनुपर्ने अवस्था नआओस् भन्ने कामना थियो। तर विज्ञप्ति कामु प्रधानन्यायाधीश वा उहाँको सचिवालयबाट निस्कनुको सट्टा सर्वोच्च अदालतका सहप्रवक्ताबाट प्रकाशित भएकाले कि त ढंग पुगेन कि तथ्य छोपछाप गर्न व्यक्तिगत नाताको विषयमा संस्थालाई प्रयोग गरियो भन्ने सीधै अनुमानयोग्य विषय देखियो। सर्वोच्च अदालतका सहप्रवक्ताले विज्ञप्ति निकाले पनि समाचारसँग सम्बन्धित व्यक्ति तथा पदाधिकारीले आफ्नो नातासम्बन्ध समाचार प्रकाशित भएजस्तो भएनभएको विषयमा कुनै कुरा हालसम्म बाहिर नल्याएकाले यसको गम्भीरता झन् बढेको छ र मनले नमाने पनि पत्याउनुपर्ने अवस्था सिर्जना भएको छ। सर्वोच्च अदालतका सहप्रवक्ताले विज्ञप्ति निकाले पनि समाचारसँग सम्बन्धित व्यक्ति तथा पदाधिकारीले आफ्नो नातासम्बन्ध समाचार प्रकाशित भएजस्तो भएनभएको विषयमा कुनै कुरा हालसम्म बाहिर नल्याएकाले यसको गम्भीरता झन् बढेको छ र मनले नमाने पनि पत्याउनुपर्ने अवस्था सिर्जना भएको छ। व्यक्तिको कोकोसँग के नाता वा सम्बन्ध छ भन्ने सर्वोच्च अदालतको अभिलेखमा रहने कुरा होइनन्। मैले बुझेसम्म न्यायाधीशको विषयमा विवरण राख्ने न्यायपरिषद्ले पनि यस्ता विषयमा अभिलेख राख्दैन। ती सम्बन्धित व्यक्तिका निजी कुरा हुन्। त्यस्तोमा किन संस्था (सर्वोच्च अदालत) को तर्फबाट नै विज्ञप्ति जारी गरियो ? यो आफैँमा आश्चर्यजनक त छँदैछ, त्यसमाथि पनि विज्ञप्तिमा 'आदेश' वा 'निर्देशन' बमोजिम भनेर जारी नगरिएकाले समाचारमा उल्लिखित विषय थप सोचनीय देखिएको छ। समाचारको दाबी फैसला गर्ने न्यायाधीशमध्ये कामु प्रधानन्यायाधीश सुशीला कार्की र कनकमणि दीक्षितपत्नी शान्ता दीक्षित (बस्नेत) को बीचमा फुपूभदैको नाता रहेको छ भनेर पुस्तेवारीसहित समाचार आयो। प्रकाशित पुस्तेवारीअनुसार हाल विवादमा रहेका दुवै व्यक्ति अर्जुनवीर बस्नेतका पाँचौँ र छैटौँ पुस्ताका सन्तति देखिन्छन्। समाचारमा थप 'हाडनाता' परेको भनेर लेखियो। सायद विषयवस्तुको गम्भीरता बढाउन समाचारमा केही 'रङ' थपेर 'हाडनाता' भनेर लेखियो होला। किनभने फरक अथ्र्याउन समाचारमा विशेषण जोड्ने र केही न केही 'रङ' थप्ने रोगबाट नेपाली पत्रकारिता मुक्त छैन। समाचारको यही 'रङ' लाई पृष्ठभूमि बनाएर विज्ञप्तिले 'हाडनाताको पर्दैन' भन्ने अर्को 'रङ' थपेर अमूर्त चित्र बनाई विषयान्तर गरिदियो। जब सर्वोच्चले विज्ञप्ति जारी गर्यो, त्यो विज्ञप्तिको पूर्ण पाठलाई साभार गर्दै रातोपाटीले पुनः आफ्नो समाचारको सत्यतामा अडिग रहँदै सर्वोच्चले भन्यो, 'कामु प्रधानन्यायाधीश कार्की र दीक्षितपत्नी शान्ताबीच हाडनाता सम्बन्ध छैन' भन्ने शीर्षकमा समाचार पुनः सम्प्रेषण गर्यो। पुनः सम्प्रेषित समाचारमा 'तथ्यहरूले यसो भन्छ' भन्ने उपशीर्षक राखी पुरानै अडान दोहोर्यायो। यसको सीधा अर्थ प्रकाशित तथ्य ठीक थियो र छ भन्ने अडान हो भन्ने बुझिन्छ। विज्ञप्तिको बारेमा सर्वोच्च अदालतको विज्ञप्तिले 'नयाँ पत्रिका' दैनिकमा निस्केको समाचारलाई आधार बनायो। तर 'नयाँ पत्रिका' ले प्रकाशित गरेको अघिल्लो दिन दिउँसैदेखि रेडियोले समाचार बजाइसकेका थिए भने अघिल्लै दिन रातोपाटीले 'कनकमणिको मुद्दा फैसला विवादमा तानियो: कनकपत्नी शान्ता र सुशीला नातेदार रहेको खुलासा' शीर्षकमा समाचार प्रवाह गरिसकेको थियो। रातोपाटी र अन्य श्रव्यसञ्चारमा आएका समाचारलाई सर्वोच्च अदालतले किन खण्डनको विषय नबनाई नयाँ पत्रिकाको समाचारलाई मात्र आधार बनायो, त्यो अरूले जान्ने कुरा भएन।सहप्रवक्ताले विज्ञप्तिका दुई अनुच्छेदमा फरकफरक अर्थ आउने दुईथरी कुरा उल्लेख गरेका छन्। अघिल्लो अनुच्छेदमा 'कनकमणि दीक्षित र कनकपत्नी शान्ता दुवैजनासँग सम्माननीय कामु प्रधानन्यायाधीश सुशीला कार्कीज्यूको मुलुकी ऐन, अदालती बन्दोबस्तको महलको ३० नंमा उल्लेख भएबमोजिमको कुनै पनि नाता वा सम्बन्ध नभएको र नरहेको' भनेर लेखियो भने त्यसको ठीक पछिल्लो अनुच्छेदमा 'हाडनाताको कुनै सम्बन्ध नै नभएको र नरहेको व्यक्तिसँग नाता रहेको भनी मिथ्यापूर्ण, भ्रामक, असत्य र कपोलकल्पित कुराहरू उल्लेख गरी समाचार सम्प्रेषण हुनु दुःखद् विषय हो' भनेर अघिल्लो दाबीलाई साँघुर्याउँदै हाडनाता नपर्ने भनियो। यीमध्ये कुनचाहिँ सत्य हो ? व्यक्तिव्यक्तिबीचको नातासम्बन्धका विषयमा सर्वोच्च अदालतका सहप्रवक्ताले सम्बन्धित पदाधिकारीको 'आदेश' वा 'निर्देशन' विना नै विज्ञप्ति जारी गरेर आफ्नो अधिकार क्षेत्र त नाघेनन् ? के सहप्रवक्ता सबैका नाता सम्बन्धका विषयमा जानकार पदाधिकारी हुन् ? त्यसरी जानकारी राख्नु उनको कर्तव्यभित्रको कुरा हो ? यी विषयमा सहप्रवक्ताको जवाफ के छ ? विज्ञप्तिले अघिल्लो र पछिल्लो प्रकरणमा फरकफरक अर्थ आउने भाषा प्रयोग गरेर नातासम्बन्ध र हाडनाता पर्दैन भने पनि समाचारमा जुन पुस्तेवारी दिइएको छ, त्यो गलत हो, यथार्थ यस्तो हो भनेर नलेखिनु र सम्बन्धित व्यक्ति हालसम्म मौन रहनुले यस विषयलाई थप गम्भीर र रहस्यमय बनाएको छ। अदालती बन्दोबस्तको ३० नंको बारेमा हालको मुलुकी ऐन, अदालती ३० नंको व्यवस्था २०२० साल भदौ २० देखि लागू भए पनि यसको इतिहास १६२ वर्ष लामो छ। १९१० सालको नेपालको पहिलो सामान्य कानुन (ऐन) को 'अदालतीको' महलको ३६ नंमा 'गौडा बाहेक अरू अडा अदालत ठाना अमालहरूबाट झगरा गैह्र सुँदा उस ठाउँका हाकिम्का तैनाथका मानिस्को र हाकिम् र षालवालाका अपुतालि पर्या षान पाउन्या दाज्यू भाइ आमाका बाबु आमा मामा सासु ससुरा ज्येठु साला मीत आफ्ना दिदि वैन्हि छोरि दियाका जुवाइ भानिज आफूले लिन दिन कारोवार गर्याका मानिस्का झै झगरा पर्न आयामा सर्कारको हुकुम र मुषतियारको मर्जी नभै उस् ठाउँका हाकिम र षालवालाले नहेर्नु इजहार फिर्ता गरि अर्कै षालमा जाउ भनि पठाइ दिनु विना हुकुम् मर्जी आफ्ना तैनाथका मानिसहरूको र लेषिया वमोजिम्का नाता पक्षका झगरा सुनि निसाफै गर्याको ठहर्या पनि १० रुपैया दंड गर्नु अंन्याय गर्याको ठहर्या। उसै झगराका विगा वमोजिम् दंड गर्नु' भन्ने व्यवस्था रहेको थियो। यही व्यवस्था समयानुकूल परिमार्जन हुँदै आजको अदालती बन्दोबस्तको महलको ३० नं भएको हो। अदालती बन्दोबस्तको ३० नंको व्यवस्था नयाँ व्यवस्था होइन। १९१० सालमा पहिलोपटक सुरुवात हुँदा नाता र झगडियासँग न्यायाधीशको शत्रुताको विषय मात्र प्रतिबन्ध थियो। पछि यही व्यवस्था संशोधन भई नाता र शत्रुतामाथि सम्बन्ध पनि थपिएको हो। नातामाथि सम्बन्ध जोडिएको पनि ९३ वर्ष भइसकेको छ (पंक्तिकारसँग १९१० पछि १९८० सालअघिका संशोधनहरू नभएकाले १९८० बाट हिसाब गरिएको)। १९८० सालको ऐनको (२००९ सालसम्म 'मुलुकी ऐन' भनिँदैनथ्यो। ५ भाग ऐन भनिन्थ्यो।) को अदालती बन्दोबस्तको ४३ नंले सम्बन्धसमेत थपेर 'अड्डाका हाकिम कामदार कारिन्दाको र निजहरूको एकाघर सँगै बसेका जाहानको झगडा र हाकिम वा असिस्टेन्ट वा तहरीरको हाडमा अपुतालिपरे खान पाउने नाता र मामामाइज्यू सानिठुलिआमा, सानुठूलोबाबु, सासु ससुरा फुपु फुपाजु जेठु साल मीत आफ्ना दिदि बैन्हि छोरी र इनै दिएका जुवाइ, भानीज भाञ्जी भाञ्जा बुहारी आमाका बाबु आमा, मन्त्र सुनाउने गुरु गुरुमा मन्त्र सुनाएका सिक्षे सिक्षेनी आफूले लिनदिन गरेका र नोकर चाकर र झगडिया मानिसको झगडा पर्न आएमा उस अड्डाबाट हेर्नु हुँदैन' भन्ने व्यवस्था गरियो। अहिले कायम रहेको व्यवस्था यसैको परिमार्जित रूप हो। अदालती बन्दोबस्तको ३० नंको व्यवस्थाको अर्थ न्याय सम्पादनमा हुने पक्षपात रोक्नु हो र यो हाडनाता वा त्यही कानुनी व्यवस्थामा तोकिएका नातामा मात्र सीमित छैन भन्ने त्यसमा मन्त्र सुनाउने गुरु गुरुमा, मन्त्र सुनाएका शिष्य शिष्यनी, नोकर चाकरसमेतलाई पनि समेटेबाट नै निःशंक प्रमाणित हुन्छ। न्यायाधीश, न्यायालय र सम्पादित न्यायप्रति कसैमा शंका उत्पन्न नहोस् भन्ने हो। न्यायिक परहेज (जुडिसियल रिक्युजल) न्यायाधीशले दुई अवस्थामा न्यायिक परहेज लिन्छन् एउटा कानुनी प्रतिबन्ध र अर्को निष्पक्षताको सिद्धान्त। यी दुवैको एउटै उद्देश्य न्याय प्रदान निःशंक रूपमा हुनुपर्छ, न्यायको पवित्रता बिटुलो हुनु हुँदैन भन्ने हो। अदालती बन्दोबस्तको ३० नंको व्यवस्था कानुनी प्रतिबन्ध हो। कानुनी प्रतिबन्ध निरपेक्ष हुन्छ। कानुनले तोकेको नाता र सम्बन्धभित्रका मानिसको मुद्दा हेर्नु नै गैरकानुनी हुन्छ, चाहे त्यो जतिसुकै निष्पक्ष किन नहोस्। त्यसको अपवाद पनि हुँदैन र न्यायाधीशको स्वविवेकको विषय होइन। निरपेक्ष कानुनी प्रतिबन्धको तुलनामा केही उदार सैद्धान्तिक परहेज पनि हुन्छ। त्यस सिद्धान्तअनुसार न्यायाधीशको झगडा परेको विषय वा झगडियासँग कुनै सम्बन्ध देखिएमा त्यो न्यायाधीशले हेर्नु हुँदैन। न्यायाधीशको झगडाको विषय वा झगडियासँग कुनै पनि सम्बन्ध देखिनु हुँदैन भन्ने विषयमा सबैभन्दा उपयुक्त उदाहरण अगस्टो पिनोचेको मुद्दा हो। त्यस मुद्दामा यस्तो भएको थियो। चिलीको पूर्वशासक तथा सिनेटर अगस्टो पिनोचे उगार्टे उपचारको लागि बेलायत गएका बखत १९९८ मा पक्राउ परे। उनलाई स्पेनको मागबमोजिम स्पेनमा सुपुर्दगी गर्ने कि नगर्ने र पूर्व राष्ट्रप्रमुखले उन्मुक्ति पाउँछन् कि पाउँदैनन् भन्ने विषयलाई लिएर मुद्दा चल्यो। त्यो मुद्दामा एम्नेस्टी इन्टरनेसनललाई पनि मुद्दाको सुनुवाइमा समावेश हुने (हस्तक्षेप गर्ने) अनुमति दिइएको थियो। मुद्दा फैसला भइसकेपछि हाउस अफ लर्डस्को पुनरावेदन समितिमा रहेका पाँचजना न्यायाधीशमध्ये लर्ड होफम्यानपत्नीको एम्नेस्टी इन्टरनेसनलसँग सम्बन्ध रहेको भन्ने हल्ला चल्यो र पिनोचेका कानुन व्यवसायीले पनि थाहा पाए।त्यसपछि उनकी पत्नी त्यस संस्थामा कार्यरत रहिछन्। त्यहीबीचमा कुनै अज्ञात व्यक्तिले पिनोचेका कानुनी सल्लाहकारलाई फोन गरेर लर्ड होफम्यान पनि साबिकमा एम्नेस्टी इन्टरनेसनल च्यारिटेबल ट्रस्टमा निर्देशक रहेको भनेर जानकारी दियो। त्यसपछि खोजबिन हुँदा उनी एम्नेस्टी इन्टरनेसनल च्यारिटी लिमिटेडको सञ्चालक र अध्यक्ष रहेको पाइयो। त्यो संस्था एम्नेस्टी इन्टरनेसनलको भगिनी संस्थाको रूपमा स्थापित भएको थियो। त्यस संस्थामा उनी अवैतनिक रूपमा काम गर्थे भने पिनोचेविरुद्धमा चलेको मुद्दामा हस्तक्षेप गर्ने एमनेस्टी इन्टरनेसनलको भने उनी सदस्य पनि थिएनन्। यसरी पुनरावेदन समितिबाट फैसला भइसकेपछि उनी हाउस अफ लर्डस्मा नियुक्त हुनुअघि एमनेस्टी इन्टरनेसनलको भगिनी संस्थामा अवैतिनक रूपमा कार्यरत रहेको देखिएकाले पाँचजना न्यायाधीश बसेर गरेको फैसला (फैसलामा उनले राय नलेखी समर्थन मात्र गरेका थिए) मा पक्षपात भयो कि भनेर त्यही एउटा आधारमा हाउस अफ लर्डस्ले मुद्दा दोहोर्याएर हेर्यो।यो उदाहरणबाट न्याय सम्पादनमा पक्षपातको शंकालाई कति संवदेनशील रूपमा लिइन्छ भन्ने देखिन्छ। सर्वोच्च अदालतका सहप्रवक्ताले 'हाडनाताको कुनै सम्बन्ध नै नभएको र नरहेको व्यक्तिसँग नाता रहेको भनी मिथ्यापूर्ण, भ्रामक, असत्य र कपोलकल्पित कुरा उल्लेख गरी समाचार सम्प्रेषण हुनु दुःखद् विषय हो' त भन्नुभयो। तर पुस्तेवारी नै खोलेर प्रकाशित समाचारको विषयमा त्यो पुस्तेवारी नै झूटो हो। सही कुरा यो हो नभनेकाले मिथ्यापूर्ण, भ्रामक आदिइत्यादि विशेषण जोडेकै आधारमा प्रकाशितप्रसारित समाचारको झूटोपन स्थापित हुन सक्दैन। सम्बन्धित व्यक्तिहरूबाट आफ्नो विषयमा प्रकाशितप्रसारित समाचारको सत्यता के हो ? अहिलेसम्म पनि खण्डन वा प्रतिक्रिया आएको छैन। यस्ता गम्भीर विषयमा सम्बन्धित व्यक्तिको मौनता र अनधिकृत तथा असम्बन्धित पदाधिकारीको विज्ञप्ति जवाफ हुनै सक्दैन। यथार्थ कुरा के हो ? सम्बन्धित व्यक्तिहरूबाटै बाहिर आउनुपर्छ। अदालती बन्दोबस्तको ३० नंको कानुनी व्यवस्थाको उद्देश्य न्यायमा पक्षपात नहोस् भन्ने हो। पक्षपातको सम्बन्धमा वास्तविक पक्षपात (याक्चुअल बायस) हुन आवश्यक हुँदैन, सम्भावना मात्र भए पनि न्यायाधीश अयोग्य हुन्छ। त्यसैले जहाँ पक्षपातको प्रश्न उठ्छ, त्यहाँ सम्भावनाको परीक्षण (प्रक्सिमिटी टेस्ट) गरिन्छ। प्रकाशितप्रसारित समाचारबमोजिमकै पुस्तेवारी सत्य हो भने त्यसबाट सम्भाव्य पक्षपात मात्र होइन, खास पक्षपातकै विषय उठ्ने देखिन्छ। त्यसैले यो गम्भीर विषय हो। यसको यथार्थ के हो सम्बन्धति व्यक्तिहरूबाटै प्रस्ट पारिनुपर्छ। अन्त्यमा, सम्बन्धित व्यक्तिको मौनता र असम्बन्धित तथा अनधिकृत पदाधिकारीको खण्डन यति गम्भीर विषयको जवाफ हुन सक्दैन।"
जर्मनी र पोल्यान्ड दबाबमा,"एजेन्सी पेरिसः युरोकप फुटबलको मंगलबार राति हुने महत्वपूर्ण खेलमा जर्मनीले उत्तरी आयरल्यान्ड र पोल्यान्डले युक्रेनसँग प्रतिस्पर्धा गर्दैछन् । यी खेलको नतिजापछि मात्रै समूह सी' बाट नकआउट चरणमा प्रवेश गर्ने टोलीको टुंगो लाग्ने भएका कारण एकै समयमा खेलिने यी खेल प्रतिस्पर्धात्मक र रोमाञ्चक हुने पक्का छ । समूह सी' बाट प्रिक्वार्टरफाइनलको यात्रा तय गर्न जर्मनी र पोल्यान्ड दुवैलाई आआफ्नो खेलमा कम्तीमा बराबरीको नतिजा आवश्यक छ । तर पराजयले भने जर्मनी र पोल्यान्डमध्ये एक टोली समूहगत चरणबाटै बाहिरिने सम्भावना छ । त्यसैले बलियो टोली भएर पनि समूहगत चरणको अघिल्लो दुई खेलमा गतिलो प्रदर्शन दिन नसकेका जर्मनी र पोल्यान्ड मंगलबारको खेल अघि दबाबमा छन् । अझ विश्व च्याम्पियन जर्मनीले बढी दबाब महसुस गरेको हुनुपर्छ । समूह सी' बाट जर्मनी र पोल्यान्डसँगै आयरल्यान्डको समेत नकआउट चरण प्रवेशको सम्भावना छ । जर्मनीलाई पराजित गर्न सकेको अवस्थामा उत्तरी आयरल्यान्ड प्रतियोगिताको अन्तिम १६ मा पुग्नेछ । जर्मनीसग बराबरीमा रोकिएको अवस्थामा समेत अर्काे खेलमा युक्रेनले पोल्यान्डलाई पराजित गरे, आयरल्यान्डको भाग्य खुल्न सक्छ । त्यसैले युक्रेनविरुद्ध उत्कृष्ट प्रदर्शन देखाएको उत्तरी आयरल्यान्डले जर्मनीविरुद्ध पनि त्यो प्रदर्शनलाई दोहोर्याएर महत्वपूर्ण उपलब्धि हात पार्न सक्छ । यसअघिको प्रतिस्पर्धालाई आधार मान्दा उत्तरी आयरल्यान्डका लागि जर्मनी निकै बलियो प्रतिद्वन्द्वी हो । एक अर्काविरुद्ध अहिलेसम्म भएको १४ खेलमध्ये जर्मनीले आठ खेलमा जित हात पारेको छ । चार खेल बराबरीमा सकिएको छ भने दुई खेलमा उत्तरी आयरल्यान्ड विजयी भएको छ । उत्तरी आयरल्यान्डले हात पारेको जितसमेत निकै पहिलेको हो । सन् १९८४ को युरोकप छनोटमा उत्तरी आयरल्यान्डले जर्मनी (तत्कालीन पश्चिम जर्मनी) लाई दुईपटक समान १० गोलले हराको थियो । इतिहासमा समेत कमजोर देखिएको पोल्यान्डलाई भने वर्तमानमा पनि युक्रेनसग सचेत रहनुपर्ने अवस्था छ । प्रतियोगिताबाट यसअघि नै बाहिरिइसकेको युक्रेनको एउटैमात्र उद्देश्य हुनेछ, जितसहित प्रतियोगिता टुंग्याउने । यो अवस्थामा कुनै पनि दबाबबाट मुक्त रहेको युक्रेनले पोल्यान्डको अगाडिको बढ्ने बाटो रोक्न पनि सक्नेछ । यसअघि एकअर्काविरुद्ध भएका सात भिडन्तमा समेत युक्रेनले गर्विलो प्रदर्शन गरेको छ । सातमध्ये तीन खेलमा युक्रेन विजयी भएको छ भने दुई खेलमा पोल्यान्ड विजयी बनेको छ । दुई खेल बराबरीमा सकिएका छन् । क्रोएसियालाई मुस्किल बुधबार बिहान समूह डी' को अन्तिम खेलमा स्पेन र क्रोएसिया तथा चेक गणतन्त्र र टर्कीले पनि एकआपसमा प्रतिस्पर्धा गर्दैछन् । यी खेलको नतिजापछि समूह डी' बाट नकआउट चरणमा पुग्ने दोस्रो टोलीको टुंगो लाग्नेछ । स्पेन यसअघि नै प्रिक्वाटरफाइनलमा प्रवेश गरिसकेको छ । अब क्रोएसिया र चेक गणतन्त्रमध्ये एक टोली अगाडि बढ्नेछ । यद्यपि पछिल्लो समीकरणअनुसार त्यो सम्भावना पछ्याउन चेक गणतन्त्रलाई सहज छ । प्रतियोगितामा उपाधिकै दाबेदार मानिएको स्पेनले सबै टोलीविरुद्ध राम्रो प्रदर्शन गर्दै आइरहेको छ । अर्कोतिर चेक गणतन्त्रले भने हालसम्म एक खेल पनि नजितेको टर्कीलाई अन्तिम प्रतिद्वन्द्वी पाएको छ । यसअघिको प्रतिस्पर्धामा समेत स्पेनविरुद्ध क्रोएसिया निकै कमजोर देखिएको छ । स्पेनले क्रोएसियाविरुद्ध सन् २०१२ को युरो कपमा १० को जित हात पारेको थियो । यद्यपि क्रोएसियाविरुद्ध स्पेन पछिल्लो २२ वर्षयता अपराजित छ । त्यसैले नकआउट चरण प्रवेशका लागि स्पष्ट जितकै आवश्यकता रहेको क्रोएसियालाई स्पेनको चुनौती पन्छाउन मुस्किल देखिन्छ । यस्तो अवस्थामा चेक गणतन्त्रले तुलनात्मक रूपमा कमजोर देखिएको टर्कीलाई पराजित गर्दै अन्तिम १६ को यात्रा पक्का गर्न सक्ने सम्भावना छ । चेक गणतन्त्रले टर्कीविरुद्ध यसअघिका प्रतिस्पर्धामा पनि गतिलो प्रदर्शन गरेको छ । हालसम्म यी दुईबीच भएका नौ खेलमध्ये चेक गणतन्त्रले टर्कीलाई पाच खेलमा हराएको छ भने तीन खेलमा पराजित भएको छ। एक खेल बराबरीमा सकिएको छ । पछिल्लो पटक सन् २००८ को युरोमा टर्कीले चेक गणतन्त्रलाई ३२ गोलले हराएको थियो ।"
इङ्ल्यान्ड वा बेल्जियमले जितोस्,"समीरबहादुर सिंह युरोकपका सबै खेल राम्रोसँग हेर्न पाएको छैन । राम्रा टोलीको खेल भने हेर्ने गरेको छु । अहिले ब्याडमिन्टन प्रतियोगिताहरू चलिरहेकाले चाहेर पनि रातिको खेल हेर्न पाएको छैन । अहिलेसम्म खेल हेर्दा बलिया राष्ट्रकै दबदबा देखिन्छ । पहिलो चरणको खेल जारी रहेकाले अहिले नै युरोकप विजेताको अनुमान लगाउन हतार होलाजस्तो लाग्छ । म ब्याडमिन्टन खेलाडी भए पनि फुटबल मेरो मनपर्ने खेल हो। विश्वकपमा म सधैं नेदरल्यान्डको पक्षमा हुन्छु । युरोकपमा नेदरल्यान्ड नभएकाले इङ्ल्यान्ड र बेल्जियमलाई समर्थन गरेको छु । क्वार्टरफाइनलदेखि भने सबै खेल हेर्ने सोचाइ बनाएको छु । विश्वकप होस् वा युरोकप, इङ्ल्यान्ड सदाबहार टोली हो । इङ्ल्यान्डको खेल्नै शैली राम्रो लाग्छ । इङ्ल्यान्डको टोलीमा जुझारु खेलाडी छन् । इङ्ल्यान्डको टिम भावना पनि प्रशंसनीय लाग्छ । बेल्जियमले पनि रामै खेलिरहेको छ । जर्मनी र फ्रान्सले पनि राम्रो खेलिरहेका छन् । जर्मनी पनि सदाबहार र सन्तुलित टोली हो । जर्मन टोलीका खेलाडीमा टिम स्पिरिट बलियो छ । व्यक्तिगत रूपमा सबै खेलाडी राम्रा छन् । युवा र अनुभवी खेलाडीको समि श्रण भएकाले पनि जर्मन टोली उत्कृष्ट देखिन्छ । मेरो विचारमा युरोकप इङ्ल्यान्ड, बेल्जियम, जर्मनी र फ्रान्समध्ये एउटाले जित्न सक्छ । विश्वकप विजेता जर्मनीको खेल्ने कला आक्रामक शैलीको छ । यसैगरी फ्रान्सले पनि आकर्षक फुटबल खेलिरहेको छ । समूहगत चरणमा चेक गणतन्त्र र स्पेनले पनि राम्रो खेलेको देख्छु । स्पेनको प्रदर्शन पनि कमजोर छैन । साबिक विजेता भएकाले स्पेनको पनि मनोबल उच्च रहनु स्वाभाविक हो । आयोजक राष्ट्र भएकाले फ्रान्सको पनि सम्भावना छ । फ्रान्सको बलियो पक्ष भनेको घरेलु मैदान र समर्थक पनि हुन् । तर म इङ्ल्यान्ड वा बेल्जियमले नै यो युरोकप जितोस् भन्ने चाहन्छु । (ब्याडमिन्टनका पूर्वखेलाडी समीरसँग गरिएको कुराकानीमा आधारित ।)"
स्लोभाकियासँग गोलरहित बराबरी खेल्दै इङ्ल्यान्ड प्रि क्वार्टरमा,काठमाडौंः युरोकप फुटबल प्रतियोगिता अन्तरगत समूह चरणको अन्तिम खेलमा इङ्ल्यान्ड स्लोभाकियासँग बराबरीमा रोकिएको छ । समूह बी अन्तरगतको अन्तिम खेलमा आफ्ना प्रमुख ६ खेलाडीलाई बेन्चमा राखेर उत्रेको इङ्ल्यान्डका कुनै स्ट्राइरले प्रभाव देखाउन सकेनन् । यसअघिको वेल्सविरुद्धको खेलमा गोल गरेका डानियल स्टुरेज र जेमी भर्डेलाई अग्रपंक्तिमा उतारेको इङ्ल्यान्डले मिडफिल्डमा पनि दोस्रो रोजाइका खेलाडीलाई अवसर दिएको थियो । प्रिमियर लिगमा सफल भएका स्ट्राइकरहरु युरोकपमा नचलिरहँदा प्रशिक्ष रोय हड्सनले स्लोभाकियाविरुद्ध पनि परीक्षण गर्न खोजेका थिए । तर उनी यो परीक्षणमा पनि खरो उत्रन सकेनन् । स्लोभाकियासँग गोलरहित बराबरी खेलेपछि इङ्ल्यान्ड तीन खेलबाट पाँच अंकसहित अन्तिम १६ मा पुगेको छ । इङ्ल्यान्डले समूह चरणको पहिलो खेलमा रसियासँग बराबरी खेलेको थियो भने वेल्सलाई पराजित गरेको थियो । अन्तिम खेलमा स्लोभाकियासँग पनि गोलरहित बराबरी खेलेपछि ऊ यो समूहबाट ५ अंकसहित अन्तिम १६ मा पुगेको हो ।
यी हुन् प्रभाव पार्नसक्ने खेलाडी,"अल्भारो मोराटा (स्पेन) अल्भारो मोराटा स्पेनिस टोलीका युवा तर प्रतिभाशाली खेलाडी हुन्। जारी युरोकपको सुरुआती दुई खेलमै मोराटाले आफूलाई टोलीको गोल मेसिनका रूपमा स्थापित गराइसकेका छन्। स्पेनले समूहगत चरणको दोस्रो खेलमा टर्कीलाई ३० गोलको फराकिलो अन्तरले पराजित गर्दा मोराटा एक्लैले दुई गोल गरेका थिए। अग्रपंक्तिमा अर्का स्ट्राइकर नालिटोसँग उत्कृष्ट तालमेल देखिएका मोराटाले जारी प्रतियोगितामा साविक विजेता स्पेनको लगातार तेस्रोपटक उपाधि रक्षा गर्ने योजनामा महत्वपूर्ण भूमिका निर्वाह गर्न सक्छन्। सन् २०१४ मा बेलारुसविरुद्धको खेलमार्फत स्पेनिस टोलीबाट अन्तर्राष्ट्रिय प्रतियोगितामा डेब्यु गरेका २३ वर्षीय मोराटाले त्यसयता खेल खेलेका छन्। इटालियन क्लब युभेन्टसका समेत मुख्य स्ट्राइकर रहेका मोराटाले ती अवसरमा देशका लागि पाच गोलसमेत गरिसकेका छन्। टोनी क्रुज (जर्मनी) स्पेनिस महारथी क्लब रियल म्याड्रिडका महत्वपूर्ण खेलाडी टोनी क्रुज जर्मन राष्ट्रिय टोलीका पनि नियमित सदस्य हुन्। मिडफिल्डमा क्रुज विश्वकै उत्कृष्टमध्येका एक खेलाडी हुन्। पछिल्ला खेलहरूको विश्लेषणले क्रुज मिडफिल्डमा सबैभन्दा बढी बल खेलाउने खेलाडीको सूचीमा शीर्ष स्थानमा छन्। आक्रामक मिडफिल्डर क्रुज आफ्ना स्ट्राइकरलाई बल उपलब्ध गराउनमात्रै होइन, आवश्यक परेको अवस्थामा आफैं गोल गर्नसमेत सक्षम छन्। सन् २०१० मा अजन्टिनाविरुद्धको खेलमार्फत राष्ट्रिय टोलीमा डेब्यु गरेका क्रुजले त्यसयता ६७ खेल खेल्दै ११ गोल गरेका छन्। त्यसैले विश्व च्याम्पियन भएर पनि जारी युरोकपको समूहगत चरणमै मुस्किल देखिएको जर्मनीलाई यो संकटबाट उकास्न क्रुजको भूमिका महत्वपूर्ण हुनसक्छ।"
पोल्यान्ड पहिलो पटक युरोकपको नकआउट चरणमा,काठमाडौंः पोल्यान्ड उसको फुटबल इतिहासमै पहिलो पटक युरोकप फुटबल प्रतियोगिताको नकआउट चरणमा प्रवेश गरेको छ । समूह सी को अन्तिम भिडन्तमा युक्रेनलाई १० ले पाखा लगाउँदै पोल्यान्डले अन्तिम १६ को यात्रा तय गरेको हो । पोल्यान्डका लागि इतिहास रच्ने क्रममा बेन्चबाट आएका ब्लास्ज्स्योकोस्कीले ५४ मिनेटमा निर्णायक गोल गरे । उसका प्रमुख स्ट्राइकर रोबर्ट लेवन्डोस्की गोल गर्न असफल रहेका बेला ब्लास्ज्स्योकोस्कीले देशलाई पहिलो पटक नकआउट चरणमा पुर्याए । युक्रेनविरुद्धको जितपछि पोल्यान्ड जर्मनीसँगै समान ७ अंक भएपनि गोलअन्तरका आधार उपविजेता हुँदै समुह सी बाट अघि बढेको हो । युक्रेन भने तीनवटै खेलमा पराजय ब्यर्होदै घर फर्केको छ । यही समूहमा ३ अंकसहित तेस्रो स्थानमा रहेको उत्तरी आयरल्यान्ड भने अन्य समूहका अन्तिम चरणका खेलको नतिजाको प्रतिक्षामा छ ।
नर्दन आयरल्यान्डमाथि जर्मनीको कठिन जित,काठमाडौंः युरोकप फुटबल प्रतियोगिता अन्तरगत मंगलबार राति भएको खेलमा विश्वबिजेता जर्मनीले कम्जोर प्रतिद्वन्द्वी नर्दन आयरल्यान्डमाथि १० को कठिन जित निकालेका हो । साँघुरो जित निकाल्ने क्रममा जर्मनीका लागि खेलको २९ औं मिनेटमा मारियो गोमेजले गोल गरे । नर्दन आयरल्यान्डडको डी बक्समाम अलमलिइरहेको बललाई थोमस मुलरले पास दिएपछि गोमेजले जित दिलाएका हुन् । समूह सी मा यो जितपछि जर्मनी ७ अंकसहित पहिलो स्थानमा रहँदै जर्मन अन्तिम १६ मा पुग्न सफल भएको छ । यही समूहमा रहेको पोल्यान्डले पनि आजै भएको खेलमा युक्रेनमाथि १० को जित निकालेको छ । यो जितपछि जर्मनीले दुई खेलमा जित र एकमा बराबरी गर्दै ७ अंकसहित समूह विजेता हुँदा पोल्यान्ड पनि २ खेलमा जित र एकमा बराबरी गर्दै समान ७ अंकसहित दोस्रो स्थानमा रहँदै अन्तिम १६ मा पुगेका हुन् ।
रसियामाथि सानदार जितसहित वेल्स अन्तिम १६ मा,काठमाडौंः यसअघिको हारको श्रृंखलामा पूर्णविराम लगाउँदै वेल्सले रसियालाई युरोकप फुटबलको समूह चरणको अन्तिम खेलमा ३० ले पराजित गरेको छ । जित्नै पर्ने अन्तिम खेलमा रियल मड्रिडका स्ट्राइकर ग्यारेथ बेल र आर्सनलका मिडफिल्डर आरोन राम्सी चम्केपछि वेल्सले रसियालाई घरको बाटो देखाउँदै समूह विजेताकारुपमा प्रि क्वार्टरफाइनलमा पुग्न सफल भएको हो । वेल्सको पहिलो युरोकपलाई सुखदरुपमा अघि बढाउने क्रममा जोए एलनको पासमा राम्सीले ११ औं मिनेटमा पहिलो गोल गरे । पहिलो गोल गरेको नौ मिनेटमा वेल्सले अग्रता दोब्बर बनायो । खेलको २० औं मिनेटमा नेली ट्यलोरले गोल गर्दै अग्रता २० मा पुर्याए । पहिलो हाफमा दुई गोलको अग्रता लिएको वेल्सले दोस्रो हाफमा पनि गोल गर्यो । यो पटक गोल गर्ने पालो थियो ग्यारेथ बेलको । उनले पहिलो गोल गरेका राम्सीको पासमा खेलमो ६७ औं मिनेटमा गोल गरेपछि रसियामाथि ३० को जितसहित वेल्स समूह बिजेता बन्यो । समूह बी मा रहेको वेल्स इङ्ल्यान्डलाई पछि पार्दैै ६ अंकसहित समूह बिजेता बन्यो । इङ्ल्यान्ड भने समूहको अन्तिम खेलमा स्लोभाकियासँग गोलरहित बराबरी खेलेपछि तीन खेलबाट ५ अंक बटुल्दै अन्तिम १६ मा पुग्यो । यसअघि भएका चारवटा भिडन्तमा वेल्सले जित निकाल्न सकेको थिएन । रसियाले तीनमा जित निकालेको थियो भने एउटामा बराबरी भएको थियो ।

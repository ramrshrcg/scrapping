शीर्षक,विवरण
दुई सिपालु नेपाली आत्मा,"करिब सात दसकको उमेरमा गाउँ, देश र विदेशका दुःखसुख भोग गर्न पाउने भाग्यमानी नेपाली आत्मामध्ये पंक्तिकार पनि एक हो । आफू र परिवारलाई समेत दुःखसुख चाहेजसरी पुगे पनि हाम्रो प्यारो देश थलिएको र संसारभर डुल्दा नेपाली हरियो पासपोर्टलाई विदेशीले अपमान गरेको पीडाले पिरोलिरहन्छ । केही गर्नैपर्छ भनी खोजिहिँड्दा नेपालका धेरै आत्मासँग भेट्न र चिन्न पाइयो । भेटेका नेपाली आत्मामध्ये आफ्नो मनले अलिबढी ठीक फेला परेका छन् डाबाबुराम भट्टराई र रामेश्वर खनाल । यी दुईमध्ये डा बाबुराम भट्टराईका गुण र अवगुण यस्ता छन् । बाबुरामजीको सर्व श्रेष्ठ गुण हो शिक्षामा श्रेष्ठता हासिल गरेको विलक्षण प्रतिभाले साह्रै फोहोरी, अप्ठ्यारो, बाँगोटिंगो काम राजनीति गर्ने अठोट । आधुनिक समाजमा राजनीति र जीवन भनेको औंलाको नङमासुजस्तै हो । राजनीतिरूपी नङले ठीकसँग काम गरेन भने जीवनरूपी मासुले दुःख पाउँछ । राजनीति भनेको तरबार, दरबार र बन्दुक चलाउने, जन्मै राजा र षड्यन्त्र, जालझेल, निषेध, दमन, भ्रष्टाचार, डनगिरी, दादागिरीदेखि चाकडी गर्ने मानिस मात्रले गर्ने हो भन्ने मान्यता गलत रहेछ । कर्म गर्नेले, कलम र प्रविधि चलाउन जान्ने, इमानदारले गर्ने रहेछ राजनीति । यस्तैले नेतृत्व दिनुपर्ने रहेछ । यही महत्वव बुझेर बाबुरामजीले राजनीतिमा लागेर केही गरी सबैलाई प्रेरित गरेका हुन् जस्तो लाग्छ । यस्तो जटिल र फोहोरी काम गर्न सानो साहसले पुग्दैन । नेपालका शिक्षित र जान्नेहरूले यसरी जोखिम उठाएको कमै देखिन्छ। बाबुरामजीको दोस्रो असल गुण हो, तीनखाले उच्च प्रविधि शिक्षा जसलाई पंक्तिकार थ्री इन वान क्वालिफिकेसन' भन्न रुचाउँछ । बाबुरामजीले एसएलसी र आईएस्सीमा बोर्डफस्ट भएपछि पहिलो डिग्री आर्किटेक्चर लिए, जसले मानिस बस्ने भौतिक संसारको सुन्दर नक्सा बनाउँछ । दोस्रो डिग्री अर्बन प्लानिङ लिए जुन शिक्षाले सुन्दर र सभ्य सहर निर्माण गर्न सघाउँछ । तेस्रो डिग्री पीएचडी राजनीतिक अर्थशास्त्रमा गरे, जुन विषय देशलाई समृद्ध बनाउने नीति र विचारका लागि अति महत्ववपूर्ण मानिन्छ । देशको राजनीतिक नेतृत्व गर्न अति नै महत्ववपूर्ण यस्तो शिक्षा प्राप्त गर्ने नेपाली बिरलै हौंला । बाबुरामजीले माथिका सबै डिग्र्री संयोगवश भारतबाट गरेका हुन् । यसैले पनि उनलाई भारतवादी, भारतपरस्त, भारतीय एजेन्ट आदि अनेक आरोप लाग्ने गरेको सुनिन्छ । पंक्तिकारको ठहरमा बाबुरामजी भारतविज्ञ हुन्, शिक्षाको सम्बन्धले हेर्दा । राजनीतिक सम्बन्धको पाटोबाट हेर्दा उनी पूर्वमाओवादी अनि कम्युनिस्ट भएकाले चीनपरस्त नभई चीनविज्ञ हुन् । नेपालको राजनीतिक व्यवस्थापनको लागि भारत र चीनविज्ञ भएकै राम्रो हो । जन्मले विपन्न परिवार, गाउँ र भूगोलमा भएकाले बाबुरामजीले नेपाली समाजको यथार्थ धरातल आफैंले भोगेका छन् । नेतृत्वमा चाहिने महत्ववपूर्ण गुण यो पनि हो । अध्ययनले सबै कक्षा र तहमा सर्व श्रेष्ठ रहेछन् उनी । स्कुल, कलेज सबैमा पहिला । विलक्षण प्रतिभा र कठोर मेहनतबिना यस्तो सम्भव हुँदैन । विकास भनेको बुद्धि र मेहनतको खेल हो । राजनीतिक नेतृत्वमा हुने योभन्दा राम्रो गुण के हुन सक्छ ? पंक्तिकार भन्छ बाबुरामजस्तो विलक्षण प्रतिभाको संयोगले नेपालमा जन्म भएको रहेछ । जन्म शिक्षापछि कर्मको कुरा आउँछ । बाबुरामको सबैभन्दा महत्ववपूर्ण कर्म सामन्ती राजतन्त्रको अन्त्य हो । हाम्रो नेपालको स्थापना पूर्वमहाराज पृथ्वीनारायण शाहबाट भयो । कुनै बेला यो शासन ठीकै थियो होला । आज पनि केही मुलुकमा राजतन्त्रले काम गरिरहेकै छ । तर नेपालको लामो इतिहास र संसारको राजनीतिक गतिशीलताको दृष्टिकोणबाट हेर्दा जन्मैले राजा हुने चलनले काम गर्दो रहेनछ भन्ने प्रमाणित भइसकेको छ । मैले पनि राजा वीरेन्द्रसँग पञ्चायतकालमा नजिकबाट काम गरें । व्यक्ति ठीक भए पनि प्रणाली खराब भएपछि विकासले गति लिन नसक्ने रहेछ । झन् व्यक्ति राजा नै खराब भए भने झन् ठूलो क्षति हुने रहेछ । त्यसैले शासन भनेको त जनताको, जनताले र जनताका लागि गरिने कालान्तरमा राम्रो हुने रहेछ । लोकतान्त्रिक प्रणालीमा पूर्वराजा र उनका परिवारदेखि सबैलाई उत्तिकै अवसर हुने रहेछ । पंक्तिकार पनि यसैमा विश्वास गर्छ । बाबुरामजीले नै नेतृत्व गरेको राजतन्त्रविरुद्धको आन्दोलन ठीक थियो, सबै नेपालीका लागि । यो काम धेरै जोखिमपूर्ण थियो । ज्यानको बाजी राखेर बोर्डफस्टजस्तो मान्छे राजतन्त्र हटाउन लागिदिँदा धेरै नेपालीलाई प्रेरित गरेरै गणतन्त्र सम्भव भएको हो । गणतन्त्र स्थापनापछि अन्योलपूर्ण रहेको शान्ति प्रक्रिया सहज बनाउने साहस पनि बाबुरामजीले गरे । अर्थमन्त्री हुँदा सरकारको ढुकुटी बलियो बनाउन राजस्व संकलन दोब्बर गर्ने कामको नेतृत्व बाबुरामजीले नै गरे । यहींबाट बाबुरामजीसँग रामेश्वर खनाल जोडिए । प्रधानमन्त्री हुँदा काठमाडौंलगायत सहरहरूको साँघुरो सडक फराकिलो बनाउने र मादक पदार्थ सेवन (मापसे) गरेर सवारी साधन चलाउन नपाउने नियम लागू गराउने हिम्मत गरेर जनतालाई राहत दिने काम गरे बाबुरामले । यहींबाट पूर्व एआईजी गणेशराज राई जोडिए । कुनै पनि सरकारले गर्न नसकेको काम गरेरै देखाए उनले । यसबाट देश र जनतालाई भएको धनको लाभ र कष्ट हरणको हिसाब गर्नै बाँकी छ । हिसाब खर्बौं हुनेछ, अमूल्य हुनेछ । नेपालको गणतान्त्रिक संविधान भलै अपुरो छ, त्यो संविधान बनाउने कामको नेतृत्व बाबुरामले लिएर अक्षरशः पढे, लेखे र सक्दो जनमुखी बनाए । बोल्ने, बोलेको लेख्न सक्ने र लेखेको गर्ने सबै गुण एक मानिसमा बिरलै हुन्छ । बाबुरामजीमा करिब यी तीनै गुण देखिन्छ । नेपालको राजनीतिक इतिहासमा सायदै कोही नेपाली नेतृत्वमा यति धेरै गुण छ । डा भट्टराईसँग नजिकबाट संगत गरेको वर्ष दिनभन्दा बढी भयो । भोगाइ, उमेर, ज्ञान र धनले पंक्तिकार अलिक थेत्तर (घमण्डी होइन) भइसकेको मानिस हँु । राजा वीरेन्द्र, इराकी शासक सद्दाम हुसैन, तान्जानियाका माक्र्सवादी नेता जुलियस नैरेरे र नेपाली कांग्रेसका नेता गिरिजाप्रसाद कोइराला जस्ताहरूको शासन र राजनीतिमा पनि नजिक बसेर काम गरेकोले हतपत मानिसलाई पत्याउन छोडेको हुँ । भोट माग्ने काम पनि तीन दसक गरेकै हुँ । बाबुरामसँग लगातार संगत गरेपछि यिनको विकल्प मेरो आत्माले भेट्न सकिरहेको छैन । यिनी ब्रिलियन्ट (तीक्ष्ण) त छँदैछन्, लगातार १६ देखि १८ घन्टा खट्छन् । विज्ञान, प्रविधि, दर्शन, समाज, राजनीति, अर्थनीतिबारे आफूलाई अपडेट गरिरहन्छन् । ६२ वर्षको उमेरमा स्वास्थ्यस्थिति पनि राम्रो छ उनको । नेपाल समृद्ध हुन सक्छ र बनाउन जीउ छोड्नुपर्छ भन्न भावना देख्छु उनमा । यति धेरै ज्ञान, सीप, आँट, अठोट र धैर्य भएको नेपाली आत्मा यो धरतीबाट रूपान्तरण हुनुअघि नै भरपूर उपयोग गर्न पछि पर्नु हुँदैन । म बूढो गलत वा फरक हुन सक्छु, तर मेरो निक्र्योल यही हो । बाबुरामजीको कमजोरी पक्षको चर्चा गरौं । बाबुरामजी एक मानिस हुन् । उनका जति असल गुण छन्, कमजोरीहरू पनि त्यत्तिकै । अन्तर्मुखी पहिलो कमजोरी हो । मानिसहरूले बाबुरामलाई मन नपराउने कारण यही स्वभावको कारण रहेछ । धेरैको आलोचना र सुझावपछि बाबुरामले आफ्नो अन्तर्मुखी स्वभावलाई बहिर्मुखी र हंसमुखी बनाउँदै लगेका छन् । उनको राजनीतिक शिक्षा सत्ताबाहेक अरू सबै भ्रम हो' बाट सुरु भएकाले अहिलेसम्म त्यसको धङधङी रहेको महसुस हुन्छ । तर अहिले गतिशील लोकतन्त्रको दर्शनलाई आत्मासात गर्नुले यो धङधङी सकिँदै गएको बुझिन्छ । यसको पुष्टि नयाँ शक्ति पार्टीको विधान र राजनीतिक दर्शन तथा तयार भएका विधि र संहिताहरू उनकै नेतृत्वमा बनेर लागू भएकाले स्पष्ट छ । बाबुरामजीको अनुहारको लोकप्रियता र क्षमतालाई बुझ्नेहरूमा उनलाई उपयोग गरेर आफू शक्तिशाली हुन चाहने लोभी स्वार्थीको भीड कम छैन । परिवार, नातेदार, नजिकका चाकरीदार राजा वीरेन्द्र, गणेशमान सिंह, गिरिजाप्रसाद कोइरालाको जस्तै समस्याले बाबुरामजीलाई पनि छोडेको छैन । यस्तो समस्या न्यूनीकरण गर्न नयाँ शक्तिको विधानमा दलको सदस्यलाई सार्वभौम अधिकार दिइएको छ । नेताले टीका लगाएर नेतृत्व छान्न पाउँदैन । यसले नेतृत्वलाई स्वेच्छाचारी हुनबाट जोगाउनेछ । बाबुरामले गरेका कामको कमजोरी केलाउँदा पहिलोपटक आफैं प्रधानमन्त्री हुँदा संविधान बनाउन नसक्नु हो । जनयुद्धमा निर्दोष नागरिक पनि मारिएकै हुन् र दुःख पनि पाएकै हुन् । युगान्तकारी काममा क्षतिखती हुनु स्वाभाविक नै हो । हतियारधारीलाई हराउन हतियारको प्रयोग गर्दा लडाइँ हुने नै भयो, युद्धमा नोक्सानी पनि हुने भयो । आन्दोलनमा भएको खतीक्षति व्यक्तिगत बदनियत वा कमजोरीले भन्दा पनि धेरैजसो परिवेशजन्य घटनाले भएको वा हुन्छ । गुणदोषको सूची लामो छ, संसारमा कोही पनि मानिस अपरिहार्य छैन र हँुदैन । त्यसैले बाबुरामजी पनि अपरिहार्य होइनन्, महत्ववपूर्ण भने अवश्य हुन् । बाबुरामजीबारे आज यति नै । अद्भूत लागेको अर्को गजबको आत्मा हुन् रामेश्वर खनाल । उनीसँगको चिनारी एन्टेना फाउन्डेसन नेपालले मेरो जिन्दगी मेरो विश्वास कार्यक्रम' मा नेपालभरका असल काम गर्ने २६ जनालाई छान्दा हामी दुई पनि थियौं । अर्थ सचिवबाट राजीनामा गरेपछि उनीजस्तो सिपालुले राजनीतिमै प्रवेश गर्नुपर्छ भन्ने कुरा गर्न जाँदा उनकै घरमा भेट भएको हो । त्यसबेला म एउटा साँच्चिकै प्रणालीमा चल्ने वैकल्पिक लोकतान्त्रिक दलको निर्माण वा खोजीमा थिएँ र यो अभियानमा खनालजस्तो सिपालु र चोखो मान्छेलाई संलग्न गराउन चाहन्थें । वैकल्पिक लोकतान्त्रिक दल नेपालमा चाहिन्छ भनेरै ०५६ सालमा कांगे्रस छोडेदेखि नै निर्माणमा लागिपरेको थिएँ । नयाँ शक्तिमा संलग्न हुनुअघिसम्म ६ वटा प्रयासमा पंक्तिकार असफल भइसकेको थियो । सजिलो रहेनछ, राम्रो काममा समाज जुटाउन । खनालजीको बोलाइ, लेखाइ र गराइको तादात्म्य र मिठास देखेर म ज्यादै प्रभावित भएको थिएँ । बाबुरामजीको भन्दा अझ सरल र मीठो लाग्छ, खनालजीको शैली । यस्ता मानिस राजनीतिमा आउनैपर्छ भन्ने मान्यता राख्थें । राजनीतिमा रामेश्वरजीलाई संलग्न गराउन बाबुरामजी र रवीन्द्र मि श्रजीसँग निकै कुरा चल्थ्यो । उनीहरू दुवैजना र मैले पनि रामेश्वरजीप्रतिको आकर्षण धेरै देख्ने गथ्र्यौं । किनकि उनी असल मात्र होइन, हामी भएकामध्ये आफ्नो विषयमा धेरै जान्ने मान्छे पनि । बाबुरामजीले हामीले राखेका सर्त मान्ने र दललाई लोकतान्त्रिक विधिमा लैजाने सर्तमा हामी दुई नयाँ शक्ति पार्टी निर्माणमा हौसलाका साथ जुट्यौं । यस्तै हौसलासहित हामीसँग धेरै विषयविज्ञहरू, अनुभवी साथीहरू जोडिए । मधेसको अनुहारमा टावरिङ पर्सनालिटी रामचन्द्र झा र देशव्यापी महिला अधिकार सञ्जाल सफलताका साथ सञ्चालन गर्ने लिली थापा पनि साथै हुँदा हौसला त्यसै राम्रो हुने भयो । नेपालको राजनीतिक दलमा संयोगवश यतिधेरै सिपालुहरू एक ठाउँमा संगठित भएको सायद पहिलो दल हो, नयाँ शक्ति । यसैको आधारमा बाबुरामजी, रामेश्वरजीलगायत हामी सबैले सञ्चारको विभिन्न माध्यमबाट ०७४ सालमा नयाँ शक्ति सरकारमा जान्छ भन्यौं । जनलहर राम्रो बन्यो । उत्साह धेरै उठ्यो । तीसबुँदे आचारसंहिता गज्जबको बन्यो । १५ पेजको आर्थिक कार्यविधि रामेश्वरजी आफैंले मेहनत गरेर बनाई प्रस्तुत गरे । यी दुवै दस्ताबेज पढेर म खुसीले भावविभोर हुन्थें । नेपाललाई सुशासन दिने कल्पनाको युगान्तकारी सुरुआत हुने भो जस्तो लाग्थ्यो । नयाँ शक्ति दलको विधान प्रत्यक्ष लोकतन्त्र (सदस्य सार्वभौम) र समावेशी (५ क्लस्टर) सिद्धान्तसँग मिल्ने खालको बन्यो । यो विधान कुनै अरू राजनीतिक दलको भन्दा अलग र असल बन्यो । यो विधान मस्यौदालाई हामी सबैको सामुन्ने रामेश्वरजी आफंैले अन्तिम रूप दिएका हुन् । मैले बाबुराम भट्टराई र रामेश्वर खनालसँग केही लिनु छैन । न यिनले लिनेवाला नै छन् । मेरो चासो र चिन्ता यति मात्र हो, मेरो मातृभूमि नेपाल हाम्रै खराब राजनीतिक संस्कारले यति धेरै थलिएकी छन्, कसरी हामीले मिलेर यिनलाई सुस्वास्थ्य र समृद्ध बनाउने भन्ने मात्र हो । नयाँ शक्तिको आर्थिक नीति रामेश्वरजीले धेरै मेहनत गरेर तयार गरेका हुन् । आर्थिक नीतिको सारांश नेपालका प्रमुख उद्योगपति र व्यापारीहरूलाई रामेश्वरजीले यति गज्जबले प्रस्तुत गरेका थिए कि खुसी नहुने कोही थिएनन् । समिट होटेलको प्रस्तुतिमा पंक्तिकार खुसीले रोएको थियो । रामेश्वरजीसँग लगातार वर्ष दिन काम गर्दा हर्ष र ऊर्जा मिल्थ्यो । सारै सरल, चोखो र स्पष्ट मान्छे । कञ्चन चामल जस्तै, कलकल छहरा जस्तो विचार र अभिव्यक्ति । साधा जीवन जिउन, पैदल हिँड्न, भुइँमा बस्न रुचाउने । आजको आडम्बरी, अहंकारी, ठालू समाजमा को हुन्छ यस्तो ? नेपालको म्याक्रो इकोनोमिक्स र नेसनल एकाउन्टिङमा खनालजतिको अभ्यस्त र जान्ने कमै होलान् । बाबुरामजीलाई अर्थमन्त्रीमा सफल बनाउने मुख्य हात खनालजीकै हो । उनको यही असल गुण बुझेर होला बाबुरामजीले अति नै श्रद्धा गर्ने नेपालीमा एक नम्बरमा खनालजी नै पर्नुपर्छ । । मेरो लागि पनि बाबुरामजी भन्दा बढी श्रद्धा गर्ने व्यक्ति नै रामेश्वर खनालजी हुन् । रामेश्वरजी पनि मानिसै हुन् । उनको कमजोरीमध्ये ठूलो कमजोरीमा अधैर्य स्वयं आफैंले भनिसकेका छन् । आफूले भनेको कुरा भएन भने सहने कम, मन दुखाउने बढी । सीधा हिँड्न खोज्ने समाज बांगोटिंगो हिँडेको देखेर दुःखी भइहाल्ने । उनलाई चिन्ने साथीहरू भन्ने गर्छन्, ब्रिलियन्ट मानिस, कञ्चन मन, तर राजनीतिको फोहोरमा कसरी टिक्न सक्छन् ? नयाँ शक्तिको प्रणाली निर्मातामध्येका मुख्य सदस्य हुन् रामेश्वर । सबैभन्दा ठूलो योगदान उनकै छ । एक अंशमात्र धैर्य हुनासाथ उनी परमब्रह्म हो । यो कमजोरी ठूलो होइन, सच्याउन सक्छन् । नयाँ शक्तिमा यी दुई आत्मा एक ठाउँमा भए म बूढो हलीको हलो यसमा गज्जबले जोड्ने थिएँ' भनेर यिनी दुवैलाई भनेको हुँ । भयो पनि त्यसै । मैले नेपाललाई २० वर्षभित्र संसारकै पहिलो अर्गानिक कृषि पर्यटनको देश बनाउने भनेर माइक्रो तहमा काम गरिरहेकै हो । नयाँ शक्तिमार्फत म्याक्रो तहमा पुग्न सकिन्छ भने किन नजोडिने भनेर खुसीसाथ जोडिएको हो । अर्थतन्त्रमा कृषि, त्यसमा पनि अर्गानिक कृषिको भूमिका अतुलनीय छ । यसमा परिपूरक हुन सक्छु भनेर कस्सिएर लागेको हुँ । यसै साथ हामीसँग पूर्वाधार, शिक्षा, स्वास्थ्य, सुरक्षा, उद्योग, व्यापार आदि क्षेत्रमा विशिष्ट सफलता हासिल गरेका सिपालु व्यक्तिहरू संलग्न भएका छन् । त्यस्तै ज्येष्ठ, बयस्क र युवाको सम्मि श्रण पनि राम्रै बन्दो छ । नेपालका राजनीतिक दलहरूले पूर्व ब्रिटिस गोरखा सैनिक र सिंगापुर पुलिस तथा भारतीय गोरखा सैनिकहरूको विशाल सीप, क्षमता र स्रोत चिनेर प्रयोग गर्न सकेका छैनन् । नयाँ शक्तिले भरपूर उपयोग गर्न तयारी गर्दैछ । नयाँ शक्तिले तयार गरेको विचार, नीति र कार्यक्रमलाई संघ, प्रान्त, जिल्ला हुँदै स्थानीय तहसम्म लगेर जनतामाझ पुर्याउनुपर्छ । यो हुनुपर्ने जसरी भएन । यहींबाट हामी सबैको विशेषगरी बाबुरामजीको कमजोरी देखा पर्यो । यसो हुनको कारण हामी बीचकै अक्षमता, लोभ, लालच, स्वार्थ, अविश्वास, फरक शैली हो । यसैबेलादेखि रामेश्वरजीको मन दुःखेजस्तो लाग्छ । आफैंले दुःख गरेर बनाएको प्रणाली उपयोग नगरी सबैले आआफ्नै शैलीमा पुरानै डम्फु बजाएपछि कसको मन दुख्दैन र ? देश बनाउने ठूलो सपना बोकेर, हौसिएर गरेका काम सामुन्नेमै सेलाएर, हेलाएर, क्रमशः जाँदा कसको मन भाचिँदैन ? मानिस बस्ने समाजमा कमजोरी, कमी र समस्या आउने भएकैले समाज व्यवस्थापन गर्न राजनीतिक प्रणाली बनेको होला । बनेपछि बिग्रने र बिगे्रपछि बन्ने नियमै हो । बिग्रिरहन्छ, बनाउनकै लागि संगठन र प्रणाली चाहिएको । नयाँ शक्ति पनि त्यही नै हो । यसमा हाम्रो भूमिका भनेको बिग्रेकोलाई सपार्ने र अरू नयाँ कुरा सिर्जना गर्दै जाने हो । मनिसले गरेको त्रुटि मानिसले नै सच्याउनुपर्छ । पंक्तिकार चिन्तित छ, कतै नेपालका जान्ने सिपालु विद्वान्हरू बल्लबल्ल राजनीतिमा रुचि राख्दै लोकतान्त्रिक राजनीतिमा नेतृत्व गर्न अग्रसर भइरहेको परिवेशमा फेरि कतै धक्का लाग्ने त होइन ? यसो हुन गयो भने न बाबुराम, न रामेश्वर, न मदन राई, न रामचन्द्रलाई नोक्सान हुनेछ, नोक्सान त गलत राजनीतिक संस्कृतिले थलिएको मातृभूमि नेपालको हुनेछ । यो कुरा हामी सबै प्रविधिले सम्पन्न र व्यक्तिगत लोभमुक्त भएका तथा पारिवारिक दायित्व कम भएका सबैले सोच्नैपर्छ । नेपाली समाज बिग्रेकैले त हामी चाहिएको हो, केही सपार्न । नजान्ने भएरै त हो पछि परेको । हामी जान्नेले नै हो जान्न सघाउने । हुन्छ र हुँदैन भन्ने दुई कुरामा हामी हुन सकेकाहरूमा पर्छौं । हामी भयौं भने अरू किन नहुने ? भलै हुनलाई जादुजस्तो वा चाहेजस्तो नहोला । तर गरेपछि एक त किन नहोला ? एकले एक गर्दै लैजान सकियो भने १० वर्षमा नभए ५० वर्षमा होला । हाम्रो पालामा नभए हाम्रो सन्ततिको पालामा किन नहोला ? म त सबै सिपालु, इमानदार, सक्षम, विद्वान् नेपालीलाई हार्दिक अपिल गर्न चाहन्छु बाबुराम भट्टराई र रामेश्वर खनाललाई आआफ्नो कमजोरी सच्याउँदै मिलेर कोरेको प्रणालीको गोरेटोमा फेरि हिँड्ने प्रयास गरौं । म, हामी धेरैधेरै सिपालु साथीहरू तपाईंहरूसँग जोडिएर आशा गरिबसेका छौं । साथ सहयोग र सुधार गर्न हरदम तयार छौं । थलिएको मातृभूमिलाई स्वस्थ र समृद्ध बनाउन बलिदान गर्न तयार छौं । मैले बाबुराम भट्टराई र रामेश्वर खनालसँग केही लिनु छैन । न यिनलाई नै व्यक्तिगत लाभ हुने गरी केही दिनु नै छ । न यिनले लिनेवाला नै छन् । मेरो चासो र चिन्ता यति मात्र हो, मेरो मातृभूमि नेपाल हाम्रै खराब राजनीतिक संस्कारले यति धेरै थलिएकी छन् कि कसरी हामी नेपाली छोराछोरीले मिलेर यिनलाई सुस्वास्थ्य र समृद्ध बनाउने भन्ने मात्र हो । म त त्यसै पनि उमेर सकिएको मानिस, बाबुराम र रामेश्वर खनालको पनि धेरै समय बाँकी देखिँदैन । थलिएको आमालाई उपचार गर्ने सीप र क्षमता भएको र यहाँको समाजले आशा गरेको नागरिकहरूमा हामी नै हौं ।"
प्रशासनमा कोतपर्व,"नेपालको इतिहासमा १९०३ असोज (१९ सेप्टेम्बर १८४६) मा राणाशासन कायम गर्न जंगबहादुर राणाले आफ्ना विरोधी उच्च भारदार ४० जना पाँडे, चौतरिया, थापा र बस्नेतहरूलाई बडामहारानी राजेन्द्रलक्ष्मीको आदेशमा कोतमा राति बोलाउन लगाएर गरेको सामूहिक हत्यालाई कोतपर्व' भनिन्छ । जंगबहादुर राणाले कोतपर्वपछि आफूलाई प्रधानभन्त्री र प्रधानसेनापति घोषित गर्न लगाएर हासिल गरेको निरंकुश शक्तिले १०४ वर्षसम्म राणाशासन कायम भयो । हिंसाको अन्त्य हिंसाबाटै हुन्छ भनेजस्तै जंगबहादुरका छोरानातिहरूको पनि धीरशमशेरका छोराहरूबाट हत्या गरियो । जंगबहादुरले प्राप्त गरेको श्री ३ महाराजको पदवी कायम राख्न आफ्नो नामको पछाडि जबरा लेख्ने चलन त्यसपछिका राणाशमशेर प्रधानमन्त्रीले चलाए । रोलवाला र तिनका सन्तान राणाहरूले अहिले पनि जबरा लेख्ने चलन छ । नेपालको प्रशासनिक इतिहासमा २०४९ साल कात्तिक २१ गते शुक्रबारलाई तत्कालीन प्रधानमन्त्री गिरिजाप्रसाद कोइरालाले गरेको निजामती प्रशासनमा सेवा अवधि, उमेर र पर्चा खडा गरेर बर्खास्त गरिएको कार्यलाई प्रशासनिक कोतपर्व' भन्ने गरिएको छ । २०४८ सालको आमनिर्वाचनमा कांग्रेसले २०५ सिट भएको प्रतिनिधि सभामा ११२ सिट जितेर बहुमतको सरकार बनायो । कांग्रेसमा बीपीको देहावसानपछि नेतात्रय गणेशमान, कृष्णप्रसाद भट्टराई र गिरिजाप्रसाद कोइराला भएकोमा निर्वाचन जितेर सांसद भएको नाताले गिरिजाप्रसादले प्रधानमन्त्री हुने मौका पाए । नपाउनेले केरा पायो बोक्रैसमेत खायो' भनेजस्तै राजनीति र प्रशासनमा भद्रगोल मच्चाउने अभियानको सुरुआत यहींबाट गरियो । जंगबहादुरले आफ्ना भाइ र अन्यको सहयोगमा कोतपर्व मच्चाएजस्तै गिरिजाप्रसादले कांग्रेस समर्थक उरन्ठेउला, अवसरवादी ठेटना कर्मचारीको लहलहैमा लागेर निजामती सेवा ऐन, नियममा संशोधन गरी तत्काल लागू हुने गरेर ३० वर्ष सेवा अवधि र ५८ वर्ष उमेर पुगेका करिब सात हजार कर्मचारीलाई अवकाश दिए । यसले प्रशासनका उच्च तह मुख्य सचिवदेखि पियनसम्मको जागिर गयो । यतिले पनि चित्त नबुझेर २० वर्ष सेवाअवधि पुगेका कांग्रेस समर्थकबाहेकका भनेर छानीछानी अवकाश दिइयो । यसले प्रशासनमा योग्य, दक्ष, स्वाभिमानी र इमानदार राष्ट्रसेवकको रिक्तता महसुस हुन गयो । काठमाडौं उपत्यकाका रैथानेहरूले शैक्षिक अवसर र अन्य कारणले उमेर १६ वर्ष पुग्नासाथ जागिर खाने चलनले ४६ वर्षको उमेरमै प्रशासनमा उच्च तहमा रहेका धेरैले ३० वर्ष पुगेकाले अवकाश पाए । यसले काठमाडौंका रैथानेहरूमा आक्रोश हुन गयो । त्यसको विस्फोटन प्रशासनमा कांग्रेसीकरण गर्ने गिरिजाप्रसादको प्रयास कांग्रेसकै सर्वमान्य नेता तथा लौहपुरुष गणेशमान सिंहको असन्तुष्टिले सफल हुन सकेन । अवकाशमा परेकालाई करारमा सचिव, मुख्य सचिव राख्न बाध्य पारियो । लोकसेवा पास गरेर आफ्नो योग्यता र दक्षताले स्थायी भएका राष्ट्रसेवकको ठाउँमा करारे सचिवले प्रशासनमा लथालिंग र भताभुंगको अध्याय सुरु हुन गयो । करारे सचिवहरू दुई वर्षको करार सकेर २०५१ साल कात्तिकमा अवकाश पाए । ३६ सेको असहयोगले गिरिजाप्रसादले मध्यावधि निर्वाचनको घोषणा गरेकाले निर्वाचनमा लागू भएको आचारसंहिताका कारण मन्त्रालयमा भएका वरिष्ठ सहसचिवहरूलाई कायममुकायम मुकरर गरियो । मध्यावधि निर्वाचनमा एमाले सबैभन्दा ठूलो दल भएर अल्पमतको सरकार गठन गर्यो । यसैबीच गिरिजाप्रसादले २० वर्ष पुगेकालाई पर्चा खडा गरेर अवकाश दिइएकोमा सर्वोच्चले न्याय माग्न जाने सबैलाई पुनर्बहाली गराइदियो । एमालेको अल्पमतको सरकारले २०५१ फागुनमा नौजना सचिवलाई कांग्रेससमर्थक ठहर्याएर अतिरिक्त समूहमा हाजिर गरायो । कांग्रेस सरकारले पूर्वाग्रह राखेर अवकाश दिएर पुनर्बहाली भएका सहसचिवहरू खोजीखोजी एमालेले सचिव बनायो । निजामती कर्मचारी लोक सेवा पास गरेर आफ्नो योग्यताले जागिर खाएकालाई कांग्रेस, एमाले र राजावादी भनेर वर्गीकरणको सुरुआत यहींबाट भयो । वास्तवमा निजामती कर्मचारीलाई राष्ट्रसेवक भनिएकाले कर्मचारीले देशको प्रचलित ऐननियमको अधीनमा रही राजनीतिक नेतृत्वले दिएको उचित निर्देशन पालन गरेकै हुन्छन् । सच्चा राष्ट्रसेवक कुनै दलको नभई राष्ट्रकै हुन्छ । बहुदलीय व्यवस्थामा सरकार फेरबदल हुनु सामान्य मानिन्छ । निजामती कर्मचारीहरू स्थायी सरकारको रूपमा काम गरिरहेका हुन्छन् । बेलायतका मेकियाभेलीले निजामती प्रशासनमा योग्यताको आधारमा कर्मचारी छनोट गर्ने मेरिटोक्रेसी व्यवस्थाको सुरुआत गरे । भारतमा अंग्रेज शासन कायम गर्न यसले महत्ववपूर्ण भूमिका खेलेको मानिन्छ । अमेरिकामा राजनीतिक नेतृत्वमा परिवर्तन हुनासाथ सम्पूर्ण निजामती कर्मचारीको फेरबदल गर्ने स्पोइल सिस्टमको चलन रहेकोमा पछि राष्ट्रपतिको हत्यामा यसरी हटाइएका कर्मचारीको संलग्नता देखिएपछि त्यहाँ पनि बेलायती मेकियाभेली मेरिटोक्रेसी सिस्टम नै लागू गरियो । नेपालमा २०४७ साल माघमा अन्तरिम सरकारका प्रधानमन्त्री कृष्णप्रसाद भट्टराईले केही अञ्चलाधीश र मन्त्रालयका सचिव र प्रमुख जिल्ला अधिकारीहरूलाई हटाउँदा काठमाडौं क्षेत्र नम्बर १ बानेश्वर सिडिओ टोल र अन्यका प्रभावशाली कर्मचारीले उनलाई निर्वाचनमा हराउन ठूलो भूमिका खेलेको भनिन्छ । गिरिजाप्रसादलाई मध्यावधि निर्वाचन २०५१ मा हराउनमा र त्यसपछि गठित एमालेको अल्पमतको सरकार हटाउनमा पनि पर्दा पछाडिबाट निजामती कर्मचारीले नै भूमिका खेलेको अनुमान गरिएको छ । यसरी प्रशासनमा सुरु गरिएको राजनीतीकरण राम्रो मान्छेको ठाउँमा हाम्रो मान्छे भनेर पार्टीसमर्थक, गुटसमर्थक र व्यक्तिसमर्थक हुने परिपाटी छ । पञ्चायतकालमा निजामती कर्मचारीको सरुवाबढुवामा रकम लेनदेनको प्रचलन थिएन । २०४७ को राजनीतिक परिवर्तनपछि कर्मचारीबाटै पार्टीको नाममा रकम संकलन गर्ने चलन सुरुआत गरियो । यसरी उठाउने रकम काम भएपछि लिने चलन रहेकोमा २०६३ को राजनीतिक परिवर्तनपछि काम हुनुअगाडि नै रकम संकलन सुरु गरियो । राजनीतिक अस्थिरता र नौमहिने सरकारको चलनले मोबाइलमा पोस्टपेड र प्रिपेड भनेजस्तै कर्मचारीबाट रकम संकलनमा पनि प्रिपेडको व्यवस्था लागू हुन गयो । मन्त्रीहरूको मालदार मन्त्रालय र कर्मचारीहरूको अतिरिक्त आमदानी हुने ठाउँमा जाने होड नै चलेको पाइएको छ । यसको प्रत्यक्ष असर मन्त्रीको फेरबदलपछि नै सचिवहरूको फेरबदल सामान्य भएको छ । नेता गिरिजाप्रसादले गरेको २०४९ को प्रशासनिक कोतपर्वबाट मुक्ति पाउन दलीय स्वार्थबाट मुक्त राष्ट्रिय नेतृत्व मात्र सफल हुने विश्वास गरिएको छ । नेपालमा प्रचलित जनताको नाममा गरिएको असंवैधानिक कार्य गर्ने चलनलाई निकट भविष्यमै हुने निर्वाचनले नै टुंगो लगाउने सम्भावना देखा परेको छ । राजनीतिज्ञ र प्रशासनको मिलिभगतमा विकास खर्च, राजस्व संकलन र वैदेशिक सहयोगमा व्यापक भ्रष्टाचार, महँगी, अनुशासनहीनता तथा जनताले पाउने सेवामा नकारात्मक असर परेको छ । पैसा कमाउनको लागि व्यापारमा लागेकाहरू पनि बिनालगानी अर्बपति हुन पाउने भएपछि राजनीतिमा प्रवेश गर्ने चलनको सुरुआत भएको छ । राजनीति जनताको सेवा नभई पार्टी, गुट र व्यक्तिको लागि अकूत सम्पत्ति कमाउने माध्यम भएको छ । राजनीतिज्ञ र प्रशासनको मिलिभगतले नै २०४९ पछिका धमिजा, लाउडा र चेजयर काण्ड तथा माओवादी लडाकु शिविरको भ्रष्टाचार काण्ड भएका छन् । प्रशासनमा काम गर्ने राष्ट्रसेवकले आफ्नो कर्तव्य उचित तवरले पालन गरेको बेला राजनीतिज्ञले भ्रष्टाचार गर्न नपाएको पनि देखिएको छ । एमालेको अल्पमतको सरकारको पालामा लेभीको चिनी घोटालामा तत्कालीन आपूर्ति सचिवले नेसनल ट्रेडिङ, साल्ट ट्रेडिङ र खाद्य संस्थानलाई इजाजत दिने गरेको सिफारिस लागू हुन गयो । सरकारका वरिष्ठ मन्त्रीहरूले गरेको केडियाको पर्लट्रेडिङलाई इजाजत दिने निर्णय संसद्को सार्वजनिक लेखा समितिको हस्तक्षेपबाट बदर हुन गयो । भर्खरै एनसेल प्रकरणमा प्रधानमन्त्रीले मन्त्रिपरिषद्मा ठाडो प्रस्तावमार्फत गराउन लागेको बिक्रेता जो नेपालबाट सबै सम्पत्ति बेचेर गइसकेको छ, त्यसैबाट कर असुली गर्ने निर्णय गरे । मुख्य सचिवको अनुपस्थितिमा निमित्त मुख्य सचिवको जिम्मेवारी पाएका मन्त्रिपरिषद्का वरिष्ठ सचिव रामकुमार आचार्यले सो निर्णयको मायन्युटिङ नगरेर अर्थ मन्त्रालयमा प्रस्ताव पठाउन लगाएका र अर्थका सचिवहरूले प्रस्ताव नपठाउने अडानले प्रधानमन्त्री र अर्थमन्त्री निर्णय फिर्ता लिन बाध्य भए । यसले ३३ अर्ब रुपैयाँभन्दा बढी राजस्व हिनामिना गर्न खोजिएको तीन दलीय प्रमुख नेताको षड्यन्त्र सफल हुन सकेन । मन्त्रिपरिषद्मा प्रशासनको प्रतिनिधित्व मुख्य सचिवले गरेको हुन्छ । मन्त्रिपरिषद्ले गर्ने निर्णयमा प्रचलित ऐननियमअनुसार गर्नगराउनमा यसले ठूलो भूमिका खेलेको पाइएको छ । मुख्य सचिव डा विमल कोइरालाको अडानले राजाको प्रत्यक्ष शासनकालमा गर्न लागिएको निजामती सेवा ऐनमा पर्चा उठाएर बर्खास्त गर्ने प्रावधान राख्न त्यो बेलाका मन्त्री रमेशनाथ पाण्डे सफल हुन सकेनन् । अर्कोतर्फ मुख्य सचिव डा भोजराज घिमिरेले २०६३ को राजनीतिक परिवर्तनपछि निजामती कर्मचारीमा ट्रेड युनियन र १२ वर्ष कुनै पदमा काम गरेपछि स्वतः बढुवा जसलाई पानी बढुवा भनिन्थ्योको सुरुआत गराए । उद्योग, कलकारखानमा काम गर्ने मजदुरजस्तै निजामती प्रशासनमा पसाइएको यो संघ, संगठन खोल्ने महारोगले सार्वजनिक प्रशासनलाई ध्वस्त बनाउनमा महत्ववपूर्ण योगदान पुर्याएको छ । बनाउन वर्षौंको मेहनत, लगन र धैर्य चाहिन्छ तर बिगार्नुपर्यो भने केही मिनेट नै पर्याप्त हुन्छ । जंगबहादुरले गरेको कोतपर्वबाट आएको एक सय चारबर्से राणाशासन हटाउन राजा र जनताको संयुक्त संघर्षबाट २००७ मा सफल भयो । नेता गिरिजाप्रसादले गरेको २०४९ को प्रशासनिक कोतपर्वबाट मुक्ति पाउन दलीय स्वार्थबाट मुक्त राष्ट्रिय नेतृत्व मात्र सफल हुने विश्वास गरिएको छ । नेपालमा प्रचलित जनताको नाममा गरिएको असंवैधानिक कार्य गर्ने चलनलाई निकट भविष्यमै हुने निर्वाचनले नै टुंगो लगाउने सम्भावना देखा परेको छ ।"
स्थानीय तहको निर्वाचन नै अहिलेकाे बाटाे,"स्थानीय तहको निर्वाचन १९ वर्षपछि हुन लागेकाले जनतामा उत्साह जागेको छ । आफूले रोजेका प्रतिनिधि छान्न पाइने भएकाले उनीहरू उत्साहित भएका हुन् । तर पार्टीका शीर्ष नेताहरूले कतिपय राजनीतिक समस्या हल गर्न नसक्दा निर्वाचनको तिथि टर्ने हो कि भन्ने आशंका पनि व्याप्त छ । तराईत्वमधेसका अधिकांश क्षेत्रमा निर्वाचन पूर्वतयारीका काम गर्न राजधानीकेन्द्रित पार्टीहरूलाई मात्र होइन, निर्वाचन आयोगलाई समेत कठिनाइ भइरहेको छ । संयुक्त मधेसी मोर्चाले निर्वाचन आयोगका जिल्ला कार्यालयहरूमा मंगलबारदेखि सुरु गरेको अनिश्चितकालीन धर्नाले आयोगको कार्यतालिकामा असर पार्ने आशंका बढेको छ । स्थानीय तहको निर्वाचन स्थगित भएको वा तिथि पछाडि लैजानुपरेमा स्थानीय तह मात्रै होइन, प्रादेशिक र संघीय संसद्को निर्वाचन पनि संकटमा पर्नेछन् । जसका कारण देशमा संवैधानिक ब्रेकडाउन' निम्तिने निश्चित छ । अर्थात् अहिलेको महत्ववपूर्ण समय संविधानको कार्यान्वयन हुन सक्ने कि नसक्ने भन्ने दोधारको अवस्था हो । फेरि मधेस वा मधेसी दलहरूलाई बाइपास' वा बेवास्ता गरेर चुनाव गर्दा नेसनल इन्टिग्रेसन' को प्रक्रियामा धक्का लाग्ने सम्भावना बढेर जानु स्वाभाविक छ । गत महिना एमालेको मेचीकाली अभियानका क्रममा सप्तरीमा आधा दर्जन व्यक्तिको मृत्यु हुने गरी भएको हिंसात्मक गतिविधिका कारण बन्न लागेको चुनावी वातावरण बिग्रिएर वैशाख ३१ को लागि घोषित निर्वाचनमा अवरोध पुग्ने खतरा बढाएको थियो । हालै एकीकृत भएको राष्ट्रिय प्रजातन्त्र पार्टीका नवनिर्वाचित अध्यक्ष तथा पार्टी संसदीय दलका नेता कमल थापासहितको टोली पुष्पकमल दाहाल नेतृत्वको संयुक्त मन्त्रिपरिषद्मा सामेल भएपछि स्थानीय तहको निर्वाचन र संविधान कार्यान्वयन हुनेमा विश्वास बढेको छ । मधेसकेन्द्रित दलबाट वर्तमान सरकारलाई दिएको समर्थन फिर्ता लिने घोषणासँगै राप्रपा अध्यक्ष थापा हौसिनुका धेरै कारण हुन सक्छन् । महाधिवेशनपछि राजधानीबाट आआफ्ना घर फर्केका राप्रपाका नेता तथा कार्यकर्ता अध्यक्षको सरकारमा जाने यो निर्णयबाट आश्चर्यचकित पर्नु स्वाभाविक थियो । राप्रपाको १८० डिग्रीको परिवर्तन किन, कसरी र केका लागि हठात् हुन पुग्यो भन्नेबारेमा कार्यकर्तामा मात्र होइन, काठमाडौंका पोलिटिकल एलिट' हरूमा समेत अनेकानेक भ्रम, आशंका र कतिपयमा रोषसमेत प्रकट भएको सामाजिक सञ्जालहरूबाट स्पष्टै बुझ्न सकिन्छ । अझै पनि यसबारेको बहस सेलाइसकेको छैन । तत्पश्चात् देशमा निर्वाचन गतिविधि बढिरहेका बेला फेरि एक्कासि निर्वाचन आयोगले राप्रपाको एकता महाधिवेशनले स्वीकृत गरेको उक्त पार्टीको विधानमा उल्लिखित संवैधानिक राजसंस्थासहितको लोकतन्त्र र सनातन हिन्दु राष्ट्र' को मान्यता नेपालको संविधान २०७२ को भावनाविपरीत भएको भन्दै विधानबाट राजसंस्थासहितको लोकतन्त्र र सनातन हिन्दुराष्ट्र' भन्ने शब्दांश हटाएर मात्रै दल दर्ता गर्ने निर्णय सुनाएको थियो । त्यसपश्चात् राप्रपाबाट निर्वाचन आयोगको मुख्य कार्यालय र देशभरका निर्वाचन आयोगका जिल्ला कार्यालयहरूमा धर्ना तथा जुलस प्रदर्शन भयो । राजधानीमै निर्वाचन आयोगको कार्यालयनजिकै भएको विरोध प्रदर्शनमा व्यापक प्रहरी दमन भई राप्रपाका कयौं कार्यकर्ता घाइते भएपछि पुनः निर्वाचनको वातावरण बिग्रिँदै गएको थियो । माध्यमिक शिक्षा बोर्डको परीक्षा चलिरहेकाले तत्कालको लागि स्थगित उक्त विरोध कार्यक्रम निर्वाचन आयोगले गल्ती नसच्याए चैत १६ बाट राप्रपाले अर्को चरणको आन्दोलन गर्ने घोषणा राप्रपाले गरेको थियो । तर अहिलेसम्म न निर्वाचन आयोगले राप्रपा विधानबाट हटाएको गल्ती सच्याएको छ न त राप्रपाले आन्दोलन नै सुरु गरेको छ । निर्वाचन आयोग पछि नहटेमा राप्रपाले जुनसुकै बेला आन्दोलन सुरु गर्न सक्छ । उक्त घटनाको भोलिपल्टै सत्तासीन राप्रपाले संविधानबाट धर्म निरपेक्षता शब्द हटाई सनातन हिन्दु राष्ट्र कायम गर्न व्यवस्थापिकात्वसंसद्मा संविधान संशोधनसम्बन्धी गैरसरकारी विधेयक दर्ता गराएको छ । तर निर्वाचन आयोगविरुद्ध कानुनी उपचारको लागि न्यायालय जाने भनी राप्रपा आफैंले गरेको निर्णयअनुसार अदालतमा मुद्दा भने दायर गरेको छैन । भागबन्डाका आधारमा तत्कालीन एमाले सरकारको पालामा नियुक्त गरेका अर्काका न्यायाधीशहरू' बाट न्याय पाउने अपेक्षा सायदै राप्रपामा छ । सरकार र दलहरूले राष्ट्रिय हित' लाई पहिचान गर्न सकेको देखिन्न । यस अवस्थामा स्थानीय निकायको निर्वाचन सम्पन्न गरेर संविधान कार्यान्वयनको गतिरोध फुकाउन सकियो भने त्यो कर्म देश र देशवासीको हितमै हुनेछ । सरकारमा गएको यही कारण जनाई पछिल्लोपटक ११ वर्षको अलग भान्छापछि भर्खरै जोडिन पुगेको राप्रपाबाट त्यसका संस्थापक नेता र प्रखर बुद्धिजीवी डा प्रकाशचन्द्र लोहनीले भातत्वभान्छा अलग गर्ने निर्णय गरे । के यसबाट मधेस आन्दोलनले क्रमशः राष्ट्रिय आयाम लिन थालेको हो ? भोलि यसको प्रभाव नेपाली कांग्रेस, एमाले वा माओवादीभित्र पनि देखियो भने परिस्थिति जटिल पनि बन्न सक्छ । कांग्रेसका वरिष्ठ नेता खुमबहादुर खड्काले हिन्दु राष्ट्रको निरूपण जनमतसंग्रहबाट गर्नुपर्ने प्रस्ताव कांग्रेस केन्द्रीय समितिको छलफलमा विधिवत् प्रवेश गराएपछि यो मुद्दा संविधानको कार्यान्वयनसँगै जोडिएको छ । उता छिमेकी देश भारतको नेपालसँग सिमाना जोडिएको सबैभन्दा ठूलो उत्तर प्रदेशमा योगी आदित्यनाथको प्रचण्ड बहुमतबाट भएको सत्तारोहणलाई गाँसको ढुंगा' ठान्नेहरूले खतरा देखेका छन् । विद्यमान संविधानप्रति मधेसी दलहरूको मात्र होइन, राप्रपा र कांग्रेसभित्रका गुटहरूमा बढिरहेको अरुचिलाई पनि नजरअन्दाज गरिहाल्ने परिस्थिति छैन । राजनीति सम्भावनाको खेल हो, त्यसैले संविधानप्रति अरुचि भएकाहरूबीच धुव्रीकरण हुँदै गए वा कार्यगत एकता बढ्दै गएमा त्यसका प्रभावहरू बृहत्ताकार रूपमा फैलिन नसक्ने भन्ने हुँदैन । सबैले भन्ने गरेको १० भरुवा बन्दुकबाट सशस्त्र संघर्ष सुरु गरेको माओवादी १० वर्षभित्रै सत्तारुढ हुन सक्ला भन्ने सायदै कसैले कल्पनासम्म गरेको थियो । फेरि कटुसत्य के पनि हो भने आजभोलि बाह्य आयामको भूमिकालाई चाहेर पनि नजरअन्दाज गर्न सक्ने राजनीतिक वातावरण नेपालमा बनिसकेको छैन । यो ओपन सेक्रेट' नै छ । कमल थापाको पुष्पकमल दाहाल नेतृत्वको सरकारमा सक्रिय सहभागिताको सबैभन्दा महत्ववपूर्ण कारण स्थानीय तहको निर्वाचन आफ्नै नेतृत्वमा गराउने उनको अदम्य चाहना हुनुपर्छ, जुन मानवीय स्वभाव पनि हो । उनले जीवनकै लागि चुनौतीपूर्ण राजनीतिक घडीदेखि संघीय प्रणालीको विकल्पका रूपमा वकालत गर्दै आएको अवधारणा स्थानीय सुदृढ स्वायत्त शासन' को कार्यान्वयन गर्ने योभन्दा उपयुक्त मौका फेरि नआउन सक्छ । उनी जति बहुआयामिक र क्षमतावान् छन्, त्यति नै उनको विरोध हुनु अस्वाभाविक होइन । कमल थापा यसअघि चारपटक देशका स्थानीय विकासमन्त्री भइसकेका छन् । उनकै पालामा स्थानीय तहसम्बन्धी नीति, कार्य क्षेत्राधिकार र संरचनामा आमूल परिवर्तन वा सुधारहरू भएको पाइन्छ, जुन वास्तविकता हो । यसअघि कसैले सम्भव गराउन नसकेको स्थानीय निकाय निर्वाचन सबै पक्षले स्वीकार नगरे पनि उनी गृहमन्त्री भएकै बेलामा सम्भव हुन सकेको थियो । यसकारण राष्ट्र र मूलधारका दलहरू अक्षमताको अन्तिम भीरमा पुगेको अवस्थामा थापाले उनीहरूलाई जीवनरक्षाको हात अघि बढाउनुलाई अन्यथा भन्न नसकिएला । आखिर राजनीतिमा स्थायी शत्रु र मित्रु कोही पनि हुँदैनन् भनिन्छ, तर मुलुकको राजनीति सोचेजस्तो सहज र सरल बाटोमा हिँडेको छैन । यसले धेरैअघि नै बाटो बिराइसकेको छ । अर्कोतिर मधेसी दलहरूसँग सहमति खोज्न नसक्दा र एमालेको चालू संविधानको कमा, फुलस्टप' परिवर्तन गर्न नपाइने कडा अडानका कारण व्यवस्थापिकात्वसंसद्मा विचाराधीन संविधान संशोधनसम्बन्धी सरकारी विधेयकको किनारा अहिलेसम्म लाग्न सकेको छैन । स्थानीय तह पुनर्संचना आयोगले सरकारसमक्ष पेस गरेको ७४४ वटा स्थानीय तहको संरचना र प्रदेशको सिमांकनसम्बन्धी मधेसी दलहरूको मागका सम्बन्धमा पनि सरकार र आन्दोलनकारी मधेसी दलहरूबीचको सहमति अझै पनि टाढाकै विषय बनेको देखिन्छ । गौर नगरपालिकाको एउटा वडाका बासिन्दाले नगरपालिका केन्द्रमा आउन भारतको बाटोबाट आउनुपर्ने रहेछ भने झापाको एक गाउँपालिका पाँचवटा ठूला वर्षे नदीले मात्रै बनेको रहेछ । यी उदाहरण मात्रै हुन् । एकपटक, प्राचीन चीनका सम्राट्लाई त्यहाँका एकजना प्रसिद्ध दार्शनिकत्वराजनीतिज्ञले दिएको दिव्योपदेश यस्तो थियो, माछा मार्ने लोभमा समुद्रको किनारामा पुग्नुभन्दा एक कदम पछाडि हटेर पानीमा जाल फ्याँकी माछा पार्नु बुद्धिमत्तापूर्ण हुन्छ ।' यस सन्देशको तात्पर्य कुनै पनि लक्ष्य प्राप्तिको लागि स्पष्ट उद्देश्य र त्यस उद्देश्यलाई हासिल गर्ने स्पष्ट रणनीति हुनुपर्छ भन्ने नै हो । अहिले नेपाल सरकार र दलहरूले राष्ट्रिय हित' लाई पहिचान गर्न सकेको देखिन्न । यस अवस्थामा स्थानीय निकायको निर्वाचन सम्पन्न गरेर संविधान कार्यान्वयनको गतिरोध फुकाउन सकियो भने त्यो कर्म देश र देशवासीको हितमै हुनेछ ।"
विश्वकपमा छानिने ब्राजिल पहिलो टोली,"साओ पाउलोः सन् २०१८ मा रुसमा आयोजना हुने विश्वकप फुटबल प्रतियोगितामा छनोट हुने ब्राजिल पहिलो टोली बनेको छ । विश्वकप छनोट प्रतियोगिताअन्तर्गत मंगलबार राति भएको दक्षिण अमेरिकी क्षेत्रको छनोट खेलमा ब्राजिलले बलियो टोली पाराग्वेलाई ३० गोलको फराकिलोअन्तरले हराउँदै आफ्नो रुस यात्रा पक्का गरेको हो । सोही रातिको अर्को खेलमा बोलिभियासँग २० ले पराजित भएपछि अर्को दक्षिण अमेरिकी पावर हाउस' अर्जेन्टिनाको विश्वकप यात्रा भने अप्ठ्यारोमा परेको छ । विश्वकप छनोटमा ब्राजिलले हासिल गरेको यो लगातार आठौं जित हो । गत सेप्टेम्बरमा टिटेले प्रशिक्षकको जिम्मेवारी सम्हालेयता विश्वकप छनोटमा ब्राजिलले एक अंकमात्र गुमाएको छ । घरेलु मैदानमा खेलिएको खेलमा ब्राजिलका लागि निर्धारित समयको ३४औं मिनेटमा फिलिप कोउटिन्होले पहिलो गोल गरेका थिए । सोही गोलका कारण पहिलो हाफमा ब्राजिलले अग्रता लिएको थियो । खेलको दोस्रो हाफमा ब्राजिलले थप दुई गोल गरेको थियो । स्पेनिस क्लब बार्सिलोनाबाट व्यावसायिक फुटबल खेल्ने नेमारले ६३औं ब्राजिलको अग्रतालाई २० बनाएका थिए । ब्राजिलका लागि तेस्रो गोल भने निर्धारित समयको खेल सकिनुभन्दा चार मिनेटअघि मार्सेलोले गरेका थिए । सन् २०१४ मा घरेलु मैदानमा खेलिएको विश्वकपमा लज्जास्पद प्रदर्शन गरेको ब्राजिलियन टोली यतिबेला पुनः लयमा देखिएको छ । उक्त विश्वकपको सेमिफाइनलमा जर्मनीसँग ७१ गोलको फराकिलोअन्तरले पराजित हुँदै ब्राजिल उपाधि होडबाट बाहिरिएको थियो । उक्त हारपछि देशभित्र र बाहिर पनि ब्राजिलको व्यापक आलोचना भएको थियो । ब्राजिल सर्वाधिक पाँच पटकको विश्वकप विजेता टोली पनि हो । यसैगरी अर्जेन्टिनाले भने बोलिभियाविरुद्घको खेलमा गतिलो प्रदर्शन गर्न सकेन । खेल सुरु भएको ३१औं मिनेटमा घरेलु टोली बोलिभियाका लागि हुवाँ कार्लोसले पहिलो गोल गरेका थिए । ५३औं मिनेटमा मार्सेलो मोरेनोले अर्को गोल थपेपछि बोलिभियाले जित हात पार्यो । अर्जेन्टिनालाई हराए पनि बोलिभिया विश्वकप यात्राबाट बाहिरिइसकेको छ । उक्त नतिजाले दुई पटकको विश्वकप विजेता अर्जेन्टिनाको रुस यात्रालाई भने अप्ठ्यारोमा पारेको छ । अर्को खेलमा कोलम्बियाले इक्वेडरलाई उसैको मैदानमा २० गोलले हरायो । चिलीले भने घरेलु मैदानको फाइदा उठाउँदै भेनेजुएलामाथि ३१ गोलको जित हात पार्यो । पेरुले पनि घरेलु मैदानमै तुलनात्मक रूपमा बलियो प्रतिद्वन्द्वी उरुग्वेलाई २१ गोलले पाखा लगायो । भेनेजुएलाविरुद्घको खेलमा चिलीका लागि स्टेबन पार्डेसले दुई र एलेक्सिस सान्चेजले एक गोल गरे । भेनेजुएला विश्वकप यात्राबाट बाहिरिइसकेको छ । दक्षिण अमेरिकी क्षेत्रको छनोट प्रतियोगितामा सहभागी १० वटै टोलीले १४१४ खेल खेलिसकेका छन् । ३३ अंकसहित ब्राजिल तालिकाको पहिलो स्थानमा छ । ब्राजिलले १० खेलमा जित, तीनमा बराबरी र एक खेलमा हारको नतिजा निकालेको छ । २४ अंकसहित कोलम्बिया तालिकाको दोस्रो स्थानमा छ । कोलम्बियाले सात खेलमा जित, तीनमा बराबरी र चार खेलमा हारको नतिजा निकालेको छ । यसैगरी २३ अंकसहित उरुग्वे तेस्रो, समान अंक भएको चिली चौथो, २२ अंकसहित अर्जेन्टिना पाँचौं, २० अंकसहित इक्वेडर छैटौं, १८ अंकसहित पेरु सातौं, समान अंक भएको पाराग्वे आठौं, १० अंकसहित बोलिभिया नवौं र ६ अंकसहित भेनेजुएला १०औं स्थानमा आसीन छन् । दक्षिण अमेरिकी क्षेत्रको छनोट प्रतियोगितामा सहभागी १० वटै टोलीले एकअर्कासँग होम एन्ड अवे' का आधारमा दुईदुई खेल खेल्नु पर्नेछ । राउन्ड रोविन लिगका आधारमा सञ्चालित खेल सकिएपछि अंकतालिकाको पहिलोदेखि चौथो स्थान हासिल गर्ने टोली सीधै सन् २०१८ मा रुसमा आयोजना हुने विश्वकपका लागि छनोट हुनेछन् । तालिकाको पाँचौं स्थान हासिल गर्ने टोलीले भने विश्वकपमा छनोट हुन प्ले अफ' खेल्नुपर्ने हुन्छ । जारी छनोट प्रतियोगितामा अब सबै टोलीले चारचार खेलमात्र खेल्न बाँकी छ । बराबरीमा रोकियो अमेरिका विश्वकप छनोट फुटबलको मंगलबार राति खेलिएको कन्काकाफ क्षेत्रको खेलमा पानामाले आफ्नो घरेलु मैदानमा प्रभावशाली प्रतिद्वन्द्वी अमेरिकालाई ११ गोलको बराबरीमा रोकेको छ । होन्डुरसले पनि घरेलु मैदानमै भएको खेलमा कोस्टा रिकालाई ११ गोलको बराबरीमा रोक्यो । अर्को खेलमा मेक्सिकोले ट्रिनिडाड एन्ड टोबागोलाई उसैको मैदानमा १० गोलले पराजित गर्यो । खेल सुरु भएको ४०औं मिनेटमा अमेरिकाका लागि क्लिन्ट डेम्पसीले पहिलो गोल गरेका थिए । त्यसको चार मिनेटपछि नै पानामाका ग्याब्रियल गोमेजले जवाफी गोल गरेपछि खेल बराबरीमा टुंगिएको थियो । यसैगरी कोस्टा रिकाविरुद्घको खेलमा पहिलो गोल होन्डुरसले गरेको थियो । ३५औं मिनेटमा होन्डुरसका लागि एन्थोनी लोजानोले पहिलो गोल गरे । ६८औं मिनेटमा कोस्टा रिकाका केन्डल वाट्सनले जवाफी गोल गरेका थिए । ट्रिनिडाड एन्ड टोबागोविरुद्घको खेलमा भने मक्सिकोका लागि एकमात्र गोल ५८औं मिनेटमा डिएगो रेयसले गरेका थिए । कन्काकाफ क्षेत्रको अन्तिम चरणको छनोटमा सहभागी ६ वटा टोलीले एकअर्कासँग होम एन्ड अवेका आधारमा राउन्ड रोविन लिग खेल्दैछन् । छनोट खेलको समाप्तिपछि अंकतालिकाको माथिल्लो तीन स्थानमा आउने टोली सीधै सन् २०१८ को विश्वकपमा छनोट हुनेछ । चौथो स्थानमा आउने टोलीले भने विश्वकपमा छनोट हुन प्ले अफ खेल्नु पर्नेछ । सहभागी सबै टोलीले चारचार खेल खेलिसक्दा १० अंकसहित मेक्सिको तालिकाको पहिलो स्थानमा छ । दोस्रो स्थानमा उक्लिएको कोस्टारिकाले हालसम्मको खेलबाट सात अंक बटुलेको छ । यसैगरी पाँच अंकसहित पानामा तेस्रो र चार अंकसहित अमेरिका चौथो स्थानमा आसीन छन् । पाँचौं स्थानमा रहेको होन्डुरसको चार र छैटौं स्थानमा आसीन ट्रिनिडाड एन्ड टोबागोको तीन अंक छ ।"
मेसीमाथि लगाइएको प्रतिबन्धको विरोध,"बोलिभियाविरुद्घको खेलमा अर्जेन्टिना आफ्ना स्टार खेलाडी लियोनल मेसी बिना नै मैदानमा ओर्लिएको थियो । विश्वकप छनोटकै चिलीविरुद्घको अघिल्लो खेलमा सहायक रेफ्रीलाई दुव्र्यवहार गरेको आरोपमा मेसीमाथि चार खेलको प्रतिबन्ध लगाइएको छ । घरेलु मैदानमा खेलिएको चिलीविरुद्घको खेलमा अर्जेन्टिना १० गोलले विजयी भएको थियो । उक्त खेलमा एकमात्र गोल मेसीले नै पेनाल्टीमार्फत गरेका थिए । बोलिभियाविरुद्घको खेल सुरु हुनुभन्दा केही समयअघि मात्र मेसीमाथि प्रतिबन्ध लगाउने निर्णय सार्वजनिक गरिएको थियो । उनले विश्वकप छनोटका थप तीन खेल खेल्न पाउने छैनन् । पाँचपटकका फिफा वर्ष खेलाडी मेसीले आफूमाथि लगाइएको प्रतिबन्धविरुद्घ पुनरावेदन भने गर्न पाउने छन् । अर्जेन्टिनाको फुटबल संघले आफ्ना प्रभावशाली खेलाडीमाथि चार खेलको प्रतिबन्ध लगाउने निर्णय दुःखद भएको बताएको छ । संघले टोलीका कप्तान मेसीमाथि प्रतिबन्ध लगाउने विश्व फुटबल महासंघ (फिफा) को निर्णयविरुद्घ पुनरावेदन गर्ने पनि जनाएको छ । हाम्रा लागि यो निकै दुःखद क्षण हो, हामी प्रतिबन्धकोविरुद्घमा पुनरावेदन गर्नेछौं', अर्जेन्टिनी फुटबल टोलीका निर्देशक जोर्गे मिडोसक्वीले भने । सन् १९७८ र सन् १९८६ को विश्वकप विजेता टोली अर्जेन्टिना यतिबेला सन् २०१८ को विश्वकपमा छनोट हुने वा नहुने अन्योलमा छ । सहायक रेफ्रीसँग विवाद गरेको आरोपमा फिफाले मेसीलाई चार खेलको प्रतिबन्धसँगै १० हजार एक सय ६० अमेरिकी डलर जरिवाना पनि तिराउन निर्णय गरेको छ । सहायक रेफ्रीसँगको विवादका कारण मेसीले खेल सकिएपछि उनीहरुसँग हात मिलाउन पनि अस्वीकार गरेका थिए । यसैबीच, मेसीले ब्यवसायिक फुटबल खेल्ने स्पेनिस क्लब बार्सिलोनाले पनि मेसीमाथि लगाइएको चार खेलको प्रतिबन्ध गलत भएको बताएको छ ।"
नेपालले हङकङलाई ७ विकेटले हरायो,"काठमाडाैं: एसीसी इमर्जिङ टिम्स कप क्रिकेटमा नेपालले सान्तोना जित हासिल गरेको छ। बंगलादेशको कक्स बजारस्थित शेखकमल स्टेडियममा भएको आफ्नो अन्तिम खेलमा नेपालले हङकङमाथि ७ विकेटको जित निकालेको हो। हङकङले दिएको २१४ रनको विजयी लक्ष्य नेपालले ४२२ ओभरमा तीन विकेट गुमाएर भेट्टायो। नेपालका लागि कप्तान ज्ञानेन्द्र मल्लले सर्वाधिक ७० रनको योगदान दिए। ८२ बलको सामना गरेका मल्लले ११ चौकाको मदतमा ७० रन जोडेका हुन्। यस्तै दिपेन्द्र सिंह ऐरी ६० र शरद भेष्वाकर ५५ रनमा नटआउट रहे। ८३ बलको सामना गरेका ऐरीले एक छक्का र पाँच चौका प्रहार गरे भने ५१ बलको सामना गरेका भेष्वाकरले तीन छक्का र तीन चौका प्रहार गरे। यसैगरी दिलिप नाथले १२ र आसिफ शेखले ८ रन जोडे। यसअघि टस हारेर पहिले व्याटिङको निम्तो पाएको हङकङले निर्धारित ५० ओभरमा सवै विकेट गुमाउँदै २१४ रनको योगफल तयार पारेको थियो। हङकङका लागि अंशुमान रथले सर्वाधिक ५१ रनको योगदान दिए। यस्तै केमरुन म्याअल्सनले ४३, वकास खानले ३०, सहीद वासिफले २२, एसान खानले १८ र वाजिद शाह मोहम्मदले १६ रन जोडेका थिए। नेपालका लागि अविनाश कर्णले तीन विकेट लिए। यस्तै, कप्तान ज्ञानेन्द्र मल्ल, सुशन भारी र भवन कार्कीले समान दुईदुई तथा सन्दिप लामिछाने एक विकेट लिएका थिए। समूह बीमा रहेका नेपाल र हङकङ दुवै खेलमा पाकिस्तान र बंगलादेशसँग पराजित हुँदै प्रतियोगिताको समूह चरणबाटै बाहिरिसकेका छन्।"

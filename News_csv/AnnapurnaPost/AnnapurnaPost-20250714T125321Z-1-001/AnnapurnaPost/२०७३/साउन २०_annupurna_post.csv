शीर्षक,विवरण
इतिहास जोगाउने अभिभारा,"नेपालको राजनीतिमा लामो क्रान्तिकारी इतिहास भएको, त्याग बलिदान र क्रान्तिको संवाहक नेपाली कांग्रेसजस्तो विशिष्ट राजनीतिक दलको युवा शक्ति परिचालन गर्ने नेपाल विद्यार्थी संघ हो । नेपाली कांग्रेसका अहिलेका सभापति एवं संसदीय दलका नेता शेरबहादुर देउवाले स्थापनाकालमा हाँकेको संस्था हो नेविसंघ । २०२७ सालअघि विभिन्न विद्यार्थी संगठनहरू परिचालन गर्दै आएका शेरबहादुर देउवा, बीपी कोइरालाको प्रत्यक्ष निर्देशनमा संघको स्थापना गर्दा राजनीतिक स्वतन्त्रता र आर्थिक समानताका साथै देशको युवा शक्तिलाई विशेष प्रकारको गुणस्तर युक्त शिक्षा दिलाउने लक्ष्यका साथ अघि बढेका थिए । देशमा तत्कालीन तानाशाही सामन्ती हुकुमी शासन व्यवस्था चलेको थियो । खासगरी कांग्रेसको नेतृत्वमा २००७ सालमा स्थापना भएको प्रजातान्त्रिक व्यवस्थालाई २०१७ सालको फौजी कुदेताद्वारा ध्वस्त पारिएको थियो । त्यस प्रतिक्रान्तिविरुद्ध कांग्रेसले सशस्त्र विद्रोहको झन्डा उचालेको थियो । दलका युवाले तानाशाही सत्ताविरुद्ध देशव्यापी विद्रोह मच्चाइरहेका थिए । सामान्य विद्रोहले केही नहुने देखेर पार्टीले नेविसंघ स्थापनाको केही समयपछि मुक्ति सेना गठन गरेर ओखलढुंगालगायतका रणनीतिक क्षेत्रहरू कब्जा गर्दै लगेको थियो । देशभर युवाहरू ३६ नं ग्रिनेड बोकेर ब्यारेक र प्रहरी चौकीहरू ध्वस्त गरिरहेका थिए । तानाशाही सरकार देशव्यापी धरपकड र युवाहरूको कत्लेआम गर्न तल्लीन थियो । क्याप्टेन यज्ञबहादुर थापा र भीमनारायण श्रेष्ठ जस्ता कारागारमा बन्दी बनाइएका व्यक्तिहरूको लास बेपत्ता पारिएको थियो । त्यतिमात्र नभएर राम लक्ष्मणलगायतका युवालाई नख्खु कारागार बाहिर भाग्न लगाएर पछाडिबाट गोली हानि मारिएको थियो । आफूसँगै हुर्केका उस्तै राजनीतिक लक्ष्य लिएका र खाइखेलेका दौँतरीहरू भटाभट क्रूरताका साथ मारिँदा पनि शेरबहादुर देउवालगायत संघको नेतृत्वमा रहेका नेताहरूले पनि आफ्नो विचार र संगठन त्यागेनन् । पार्टीको चारतारे झन्डा मात्र होइन, क्रान्तिको विशिष्ट मसाल जलेको नेविसंघको झन्डालाई पनि कहिल्यै झुक्न दिएनन् । संघ विगतको इतिहास अत्यन्तै उज्यालो, क्रान्तिकारी र कुनै गुट र पक्षपात नभएको प्रजातन्त्र र समाजवादप्रति समर्पित भएको युवाको लडाकु दस्ता थियो । नेविसंघको इतिहास जति उज्यालो छ र विगतको यसको नेतृत्व जति क्रान्तिकारी आत्मबलिदानी एकीकृत देखिन्छ, अहिले विगत केही कालदेखि यसमा धमिरा लाग्न सुरु भयो र एक दसकयता संघको नेतृत्वले आफ्नो इतिहासलाई नै तहसनहस पार्ने काम गरेको देखिन्छ । विगतमा कांग्रेसमा अनेक वैचारिक धारहरू देखा परे पनि सधैँ एकीकृत रहेको संघ आफ्नो वैचारिक शत्रुहरूको बदला लिन भन्दै आपसमा विग्रहका अति तुच्छ खेलमा फस्यो । विद्यार्थी नेताहरू त्याग बलिदान र क्षमताभन्दा नेताहरूका पाउ मोल्दै टीके प्रथाद्वारा नेतृत्वमा लादिएर निजी स्वार्थ पूरा गर्न तल्लीन देखिए । उनीहरूले नेपाली जनता, नेपाल राष्ट्र र प्रजातान्त्रिक समाजवादको आदर्शलाई तिलाञ्जली दिएर संस्थालाई युवा विद्यार्थीबीच हिजोका मण्डले संगठनको हैसियतमा पुर्याए । तिनीहरूका मतियारहरू अहिले पनि बीपी कोइराला, सुवर्णशमशेर, गणेशमान सिंह र कृष्णप्रसाद भट्टराईहरूको छाती चिर्ने दाउमा गुट राजनीति गर्नमै तल्लीन पाइन्छन् तर कोटीकोटी प्रजातन्त्र सेनानीहरूको पार्टी कांग्रेसलाई सही मार्गमा ल्याउने नेतृत्व चयन गर्न कांग्रेसको ऐतिहासिक बाह्रौँ महाधिवेशन पूर्णरूपमा सफल भएको छ । यस्तो सफलता प्राप्त गर्नमा नेतृत्वदायी भूमिका खेल्ने व्यक्तित्वहरूको जति बढी भूमिका छ, देशव्यापी रूपमा युवाहरूले पनि कम योगदान दिएका छैनन् र त्यसमा पनि नेविसंघमा आबद्ध हजारौँ युवाले गाउँगाउँमा सच्चा योग्य र सबल नेतृत्व कायम गराउन ज्यादै परि श्रम गरेको हामी सबैले बुझेका छौँ । यस्तो अतुल्य त्याग बलिदान र दायित्व निर्वाह गर्ने युवा योद्धाहरूले संघमा फेरि क्रान्तिकारी उत्साह र कुनै प्रकारको गुटगत पूर्वाग्रह नभएको स्वच्छ, स्वस्थ र त्यागप्रति उत्प्रेरित नेतृत्वसहित तत्काल संगठनलाई नयाँ धरातलमा स्थापित गरेर नेपालका समग्र युवा विद्यार्थीलाई प्रजातान्त्रिक समाजवादको उज्ज्वल मार्गमा अग्रसर गराउन कम्मर कसेर लाग्न सक्यौँ भने देशलाई बाह्रौँ शताब्दीको नवीन प्रगतिपथमा तत्काल पुर्याउने राजनीतिक नेतृत्वको अभीष्टमाथि आवश्यक योगदान पुर्याउन सक्नेछौँ । प्रजातन्त्र, समाजवाद र खुला अर्थतन्त्र एवं उदार राजनीतिको एकमात्र संवाहक कांग्रेसको युवा दस्ता संघको काँधमाथि असाधारण जिम्मेवारी आएको छ र त्यसलाई खुला दिलले संस्थाको महाधिवेशन सम्पन्न गर्न मौलिक नीति र कार्यक्रम चयन गर्न एवं नेपाली युवालाई स्वतन्त्रता र आत्मगौरवको उज्यालो क्षितिजतर्फ डोर्याउने अग्रसरताको खाँचो छ । नेपाल अहिले विश्वका प्रजातान्त्रिक शक्तिहरूको लागि गम्भीर चुनौतीको क्षेत्र बनेको छ । विगत डेढ दसकयता देश असाधारण रूपमा आतंकवादबाट क्षत्विक्षत् पारिएको थियो र अन्तर्राष्ट्रिय षड्यन्त्रबाट नेपाललाई अफगानिस्तान र कम्बोडियाजस्तै विभिन्न शक्तिहरूको रक्तपातपूर्ण खेल मैदान बनाउने काम गर्न खोजिएको पाइन्छ । नेपालमा कांग्रेसको नेतृत्वमा संसदीय प्रजातान्त्रिक व्यवस्थाद्वारा राजनीतिक स्वतन्त्रता र आर्थिक विकासको अग्रगामी क्रियाकलाप चल्न थालेपछि विगतका सामन्ती विघटनकारी शक्तिहरू मात्र होइन, अन्तर्राष्ट्रिय षड्यन्त्रका वाहक थरीथरी आतंकारीहरूले खुला राजनीतिको फाइदा उठाएर देशलाई रगतको आहलमा डुबाउन पुगे । त्यस्तो बेला पनि नेपाली कांग्रेसको नेतृत्वले संयमित भएर अन्तर्राष्ट्रिय शक्तिका गोटी चाललाई परास्त गर्दै गयो । आतंककारीलाई पनि शान्तिपूर्ण तरिकाले राजनीतिक मूल प्रवाहमा ल्याएर संसदीय प्रजातान्त्रिक व्यवस्थाको समकालीन विश्वमा कुनै विकल्प छैन र साम्यवाद विश्वबाटै इतिहासको विषय बन्दैछ भन्ने प्रमाणित गर्न सफल भयो । राजनीतिमा विशेष भूमिका खेलेकाले नै अन्तर्राष्ट्रिय षड्यन्त्र र स्थानीय स्तरको संगठित आतंकविरुद्ध जुधेर कांग्रेस देशको सबभन्दा ठूलो जननिर्वाचित दलका रूपमा सावित भयो । यस दलका अतिरिक्त सबै पार्टीहरू कुनै न कुनै रूपमा तानाशाही तत्त्वका मतियार देखिन्छन् । त्यसैले प्रजातन्त्र, समाजवाद र खुला अर्थतन्त्र एवं उदार राजनीतिको एकमात्र संवाहक कांग्रेसको युवा दस्ता संघको काँधमाथि असाधारण जिम्मेवारी आएको छ र त्यसलाई खुला दिलले संस्थाको महाधिवेशन सम्पन्न गर्न मौलिक नीति र कार्यक्रम चयन गर्न एवं नेपाली युवालाई स्वतन्त्रता र आत्मगौरवको उज्यालो क्षितिजतर्फ डोर्याउने अग्रसरताको खाँचो छ । यस्तो विशिष्ट भूमिका खेलेर राष्ट्र र समाज अनि देशको राजनीतिक तरलतालाई ठेगान लगाउने दायित्वप्रति नेविसंघ किन उदासीन छ ? यो प्रश्न आम नेपाली जनताका मनमा उठेको छ । अहिले संघको नेतृत्व के गर्दै छ भनी धेरै पक्षबाट सूक्ष्म रूपमा केलाउने काम भइरहेको छ । देशलाई समाजवादी प्रजातन्त्रको उज्यालोमा राजनीतिक स्थिरताको प्रत्याभूति गर्न अग्रसर रहून् भन्ने सपना देख्ने नेपाली जनमानस अहिले हाम्रा क्रियाकलापबाट वाक्कदिक्क भइसकेको पाइन्छ । हाम्रा विद्यार्थी नेताहरू विधि र विधानको सवाल उठाएर अधिवेशन नहोस् भन्ने बहानामा आठौँपटक सरेको महाधिवेशन फेरि सार्ने दाउमा लागेका छन् । पार्टी नेतृत्व वर्ग पनि सक्षम र कुशल नेतृत्वलाई ल्याउनुको बदला आफ्ना हरुवाचरुवालाई स्थापित गर्ने दाउमा रहेको दुर्भाग्यपूर्ण अवस्था छ । यसले संघजस्तो संघर्षशील एवं लडाकु चरित्र भएको संगठन फेरि पनि गतिहीन अवस्थामा पुग्ने त होइन भन्ने चिन्ताको विषय बनेको छ । देशका प्रजातान्त्रिक एवं परिवर्तनकारी युवालाई ऊर्जावान् बनाउने यो क्रान्तिको बलिवेदीबाट निर्मित संस्था यस राष्ट्रकै भविष्य र अस्तित्वसँग जोडिएको छ र यस्तो संस्थामा कमजोर, गुटबाज र चाकरीचाप्लुसी गर्ने अनि अनेकथरी षड्यन्त्र गरी आफूलाई मात्र स्थापित गर्न खोज्ने गलत नेतृत्व यस महान् संस्थामा हावी भयो भने त्यो नेपाली युवा वर्गको भविष्य र राष्ट्रकै स्थिरतामाथि कुठाराघात हुन जानेछ । त्यसैले संघबारे सबैले छातीमा हात राखी मन, वचन र कर्मले यसको गौरवमय उज्यालो इतिहासलाई पुनस्र्थापित गर्दै नेपाली युवा वर्गलाई एक्काईसौँ शताब्दीमा एक ऊर्जावान् र गतिशील भविष्य प्रदान गर्न सकोस्, यसको लागि अविलम्ब महाधिवेशन सम्पन्न हुनैपर्छ, नयाँ मौलिक र समकालीन विश्व स्थितिको सही आकलन गर्ने नीति र कार्यक्रम निर्माण गरिनुपर्छ ।"
लागू औषधको जालो कहाँदेखि कहाँसम्म,"लागू औषधको अवैध दुव्र्यसन र तस्करको समस्या विश्वकै लागि चुनौतीपूर्ण भएको छ । लागू औषधको सेवन नभई दुव्र्यसन, वैध नभई अवैध उत्पादन, तस्करीले आर्जित अकूत धनराशिको गलत कार्यमा दुरुपयोग हुनाले विश्वमा जटिल समस्या उत्पन्न भएको छ । प्रहरीको लागू औषध कानुन कार्यान्वयन नियन्त्रण ब्युरोले काठमाडौँमा लागू औषध कोकिन र मनोदीपक पदार्थ एम्फेटामिन उत्पादन गर्ने प्रिकर्सर रासायन स्युडोएफिड्राइन ४९३ केजी छापा मारेर नेपाली तस्करबाट बरामद गरेको छ, यो प्रशंसायोग्य कार्य हो । संयुक्त राष्ट्रसंघले २५ प्रकारका प्रिकर्सर रसायनहरू निषेधित गरेको छ, जसमा प्रिकर्सर रसायन एसेटिक एनहाइड्रेड अफिमलाई लागू औषध हेरोइन बनाउन र लाइसर्जिक एसिड एलएसडी उत्पादन गर्न आवश्यक पर्दछ । यस प्रकारको प्रिकर्सर बरामद हुनु गम्भीर जनसरोकारको विषय हो । यस प्रकारको प्रिकर्सर रासायन नेपालमा पहिलोपटक बरामद भएको र अन्तरदेशीय संगठित अपराधको सञ्जालसँग जोडिएको हुनसक्ने सम्भावना छ । मुलुकको राष्ट्रिय सुरक्षामा प्रभाव पार्न सक्ने परिवर्तित प्रवृत्तिलाई इंकित गर्छ । यसको अनुसन्धानको गहिराइमा पुगेर यथार्थको निष्कर्षमा पुग्न आवश्यक छ । विश्वमा सबैभन्दा बढी दुव्र्यसन हुने लागू औषधहरूमा गाँजा र एम्फेटामिन पर्दछ । लागू औषधको व्यापारबाट आर्जित धनराशिको गलत कार्यहरूमा भएको दुरुपयोगले मानव मान्यतालाई अवमूल्यन गराई, युवा समूहलाई लागू औषधको लतमा फसाएर राष्ट्रको जनस्रोतलाई विनाश, विधिको शासनमा दबाब, आतंकवाद, सत्ता परिवर्तन गर्न, भ्रष्टाचार संस्कार, आपराधिक घटनामा वृद्धि, केही राष्ट्रहरूले गोप्यरूपमा आफ्नो प्रभुत्व कायम गर्न निरंकुश शासकहरूलाई लागू औषध कारोबार गर्र्न, संगठित अपराधी समूह परिचालन गर्न परोक्ष तरिकाले संरक्षण प्रदान गर्छन् । पानामा राज्यका शासक पूर्व जनरल नोरिएगा लागू औषध अपराधमा संलग्न थिए । हातहतियार खरिद गर्न, तस्करी कार्य सहज बनाउन उच्च ओहदाका कर्मचारीलाई घूस खुवाउन र नमानेमा भाडाका हत्यारा (मर्सनरीहरू) द्वारा हत्या गराउँछ । दुव्र्यसनले युवायुवती जिउँदो मुर्दासरह भएका छन् । लागू औषधहरूको सदुपयोगले मानवहरूको जीवन रक्षा गर्न सकिन्छ । लागू औषधलाई असर गर्ने आधारमा शिथिलात्मक, उत्तेजनात्मक र भ्रमात्मक भन्ने गरिन्छ । अफिम, मर्फिन, हेरोइन, डाइजेपाम, निट्राजेपाम गाँजा, भाङ शिथिलात्मक, कोकिन, एम्फेटामिन, मेथाफेटामिन उत्तेजनात्मक र एलएसडी, मेसकालिन, म्याजिक मसरुम भ्रमात्मक लागू औषध हुन् । शिथिलात्मक औषधी पीडानाशक हुन्, चिकित्सकहरूले अत्यधिक पीडा भएका बिमारीहरूलाई पीडा कम गर्न मर्फिन, मेथाडोन प्रयोग गर्छन् । बिमारीलाई शल्यक्रियापश्चात् पीडानाशक औषधी प्रयोग गरिन्छ । यसैगरी बिरक्तिएका, दुव्र्यसनी, मानसिक असन्तुलन भएकालाई चिकित्सकहरूले एन्टि डिप्रेसेन्ट औषधीहरू प्रयोग गरेर उपचार गर्छन् । अफिम, हेरोइनका लागि पप्पी बिरुवा खेती हुने दुई प्रमुख स्थानहरूमा मध्य पूर्व एसियास्थित पाकिस्तान, अफगानिस्तान, इरान देशहरूको सीमा क्षेत्रलाई गोल्डेन क्रिसेन्ट, दक्षिणपूर्व एसियाका थाइल्यान्ड, बर्मा, लाओसको सीमा क्षेत्र गोल्डेन ट्र्यांगलको नामले परिचित छन् । अफगानिस्तान, पाकिस्तान, सिरिया, इराक, यमन अफ्रिकाका देशहरू लिबिया, सुडान, सोमालिया, माली, कंगोमा भइरहेको गृहयुद्धमा अल काइदा, तालिवान, बोको हरामले आतंकवाद गतिविधिको लागि हातहतियार खरिद गर्न तेलबाहेकको आर्थिक स्रोतमा हेरोइनको व्यापार पनि हो । लागू औषध तस्करमा अवरोध हटाउन आर्थिक स्रोतको प्रयोग र राजनीतिक चलखेल गरी राज्य शासनमा आफ्नो अनुकूलको राजनीतिक नेतृत्व ल्याउन, सुरक्षा अधिकारीलाई रकम दिएर खरिद गर्ने, विरोधीहरूको हत्या जस्ता आतंककारी गतिविधिलाई नार्कोटेररिज्म भन्दछ । लागू औषधको अर्थोपार्जन विश्वव्यापी संगठित आपराधिक सञ्जाल विस्तार गर्नेदेखि लिएर राष्ट्रिय, अन्तर्राष्ट्रिय राजनीतिक प्रभुत्व कायम गर्ने गतिविधिमा प्रयोग हुने गरिएको छ । कोकिन दक्षिण अमेरिकाको एन्डियन देशहरू बोलिभिया, कोलम्बिया, पेरुमा उत्पादन हुन्छ । कोकाको पातलाई प्रशोधन गरेर कोकिन बनाइन्छ । कोकिनको मूल्य अत्यधिक भएकाले धनी राष्ट्रहरूमा तस्कर हुने र धनाढ्य वर्गले नै दुव्र्यसन गर्दछ । यसैले कोकिनलाई धनी (रिच, एलिट ड्रग) लागू औषध भनिन्छ । कोलम्बियाको मेडलिन र क्याली कार्टेल संगठित अपराध समूहहरूले कोकिन तस्कर गर्ने गर्दथे । सन् १९९० मा अमेरिका र स्थानीय सरकारको कारबाहीमा कार्टेलहरू छिन्नभिन्न भए । हाल मेक्सिकोका संगठित अपराध समूहका लागू औषध बादशाहहरू एल चापो, पाब्लो एस्कोबार, ग्रिजिल ब्लान्कोको समूहहरूले कोकिन व्यापार गरिरहेका छन् । नेपालमा दुर्व्यसन हुने हेरोइन शुद्ध सेतो, कच्चा खैरो ब्राउन सुगर गाँजा, चरेस, भाङ, निट्राजेपाम, नाइट्रोसन, कोरेक्स, डाइजेपाम, मर्फिन, मेथाडोन र अन्य मनोदीपक सब्सटान्सहरू एम्फेटामिन, मेथाफेटामिन, एक्सटेसी पर्छन् । नेपालमा विभिन्न लागू औषध दुव्र्यसनीहरूको संख्या एक लाख रहेको आकलन गरिएको छ । लागू औषध दुव्र्यसनीहरूले पारिवारिक वातावरण अशान्त र तनावपूर्ण बनाएका छन् । स्थानीय र अन्तर्राष्ट्रिय तस्करहरूले नेपाललाई ट्रान्जिटको रूपमा हेरोइन, अफिम, कोकिन तस्कर गर्न प्रयोग गरेको र गाजा, चरेस, तरल चरेस नेपालबाटै युरोप, अमेरिकाको बजारमा तस्करी गर्ने गरेको छ । कोकिनको तस्करी दक्षिण अमेरिकाबाट मेक्सिको हुँदै उत्तर अमेरिकामा र कोलम्बियाबाट युरोपमा हुने गरेको छ । यसमा चासोको विषय कोकिन नेपाल ट्रान्जिट भएर जानुको कारण के हुन सक्छ । के नेपालमा कोकिनको माग सुरु भएको हो ? तर कोकिनको अत्यधिक मूल्यको कारणले नेपालमा बजार हुने सम्भावना देखिन्न । राष्ट्रको युवा शक्तिको स्रोत तहसनहस हुनु राष्ट्रिय चिन्तनको विषय हो । यसको अवैध तस्करी, बिक्रीवितरण, सेवन स्थानहरू, डिस्को, डान्सबारहरूमा भइरहेको निगरानी, नियन्त्रण कारबाहीलाई थप प्रभावकारी बनाउन आवश्यक देखिन्छ । कोकिन तस्करहरूले उडान गर्ने एयरपोर्टमा आएर अकस्मात चेक इन गर्नभन्दा पहिला आफ्नो फ्लाइटको गन्तव्य परिवर्तन गर्ने कार्यविधि अपनाएकाले निर्धारित गन्तव्य र उडान गर्न लागेको एयरपोर्टमा खतरा महसुस गरी नेपाल आएको हुन सक्छ । उत्तेजनात्मक लागू औषध एम्फेटामिन नेपालमा दुव्र्यसन हुने गरेको छ । एम्फेटामिन, मेथाफेटामिन, एक्सटेसी, लभ ड्रग, आईसले चिनिने कृत्रिम मनोदीपक लागू औषधहरू कोकिनको विकल्पको रूपमा दुव्र्यसन हुने गरेको छ । यी लागू औषध सस्तोमा पाइन्छ,, सेवनकर्ताको शारीरिक र मानसिक पक्षमा स्फूर्त बनाइदिन्छ, लाज हटाइदिने, नाचगान गर्न, भयरहित हुन, निद्रा नलाग्ने, आक्रामक हुने, भोक नलाग्ने, बढी बोल्ने, चनाखो हुने, सुखबोध गर्ने जस्ता परिवर्तन गरिदिने भएकाले युवायुवतीले सेवन गर्छ । युवा अवस्थाका छोराछोरीको स्वभावमा अचानक असामान्य परिवर्तन देखिएमा अभिभावकहरू होसियार हुन आवश्यक छ । उत्तेजनात्मक लागू औषध सेवनले सेवनकर्ताको रक्तचाप उच्च, मष्तिष्क र कानको सेलमा क्षति गर्ने, मानसिक उन्माद, आत्महत्या गर्ने, हृदयघात हुने, कलेजो, मिर्गौला र फोक्सोको स्वासप्रश्वासमा समस्या हुने, पौष्टिकताको कमी हुने समस्या हुन्छ । पुरुषमा इम्पोटेन्सी भएर बच्चा जन्माउन अक्षम हुन्छ । सेवनकर्ताको व्यवहारमा आक्रमक भई अप्रिय घटना हुने गर्दछ । एम्फेटामिन दुव्र्यसन गर्ने बाबु, आमाबाट जन्मने बालक जन्मँदै दुव्र्यसन सिकारको पीडित, सुस्त मनस्थिति रोगहरूबाट ग्रसित हुने गरेको छ । लागू औषध बढी परिमाण ( ओभर डोज) मा सेवन गर्न बाध्य भएर मृत्यु हुन सक्छ । यस लागू औषधलाई बजारिया भाषामा आईस, ई, एक्सट्यासी, लभ ड्रग, स्पिड, फास्ट नामले चिनिन्छ । यौन व्यवसायीहरूले औषधी प्रयोग गरी विभिन्न व्यक्तिहरूसँग सम्पर्क गरेर प्राणघातक रोगहरू सर्ने गर्छ । लागू औषधको दुव्र्यसनीहरूको संख्या २०१४ मा दुई अर्ब नौ करोड र प्रतिवर्ष दुई लाख दुव्र्यसनीहरू मृत्यु हुने गरेको देखिन्छ । दुव्र्यसनीहरू २०५० सम्ममा २५ प्रतिशतले बढ्ने अनुमान गरिएको छ । साथीहरूको दबाब, विरक्तता, उत्सुकता, असफल, अप्ठ्यारा परिस्थितिबाट पन्छिन खोज्ने युवालाई लागू औषध बिक्री गर्नेहरूले समस्या समाधान हुने गलत सल्लाह दिएर क्षणिक आनन्द प्राप्तिका लागि सेवन गराउने गर्छन् । एम्फोमिनको असरलार्ई अंग्रेजीमा युफोरिया' सुखबोध भन्छन् । चिकित्सा विज्ञानअनुसार मानवको मस्तिष्कमा सेरोटोनिन र एन्डोरफिन्स दुई प्रकारका रासायनहरू बन्छन्, जसले मानवको मनस्थिति, भावना, स्वभाव पीडा र आवेगमा असर गर्दछ । यस प्रकारको लागू औषधले रासायनिक पदार्थले असर गरेजस्तै गर्दछ । त्यही प्रकारको असर गर्ने लागू औषध सेवन गरेमा मस्तिष्कमा रहेको रासायनहरू बनाउने ग्लान्डहरू निस्क्रिय हुन जान्छ । फलस्वरूप सेवनकर्ताले मानसिक र शारीरिक रूपमा सामान्य हुनको लागि अनिवार्य र नियमित रूपमा लागू औषध सेवन गर्नैपर्ने हुन्छ । पूर्वी, दक्षिणपूर्व एसिया र मध्यपूर्व एसियामा कोकिन सेवनकर्ताको संख्या १० लाख रहेको देखिन्छ । सन् २०१३ मा पाकिस्तानमा एक टन कोकिन बरामद भएको थियो । यसले भारत, नेपाल, चीन, पाकिस्तान, थाइल्यान्ड, इन्डोनेसिया र फिलिपिन्सका धनाढ्य व्यक्तिहरूमा सेवनकर्ताहरू हुन सक्ने अनुमान गर्न सकिन्छ । कोलम्बियामा कोकिन खेतीको लागि दुई लाख ९० हजार हेक्टर जमिनमा रहेको जंगल फाँडिएकाले वातावरणमा असर गरेको छ । कोकिन उत्पादन गर्नको लागि प्रशोधन गर्दा उत्पादन हुने रासायनिक खतरनाक तत्त्वहरूले जलवायुमा नकारात्मक असर गर्दछ । एम्फेटामिनले स्फूर्तिपना ल्याउने भएकाले खेल जगत्को शक्तिवद्र्धक खेलहरूमा एथलेटिक्स, टेनिस, बडी बिल्डिङका खेलाडीले दुव्र्यसन गर्ने गरेको पाइन्छ, जसलाई डोपिङ भनिन्छ । यसरी डोपिङ गरिने मनोदीपक पदार्थलाई एनाबोलिक एन्ड्रोजेनिक स्टेरोइड भनिन्छ । एम्फेटामिन, मेथाफेटामिन, एक्सटेसी, कोकिन जस्ता उत्तेजनात्मक औषधीहरू यही प्रकारका स्टेरोइड हुन् । अन्तर्राष्ट्रिय खेलाडीहरूले यसकोे सेवन गर्नाले खेलजगत् बद्नाम भएको छ । ब्राजिलको रियो डे जनेरियो २०१६ मा हुन लागेको ओलम्पिक खेलमा रसियाका ६८ एथलेटिक्स र सातजना पौडीबाज खेलाडीलाई सहभागी हुन प्रतिबन्धित गरेको छ । राष्ट्रको युवा शक्तिको स्रोत तहसनहस हुनु राष्ट्रिय चिन्तनको विषय हो । यसको अवैध तस्करी, बिक्रीवितरण, सेवन स्थानहरू, डिस्को, डान्सबारहरूमा भइरहेको निगरानी, नियन्त्रण कारबाहीलाई थप प्रभावकारी बनाउन आवश्यक देखिन्छ । यसको अवैध उत्पादन बर्माको सान राज्य, थाइल्यान्ड, मलेसिया, लाओस, भारत, चेक रिपब्लिक, जर्मनीमा हुने गर्छ । एम्फेटामिन, मेथाफेटामिन उत्पादन गर्न आवश्यक पर्ने स्युडोएफिड्राइन रसायनको बरामदीले काठमाडौँमै उत्पादन हुने सम्भावना देखिन्छ । निषेधित प्रिकर्सर रसायनको तस्करी, आयात र सशंकित फार्मेसीहरूमा स्वास्थ्य मन्त्रालय, गृह मन्त्रालय, भन्सार विभाग र लागू औषध ब्युरो, सीमा सुरक्षा निकायको संयुक्त टोलीले चेकजाँच कार्यलाई नियमित र प्रभावकारी गर्न आवश्यक छ । हाल आतंकवादको शृंखलाबद्ध घटना र लक्षित गरिएका लक्षहरू आम नागरिक र निजी भौतिक संरचनाहरू निशानामा छन् । तसर्थ नेपाल, भारतको खुला सिमाना र चाइनाको सीमा संवेदनशील छन् । आतंकवादी गतिविधिको निशानामा नेपालमा अवस्थित विदेशी नियोगहरू, पर्यटकहरूलाई निशाना नबनाउला, छिमेकी मुलुकहरू भारत र चीनको राष्ट्रिय सुरक्षामा खतरा हुने गतिविधि नगर्ला भन्ने निश्चिन्त हुनसक्ने ठोस आधार छैन । खुला सीमाको महत्त्वपूर्ण नाकाहरूमा, विमानस्थलहरूमा लागूऔषध, विस्फोटक पदार्थ जाँच गर्ने उपकरण, निगरानी र एक्सरेजडित गाडी राख्न र खतराको सम्भाव्य स्थानहरूको सुरक्षा अवस्था पुनर्मूल्यांकन हुन र इन्टेलिजेन्सलाई प्रभावकारी बनाउन आवश्यक छ । लागू औषध नियन्त्रण गर्न सुरक्षा निकायले गरेका प्रयासमा अभिभावक, सामाजिक संस्था, आम नागरिकको सकारात्मक भूमिका र सहयोग अत्यावश्यक हुन्छ । जनचेतनाका कार्यक्रमलाई व्यापक बनाउन आवश्यक छ । यस किसिमको परिस्थितिमा प्रथमतः दुव्र्यसनीहरूलाई सल्लाह र उपचारको आवश्यक हुन्छ । क्षणिक आनन्दमा फसेर जिउँदो लास बनी परिवार र समाजबाट तिरस्कृत भई अमूल्य जीवनलाई नाश नगर्नु होस् । लागू औषध त्याग्न तपाईंको उत्सुकता, इच्छा र निर्णय नियन्त्रण गर्ने शक्तिमा निर्भर गर्छ । पूर्व सशस्त्र प्रहरी महानिरीक्षक लामा पूर्व सशस्त्र प्रहरी संघका अध्यक्ष हुन् ।"
नेतातन्त्रको संयन्त्र,"संविधानतः नेपाल लोकतान्त्रिक मुलुक हो । विधिविधान नीतिनियमले पनि नेपाल स्वतन्त्र सावैभौम संघात्मक लोकतन्त्रात्मक गणतन्त्रकै देश हो । अनि नयाँ शक्ति र नूतन आसक्तिका साथ परिवर्तनका संवाहक भनिठान्ने नेताहरूका मुख बोलीले भनिने परिवर्तित नयाँ नेपाल पनि जनता नै मालिक हुने गणतन्त्रात्मक संघीय लोकतान्त्रिक प्रणालीकै राष्ट्र हो । तर विधि व्यवस्था र औपचारिक स्याहा से्रस्ता त्यस्ता जेजस्ता कुरा भएगरेका पनि व्यवहारमा लोकको गणको संघको कुनै स्पष्ट रूप सार र आकार प्रकार भेटिन्न । लोकतन्त्र छ, तर त्यसको लोकानुभूति छैन । गणतन्त्र छ, तर त्यो गणात्मक र गुणात्मक छैन । अनि संघात्मक छ, तर त्यसको कुनै स्पष्ट गन्ध र छेकछन्द छैन । त्यसैले एक दसकयताको यो नवनेपालका मालिक भनिने नेपाली जनताले अनुभव गर्दै आएको मुलुक लोक यथार्थ हो, रोग शोक भोक र नौटंकी नाटक । कतिपय देशीविदेशी विज्ञ विश्लेषक समीक्षकहरूले अनुबोध गरेको विषय पनि त्यही हो लोकतान्त्रिक नेपाल तीन त्रिलोकभित्र कहीँ कतै नभएको दलतन्त्र नेतातन्त्र र गुटतन्त्रको एउटा अनौठो मुलुक हो । ६ सय एकजना एक से एक लोकपुरुषले नयाँ नेपालको नयाँ व्यवस्था बाँधेपछि लोकतान्त्रिक नेपालको आलोक नै अर्को हुन्छ भन्ने धेरैको भाका थियो । तर तिनले कोरे बनाएको त्यो खाकापछिका समयक्रमले पनि त्यस्तो कुनै खासा खुलासा गर्न सकेन । अनुहार उनै उस्तै तर परिधान नवीन, विधि विधान नूतन तर आचरण उही पुरातन । त्यस्तो भएपछि नयाँ आयामको आगमन र परिप्राप्तिको परिणाम आउँछ कसरी ? विधि छ व्यवस्था छैन, नीति छ तर तदनुकूलको नेतृत्व छैन अनि वाचा वचनबद्धता र प्रतिबद्धता छन्, कार्य क्षेत्रमा त्यसको त्यस्तो कुनै कर्मण्यता तथा निष्ठा छैन । अनि भनिने लोकतन्त्रले के लौकिक हित गर्छ, गनिने गणतन्त्रले जनजनको के गुन गर्छ र कोरिने संघीयताले के रूप रस गन्ध स्पर्शको प्रवाह गर्छ । आज नेपालभरि, नेपाली भूलोकका सकल बस्तीबस्तीभरि अनि यही नेपाली भूखण्डका वासिन्दाहरूका आँखाभरि अहिले यिनै थरीथरी प्रश्न भरिएका छन् । भन्न त लोकतान्त्रिक संघीय गणतन्त्रात्मक नेपालमा दल, समिति सभा, ब्युरो संसद्, प्रदेश निकाय संगठन संयन्त्र, क्षेत्र, समूह आदि केके भनिन्छ । अनि आस्था आदर्श सिद्धान्त मान्यता, साझा दस्तावेज, निर्णय घोषणा आदि पनि भनिन्छ तर ती सबै देखाउने दाँत दस्तावेज र गरिटोपलिएको बैठक पुस्तिकाका कोरा हरफहरू मात्र हुन् । परिणाममा विभिन्न नाम राखेर खडा गरिएका दलका केही टाउके नेताहरू र उनीहरूकै एउटा साँघुरो अँधेरो एवं अधमरो फरमान फर्मानको नीति निर्णय नै ती सबको निचोड हो । जनताको मन स्पदन्द मत मान्यता र मागमुताविक जुन शासन प्रशासन एवं विधि व्यवस्थापन हुन्छ, त्यो नै लोकतन्त्र हो । गणतन्त्र हो । तर नेपालमा कतिपय नेपालीले र कति विदेशी बुझक्कडहरूले भोगे देखेको लोकतन्त्र त्यस्तो हैन । लोकतान्त्रिक रीति छ रीत छैन, लोकतान्त्रिक प्रशासन छ, प्रावधान छ । राज्य संयन्त्र र राजनीतिक साधन काँडाकन्टक उमार्न होइन, फाँड्न उद्यत् हुनुपर्छ । यसका निम्ति नजानिँदो तवरले संसदीय प्रजातान्त्रिक प्रणालीलाई विरूप बनाउने प्रायोजनमा उत्पन्न कन्टककरणलाई संक्रमण, द्वन्द्व वर्ग संघर्षका नाममा फैलिन बढ्न दिनुहुँदैन । त्यसको कुनै शोभा श्रृंगार छैन, लोकतान्त्रिक गीत बज्छ तर त्यसले कुनै रसमय सारसुर दिँदैन । लयमा लिप्त राग ताल तथा स्वर वाचनले कतै कुनै उत्प्रेरण उल्लास र उपादेयता दिँदैन । त्यसैले राष्ट्रका नायक र उत्प्रेरक अग्रगण्य शीर्षस्थ भन्नेहरूको गणतना आकलन र सम्मान पनि जनमनले यहाँ उस्तो गर्दैन । तथापि स्वनामधन्यताका धनी मानीहरूकै ढलीमलीमा देशले लडीबुडी गरिरहेछ र देशवासीको दशा दुर्दशा झनैझनै बढिरहेछ । राजनीति विचारमा हुन्छ, आचारमा हुन्छ र आदर्शमा आधारित हुन्छ । बाटो देखाउन अगुवाइ गर्ने र प्रकाश झल्काएर अँधेरो फार्ने कामका हेतु राजनीति हुन्छ, अनि त्यस्तो राजनीतिले र त्यस्ता नेताले गर्ने दिशाबोधबाट सही सार निस्कन्छ । तर हामीकहाँ प्रभुत्वशील हुने र प्रभावी पात्र बन्न अनि त्यसबाट आफ्नो अनि आफ्नाहरूको स्वार्थपूर्ति गर्न राजनीति अँगालिन्छ । राजनीति योग हो, संयोग हो, साधना सेवा समाधि र तपस्या पनि हो । तर प्रयोग प्रमोद र भोगमा भुक्त प्रयुक्त लिप्त छ नेपालको राजनीति । जनरञ्जन राजनीति र राज्यव्यवस्थाको धर्म हो । तर लोकतन्त्रको रामनामी ओडेर मनोमानी शासन चलाउने परिपाटी आयातित आत्मकेन्द्रित नेपालको विद्यमान राजनीति हो । जनकेन्द्रित जनरञ्जित जनअपेक्षित हुनुपर्ने राज्यविधि व्यवस्था जब व्यक्तिकेन्द्रित, नेतानियन्त्रित तथा कार्यकर्ता अपेक्षित स्थितिमा रहन्छ तब त्यो जनरञ्जनको लोकतन्त्र नभई आत्मकेन्द्रित मनोरञ्जन बन्न पुग्छ । यस्तै प्रायोजन प्रबन्धन सत्ता सुख साधन र मनोरञ्जनको ढाँचामा प्रदर्शन भइरहेछ संविधान आगमनयताको अवधिमा पनि हाम्रो राजनीति । लोकतन्त्रमा नेता हुन्छन्, तिनै नेता उत्थानका आधार बन्छन् । उन्नयन सुख साधन जनमनोभावको परिपोषण एवं आफ्नो मौलिक मूल्यको परिपूर्णताका निम्ति जनताको दिलदिमागद्वारा दुरुस्त दरिएका नेताहरू नै उन्नायक हुन्छन्, संवाहक बन्छन्, आधारस्तम्भका रूपमा ठडिन्छन् । तर नेपालमा हेर्दा नेता नायक संवाहक भनिने शीर्षस्थहरूको कद र हैसियत निकै खस्किएको स्थितिमा झल्किन्छ । यसो हुनुमा नेताहरूको सत्तालिप्सा, शासनव्यवस्थाको सौदाबाजी, भागशान्ति लिने दिने र भागबन्डा गरिखाने विधि प्रविधि नै मुख्य दोषी दृश्यमा देखिन्छ । यस्तो खालको दोष दृष्टि, यस प्रकारको राजनीतिक दिशादर्शन र यस प्रकारको राजनीतिक विधि प्रवृत्ति अग्रगतिको साध होइन । दुःखपीडा र संकटै संकटको कन्टक बनेको छ । लोकतन्त्र कन्टक मुक्त हुनुपर्छ । लोकतान्त्रिक प्रक्रिया जनतालाई चिथोर्ने काँडो होइन, सुगम सुखद् भाँडो हुनुपर्छ । तर न भुइँमा न भाँडामा भएर भाँडिएको नेतातन्त्रले लोकतन्त्रलाई कताकता अन्यत्र नै लगिरहेको देखिन्छ । नौ महिनामा नाजायजी तवरले कसैलाई सत्ताबाट गिराउने र नौनौ महिना शासन सत्ताको नयाँनयाँ तानाबाना बुन्ने हालसालैको घटनाक्रमले हाम्रो लोकतन्त्रमा सहमति सहकार्य र जनस्वीकार्य संस्कृतिको होइन जनअनपेक्षित, अराजनीतिक, अनैतिक विकृति भित्र्याउँदै गएको छ । नेतातन्त्रको कण्टकमय यस्तो लोकतन्त्रले नेपाल र नेपालीलाई कस्तो अग्रगतितर्फ लैजान खोज्छ, कुनै शुद्धिबुद्धि नै छैन, कुनै ठेगान नै छैन । त्यसैले अब जनमत जनमनोभाव र राष्ट्रको आफ्नो मौलिक मूल्य अस्तित्व तथा लोकहितमा आधारित तन्त्र साध्यको सिद्धि गर्ने हो भने विधानमा प्रावधानमा शैलीमा समयक्रमको चिन्तनमा राम्रो ध्यान पुर्याउनैपर्छ । राज्य संयन्त्र र राजनीतिक साधन काँडाकन्टक उमार्न होइन, फाँड्न उद्यत् हुनुपर्छ । यसका निम्ति नजानिँदो तवरले संसदीय प्रजातान्त्रिक प्रणालीलाई विरूप बनाउने प्रायोजनमा उत्पन्न कन्टककरणलाई संक्रमण, द्वन्द्व वर्ग संघर्षका नाममा फैलिन बढ्न दिनुहुँदैन । आफ्नो अर्कैथरी अभीष्ट चिन्तनले नयाँ नेपालको बाटो बनाउँदैन । बाटो सुगम बनाउने निहुँमा बाटो बिगारेर भताभुंग लथालिंग पार्ने दाउ गर्ने, दाउपेच कलंक कन्टक हो र यसलाई नपन्छाई हामीलाई पार लागउँदैन भन्नेमा अब हाम्रो हेक्का हुनैपर्छ । अन्यथा अब राजनीतिक व्यथा दूर भयो भनेर आर्थिक कथा हाल्ने हल्काफुल्का खालका नेताहरूलाई आफैँद्वारा मनोमानीका साथ फैलाइने नेतातन्त्र स्वयंले बढार्नेछ र नेपाली जनताले सर्वजन हिताय वास्तविक लोकतन्त्र प्राप्तिको अर्को यात्रा तय गर्नुपर्नेछ ।"
सुशासन र विकासको सपना,"आर्थिक नीतिको स्थिरताको लागि स्थिर सरकारको आवश्यकता पर्छ । राजनीतिक स्थिरता भए मात्र स्थिर सरकार हुने र स्थिर सरकार भएको अवस्थामा मात्र आर्थिक क्रियाकलाप निर्वाध सञ्चालन हुन गई आर्थिक वृद्धि उच्च हुने तथा विकासले स्वाभाविक गति लिन्छ । अर्थतन्त्रमा हुने गुणक प्रभावका कारण कुनै एक क्षेत्रमा गरिने खर्चले अन्य क्षेत्रको आम्दानी बढाउने मात्र नभई रोजगार सिर्जना गर्नसमेत उल्लेख्य भूमिका खेलेको हुन्छ । भूमि, पुँजी र श्रमजस्ता उत्पादनका साधनमा लगानी गरी यिनीहरूको कुशल प्रयोगबाट उत्पादकत्व वृद्धि गर्न सके उच्च आर्थिक वृद्धि हासिल गर्न सकिन्छ । लामो समयसम्म दिगो रहने उच्च आर्थिक वृद्धिले आर्थिक विकास ल्याउँछ । आर्थिक विकासका माध्यमबाट मात्र जनताको जीवनस्तर उकास्न सकिने र अन्तर्राष्ट्रिय क्षेत्रमा देशको प्रतिष्ठा स्थापित गर्न सकिन्छ । राम्रो राजनीतिक प्रणाली, कुशल राजनीतिक संस्थाहरू र परिपक्क नेताहरूविना राजनीतिक स्थिरता हासिल हुन सक्दैन । राजनीतिक अस्थिरताले आर्थिक विकासको गति घटाई विकासको रफ्तारलाई पछाडि धकेल्नाले आर्थिक विकासका परिलक्षित उद्देश्यहरू प्राप्त गर्न असम्भव हुने मात्र नभई विकासका पथमा अनावश्यक जटिलतासमेत ल्याउने गर्छ । राजनीतिक स्थिरता र आर्थिक वृद्धिका बीच सकारात्मक सहसम्बन्ध भएको कुरा विभिन्न अन्तर्राष्ट्रिय अध्ययनहरूले देखाएका छन् । अन्तर्राष्ट्रिय मुद्रा कोषका लागि अरी ऐसन र फ्रान्सिस्को जोसे भेगाले सन् २०११ मा १६९ देशको तथ्यांक प्रयोग गरी गरेको एक अध्ययनमा राजनीतिक अस्थिरताले आर्थिक वृद्धिलाई नकारात्मक असर पार्ने निचोड निकालेका छन् । राजनीतिक अस्थिरताका कारण उत्पादकत्व वृद्धि दरमा कमी आउने तथा भौतिक र मानवीय पुँजी सिर्जनामा कमी आई आर्थिक वृद्धि कम हुने उल्लेख गरेका छन् । यसैगरी आर्थिक स्वतन्त्रता र जातीय सहिष्णुताले आर्थिक प्रगति निम्त्याउने तर प्रजातन्त्रको बढी उपयोग गरिँदा यसले आर्थिक प्रगतिलाई केही अवरोध गरेको कुरा यस अध्ययनले देखाएको छ । तोकिएको अवधिअगावै सरकारमा हुने परिवर्तन, शासन व्यवस्थामा नै हुने परिवर्तन र राजनीतिक हिंसालाई उनीहरूले राजनीतिक अस्थिरताका सूचक मानेका छन् । यसैगरी अलेसिना, ओज्लर, रौविनी र स्वागेलले अमेरिकाको राष्ट्रिय आर्थिक अनुसन्धान केन्द्रका लागि सन् १९९२ मा ११३ देशहरूको तथ्यांक प्रयोग गरी गरेको अध्ययनको निचोड पनि उस्तै प्रकारको छ । छोटो अवधिमा हुने सरकार परिवर्तन वा बलपूर्वक गरिने शासन परिवर्तनले आर्थिक वृद्धिलाई उल्लेख्य रूपमा नकारात्मक असर गर्ने उनीहरूको निचोड छ । यसैगरी विभिन्न अनुसन्धानकर्ताहरूले अफ्रिकामा हुने सैनिक विद्रोह, राजनीतिक हिंसा र छिटोछिटो सरकारमा परिवर्तन हुने कारण अफ्रिकामा आर्थिक वृद्धि कम भएको र यसले गरिबी र भोकमरीको मारमा जनता पिल्सनु परेको निचोड निकालेका छन् । राजनीतिक स्थिरता भएका मुलुकहरूले छोटो समयमा उल्लेख्य विकास गरेका छन् । उदाहरणको लागि कोरिया, सिंगापुर, ताइवान, मलेसिया आदि । चीनमा राजनीतिक स्थिरता छ, त्यसैले आर्थिक वृद्धि पनि उच्च छ र तीव्र विकासको चरणमा छ । भारतमा पनि स्थिर सरकार भएकाले आर्थिक वृद्धि राम्रो छ । राजनीतिक स्थिरताले लगानी भित्त्याउन सहयोग गर्ने, उद्यमशीलताको विकास गर्ने र असल आर्थिक संस्थाहरूको विकासमा सहयोग गर्ने भएकाले अर्थतन्त्रको विस्तारको लागि अनुकूल वातावरण बन्न जान्छ । विश्वव्यापी रूपमै चलायमान अवस्थामा रहेको पुँजी र श्रम उच्च प्रतिफल प्राप्त गर्न सकिने देशहरूमा प्रवाह हुने र ती देशहरूको विकासको लागि ठूलो मद्दत हुन्छ भने अस्थिर मुलुकहरूबाट श्रमिक र पूँजी दुवै पलायन भइरहेका हुन्छन् । मलेसियामा सन् १९८१ देखि सन् २००३ सम्म २२ वर्ष महाथिर मोहम्मद प्रधानमन्त्री रहे । उनको कार्यकालमा राजनीतिक स्थिरता पाई मलेसियाले ठूलो आर्थिक उन्नति गर्यो । सन् १९९१ मा उनले भिजन २०२० घोषणा गरे, जसको मुख्य उद्देश्य सन् २०२० मा मलेसियालाई विकसित देश घोषणा गर्ने गरी आर्थिक विकास हासिल गर्ने थियो । महाथिरको कार्यकालमा मलेसियाको औसत आर्थिक वृद्धि ६७ प्रतिशत रहेको थियो, जसलाई दिगो र उच्च आर्थिक वृद्धि मानिन्छ । अब चार वर्ष मात्र बाँकी छ र महाथिर सत्तामा नभए पनि उनको भिजनअनुसार नै काम भइरहेकाले मलेसियाको लक्ष्य पूरा हुन असम्भव छैन । यसैगरी लि क्वान यु सन् १९५९ देखि सन् १९९० सम्म तीन दसक सिंगापुरका प्रधानमन्त्री भए । राजनीतिक स्थिरताले गर्दा ठूलो लगानी भित्रियो र यस अवधिमा सिंगापुरको कायापलट भयो । सिंगापुर उच्च प्रतिव्यक्ति आय भएको संसारकै सभ्य र सफा देश बन्न पुग्यो । तर नेपालको अनुभव हेर्ने हो भने राजनीतिक अस्थिरता स्वाभाविक मानिन थालेको छ । २०४७ सालको संविधानपछि २०४८ सालमा बनेको गिरिजाप्रसाद कोइरालाले नेतृत्व गरेको नेपाली कांग्रेसको बहुमत प्राप्त सरकार विभिन्न खालका विवादमा फसेर पूर्ण कालसम्म चल्न नसकी मध्यावधि चुनावमा गएपश्चात् बनेको मनमोहन अधिकारीको प्रधानमन्त्रीत्वको सरकारले नौ महिना मात्र काम गर्न पायो । त्यसपछि अझ राजनीतिक अस्थिरता भई सांसद किनबेच जस्ता विकृति भित्रिए र राजनीतिक अस्थिरताको भुमरीमा नेपाल नराम्ररी फसेको देखिन्छ । यसपछि कसैको पनि बहुमत नभएको अवस्थाका गठबन्धन सरकारहरू र पुनः कांग्रेसको बहुमत प्राप्त सरकारमा दल विभाजनपछि सिर्जित परिस्थिति र माओवादी जनयुद्ध सुरुआत भएपछि विकसित अवस्था तथा तत्कालीन राजा ज्ञानेन्द्रको कदमबाट सिर्जित परिस्थिति र त्यसपछि दोस्रो जनआन्दोलन हुँदै संविधानसभा निर्वाचनपछिको अस्थिर राजनीतिक अवस्थासम्म आइपुग्दा हाम्रो देशका आर्थिक मुद्दाहरू साँच्चिकै ओझेलमा परिरहेको कटु यथार्थ हाम्रोसामु छ । २०४८ पछिका २६ वर्षमा २४ पटक सरकार परिवर्तन भएको देखिएको छ । यसबाट एउटा सरकारले औसतमा १३ महिना मात्र शासन सञ्चालन गर्न पाएको देखिन्छ । यो राजनीतिक अस्थिरताको नमुना नै हो । १३ महिनामा पनि ९० दिन अर्थात् डेढ महिनालाई सरकारको मधुमास अवधिको रूपमा लिइन्छ । मधुमास अवधिमा सरकारमा जाने मन्त्रीहरूले सरकार सञ्चालनको लागि वातावरण बुझ्न र अनुकूलन प्राप्त गर्न समय लगाउँछन् । त्यसपछि काम गर्न थालेको पुगनपुग एक वर्षमै सरकारबाट बाहिरिने अवस्था पैदा हुँदा सरकारहरूले खासै दीर्घकालीन महत्त्वका नीति निर्माण गर्न नपाई बाहिरिनुपरेको देखिन्छ । अझ यस अवधिमा कामभन्दा सरकार कसरी टिकाउने भन्ने ध्याउन्न नै बढी हुने भएकाले विकासका कार्यहरूमा केन्द्रित हुन नसकेको यथार्थ हाम्रासामु छर्लंग छ । केही गरौँ भन्ने भावना भएको सरकारले त काम गर्न नपाई बाहिरिनुपरेको छ भने काम गर्ने सोच नै नभएका सरकारले भित्तामा फोटो झुन्ड्याउँदैमा सरकारबाट बिदा हुने समय नै आइसकेको देखिन्छ । त्यसपछि नयाँ सरकारले पूर्णता पाउन एक महिना र डेढमहिने मधुमास अवधिले गर्दा सरकारको काम गर्ने अवधि छोटो भइरहेको हुन्छ । यसरी नेपालमा पटकपटकको राजनीतिक अस्थिरताले विकास र सुशासन कायम गर्ने कार्यमा ठूलो असर पारेको देखिएको छ । दोस्रो संविधानसभाबाट संविधानको निर्माण भएपछि देशले आर्थिक एजेन्डामा केन्द्रित गरी सहमतिका साथ आर्थिक विकासलाई प्राथमिकता दिनुपर्नेमा पुनः राजनीतिक अस्थिरता कायम हुने खेलहरू हुन थालेका छन् । विगतबाट कहिल्यै पाठ सिक्न नसक्दा जनताको भावनामा पटकपटक कुठाराघात हुने गरेको छ । नयाँ सरकार कतिको स्थिर हुने हो थाहा छैन, तर यसले पनि आर्थिक उन्नतिका सपना देख्न र यसतर्फ काम गर्नबाट विमुख हुन सक्ने अवस्था छैन । नीति निर्माता र कार्यान्वयनकर्ताहरूका आँखामा सपना, मष्तिष्कमा कल्पना र काममा जपना भएन भने नेपालको आर्थिक विकास सम्भव नै छैन । यथास्थितिवादले हामीलाई कहीँ पनि पुर्याउँदैन । राजनीतिक स्थिरताका साथ आर्थिक विकासतर्फ जान ढिलाइ गर्न नहुने भन्ने जनभावनालाई समकालीन राजनीतिको केन्द्रमा हुने नेताहरूले बेवास्ता गर्ने गरेको देखिन्छ । यसबाट हामी फेरि पुरानै संसदीय फोहोरी खेलतर्फ फर्किन थालेको आभास जनताले गरिरहेका छन् । परिणामस्वरूप नयाँ संविधानमा व्यवस्था भएको सुधारिएको संसदीय व्यवस्थापछि पनि नेपालमा राष्ट्रवादी निःस्वार्थी तानाशाह चाहिने वा निर्वाचित कार्यकारी प्रमुख हुनुपर्ने बहसहरू फेरि सतहमा आएका छन् । नेपाली जनतालाई कसले सरकार सञ्चालन गर्ने भन्ने सरोकारभन्दा पनि जनताको जीवनस्तर उक्सेको देखिने गरी काम गर्ने सरकार चाहिएको छ, जसले आर्थिक एजेन्डामा साँच्चिकै काम थालोस् । यही चाहनाका कारण ओली सरकारले सपना नै सही केही गर्ने प्रतिबद्धता देखाएकाले उसले जनसमर्थन पाएको थियो । सपनामै भए पनि विकासका कुरा गर्नु र सुन्न पाउनु पनि हाम्रा लागि महत्त्वपूर्ण भएका छन् । सपना नै नदेखी वा कल्पना नै नगरी त्यसलाई विपनामा परिणत गर्न सकिँदैन । तसर्थ, नयाँ सरकार कतिको स्थिर हुने हो थाहा छैन, तर यसले पनि आर्थिक उन्नतिका सपना देख्न र यसतर्फ काम गर्नबाट विमुख हुन सक्ने अवस्था छैन । नीति निर्माता र कार्यान्वयनकर्ताहरूका आँखामा सपना, मष्तिष्कमा कल्पना र काममा जपना भएन भने नेपालको आर्थिक विकास सम्भव नै छैन । यथास्थितिवादले हामीलाई कहीँ पनि पुर्याउँदैन । कतिपय मानिसहरूको धारणा नेपाली मात्रको प्रयासबाट देशको विकास सम्भव नभएकाले ठूला परियोजना विदेशी कम्पनीलाई दिनुपर्छ किनभने हामीमा यस्ता परियोजना सफलतापूर्वक पूरा गर्ने क्षमता नै छैन भन्ने छ । यस्तो धारणा परीक्षण नै नभएको परिकल्पना (हाइपोथेसिस) का आधारमा मात्र बनाइएको हो । अध्ययनहरूले के देखाएका छन् भने दीर्घकालीन योजनासहितको स्वदेश सिर्जित विकास (होम ग्रोन डिभलपमेन्ट) मात्र दिगो र स्थायी प्रकृतिको हुने भएकाले जनताको जीवनस्तरमा आमूल परिवर्तन ल्याउन सम्भव छ । यसै अवधारणालाई मूर्तरूप दिन दोस्रो विश्वयुद्धपछि जापानले पश्चिमी ज्ञान र जापानी आत्मा भएको स्वदेशी विकास मोडेल अँगालेको थियो । यसै दर्शनले जापानलाई विकासको चुलीमा पुर्यायो । सरकार परिवर्तन संसदीय व्यवस्थाको सामान्य नियम हो । नयाँ सरकारले देशलाई आर्थिक विकासको रेलमा दौडाउने काम गरोस् । डिरेल गर्ने काम गरियो भने त्यो जनचाहनाविपरीत भई त्यस्तो सरकारले जनताको समर्थन प्राप्त गर्न सक्दैन । आर्थिक विकासका एजेन्डामा केन्द्रित भई स्वदेशी धरातलमा टेकेर गरिने विकास नै नेपालको अहिलेको अपरिहार्य आवश्यकता हो ।"
एएफसी कपको तयारीमा थ्रीस्टार,"काठमाडौंः रुस्लान थ्रीस्टार क्लबले मंगोलिसामा अगस्ट २१ तारिखबाट सुरु हुने एएफसी कपको प्ले अफ छनोटका लागि तयारी तीव्र बनाएको छ । टोलीले तीन सातादेखि तयारी सुरु गरेको हो । २०७१ सालको लिग विजेताको रूपमा थ्रीस्टारले एएफसी कप प्ले अफ छनोट खेल खेल्ने मौका पाएको हो । थ्रीस्टारले एएफसी कपका लागि मेघराज केसीलाई प्रशिक्षकमा नियुक्त गरेको थियो । टोलीको सहयाक प्रशिक्षकमा रवीन्द्र शिलाकार छन् । प्रशिक्षक केसीको सल्लाहमा थ्रीस्टारले एएफसी कपका लागि २० खेलाडीलाई टोलीमा अनुबन्ध गरेर प्रशिक्षण र तयारी सुरु गरेको हो । टोलीको गोलरक्षकमा एलन न्यौपाने, विनय श्रेष्ठ र अभिषेक बराल छन् । रक्षकमा रञ्जित धिमाल, देवेन्द्र तामाङ, पिटर सेगुन, विजय धिमाल, सरोज दाहाल र विष्णु सुनार छन् । मिडफिल्डरमा विक्रम लामा, नीराजन खड्का, प्रकाश बुढाथोकी, सुनिल बल, विजय गुरुङ र विष्णु गुरुङ छन् । स्ट्राइकरमा बुद्ध राज लिम्बु (चेम्जोङ), असीमजंग कार्की, रोशन मल, मार्टिन्स कायोडे अजायी र सुशान श्रेष्ठ रहेका छन् । टोलीमा रहेका दुई विदेशी खेलाडी पिटर सेगुन र मार्टिन्स कायोडे नाइजेरियाका हुन् । एएफसी प्लेअफ छनोटमा थ्रीस्टार समूह बी' मा रहेको छ । समूहमा आयोजक मंगोलियाको इर्चिम फुटबल क्लब र कम्बोडियाको नागावोर्लड फुटबल क्लब छन् । थ्रीस्टारले पहिलो खेल अगस्ट २१ तारिखमा आयोजक इर्चिमसँग खेल्नेछ । दोस्रो खेलान अगष्ट २३ मा नागावोर्लडसँग प्रतिस्पर्धा गर्नेछ । तीन समूहमा विभाजन गरिएको प्लेअफ छनोट चरणमा नौ टोलीको सहभागिता रहेको छ । प्रत्यके समूहको उत्कृष्ट टोली अर्को चरणमा प्रवेश गर्नेछ । एएफसी कपको प्ले अफ खेल्ने थ्रीस्टार नेपालको पहिलो टोली हो । यसअघि लिग विजेताको रूपमा थ्रीस्टार दुई पटक एएफसी प्रेसिडेन्ट कपको अन्तिम चरणमा पुगेको थियो । एएफसी कपको तयारीका लागि थ्रीस्टारले साउन २१ गते विभागीय टोली एपीएफसँग मैत्रीपूर्ण फुटबल खेल्नेछ । मैत्रीखेल एन्फा मैदान सातदोबाटोमा हुनेछ ।"
अमेरिकाको झन्डा फेल्प्सले बोक्ने,"रियो दी जेनेरियोः कीर्तिमानी ओलम्पियन माइकल फेल्प्सले रियो ओलम्पिकको उद्घाटनमा अमेरिकी टोलीको नेतृत्व गर्दै झन्डा बोक्ने भएका छन् । ओलम्पिक खेलकुदको मार्च पास्टमा फेल्प्सले राष्ट्रिय टोलीको नेतृत्व गर्ने अवसर पाएको यो पहिलोपटक हो । अमेरिकाको राष्ट्रिय ओलम्पिक कमिटीलेले रियो दी जेनेरियोस्थित माराकाना रंगशालामा शुक्रबार हुने उद्घाटन समारोहमा पौडीबाज फेल्प्सले झन्डा बोक्ने जनाएको हो । फेल्प्स ओलम्पिक खेलकुदमा सर्वाधिक स्वर्ण र पदक जित्ने खेलाडी हुन् । उनले ओलम्पिक खेलकुदमा १८ स्वर्णसहित कुल २२ पदक जितेका छन् । सन् २०१२ को लन्डन ओलम्पिक खेलकुदपछि सन्न्यास लिएका ३१ वर्षीय फेल्प्सले त्यसको केही समयपछि अन्तर्राष्ट्रिय प्रतियोगितामा फर्कने निर्णय सार्वजनिक गरेका थिए । सन्न्यास फिर्तीकै बेला फेल्प्सले रियो ओलम्पिक खेल्ने इच्छा पनि व्यक्त गरेका थिए । झन्डा बोक्ने जिम्मेवारी पाएकोमा सम्मानित महसुस गरेको छु । त्यसमा पनि अमेरिकाको झन्डा बोक्न पाउनु विशेष खुसीको कुरा हो', फेल्प्सले भनेका छन् । उनले ओलम्पिक खेल्न लागेको यो पाँचौंपटक हो । उनले राष्ट्रिय टोलीको सदस्यको मतदानका आधारमा झन्डा बोक्ने जिम्मेवारी पाएको जनाइएको छ । फेल्प्सले सन् २००८ को ओलम्पिकमा आठवटा स्वर्ण पदक जित्दै एउटै ओलम्पिकमा सर्वाधिक स्वर्ण पदक जित्ने खेलाडीको कीर्तिमान बनाएका थिए । १५ वर्षको उमेरमा सन् २००० को सिड्नी ओलम्पिकमा सहभागिता जनाएका फेल्प्सले त्यति बेला पदक जित्न नसके पनि ओलम्पिक खेलकुदमा सहभागी हुने ६८ वर्षयताकै सबैभन्दा कान्छा पुरुष खेलाडीको कीर्तिमान बनाएका थिए । उनी सन् २००४ को एथेन्स ओलम्पिकमा ६ स्वर्ण र दुई कांस्य पदक जित्न सफल भएका थिए । उनले सन् २०१२ को लन्डन ओलम्पिकमा पनि चार स्वर्ण र दुई रजत पदक जितेका थिए । सिड्नीमा म टोलीमा पर्न चाहन्थेँ । एथेन्समा मेरो उद्देश्य राष्ट्रका लागि स्वर्ण पदक जित्नु थियो । बेइजिङमा आएर त्यसअघि कुनै पनि खेलाडीले गर्न नसकेको उपलब्धि हात पार्न चाहन्थेँ । लन्डनमा मेरो उद्देश्य इतिहास बनाउनु थियो । रियो ओलम्पिकमा म उद्घाटन समारोहमा हिँड्न चाहन्छु', उनी भन्छन्, अमेरिकालाई सबैभन्दा उत्कृष्ट स्तरमा प्रतिनिधित्व गर्न चाहन्छु र परिवारलाई खुसी बनाउन चाहन्छु । यो कुरा पदक जित्नेभन्दा ठूलो विषय हो ।' ओलम्पिक खेलकुदको उद्घाटनमा अमेरिकाको झन्डा बोक्ने फेल्प्स दोस्रो पौडी खेलाडी हुनेछन् । यसअघि सन् १९७६ को ओलम्पिकको उद्घाटन समारोहमा पौडीबाज गेरी हलले अमेरिकाको झन्डा बोकेका थिए । फेल्प्सले रियो ओलम्पिकमा तीनवटा व्यक्तिगत स्पर्धामा प्रतिस्पर्धा गर्दैछन् ।"
सुनील राष्ट्रिय टोलीमा,"काठमाडौंः नेदरल्यान्ड्सविरुद्ध हुने अन्तर्राष्ट्रिय क्रिकेट काउन्सिल (आईसीसी) वल्र्ड क्रिकेट लिग (डब्लूसीएल) च्याम्पियनसिप खेलका लागि बुधबार नेपाली टोलीको घोषणा गरिएको छ । १५ सदस्यिय टोलीमा सुनील धमलाले पहिलोपटक स्थान पाएका छन् । नेपालले अगस्ट १३ र १५ मा नेदरल्यान्ड्समा दुईवटा एकदिवसीय खेल खेल्दैछ । पारस खड्काको कप्तानी रहेको टोलीको उपकप्तानमा ज्ञानेन्द्र मल्लले निरन्तरता पाएका छन् । शक्ति गौचन, वसन्त रेग्मी, शरद भेषावकर, विनोद भन्डारी, सागर पुन, राजु रिजाल, अनिलकुमार मण्डल, राजेश पुलामी टोलीमा छन् । यसैगरी सोमपाल कामी, करण केसी, सन्दीप लामिछाने र विक्रम सोबले पनि टोलीमा ठाउँ बनाएका छन् । नेपाल क्रिकेट संघ (क्यान) निलम्बनमा रहेको अवस्थामा आईसीसी प्रतिनिधि बैंकटपति राजु, प्रमुख प्रशिक्षक जगत टमटा र कप्तान पारस खड्कासहितको टोलीले टिम छनोट गरेको हो । आईसीसीको एफिलिएट तथा एसोसिएट सदस्यले मात्र खेल्ने सबैभन्दा ठूलो एकदिवसीय प्रतियोगितासमेत रहेको डब्लूसीएल च्याम्पियनसिपमा आठ टोली सहभागी छन् । हरेक टोलीले प्रत्येकसँग दुईदुईवटा एकदिवसीय खेल खेल्नेछ । प्रतियोगिताको शीर्ष चार टोली सन् २०१८ मा हुने एकदिवसीय विश्वकप छनोट प्रतियोगितामा छानिनेछन् । नेपालले तीनवटा टोलीसँग खेलिसकेको छ । नेपाल ६ खेलबाट चार अंक जोड्दै तालिकाको छैटौं स्थानमा छ । शीर्ष स्थानमा रहेको नेदरल्यान्ड्सले ६ खेलबाट १० अंक जोडेको छ । नेदरल्यान्ड्सले प्रतियोगितामा हार बेहोरेको छैन । उसले खेलेका चार खेलमा जित हात पार्यो भने दुईवटा खेल रद्द भएपछि एक एक अंक बाँडेको थियो । ६ खेलपछि हङकङको नौ, पपुआ न्युगिनीको आठ र स्कटल्यान्डको सात र केन्याको ६ अंक छ । नेपालले नामिबियासँग खेलेका दुवै खेल जितेर अंक जोड्न सफल भएको थियो । नेपालले नामिबियासँग गत अप्रिल १६ र १८ मा खेलेको थियो । त्यसअघि पहिलो चरणमा स्कटल्यान्ड र दोस्रो चरणमा पपुआ न्युगिनीसँग खेलेको नेपाल सबै चार खेलमा पराजित भएको थियो । प्रारम्भिक ब्याट्सम्यान सुनील ब्याटिङ अलराउन्डर हुन् । क्षेत्र नम्बर ९ कञ्चनपुरबाट घरेलु क्रिकेट प्रतियोगिता खेल्ने गरेका उनी राम्रो स्पिन बलिङ गर्न सक्छन् । यसअघि बन्द प्रशिक्षणामा परे पनि सुनील सिनियर राष्ट्रिय टोलीमा पर्न सकेका थिएनन् । यू१९ राष्ट्रिय टोलीबाट उत्कृष्ट प्रदर्शन गरेपछि सिनियर टोलीमा उनको भविष्य हेरिएको थियो । सुनीलले यसै वर्ष बंगलादेशमा भएको आईसीसी यू१९ विश्वकपमा उत्कृष्ट प्रदर्शन गरेका थिए । बायाँ हाते युवा स्पिनर सन्दीप लामिछाने लगातारको लयसँगै टोलीमा निरन्तरता पाउन सफल भएका हुन् । उनले नामिबियासँगको खेलमार्फत सिनियर टोलीमा डेब्यु गरेका थिए । नेपाली टोलीले भर्खरै इङ्ल्यान्ड भ्रमणका क्रममा लर्डसमा मेरिलिबोन क्रिकेट क्लब (एमसीसी)विरुद्ध उत्रँदै जित हात पारेको थियो । नेपाली टोली पछिल्लो समय लयमा देखिएको छ । युवा खेलाडीहरू सिद्धान्त लोहनी, आरिफ सेख, अविनाश कर्ण, प्रदीप ऐरीलगायतले यसपटक पनि टोलीमा स्थान बनाउन सकेनन् । यसैगरी विकेटकिपर तथा प्रारम्भिक ब्याट्सम्यान सुवास खकुरेलले पनि स्थान बनाउन सकेनन् ।"
महेन्द्र दल गणलाई उपाधि,भरतपुरः तेस्रो चितवन च्याम्पियनसिप फुटबल प्रतियोगिताको उपाधि दी फेमस महेन्द्र दल गण भरतपुरले जितेको छ । जुनियर प्रहरी अधिकृत शिक्षालय भरतपुरमा बुधबार सम्पन्न फाइनल खेलमा हरि स्मृति क्लब दिव्यनगरलाई ५० गोलले पराजित गर्दै महेन्द्र दल गणले उपाधि हात पारेको हो । उपाधिसहित महेन्द्र दल गणले एक लाख २१ हजार रुपैयाँ नगद पुरस्का प्राप्त गरेको छ । उपविजेता हरि स्मृतिले ५५ हजार पाँच सय रुपैयाँ प्राप्त गर्यो । महेन्द्र दल गणलाई उपाधि दिलाउन फाइनल खेलमा शिव थापाले ह्याट्रिक गरेका थिए । उनी फाइनल खेलको म्यान अफ दी म्याचसमेत घोषित भए । महेन्द्र दल गणलाई शिवले खेल सुरु भएको चौथो मिनेटमै अघि बढाएका थिए । पहिलो हाफमा १० ले अघि रहेको महेन्द्र दल गणले दोस्रो हाफमा थप चार गार गर्दै सान्दार जित आत्मसात् गर्यो । महेन्द्र दल गणलाई दोस्रो हाफ सुरु भएलगत्तै खेलको ४७औं मिनेटमा शक्ति धिमालले २० ले अघि बढाएका थिए । त्यसको तीन मिनेटपछि नै कप्तान सन्तोष नेपालीले टोलीलाई ३० को अग्रता दिलाए । त्यसपछि खेलको ७४औं र ८४औं मिनेटमा लगातार दुई गोल गर्दै शिवले ह्याट्रिक पूरा गर्दा महेन्द्र दलको जित ५० ले पक्का भएको थियो । महेन्द्र दल गणका कप्तान नेपाली प्रतियोगिताकै उत्कृष्त खेलाडी घोषित भए । सोही टोलीका दिनेश कार्की उत्कृष्ट गोलरक्षक घोषित भए । एभरेस्ट क्लबका देव गुरुङ प्रतियोगिताका सर्वाधिक गोलकर्ता तथा एभरेस्टकै मनीष आले उत्कृष्ट मिडफिल्डर घोषित भए । उत्कृष्ट घोषित खेलाडीले पनि जनही पाँच हजार प्राप्त गरे ।

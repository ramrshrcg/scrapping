शीर्षक,विवरण
बन्धकीमा स्वाभिमान र स्वतन्त्रता,"सत्ताको लागि नीति, सिद्धान्त र आदर्श त्याग्नु नेपाली राजनीतिज्ञहरूको चरित्र बनेको छ । लोभको प्रधानता छ राजनीति र सत्ताको चाहमा अथवा विद्यमान खेलमा । प्रजातन्त्र जहाँ र जहिले पनि संघर्षबाट जन्मिएको छ । तर त्यसको जन्मपछि त्यसको व्यवस्थापनमा र विकासमा राष्ट्रिय संकल्प, जवाफदेहिता र जनसर्वोच्चता जस्ता आवश्यक चरित्रलाई प्रोत्साहित गरिएन भने प्रजातन्त्र पद्धतिका रूपमा स्थापित हुन सक्दैन । जनताको भूमिका गौण हुँदा मुलुकभित्रका या दलका नेताहरू स्वेच्छाचारी' बन्न पुग्छन् । अर्को राजनीतिमा उनीहरूको महत्त्वाकांक्षा र लोभ प्रयोग गरी सरोकारवाला विदेशी शक्ति र एजेन्सीहरू उनीहरूलाई आफ्ना अरौटे बनाउन सफल हुन्छन् । नेपाली जनताप्रति जवाफदेही बन्नुपर्ने नेताहरू त्यस्ता बाह्य शक्ति तथा एजेन्सीका आदेशपालक बन्न जान्छन् । तर, मुलुकभित्र प्रजातन्त्र तथा लोकतन्त्रको रटान छोड्दैनन् उनीहरू । लेखक पीएल सिंह राजनीति या सार्वजनिक जीवनमा द्वैध चरित्र अपवाद हैन, आम जनमा त्यही द्वैध प्रवृत्ति जिम्मेवार हुन्छ । राजनीतिक संकट या समस्या उत्पन्न हुँदा मुलुकको संविधान या परम्पराले काम गर्न नसक्नुको कारण पनि त्यही हो । दासहरूका लागि आफ्नो संविधानले के भन्छ, त्यसले खास अर्थ राख्दैन । आफूलाई व्यक्तिगत रूपमा फाइदा पुर्याउँदै आएका मालिक या एजेन्सीले के भन्छन्, त्यो ज्यादा निर्णायक हुन पुग्छ । केही दिनअगाडि राजधानीका धेरैजसो अखबारमा समाचार छापिए । नेपालमा राजनीतिक स्थिरता भए मात्र चीनका राष्ट्रपति यहाँ भ्रमणमा आउने' आशय थियो त्यो समाचारको । तर चीनलाई राम्रै थाहा छ, नेपालको राजनीतिक स्थायित्व या स्थिरता नेपाली नेताहरूको चाहनाको विषय हैन । त्यो पक्कै पनि नेपाली जनताको चाहना हो र उनीहरू जागरुक तथा सक्रिय भएको अवस्थामा आउँछन् पनि । तर अहिले नेताहरूप्रति जनताको अविश्वास चुलिएको छ । जनता नेतालाई आफ्नो प्रतिनिधि र पक्षधर मान्दैनन् । जनता अधिकांश नेताहरूलाई विदेशी अरौटे' र दलाल' मान्छन् । राजनीतिक स्थायित्व र स्थिरता जनताको चाहना हो, नेताहरूको हैन । नेताहरूलाई प्रयोग गर्ने अधिकांश बाह्य शक्तिहरू तथा एजेन्सीहरू पनि नेपालमा स्थिरता चाहँदैनन् । किनकि स्थिरता र स्थायित्व जनमुखी र राष्ट्रिय हितप्रति समर्पित नेताहरूबाट मात्र आउन सक्छ, जनताको सहयोग र समर्थनमा । त्यस्तो अवस्थामा बाहिरी शक्तिहरूको भूमिका कमजोर हुन्छ । त्यसैले चीनबाट नेपालको सुरक्षा (राष्ट्रपति सी जिनपिङको भ्रमणका सन्दर्भमा) स्थिति अध्ययन गर्न जब त्यहाँको उच्चस्तरीय टोली आएर यो उच्च राजकीय यात्राको लागि सर्त राख्यो, अनि मलाई लाग्यो भ्रमण त्यति पक्का छैन । त्यो भ्रमण नचाहने विविध शक्तिको लागि पनि यो एउटा सन्देश थियो । संयोग नै मानौँ, केपी ओलीको सरकारबाट माओवादीले समर्थन फिर्ता लियो, चिनियाँ टोलीको यो सन्देश बाहिर आउनेबित्तिकै । अर्थात् भ्रमणको सर्त' विपरीतको अडान माओवादीले लियो । नेपाली कांग्रेस र माओवादीको नयाँ समीकरण तयार बसेको छ, ओली सरकारलाई विस्थापित गर्न । साउन ६ गते अविश्वासको प्रस्तावमा छलफल र मतदान भयो र सरकार हार्यो भने । अहिलेसम्मको परिस्थिति हेर्दा कांग्रेस, माओवादी र संघीय गठबन्धन मिलेर संसद्भित्र बहुमत पुर्याउने देखिन्छ, ओली सरकारविरुद्ध । तर प्रश्न कुन सरकार रहन्छ या आउँछ भन्ने होइन । यो कुन संविधान, परम्परा र नियमबाट निर्देशित हुन्छ, त्यो महत्त्वपूर्ण कुरा हो । यो कागजी संविधानमा जनतालाई सार्वभौम मानिए पनि उनीहरूको कथित सर्वोच्च प्रतिनिधि निकाय या संसद्का सदस्यहरूमा सार्वभौम र राष्ट्रिय स्वार्थप्रति वफादार भाव नभएको उदाहरण हामीले पटकपटक देखेका छौँ । त्यसको परिणाम मुलुकले भोगेको छ । अर्कोतिर, जटिल संवैधानिक तथा राजनीतिक संकट समाधानतर्फ डोर्याउने कुनै हैसियत र प्रावधान छैन, यो संविधानमा । के ०६३ पछिको राजनीति र कथित क्रान्ति' को असफलता हैन यो ? अझ स्पष्टसँग भन्न र नेपालीहरूले बुझ्नैपर्ने के हो भने नेपाली मन र नेपालीपन नेपाली राजनीतिबाट ०६३ पछि हट्यो, हटाइयो । क्रान्तिका नाममा, जन्माइएका र प्रोपागान्डाबाट फैलिएका क्रान्तिकारी अनि भारतीय मध्यस्थतामा उनीहरूसँग कुम जोड्न पुगेको छद्म संघीयता, गणतन्त्र र धर्म निरपेक्षतावादीहरूले नेपालको सार्वभौम हैसियतलाई अर्थहीन अन्तरिम संविधान र नेपालको संविधान २०७२ मा त राखेँ, तर व्यवहारमा कतै बाँकी राखेनन् । नेपाल अधिराज्यको संविधान २०४७ लाई हतारमा र असंवैधानिक तरिकाबाट मार्नुको अर्थ अब सबैले बुझेका छन् । त्यसको हत्या नगरी नेपालमा संवैधानिक रिक्तता र निर्णायक बाह्य हस्तक्षेपको परिस्थिति बन्ने थिएन । बाह्रबुँदेमा हस्ताक्षर गराउँदा नै मित्रराष्ट्र भारतको यो नियत या खेल स्पष्ट देखिन्थ्यो । अहिलेको संविधान विदेशी दबाब या उनीहरूको निर्णायक हैसियतबाट आएको कागजको पुन्तरो हो । त्यसैले सभामुख नियम या परम्परामा बाँधिनु आवश्यक छैन । न त राष्ट्रपतिले नै ती मर्यादा पालन गर्नुपर्ने हुन्छ । राजसंस्थालाई प्रतिनिधित्व गर्ने विभिन्न राजाहरूसँग कांग्रेसको असहमति रहेको छ, संघर्ष भएको छ । कतिपय अवस्थामा सहकार्य भएको छ अतीतमा । तर त्यसको लागि उनीहरूले सम्पूर्ण रूपमा ०४७ को संविधानको अपूर्णता र केवल राजसंस्था अनि मुलुकको हिन्दु' हैसियतलाई खलनायकको रूपमा प्रस्तुत गर्नु जरुरी थियो । सुदृढ प्रजातन्त्र र राजाले दलहरूलाई सत्ता सुम्पिनुपर्ने आन्दोलनका साझा र सर्वसम्मत मागहरूको सट्टा आईएनजीओ र नयाँ रणनीतिअन्तर्गत भारतको एकलौटी विश्वास बोकेका माओवादीलाई त्यसका एजेन्डा पुनः परिभाषित गर्ने र अन्य दलहरूमाथि लाद्ने अघोषित जिम्मेवारी दिइयो । अन्तर्राष्ट्रिय जगत् (भारतको अगुवाइमा) ले उनीहरूका नयाँ एजेन्डा अर्थात् संघीयता, गणतन्त्र र धर्म निरपेक्षताका एजेन्डालाई अनुमोदन गर्यो । दासको हैसियतमा बाह्रबुँदेमार्फत पुगिसकेका कांग्रेस र एमाले नेतृत्वसमक्ष विरोध गर्ने या फरक मत राख्ने नैतिक र राजनीतिक साहस भएन । कांग्रेसभित्र यी आयातित एजेन्डा' को विरोध गर्ने एक मात्र नेता कृष्णप्रसाद भट्टराईलाई सामना गर्ने साहस भएन । ०४७ को संविधान, त्यसले बोकेका मूल्य, मान्यता अनि राष्ट्रियता र प्रजातन्त्रको संघर्षको इतिहाससँग तिनीहरूको सम्बन्ध सबैलाई ०६३ को परिवर्तनपछि अवमूल्यन गरियो । त्यति मात्र हैन, नेपाल एकीकरणको अर्थ, मर्म र स्वप्नद्रष्टाहरूलाई समेत चुनौती दिइयो । अर्थात् त्यो परिवर्तन नेपालको संस्कृति, सभ्यता, इतिहास अनि राष्ट्रिय एकता र अखण्डतासँगै कांग्रेसको सान्दर्भिकतालाई चुनौती दिन प्रयोग गरियो । हाम्रा नेताहरू नै त्यसको लागि परिचालित गरिए । कांग्रेसको पतन त्यहीँबाट सुरु भयो । विदेशी स्वार्थ हाम्रो परिवर्तनको ड्राइभिङ' फोर्स बन्यो । अहिलेको संविधान विदेशी दबाब या उनीहरूको निर्णायक हैसियतबाट आएको कागजको पुन्तरो हो । त्यसैले सभामुख नियम या परम्परामा बाँधिनु आवश्यक छैन । न त राष्ट्रपतिले नै ती मर्यादा पालन गर्नुपर्ने हुन्छ । राजसंस्थालाई प्रतिनिधित्व गर्ने विभिन्न राजाहरूसँग कांग्रेसको असहमति रहेको छ, संघर्ष भएको छ । कतिपय अवस्थामा सहकार्य भएको छ अतीतमा । नेपालको स्थायित्वको लागि राष्ट्रियता र प्रजातन्त्रको संवद्र्धन र ती शक्तिहरूबीच सहकार्य कांग्रेसको मान्यता र सिद्धान्तमा आधारित चाहना हो । अस्तित्व र संघर्षको उद्देश्य हो । तर ०६३ को आन्दोलनका नाममा र बाह्रबुँदेका पात्रहरूलाई अराइएको एजेन्डाअनुसार नेपाली जनतालाई संलग्न नगराई त्यो संस्थालाई फ्याँकियो । अर्थात् अब उप्रान्त नेपालमा हामीले तय गरेको र हामीले आदेश दिएका राजनीतिक निर्णय मात्र लागू हुनेछन् भन्ने सन्देश भारतले दियो । क्रान्तिकारी' माओवादीको नेतृत्वमा निरीह कांग्रेस र एमाले मात्र हैन, चित्रबहादुर केसी र नारायणमान बिजुक्छेसमेतले त्यसलाई स्वीकार गरे । अहिलेको संविधानको कुनै अंश या धाराको विरोध गर्नु जटिल समस्यालाई अर्थात् ठूलो सर्जरी आवश्यक रोगलाई सटही या कस्मेटिक' उपचारबाट सम्बोधन गर्न खोज्नुसरह हुनेछ । यो संविधान निष्प्राण र अर्थहीन भइसकेको छ । संविधानरहित अवस्थाबाट अगाडि बढ्न ०४७ को संविधान र त्यसले निर्दिष्ट गरेको व्यवस्थामा जानैपर्छ, अन्यथा चीनका राष्ट्रपति या भारतका राष्ट्रपति या प्रधानमन्त्री नेपाल कहिले आउलान् या नआउलान्, त्यसको निर्णयसमेत नेपालीको हातमा रहने छैन । कांग्रेस र माओवादीबीच सत्ता समीकरण तथा मन्त्रालय बाँडफाँट भइसकेको छ रे । सातबुँदे सहमति पनि भएको छ रे, दुई दलका नेतृत्वबीच । तर सम्बन्धित पार्टी र नेपाली जनतालाई थाहा छैन । जब राजनीति र सत्ता निर्णयका सर्त मुलुकको सीमा बाहिर तय हुन्छन्, त्यसले मुलुकको सार्वभौमसत्ता र स्वतन्त्रताको नियन्त्रणमा पनि बाहिरी शक्ति निम्त्याउँछ । ०६३ को आन्दोलनपछिका एजेन्डा' र ०४७ को संविधानको निर्मम हत्या नै यो अवस्था ल्याउने पूर्वाभ्यास थियो । त्यो संविधानलाई फिर्ता ल्याउन अब पनि हामी तयार छैनौँ भने न्यूनतम इमानदारी प्रदर्शन गर्दै कमसेकम संसद्भित्र भएका दलहरूले आफ्नो दलका नामबाट नेपाल' हटाउनु आवश्यक छ । त्यसपछि नेपाल निर्माण र त्यसको स्वतन्त्रता, सार्वभौमसत्ता तथा प्रजातन्त्र स्थापित गर्न जनता स्वतः अगाडि आउनेछन् ।"
सरकार परिवर्तनको संवैधानिक व्यवस्था,"संविधान राज्यव्यवस्था सञ्चालनको प्रमुख दस्तावेज हो र यसले सरकार जनता, भूगोल र राज्यको सार्वभौमसत्ताको यथोचित व्यवस्था गरेको हुन्छ । यी सबै तत्वहरूमा सन्तुलन कायम गरिएको विधान नै उत्कृष्ट संविधान मानिन्छ र त्यसले सुचारु रूपमा राज्यव्यवस्था सञ्चालन गर्छ । यस सन्दर्भमा संवैधानिक विकासक्रममा आएको २०४७ सालको संविधानलाई अप्राकृतिक र असंवैधानिक एवं अस्वाभाविक रूपले खारेज गरी अर्थात् संविधानमा जेजस्ता प्रक्रिया पूरा गरी नयाँ संविधान स्थापना र पुरानो संविधान बहिर्गमन गराइनु पथ्र्यो त्यसरी विधिपूर्वक संविधान विकासको क्रमलाई भंग गरिएबाट वर्तमान नेपालको संविधान २०७२ पनि विवादपूर्ण र विसंगतिपूर्ण हुन गएको छ । प्रस्तुत संविधानको मूल स्रोत २०६३ साल जेठ ४ गते लागू गरिएको प्रतिनिधिसभा घोषणापत्र २०६३ र त्यसको आधारमा बनेको नेपालको अन्तरिम संविधान २०६३ मात्र हुन् । उक्त प्रतिनिधिसभाको घोषणापत्र र अन्तरिम संविधान दुवै राज्यव्यवस्था सञ्चालनका लागि सक्षम, उपयुक्त र वैध एवं संविधान निर्माणको सिद्धान्तअनुकूलका दस्तावेज होइनन् । त्यस्ता अपरिपक्व दस्तावेजको उत्तराधिकारको रूपमा ती अपरिपक्व दस्तावेजको कार्यान्वयनको मूल उद्देश्य राखेर बनेको वर्तमान नेपालको संविधान २०७२ संवैधानिक मान्यता र सिद्धान्तअनुरूपको पूर्ण संविधान होइन । यो संविधानका सबै भाग, धारा र व्यवस्थाहरूमा सुसंगठन र आपसी सामान्जस्य नै छैन र यो संविधानले वर्तमान मुलुकको भूगोल, जनसंख्या, इतिहास, संस्कृति र परम्परालाई समेत समायोजन गर्न सकेको छैन । जसले गर्दा विधिवत् रूपमा सुचारु रूपले संविधान लागू हुन सक्दैन र सकिरहेको पनि छैन । त्यसैको परिणाम वर्तमान प्रधानमन्त्री केपी शर्मा ओलीको प्रधानमन्त्री पदको विरुद्ध राखिएको अविश्वासको प्रस्तावसमेत संकटमा परिरहेको देखिन्छ । संविधानको व्यवस्थाअनुसार संविधानको भाग ७ संघीय कार्यपालिकाको शीर्षकमा धारा ७६ मा मन्त्रिपरिषद्को गठन उपधारा (१) देखि (१०) सम्ममा व्यवस्था गरिएको छ । वर्तमान प्रधानमन्त्री र उनको मन्त्रिपरिषद् धारा ७६(२) अनुसार दुई वा दुई दलभन्दा बढी दलहरूको समर्थनमा बहुमत प्राप्त प्रधानमन्त्री र उनका मन्त्रीहरू मन्त्रिपरिषद्मा छन् । यो सरकार पूर्ण संवैधानिक र कार्यपालिकासम्बन्धी संविधानको व्यवस्थामा विधिसम्मत रूपमा भएको हो । प्रधानमन्त्रीलाई समर्थन दिने दलहरूमध्ये नेकपा माओवादी केन्द्रले यो कार्यपालिकासम्बन्धी उक्त भाग ७ लाई छोडेर संविधानको भाग ८ मा रहेको संघीय व्यवस्थापिका शीर्षकको व्यवस्थापिका क्षेत्रमा प्रवेश गरेर संविधानको धारा १००(२) अनुसार सहभागी उक्त माओवादी दलले आफ्नो समर्थन फिर्ता लियो र सोही धारा १००(२) बमोजिम तीस दिनभित्र प्रधानमन्त्रीले विश्वासको मतको लागि प्रतिनिधिसभासमक्ष प्रस्ताव राख्नुपर्ने अवस्थामा प्रधानमन्त्री केपी शर्मा ओलीलाई उभ्यायो । यो प्रक्रिया प्रतिनिधिसभामा पहिले पूरा गर्नुपथ्र्यो । उक्त संवैधानिक प्रक्रिया परिपक्व भइनसकेको अवस्था समर्थन फिर्ता लिएको ३० दिन नपुग्दै तुरुन्तै उक्त धारा १०० को उपधारा (४) बमोजिम नेकपा माओवादी केन्द्र, नेपाली कांग्रेस र नेकपा संयुक्तले प्रधानमन्त्री केपी शर्मा ओलीमाथि सदनको विश्वास छैन भनी लिखित रूपमा अविश्वास प्रस्ताव पेस गरेको कार्य संविधानसम्मत छैन । सरकारमा सहभागी दलले समर्थन फिर्ता लिएमा ३० दिनभित्र विश्वासको मत लिने संवैधानिक व्यवस्थालाई ओभरल्याप गरिएको छ र त्यसले प्रधानमन्त्रीमा निहित विश्वासको मत लिने प्रक्रियालाई अवरोध गरेको छ । उक्त धारा १००(४) बमोजिम पनि धारा ७६ बमोजिम नियुक्त प्रधानमन्त्रीविरुद्ध दुई वर्ष नपुग्दै बीचमा अविश्वासको प्रस्ताव पेस गर्न मिल्ने अवस्था छैन । विश्वासको मत लिने प्रधानमन्त्रीको विशेष अधिकारलाई कुण्ठित गरी अविश्वास प्रस्ताव सामना गर्नुपर्ने अवस्थाले संविधाननिर्माताहरूले चयन गरेको विश्वासको मत प्राप्त गर्ने र अविश्वासको प्रस्तावको सामना गर्ने व्यवस्थामा दुवै शब्दावली एउटै अर्थमा व्यवस्था भएको भन्न मिल्ने अवस्था छैन । सोही धारा १०० को उपधारा (४) को प्रतिबन्धात्मक वाक्यांशमा गरिएको व्यवस्थाप्रति प्रधानमन्त्री नियुक्त भएको पहिलो दुई वर्ष नबित्दै पेस भएको अविश्वासको प्रस्ताव संसदीय परम्परा र संवैधानिक व्यवस्थाको प्रतिकूल द्वन्द्व सिर्जना गर्ने अस्वाभाविक झगडाको बीउको रूपमा प्रस्तुत हुन गएको छ । यसका अतिरिक्त सरकारको समर्थन फिर्ता लिने माओवादी केन्द्र र कांग्रेसले संविधानको धारा २९८ बमोजिम नयाँ सरकार गठन गर्न सकिने तर्क पनि पेस गर्दै आएका छन् । यसमा राजनीतिक दलहरू मात्र नभई केही कानुनविद्को पनि त्यही राय रहेको कुराले संविधान केही दलहरूको सरकारमा टेक्ने भर्याङ मात्र हुन पुग्ने त होइन भन्ने आशंकाको सिर्जना पनि गराएको छ । धारा २९८ संविधानको भाग ३३ मा रहेका संक्रमणकालीन व्यवस्थाअन्तर्गतको धारा हो । सो धारा २०७२ साल असोज ३ गतेसम्म यो संविधान प्रारम्भ हुँदाको बेला कायम रहेको मन्त्रिपरिषद्को अर्को नयाँ मन्त्रिपरिषद् गठन नभएको अवस्थासम्मको लागि कायम रहने संक्रमणकालीन व्यवस्था हो । सो धाराका सबै (१) देखि (१५) उपधारासम्म यो संविधानबमोजिमको मन्त्रिपरिषद् भन्ने उल्लेख नभई केवल यो धाराबमोजिम नियुक्त प्रधानमन्त्रीलगायत मन्त्रिपरिषद्का सदस्यहरूका बारेमा मात्र उल्लेख छ । वर्तमान सरकार संविधानको धारा ७६ को प्रक्रिया पूरा गरी गठन भएको सरकार हुँदा उक्त धाराबमोजिम विश्वासको मत प्राप्त गर्र्न नसकेमा सोही धाराको उपधारा (७) बमोजिम वर्तमान प्रधानमन्त्रीको सिफारिसमा राष्ट्रपतिले प्रतिनिधिसभा विघटन गरी ६ महिनाभित्र अर्को प्रतिनिधिसभाको निर्वाचन मिति तोक्नुपर्ने संवैधानिक व्यवस्था देखिन्छ । अतः वर्तमान सरकार संविधानको धारा ७६ को प्रक्रिया पूरा गरी गठन भएको सरकार हुँदा उक्त धाराबमोजिम विश्वासको मत प्राप्त गर्र्न नसकेमा सोही धाराको उपधारा (७) बमोजिम वर्तमान प्रधानमन्त्रीको सिफारिसमा राष्ट्रपतिले प्रतिनिधिसभा विघटन गरी ६ महिनाभित्र अर्को प्रतिनिधिसभाको निर्वाचन मिति तोक्नुपर्ने संवैधानिक व्यवस्था देखिन्छ । यसबाहेक अन्य विकल्पबाट वर्तमान सरकारलाई विस्थापित गर्ने अर्को उपयुक्त संवैधानिक व्यवस्था देखिँदैन । संविधानका सबै भागधाराउपधाराका सबै व्यवस्थाले संविधानको धारा ७६ बाहेकको मन्त्रिपरिषद्को परिकल्पना नै गरेको छैन । यस अवस्थामा संविधानमा व्यवस्था भएका सबै प्रक्रियामा प्रतिनिधिसभाको सभामुखले अनिवार्यरूपमा प्रस्तुत विषयलाई प्राथमिक क्रममा राखेर संविधानसम्मत रूपले नयाँ सरकार गठन गर्नुपर्ने हुन्छ । उपरोक्त संवैधानिक जटिलताका अगाडि झनै राजनीतिक जटिलताहरूले मुलुकको सम्पूर्ण आमजनतामा अन्योल र अराजक स्थिति सिर्जना हुने र प्रमुख दलहरूकै बीचमा आपसी द्वन्द्व चर्किने अवस्था आई व्यवस्थापिकासंसद् नै रणभूमिको रूपमा परिणत हुने आभास स्वयं प्रमुख दलहरूले प्रदर्शित गरिरहेको स्थितिले वर्तमान संविधान सुगमता साथ कार्यान्वयन हुने कुरा दुरुह हुन गएको छ । यसरी राजनीतिक संकट र संवैधानिक व्यवस्थामा पनि अस्पष्टता रहेकाले विवाद र द्वन्द्वमा मुलुकको राजनीति एवं संविधानसमेतलाई धकेल्नुभन्दा संविधान कार्यान्वयन सम्बन्धमा वर्तमान सरकारले स्थानीय निकाय, प्रदेश र संघीय संसद्को समेत निर्वाचन गर्ने कार्यक्रममा जान सरकार नै अगाडि बढिरहेको छ भने संविधानको धारा ७६(७) बमोजिम प्रतिनिधिसभा विघटन गरी यथाशीघ्र आम निर्वाचन गरी नयाँ सरकार गठन गर्नु संविधानको भावना र मुलुकको वस्तुगत उपयुक्त राजनीतिक निकास पनि हुन जान्छ । अब अर्को राष्ट्रिय सहमतिको सरकार गठन गर्नु भनेको पनि निर्वाचनसम्मकै लागि निर्वाचन गराउने मात्र सरकार हो । व्यवहारतः वर्तमान अवस्थामा संविधानको कुनै पनि धाराको व्यवस्थामा टेकेर बन्ने अर्को सरकारको मूल कार्यदिशा भनेकै निर्वाचन गरेर स्थायी सरकार गठन गर्नु नै हो । वर्तमान प्रतिनिधिसभाको काम पनि समाप्त नै भएको छ । यो संक्रमणकालीन प्रतिनिधिसभा जुन संविधानसभाकै अवशेष हो, संविधान आइसकेपछि संवैधानिक व्यवस्थाअनुसार प्रतिनिधिसभा र राष्ट्रिय सभा दुई सदनसहितको स्थायी संघीय व्यवस्थापिका र यसबाट बनेको स्थायी मन्त्रिपरिषद्को कार्यपालिका नेपाली जनताको आवश्यकता र जनइच्छा पनि हो । प्रधानमन्त्री केपी ओली सरकारलाई दिएको समर्थन फिर्ता लिएपछि विश्वासको मत लिन पाउने प्रस्ताव स्वयं प्रधानमन्त्रीले नै प्रस्तुत गर्नुपर्ने र त्यसको प्राथमिकताक्रम पूरा भएपछि अर्को अविश्वासको प्रस्ताव आउने वा नआउने कुरा बाँकी नै रहेकोमा पहिल्यै अविश्वासको प्रस्ताव पेस गरी अविश्वासको प्रस्तावमा छलफल मतदान र निर्णय गर्ने कुराले संवैधानिक जटिलता सिर्जना गरेकोमा सभामुखको दायित्व र कर्तव्यप्रति नै मुलुकको दूषित राजनीतिले औँला ठड्याउने अवस्था पनि सिर्जना भएको छ । यसरी सत्तामोह र आफ्नो संकुचित अभीष्ट सिद्ध गर्ने प्रयत्नमा मुलुकका ठूला र जिम्मेवार दल स्वयंले संवैधानिक जटिलता सिर्जना गर्ने र द्वन्द्व बढाउने काम गर्नु विदेशी चलखेल नाकाबन्दी हस्तक्षेप र स्वदेशमै पनि आफ्नो सुशासनको लागि स्थानीय सरकारविहीन भएको र बाढीपहिरोजस्ता दैवीप्रकोपबाट पीडित निरिह जनताको भाग्यमाथि खेलबाड गर्नु मुलुकको जिम्मेवारी लिएका दल र नेताहरूकै लागि इतिहासमा कलंकित कार्य हुन जान्छ । अतः सबै दलहरूले देश र जनताप्रतिको आफ्नो जिम्मेवारीलाई गम्भीरतापूर्वक स्मरण गर्नुपर्ने कुरा चारैतिरबाट मातृभूमिमाथि परिरहेको वर्तमान संकटपूर्ण अवस्थाले पनि प्रस्ट पारेको छ ।"
डा केसीविरुद्ध खनिए निजी मेडिकल कलेज,"काठमाडौं: निजी मेडिकल कलेजहरूको छाता संगठनले दबाब र हतारमा नभई औचित्य र प्रभावबारे गहन छलफल गरेरमात्र अनशनरत प्राध्यापक डा गोविन्द केसीका मागबारे समुचित निर्णय लिन सरकारलाई आग्रह गरेको छ । एसोसिएसन अफ प्राइभेट मेडिकल कलेज एन्ड डेन्टल कलेज अफ नेपालले कानुन मानेर सञ्चालनमा आएका निजी मेडिकल कलेजहरूको अधिकार कुण्ठित हुनेगरी डा केसीले केही माग अघि सारेको आरोप लगाउँदै त्यस्ता मागमा नझुक्न पनि आग्रह गरेको छ । एसोसिएसनले आइतबार राजधानीमा र्यालीपछि कोणसभा गरेको थियो । नेपाल मेडिकल कलेज, काठमाडौं मेडिकल कलेज, कलेज अफ मेडिकल साइन्सेस, नेपालगन्ज मेडिकल कलेज, चितवन मेडिकल कलेज, विराट मेडिकल कलेज, गण्डकी मेडिकल कलेजलगायत १२ वटा निजी मेडिकल कलेजका सञ्चालक, चिकित्सक, नर्स, कर्मचारी र विद्यार्थीले संयुक्त रूपमा भृकुटीमण्डपबाट निकालेको र्याली माइतीघर मण्डलामा पुगी कोणसभामा परिणत भएको थियो । मेडिकल शिक्षालाई भ्रष्टाचारमुक्त राख्न र अख्तियार दुरुपयोग अनुसन्धान आयोगका प्रमुखमाथि महाभियोग लगाउनुपर्ने मागसहित डा केसीले सुरु गरेको आमरण अनशन नवौं दिनमा प्रवेश गरेको छ । केसीलाई टाउको र छाती दुख्ने, हातखुट्टाका मांसपेशी बाँउडिने समस्या बढ्दै गएको उनका सहयोगी चिकित्सकले बताएका छन् । कोणसभामा एसोसिएसन कार्यकारी समितिका अध्यक्ष एवं नेपाल मेडिकल कलेजका अध्यक्ष डा भोला रिजालले सम्बन्धित विज्ञ र सरोकारवालासँग परामर्श नगरी र परिणामको ख्यालै नगरी ठूलो कष्टका साथ अघि बढेका निजी मेडिकल कलेजहरूलाई धराशयी बनाउने खेल भइरहेको आरोप लगाए । हामी पनि चाहन्छौं यो मुलुकमा स्तरीय स्वास्थ्य शिक्षा प्रवाह होस् र नेपालको स्वास्थ्य शिक्षा अन्तर्राष्ट्रिकरण होस् भन्ने । नेपाली भूमिमै केही गर्ने इच्छा सदैव छ हाम्रो र त्यसमा निष्ठावान् पनि छौं', डा रिजालले डा केसीलाई लक्षित गर्दै आक्रोश पोखे, व्यापक बहसबाट निस्कनुपर्ने निष्कर्षलाई पटकपटक अस्पतालको शय्यामा सुतेर कसैले कार्यान्वयनका लागि दबाब दिन्छ भने त्यो मान्य हुने छैन ।' उनले अख्तियार प्रमुखमाथि महाभियोग लगाउनुपर्छ भन्दै डा केसीले अघि सारेको मागप्रति पनि आक्रोश व्यक्त गरे । डा केसीले माग परिवर्तन गर्दा वर्षौंदेखि एकसाथ रहेका चिकित्सकबीच फाटो आएको रिजालले बताए । उनले भने, हामी पनि यो देशका नागरिक हौं । हामीलाई पनि इमानदारीपूर्वक काम गरेर बाँच्न वा खान पाउने अधिकार छ ।' काठमाडौं मेडिकल कलेजकी प्रिन्सिपल' एवं नेपाल मेडिकल काउन्सिलकी सदस्य डा चन्दा कार्कीले निजी मेडिकल कलेजले जेहेनदार, गरिब विद्यार्थीका लागि प्रदान गर्दै आएको झन्डै तीन सय छात्रवृत्ति सरकारले उत्पादन गरेका चिकित्सकभन्दा पनि धेरै भइरहेको अवस्थामा डा केसीले छात्रवृत्तिको संख्या कटौतीको माग राख्दै नयाँ मेडिकल कलेज सञ्चालनमा अवरोध सिर्जना गरेको आरोप लगाइन् । त्यसो गरिएमा जेहेनदार विद्यार्थी अध्ययन गर्नबाट वञ्चित हुने उनको भनाइ थियो । नेपालगन्ज मेडिकल कलेजका सञ्चालक डा सुरेश कनौडियाले नेपाली विद्यार्थीलाई विदेशी मेडिकल कलेज पठाउन पल्केका गिरोहको उक्साहटमा लागेर डा केसी अनशनमा उत्रिएको आरोप लगाए । यसले नेपालमा गुणस्तरीय चिकित्सक उत्पादनमा गिरावट आउने उनले बताए । के कारणले हामी माफिया भयौं त्यो पहिले पुष्टि हुनुपर्यो । बिनाआधार आमजनतालाई दिग्भ्रमित बनाएर एउटा व्यक्ति देउता र अरू माफिया बनाउने अधिकार कसैलाई पनि छैन', उनले भने, हाम्रो कामको मूल्यांकन सरकारले गर्ने हो । गल्ती गरेका छौं भने त्यसको दण्ड पनि भोग्न तयार छौं ।' कलेज अफ मेडिकल साइन्सेस पुरानो मेडिकल कलेज' का निर्देशक डा मनोहर प्रधानले निजी क्षेत्रमा काम गर्ने चिकित्सक, कर्मचारी पनि राष्ट्रका अभिन्न अंग भएकाले उनीहरू प्रभावित हुने निर्णय कुनै व्यक्तिको दबाबमा परी सरकारले लिन नमिल्ने बताए । डा केसीका पटकपटकका अनशनले यो मुलुकमा के परिवर्तन ल्यायो ? उनका कारण कसलाई के फाइदा पुग्यो त्यसको स्पष्ट आधार अघि सार्नुपर्छ', उनले भने, तोकिएको मापदण्ड पूरा गरेर गुणस्तरीय शिक्षा दिन्छु भनेर कोही अघि सर्छ भने किन उसलाई सिटमा सीमा तोक्ने ? ' विराट मेडिकल कलेजका सञ्चालक डा ज्ञानबहादुर कार्कीले मुलुकको विकासका लागि गरिएको लगानी ध्वस्त पार्ने काम कसैबाट हुन्छ भने त्यो आफूहरूलाई मान्य नहुने बताए । निजी मेडिकल कलेज अभियानका प्रमुख अभियन्तामध्येका इन्जिनियर दीपक भट्टराईले निजी मेडिकल कलेजका योगदानलाई बेवास्ता गरी उनीहरूलाई माफिया' बनाउने अभियान स्वीकार्य नहुने बताए । म मेडिकल कलेजको गुणस्तर कायम राख्न लडिरहेको छु, त्यसो गर्दा मलाई माफिया भनिन्छ भने म माथि छानबिन होस् म जस्तोसुकै सजाय पनि भोग्न तयार छु तर म आफ्नो अभियान छोड्दिन ।' उनले मनोमानी गर्ने मेडिकल कलेजमाथि सरकारको कडा निगरानी हुनुपर्ने र गल्ती गर्नेमाथि छानबिन हुनुपर्ने बताए । उद्योग वाणिज्य महासंघका उपाध्यक्ष दिनेश श्रेष्ठले निजी क्षेत्रलाई खलनायकका रूपमा प्रस्तुत गर्ने नीति सरकारले अंगीकार गर्न नहुने बताए । अनशन बन्द गर्न माग राष्ट्रिय मानवअधिकार प्रतिष्ठानले डा केसीका माग देश र जनताका पक्षमा भए पनि आमरण अनशनलाई सहमति जनाउन नसकिने भन्दै उनलाई अनशन स्थगन गर्न र सरकारलाई संवादका माध्यमबाट माग पूरा गर्न आग्रह गरेको छ । प्रतिष्ठानले विज्ञप्तिमार्फत भनेको छ, आमरण अनशनका मार्गबाट समस्या समाधान गर्न खोजियो भने कालान्तरमा यसले ठूलो समस्या उत्पन्न गर्न सक्छ ।'"
सी जिनपिङ नेपाल आउन खोज्दा किन दुख्यो दिल्लीको दिल ?,"चिनियाँ राष्ट्रपति सी जिनपिङले आउँदो असोजको मसान्ततिर नेपाल भ्रमण गर्ने निश्चितप्रायः भएपछि दिल्लीका हर्ताकर्ताहरूलाई औडाहा भएको थियो । वैशाख २६ (२०७३) देखि हुने भनिएको राष्ट्रपति विद्यादेवी भण्डारीको भारत भ्रमण सरकारले रद्द गरेपछि चिढिएको भारतले जसरी भए पनि भण्डारीको भ्रमण गराएर भारतबाटै उनको विदेश भ्रमण सुरु भयो भन्ने सन्देश दिन चाहेको थियो । त्यो सफल नभएपछि दिल्लीको दिल दुख्यो । २०५५ साल जेठको दोस्रो हप्ता भारतका तत्कालीन राष्ट्रपति केआर नारायणन्ले नेपाल भ्रमण गरेपछि हालसम्म कुनै पनि भारतीय राष्ट्राध्यक्षले नेपाल यात्रा गरेका छैनन् र गराउने प्रयत्न पनि भएन । यही असारको दोस्रो हप्ता नेपालस्थित भारतीय राजदूतले अर्घाखाँची पुगेर राष्ट्रपति भण्डारीले चाँडै भारत भ्रमण गर्ने र त्यसपछि भारतीय राष्ट्रपति प्रणव मुखर्जीले नेपाल भ्रमण गर्ने सन्देश सुनाए । तर नेपाल सरकारले नेपाल र भारतका राष्ट्रपतिको भ्रमणबारे न तयारी गरेको थियो, न त गहिरो छलफल । चीनका राष्ट्रपतिलाई उछिनेर भारतका राष्ट्रपतिले नेपाल भ्रमण गरून् भन्ने अभिप्रायले राजदूत रन्जित रेले बोले पनि नेपाल सरकार मौन बस्यो । त्यसपछि भारत झन् सशंकित बन्न पुग्यो । उपराष्ट्रपति नन्दबहादुर पुनमार्फत राष्ट्रपति भण्डारीले जेठमा चीनका राष्ट्रपतिलाई नेपाल भ्रमणको निम्तो पठाएपछि त्यसप्रति भारत प्रसन्न भएन भन्ने बुझ्न सकिन्थ्यो । २०५३ साल मंसिरमा चीनका राष्ट्रपति जियाङ जेमिन नेपाल आएका बेला उनको भव्य स्वागत गरिएको थियो । त्यसो त सातबर्से कार्यकालमा राष्ट्राध्यक्षको हैसियतले रामवरण यादवले तीनपटक भारत र एकपटक चीन भमण गरे, तर त्यसको खासै कूटनीतिक महत्त्व देखिएन । २०७२ साल असोज २४ गते प्रधानमन्त्री बनेका खड्गप्रसाद शर्मा ओलीलाई सुरुदेखि नै भारतले चीनपरस्त' भन्ने आरोप लगाउँदै आएको छ । श्रीलंकाका राष्ट्रपति महिन्दा राजापाक्षेलाई भारतले त्यस्तै आरोप लगाएको थियो । नेपालको संविधानप्रति चरम असन्तुष्टि जनाएर अघोषित' नाकाबन्दी लगाउनुका साथै तराईकेन्द्रित दलहरूलाई उकासेर आन्दोलन गराउन भारतीय संस्थापन पक्ष (भारतीय जनता पार्टी) र गुप्तचरहरू सक्रिय रहेका खबरहरू आइरहे । नेपाल भारतबीच जुहारी चलिरह्यो । नेपालको संविधानप्रति असन्तुष्टि जनाउँदै भारतीय प्रधानमन्त्री नरेन्द्र मोदीले युरोपेली काउन्सिलका अध्यक्ष डोनाल्ड टस्क र युरोपेली कमिसनका अध्यक्ष जाँ क्लाउड जंकरसँग मिलेर ब्रसेल्सबाट संयुक्त विज्ञप्ति निकाले । २०७२ साल चैत १७ गते प्रकाशित सो विज्ञप्ति वास्तवमै कूटनीतिक मर्यादाविपरीत थियो । यसअघि (२०७२ कात्तिक २६ गते) मोदीले ब्रिटेनका तत्कालीन प्रधानमन्त्री डेभिड क्यामरुनसँग मिलेर लन्डनमा त्यस्तै विज्ञप्ति निकालेका थिए । तर यस्ता विज्ञप्तिहरू आउँदा नेपालका प्रमुख राजनीतिक दलहरूले यो त गलत भयो भन्ने साहससमेत गरेनन् । भनिन्छ, प्रेम हृदयले गरिन्छ र व्यापार मस्तिष्कले । कूटनीतिमा मस्तिष्क र हृदय दुवैको महत्त्व हुन्छ । माया र विश्वास लिनेदिने कला हो, कूटनीति । चर्को स्वर, उग्र व्यवहार र विश्वासको संकटले कूटनीति चल्दैन । नेपाल र भारतबीचको कूटनीति २००७ सालदेखि नै आशंका, भय, छलकपट, आवेग, अन्योल, अविश्वास र तुजुकले ग्रस्त छ । एक हजार आठ सय किलोमिटर क्षेत्रफलमा शरीर जोडिए पनि पछिल्ला दिनहरूमा मनको दूरी बढ्दा काठमाडौँ र दिल्ली घनिष्ट हुनै सकेनन् । २०२९३० सालदेखि नेपालचीन सिमानामा सशस्त्र खम्पा विद्रोह फैलिएपछि चीनले नेपालमा अमेरिकी गुप्तचरहरू धेरै सक्रिय छन् भन्ने बुझ्यो । राजा वीरेन्द्रले सेनालाई क्रियाशील बनाएर प्रत्येक घटनाका ताजा सूचना संकलन गर्दै खम्पा विद्रोह असफल तुल्याइदिए । खम्पा नेताहरू गे हिसी र गे वाङ्दीबीच फुट गराइएपछि उनीहरूको विद्रोहले खासै गति लिन सकेन । यसले गर्दा चीनबाट तिब्बत टुक्र्याउने अमेरिकी योजना असफल भयो । भारतीय गुप्तचर संस्था रअका पूर्व अधिकृत एके यादवले मिसन रअ' पुस्तकमा इन्दिरा गान्धीले नेपालको तराईलाई टुक्र्याउन चाहेको खुलासा गरेका छन् भने भारतीय पत्रकार सुनन्दाकुमारदत्त रेले स्म्यास एन्ड ग्य्राब, एनेक्सेसन अफ सिक्किम' ग्रन्थमा सिक्किम कसरी भारतमा गाभियो भन्ने विषयको सूक्ष्म चित्रण गरेका छन् । यस्ता कुराले दक्षिण एसियालाई नै आफ्नो प्रभावमा राख्न चाहने भारतको कुनियत झल्किन्छ । राजा वीरेन्द्रको हत्यादेखि राजतन्त्रको अन्त्यलगायतका यावत् घटनामा नेपालमा विदेशी स्वार्थ गाँसिएको पाइन्छ । हिन्दी चलचित्रमा एउटा गुन्डाको हत्या गराउन अर्को गुन्डा प्रयोग गरेको दृश्य देखाइन्छ । अन्त्यमा तस्कर वा माफिया सरदारले अन्तिम गुन्डालाई पनि तेरो काम सकियो (तुम्हारा काम खत्म) भन्दै गोलीले ढाल्छ । महाकाली सन्धिको समर्थन, दसबर्से द्वन्द्व र राजतन्त्रविरोधी आन्दोलनमा भारत तथा पश्चिमा शक्तिका आज्ञाकारी नोकर ठहरिएकाहरूको व्यक्तित्व आज माटोको मूर्ति झैँ विघटन भइरहेको छ । विदेशीको निर्देशनमा राष्ट्रिय शक्तिहरू कमजोर बनाउने व्यक्तिहरू जतिसुकै उच्च पदमा पुगे पनि उनीहरूका घृणित चरित्र थाहा पाउनेहरूका दृष्टिमा ती यन्त्र मानव मात्र हुन् । दिल्ली र बेइजिङबीचको छद्मयुद्ध (प्रोक्सी वार) मध्यान्तर पनि नहुँदै धेरैजना नांगिइसकेका छन् । राष्ट्रको स्वतन्त्रता, स्वाधीनता र अस्तित्वसँग सम्झौता गर्दै दिल्लीमा गएर बाह्रबुँदे' नामक राष्ट्रघाती दस्ताबेजमा हस्ताक्षर गर्ने कुनै पनि दल राष्ट्रवादी होइनन् । यो सत्य समयले प्रमाणित गरिसकेको छ । अस्थिर राजनीतिको तुवालोमा हरेक दल, एनजीओ, आईएनजीओ, सञ्चारमाध्यम र नागरिक समाजले राष्ट्र टुक्र्याउने एजेन्डालाई नै मलजल गरिरहेको देखिन्छ । तसर्थ, विदेशी शक्तिको आडभरोसामा बाँचेका दल र तिनका नेता, कार्यकर्ता र समर्थकहरूले बाह्रबुँदे सम्झौता (समझदारी) रद्द गर्दै त्योभन्दा पहिलेको स्वाधीन संविधान स्वीकार गर्ने साहस गर्नुपर्छ । स्वेच्छाले विदेशीको अवैध गर्भ बोकेर अब आफूलाई कुमारी भन्न मिल्दैन । विदेशीको एजेन्डा बोक्नेहरू जो भए पनि राष्ट्रवादी होइनन् । सन् १९४९ मा चीनमा कम्युनिस्टहरूले राज्यसत्ता हातमा लिएपछि माओ सर्वेसर्वा भए पनि नेपालमा राजतन्त्रको समर्थन गरेको पाइन्छ । राजा महेन्द्रलाई माओले राष्ट्रवादी भनेका छन् भने चीनले राजा वीरेन्द्रलाई ठूलो विश्वास गरेको पाइन्छ । राजा महेन्द्रले जस्तै राजा वीरेन्द्रले असंलग्न परराष्ट्र नीति तथा पञ्चशील सिद्धान्तका आधारमा चीन र भारतबीच सन्तुलित सम्बन्ध राखेका थिए । २०४७ सालपछि सत्तामा पुगेका दलहरू चीनलाई चिढ्याएर दिल्ली धाउन थालेपछि उत्तरको छिमेकीसँग पुरानो सम्बन्ध बिग्रिँदै र चिसिँदै गयो ।त्यसैले आजको राजनीति बुझ्न विगतको अध्ययन गर्नैपर्छ । जगजाहेर छ, दस वर्ष लामो कथित जनयुद्ध भारत र पश्चिमा राष्ट्रहरूले २०४७ सालको संविधानविरुद्ध सञ्चालन गरेका थिए । किनभने त्यो विदेशीको आदेशमा बनेको संविधान थिएन । नेपालमा हिन्दु राष्ट्राध्यक्षलाई हटाएपछि धर्म निरपेक्षताको नाममा इसाईकरण गर्न सकिने भएकाले माओवादी, एमाले र नेपाली कांग्रेसलगायतका दलहरूमार्फत गणतन्त्रको गुरुयोजना ल्याइयो । राष्ट्रिय एकता भाँड्न संघीयता नामको विस्फोटक पदार्थ संविधानभित्रै प्रवेश गराइयो । विदेशी शक्तिले गणतन्त्र घोषणा गराएपछि पुष्पकमल दाहाल र बाबुराम भट्टराईलगायतका धेरै दासहरूको औचित्य अब समाप्त भएको सन्देश दिइसकेका छन् । त्यसैले युद्ध अपराधका मुद्दा खोतलेर धेरैलाई हेग' पुर्याउने तयारी भइरहेको छ । यसले गर्दा माओवादी वृत्तमा खैलाबैला मच्चिएको छ । एमालेसँगको गठबन्धन त्यागेर माओवादीहरू कांग्रेसको शरणमा जाने कारण पनि यही हो । पुरानो बाइबलकै स्वरूपमा नीलो आवरण र टल्किने अक्षरमा संविधानसभाबाट उत्कृष्ट' भन्दै अनुमोदन गराइएको हालको संविधान विदेशीको वीर्य र अर्बौं रुपैयाँको लगानीमा पैदा भए पनि यसले जात, धर्म, क्षेत्र, सम्प्रदाय आदिको विषवृक्ष रोपेको छ । नेपाली जनताले संविधानप्रति आस्था, विश्वास र भरोसा गरेको पाइँदैन । दलका केही नेताकर्ताकर्ताबाहेक अरूले आजको जटिल र विषम परिस्थितिलाई बाह्रबुँदेकै उत्पादन ठानेका छन् । विष रोपेपछि विष नै फल्छ । आज नेपालमा त्यही भइरहेको देखिन्छ । तसर्थ, विदेशी हस्तक्षेपबाट मुक्त हुन दलहरूले बाह्रबुँदेलगायतका बाह्यशक्तिका प्रत्येक हुकुम प्रमांगी र सनदपत्रहरू रद्द गर्ने साहस गर्नुपर्छ । त्यसपछि बल्ल बाह्य हस्तक्षेप रोकिँदै जान्छ । सत्ताका लागि स्वदेश तथा विदेशमा अपवित्र गठबन्धन गर्न लाज नमान्ने दलहरू त्यसका लागि तयार छन् ? राष्ट्रिय सुरक्षाका दृष्टिले पनि ०६२६३ सालपछिको राजनीतिक परिस्थिति अत्यन्त भयावह बन्दै गएको छ । अस्थिर राजनीतिको तुवालोमा हरेक दल, एनजीओ, आईएनजीओ, सञ्चारमाध्यम र नागरिक समाजले राष्ट्र टुक्र्याउने एजेन्डालाई नै मलजल गरिरहेको देखिन्छ । राजनीतिक अस्थिरतामा पूर्ण विराम लगाउन नसक्ने हो भने नेपालको राष्ट्रिय स्वतन्त्रतामै पूर्णविराम लाग्न सक्छ । गणतन्त्रको अन्तिम लक्ष्य पनि यही हो ।"
स्थायित्वको चाहना,"वर्तमान प्रधानमन्त्री खड्गप्रसाद ओलीले २०७२ साल असोज २४ गते आफ्नो पदभार सम्हालेका हुन् । सत्ता घटकमा साझेदार नेकपा माओवादी केन्द्रले सरकारलाई दिएको समर्थन फिर्ता लिएर प्रधानमन्त्रीविरुद्ध व्यवस्थापिकासंसद्मा अविश्वासको प्रस्तावसमेत दर्ता गराइसकेकाले देशको राजनीतिमा पुनः एकपटक अस्थिरता सिर्जना भएको छ । स्रमणीय पक्ष के छ भने अविश्वासको प्रस्तावमा नेकपा माओवादी केन्द्रका अध्यक्ष पुष्पकमल दाहाल र समर्थनमा नेपाली कांग्रेसका सभापति शेरबहादुर देउवा रहेका छन् । यस विषयले संसद्मा छलफलको लागि गत बिहीबारबाट एक साताभित्र प्रवेश पाउनेछ । प्रधानमन्त्री गणितीय हिसाबले अल्पमतमा परे पनि उनले पदबाट राजीनामा नदिई परिस्थितिको सामना गर्ने निर्णय लिएका छन् । समय र परिस्थितिले गर्ने निर्णय सबैलाई स्वीकार्य हुने नै छ । वर्तमान समयमा यो अवस्था किन सिर्जना भयो यसबारे प्रत्यक्षपरोक्ष ककसको संलग्नता रह्यो भन्ने विषय पनि यथासमयमा उजागर हुने नै छ । राजनीतिलाई सर्व श्रेष्ठ नीतिको संज्ञा दिइएको छ । राजनीतिज्ञले जस्तो कुनै निर्णय पनि गर्न सक्छन्, राजनीतिमा स्थायी मित्र वा शत्रु कोही हुन्न भन्ने उक्तिसमेत निर्माण गरिएको छ । अर्काे धु्रवमा राजनीतिलाई फोहोरी खेलको संज्ञासमेत दिइएको छ । पछिल्ला समयमा आएर राजनीतिज्ञले जोगी हुन राजनीति गरिएको होइन, सत्ता प्राप्ति आफ्नो अन्तिम अभीष्ट हो भन्ने गरेको पनि सुनिन्छ । राजनीतिलाई जेजसरी परिभाषित गरिए पनि यसको सञ्चालनमा कुनै मूल्य मान्यता नै हुँदैन, यसले कानुन मान्नु पर्दैन भन्ने पक्कै होइन । तर व्यवहारमा हाम्रो देशका राजनीतिज्ञले आफैँ निर्माण गरेको संविधान, कानुनको पालना गरेजस्तो लाग्दैन । विभिन्न बुँदे एक आपसी सम्झौता र भद्र सहमति रटेरै उनीहरू सरकार गिराउने र निर्माण गर्ने खेलमा अभ्यस्त हुन पुगेका छन् । राजनीतिज्ञको यस्तै लहडले गर्दा देशमा विकास निर्माण कार्य प्रभावित भइरहेछन्, राजनीतिप्रति जनताको वितृष्णा क्रमिक बढ्दो छ । कांग्रेस र माओवादी केन्द्रले हालै गरेको सातबुँदे लिखित सम्झौता र भद्र (? ) सहमतिअनुसार नौनौ महिना सरकार सञ्चालन गर्ने र पहिलो सरकारको नेतृत्व माओवादी केन्द्रका अध्यक्ष पुष्पकमल दाहालले गर्नेबारेको समाचार छापामार्फत सार्वजनिक गरिएका छन् । संविधानसभा २०७० को मतपरिणामअनुसार कांग्रेसले १९६, नेकपा एमालेले १७५, एमाओवादीले ८० सिट र बाँकी सिट अन्य राजनीतिक दलले प्राप्त गरेका हुन् । संसदीय अभ्यास हेर्ने हो भने त्यसबेला कांग्रेसले सरकार गठन गर्नुपर्ने हो । तर विभिन्न कारणवश सो हुन सकेन र नेकपा एमालेले माओवादीसहितको बहुमतीय सरकार निर्माण गर्यो । सबभन्दा ठूलो पार्टी कांग्रेस प्रतिपक्षमा बसेजस्तो गरे पनि त्यसै दिनदेखि ऊ सत्ता प्राप्त गर्ने जोडघटाउ गरिरहेको बुझ्न कठिन छैन । नेपाली राजनीतिको चरित्र हेर्ने हो भने उपरोक्त तीन राजनीतिक दलमध्ये कांग्रेस सुदूर दाहिनेमा पर्दछ भने माओवादी केन्द्र सुदूर देब्रेमा देखिन्छ । बीचमा रहेको राजनीति दल भनेको नेकपा एमाले हो । यस विश्लेषणअनुरूप अब सुदूर दाहिने र सुदूर देब्रेमा रहेका राजनीतिक दलको संगम भोलिका दिनमा कस्तो रहला, वैचारिक धारणा मिल्ने एमालेलाई छक्याएर हिँडेको एमाओवादी केन्द्रले भिन्न दर्शन रहेको कांग्रेससित कसरी गला मिलाउला यो विषय पनि प्रतीक्षारत नै छ । संविधानसभा २०७० को परिणामले माओवादी केन्द्रलाई सरकारको नेतृत्व गर्ने जनादेश छैन । यसविपरीत कार्य भएमा जनताले उनीहरूलाई भोलिका दिनमा कस्तो मूल्यांकन गर्लान्, दसबर्से युद्धको घानमा परी न्याय नपाएका जनताको रोदन कहाँ गएर टुंगिएला, यी विषय पनि अनुत्तरित नै छन् । ०६२६३ मा सम्पन्न दोस्रो जनआन्दोलनपश्चात्का दस वर्षमा नेपालले आठजना प्रधानमन्त्री पाइसक्यो र नवौँ प्रधानमन्त्रीको प्रतीक्षामा छ । प्रत्येक नयाँ बन्ने सरकारले जनतालाई सपना मात्र बाँड्ने र काम न्यून गर्ने गरेकाले सरकारप्रति आम नागरिकको वितृष्णा बढिरहेछ । नेपाल कतै छिटोछिटो प्रधानमन्त्री निर्माण गर्ने राष्ट्र भनी गिनिज बुकमा त दर्ज हुन गइरहेको छैन भन्ने चिन्तासमेत जाहेर गरिएको पाइन्छ । देशमा स्थिर सरकार नभई विकास निर्माणले गति लिन सक्दैन, विकासले गति नलिई नागरिकले राहत प्राप्त गर्न सक्दैनन् । यस विषयमा सामान्य हेक्का राख्न नसक्ने राजनीतिज्ञले देशको नेतृत्व गर्छु, देशमा विकास गर्छु भनी गुड्डी नहाँके हुन्छ । सत्तामा पुगेको नेतृत्वलाई सही ढंगले परिचालन गर्ने कार्य प्रतिपक्षको हो । हाम्रो देशमा यस्तो अवस्था पनि देखिएन । अतः सत्तामा पुगेकै दिनदेखि सरकार ढाल्ने खेलमा सत्ताकै साझेदार र प्रतिपक्षले खेल्ने खेलको सदा अन्त्य गरिनु जरुरी छ । संविधान निर्माणपश्चात् देश अहिले अर्को संक्रमण अवस्थाबाट गुज्रिरहेछ । गत वर्ष गएको विनाशकारी भूकम्पमा परेका जनताले दुई बर्खा र एक हिउँदको कष्टकर जीवन बिताइसके । पुनर्निर्माण कार्यलाई द्रूत गतिमा अगाडि बढाई उनीहरूलाई राहत दिनु अत्यावश्यक छ । वर्तमान व्यवस्थापिकासंसद्को कार्यकाल संवत् २०७४ साल माघ ७ गते सम्ममात्र रहेकाले सो समयअगावै करिब १३०३५ नयाँ कानुन निर्माण गर्नुपर्ने, स्थानीय तह, प्रदेश, प्रतिनिधिसभा र राष्ट्रिय सभाको निर्वाचन सम्पन्न गर्नुपर्ने, उच्च अदालतको गठन, नयाँ संवैधानिक निकाय गठन, कर्मचारीहरूको समायोजन आदि कार्य यथासमयमा सम्पन्न गर्न नसके अर्काे राजनीतिक संकट उत्पन्न हुन सक्छ । यो अवस्था सिर्जना नहोस् भन्नका लागि पनि देशमा स्थिर सरकारको आवश्यकता देखिन्छ । राजनीतिज्ञको उत्तेजित भाषणले देश विकास सम्भव छैन । यसको लागि सबैको प्रतिबद्धता र समर्पण आवश्यक रहन्छ । सरकारमा नेतृत्व फेरबदल हुनासाथ नेपालको सार्वजनिक प्रशासनमा अनेकन तरंग सिर्जना हुन्छ । आधा दर्जन ट्रेड युनियनमा विभाजित निजामती कर्मचारीको जोडघटाउ प्रारम्भ हुन्छ । सचिव, निर्देशकका साथै प्रमुख जिल्ला अधिकारी, स्थानीय विकास अधिकारी, न्यायाधीश वा प्रहरीको सामूहिक सरुवा, पदस्थापनाको लर्को चल्न प्रारम्भ हुन्छ । यसरी राजनीतिक आस्थामा विभाजित कर्मचारीबाट विकास निर्माणको काम सर्वथा प्रभावित हुन पुग्छ । राष्ट्रिय महत्त्वका ठूला आयोजना र अन्य परियोजनामा समेत प्रमुखको फेरबदलले ती आयोजना प्रभावित हुन्छन् । नेपालको राजनीतिमा अमूक दलले प्रारम्भ गरेको कामलाई समर्थन नगर्ने, त्यसको कार्य सञ्चालनमा अवरोध खडा गर्ने, विरोध गर्ने प्रवृत्ति विगतदेखि चल्दै आएको हो । यस्ता आयोजनापरियोजनालाई राजनीतिक दलको स्वार्थभन्दा माथि राखेर जनताको हितको लागि समयमै सम्पन्न गरिनुपर्छ । अपितु अहिलेको जस्तै नौनौ महिनामा सरकार परिवर्तन गर्ने गोप्य सहमति गर्दै गएमा यो कदापि सम्भव देखिन्न । राजनीतिज्ञको उत्तेजित भाषणले देश विकास सम्भव छैन । यसको लागि सबैको प्रतिबद्धता र समर्पण आवश्यक रहन्छ । देश विकास नगरी जनताले राहत प्राप्त गर्न सक्दैनन् । राजनीतिक दलले सत्ताकै लागि लुछाचुँडी गर्दै जाने हो भने निर्वाचनका बेलामा उनीहरूलाई जनताले दण्डित गर्न सक्छन् । यस पक्षमा समेत राजनीतिज्ञको ध्यान जानु जरुरी छ । आजका जनता धेरै विवेकी भइसकेका छन् । नयाँ संविधानको अहं विषय संघीयताको कार्यान्वयनसमेत हो । यसको कार्यान्वयनमा स्वयं वर्तमान प्रधानमन्त्रीको धारणा प्रस्ट छैन, उनकै मन्त्री संघीयताको विरोधमा प्रचार गरिरहेछन् भन्ने तर्क कांग्रेसका नेताहरूबाट नआएको पनि होइन । विडम्बना कांग्रेसकै एक नेता यस कार्यक्रमको कार्यान्वयन असम्भव रहेको अभिव्यक्ति विश्व सञ्चारमाध्यममा पस्कन पछि परेका छैनन् । ती नेताले यो विषय हाम्रो आर्थिक क्षमताले नभ्याउने मात्र होइन कि छिमेकी राष्ट्र भारत र चीनसमेत यसको कार्यान्वयनबाट सशंकित छन् भनी बोलिरहेछन् । यस्तो हो भने संघीयता विषयमा किन हामी यति अगाडि बढ्यौँ, यसको विकल्प के आदिबारेमा समेत समयमै गहन विचारविमर्श गरिनु उपयुक्त देखिन्छ । सारमा लेख्दा २००७ सालपश्चात् हामीले संसदीय व्यवस्था निर्दलीय पञ्चायती व्यवस्था, बहुदलीय पञ्चायती व्यवस्था हुँदै लोकतन्त्र र गणतन्त्रको अनुभव गरिसकेका छौँ । आज गणतन्त्रमा प्रवेश गरेको दस वर्ष बितिसक्दा पनि आम नागरिकले परिवर्तनको न्यून अनुभूति गर्न सकेका छैनन्, अपितु दैनिक दुई हजारको हाराहारीमा कोरा युवायुवती कामको खोजीमा बिदेसिन बाध्य छन् । उनीहरूले पठाएको विप्रेषणले अहिले देश चलिरहेछ । तर अर्को पाटोमा हाम्रा राजनीतिज्ञ सत्ता हत्याउने अभीष्ट पूरा गर्न फोहोरी खेलमा रमाइरहेछन् । राजनीतिज्ञले जनतालाई सार्वभौम मान्ने हो भने सर्वप्रथम उनीहरूले जनताका हितमा कार्य गर्नुपर्छ । सत्ता प्राप्तिको लागि होइन । यस मर्मलाई बोध गरी सम्पूर्ण राजनीतिज्ञले (१) वर्तमान सरकारलाई नै निरन्तरता दिने सहमति जनाउनुपर्छ । सो नभएमा (२) कांग्रेसको नेतृत्वमा सरकार गठन गरी उसलाई २०७४ साल माघ ७ गतेसम्म कार्य गर्न दिइनुपर्छ । संसद्मा ठूलो पार्टीको नाताले उसलाई अन्य पार्टीको वैशाखीमा हिँड्न सुहाउँदैन । यसैगरी (३) केपी ओली सरकारले प्रस्तुत गरेको नीति कार्यक्रमअनुरूप उसले प्रारम्भ गरेका विकास निर्माणका कार्यलाई निरन्तरता दिई उसको मन पनि जित्न सक्नुपर्छ, उसलाई बिच्काउने होइन ।"
फुटबलक्रिकेट खेलाडीलाई खेल सामाग्री वितरण,"चन्द्रपुर: फुटबल तथा क्रिकेट खेलको प्रशिक्षण लिइरहेका किशोरकिशोरीहरुलाइ रौतहटमा खेल सामाग्रीहरु बितरण गरिएको छ। नेपाल खेलकुद क्लव चन्द्रनिगाहपुरले पौराइ र चन्द्रनिगाहपुरमा फुटवल खेलको प्रशिक्षण लिइरहेका ८० जना भन्दाबढी महिला खेलाडीहरुलाइ जर्सी, बुट, फुटवल लगाएतको खेल सामाग्री वितरण गरेको छ। यस्तै बिश्रामपुर, रमौलीबैरीया गाबिसका क्लवहरु र हर्साह, नजरपुर लगाएतको स्थानहरुमा क्रिकेट खेलका लागी आवश्यक समाग्रीहरु रौतहट क्षेत्र नम्वर ६ का संसद राम कुमार भट्टराईले वितरण गरेका छन। रौतहटले महिला फुटवल र क्रिकेट खेलको राष्टियस्तरका खेलाडीहरु जन्माइ सकेकाले आगामी दिनहरुमा पनि सक्षम खेलाडीहरु उत्पादन गर्नका लागी आफुले खेलकुद क्षेत्र लगानी गरेको संसद भट्टराइले बताए। बिभिन्न गाबिसका १२ वटा क्लवहरु लाइ फुटवाल ५० थान, क्रिकेटको वल, व्याड लगाउत अन्य सामाग्री १५ सेट, भलिवल र नेट १० थान, व्याडमेन्टन लगाएत खेलका लागी आवश्यक सामाग्रीहरु बितरण गरेको नेपाल खेलकुद क्लवका अध्यक्ष मधुसुधन धितालले जानकारी दिए।"
नेपाली क्रिकेट टोलीको लगातार चौथो जीत,"काठमाडौंः बेलायत भ्रमणमा रहेको नेपाली राष्ट्रिय क्रिकेट टोलीले चौथो तथा अन्तिम अभ्यास खेलमा पनि जित हासिल गरेको छ । चार खेलमा शतप्रतिशत जित निकाल्ने क्रममा नेपालले गएराति घरेलु टोली इस्टबोउर्ने क्रिकेट क्लबलाई एक सय ८१ रनको भारी अन्तरले हरायो । बेलायतको लण्डनस्थित द इस्टबोउर्ने साफरोन्स् स्पोर्टस् क्लबको मैदानमा भएको खेलमा टस जितेर ब्याटिङ गरेको नेपालले निर्धारित ५० ओभरमा मात्र तीन विकेटको क्षतिमा तीन सय रनको विशाल स्कोर बनायो । नेपालका लागि विनोद भण्डारीले अविजित रहँदै ७७ रन तथा ओपनर अनिल मण्डलले ७३ रन बनाए । त्यस्तै शरद भेषवाकर र अर्का अविजित राजु रिजालले ६० रन बनाएपछि नेपालको उच्च स्कोर बनेको हो । अर्का ओपनर सुवास खकुरेल भने मात्र छ रनमा पेवेलियन फर्किएका थिए । तीन सय एक रनको लक्ष्य पछ्याएको इस्ट बोउर्ने ३४ दशमलव ३ ओभरमै मात्र एक सय १९ रन जोड्दै अलआउट भएको थियो । इस्ट बोउर्नेलाई लक्ष्यमा पुग्न नदिन नेपाली बलर सोमपाल कामीले तीन, वसन्त रेग्मी र सागर पुनले दुईदुई तथा शक्ति गौचन र विक्रम सोबले एकएक विकेट लिएका थिए । आगामी महिना नेदरल्यान्डसँग उसकै घरेलु मैदानमा विश्व क्रिकेट लिग च्याम्पियनसिप खेल्ने तयारीमा रहेको नेपाल मेरोलेबोन क्लबको निम्तोमा करिब एक सातादेखि बेलायतको भ्रमणमा रहेको छ । यसअघि भएका तीन वटै खेलमा जित निकाल्ने क्रममा नेपालले फ्रिफोरेस्टर क्लबलाई एक सय २९ रनको विशाल अन्तरले हराएको थियो भने इन्डियन जिमखानालाई २० रनले पाखा लगाएको थियो । त्यस्तै तेस्रो खेलमा क्लब क्रिकेट कन्फ्रेन्सलाई (सिसिसी) चार विकेटले पराजित गरेको थियो ।"

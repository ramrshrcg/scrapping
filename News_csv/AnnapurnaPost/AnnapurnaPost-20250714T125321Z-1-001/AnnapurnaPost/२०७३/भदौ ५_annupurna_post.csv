शीर्षक,विवरण
कांग्रेसको सरकार पाँच वर्ष टिकेको भए,"मुलुकले नयाँ प्रधानमन्त्री पाएपछि सोसल मिडियामा टिप्पणी गरियो, प्रधानमन्त्री उत्पादन गर्ने मुलुक । हुन पनि २०४८ सालको निर्वाचित सरकारयता २५ वर्षमा पुष्पकमल दाहालका रूपमा मुलुकले एक्काईसौं प्रधानमन्त्री पाएको छ । कांग्रेसमाओवादी केन्द्र सहमति पालन भए नौ महिनामै बाईसौं प्रधानमन्त्री शेरबहादुर देउवा हुनेछन् । २००७ सालयता कुनै सरकार पाँच वर्ष टिकेका छैनन् । दुईतिहाइ बहुमतसहित पाँच वर्ष सरकार चलाउने म्यान्डेट पाएको कांग्रेस सरकारलाई राजा महेन्द्रले १७ महिनामै अपदस्त गरिदिए । २०४८ सालको गिरिजाप्रसाद कोइराला नेतृत्वको सरकार नीति तथा कार्यक्रममा पार्टीकै ३६ जना सांसद अनुपस्थित भएपछि साढे तीन वर्षमै ढल्यो । २०५६ सालमा कृष्णप्रसाद भट्टराई नेतृत्वको सरकारको कार्यकाल पार्टी सभापति गिरिजाप्रसाद कोइरालाको कारण १० महिनामै ढालियो । २०४८ सालमा बनेको सरकार साढे तीन वर्षमै गिरेपछि सुरु भएको अस्थिरताको बादल हट्ने सम्भावना देखिन्न । उक्त सरकार पूरा अवधि चलेको भए यस्तो अस्थिरता हामीले सम्भवतः भोग्नु पर्दैनथ्यो । मुलुकको राजनीतिको कोर्स अर्कै हुनसक्थ्यो । 'त्यो सरकार पाँच वर्ष चलेको भए अवस्था अर्कै हुन्थ्यो,' विश्लेषक पुरञ्जन आचार्य भन्छन्, 'संसदीय अभ्यासमा हामी पारगंत हुन्थ्यौं, यस्तो भाँडभैलो देख्नै पर्ने थिएन ।' त्यो सरकार पाँच वर्ष चलेकै भरमा स्थायित्व कायम हुन्थ्यो भनिएको होइन । कार्यकाल पूरा गरेको भए सम्भवतः नेपाली कांग्रेस फेरि निर्वाचित हुन्थ्यो । जनताको पाएको म्यान्डेटलाई धोखा दिँदै पार्टीकै अन्तरकलहबीच चुनावमा जाँदा ८८ सिटसहित एमाले सबैभन्दा ठूलो दल भए पनि कांग्रेसको पपुलर भोट बढी आएको थियो । चुनावमा कांग्रेसमै अन्तर्घात हुँदा पनि एमालेले बहुमत ल्याउन नसक्नुले पनि पाँच वर्ष चलेको भए कांग्रेस दोहोरिएर सत्तामा पुग्थ्यो भन्ने तर्कलाई बल पुर्याउँछ । भारतमा स्वतन्त्रतापछि लगातार १० वर्ष कांग्रेसको सरकार चलेको थियो । नेहरूका साथै लालबहादुर शास्त्रीको निधन र इन्दिरा गान्धीको उदयसँगै कांग्रेसमा विवादको कारण त्यसपछि केही समय भारतमा पनि अस्थिरता देखियो । तर पार्टी फुटसँगै इन्दिरा गान्धी नेतृत्वको कांग्रेसको जितसँग स्थिरता कायम भयो जुन १९८८ मा कांग्रेसमा फुटसँग केही वर्ष फेरि खल्बलियो । १९७०, १९८० र १९९० को दशकका गठबन्धन सरकार पाँच वर्ष चलेनन् । त्यसपछि गठबन्धनमा पनि स्थिरताको जग बस्यो । नेपालमा उदारीकरणको कारण अर्थतन्त्रले गति पाएको थियो । प्रत्यक्ष विदेशी लगानी (एफडीआई) भित्रिन थालेको थियो । त्यही समयमा बहुराष्ट्रिय कम्पनी डाबर, युनिलिभरले नेपालमा उत्पादन थाले । बैंकिङ क्षेत्रमा उदारीकरण पञ्चायतकालमै सुरु भएको थियो । तर उदारीकरणलाई प्रोत्साहन गर्ने नीतिकै कारण यसले ह्वात्तै फस्टाउने मौका पायो । हवाई क्षेत्रमा एकपछि अर्का कम्पनी थपिँदै थिए । 'दशक लामो सशस्त्र विद्रोह पनि थेग्न सक्ने संस्थागत जग त्यतिबेला तयार भएको थियो,' विश्लेषक हरि शर्मा टिप्पणी गर्छन् । उद्यमशीलताको लहर आएको थियो । पहिलोपटक प्रधानमन्त्रीसँग भेट्न आउने व्यापारी लगानीको कुरा गर्थे । सरकारले यस्तो नीति बनाइदिए ठूलो लगानी गर्छौं भन्थे । ' दोस्रोपटक प्रधानमन्त्री हुँदा लगानी हैन सार्वजनिक खरिदमा कमिसन हडप्नेको भीड लाग्न थाल्यो,' उनी थप्छन् । उद्यमशीलतालाई सरकारी बजेटबाट कमिसन कुम्ल्याउन पर्छ भन्ने प्रवृत्तिले विस्थापित गर्यो । यस्तो हुनुमा अस्थिरताको कारण व्यापारीमा छाएको नैराश्य एउटा कारण थियो भने भ्रष्टाचार बढेको संकेत पनि । उदारीकरणको प्रभाव एक वर्षमै देखिन थालेको थियो । रामेश्वर खनाल त्यतिबेला शंकरदेव क्याम्पसमा पढाउँथे । पुतलीसडकमै पनि प्राइभेट गाडी फाट्टफुट्टमात्र देखिन्थे, त्यसमा पनि अधिकांश सरकारी नम्बर प्लेटका । २०४९ सालमै प्राइभेट गाडीको ताँती लाग्न थालिसकेको थियो । भटाभट सुरु भएका उपहार कार्यक्रमले पनि अर्थतन्त्र गतिशील भएको देखाउँथ्यो । पाँच वर्ष टिकेको भए, अर्को चुनाव पनि कांग्रेसले जित्न सक्थ्यो र २०५८ सालसम्म कांग्रेसको सरकार चल्थ्यो । '२०५८ सालसम्म कांग्रेसको सरकार चलेको भए, उदारीकरणले गति पाउँथ्यो, अहिले पुगेको नेपालीको औसत आय सात सय ५० डलर उतिबेलै पुग्थ्यो ।' 'त्यो सरकारले कार्यकाल पूरा नगर्नुसँग राजनीतिका धेरै बेथिति गाँसिएका छन्,' युवराज संग्रौलाले एकचोटी भनेका थिए । कांग्रेसले सरकार पूरा अवधि टिकाइदिएको मात्र भए अर्को कार्यकालको म्यान्डेट उसैले पाउने अवस्था थियो । एमालेले अर्को चुनावमै सरकार बनाउन विश्वास पाउने परिपक्व प्रतिपक्षको भूमिका खेल्न सकेको थिएन । कांग्रेसले पाँच वर्ष सरकार चलाउन जनताको म्यान्डेट पाएको थियो, एमालेले ५ महिना नबित्दै कर्मचारी आन्दोलनमार्फत सरकार अस्थिर बनाउने प्रयास गर्यो । सानातिना मुद्दामा पनि आन्दोलन, बन्द, तोडफोडमा उत्रिने उसको स्वभावले संसदीय प्रणालीमा अपरिपक्वता देखिन्थ्यो । उसका समर्थकले त्यतिबेला रेलिङ भाँच्ने, टेलिफोन क्याबिनेट बक्स फुटाएको अहिले पनि कतिपयको दिमागमा ताजै छ । २०४९ सालको स्थानीय उपनिर्वाचन कांग्रेसले 'क्लिन स्वीप' गरेपछि एमाले हतास थियो । केशरमणि पोखरेललगायतका पुराना कम्युनिस्ट नेता कांग्रेस प्रवेश गरेका थिए । जनताले आलाकाचा नभनुन् भनेरै उनीहरूले मनमोहन अधिकारीको अनुहार नेतृत्वको रूपमा चिनाउन बाध्य भएका थिए । सोभियत संघको पतन, भारतीयले उदारीकरण सुरु गरेको परिप्रेक्ष्यमा नेपालमा उदारीकरण सुरु भएको थियो । अर्थशास्त्री डा स्वर्णिम वाग्लेको भनाइमा पहिलो पुस्ताको सुधार कार्यक्रम, जुन सही धस्काएको भरमा हुन्छ, सुरु भएको थियो । एउटा 'स्पिरिट' मा काम भएको थियो । जसले चाँडै नतिजा पनि दियो, आर्थिक वृद्धिदर रेकर्ड सात प्रतिशतजति पुग्यो । प्रत्यक्ष विदेशी लगानी भित्रिएको थियो । विकेन्द्रीकरणतर्फ पनि उत्साहजनक प्रगति सुरु भएको थियो । गैरसरकारी संस्था विस्तारको युग सुरु भएको थियो । उदण्ड प्रतिपक्षलाई थेगेको थियो । हाकाहाकी भ्रष्टाचार थिएन । 'विज्ञानमा जस्तो समाज विज्ञानमा उही विन्दुमा फर्केर रिसर्च गर्न त सकिन्न,' उनी थप्छन, 'स्थायित्व, विकास, सुशासनमा हामी अहिलेभन्दा निकै फड्को अघि हुन्थ्यौं भन्ने तर्क गर्न सकिने आधार छन् ।' नीतिको निरन्तरता हुँदैन । सरकार अस्थिरता भएपनि विकासको गति प्रभावित नभएको उदाहरण थुप्रै छन्जापान, इटाली, बेल्जियम आदि । यसका लागि नीतिगत स्थिरता चाहिन्छ । दुर्भाग्य, नेपालमा नीतिगत स्थिरता भएन । कांग्रेसको सरकार उदारीकरणमा प्रतिबद्ध थियो । तर कम्युनिस्ट सरकार सुरुमा उदारीकरणको विरोधी नै भए । अहिले पनि मनैदेखि आत्मसात् गरेको देखिन्न । यसले गर्दा लगानीकर्ता हच्किए । विदेशी लगानी अपेक्षित मात्रामा आउन सकेन । माओवादीको सशस्त्र विद्रोह २०५२ सालमा शेरबहादुर देउवा नेतृत्व सरकारको पालामा सुरु भयो । स्थिर सरकारले मात्र सशस्त्र विद्रोह रोकिन्थेन होला । तर घटनाक्रमको विश्लेषण गर्दा स्थिरतामा माओवादी विद्रोहको आकार त्यत्रो नहुन सक्थ्यो । माओवादीलाई अस्थिरतामा झ्यांगिने अवसर बनाए । 'अस्थिर सरकारदरबार र माओवादी दुवैले राजनीतिक दलहरूलाई विस्थापित गर्न खोजे' शर्मा टिप्पणी गर्छन् । माओवादीले सत्ताको नेतृत्वसँग वार्ता नगर्ने, असन्तुष्ट पक्षसँग वार्ता गरेजसरी सरकारलाई अस्थिरत बनाइराख्न खोजे पनि शेरबहादुर सत्तामा रहँदा गिरिजाबाबुसँग वार्ता गर्ने, गिरिजाबाबुको नेतृत्व छँदा अर्को पक्षसँग वार्ता गर्ने रणनीति देखिन्थ्यो । जसमा सम्भवतः भारतको पनि भूमिका हुन सक्छ । बीपी कोइराला दूरदर्शी थिए । उनले २००७ सालतिरै दलित धनमानसिंह परियारलाई पार्टीको महामन्त्री बनाएका थिए । २०१५ सालको उनको मन्त्रिपरिषद् समयअनुसार एकदम समावेशी थियो । रामनारायण मिश्र र परशुनारायण चौधरी क्याबिनेट मन्त्री थिए । प्रेमराज आङदम्बे, योगेन्द्रमान शेरचन, सूर्यनाथ दास यादव, मीनबहादुर गुरुङ, जमानसिंह गुरुङ, जमानसिंह राईलाई उपमन्त्री बनाएर उनले जातीय विविधता स्वीकारेका थिए । द्वारिकादेवी ठकुरानी उपमन्त्री थिइन् । महेन्द्रनारायण निधिलाई उपसभामुख बनाइएको थियो । तर २०४८ सालमा गिरिजाबाबुले बीपीको त्यो दूरदर्शिता दोहोर्याएनन् । राज्यसंयन्त्र समावेशी बनाउन प्राथमिकता दिइएन । 'समावेशी नहुनुको फाइदा माओवादीले उठाए,' वाग्ले भन्छन् । कांग्रेस कलहको कारण कांग्रेसको कलह 'ह्युमिलिएसन' बाट सुरु भएको थियो । प्रधानमन्त्रीले पार्टीको सिनियर लाइनमा रहेकालाई मन्त्रिपरिषद् पुनर्गठनमार्फत बाहिरको बाटो देखाइदिए । वासु रिसाल, शेख इद्रिस, गोपालमान श्रेष्ठ, तारानाथ रानाभाट, ढुण्डीराज शास्त्री र चिरञ्जीवी वाग्ले बहिर्गमनमा परे । लक्ष्मण घिमिरे, गोविन्दराज जोशी आदि भित्र्याइयो । यहींबाट सत्तारुढ पार्टीमा चौहत्तरेछत्तीसेको बीउ रोपियो । गणेशमान सिंहकृष्णप्रसाद भट्टराई भर्सेज गिरिजाप्रसाद कोइराला भयो । गिरिजाबाबुका सल्लाहकार रहेका पुरञ्जन आचार्यकाअनुसार त्यसबेला गल्ती भएको गिरिजाबाबुलाई पछि महसुस भएको थियो । आचार्य ड्रिंकमा बस्दा, प्लेनमा यात्रा गर्दा यस्ता भित्री कुरा कोट्याई कोट्याई सोध्थे । सरसल्लाह नगरी वरिष्ठ नेताहरूलाई अपमानजनक ढंगले बाहिरको बाटो देखाउनु हुन्थेन भन्थे । सर्वोच्च नेता गणेशमान सिंह र पार्टी अध्यक्ष कृष्णप्रसाद भट्टराई र सम्बद्ध मन्त्रीहरूलाई समेत जानकारी नदिई उनीहरूलाई हटाइएको थियो । २०४८ सालमा बनेको सरकार साढे तीन वर्षमै गिरेपछि सुरु भएको अस्थिरताको बादल हट्ने सम्भावना देखिन्न । उक्त सरकार पूरा अवधि चलेको भए यस्तो अस्थिरता हामीले सम्भवतः भोग्नु पर्दैनथ्यो । मुलुकको राजनीतिको कोर्स अर्कै हुनसक्थ्यो । यसैको कारण छत्तीसे भर्सेज चौहत्तरेमा विभाजन भई छत्तीसे समूहको छुट्टै बैठक हुन थालेपछि मिलाउन प्रयास गरिएन भन्ने पछुतो पनि थियो । त्यसबीचमा गणेशमानकिसुनजीसँग समझदारी गरी सरकारले कार्यकाल पूरा गरेको भए पनि यस्तो दूरवस्थामा मुलुक फस्ने थिएन भन्ने गिरिजाबाबुको निष्कर्ष हुन्थ्यो । यसैबाट बस्दै गरेको थिति भताभुंग भयो भन्ने गर्थे । तर किन यसरी अप्रिय निर्णय लिनुभयो त भन्दा उनको एउटै जवाफ हुन्थ्यो 'सुशीलले साह्रै कचकच गर्यो ।' तर गिरिजाबाबुले यसोभन्दा सुशील अगाडि हुन्थेनन्, मैले सुशीलसँग तपाईंकै कारण हो भनेर सोधिन पनि,' उनी थप्छन् । गिरिजाबाबुका तत्कालिन स्वकीय सचिव हरि शर्माका अनुसार त्यो दिन पनि कोइरालाले राष्ट्रिय सभाका अध्यक्ष बेनीबहादुर कार्कीलाई टेलिफोन गरेर छत्तीसे समूहको योजना बुझन खोजे । कार्कीले उपस्थित भएर नीति तथा कार्यक्रमको पक्षमै भोट हाल्ने बताएपछि प्रधानमन्त्री ढुक्कैसँग संसद् पुगे । तर उनीहरू आइदिएनन् । 'सतहमा त्यो घटनाबाट आयो, बीउ त गिरिजाबाबु प्रधानमन्त्री भएदेखि नै रोपिएको थियो,' आचार्य भन्छन् । कोइराला प्रधानमन्त्री बन्छन् भनेर सोचिएकै थिएन । गणेशमान र किसुनजीले पनि त्यस्तो सोच्नु भएको थिएन । किसुनजीले चुनाव जित्नेमा शंका थिएन । पार्टी सभापति र जनस्तरमा लोकप्रिय रहेका किसुनजीलाई संसदीय दलमा कोइरालासमर्थकै बढी भएपनि चुनौती दिने अवस्था थिएन । गिरिजाबाबु बीपीले नेतात्रयको अवधारणा ल्याई नेतृत्वमा पुर्याइएका थिए । गणेशमानकिसुनजीभन्दा उनको कद निकै सानो ठानिन्थ्यो । फेरि, कोइरालामाथि सत्याग्रह विरोधीको ठप्पा थियो । राजासँग नजिकिएको आरोपका कारण अवसरवादीको छाप लागेको थियो । दुर्भाग्यवशः किसुनजीले चुनाव हार्नुभयो । गणेशमानको परिवारका दुईजना श्रीमती मंगलादेवी सिंह र छोरा प्रकाशमान हारे । कांग्रेस संसदीय दल नेतामा कोइरालालाई चुनौती दिने अवस्थै रहेन । आचार्यका अनुसार गणेशमान प्रस्तावक र किसुनजी समर्थक बस्नुभयो । गलत अभ्यास यहीँबाट सुरु भयो । संसदीय दल नेताको चुनावमा सांसद नै प्रस्तावक समर्थक हुनुपर्नेमा गैर सांसद हुनुहुन्थ्यो । 'उहाँहरू सायद हाम्रो कारणले तिमी प्रधानमन्त्री बनेका हौं भन्ने सन्देश दिन चाहन्थे,' उनको अनुमान छ । 'तर किसुनजीको हारसँगै निर्विकल्प बनेका गिरिजाबाबु यसबाट असन्तुष्ट थिए ।' शर्माका अनुसार संसदीय दलको नेता चुनिएर घर फर्केपछि उनले गिरिजाबाबु प्रस्तावक को थिए भनेर सोधे, गिरिजाबाबुले गणेशमानजी भने । संसद्मा नभएको व्यक्ति कसरी प्रस्तावक भनेपछि नोना कोइरालाले अशुभ कुरा नबोल्नुस भनेर झपारिन पनि । 'तर संसद्मै नरहेको व्यक्ति संसदीय दल नेताको प्रस्तावक हुनु सही अभ्यास थिएन,' उनी थप्छन् । कांग्रेसमा जिन्दावादभन्दा मर्यादाक्रमअनुसार पहिला वीर गणेशमान जिन्दावाद, सन्तनेता किसुनजी जिन्दावाद र क्रान्तिकारी नेता गिरिजाबाबु जिन्दावाद भन्नेमा दीक्षित थिए । योक्रम कहिले पनि तलमाथि हुन्थेन । पोस्टरमा पनि यही क्रमअनुसार फोटो छापिन्थ्यो । शर्माका अनुसार २०४८ सालको चुनावमा पोस्टरमा दिल्लीको प्रेसवालाले गणेशमान पछि गिरिजाबाबु र तेस्रोेमा किसुनजीको फोटो राखेर केही पोस्टर छापेपछि बबाल भएको थियो । 'प्रेसवालाले गिरिजाबाबुकै क्षेत्रमा टाँस्न मिल्छ नि भन्दा पनि हामीले मानेनौं, नष्ट गर्यौं,' शर्मा सम्झिन्छन् । तर चुनावको नतिजा निर्मम पनि हुन्छ । चुनावले गणेशमानको श्रीमती र छोरालाई हराइदियो, किसुनजी हार्नुभयो । गिरिजाबाबु मुलुकको कार्यकारी प्रमुख भए । मर्यादाक्रमलाई नतोड्ने चलन स्थापित भएको समाज, पार्टीमा यस्ता घटनालाई सहजै पचाउन सकिएन । गिरिजाबाबु स्वयं किसुनजी हारेकाले मलाई चिठ्ठा पर्या हो भन्ने गर्थे । जुन देशका कार्यकारी प्रमुखले भनिरहन पर्ने कुरा हैन । 'पार्टीमा दरो पकड भएकाले आत्मविश्वास देखिन्थ्यो, साथै एकप्रकारको हिनताबोध थियो,' उनी थप्छन, 'विरोधाभास थियो ।' गणेशमान र किसुनजीको संघर्ष र त्यागको जति प्रंशसा गरिए पनि २०४८ सालको चुनावपछि बनेको सरकार नियन्त्रण गर्न खोजेको देख्दा उहाँहरूले संसदीय व्यवस्थाको परिपक्व अभ्यास गरेको भन्न मिल्दैन । सरकारको नियुक्ति आदिमा उहाँहरूले रूची देखाएको देखिन्छ । संसदीय अभ्यासमा प्रधानमन्त्रीलाई आफूखुसी गर्न दिइन्छ । चुनाव हारेका डा रामशरण महतलाई योजना आयोगका उपाध्यक्ष र चक्र बाँस्तोलालाई भारतको राजदूत बनाएपछि गणेशमानले सार्वजनिक रूपमै सरकारको आलोचना गर्न थाल्नुभयो । 'प्रधानमन्त्रीय प्रणालीलाई स्वीकारेपछि प्रधानमन्त्रीलाई नियन्त्रण गर्न हुन्थेन भन्छन्', प्राध्यापक कृष्ण खनाल । अथवा स्वस्थ तरिकाले प्रधानमन्त्रीको विकल्प खोज्नुपथ्र्यो । सांसद नै नरहेका किसुनजीलाई विकल्पको रूपमा सारियो । मदन भण्डारीको मृत्युको कारण खाली संसदीय सिटमा किसुनजी उठ्नु भयो । तर यतिबेलासम्म कांग्रेसको किचलो छताछुल्ल भइसकेको थियो । गिरिजापक्षधर उनलाई हराउन सक्रिय भए । यसले विवाद झन चुलियो । 'अर्को गल्ती, पार्टीमा धाजा परिसकेपछि फुट्न पथ्र्यो,' खनाल थप्छन् । तर ह्वीप उल्लघंन गरी सरकार गिराउने कसैलाई कारबाही पनि भएन । ह्वीप तोड्ने चिरञ्जीवी वाग्ले २०५१ सालको चुनावपछि चिफ ह्वीप बनाइए । कांग्रेसका नेतात्रयबीच विवाद बढ्नुमा आआफना महत्कांक्षा, कांग्रेसलाई एकलौटी बनाउने परिवारका केहीको इच्छा त प्रमुख जिम्मेवार छ नै । यसमा सोडा हाल्ने काम दरबारियालगायतले गरे । २०४६ परिवर्तनलगत्तै एकदम नयाँ अनुहार कांग्रेसका नेतानजिक पुगे । प्राध्यापक कृष्ण खनालका अनुसार परिवर्तनलगत्तै यस्ताको भीड सबैभन्दा बढी गणेशमानको निवासमा देखिन्थ्यो । पञ्चायतकालदेखि गणेशमान र किसुनजीको सम्पर्कमा रहेका खनालले त्यस्तै अनुभव गरे । एकदम नया अनुहारले पुराना कार्यकर्तालाई गणेशमान भेट्न रोक लगाउँथे । पुराना कार्यकर्ताले अहिले आएकाले हामीलाई रोक्ने भन्दै चिच्याएको पनि सुनिएको हो । दरबारका सैनिक सचिव ऋषिकुमार पाण्डेका भाइ गणेशमानको पीए बनाइए । राजा वीरेन्द्रका जेठान सुरजशमशेर राणालाई साझेदार बनाई तरक्की गरिरहेका कमिसन एजेन्ट रामलाल श्रेष्ठ, व्यवसायी सीताराम प्रसाई आदि गणेशमानको नजिक हुन पुगे । प्रधानमन्त्री भएपछि नौला अनुहारको भीड कोइरालापरिवारतिर देखिन्थ्यो । मोहन चापागाईंलगायतका अनुहार गिरिजाबाबुका नजिक थिए । गिरिजाबाबु बारम्बार राजाका एडीसी जर्नेल ताराबहादुर थापाको घर पुगिरहन्थे । जसलाई गणेशमानकिसुनजी भर्सेज गिरिजाबाबु विवाद बढाउन जिम्मेवार मानिन्छ । गणेशमानकिसुनजीकहाँ यस्ता थुप्रैको एक्सेस थियो, जो गिरिजाबाबुको नामै सुन्न चाहन्थेनन् । गिरिजाबाबुकहाँ पनि गणेशमानकिसुनजीको नामै सुन्न नचाहनेको भीड थियो । काठमाडौंका पुरानो वासिन्दा धेरै गणेशमानकहाँ पुग्थे । बाहिरकाको भीड गिरिजाप्रसाद कोइरालाकोमा हुन्थ्यो । विराटनगरका मारवाडी व्यापारी गिरिजाबाबुलाई मान्थे, काठमाडौंका मारवाडी गणेशमानकिसुनजीलाई । शर्माले एकचोटी काठमाडौंका सम्भ्रान्तचाहिँ किन तपाईंलाई भेट्न आउँदैनन् भनेर सोधेका पनि थिए । 'यहाँका सम्भ्रान्तले गिरिजाबाबुलाई हवल्दार भनेर होच्याउँथे,' उनी थप्छन् । तर गिरिजाबाबुलाई हवल्दार भन्न सुरु गर्नेचाहिँ उनकै दाजु बीपी थिए । कृष्ण खनालका अनुसार उनले सुरुमै गणेशमानको परिवारबाट एकजना मन्त्रिपरिषद्मा प्रस्ताव गरी सम्भावित झैझगडा रोक्न पनि गिरिजाबाबुलाई सल्लाह दिएका थिए । तर यस्तो सल्लाह दिनेको कुरा सुनिएन । झगडामा पेट्रोल छर्किने हाबी भए । फेरि सरकारी नियुक्तिलाई लिएर गणेशमानले बाहुनवाद भयो भनेपछि बाहुन समुदायका थुप्रैले उनलाई अपमानित गर्न थाले । दरबारिया पृष्ठभूमिकाले खेलेको प्रत्यक्ष देखिन्छ, तर इन्डियनको भूमिका हुन सक्छ, तर देखिन्न,' खनाल भन्छन् । दुई पक्षको विवाद यति बढिसकेको थियो कि वर्ष दिनपछि नै इन्दिरा गान्धीको उदाहरण दिएर पार्टी फुटाउने कुरा चल्न थालिसकेको थियो । पार्टी फुटाउँदा गान्धीझै पार्टीको मूलधार बन्न सकिन्छ भन्ने आत्मविश्वास पलाउँदै थियो । फुटाएर पनि चुनावसम्म जिताउने आत्मविश्वास कोइरालाको टिममा पलाएको थियो । छत्तीसे, चौहत्तरेको विवाद मिलाउनुको सट्टा किसुनजीलाई हराउन खुलेआम लाग्नुको कारण पार्टी फुटाए पनि बहुमत ल्याउन सकिन्छ भन्ने आत्मविश्वासकै कारण थियो । उनलाई विश्वास गर्न सकिने निकायव्यक्तिले पनि चुनावमा गए उनको नेतृत्वले दुईतिहाइ बहुमत ल्याउने विश्वास दिलाएका थिए । नेपालविज्ञ अमेरिकी लियो रोजले पनि दुईतिहाइ बहुमत आउने भनेपछि कोइराला हौसिएका थिए । आचार्यका अनुसार सुरुको वर्ष भ्रष्टाचार उतिसारो बढेको थिएन । पार्टी फुटाउने चुनावमा जाने चर्चा चल्न थालेपछि भ्रष्टाचार चुलियो । 'धमिजा काण्ड आदि त्यसपछि उपज हुन्,' उनी थप्छन । त्यतिबेलाको कांग्रेसको झगडामा भारतको भूमिका देखिन्न । तत्कालिन राजदूत विमलप्रसादको कोइराला परिवारसँग पारिवारिक सम्बन्ध थियो । उनी गिरिजाबाबुलाई सहयोग गर्नुपर्छ भन्न गणेशमान र किसुनजीकहाँ पुग्थे । 'तर गणेशमान राजदूतले यसो भनेपछि चिढिन्थे,' आचार्य थप्छन् । शर्माका अनुसार भूराजनीतिलाई बेवास्ता गर्न मिल्दैन । गिरिजाबाबु प्रधानमन्त्री र उनका पारिवारिक मित्र विमलप्रसाद राजदूत भएको बेला भारतीय प्रहरी अपराधी खोज्दै किन बानेश्वरमा आयो भन्नेमा शंका गर्नुपर्छ । त्यतिबेला भारतीयले 'आईएसआई' अखडा भएको कुरा यसरी भट्टयाए तर अहिले संसारभरि आतंकवाद बलियो हुँदै गर्दा त्यति सुनिँदैन ।"
पुनर्संरचनाका जटिलता,"संघीय प्रदेशहरूको मोटामोटी निरुपण भइसकेको अवस्थामा स्थानीय निकायहरूको निर्धारण र तिनको निर्वाचन संविधान कार्यान्वयनको दिशामा पहिलो चरण हो । तर यसको सीमा तथा स्तर निर्धारण हाम्रो सन्दर्भमा जटिल प्रश्नको रूपमा रहेको छ । यस तहको पुनर्संरचना जति वैज्ञानिक र जनसहभागिताको आधारमा गर्न सकियो त्यति नै समतामूलक आर्थिक विकास, जनसहभागितामूलक शासन व्यवस्था तथा राज्यसत्तामा आम नागरिकको पहुँचलाई सुनिश्चित गर्दै लोकतन्त्रलाई जनस्तरसम्म विस्तारित गर्न सकिन्छ । यसका लागि बनाइएको आयोगले आफ्नो प्रारम्भिक अवधारणा प्रस्तुत गरिसकेको भए पनि यसले वैज्ञानिक चिन्तन तथा लोकतन्त्र, संघीयता, सत्तामा सक्रिय जनसहभागिताको सुनिश्चितता तथा अधिकार र लाभको न्यायोचित वितरण जस्ता अहं प्रश्नहरूमा यथेष्ट ध्यान पुर्याएको देखिँदैन । दोस्रो संविधानसभाले जुन रूपमा र जेजस्तो पृष्ठभूमि र चिन्तनबाट निर्देशित भएपनि संविधान पारित गरायो । तर त्यसले (जुनसुकै कारणले भएपनि) अझै चौतर्फी समर्थन प्राप्त गर्न सकेको छैन । यस अवस्थामा स्थानीय निकाय क्षेत्र निर्धारणको प्रश्न झन् जटिल हुन पुगेको छ । यसमा एकातर्फ विगतदेखि आजसम्म आआफ्नो स्वार्थबाट निर्देशित एजेन्डा (बाह्य तथा आन्तरिक शक्तिकेन्द्रहरू तथा राजनीतिक नेतृत्वका स्वार्थहरू) आज पनि यस अवस्थाको उपयोग गरी संविधान कार्यान्वयनको पक्षलाई प्रभावित गर्न त्यत्तिकै क्रियाशील छन् भने, अर्कोतर्फ यो मुद्दा ग्रामीण तहसम्म सोझै जनसरोकारसँग जोडिएको हुँदा यस मुद्दासँग आमजनताको मनोविज्ञान तथा आर्थिक सामाजिक पक्ष पनि जोडिएका छन् । यहाँसम्म कि दैनिक रूपमा उपयोग भइरहने प्राकृतिक स्रोतसाधन, जस्तै धारा, पानी, कुलोपैनी, चरन, बन खरफगालो आदि जस्ता अनेकौं विषयसमेत जोडिन पुग्छन् । यसले गर्दा यो विषय झन् जटिल छ । यसमा अलिकति असावधानी वा बलमिच्याइँले नकारात्मक परिणाम दिनेछ । स्थानीय तहको दायित्त्व र हाल गरिएको व्यवस्था माथि उल्लिखित मुद्दाहरू जनमनोविज्ञान र शक्तिकेन्द्रहरूका क्रियाकलापबाट उत्पन्न हुने व्यवधानका विषय हुन् भने अर्कोतर्फ यो विषय देशको भावी आर्थिक ढाँचा, प्रशासनिक स्वरूप, आम जनताको सबलीकरण र सत्तामा सहभागिता, सामाजिक सहअस्तित्व र सहजीवन तथा समष्टिमा देशको एकता तथा आम जनतासम्म शक्तिको बाँडफाँटसँग आधारभूत रूपमा जोडिएको विषय हो । पहिलो संविधानसभाको राज्य पुनर्संरचना तथा शक्ति बाँडफाँट समितिको सदस्यका हैतियतले राज्य पुनर्संरचनाको प्रश्नलाई लिएर ६ वर्षसम्म चलेको निरन्तर संवाद, छलफल, सहमतिअसहमति र विरोधको दौरान उठेका प्रश्नहरूको सम्यक समाधानका लागि गरिएका प्रयासको आधारमा सहमतीय आधारमा केही मूलमान्यताहरू प्रतिपादित गरिएका हुन् । आयोगको वर्तमान प्रारम्भिक प्रतिवेदन हेर्दा ती मान्यता अहिले ओझेलमा पर्ने सम्भावना देखिएका छन् । यसले एकातर्फ नयाँ विवाद सिर्जना गर्नेछ भने अर्कोतर्फ जुन उद्देश्यले ती प्रस्थापना स्थापित गरिएका थिए तिनै गुम्न सक्ने र देशको आर्थिक तथा प्रशासनिक ढाँचाको जग नै कमजोर हुने सम्भावना देखिएका छन् । संविधानले संघ, प्रदेश र स्थानीय तह गरी तीन तहको संरचना हुने र जनताले यिनै तीन तहको माध्यमबाट राज्यशक्तिको प्रयोग गर्ने प्रावधान राखेको छ । यी तीन तहको माध्यमबाट प्रयोग गरिने राज्यशक्तिको स्वरूप र विधि कानुनले तोकेबमोजिम भिन्नभिन्न हुनेछ । सामान्यरूपमा भन्नुपर्दा संघीय संरचना सबै प्रान्तहरूको साझा संरचनाको रूप हो भने प्रन्तीय संरचनाहरू त्यहाँ बसोवास गर्ने आमजनताको आफ्नो राज्यसत्ता हो र त्यसको सञ्चालनमा तिनको पहुँच र सहभागिता तिनकै चासोको विषय हो । अर्को महत्वपूर्ण पक्ष पहिचानको सुनिश्चिता गर्नु । त्यसकारण प्रान्तभित्र एकतर्फ गाउँसभा, नगरसभा जस्ता प्रशासनिक, आर्थिक तथा अर्धन्यायिक संरचनाहरूको परिकल्पना गरिएको हो भने एउटै जाति, समुदाय, भाषा र संस्कृति भएका समुदायको सघन उपस्थिति रहेको ठाउँलाई तिनको पहिचान कायम रहने गरी स्वायत्त क्षेत्र र अल्पसंख्यक, लोपोन्मुख र अति सीमान्तीकृत रूपमा रहेका समुदायहरूको संस्कृतिको संरक्षण र पहिचान कायम हुनेगरी संरक्षित क्षेत्रको प्रावधान राखिएको हो । विशेष क्षेत्रको प्रावधान भने मुख्यरूपमा आर्थिक, सामाजिक, शैक्षिकलगायत मानव विकास सूचकांकमा पिछडिएका समुदायहरूको संरक्षण र विकासका लागि राखिएको हो । स्थानीय निकाय तथा क्षेत्र निर्धारण गर्दा यसलाई मुख्यरूपमा ध्यान दिनु आवश्यक छ । अतः स्वायत्त क्षेत्र र संरक्षित क्षेत्रको निक्र्यौल गर्दा त्यस्ता जातिहरूको पहिचान, बसोवासको अवस्था स्थान भौगोलिक सामिप्यतालाई मुख्य रूपमा हेर्नु आवश्यक छ भने विशेष क्षेत्र निर्धारणका लागि मुख्यरूपमा आर्थिक र सामाजिक सूचकांक, बसोवासको सामिप्यता तथा आर्थिक विकासका सम्भावना हेर्नु आवश्यक छ । अन्यथा यिनले आफ्नो सान्र्दभिकता तथा यस्ता क्षेत्र कायम गर्नुपर्ने मूल मान्यता नै पराजित हुनेछन् । अहिले प्रस्तुत गरिएको सिफारिसमा यसको अभाव छ । यस प्रतिवेदनको अर्को ज्यादै कमजोर र अयथार्थवादी सोच होगाउँपालिका, नगरपालिका आदिको संख्या र सीमा निर्धारणको प्रस्ताव । यसमा संघीयता, अधिकार प्रत्यायोजन र शक्तिको बाँडफाँट तथा आर्थिक, प्रशासनिक तथा तिनलाई प्रदान गरिने सेवा र सुविधाको उपभोगको पक्षलाई (विशेष गरी पहाडी तथा हिमाली क्षेत्रमा) र भौगोलिक सुगमता तथा पहुँचका सम्भावनामाथि ध्यान नदिएर केवल जनसंख्याको पक्षबाट हेरिएको छ जो अव्यवहारिक, अवैज्ञानिक तथा मनोगत हचुवा चिन्तन हो । एउटा सापेक्षिक रुपमा विकसित आर्थिक तथा सेवाकेन्द्रको महत्व बाहेक हाल अस्तित्वमा रहेका जिल्ला सदरमुकामहरूको संवैधानिक रूपमा कुनै विशेष स्थान वा महत्त्व छैन । तर सापेक्षिक रूपमा त्यहाँको विकासको पूर्वाधार, यातायात र सञ्चारको पहुँच, वित्तीय सेवा, स्वास्थ्य, शिक्षा आदि क्षेत्रमा भएको विकासले यी सदरमुकामहरू आर्थिक गतिविधिको केन्द्रको रूपमा रहिरहने छन् । यस अवस्थामा आम जनतालाई आर्थिक, प्रशासनिक, तथा मानवीय सेवाप्रदायक केन्द्रको रूपमा रहने गाउँपालिका र वडाका सदरमुकामको विशेष महत्व रहनेछ । शक्ति विकेन्द्रीकरण, सत्तामा सहभागिता, आर्थिक स्वावलम्बन, शिक्षा स्वास्थ्य सुरक्षा जस्ता क्षेत्रमा आम जनसमुदायको पहुँच, सवलीकरण र सहभागिता जस्ता पक्षलाई मध्यनजर गरी, स्थानीय निकायलाई संविधानले व्यापक अधिकार दिएको छ । यसका साथै साझा अधिकारका कतिपय विषयको कार्यान्वयनको जिम्मेवारीसमेत गाउँपालिका र नगरपालिकाको जिम्मेवारीभित्र पर्ने प्रावधान छन् । यस अवस्थामा जनशक्तिको व्यवस्थापनदेखि आवश्यक सेवाप्रदानको जिम्मेवारी पनि यिनै सदरमुकाम हुनेछन् । अतः यी केन्द्रहरूमा सहज पहुँचका लागि व्यवस्थापनका अन्य पक्षबाहेक भौगोलिक निकटता र सहजता पहिलो आवश्यकता हुन आउँछ । कार्य निर्देशिकामा रहेका कमीकमजोरी र प्रस्तावित प्रावधान आयोगलाई प्रतिवेदन तयार गर्न पाँचबुँदे निर्देशिका दिइयोः सीमा निर्धारण गर्दा जिल्ला र प्रदेशको सीमा खलबलिन नहुने, गाविसहरूलाई गाभ्दा ओडा तहमासमेत टुक्र्याउन नपाइने, जनतालाई प्रवाह गरिने सेवासुविधा अहिलेभन्दा सहज हुनुपर्ने, संरक्षित, स्वायत्त तथा विशेष क्षेत्रहरूको निर्माण स्थानीय एकाइभित्रै गर्नुपर्ने । निर्देशिकाका यी बुँदाहरू हेर्दा स्पष्ट हुन्छ यी परस्परविरोधी मात्र होइनन् संविधानले यस्ता क्षेत्र निर्माणका लागि स्वीकारेको मूल अवधारणा र मान्यतासँग समेत बाझिएका छन् । संविधानले स्वीकार गरेको सिद्धान्त यिनको एकीकृत विकास तथा पहिचान स्थापित गर्नु हो । त्यस्ता जाति समूह भौगोलिक रूपमा जोडिएका तर सीमांकन गर्दा भिन्नभिन्न गाउँ, वडाहरू वा प्रदेशभित्र परेका हुन सक्छन् । त्यस अवस्थामा वडा, गाउँ तथा प्रदेशका सीमा नखलबल्याउने हो भने ती समूहको पहुँच, पहिचान, संस्कृति तथा क्षमताको एकीकृत संरक्षण र सम्बर्धनको मुख्य उद्देश्य कार्यान्वयन गर्न सकिने अवस्था रहँदैन । जुन उद्देश्यका साथ यो अवधारणा ल्याइएको हो अहिले त्यो नै पराजित हुनजाने अवस्था छ । निर्देशिकाले स्थानीय निकायले प्रवाह गर्ने सेवा र सुविधामा जनताको पहुँच अहिलेभन्दा सहज हुनुपर्ने मान्यता राखेको छ । तर स्थानीय निकायको संख्या घटाउने, क्षेत्र बढाउने र मुख्यरूपमा जनसंख्यालाई ध्यानमा राखी निर्माण गर्नुपर्ने जस्ता निर्देशनले अहिलेका केही हिमाली जिल्लाहरू एउटा गाउँपालिकाको स्तरमा झर्ने देखिन्छ । समस्याहरूको वस्तुनिष्ठ समाधान खोजी नयाँ संघीय र समावेशी नेपाल निर्माण गर्ने हो भने समयसीमाको आडमा हतारोमा र थिचोमिचोको आधारमा अथवा संसद्को संख्यात्मक शक्तिको आडम्बर अथावा जोडघटाउको आधारमा यसलाई टुंग्याउने गल्ती गर्नु हुँदैन । यस अवस्थामा के स्थानीय निकायहरूले प्रवाह गर्ने सेवा र सुविधामा आम जनताको पहुँच वर्तमान अवस्थामाभन्दा सहज हुन सक्ला र ? वर्तमान अवस्थामै रहेका गाविसहरूमा पुग्न दुई दिन लाग्ने अवस्था छ, सिंगो जिल्ला एउटै वा दुई निकायमा बाँडिने हो भने, पहुँच कसरी सजिलो हुन सक्ला ? संघीयता, समावेशिता, सत्तामा सबैको पहुँच र पहिचानको प्रश्न विगत लामो कालखण्डमा जनताले बेहोर्नुपरेको विभेद, जातीय बहिस्करण, पहिचान आदि कारणले उठेका हुन् र यद्यपि विद्यमान छन् । यिनलाई नयाँ संविधानले सम्बोधन गर्नुपर्ने हुन्छ । त्यसकै लागि संविधानमा प्रान्त, स्वायत्त स्वशासित क्षेत्र, विशेष क्षेत्र तथा संरक्षित क्षेत्र जस्ता नयाँ संरचनाका प्रावधान राखिएका हुन् । नयाँ राजनीतिक नेतृत्वले यी जनचाहना, देशको आवश्यकता तथा एकीकृत र समृद्ध नेपाल निर्माणको आधारशीला तयार पार्ने प्रशासनिक ढाँचाको जग बसाल्ने नितान्त आवश्यक पक्ष भन्दा आफ्ना राजनीतिक स्वार्थको आधारमा हल गर्न खोज्दा वर्तमान जटिलता उत्पन्न भएका हुन् र स्थानीय तह निर्धारणको विषय पनि यसै गलत तथा संकीर्ण स्वार्थनिर्देशित व्यवहारले गर्दा प्रभावित भएको छ । अपनाउनुपर्ने दृष्टिकोण संघीयता देशलाई भागबन्डा गरी आआफ्नो क्षेत्र निर्धारण गर्ने उद्देश्यबाट उठेको प्रश्न होइन । यसलाई त्यस दृष्टिकोणबाट हेर्नु र त्यसै अनुसार संवैधानिक प्रावधान निर्धारण गर्नु गलत चिन्तन हो । यो आम जनताको चिन्तन नभई केही नेता तथा पार्टी कार्यकर्ताहरूको स्वार्थप्रेरित चिन्तन र व्यवहारको उपज हो । संघीयताको मूलमर्म शक्तिको विकेन्द्रीकरण तथा जनस्तरका स्थानीय निकायहरूलाई अधिकारसम्पन्न तथा बलियो बनाई बहिष्करणमा परेकाहरूलाई मूलधारमा ल्याउनु हो । त्यसकारण मूलरूपमा अपनाउनुपर्ने दृष्टिकोण, आर्थिक समृद्धि, अधिकार प्रत्यायोजन, राज्यसत्ता सञ्चालनमा आमजनताको पहुँच, नीतिनिर्माणमा सहज पहुँच आदि मूल विषयहरूलाई मध्यनजर राखी स्थानीय एकाइहरूको संख्या र सीमा निर्धारण गर्र्नु आवश्यक छ । स्थानीयदेखि राष्ट्रिय स्तरका नेताहरूले आफूलाई अजर अमर र सर्वकालिक व्यक्तिको रूपमा हेरी आफ्नो राजनीतिक स्वार्थ पूरा हुने गरी क्षेत्रहरूको बाँडफाँट तथा सीमा निर्धारण गराउने ताकमा रहनु देश र जनाताप्रति गैरजिम्मेवारीपन हो । मूलरूपमा देशको आर्थिक र प्रशासनिक ढाँचा, न्यायपूर्ण तथा समतामूलक रूपले साधन तथा सेवाको वितरण र त्यसमा जनताको सहज पहुँच र हिजोसम्मको विभेद र बहिस्करणको अन्त्य तथा सामाजिक न्याय र सहअस्तित्वालाई केन्द्रविन्दुमा राखी स्थानीय निकायको पुनर्संरचना गर्नु आवश्यक छ । अर्कोतर्फ अहिले पहाडमा यति र मधेसमा उति भन्दै विरोध गर्ने प्रयास भइरहेको छ । यो चिन्तत आफैंमा गलत हो । स्थानीय निकायहरू प्रान्तको आफ्नो अवस्था र आवश्यकता अनुसार निर्माण गरिने विषय हो र ती आआफ्नो प्रान्तमा प्रभावकारी हुने हुँदा मेरा प्रदेशमा यति अर्काकोमा उति भनेर हेर्नुको खास अर्थ हुँदैन । यसको सीमा, संख्या, केन्द्र आदिको निर्धारण प्रान्तको अधिकार क्षेत्रभित्र पर्छ । हेर्नुपर्ने मूल कुरा सेवासुविधा र अधिकारको संवैधानिक व्यवस्था हो । समय सीमा समस्याहरूको वस्तुनिष्ठ समाधान खोजी नयाँ संघीय र समावेशी नेपाल निर्माण गर्ने हो भने समयसीमाको आडमा हतारोमा र थिचोमिचोको आधारमा अथवा संसद्को संख्यात्मक शक्तिको आडम्बर अथावा जोडघटाउको आधारमा यसलाई टुंग्याउने गल्ती गर्नु हुँदैन । यस्तो चिन्तन गलत हो । यसले नकारात्मक परिणाम नै दिनेछ र परिकल्पना गरिएको नयाँ नेपालको जग सही रूपले राख्न सकिँदैन । यसमा जिम्मेवार निकाय र सम्बन्धित पक्षले सजगता अपनाउन जरुरी छ ।"
ऊर्जामन्त्रीका चुनौती,"हरेक नवनियुक्त ऊर्जामन्त्रीले भन्ने गर्छन्,'म यस्तो गर्नेछु, उस्तो गर्नेछु, लोडसेडिङ हटाउनेछु ।' हालै नियुक्त भएका ऊर्जामन्त्री जनार्दन शर्माले पनि पुराना मन्त्रीसरह भाषण गर्न थालेका छन् । २०६० सालदेखि प्रारम्भ भएको लोडसेडिङ हटाउने यस्तै भाषण छर्दाछर्दै १३ वर्ष बिते । वर्षदिन पनि राम्रोसित काम गर्न नपाउने र स्थिर नभएको सरकारले अघिल्लो सरकारलाई दोष दिँदै आफू पानीमाथिको ओभानो हुन खोजेका कारण लोडसेडिङमा राष्ट्रिय ध्यान आकृष्ट हुन नसकेको हो । मन्त्री भएपछि कसरी हुन्छ ठेक्कापट्टा आफूले भनेको एजेन्ट कम्पनीलाई दिलाउने, लाइसेन्स दिने र सरुवा बढुवामै रमाउने प्रवृत्तिका कारण निर्माणाधीन जलविद्युत् आयोजनाहरू निर्माणाधीनै हुने र नयाँ बन्न मुस्किल हुने अवस्था रहँदै आएको छ । गत वर्ष असोजमा भारतले लगाएको नाकाबन्दीबाट चेत खुलेको केही छनक पाइएको थियो, त्यो पनि त्यत्तिकै सेलायो । ऊर्जा मन्त्रालयले निकै अभ्यास र कसरत गरेर तयार गरेको 'ऊर्जा संकट निवारण कार्ययोजना तथा विद्युत् विकास दशकसम्बन्धी अवधारणापत्र' अवधारणामै सीमित हुन पुग्यो । उक्त कार्ययोजनाले स्पष्ट रूपमा योयो ठाउँमा समस्या छ र यस्तोयस्तो समाधान गर्नुपर्छ भनेर निर्दिष्ट रूपमा उल्लेख गरेको थियो । तीन महिनाभित्र पूरा हुनेदेखि लिएर ऐन संशोधनसम्मका प्रस्ताव थिए । योजना बनाउने तर कार्यान्वयन नगर्ने पुरानो रोगले सबै सरकारलाई सताएकै थियो र त्यो अझै जारी रहेको देखियो । निर्णय गर्नुपर्ने ठाउँमा बसेर निर्णय नगरिदिने, जोखिम र जिम्मेवारी नलिने तर पद ओगट्ने प्रवृत्तिका कारण सरकारी निकाय विद्युत् प्राधिकरणले सञ्चालन गरेका आयोजना सम्पन्न हुन नसकेका हुन् । यो प्रवृत्ति कायम रहेकै बेला अनेकौं नियमन निकायले भ्रष्टाचार भएको देखाएर काम रोक्ने फरमान जारी गर्ने अर्को चलन पनि छ । भ्रष्टाचार भए त्यसलाई अनुसन्धान गरी दण्डित गर्ने निकाय छन्, तिनले गर्छन् । संसदीय समिति, सार्वजनिक खरिद अनुगमन कार्यालय, राष्ट्रिय सतर्कता केन्द्र, अख्तियार दुरुपयोग अनुसन्धान आयोगजस्ता नियामक निकायले पनि काम रोक्ने निर्देश दिँदा कम रकममा ठेक्का पाएर कसरी हुन्छ दाबी रकम बढाएर सक्दो कमाउ भन्ने दाउ कुरिरहेका ठेकेदारलाई निकै सजिलो बनाइदिएका छन् । संकटमोचनका लागि त बूढीगण्डकी, दूधकोशी, नलसिंहगाड, पश्चिम सेतीजस्ता जलासययुक्त आयोजना निर्माणको बन्दोबस्ती हुनुपर्छ । यसका लागि वित्तीय बन्दोबस्ती कसरी गर्ने र प्राधिकरणलगायत ऊर्जा क्षेत्रसित जोडिएका निकायलाई विकृतिमुक्त कसरी बनाउने भन्ने चुनौती नै नवनियुक्त ऊर्जामन्त्रीका मुख्य चुनौती हुन् । उदाहरणका लागि चमेलिया आयोजनाको खनिसकेको कुल ४ दशमलब ६७ किलोमिटर सुरुङमध्ये आठ सय ४३ मिटर खण्ड खुम्चिन गयो । यो ठेक्काभन्दा बाहिरको विषय थियो । ठेक्का दिँदा र यस्तो घटना हुन पुग्दा ६ वर्षको अन्तराल भइसकेको थियो । तर व्यवस्थापिका संसद्को लेखा समितिले २८ करोड भ्रष्टाचार भएको ठहरै गरेर भुक्तानी रोक्न निर्देशन दिएर फाइल अख्तियार पठायो । भुक्तानी रोकेपछि काम पनि रोकियो । ९५ प्रतिशत काम पूरा भइसकेको चमेलिया दुई वर्षदेखि काम ठप्प छ । चमेलियाले एक वर्षमा १८ करोड ४० लाख युनिट बिजुली उत्पादन गर्छ । प्राधिकरणको औसत बिजुली बिक्री मूल्य प्रतियुनिट ८ रुपैयाँ ३० पैसा छ । यो हिसाबले प्राधिकरणले चुहावटबाहेक चमेलियाबाट वार्षिक एक अर्ब ५२ करोड रुपैयाँबराबरको बिजुली उत्पादन गर्न नपाएर नोक्सान बेहोरिरहेको छ । २८ करोड भ्रष्टाचार देखाएर एक अर्ब रुपैयाँभन्दा बढी घाटा खुवाउने निर्देशन दिँदा ठेकेदार र उसको स्वार्थमा लबिङ गर्ने केही सांसदले अवश्य विजय प्राप्त गरेहोलान्, तर हार्यो प्राधिकरण । मनगढन्ते तर्क र तथ्यांक राखी प्राधिकरणलाई २८ करोड घाटा निकाल्नेले के कुरा बिर्से भनेयही काम प्रतिस्पर्धी बजारमा कति रुपैयाँमा गर्न सकिन्छ भन्ने अनुसन्धान र विश्लेषण गर्न सकेनन् । आखिर सरकारी आयोजना हो, सरकारको घाटा के मतलब रु चमेलियाको यो रोग प्राधिकरणले निर्माण गरेका सबै आयोजनामा लागू भएको छ । माथिल्लो त्रिशूली थ्री एमा २०७२ वैशाख १२ को भूकम्पले प्रवेश मार्ग नै बन्द गरायो । त्यसलाई खुलाउने निर्णय कुनै मन्त्री, सचिव, कार्यकारी निर्देशक वा आयोजना प्रमुखले गरेनन् । न त सडक विभागले नै बनायो । तत्काल सडक पन्छाएको भए ६० मेगावाटको माथिल्लो त्रिशूली दुई वर्ष पर धकेलिने थिएन । यसले पदमा बसेकाहरूले निर्णय नगर्दा मुलुकलाई घाटा त पर्छ नै साथै बिजुली नपाएर सर्वसाधारणलाई पनि उत्तिकै अप्ठेरोमा पारेको छ । प्राधिकरणको जिम्मेवार पदमा बस्ने, तर आफूले गरेको निर्णयको जिम्मेवारी नलिने प्रवृत्ति पुरानै हो । कुलेखानी तेस्रोलाई अहिलेको अवस्थामा पुर्याउने यो आयोजना सुरु भएदेखिका ऊर्जामन्त्रीहरू हुन् । एजेन्टले सोझ्याएका व्यक्तिलाई योग्यता र क्षमतै नभए पनि आयोजना प्रमुख बनाउन निर्देशन दिने तत्कालीन ऊर्जामन्त्रीहरू यसका मुख्य जिम्मेवार हुन् । धमाधम चलिरहेको कुलेखानी तेस्रोमा नेपाली परामर्शदाताको टोलीलाई हटाई त्यसको ठाउँमा भारतीय कम्पनी वाप्कोसलाई ल्याएपछि आयोजना भताभुंग भएको हो । वाप्कोसलाई ल्याउने परिपाटी मिलाउने तत्कालीन अख्तियार प्रमुखको समेत अख्तियारी पाएका भगवती काफ्ले अर्का जिम्मेवार व्यक्ति हुन् । ठेक्कापट्टा फलानोलाई दे भनेर उनैले लिखित निर्देशन दिएका थिए । यी केही उदाहरण मात्र हुन् । यो भनेको देश र जनताप्रति गैरजिम्मेवार र आफ्नो स्वार्थका लागि जेजस्ता निर्णय र निर्देशन दिए पनि हुने नियामक निकायहरूको प्रवृत्ति हो । यस्तो प्रवृत्ति रातारात अन्त्य गर्न सकिँदैन । इमानदार र देशलाई माया गर्ने राजनीतिक नेतृत्वको आवश्यक पर्छ । ऊर्जामन्त्री एकजनाले मात्र चाहेर पनि यी विकृति र विसंगति अन्त्य गर्न सक्दैनन् । प्राधिकरणका आयोजना प्रमुख, क्षेत्रीय प्रमुख, वितरण प्रमुख जस्ता पदमा नेताहरूकै सिफारिस, धम्की, दबाबबाट नियुक्त हुँदै आएका छन् । त्यही भएर ११ तहको दरबन्दी भएको ठाउँमा ९ तहका असक्षम र अयोग्य व्यक्ति पुग्छन् । योग्य व्यक्ति, जो भनसुन गर्दैन, निर्णायक निकायलाई कुनै अनुचित प्रभावमा पार्दैन ती मिल्काइएका हुन्छन् । तिनीहरू मिल्काइएका मात्र होइनन्, तिनको सीप, दक्षता, अनुभव र योग्यतासमेत कुल्चिइएको हुन्छ । यस्ता बेथिति सुधार गर्न सजिलो छैन । अर्को एउटा उदाहरण हेरौं । प्राधिकरणले प्रसारण लाइन निर्माण गर्छ भनेर भर पर्दा एकातिर उत्पादित बिजुली खेर जाने अर्कोतिर सम्भावित आयोजना नआउने निश्चित भएपछि राज्यले छुट्टै प्रसारण कम्पनी खडा गर्यो । तर प्राधिकरणका कर्मचारी युनियनको विरोधका कारण त्यो कागजी निर्णयमा सीमित भएको छ । नीति बनाउने सरकार, कार्यान्वयन गर्ने दायित्व भएका कर्मचारी राजनीति गरेर सरकारी निर्णय लागू हुन नदिने परिपाटी भएको प्राधिकरणको कसरी सुधार हुन्छ रु खरदार, सुब्बास्तरका कर्मचारीले मन्त्रिपरिषद्बाट पारित नीति, संसद्बाट पारित ऐनको यसरी धज्जी उडाइरहँदा पनि सरकार मुकदर्शक हुन्छ भने मुलुकको ऊर्जा क्षेत्रको हविगत यस्तो नभए कस्तो हुन्छ रु ऊर्जा क्षेत्रको मुख्य समस्याको पहिचान र तिनको निराकरण विद्युत् विकास दशकसम्बन्धी अवधारणापत्रले समेटेको मात्र छैन, त्यसलाई मन्त्रिपरिषद्बाट पारित समेत गरिसकिएको छ । कार्ययोजना लागू गर्ने संयन्त्रसमेत बनाइएको छ, तर लागू भएको छैन । यसको कार्यान्वयनका लागि प्रधानमन्त्री र प्रमुख राजनीतिक दलका जिम्मेवार नेताहरूको समेत दायित्व पर्छ । सत्तामा रहुन्जेल एउटा योजना ल्याउने र सत्ताबाहिर भएपछि आफैंले बहिष्कार गर्ने परम्पराबाट मुक्त हुन सकेमा मात्र ऊर्जा संकटबाट केही राहत मिल्न सक्छ । यो कार्ययोजना हुबहु लागू भएमा केही मेगावाट बिजुली थप हुने र प्रणाली स्थापित हुनेछ । संकटमोचन नै हुने भने होइन । संकटमोचनका लागि त बूढीगण्डकी, दूधकोशी, नलसिंहगाड, पश्चिम सेतीजस्ता जलासययुक्त आयोजना निर्माणको बन्दोबस्ती हुनुपर्छ । यसका लागि वित्तीय बन्दोबस्ती कसरी गर्ने र प्राधिकरणलगायत ऊर्जा क्षेत्रसित जोडिएका निकायलाई विकृतिमुक्त कसरी बनाउने भन्ने चुनौती नै नवनियुक्त ऊर्जामन्त्रीका मुख्य चुनौती हुन् ।"
एएफसी कप प्लेअफमा थ्रीस्टारद्वारा एर्चिम क्लब पराजित,मंगोलियाः एएफसी कप प्लेअफ छनाैटको आफ्नो पहिलो खेलमा थ्रीस्टार क्लबले मंगोलियाको एर्चिम फुटबल क्लबलाई पराजित गरेको छ। आइतबार मंगोलियाको कृत्रिम खेल मैदानमा भएको खेलमा थ्रीस्टारले एर्चिम क्लबलाई २० ले पराजित गरेको हो। खेलको १५ औं मिनेटमा मार्टिनले गोल गर्दै थ्रीस्टारलाई सुरुवाती अग्रता दिलाए। पहिलो हाफमा १० ले अग्रता लिएको थ्रीस्टारले दोस्रो हाफमा अर्को एक गोल थपेको थियो। खेलको ७५ औं मिनेटमा कप्तान विक्रम लामाले गोल गर्दै थ्रीस्टारलाई २० को जित दिलाए। थ्रीस्टार नेपालको पछिल्लो राष्ट्रिय लिग बिजेता हो टोली हो भने एर्चिम मंगोलियाको राष्ट्रिय लिग बिजेता हो। थ्रीस्टारले अब आफ्नो दोस्रो खेलमा नागावल्र्डको सामना गर्नेछ।
स्वारेजको ह्याट्रिकसँगै ला लिगामा बार्सिलोनाको सानदार सुरुवात,"मड्रिडः लुइस स्वारेजको ह्याट्रिकको मदतमा बार्सिलोनाले स्पेनिस ला लिगा फुटबलमा विजयी सुरुवात गरेको छ। ला लिगाको पहिलो खेलमा बार्सिलोनाले रियल बेटिसलाई ६२ को गोलअन्तरले पराजित गर्यो। खेलको छैठौं मिनेटमै टुरानले गोल गर्दै बार्सिलोनालाई सुरुवाती अग्रता दिलाए। तर, २७ औं मिनेटमा रियल बेटिसका लागि रुवेन क्यास्ट्रोले बराबरी गोल फर्काए। खेलको ३७ औं मिनेटमा लियोनल मेसीले गोल गरेपछि बार्सिलोना फेरि २१ को अग्रता लिन सफल भयो। खेलको ४२ औं मिनेटमा स्वारेजले गोल गरेपछि बार्सिलोना पहिलो हाफमै ३१ को अग्रता लिन सफल भयो। यस्तै खेलको ५७ औं मिनेटमा लियोनल मेसी र स्वारेज दुवैले व्यक्तिगत दोस्रो गोल गरेपछि बार्सिलोना ५१ अग्रता लियो। यस्तै खेलको ८२ औं मिनेटमा गोल गर्दै स्वारेजले ह्याट्रिक पूरा गरे। खेलको ८४ औं मिनेटमा रुवेनले रियल बेटिसका लागि दोस्रो गोल फर्काएपनि त्यो जितका लागि प्रयाप्त भएन।"
रियो ओलम्पिकमा अमेरिकाद्वारा शीर्ष स्थान कब्जा,"रियो दी जेनेरियोः विश्वको शक्तिशाली राष्ट्र अमेरिकाले ब्राजिलमा भएको ओलम्पिकको ३१ औं संस्करणमा शीर्ष स्थान हासिल गरेको छ। अन्तिम दिनको खेल जारी रहँदा शीर्ष स्थान कब्जा गरेको अमेरिका ४३ स्वर्ण, ३७ रजत र ३६ कास्य पदक गरी ११६ पदक जितेको छ। यस्तै दोस्रो स्थानमा रहेको बेलायतले २७ स्वर्ण, २२ रजत र १७ कास्य पदक गरी ६६ पदक हात पारेको छ। चीन भने तेस्रो स्थानमा चित्त बुझाउन बाध्य भयो। चीनले २६ स्वर्ण, १८ रजत र २६ कास्य गरी ७० पदकका साथ तेस्रो स्थानमा रह्यो। यस्तै १७ स्वर्ण, १७ रजत र १९ कास्यसहित ५३ पदक जितेको रुस चौथो स्थानमा छ। यस्तै १७ स्वर्ण, १० रजत र १४ कास्य गरी कुल ४१ पदक जितेको जर्मनी भने पाँचौ स्थानमा रह्यो। यस्तै १२ स्वर्ण, ८ रजत र २१ कास्य पदक गरी कुल ४१ पदक हात पारेको जापान छैठौ स्थानमा रहेको छ। ओलम्पिकको ३०६ स्वर्णमध्ये अहिलेसम्म २९५ स्वर्णको टुंगो लागिसकेको छ। बाँकी ११ स्वर्णका लागि भने प्रतिस्पर्धा जारी छ।"
लैंगिक विवादमा परेकी सेमेन्याले स्वर्ण जितिन्,"रियो दी जेनेरियोः कुनै समय लैंगिक विवादका कारण निकै चर्चित बनेकी दक्षिण अफ्रिकाकी धाविका कास्टर सेमेन्याले रियो ओलम्पिकअन्तर्गत महिला आठ सय मिटर दौडमा स्वर्ण पदक जितेकी छिन् । २५ वर्षीया सेमेन्याले निर्धारित दूरी एक मिनेट ५५२८ सेकेन्डमा पूरा गरिन् । उक्त स्पर्धामा बुरुन्डीकी फ्रानसिन नियोनसाबाले रजत र केन्याकी मार्गरेट न्याइरेराले कांस्य पदक हात पारे । विश्व च्याम्पियनसिपका क्रममा प्रतिद्वन्द्वी खेलाडीले सेमेन्या महिला नभई पुरुष भएको आशंका व्यक्त गरेपछि उनको लैंगिक परीक्षण गरिएको थियो । लैंगिक परीक्षणमा सेमेन्या महिला नै भएको तर, उनमा पुरुषमा पाइने हार्मोन पनि रहेको पुष्टि भएपछि यी दक्षिण अफ्रिकी धाविका अन्तर्राष्ट्रिय प्रतियोगितामा फर्किएकी थिइन् । उनले सन् २०१२ मा आयोजित लन्डन ओलम्पिकमा आठ सय मिटर दौडमा रजत हात पारेकी थिइन् । त्यतिबेला रुसी खेलाडी मारिया साभिनोभाले स्वर्ण हात जितेकी थिइन् । लन्डन ओलम्पिकपछि डोपिङ विवादमा परेकी साभिनोभा अहिले प्रतिबन्धित अवस्थामा छिन् । हरेक खेलाडीको सपना पदक जित्नुहुन्छ, विशेषगरी ओलम्पिक खेलकुदमा, स्वर्ण जितेपछि सेमेन्याले भनेकी छिन् । सेमेन्या विश्व कीर्तिमानी जर्मिला क्राटोचभिलोभाको कीर्तिमान तोड्नबाट केवल दुई सेकेन्डले पछाडि परिन् । चेकोस्लोभाकियाकी क्राटोचभिलोभाले सन् १९८३ मा बनाएको एक मिनेट ५३२८ सेकेन्ड समयको कीर्तिमान हालसम्म कसैले तोड्न सकेको छैन । सन् २००९ मा भएको विश्व च्याम्पियनसिपमा सेमेन्याले उत्कृष्ट प्रदर्शन गर्दै आठ सय मिटर दौडमा पहिलो स्थान हात पारेपछि उनलाई महिला खेलाडीका रूपमा सहभागी हुन दिने कि नदिने भन्ने विवाद लामो समय चलेको थियो । परीक्षणका कारण उनले करिब ११ महिनासम्म कुनै पनि प्रतियोगितामा सहभागिता जनाउन पाएकी थिइनन् । सन् २०१० मा सेमेन्यालाई महिला खेलाडीकै रूपमा प्रतिस्पर्धा गर्न सफाइ दिइएको थियो । सन् २०११ मा यदि कुनै महिला खेलाडीको प्राकृतिक अवस्था सामान्यभन्दा निकै फरक भएमा उनीहरूले औषधि सेवन गर्नुपर्ने नियम बनाइए पनि त्यसलाई सन् २०१३ मा हटाइएको थियो । यो हाम्रो नियन्त्रणभन्दा बाहिरको विषय हो सेमेन्या भन्छिन् । सेमेन्याले सन् २०११ मा आयोजित विश्व च्याम्पियनसिपमा दोस्रो स्थान हात पारेकी थिइन् ।"
नेइमारको निर्णायक गोलमा ब्राजिलले जित्यो फुटबलमा स्वर्ण,"रियो दी जेनेरियोः कप्तान नेइमारको निर्णायक गोलको मदतमा आयोजक राष्ट्र ब्राजिलले ओलम्पिक फुटबलमा स्वर्ण पदक जितेको छ। आइतबार बिहान ब्राजिलको रियो दी जेनेरियोस्थित मराकाना रंगशालामा भएको फाइनल भिडन्तमा विश्व विजेता जर्मनीलाई पेनाल्टी सुट आउटमा ५४ गोल अन्तरले पराजित गर्दै ब्राजिलले फुटबलमा स्वर्ण पदक हात पारेको हो। ब्राजिललाई स्वर्ण पदक जिताउँदा ४४ गोलको बराबरी हुँदा अन्तिममा पेनाल्टी प्रहार गर्न आएका नेइमारले गरेको गोल नै निर्णायक बन्यो। निर्धारित ९० मिनेट र थपिएको ३० मिनेटको समयमा पनि दुवै टोलीले ११ गोलको बराबरी खेलेपछि पदकको छिनोफानो पेनाल्टी सुटआउटबाट लिइएको थियो। जितसँगै ब्राजिल विश्वकप फुटबलमा ब्यहोरेको हारको बदला पनि लिन सफल भयो। यसअघि खेलको २७ औं मिनेटमा नेइमारले गोल गर्दै सुरुवाती अग्रता दिलाएका थिए। तर, खेलको ५९ औं मिनेटमा म्याक्स मेयरले जर्मनीका लागि बराबरी गोल फर्काउका थिए।"
मैदानमै नेइमार रोएपछि,"रियो दी जेनेरियोः ब्राजिलले रियो ओलम्पिकमा फुटबलमा विश्व विजेता जर्मनीलाई पेनाल्टी सुट आउटमा ५४ गोल अन्तरले पराजित गर्दै स्वर्ण जित्यो। घरेलु मैदानमा फुटबलमा स्वर्ण जित्ने सपना सिंगो ब्राजिलसँगै टिम कप्तान नेइमारसँग थियो। ब्राजिललाई आफ्नै कप्तानीमा ओलम्पिक फुटबलमा स्वर्ण जिताउने सपना अझ बढी थियो नेइमारसँग। त्योसँगसँगै उत्तिकै धेरै दबाब पनि थियो उनीमाथि। तर, अन्ततः ब्राजिल र नेइमारको त्यो एउटा सपना आइतबार राति पूरा भयो। ब्राजिलले रियो ओलम्पिकमा फुटबलमा स्वर्ण जित्न नसकेको लामो समय भइसकेको थियो। अन्ततः त्यो लामो खडेरी नेइमारले तोडे। घरेलु मैदानमा भएको ओलम्पिकमा ब्राजिललाई फुटबलमा स्वर्ण जिताउने क्रममा नेइमारले निर्णायक गोल गरे। तर, आफ्नो गोलसँगै ब्राजिलले फुटबलमा जर्मनीलाई हराएर स्वर्ण जितेपछि भने नेइमार मैदानमै बसेर रोए। त्यो दृश्यले धेरै उनका फ्यान र फुटबल समर्थकहरुलाई समेत भावुक बनायो। गोल गर्नासाथ नेइमार भने मैदानमा बसेर डाको छोडेरै रोएका हुन्। नेइमारले यसअघि ब्राजिलबाट ओलम्पिकमा कुनै पदक हात पारेका थिएउन र त्यो दबाब कप्तान नेइमारसँग थियो र त्यो पूरा परेपछि नेइमार डाको छोडेर रोएका हुन्। नेइमारले जर्मनीविरुद्ध अन्तिममा पेनाल्टी प्रहार गरेका थिए। जर्मनीको एउटा प्रहार खेर गएपछि निर्णायक पेनाल्टी प्रहार गर्ने जिम्मा लिएर नेइमार आएका थिए, र गोल गरे। नेइमार मैदानमै रुन थालेपछि ब्राजिलका गोल रक्षकले आएर नेइमारलाई सम्हालेका थिए। यसअघि ब्राजिल तीन पटक सन् १९८४, १९८८ र २०१२ को ओलम्पिकमा फाइनलमा पुगेपनि स्वर्ण पदक भने जित्न सकेको थिएन।"
पहिलो खेलमै लुइस स्वारेजको ह्याट्रिक,"मड्रिडः बार्सिलोनाका स्टार खेलाडी लुइस स्वारेजले ला लिगाको पहिलो खेलमै ह्याट्रिक गरेका छन्। बार्सिलोनाको घरेलु मैदान क्याम्प नाउँमा गएराति भएको खेलमा स्वारेजले रियल बेटिसविरुद्ध ह्याट्रिक गरेका हुन्। रियल बेटिसविरुद्धको खेलमा लुइस स्वारेजले खेलको ४२ औं, ५७ औं र ८२ औं मिनेटमा ह्याट्रिक पूरा गरे। स्वारेजले ह्याट्रिक गरेको खेलमा बार्सिलोनाले रियल बेटिसलाई ६२ गोलको फराकिलो अन्तरले पराजित गर्यो। अघिल्लो सिजन ला लिगाको टप स्कोरर स्वारेजले यो सिजनको पहिलो खेलमै ह्याट्रिक गर्दै प्रभावशाली सुरुवात गरे। अघिल्लो सिजन स्वारेजले ला लिगामा मात्रै ४० गोल गरेका थिए भने दोस्रो उच्च गोलकर्ता बनेका रियल मड्रिडका क्रिष्टियानो रोनाल्डोले ३६ गोल गरेका थिए।"

शीर्षक,विवरण
राजनीतिक परिवर्तनका संकेतहरू,"नेपालमा राजनीतिक परिवर्तन हुनुअगाडि परिवर्तनका संकेतहरू देखा पर्ने गरेका छन् । विगतको पुनरावलोकन गर्ने हो भने अहिलेको अवस्था राजनीतिक परिवर्तनको लागि परिपक्व भएको देखिन्छ । २०१७ मंसिर, २०४६ को फागुन, २०६२ चैतको राजनीतिक अवस्था र २०७३ मंसिरको राजनीतिक अवस्थाको स्वतन्त्र र निष्पक्षरूपमा विश्लेषण गर्ने हो भने राजनीतिक परिवर्तनका स्पस्ट संकेतहरू देखिइसकेका छन् । यो संकेतहरूका बारेमा सत्तासीन दलहरूलाई समेत थाहै हुनुपर्छ, तर सत्ता मोह र घमण्डले उनीहरूका आँखामा पर्दा लागेको हुन्छ । फ्रान्सका राजा लुईले म नै राज्य हुँ भनेजस्तै अहिले संविधानसभाबाट संसद्मा रूपान्तरण भएका सांसदहरू र राजनीतिक दलहरू हामी नै जनता हौं भन्ने सम्झेर जनचाहनाविपरीत निर्णय गरिरहेका छन् । भन्छन् इतिहास दोहोरिन्छ । २०१७ सालमा राजा महेन्द्र्रले नेपालगन्जको आमसभामा दिएको चेतावनी र निर्देशनमा ध्यान दिएको भए १७ सालको परिवर्तन रोकिन सक्थ्यो होला । त्यस्तै २०४६ साल फागुन ७ गते पोखरामा राजा वीरेन्द्रले जनचाहनाअनुसार बहुदल घोषणा गरेका भए बहुदलीय पञ्चायत व्यवस्थाले निरन्तरता पाउन सक्थ्यो होला । त्यस्तै २०६२ फागुनचैतमा राजा ज्ञानेन्द्रले आन्दोलनरत नेतामध्येबाट एकजनालाई प्रधानमन्त्री बनाएर संसद्को चुनाव गराएका भए अहिलेसम्म २०४७ को संविधान नै लागू भइरहन्थ्यो होला । त्यस्तै वर्तमान नेताहरूले २०७२ असोज ३ गते संविधान जारी हुनासाथ संविधानसभाका सदस्यहरूलाई सांसदमा रूपान्तरण नगरी तत्काल सांसद सदस्यको चुनाव गराएको भए नेताले नभई जनताले आफ्नो चाहनाअनुसार जनप्रतिनिधिको निर्वाचन गरी कस्तो संविधान संशोधन गर्नु उचित हुन्थ्यो, त्यहीअनुसार नै हुन्थ्यो होला । हुने हुनामी टारेर टर्दैन भनेजस्तो राजनीतिक परिवर्तन हुने बेला आएकाले परिवर्तनका पूर्वसंकेततर्फ नेताहरूले ध्यान नदिएर विगतमा परिवर्तन हुनुपूर्वका सत्तासीनले जस्तै वर्तमान सत्ताधारीहरूले हुबहु अर्थात् त्यस्तै व्यवहार देखाएका छन् । २ नेपाली जनताले देखेका र अनुभव गरेका संकेतहरू जुन सत्ताधिकारीहरू नदेखेको जस्तो बहाना गरिरहेका छन्, त्यो नै राजनीतिक परिवर्तनको लागि सहयोग गरेको भन्न सकिन्छ । निम्न संकेतहरूले परिवर्तन अवश्यम्भावी देखाउँछ (क) प्रदेशको सिमाना हेरफेरः नेपालमा संघीयता नै घाँडो भएको अवस्थामा शान्त पोखरीमा ढुंगा हानेर देशलाई सात प्रदेशमा अंशबन्डा गरियो । जनताले आमनिर्वाचनमा मतदान गरेर संघीयता, हिन्दु धर्म, संवैधानिक राजतन्त्र, समानुपातिक निर्वाचन, राष्ट्रभाषा र राष्ट्रिय एकताका पक्षमा भएका परिवर्तनलाई जनचाहनाअनुसार बनाउन पर्खिरहेकोमा निर्वाचन (अर्को शब्दमा जनमतसंग्रह भनेकै जनताको मत थाहा पाउने माध्यम जुन मतदानबाट पनि थाहा पाउन सकिन्छ) बाट भाग्न प्रदेश सीमाको हेरफेर गरिएको छ । कुनै विवाद नभएको ५ नम्बर प्रदेशको सिमाना चलाउनु नै परिवर्तन चाँडो गराउन सहयोग पुर्याउनु नै हो । (ख) स्थानीय निकायलाई स्थानीय तहमा लैजाने प्रयास ः संविधानको धारा ३०३(१) स्थानीय निकायसम्बन्धी व्यवस्था यो संविधान प्रारम्भ हुँदाको बखत कायम रहेका स्थानीय निकायहरू यो संविधानबमोजिम स्थानीय तहको संख्या र क्षेत्र निर्धारण नभएसम्म कायम रहनेछ । आयोगले प्रतिवेदन बुझाएपछि संविधानअनुसार अहिलेका गाविसको साइनबोर्ड र छाप सबै परिवर्तन गर्नुपर्छ । सर्वसाधारणले नागरिकताको सिफारिस नाता प्रमाणित वा अन्य कामको सेवा नयाँ संरचनाको गाउँपालिकाका केन्द्र वा त्यसका वडा कार्यालयबाट लिनुपर्नेछ । सबै नेपालीले पहिचानको रूपमा प्रयोग गरेको गाविस र वडालाई खारेज गरेर गाउँपालिका र नगरपालिकाको नयाँ स्वरूपमा लैजान स्थानीय निकाय पुनर्संरचना आयोगले प्रतिवेदन बुझाउनासाथ देशभरि नैे असन्तुष्टिको आगो बल्ने निश्चितजस्तै छ । (ग) गोविन्द केसी र लोकमान प्रकरणः लुटतन्त्र र भ्रष्टाचारमा लिप्त लोकतान्त्रिक गणतन्त्रका नेताहरूको नालीबेली आम नेपाली जनताले थाहा पाइसकेका छन् । गोप्य षड्यन्त्रको जब नतिजा सार्वजनिक हुन्छ, त्यसलाई लुकाउन असम्भवजस्तै हुन्छ । लोकमानसँग भएको बरफ बागबाट प्राप्त ४०६ पेजको डकुमेन्ट सार्वजनिक हुनासाथ राजनीतिक परिवर्तनको लागि अहिले सुरु भएको आन्दोलनको आगोमा घिउको काम गर्नेछ । (घ) संविधान संशोधनको प्रस्तावः संविधान जारी भएपछिको पहिलो संशोधनले मधेसी दलहरूका माग पूरा नभएको भन्दै तत्काल ओली नेतृत्वको सरकार विस्थापन गरेर संसद्मा तेस्रो ठूलो दल एमाओवादी केन्द्रका नेता पुष्पकमल दाहालको नेतृत्वमा बनेको सरकारले मधेसी दलको माग पूरा गर्न संविधान संशोधनको प्रस्ताव पेस गरेको छ । कुनै विवाद नभएको ५ नम्बर प्रदेश विभाजनको प्रस्ताव पेस गरेर सरकारले अरिंगालको गोलामा ढुंगा हान्ने काम गरेको छ । बुटवलको सडकमा फलामे टोपी लगाएका सुरक्षाकर्मीको चहलपहल र विरोधमा उत्रेको मानव सागरले विगतका सत्ता परिवर्तनका आन्दोलनको झल्को दिएको छ । (ड) भाषा आयोग र प्रदेशको सीमांकन आयोग गठनः राजनीतिक समस्या नेताहरू र संसद्ले समाधान गर्नुपर्नेमा आयोग बनाएर आफ्नो दल वा बाह्य निर्देशनमा जनचाहनाविपरीत निर्णय गराउने प्रयास भएको छ । सर्पको खुट्टा सर्पले देख्छ भनेजस्तै अहिले ५ नम्बर प्रदेशबाट तराईमधेसका जिल्ला अलग गरेजस्तै संघीय सिमाना निर्धारण आयोग गठन गरेर १ नम्बर र ७ नम्बरका तराईमधेसका जिल्ला अलग गर्ने र त्यस्तै भाषा आयोगको सिफारिसका आधारमा हिन्दीलाई राष्ट्र भाषाको रूपमा समावेश गर्ने षड्यन्त्र सारा नेपालीले थाहा पाइसकेका छन् । आयोगमार्फत नेताहरूले कसरी जनचाहनाविपरीत कार्य गराउँछन् भन्ने अख्तियार दुरुपयोग अनुसन्धान आयोग र स्थानीय निकाय पुनर्संरचना आयोगलाई प्रयोग गरेका कार्यले नै नेताहरूको नियत जनताले थाहा पाइसकेका छन् । धर्म निरपेक्ष कायम गर्न, अंगीकृत नागरिकलाई राज्यका महत्वपूर्ण पदमा नियुक्तिको प्रावधान राख्न, हिन्दी भाषालाई सरकारी भाषाको मान्यता दिन, नेपालमा द्वैध राष्ट्रवादको स्थापनाको लागि भएको प्रयासले पनि जनतामा असन्तोष जगाएको छ । (च) प्रधानमन्त्री पुष्पकमल दाहालका भनाइ, छटपटी र अधैर्यले पनि परिवर्तनको स्पष्ट संकेत देखाएका छन् । मुलुकमा पछिल्ला समयमा विकसित घटनाक्रमको विश्लेषण गरेर उहाँ कहिले उपलब्धि गुम्न लाग्यो भन्नुहुन्छ, कहिले निर्वाचन गराउने भन्नु हुन्छ, कहिले संविधान संशोधन र कहिले दलीय सहमतिमा सशोधन फिर्ताको कुरा गर्नुहुन्छ । बिहान एउटा कुरा दिउँसो अर्को कुरा र बेलुका अर्के कुरा गरेर सरकारको विश्वसनीयता नै धरापमा पार्नुभएको छ । (ज) नेपाली सेनाको राजनीतिक विश्लेषणले पनि वर्तमान राजनीतिक अवस्था अत्यन्त तरल रहेको र जुनसुके बेला जे पनि हुनसक्ने भनेर जंगीअड्डामा भएको जनरलहरूको भेलामा प्रधानसेनापतिले सतर्क रहन दिइएको निर्देशनबाट सेना परिवर्तनको लागि तयार भएको संकेत पाइन्छ । (झ) राजा ज्ञानेन्द्रको हँसिलो अनुहारः बेइजिङ र सिंगापुरको राजनीतिक भेटघाटमा भारतीय र चिनियाँ उच्च नेतृत्वसमक्ष २०६३ वैसाख ७ र ८ गते आन्दोलनरत दलहरू र तत्कालीन महाराजा ज्ञानेन्द्रसँग मध्यस्थताको भूमिका निर्वाह गरेका भारतीय विशेष दूत करण सिंहसँग जुन समझदारी र सम्झौता भएको थियो, त्यसको उल्लंघन गरिएको गुनासो राखिएको बताइन्छ । राजनीतिक बेइमानी गरी आफूलाई धोका दिएर राजतन्त्र फाल्ने निर्णय गरेको विषय जोडदार रूपमा उठाएको बताइन्छ । मुलुकमा पछिल्ला समयमा विकसित घटनाक्रमको विश्लेषण गरेर प्रधानमन्त्री पुष्पकमल दाहाल कहिले उपलब्धि गुम्न लाग्यो भन्नुहुन्छ, कहिले निर्वाचन गराउने भन्नु हुन्छ, कहिले संविधान संशोधन र कहिले दलीय सहमतिमा सशोधन फिर्ताको कुरा गर्नुहुन्छ । बिहान एउटा कुरा दिउँसो अर्को कुरा र बेलुका अर्के कुरा गरेर सरकारको विश्वसनीयता नै धरापमा पार्नुभएको छ । स्रोतका अनुसार राजतन्त्रको अन्त्यपछि राजनीतिक अस्थिरता बढेको, नेपालमा गणतन्त्र असफल भएको, दलहरूले १० वर्षसम्म पनि स्थानीय निकायको निर्वाचन गर्न नसकेको, देश संस्थागत भ्रष्टाचारले थिलथिलो भएको, असंग्लग्न परराष्ट्र नीति संलग्नतातर्फ डोरिएकाले नेपालको अखण्डता, जातीय सन्तुलनमा समेत आँच पुगेको कुरा राखिएको छ । ज्ञानेन्द्रको तर्फबाट यसको समाधान पनि प्रस्ताव गरिएको छ ः ०४७ सालको संविधान पुनस्र्थापना भएमा राजनीतिक रूपमा शक्ति सन्तुलन कायम हुने, जातीय सद्भाव कायम हुने र देश अस्थिर राजनीतिबाट स्थिरतातर्फ अघि बढ्ने प्रस्ताव अघि सारिएको स्रोतको दाबी छ (साँघु साप्ताहिक २०७३८१३) । नेपालमा नेताहरू खास गरेर प्रधानमन्त्री पुष्पकमल दाहाल प्रचण्ड खुब बडील्यांग्वेजको चर्चा गरिरहने भएकाले यो राजाको हँसिलो अनुहार पनि एउटा संकेत हुन सक्छ । अहिलेको राजनीतिक विरोध प्रदर्शनको क्रममा दलीय झन्डाको बदला राष्ट्रिय झन्डाको प्रयोग भएको, हिमाल, पहाड, तराई कोही छैन पराई' भन्ने नारा लाग्नु र सार्वजनिक सम्पत्तिको तोडफोड नगरी शान्तिपूर्ण विराध प्रदर्शन गरेर जनताले राजनीतिक परिपक्वता देखाएका छन् । बरु राजनीतिक दलका केन्द्रीयस्तरका नेताहरू र प्रशासनका उच्चस्तरका पदासीनहरूले अपरिपक्वता देखाएका छन् । ताप्केभन्दा बिँड तात्ने' खुकुरीभन्दा कर्द लाग्ने' भनेजस्तै संघीयता र प्रदेशसम्बन्धी राजनीतिक टुंगो लाग्न बाँकी नै छ । अहिले भइरहेको केन्द्रीय संरचनाको प्रादेशिक विभाजनतर्फ अनावश्यक गृहकार्यको सुरुआत गरेर समय र साधनको दुरुपयोग गरिरहेको पनि देखिएको छ । उपरोक्त परिवर्तनका संकेतको पृष्ठभूमिमा अहिले ५ नम्बर प्रदेशको आन्दोलन, मधेसी दलका नेताहरूले जसको चित्त बुझाउन संविधान संशोधनको प्रस्ताव राखिएको छ, उनीहरूले नै असन्तुष्टि देखाउनु, स्थानीय तह होइन पुरानै स्थानीय निकायको चुनाव अझ निर्दलीय आधारमा गर्ने प्रस्ताव गर्नुले पनि राजनीतिक परिवर्तनका संकेत देखिएको छ । अब परिवर्तन अवश्यम्भावी देखिएको अवस्था छ । खालि २०१७, २०४६ र २०६३ मा जस्तो सत्ता हस्तान्तरण हुन्छ कि लोकतान्त्रिक गणतन्त्रमा भएको मधेस आन्दोलन जस्तो भएर हुन्छ, त्यो विचारणीय छ । लैनचौर र राष्ट्रपति निवासमा भएको दलीय छलफलबाट सहमतिको निकास ननिस्किएको अवस्थामा अब नेपालमै बाह्य हस्तक्षेपविना दलीय संलग्नताबाट मुक्त सर्वमान्य ठाउँमा सर्वदलीय सम्झौता गरेर सकेसम्म कम क्षतिमा शान्तिपूर्वक २०४७ को कृष्णप्रसाद भट्टराईको नेतृत्वमा गठन भएको जस्तै सबै शक्तिको प्रतिनिधित्व गराएर अन्तरिम राष्ट्रिय सरकार बनाई निषेधको राजनीति नगरी विश्वका अन्य प्रजातान्त्रिक मुलुकमा जस्तै शान्तिपूर्ण र निष्पक्ष निर्वाचन गराएर राजनीतिक परिवर्तन आत्मसात गर्ने शक्ति प्राप्त होस् भन्ने कामना गर्नु नै अहिलेको समयको माग हो ।"
हाई ! हाई !! अंग्रेजी,"करिब ७०७५ वर्षअघि महाकवि लक्ष्मीप्रसाद देवकोटाले अंग्रेजी भाषाको आकर्षणका विषयमा एउटा टिप्पणी गरेका थिए, अंग्रेजी पढ्नेलाई कुलिनका छोरी छन्, बाबुसाहेबका घरमा मेच, स्कुलमा छडी, कलेजमा गाडी, व्यापारका केन्द्रमा पैसा, परराष्ट्र अफिसमा इज्जत, भाषानुवादमा बोलावट, रोटीमा नौनी, विदेशमा रवाफ, स्वदेशमा धाक, साथीभाइमा नाक, घन्टामा पचास र संसारमा सुवास, हाइ अंग्रेजी ! तेरै रवाफ खाएर हामी बसिरहेका छौं ।' अहिले देवकोटाले भने झैँ अंग्रेजी अभिमानको माध्यम मात्र रहेन, योग्यता र व्यक्तित्वको मापदण्ड बनिसक्यो । आजको अन्तर्राष्ट्रिय सम्बन्ध, विज्ञान र प्रविधिले अन्तरग्रहीय विश्व संस्कृति हुर्किइसकेको युगमा संसारसँग सम्पर्कका लागि मात्र होइन, नेपालबारे विषद् जानकारी राख्नसमेत अंग्रेजी भाषाको ज्ञान अपरिहार्य भइसक्यो । विश्व नागरिक हुने आकांक्षा पूरा गर्न, संसार बुझ्न र आफूलाई सांसारिक बनाउन संसारकै बोली बोल्नुपर्ने बाध्यता भइसक्यो । प्रसंगवश एउटा सन्दर्भ उल्लेख गरौं केही महिनाअघि म एउटा निजी संस्थाको तालिममा उपस्थित थिएँ । त्यहाँका अन्य सहभागीको अंग्रेजी भाषाप्रतिको बाध्यात्मक मोह देखेर ताजुव लाग्यो । भलै त्यो अंग्रेजी उच्चारण र प्रयोगमा फितला देखिएकोमा पनि किन लागू नहोस् । पंक्तिकार अंगे्रजी साहित्यको विद्यार्थी रहँदारहँदै अन्तरमनको वास्तविक अभिव्यक्ति मातृभाषामै सहज मुखर हुने ठानी आवश्यकता हेरी नेपालीमै प्रस्तुत भयो, हुनु उपयुक्त ठान्यो । तर मूल्यांकन र सुपरिवेक्षणका दृष्टिकोणले मेरो लागि नेपाली भाषा नै त्यहाँ प्रत्युत्पादक भइदियो । अंग्रेजी बोले ठूलो बनिन्छ भन्ने भ्रान्तिले हाम्रो देशको एउटा पठित समुदायलाई नराम्रोसँग गाँजिसकेछ । नेपालकै विषयमा नेपालीलाई नै प्रस्तुत गरिने विकासे कार्यपत्रहरू हुन् या अन्य कुनै कार्यशाला गोष्ठी, सेमीनार जहाँतहीँ अंग्रेजीको जगजगी चल्न थालिसकेछ । त्यसमाथि उपस्थितमध्ये कोही गोरो छाला परिदियो भने त नेपाली वर्जित जस्तै भइदिन्छ । त्यस्तो अवस्थामा अंग्रेजीबाजहरू त खर्रर पड्केलान्, विचरा अंग्रेजीमा कम दखल हुनेहरू पनि लघुताभासले कनीकुथी अंग्रेजीमै भुत्भुताउँछन् । कनिकुथी कन्थुरिने तिनले आफूले अभिव्यक्त गर्न खोजेको विषयवस्तुलाई कसरी न्याय गर्लान् । मातृभाषा, जीवनका सम्पूर्ण पक्षलाई अभिव्यक्ति दिने र सम्पूर्ण व्यवहारमा विचार, भावना, दृष्टिकोण, अनुभूति, अनुभव आदानप्रदान गर्ने आधारभूत र अनिवार्य माध्यम हो । के नेपाली भाषाको गहन ज्ञान नहुने नेपालीले अंग्रेजी विद्वान् बनेर हाम्रो इतिहास, संस्कृति, प्रकृति, समाज, यहाँको जातीय, भाषिक, भौगोलिक, जैविक विविधतालाई गहिरोसित बुझेर अरूसामु छर्लंग अभिव्यक्त गर्न समर्थ हुन्छ ? ठाउँ न कुठाउँ अंग्रेजी या नेपांग्रेजी भट्भटाएर ठूलो अभिमान देखाउन अभिशप्त जमात देश र नागरिकलाई जिल्याउने कसरतमा अन्ततः आफैँ त जिल्लिरहेको छैन ? बितेका केही दसकमा देश कसरी अंग्रेजी मोहमा डुबिसक्यो, कसरी अंग्रेजी माध्यमले वर्ग विभाजनको खाडल झन्झन् गहिरिँदै गयो र कसरी नेपाली र अन्य राष्ट्रभाषाहरू अंग्रजी छायाँमा परेर सेपले खाएका बिरुवाजस्ता भइसके, कसरी हाम्रो अपनत्व, संस्कृति र राष्ट्रियता दसैँका जमरा जसरी पहेंलिइसक्यो ? यो सब सम्झिँदा मन कुडिँएर आउँछ । सहरबजारका गल्लीहरूमा देखिने मानव आकृतिको स्थुल शरीर यहाँ छ, तर अंग्रेजी भाषाले निर्माण गरेको सांस्कृतिक साम्राज्यको भुमरीमा परेर उसको बोली, लबज, खाना, सपना, संगीत, चिन्तन र कल्पना अन्यत्रै पुगिसकेको छ । पहिले उच्च वर्गका सन्तानको मात्रै युरोप, अमेरिका गन्तव्य बन्ने गथ्र्यो । आजभोलि निम्न र मध्यमवर्गीय युवाहरूसमेत अमेरिकी सूचना केन्द्र धाउँछन्, डीभी चिठ्ठाको फाराम भर्छन् । यो पनि एक प्रकारले भाषा साम्राज्यको उपज हो । होइन भने अमेरिका जान नपाएको झोकमा गरिने डीभीपीडित आन्दोलनजस्तो उपक्रमलाई के भनेर बुझ्ने ? सिद्धान्ततः भाषा आफैँमा ज्ञान नभएर माध्यम मात्रै हो । तर अंग्रेजी भाषाप्रतिको अतृप्त आकांक्षा देख्दा लाग्छ, अंग्रेजी बोल्नु नै महान् हुनु हो, ज्ञानी हुनु हो । एफएम रेडियो र टेलिभिजनमा प्रस्तोताको नेपांग्रेजी लबज देख्दा त्यस्तै प्रतीत हुन्छ । कुनै राजनीतिज्ञ या प्रशासकले अन्तर्राष्ट्रिय मञ्चहरूमा दोभासे राखेर नेपालीमा बोल्यो या कनिकुथी अंग्रेजीमा बोल्दा लबज या उच्चारण बिग्रियो भने उछितो काड्ने हाम्रो संस्कारले त्यही लघुताभासलाई प्रतिबिम्बित गर्छ । यो नेपाली उपेक्षा र अंग्रेजी मोह साहित्य आकाशमा पनि ऐँजेरु झैँ मौलाउँदो छ । अंग्रेजी पढ्ने, लेख्ने तर नेपाली साहित्यबारे अल्पज्ञानीहरू नेपाली भाषासाहित्यप्रति आत्महीनता बढाउन निकै चिसा प्रतिक्रिया व्यक्त गर्न हिच्किचाउँदैनन् । साहित्यलाई भोजभतेरको रूपमा लिने अखबारी अंग्रेजी लेखनमा नाम चलेका केही बुज्रुकका नेपाली साहित्यप्रतिको टिप्पणी सुन्दा आफैँलाई लज्जाबोध हुन्छ । आफू भने निर्लज्जपूर्वक नेपाली खासै नपढ्ने भन्न सरम मान्दैनन् । अवस्था र ठाउँ पाए नेपालीमा लेखिएको साहित्यलाई स्तरहीन भनेर दुत्कार्न पनि छुटाउँदैनन् । उनीहरू जोयस क्यारोल, नर्मन मेलर, उम्बर्टो इको, भिएस नयपाल, शशी थरुरदेखि अरुन्धती राय, विक्रम सेठ, सलमान रुस्दी, रुथप्रवर झाववाला, वेद मेहता, जेके रोलिङ, डन ब्राउन, ग्रावेल गार्सिया मार्खेजका हालसालैका कृतिसम्म चर्चा गर्न भ्याउँछन् तर नेपाली साहित्य पढेको छैन भन्दा एक प्रकारको गर्व महसुस गर्छन् । नेपाली र अंग्रेजी दुवै भाषामा समान दखल राख्ने देवकोटा, बालकृष्ण सम, यदुनाथ खनाल, ऋषिकेश उपाध्याय, ऋषिकेश शाह, नरेन्द्रमणि आदी, केशरबहादुर केसी, रामप्रसाद मानन्धर, डा जयराज आचार्य, डा महेशराज पन्त, डा बद्री पोख्रेल, डा हर्क गुरुङ, डा कमलप्रकाश मल्ल, डा ताना शर्मा, डा अभि सुवेदी, डा डीपी भण्डारी, डा गोविन्दराज भट्टराई, डा पदम देवकोटा आदिलाई छोड्ने हो भने अंग्रेजी हाई, हाई गर्ने नेपाली जमात नेपाली साहित्यप्रतिको टिप्पणीमा अल्पज्ञानम् भयंखरम्' भन्दा बढी छैनन् । एक पेजको अंग्रजीबाट नेपालीमा अनुवाद प्रतिपेज पाँच सय रुपैयाँको हारामहारीमा मात्रै भएकोमा पाँच हजारसम्म लिएर नेपालीबाट अंग्रेजी अनुवाद गर्ने केही विज्ञलाई यो अन्तर अस्वाभाविक लाग्दैन । कारण हो अंग्रेजी तुजुक । ज्ञान, विज्ञान, व्यापारमा पाश्चात्य वर्चश्व र सबैतिर सर्वशक्तिमान पश्चिमा हुने अभिमानको परिणति हो यो । तर त्यत्तिकै आएको होइन, अंग्रेजीप्रतिको यो चासो, लहर, पहल र मोह । अंग्रेजी नजानेकै कारण लघुताभाष्सले ग्रस्त छ एउटा ठूलो वर्ग । त्यो समूह आफ्नो कमाइको अधिक अंश खन्याउँदै छोराछोरीलाई अंग्रेजीमा पारंगत बनाउन हरतरहले लागिपरेको छ । नयाँ पुस्ता र परिवेशको बाध्यता पनि हो अंग्रेजी । अंग्रेजी भाषा अन्तर्राष्ट्रिय भाषा भनिए पनि बहुसंख्यकको पहिलो बोलिने भाषा बेलायत, अमेरिका, क्यानडा, अस्ट्रेलिया, आयरल्यान्ड र न्युजिल्यान्डमा मात्रै छ । अझ संसारमा सबैभन्दा बढी व्यक्तिले बोल्न सक्ने भाषा अंग्रेजी नभएर चिनियाँ हो । संसारभरको सात अर्ब जनसंख्यामध्ये ३५ करोडले मात्रै मातृभाषाका रूपमा अंग्रेजी भाषा प्रयोग गर्छन् । जुन पूरै अमेरिकाको जनसंख्याको दुई करोड मात्रै बढी हो । अरू रोचक त के भने यी सबै देश बेलायतशासित तथा त्यहीँबाट आप्रवासीका रूपमा केही शताब्दीअघि मात्रै गएको जनसंख्या हो । मातृभाषामा प्राथमिक शिक्षासम्म नदिई अनावश्यक सुगारटाइले न मातृभाषाको आधारभूत ज्ञान दिन्छ न त भाषाप्रति अपनत्व र प्रेम जगाउँछ न भाषा विज्ञानको सिद्धान्तअनुरूप पनि यो व्यावहारिक नै मानिन्छ । अंग्रेजी भाषालाई ५४ देशले सरकारी कामकाजमा समेत प्रयोग हुन सकिने मान्यता दिएका छन् । तीमध्ये ५२ वटा देशमा बेलायतको लामो समयसम्म उपनिवेश कायम थियो । बाँकी दुई देशमध्ये रुवान्डामा लामो समय बेल्जियमको साम्राज्यपश्चात् र इरिट्रियामा इटालीको साम्राज्यपश्चात् दोस्रो विश्वयुद्धका क्रममा सन् १९४१ देखि १९५२ सम्म ११ वर्ष बेलायतले नै शासन गरेको थियो । उन्नाइसौं शताब्दीमा ब्रिटिस साम्राज्य कहिल्यै घाम नअस्ताउने गरी ५२ देशमा फैलिएकाले त्यही भाषा विश्वको माध्यम भाषा बनेको हो । यो संक्षिप्त तर रोचक तथ्यांकले प्रस्ट पार्दछ बेलायतको उपनिवेश हटे पनि उसले शासित देशमा कसरी कुन स्रोत र माध्यमबाट अंग्रेजी भाषा विश्वको माध्यम भाषा बनाउन सक्यो । आफूले उपनिवेश बनाएको देशमा कसरी भाषासमेत निर्यात भयो भन्ने जान्न बेलायती संसद्ले लर्ड म्याकालेलाई भारत पठाएको सन्दर्भ स्मरण गरे पर्याप्त हुन्छ । सन् १८३५ देखि १८३८ सम्म भारतका सबै क्षेत्रमा अध्ययन गरेर म्याकालेले बेलायती संसद्मा बुझाएको प्रतिवेदनअनुसार कुनै पनि देशमा दीर्घकालीन शासन गर्न धर्म, भाषा र संस्कृतिमा आक्रमण गर्नुपर्ने भन्ने थियो । सोही सिफारिसबमोजिम सरकारबाट संस्कृत गुरुकुलको लागि दिइँदै आएको अनुदान रोक्का गरियो र अंग्रेजी पठनपाठनको लागि संस्थागत रूपमै प्रोत्साहित गरियो । म्याकाले सिद्धान्त भारतमा मात्रै नभई बेलायतशासित सबै देशमा लागू गरियो र अंग्रेजी भाषा विश्वको माध्यम भाषा बन्न पुग्यो । अबत नेपालीमा कखरा नछिचोल्ने अभिभावकसमेतले छोराछोरीलाई निजी विद्यालयमा सकिनसकी पढाउन बाध्य भइसके । छोराछोरीले ब्रयन एडम्स, ब्रिट्नी स्पेयर्स, एभ्रिल र भेङ्गावोइजका गीत गाउँदै गीतार बोकेर घरको छतमा गुनगुनाउन थाले भने बल्ल बाबुआमाहरू हो ! छोराछोरीले अंग्रेजी सिकेछन्' भन्दै मख्ख पर्छन् । हुँदाहुँदा अब त नेपालीमै पढेको, हुर्केको एउटा वर्गले गर्वसाथ मलाई स्पष्ट र शुद्धसँग नेपाली बोल्न, लेख्न आउँदैन' भन्न थालेको छ । मातृभाषामा प्राथमिक शिक्षासम्म नदिई अनावश्यक सुगारटाइले न मातृभाषाको आधारभूत ज्ञान दिन्छ न त भाषाप्रति अपनत्व र प्रेम जगाउँछ न भाषा विज्ञानको सिद्धान्तअनुरूप पनि यो व्यावहारिक नै मानिन्छ । बाँदर, स्याउ र तारा चिन्नुभन्दा अघि मङ्की', एप्पल' र स्टार' चिन्ने अहिलेका शिशुहरूका लागि स्वदेशी शब्द चिनाउन अर्को कुनै शैक्षिक अभियान पो थाल्नुपर्ने हो कि ? यात्री एपी वान टेलिभिजनका समाचार प्रमुख हुन् ।"
"मुलुक द्वन्द्वमा, रोजगार भने व्यवस्थित","रोजगारको खोजीमा सात वर्षअघि इजरायल पुगेकी तारा ढकाल आफूलाई सक्षम नारीका रूपमा प्रस्तुत गर्न सक्ने भएकी छिन् । इजरायल बसाइका क्रममा आफूले आर्जन गरेको आर्थिक, सामाजिक र बौद्धिक अनुभव नेपालमा उपयोगी हुने ठान्छिन् उनी । सुरुमा चार वर्षको लागि गएकी तारा रोजगारदाताले रुचाएका कारण त्यहाँको सरकारलाई कार्यअवधि थप्न असहज भएन । तारा आगामी हिउँदमा नेपाल आउने तयारीमा छिन् । नेपाली महिलाले वैदेशिक रोजगारको लागि युरोप अमेरिकाभन्दा इजरायल छान्न उत्तम हुने प्रमाणित अनुभव ताराले सुनाइन् । नेपालबाट कोही महिला इजरायल आउने तयारीमा छन् भने ढुक्कले आए हुन्छ । मलाई त ढिला आएछु जस्तो लागिरहेको छ', इजरायलमा रहेकी ताराले टेलिफोनमा भनिन् । ताराले इजरायलमा मासिक एक लाख २५ हजार रुपैयाँ कमाएर बचत गर्न सकेकी छिन । जेठी छोरीले प्लस टुको अध्ययन पूरा गरिन् । कान्छी छोरी १० कक्षामा पढ्छिन् । छोरा ११ कक्षामा पढ्छन् । श्रीमान् पनि ईपीएस प्रणालीबाट कोरियामा चार वर्षको रोजगारपछि स्वदेश फर्किनुभएको छ' ताराले भनिन्, अब दुवैजना मिलेर नेपालमै केही काम गर्ने सोचिरहेका छौँ ।' रोजगारदाताले उपलब्ध गराएको टिकटमा तारा सात वर्षको अवधिमा दुईपटक नेपाल आइन् । सरकारी अधिकारी जनकराज रेग्मीका अनुसार इजरायलमा रोजगारदाताले रुचाएको अवस्थामा ओभर स्टे' मा रहेका कामदारलाई पनि सरकारले निकाल्न सक्दैन । आफूलाई राम्रो सेवा दिएको कामदारको अवधि थप्नको लागि रोजगारदाताले दबाब दिएपछि सरकार बाध्य हुँदो रहेछ' रेग्मीले भने । इजरायलमा पुगेका नेपाली महिलाहरू निजी घर, सामूहिक वृद्धा श्रममा बूढाबूढी स्याहार्ने काम गर्छन् । कामदारले प्राप्त गर्ने तलब भत्तामा रोजगारदाताले ५० प्रतिशत र सरकारले ५० प्रतिशत बेहोर्नुपर्ने व्यवस्था इजरायलमा छ । रोजगारदाताले अतिरिक्त काम लगाएमा अतिरिक्त पारि श्रमिक दिनुपर्ने, कामदार बिरामी भएमा उपचार खर्च रोजगारदाताले बेहोर्नुपर्ने, सातामा ३६ घन्टा बिदा पाउनुपर्ने, न्यूनतम चार हजार ६ सय ५० इजरायली रकम मासिक पारि श्रमिक पाउनुपर्ने, महिनाको अन्त्य वा अर्को महिनाको नौ दिनसम्म रोजगारदाताले कामदारको नाममा इजरायलमा खोलिदिएको बैंक खातामा तलब भुक्तान गरिदिनुपर्ने, खातामा जम्मा गरिसकेपछि कामदारले चाहेअनुसार तलबको सबै वा आंशिक भाग विदेश पठाउन सक्ने कानुनी व्यवस्था छ । कामदारलाई खान बस्नको व्यवस्था रोजगारदाताले गरिदिनुपर्छ । त्यसैले अतिरिक्त काम गरेवापत हुने आम्दानीले आफ्नो व्यक्तिगत खर्च पुग्छ र तलब सबै बचाउन सकिन्छ' ताराले भनिन् । पुनर्ताजगीको लागि वर्षमा पाँच दिन होटेलमा गएर आराम गर्दा लाग्ने खर्च रोजगारदाताले बेहोरिदिने, एक वर्षमा एक महिनाको अतिरिक्त तलब प्राप्त हुने, नेपालका नौ र इजरायलका १२ वटा पर्व बिदा पाइने ताराले बताइन् । उनका अनुसार एउटै घरमा निरन्तर लामो समय काम गरेका कामदारलाई रोजगारदाताले निकाल्न चाहेमा कम्तीमा वार्षिक डेढ लाख रुपैयाँको हिसाबले हुन आउने क्षतिपूर्ति दिनुपर्नेछ । कामदार आफैँले छोड्न चाहेको अवस्थामा भने त्यसको आधा मात्रै पाउने उनले बताइन् । ६ वर्ष स्याहार गरेकी रोजगारदाता वृद्धाको निधन भएपछि नेपाली कामदारले १४ लाख उपदान र अन्यत्र रोजगार पाएको उदाहरण ताराले दिइन् । ताराका अनुसार इजरायलमा रहेका कामदारलाई आठ घन्टा काम, आठ घन्टा आराम र आठ घन्टा मनोरञ्जन गर्न पाउने व्यवस्था छ । इजरायलको नियमकानुन श्रमिकमैत्री छन्' उनले भनिन्, रोजगारदाताले कामदारको नाममा बिमा गराइदिनुपर्छ । रोजगारदाताले दिएजस्तो नभएर कामदारले चाहेजस्तो खाना खान पाउनुपर्छ ।' इजरायली कानुन तथा चिकित्सा बिमा नीतिअनुसार ९० दिनको उपचारपश्चात् पनि स्वास्थ्यका कारण कामदारले निजको रोजगारलाई निरन्तरता दिन सक्ने छैन भन्ने पत्ता लागेमा निज कामदार थप चिकित्सा सेवाको लागि योग्य हुने छैन । कामदारले बिरामी भएको पहिलो दिनको भुक्तानी पाउने छैन भने दोस्रो र तेस्रो दिन रोजगारदाताले कामदारलाई निजको नियमित तलबको कम्तीमा पनि आधा भुक्तानी गर्नेछ । चौथो दिन र त्यसपश्चात्का दिनहरूका लागि रोजगारदाताले चिकित्सकले काममा अनुपश्थित हुन आवश्यक भनी लेखिदिएको पुर्जी दाखिला गरेपश्चात् प्रत्येक महिनाको डेढ दिनले ९० दिनसम्म नबढ्ने गरी बिरामीले भुक्तानी पाउने कानुनी व्यवस्था छ । रोजगारदाताले कामदारलाई रोजगार अवधिभरको लागि र काम नगरिरहेको अवधि र रोजगार अवधि सकिएको कम्तीमा पनि सात दिनसम्म रोजगार अनुमतिपत्रबाहेकको घरमा उपयुक्त आवास उपलब्ध गराउनेछन् । कामदार नियमित कार्य सप्ताहको अवधिमा रोजगारदाताको घर बाहिर बस्न सक्ने छैन । आपत्कालीन सेवा, परिवारको जिम्मेवार सदस्य वा एजेन्सीलाई बाहेक रोजगारदाताको टेलिफोन कामदारले प्रयोग गर्न निषेध गरिएको हुन्छ । जेरुसलेम, तेलअभिभ, हाइफा, केन्द्र, दक्षिण र उत्तर क्षेत्रमा कामदारको लागि आवास क्षेत्र रहेका छन् । तारा इजरायल पुगेलगत्तै त्यहाँको सरकारले नेपालबाट कामदार लिन बन्द गरेको थियो । नेपालबाट इजरायल जाँदा म्यानपावर व्यवसायीले धेरै रकम लिएको र कामदारलाई अलपत्र पारेको उजुरी त्यहाँको सर्वोच्च अदालतमा परेपछि इजरायल सरकारले सन् २००९ देखि नेपालबाट श्रमिक लैजान बन्द गरेको थियो । रोजगार व्यवसायीमार्फत जाने कामदारको एक वर्षसम्मको पारि श्रमिक एजेन्टहरूले खाइदिने गरेका थिए । इजरायल सरकारले म्यानपावर व्यवसायीमार्फत कामदार नलैजाने नीति बनाएपछि नेपाली श्रमिकहरू चाहेर पनि इजरायलमा रोजगारको लागि जान वञ्चित हुँदै आएका थिए । इजरायलको सर्वोच्च अदालतले सरकारी स्तरबाट मात्रै कामदार ल्याउन आदेश दिएपछि त्यहाँको सरकारले सोहीअनुसारको नीति बनाएको हो । नेपाल र इजरायल सरकार (जीटुजी) मार्फत मात्रै कामदार लिने नीति बनेको छ । जीटुजी कार्यक्रममार्फत करिब ६० हजार रुपैयाँमा नेपाली कामदार इजरायलको रोजगारमा जान सक्ने भएका छन् र सो नीतिअनुसार ५९ जना कामदार महिला इजरायलमा पुगेर काम गर्न थालिसकेका छन् । गत वर्ष साउनदेखि इजरायलमा जीटुजी प्रणालीमार्फत नेपाली कामदार पठाउन थालिएको हो । जीटुजी नीतिअनुसार नेपालबाट अनमी, नर्स र अहेव इजरायलको रोजगारमा गएका छन् । तीन महिनाको केयर गिभर तालिम लिएका वा नर्सिङ पढेकाहरूलाई इजरायल लैजान सकिने दुई सरकारबीच भएको समझदारी पत्रमा उल्लेख छ । नेपालका प्रतिष्ठित निजी अस्पतालमा काम गरिरहेका नर्सहरूले पनि जागिर छोडेर इजरायल गएका छन् । श्रम मन्त्रालयले तदारुकता नदेखाएको कारण दोस्रो चरणमा कामदार पठाउनको लागि इजरायल र नेपाल सरकारबीच छुट्टै सम्झौता हुन सकेको छैन । परीक्षणकालको रूपमा तीन सय कामदार लगेपछि इजरायलले वार्षिक एक हजार पाँच सय कामदारलाई रोजगार दिने आश्वासन दिएको थियो । दोस्रो चरणमा कामदार पठाउनको लागि पुनः समझदारी पत्रमा हस्ताक्षर हुनुपर्नेछ । परीक्षणकालको रूपमा कामदार पठाउने समझदारी भएमध्ये पनि अब दुई सय ४० कामदार इजरायल जान पाउनुपर्ने हो । इजरायलले कुल मागको ८० प्रतिशत महिला कामदार हुनुपर्ने सर्त राखेको थियो । नेपाली महिलाहरूका लागि उत्कृष्ट गन्तव्य मानिएको इजरायल जाने प्रतीक्षामा बसिरहेका महिलालाई सरकारी ढिलासुस्तीले अप्ठ्यारोमा पारेको छ । इजरायलमा कामदार पठाउने जीटुजी नीतिलाई कार्यान्वयनमा ल्याउन योगदान गरेका उपसचिव जनकराज रेग्मीका अनुसार म्यानपावर व्यवसायीले पठाउँदा कामदारको लागि आर्थिक भार बढी पर्ने, रोजगारदाताले तालिम प्राप्त दक्ष जनशक्ति प्राप्त गर्न नसक्ने, बिचौलियामार्फत जाँदा गन्तव्य मुलुकको ज्ञान, दक्षता र तलबबारेमा कामदार अनभिज्ञ रहने स्थिति थियो । इजरायल सरकारबाट स्वीकृत पाठयक्रममा आधारित भई नेपाल सरकारबाट स्वीकृत निकायबाट दिइने तालिम प्राप्त जनशक्ति छनोटमा कुनै पनि किसिमको चलखेल हुन नपाउने र अप्ठ्यारो पर्दा सरकारले जिम्मेवारी लिने हुँदा इजरायल नेपाली महिलाको रोजगारको लागि सुरक्षित गन्तव्य बन्न पुगेको हो । रेग्मीका अनुसार इजरायलको केयर गिभरमा जानको लागि एक हजार पाँच सय कामदार तालिम लिएर तयार अवस्थामा बसेका छन् । अहिले दरखास्त आह्वान गर्ने हो भने एक हजारभन्दा बढीको निवेदन आउन सक्छ । इजरायलको रोजगार जान सक्ने तालिमप्राप्त जनशक्ति अहिले पनि नेपाली बजारमा छन्' रेग्मीले भने, इजरायलमा महिला कामदार सुरक्षित छन् र त्यहाँ कामदारमाथि कुनै किसिमको भेदभाव पनि छैन ।' इजरायलले भारत, श्रीलंका, फिलिपिन्स र थाइल्यान्डलगायतका मुलुकबाट पनि केयर गिभर लिने गरेको छ । नेपालसँग गरेको श्रम सम्झौता प्रभावकारी देखिएपछि इजरायलले त्यस्तै श्रम सम्झौता ती मुलुकसँग पनि गर्ने तयारी गरिरहेको छ । प्रक्रिया अगाडि बढाइएमा बर्सेनि एक हजारभन्दा बढी केयर गिभरका रूपमा नेपाली कामदार जान सक्छन् । गत वर्ष इजरायलमा पठाउने कामदारको लागि दरखास्त आह्वान गर्दा आठ सय १८ जनाको निवेदन परेको थियो त्यसमध्ये एक सय ४० जनालाई छनोटमा पारिएको थियो । मैले ५१ हजार रुपैयाँ टिकटमा खर्च गरेको थिएँ, पछिल्लो चरणमा ६१ हजार खर्च भएको छ' रेग्मीले भने । पहिलो चरणमा १४ जना, दोस्रो चरणमा ३२ जना, तेस्रो चरणमा ११ जना र अन्तिममा दुईजना कामदार इजरायल गएका छन् । मैले लिएर गएका १४ जनामध्ये १० जना कामदार महिलाको रोजगारदाताको घरमा गएर उनीहरूको कामको प्रकृति, सेवासुविधाबारेमा अध्ययन गरेको छु' हाइफा, नारिया, तेलअभिभ र जेरुसेलममा रहेका कामदारसँग भेटेर उनीहरूको अवस्थाबारेमा जानकारी हासिल गरेर फर्किएका रेग्मी भन्छन्, हामीले इजरायलमा कामदार नपठाउने हो भने दूतावास राख्नुको औचित्य हुँदैन ।' सन् १९६० मा कूटनीतिक सम्बन्ध स्थापना भएपछि इजरायलले सन् १९६१ मा काठमाडौँमा आफ्नो दूतावास स्थापना गरेको थियो भने नेपालले सन् २००७ मा मात्रै आफ्नो दूतावास इजरायलमा स्थापना गरेको हो । इजरायलमा रहेका करिब तीन हजार कामदारमध्ये ७५ प्रतिशत महिला छन् । इजरायलमा बूढाबूढीको स्याहार गर्ने केयर गिभरको माग ४५ हजार छ । भारत, श्रीलंका, फिलिपिन्स र थाइल्यान्डलगायतका मुलुकबाट पनि इजरायलले केयर गिभर लिने गरेको छ । नेपालसँग गरेको श्रम सम्झौता प्रभावकारी देखिएपछि इजरायलले त्यस्तै श्रम सम्झौता ती मुलुकसँग पनि गर्ने तयारी गरिरहेको छ । इजरायलस्थित नेपाली दूतावासका अनुसार समझदारीअनुसार प्रक्रिया अगाडि बढाइएमा बर्सेनि एक हजारभन्दा बढी केयर गिभरका रूपमा नेपाली कामदार जान सक्छन् । जीटुजी दुवै सरकारको पाइलट प्रोगाम हो । अघिल्लो वर्षको भदौदेखि चैतसम्म मेहनत गर्दा जीटुजी कार्यक्रमलाई सफल बनाउन सकिएको रेग्मी बताउँछन् । अर्को चरणमा कामदार लैजानको लागि इजरायल सरकारसँग वार्ता गर्न र हाम्रो सरकारलाई सहयोग गर्न तयार छु' लियाजो अफिसरका रूपमा इजरायलबाट फर्कन नपाउँदै सरुवा भएका रेग्मी भन्छन्, तीन सय कामदार पठाउने भनिएको थियो । त्यसमा दुई सय ४० जना बाँकी छन् । कूटनीतिक रूपमा छलफल गर्ने हो भने त्यो सम्भव छ । इजरायलमा प्राप्त हुने रोजगारको अवसरलाई ब्रेक लगाउनु हुँदैन ।' नेपालको लागि इजरायली राजदूतले हालै परराष्ट्रमन्त्री प्रकाशशरण महतसँगको भेटमा जीटुजी पाइलट प्रोगामलाई निरन्तरता दिन आफू सकारात्मक रहेको धारणा व्यक्त गरेका छन् । इजरायलमा कामदार पठाउने विषयलाई अहिले कसैले चासो नदिएको रेग्मीको गुनासो छ । उनी भन्छन्, यसलाई निरन्तरता दिनुपथ्र्यो । अहिले अलपत्र परेको छ । मलाई जिम्मेवारी दिने हो भने निरन्तरता दिएर कामदार पठाउन सक्छु ।' श्रम मन्त्रालयका सहसचिवसमेत रहेका श्रम विभागका महानिर्देशक शत्रुघनप्रसाद पुडासैनीका अनुसार इजरायलसँग पुनः कामदार पठाउने समझदारीको लागि परराष्ट्र मन्त्रालयमार्फत पत्राचार गरिएको छ । दुई पक्षका बीचमा पुनः एमओयू भएपछि इजरायलमा कामदार पठाउने प्रक्रिया सुरु हुन्छ, तर त्यसको लागि केही समय लाग्छ' पुडासैनीले भने, हामी छलफलमै छौं ।'"
वर्णशंकरतन्त्र र काकिस्टोक्रेसी,"२०५३ सालमा संसद्बाट महाकाली सन्धि अनुमोदनको लागि तत्कालीन नेपाली कांग्रेसका प्रधानमन्त्री शेरबहादुर र सत्ता पक्षले प्रस्ताव पेस गरेको थियो । प्रमुख प्रतिपक्षी दल नकपा एमालेले एक दिनअगाडि महाकाली सन्धि अनुमोदन नगर्ने पक्षमा ह्विप जारी गरेको थियो । त्यस समय पंक्तिकार मोरङ क्षेत्र नम्बर ५ को निर्वाचित प्रतिनिधिसभा सदस्य थियो । धेरै साँझ परिसकेको थियो र संसद्को संयुक्त बैठकमा मतदानको तयारी भई पक्ष र विपक्षमा मत दर्ज गराउने अवस्था पनि भइसकेको थियो । भारतका विदेशमन्त्री प्रणव मुखर्जी काठमाडौंमा थिए । तर कहाँबाट के भयो ? सायद नेताहरूको सल्लाहले होला मकवानपुरबाट प्रतिनिधिसभामा एमालेका निर्वाचित विरोध खतिवडाले आज मतदान स्थगित गरौं भन्नुभयो । मिलोमतोले होला तुरुन्तै नेपाली कांग्रेसका आनन्दप्रसाद ढुंगानाले त्यसको समर्थन गर्नुभयो । सभामुखले त्यस दिन बैठक अन्त्य गर्नुभयो । सुनेअनुसार प्रणव मुखर्जी त्यस रातको लागि थप रोकिएको नेपाल भ्रमणमा कांग्रेस र प्रमुख प्रतिपक्षी दल एमालेका शीर्ष नेतासँग भेटघाट भयो । रातभरि केके भए ? सुनेका धेरै कुरा म लेख्दिनँ, तर रात रहे अग्राख पलाए' चरितार्थ भयो । एमालेमा भोलिपल्ट हिजो बोलेको आधारमा होइन, यसअघि कहिले नेपाल कम्युनिस्ट पार्टीको जन्मदेखि नभएका कुरा केन्द्रीय कमिटीमा गुप्त मतदान गरियो । पार्टी अध्यक्ष मनमोहन अधिकारी टिचिङ अस्पतालमा हुनुहुन्थ्यो । उहाँको ठाउँ केन्द्रीय कमिटीका पूर्ण सदस्य नरहेका व्यक्तिबाट मतदान गराइयो । यति हुँदाहुँदै पनि सकारात्मक भोट होइन, गोप्य मतदानमा बिग्रियो भनी तकनिकी एक भोटको बहुमतका आधारमा अर्को दिन एमाले संसदीय दलमा कुनै मतदान नगरी राय नलिई जबर्जस्ती महाकाली सन्धि अनुमोदन गर्ने प्रधानमन्त्री शेरबहादुर देउवाको संयुक्त सरकारको महाकाली सन्धि अनुमोदन गर्ने पक्षमा ह्विप जारी गर्दा त्यस दिन एमाले संसदीय दलको बैठकमा सांसदहरूले जुत्ता खोलेर छतमा ठोकेको दृश्यको म प्रत्यक्ष साक्षी छु । अरू साक्षीहरू पनि छन् । मेरो ब्रह्मले महाकाली सन्धिको अनुमोदन गर्ने पक्षमा जबर्जस्ती गोप्य र टेक्निकल बहुमतका आधारमा जारी ह्विप मान्दै मानेन । मैले संसद्मा ह्विप उल्लंघन गरेँ । नेता सहाना प्रधानका साथै वामदेव गौतम, मोहनचन्द्र अधिकारी, सिद्धिलाल सिंह, हिरण्यलाल श्रेष्ठलगायत ३५ जना सांसदले अनुमोदनको पक्षमा जारी ह्विप उल्लंघन गरी मतदान गर्नुभएन । डीपीआर (विस्तृत परियोजना प्रतिवेदन) नै नबनी सालाना नेपाललाई एक खर्ब २० अर्ब फाइदा हुन्छ भनी गरिएको प्रचार त्यस समयमा नेपालका अखबारहरूमा सजिलै पाउन सकिन्छ । मंसिर ९ को अन्नपूर्ण दैनिकमा विकास थापाको संवाद पढें शीर्षक पन्चेश्वर डीपीआरमा महाकालीको पानी कब्जा गर्ने प्रस्ताव' रहेको छ ।डीपीआर नै नबनी केको हतारो थियो र रातारात निर्णय उल्टाई समर्थन गर्ने ? गिरिजाप्रसादले पञ्चहरूले कुनै सन्धि नै नगरी चुपचाप दिएको टनकपुर बाँधलाई आधिकारिक रूप दिन भारतले खोज्दा प्रखर राष्ट्रवादी नेता मदन भण्डारीको नेतृत्वमा एमाले माथिदेखि तल गाउँसम्म एकजुट भएर संसद् र सडक सर्वत्र आन्दोलनमा उत्रेको थियो । सर्वोच्च अदालतका तत्कालीन प्रधानन्यायाधीश विश्वनाथ र सर्वोच्च अदालतले गिरिजा सरकारले समझदारी भनेको ढाँटलाई सन्धि नै हो र संसद्को दुईतिहाईको अनुमोदन चाहिन्छ भनी फैसला गरेको थियो । नेपालमा टनकपुर सन्धि र बाँधको कानुनी रूपले अवैधतापछि भारत सरकारले बढी धूर्ततापूर्वक पन्चेश्वर महाकाली इन्टेग्रेटेड प्रोजेक्ट सन्धि भनी ती सबैलाई त्यसैमा घुसाई शेरबहादुरको सरकारी प्रस्तावमा प्रमुख प्रतिपक्षी दल एमाले नेताहरूको समर्थन पनि जुटायो । त्यसअघि नै जनप्रिय नेता मदन भण्डारी र कुशल संगठक जीवराज आश्रितको रहस्यमय दुर्घटनामा अप्राकृतिक मृत्यु भएको थियो । १ शोकलाई शक्तिमा बदलौं भन्दै एमालेले त्यस समय महाकाली किनार कन्चनपुरदेखि मेची किनार काँकडभिट्टासम्म २०४८ देखि गर्दै आएका राष्ट्रिय हितका मुद्दा, जनजीविकाका सवाल । सही राजनीतिक सोच र सांगठनिक सबलतासाथ एकताबद्ध रूपमा सडक, सदन र सर्वत्र गरिएको आन्दोलन इत्यादिका कारण । २ धमिजा र अन्य भ्रष्टाचार काण्ड तथा टनकपुर सन्धि र पार्टीभित्र गिरिजाप्रसादको व्यक्तिवादी एकाधिकारवादका कारण कांग्रेस ३६ र ७४ भई आन्तरिक फुट र वैमनस्यले गर्दा एक सय १० स्थान भए पनि सरकार ढलेर मध्यावधि चुनावमा जानुपर्ने अवस्था भएको थियो । ठाउँठाउँमा बागी कांग्रेस उम्मेदवार पनि भएका कारण मतदाता जनताको अनुमोदन गुमाएका कारण २०५१ कात्तिकको मध्यावधि निर्वाचनमा प्रतिनिधिसभामा ८८ स्थान एमाले र ८३ स्थान कांग्रेसको भएको थियो । त्यसपछि तीन हजार नौ सय १२ गाउँ विकास समितिहरूमध्ये एमालेले एकलौटी ५११५ प्रतिशत स्थान प्राप्त गर्यो । कांग्रेसले ३० प्रतिशत, राप्रपाले १२४९ प्रतिशत, सद्भावना १२३ अन्यले ५०६ प्रतिशत स्थान प्राप्त गरेका थिए । ५८ नगरपालिकामध्ये ४१ वटा मेयर (नगर प्रमुख) एमालेका भएका थिए र कांग्रेसले मात्र ६ मेयर जितेको थियो । २०५४ मा माओवादी आतंक भन्दै ७५ मध्ये केवल ५६ जिल्ला विकास समितिको मात्र परिणाम घोषितमध्ये ४५ जिल्ला सभापति एमालेका थिए । केवल ६ कांग्रेसका । यसरी एमाले गाउँगाउँदेखि नगरनगर, जिल्लाजिल्ला र संसद्मा कांग्रेसलाई उछिनेर कहाँ हो कहाँ सबैभन्दा ठूलो संसदीय दल भयो । पहिले नजितेको कन्चनपुरको ३ को ३ वटै काठमाडौंको ७ को सातवटै, ललितपुरको तीनको तीनवटै पहिले र पछि पनि कहिल्यै नजितेको विराटनगरको दुइटा सहरी क्षेत्रबाट समेत र मोरङको बहुमत स्थान जितेको थियो । २०४८ को ६९ स्थानबाट २०५१ मा ८८ स्थान एमालेले जितेको थियो । कांग्रेस २०४८ को एक सय १० बाट २६ ठाउँ गुमाई ८३ मा झरेको थियो । यसरी एमाले सबैभन्दा ठूलो दल मात्र होइन, तथ्यहरू हेर्दा त्यस समय अतुलनीय र अद्वितीय रूपले बलियो संगठनयुक्त पार्टी भइसकेको देखिन्छ । तर महाकाली सन्धिको विदेशीको व्यापक दबाबमा अनुमोदन भएपछि एमालेमा ठूलो गुटबन्दीको फलस्वरूप पार्टीमा फुट आयो । संसदीय दल पोलिटिकल ब्युरो केन्द्रीय कमिटीदेखि जिल्ला नगर र गाउँगाउँसम्म पार्टी फुट्यो र दुइटा पार्टी विधिवत् दर्ता भयो । कार्यकर्ताको भावनाविपरीत एउटा ठूलो गलत नीतिले कसरी एउटा सबैभन्दा सबै प्रकारले अतुलनीय रूपले ठूलो पार्टी टुटफुटग्रस्त र कमजोर हुन्छ र पहिले प्राप्त स्थानबाट तल झर्छ, त्यसको नेपालको राजनीतिक इतिहासमा दुइटा ज्वलन्त उदाहरण छन् । २०५१ को कांग्रेस र २०५४ को एमाले । भारतको नाकाबन्दीविरुद्ध नेपाली जनताको सम्मान, रक्षा गर्दै र आजसम्म राखेका सही नीति र अडानका कारण एमाले फेरि लोकप्रिय भएको छ भने अर्कोतिर नेपालको विखण्डनविरुद्ध लाग्नेभन्दा विदेशी दबाबअगाडि लम्पसारवादी आदेश पालन गर्नेतर्फ लाग्दा अरू पार्टीका नेता हाल जनताको मात्र होइन र आफ्नै पार्टीका नेताहरू र कार्यकर्ताको नजरमा समेत तल झरेका छन् । अमेरिकन राष्ट्रपति जोन एफ केनेडी राष्ट्रपति निर्वाचित हुनुअगाडि सिनेटर रहँदा आजभन्दा आधा शताब्दीअघि आफ्ना भाषणहरूमा सन् १९५९१९६० मा भन्थे, चिनियाँ भाषामा संकट दुई चरित्र मिलेर बनेको हुन्छ एउटा खतरा र अर्को अवसर ।' ठूलो भुइँचालोको पीडामा परेका नेपालीमाथि भारत सरकारको अघोषित अमानवीय नाकाबन्दीविरुद्ध नेपाल र नेपालीको सम्मान राख्न गरेका काम र नेपाललाई विखण्डनवादी ठूलो दबाब पर्दा आज एमाले, कांग्रेस र एमाओवादी र अरू पार्टीका पनि देशभक्तहरूका साथ दृढतापूर्वक जनतामाझ खडा छ । एमालेको साख जनतामा फेरि फर्किन लागेको देखिन्छ । हेरौं जनताको आशा र विश्वास राख्ने एमाले कति सफल हुन्छ । बुटवलमा उर्लेको जनसागर र त्यसलाई कांग्रेसका चन्द्र भण्डारी र एमाओवादी केन्द्रका टोपबहादुर रायमाझीको सम्बोधन सुखद र आशाप्रद लाग्दैछन् । नेपाली जनतालाई अधिकार नदिएर अनि विदेशी शासक रिझाएर क्षूद्र, व्यक्तिगत सत्तालिप्सा र व्यक्तिगत लाभ लिने सबैभन्दा निकम्मा र निकृष्ट व्यक्तिहरूको शासनको अन्त्य नहुन्जेल नेपाल राष्ट्रको भलो हुँदैन । अन्त्यमा, अन्नपूर्णमा विकास थापाका पछिल्ला संवादहरू पढेपछि मैले इन्डियन रिभर लिंङिङ योजनाहरूबारे नेपाली जनतालाई अवगत गराउन उपयुक्त समय देखें । भारतीय लेखक नवीन एम जोशी नेसनल रिभर लिंकिङ प्रोजेक्टर अफ इन्डिया' मा भन्छन्, यसको दुई भाग हिमालय खण्ड गंगा र ब्रह्मपुत्रमा १६ वटा लिंकहरू बनाइनेछ । हिमालय खण्डमा शारदा (हामी महाकाली भन्छौं), कर्णाली, गण्डकी, कोशी कम्पोनेन्टहरू पर्दछन् । मिट्टी मे मिल जाएगी नदी' अर्को संवाद पनि यसै वर्ष भारतको इन्डिया टुडे' २७ अप्रिल २०१६ (१५ वैशाख २०७३) छ । जसअनुसार मानससप्रकोसटिस्टागंगाबंगालको खाडी, अर्को कोसी धाँघरा (हामी कर्णाली भन्छौं) र गण्डक तेस्रो गण्डक । तेस्रो गण्डकगंगा । चौथो कर्णाली (धाँघरा) यमुना । पाँचौं शारदा (हामी महाकाली भन्छौं) यमुनाराजस्थानहरू त्यसअन्तर्गत छन् । सन् २०५० सम्म १७ करोड ५० लाख हेक्टर इन्डियन रिभर लिंकिङअन्तर्गत भारतमा सिँचाइ र दिल्लीआग्रा र अरू ठूला सहरका खानेपानी आपूर्ति गर्ने योजना छ । सन् २०५० सम्म भारतको आबादी एक अर्ब ६० करोड पुग्ने र पानीको झन् ठूलो आवश्यकता हुने कुरा छ । भारततर्फ नेपालको पानी जान्छ । हामी भारत र भारतीय जनताको हितविरोधी छैनौं । तर हामी नेपाली जनता र हाम्रा सन्तानका हक र हित मार्ने सन्धि र सम्झौता नेपाली जनताले कदापि मान्ने छैनन् । नेपाली जनतालाई अधिकार नदिएर, हाम्रो हित मारेर विदेशी शासक रिझाएर क्षूद्र व्यक्तिगत सत्तालिप्सा र व्यक्तिगत लाभ लिने वर्णशंकरतन्त्र र काकिस्टोक्रेसी (सबैभन्दा निकम्मा र निकृष्ट व्यक्तिहरूको शासन) को अन्त्य नहुन्जेल हामी नेपाली जनता र हाम्रो नेपाल राष्ट्रको भलो हुँदैन ।"
"नेमारले भने,बेलोन डिअरको उपाधि रोनाल्डोले होइन मेसीले पाउनुपर्छ","काठमाडौंः बार्सिलोनाका ब्राजिलियन खेलाडी नेमारले बेलोन डिअर २०१६ को उपाधि बार्सिलोनाका अर्जेन्टिनी खेलाडी लियोनल मेसीले पाउनु पर्ने बताएका छन्। नेमारले भनेका छन्,बेलोन डिअरको उपाधि क्रिष्टियानो रोनाल्डोले होइन, मेसीले पाउनुुपर्छ। त्यसका लागि मेसी नै उपयुक्त छन्। रोनाल्डोले पोर्चुगललाई युरो कप र रियल मड्रिडलाई च्याम्पियन्स लिग फुटबलको उपाधि दिलाएका थिए। रोनाल्डोले गत सिजन रियल मड्रिडका लागि ५१ गोल गरेका थिए भने युरो कपमा तीन गोल गरेका थिए। तर, नेमारले भने पाँच पटकका बेलोन डिअरको उपाधि जितेका मेसीले बार्सिलोनालाई गत सिजन ला लिगा जिताएकाले उनी नै त्यो उपाधिको हकदार भएको उल्लेख गरेका छन्। उनले भनेका छन्,मलाई थाहा छैन कसले जित्छ, तर मेरा लागि एकमात्र उत्कृष्ट खेलाडी छन्, त्यो भनेको मेसी हुन्। रोनाल्डो महान खेलाडी भएको उल्लेख गर्दै नेमारले भनेका छन्,उनी विश्वका राम्रा खेलाडी हुन्। उनलाई म सम्मान गर्छु। मेसीले यो सिजन अहिलेसम्म २० गोल गरेका छन् बार्सिलोनाका लागि। मेसीले ९ ला लिगामा र १० गोल च्याम्पियन्स लिग फुटबलमा गरेका छन्। रोनाल्डोले भने यो सिजन ला लिगामा १० गोल र च्याम्पियन्स लिगमा दुई गोल गरी १२ गोल गरेका छन्।"
सर्वोच्चद्वारा गृहलाई फेरि ताकेता,"काठमाडौंः नेपाल ओलम्पिक कमिटी (एनओसी)को विषयमा आफूले गरेको फैसला कार्यान्वयन गर्न सर्वोच्च अदालतले गृह मन्त्रालयलाई पुनः पत्राचार गरेको छ । सर्वोच्च अदालतको फैसला कार्यान्वयन निर्देशनालयले गृह मन्त्रालयलाई बुधबार पत्राचार गर्दै ताकेता गरेको हो । सर्वोच्च अदालतले रुक्मशमशेर राणा अध्यक्ष रहेको नेपाल ओलम्पिक कमिटी नेपालको वैधानिक ओलम्पिक कमिटी भएको भनी गरेको फैसला वर्षौं बित्दासमेत कार्यान्वयन हुन सकेको छैन । यसले गर्दा नेपालमा अहिले दुईवटा ओलम्पिक कमिटी अस्तित्वमा छन्, राष्ट्रिय र अन्तर्राष्ट्रिय मान्यताप्राप्त । तर, जीवनराम श्रेष्ठ अध्यक्ष रहेको अन्तर्राष्ट्रिय मान्यताप्राप्त नेपाल ओलम्पिक कमिटीले राष्ट्रिय तथा अन्तर्राष्ट्रिय गतिविधि सञ्चालन गर्दै आइरहेको छ । सन् २०१० मा सर्वोच्च अदालतले ओलम्पिक कमिटीको वैधानिकताको विषयमा फैसला गर्दै रुक्मशमशेर राणा नेतृत्वलाई मान्यता दिएको थियो । तर, तत्कालीन रूपमा ध्रुवबहादुर प्रधान अध्यक्ष रहेको अर्को ओलम्पिक कमिटीले सर्वोच्चको फैसला अटेर गरेको थियो । सर्वोच्चको फैसलापछि सुरुआती दिनमा यी दुई ओलम्पिक कमिटीबीच जुहारी चले पनि केही वर्षयता रुक्मशमशेर राणा नेतृत्वको ओलम्पिक कमिटी निष्क्रियझैं छ । गृह मन्त्रालयको कानुन तथा फैसला कार्यान्वयन महाशाखा प्रमुख निर्मला अधिकारीले सर्वोच्चले पत्र पठाएको स्वीकार गरिन् । आज (बुधबार) अपराह्न ओलम्पिक कमिटीबारे आदेश कार्यान्वयन सम्बन्धमा सर्वोच्चबाट पत्र प्राप्त भएको छ । यसबारे विस्तृत अध्ययन गर्न बाँकी छ', सहसचिव अधिकारीले भनिन् । स्रोतका अनुसार उक्त पत्र प्रधानमन्त्रीको कार्यालय, कानुन मन्त्रालय लगायतमा पनि पठाइएको छ । सर्वोच्चले ओलम्पिक विवादबारेको आदेश कार्यान्वयन सम्बन्धमा पत्राचार गरेको यो पहिलोपटक भने होइन । आफ्नो आदेश कार्यान्वयन नभएको भन्दै सर्वोच्चले यसअघि पनि पत्र पठाएको थियो । यसअघि सर्वोच्चले राष्ट्रिय खेलकुद परिषद् (राखेप)लाई पनि आफ्नो आदेश कार्यान्वयन भएको जानकारी पाऊँ भनी पत्राचार गरेको थियो । करिब एक वर्षअघि अन्तर्राष्ट्रिय मान्यताप्राप्त ओलम्पिक कमिटी र राष्ट्रिय मान्यताप्राप्त ओलम्पिक कमिटीका पदाधिकारीबीच निर्वाचनमार्फत मिलेर अगाडि बढ्ने सहमति भएको सार्वजनिक भए पनि सहमति भाँडिएको भन्दै सरकारी मान्यताप्राप्त कमिटीले निर्वाचन बहिष्कार गरेको थियो ।"
च्याम्पियन्स लिगमा ५० औं गोल गर्ने बेन्जिमा छैठौं खेलाडी,"काठमाडौंः रियल मड्रिडका करिम बेन्जिमाले च्याम्पियन्स लिग फुटबलमा ५० औं गोल गरेका छन्। योसँगै बेन्जिमा च्याम्पियन्स लिग फुटबलमा ५० गोल गर्ने छैठौं खेलाडी बने। गएराति रियल मड्रिडको घरेलु मैदानमा सान्टियागो बर्नबाउमा भएको च्याम्पियन्स लिग फुटबलको समूह चरणको अन्तिम खेलमा बेन्जिमाले बोरुसिया डर्टमण्डविरुद्ध दुई गोल गर्दै ५० औं गोल गर्ने खेलाडीको सूचीमा परेका हुन्। च्याम्पियन्स लिग फुटबलमा बेन्जिमाले ५० औं गोल पूरा गर्दा रियल मड्रिड भने बोरुसिया डर्टमण्डसँग २२ गोलको बराबरीमा रोकियो। २८ वर्षीय बेन्जिमा सन् २००९ लियोनबाट च्याम्पियन्स लिग फुटबलमा डेब्यु गरेका थिए। च्याम्पियन्स लिग फुटबलमा सबैभन्दा बढी गोल गर्ने रियल मड्रिडका स्टार खेलाडी क्रिष्टियानो रोनाल्डो हुन्। रोनाल्डोले अहिलेसम्म ९५ गोल गरेका छन्। यस्तै बार्सिलोनाका लियोनल मेसीले ९३, रियल मड्रिडका पूर्व खेलाडी राउलले ७१ गोल गरेका छन्। रुड भान र हेनरीले समान ५६ गोल गरेका छन्।"
युवा क्रिकेटर सन्दीप लामिछाने एपीएफ क्लबमा आबद्ध,"काठमाडौंः युवा लेग स्पिननर सन्दीप लामिछाने विभागीय टोली एपीएफ क्लबमा आबद्ध भएका छन् । यू१९ राष्ट्रिय क्रिकेट टोलीका कप्तान सन्दीपले बिहीबार सशस्त्र प्रहरी बलको एपीएफ क्लबसँग आगामी एक वर्षका लागि सम्झौता गरेका हुन् । सिनियर राष्ट्रिय टोलीबाट समेत खेलिसकेका सन्दीप हाल अर्काे साताबाट श्रीलंकामा सुरु हुने एसियाली क्रिकेट काउन्सिल (एसीसी) यू१९ एसिया कपको तयारीमा व्यस्त छन् । अस्टेलियन टोलीका पूर्वकप्तान माइकल क्लार्कको एकेडेमीमा झन्डै दुई महिना अभ्यास गर्ने अवसर पाएका सन्दीप एसिया कपका लागि हालै स्वदेश फर्किएका हुन् । सन्दीपले क्लबसँग आगामी एक वर्षका लागि सम्झौता गरेको बताए । एपीएफसँग एक वर्षको सम्झौता भएको छ, उनले भने । सन्दीपले टोलीमा सिनियर टोलीका कप्तान पारस खड्कालगायतका अनुभवी खेलाडी रहेकाले आफ्ना लागि एपीएफसँगको अनुबन्ध सुखद रहने बताए । एपीएफमा पारसलगायत उपकप्तान ज्ञानेन्द्र मल्ल, शक्ति गौचन, वसन्त रेग्मीलगायतका अनुभवी खेलाडी छन् । एपीएफ खेलकुद विभाग प्रमुख डीएसपी प्रेमकुमार श्रेष्ठले पनि सन्दीपलाई अनुबन्ध गरिएको पुष्टि गरे । आसन्न सातौं राष्ट्रिय खेलकुद प्रतियोगितामा सहभागी हुनुभन्दा ठीकअघि एपीएफले अनुभवी र क्षमतावान् क्रिकेटर सन्दीपलाई अनुबन्ध गरेको हो । अर्काे महिनाको पहिलो सातामै सुरु हुने सातौं राष्ट्रिय खेलकुदमा एपीएफसहित अन्य दुई विभागीय टोली त्रिभुवन आर्मी क्लब र नेपाल पुलिस क्लबसँगै पाँचवटा क्षेत्रीय टोलीले पनि सहभागिता जनाउने छन् । प्रतिभावान मानिएका युवा क्रिकेट सन्दीपलाई एपीएफमा अनुबन्ध गरेको सशस्त्र प्रहरी नायब उपरीक्षक (डिएसपी) अजय छत्कुलीले अन्नपूर्ण अनलाइनलाई जानकारी दिए । युवा उमेरमै राम्रो खेल प्रदर्शन गरेका सन्दीप अष्ट्रेलियाका पूर्व कप्तान माइकल क्लार्कको एकेडेमीमा दुई महिना क्रिकेटर खेलेर भर्खरै स्वदेश फर्किएका हुन् । सन्दीपको खेलको अष्ट्रेलियामा प्रशंसा भएको थियो ।"

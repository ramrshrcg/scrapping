शीर्षक,विवरण
सांस्कृतिक परम्परामा शाक्त दर्शन,"विश्व सभ्यताको इतिहासमा पूर्वीय दर्शन, संस्कृति र सभ्यताको महत्वपूर्ण स्थान छ । सभ्यताको शिशु बिहानीमा मानवले जीवनयापन गर्ने क्रममा प्रकृतिसँग समाहित हुने सिलसिलामा धर्म र दर्शनको प्रादुर्भाव भएको मानिन्छ । प्रकृतिको अद्भुत क्रियाकलापलाई मानवले अदृश्य शक्तिद्वारा सञ्चालित भएको ठान्यो र डर वा आस्थाका कारण प्रकृतिको पूजा, उपासना गर्ने गरेको पाइन्छ । संसारको जुनसुकै धर्ममा पनि प्रकृतिलाई भगवानको रूपमा पूजा गर्ने गरेको प्रमाण आज पनि प्रष्ट देख्न सकिन्छ । सांख्य दर्शनको मान्यताअनुसार संसार दुईवटा शक्तिद्वारा सञ्चालित छ । पुरुष र प्रकृतिको संयोजन र वियोजनबाट नै सृष्टि तथा प्रलयको क्रियाकलाप निरन्तर चलिरहन्छ भन्ने धार्मिक तथा दार्शनिक मान्यता छ । जुन तथ्यलाई भौतिक विज्ञानले पनि पुष्टि गरेको छ । भौतिक विज्ञानअनुसार पदार्थमा निहित इलोक्ट्रोन र प्रोटोनद्वारा नै पदार्थ अस्तित्वमा आएको देखिन्छ । भौतिक विज्ञानले सृष्टिको मान्यतालाई जसरी व्याख्या गरे पनि सृष्टिको प्रथम शक्तिको रूपमा अर्थात् नारी शक्तिलाई प्राग मानवको चेतनाले स्वीकार गरेको पाइन्छ । उत्तर पुरापाषाणकालीन संस्कृतिका मानवले सिर्जना गरेको मानिएको भेनसको मूर्तिले यस तथ्यलाई प्रमाणित गरेको छ । सभ्यताको विकासको सिलसिलामा उच्च पुरापाषाणकालीन संस्कृतिपछिको सभ्यता मानिने सिन्धु सभ्यतामा आउँदा मान्छेले शक्तिपूजाको परम्परालाई महत्व दिएको कुरा उत्खननबाट प्राप्त तथ्यहरूबाट पुष्टि भइसकेको छ । सिन्धु सभ्यताको उत्खननबाट प्राप्त ध्यानस्थ योगीको आकृतिलाई शिवजीको रूप मानिएको छ । अर्कोतिर जहाँ शिव छन् त्यहाँ शक्तिको पूजा हुन्छ भन्ने मान्यताबाट पनि यस कुराको पुष्टि हुन्छ । सिन्धु सभ्यतापछिको सभ्यता मानिने वैदिककालमा अर्थात् ऋगवेदमा शक्तिपूजाको परम्पराले व्यापकता पाएको देखिन्छ । ऋगवेदमा उषा, धावा (पृथ्वी) र बागदेवीलगायतका मातृदेवीहरूको उल्लेख गरिएको छ । नेपालीहरूको महान् चाड दसंै शाक्त दर्शनको पृष्ठभूमिमा मनाउँदै आएको पाइन्छ । असत्यमाथि सत्यको विजयको प्रतीकको रूपमा मानिने दसैं शक्तिरूपा भगवतीले अत्याचारी दानवलाई वध गरेको खुसीमा मनाइन्छ । धन्यधान्यले सुशोभित शरद ऋतुमा मनाइने दसैंले नेपालीहरूको जातीय एकतालाई एकसूत्रमा बाँध्ने कार्य गरेको छ । वैदिक सभ्यतापछिको उपनिषदकालमा शक्तिको पर्याप्त वर्णन परेको छ । श्वैताश्वैतर उपनिषदमा शक्तिबारे धरै कुराहरू लेखिएका छन् । तर विचारणीय कुरो के छ भने शिवसँगै शक्ति देवीलाई पनि प्राग ऐतिहासिककालदेखि नै पुजिँदै आएको प्रतीत हुन्छ । शिवको उपासना लिंगको रूपमा गर्ने परम्परालाई अत्यन्त पुरानो मान्ने हो भने लिंगको साथ पुजिने योनीलाई शक्तिको प्रतीक मान्नुपर्ने हुन्छ । केन उपनिषदमा रुद्रको साथमा हेमवतीको नाम उल्लेख छ । उपनिषदकालदेखि नै शक्तिको स्वतन्त्र अस्तित्वको विकास भएको पाइन्छ । उपनिषदले प्रतिपादन गरेको सांख्य दर्शनले प्रकृतिलाई पुरुषको अपेक्षा बढी क्रियाशील ठानियो र यिनै प्रकृतिको शक्तिरूपी देवीसित मेल देखाइयो । प्रकृतिबिना पुरुष निष्क्रिय छ भन्ने दर्शनको विकास भयो । त्यसपछि महाकाव्यकाल तथा पुराणकालमा आएर यस भावनाको अझ विकास भयो । महाभारतको भीष्मपर्वमा युद्धमा विजय पाउनको लागि अर्जुनले श्रीकृष्णको परामर्शअनुसार देवी दुर्गाको उपासना गरेका थिए । मार्कण्डेय पुराणमा महिषासुर मर्दिनी भगवतीलाई शिव, विष्णु र ब्रम्हाको तेजबाट बनेकी भनी लेखिएको छ । यसरी प्राचिनकालदेखि नै नारी अर्थात् शक्तिपूजा निरन्तर चल्दै आएको कुरा विभिन्न स्रोतहरूबाट पुष्टि हुन्छ । नारी स्वयम् स्रष्टा र सिर्जना हुन् भन्ने वास्तविकता प्राग मानवले मनन् गरेको देखिन्छ । नारीको कोखबाट सृजित शिशु जन्मको दृश्यलाई अद्भुत यथार्थ मान्दै प्राग मानवको आद्य चेतनाले स्वीकार देखेको देखिन्छ । नेपालमा पनि शाक्त दर्शनको प्राचीनतालाई हेर्दा अभिलेख्य साक्षबाहेक साहित्यिक स्रोतहरूको आधारबाट हेर्दा पनि लिच्छविकालभन्दा पनि पर नेपालको पौराणिककालसम्म पुग्न सक्छौं । काठमाडौं उपत्यकाको उत्पत्तिबारे विभिन्न पौराणिक साहित्यका आआफ्नै दाबी छन् । प्रारम्भिक लिच्छविकालको मानिने कीर्तिपुरको सप्तमातृका, चांगुको सप्तमातृका, पाटन च्यासलहिटीको गजलक्ष्मी, बल्खुका सप्तमातृका, हौगलबहालको मातृकालगायतका मूर्तिहरूले नेपालमा शाक्त दर्शनको अति प्राचीन परम्परालाई अभिलेख्य साक्षले प्रमाणित गरेका छन् । लिच्छविकालका थुप्रै अभिलेख्य तथा मूर्ति साक्षहरूको अध्ययनबाट नेपालमा शाक्त पूजाको परम्परा र त्यसले सामाजिक जीवनमा पारेको प्रभाव जान्न सकिन्छ । मानदेवकी छोरी विजयवतीले पलाञ्चोक भगवतीको मूर्ति स्थापना गरी शिलालेख पनि राख्न लगाएकी थिइन् । यस आधारबाट विजयवतीको अरू विशेष विषय थाहा पाउन नसके पनि त्यस समयमा शाक्त सम्प्रदाय लोकप्रिय थियो भन्ने थाहा हुन्छ । अंशुवर्माको हाँडीगाउँमा अवस्थित संवत् ३१ को अभिलेखमा षष्ठी देवी मन्दिरका लागि केही रकमको व्यवस्था गरेको वर्णन छ । प्राचीन नेपालको धार्मिक सम्प्रदायमा शाक्त धर्मको अस्तित्वबारे लिच्छविकालीन मुद्राहरूबाट पनि थाहा हुन्छ । त्यसकालमा शाक्त सम्प्रदायको विकास भएको तथ्यलाई मुद्रामा अंकित गरिएका देवी प्रतिमा तथा सिंहाकृतिले प्रष्ट्याएको छ । मल्लकालमा आएर नेपाली समाजमा शाक्त धर्म र दर्शनले व्यापकता पाएको देखिन्छ । सबैभन्दा मुख्य त गुणकामदेवले कान्तिपुर सहरको स्थापना गरेको विषय मननीय छ । भाषा वंशावलीअनुसार यिनले श्मशानाघाट बनाएर (पूर्णवती) खड्गाकार यस कान्तिपुर सहरलाई कान्तिश्वर महादेवको नामले कान्तिपुर नामांकरण गरेलगायतको वर्णन छ । भाषा वंशावलीमा यिनले कान्तिपुर सहर बसाइबीचमा चण्डेश्वरी, पूर्वमा लुमडी, पश्चिममा नवदुर्गा कंकेश्वरी र दक्षिणपट्टी देशको रक्षार्थ मुख्य क्षेत्रपाल, पचली भैरव, उत्तरतिर इन्द्रायणी, मनमैजु पीठ र विजयेश्वरी पनि स्थापना गरे भनिएको छ । मल्लकालका राजाहरू प्रायः शैव र शाक्त सम्प्रदायका अनुयायी हुन्थे । रानी देवलदेवीले तुलजा भवानीलाई काठमाडौंमा स्थापित गरेकी थिइन । मल्लकालका प्रतापी राजा जयस्थिति मल्ल मानेश्वरीका परमभक्त थिए । उनले श्री मानेश्वरीवरलब्धप्रसाद उपाधि लिएका थिए । यसैताका कंकेश्वरी भगवती पनि निकै प्रख्यात थिइन् । नेपाल संवत् ५७ तिरका फर्पिङ भेकका स्थानीय शासक जयजैत्रसिंह देवले श्री श्रीभंकेश्वरीवरलब्धप्रसाद उपाधि लिएका थिए । शाहकालमा आएर भने शाहकालीन राजाहरूले शक्ति पीठमा पूजा गर्ने र पञ्चवलि दिनेलगायतका कार्यमा समाहित हुँ शाक्त दर्शन र त्यसको पूजा परम्परालाई अंगीकार गरेको देखिन्छ । शक्तिपूजाको परम्परामा कुमारी पूजाको पनि विशेष स्थान छ । कन्याकुमारीलाई जीवित देवीको रूपमा पूजा गर्ने यहाँको नेवारी समाजमा अझै पनि प्रचलनमा छ । वास्तवमा हाम्रा पूर्वजहरूको चिन्तन र मनन्बाट नै धर्म र संस्कृतिका दार्शनिक पक्षहरूका विकास भएको पाइन्छ । अदृश्य शक्तिलाई उपासना गर्ने क्रममा नै बहुदेववादको अवधारणाले ठाउँ पाएको देखिन्छ । आदि प्रकृतिरूपा शक्तिको मान्यता र दार्शनिक पक्षले शक्ति र शिवको एकात्मकताको प्रतिस्थापन गरेपछि हिन्दु समाजमा शक्तिको विशेष महत्व बढ्दै गएको देखिन्छ । यसमा सांख्य दर्शनको चिन्तन परम्पराले निकै बल दिएको देखिन्छ । देवीदेवता र प्राणी मात्रलाई जन्म दिई शक्तिको सञ्चार गर्ने हुनाले महिमामयी शक्तिलाई प्रकृति भनी स्वतन्त्र रूपमा कल्पना गरिएको हो । तन्त्रमन्त्रमा विश्वास राख्नु शाक्त अनुयायीहरूको प्रमुख विशेषता हो । यस मार्गका अनुयायीहरूलाई कौल भनिन्छ । कौलहरू स्त्रीरूप ईश्वरलाई नै एकमात्र परमेश्वर मान्दछन् । नौवटा योनीहरूको बीच एक योनीको चित्र बनाई त्यसको पूजा गर्नु कौलहरूको लागि आवश्यक छ । केही थरी कौलहरू जीवित नारीकै योनीको पूजा गर्दछन् तर हाल भने यो प्रचलन हटिसकेको छ । नेपालमा शक्तिपूजाको परम्परामा अष्टमातृकाको पनि पूजा गरिँदै आएको पाइन्छ । खासगरी ब्रम्हायणी, वैष्णवी, महेश्वरी, एन्द्री, कौमारी, वाराही, चामुण्डा र महालक्ष्मी अष्टमातृकाअन्तर्गत पर्दछन् । काली, तारा, षोडसी, भुवनेश्वरी, भैरवी, छिन्नमस्ता, धुमावती, बगला, कमला र मातांगीलगायतका दशमहाविद्याको पूजा अर्चना गर्ने परमपरा खासगरी ललितपुरमा रहेको देखिन्छ । शाक्त धार्मिक सम्प्रदायमा नवदुर्गाको महत्व छ । नवदुर्गा वा भगवती दुर्गा वा कालीका नौवटा रूपहरू जस्तो शैलपुत्री, ब्रम्हचारिणी, चन्द्रघन्टा, कुस्माण्डा, स्कन्दमाता, कात्यानी, कालरात्री, महागौरी र सिद्धिदात्रीको पूजा विभिन्न शक्तिपीठहरूमा गरिन्छ । अर्धचन्द्र मुकुट धारण गर्ने सिंहबाहिने उर्वरताकी देवी दुर्गा हुन् । शक्ति तत्व सृष्टि तत्वभित्रको मूल तत्व मानिने ऊर्जा हो । बिनाशक्ति भौतिक तत्व जड हुन्छ । चैतन्य शक्तिरूपाद्वारा नै प्रकृति जीवन्त छिन् । हाम्रा दर्शन शास्त्रले चैतन्यरूपा प्रकृतिबिनाको पुरुषतत्व जड मानेको छ । अद्वैत वेदान्तले ब्रम्हसिद्धिले गर्दा माया तत्वको आ श्रय लिनु अनिवार्य हुन्छ र सृष्टिको क्रमलाई व्याख्या गर्दा निर्गुण ब्रम्ह पनि सगुणमा रूपान्तरित हुनु पर्दछ । द्रव्य जगतकी आदिकारण बनेकी मूल प्रकृतिको विशिष्टतालाई कुनै न कूनै रूपमा स्वीकार गर्नै पर्दछ । नेपालीहरूको महान् चाड दसंै शाक्त दर्शनको पृष्ठभूमिमा मनाउँदै आएको पाइन्छ । असत्यमाथि सत्यको विजयको प्रतीकको रूपमा मानिने दसैं शक्तिरूपा भगवतीले अत्याचारी दानवलाई वध गरेको खुसीमा मनाइन्छ । धन्यधान्यले सुशोभित शरद ऋतुमा मनाइने दसैंले नेपालीहरूको जातीय एकतालाई एकसूत्रमा बाँध्ने कार्य गरेको छ । यसभित्रको दार्शनिक तत्वलाई अन्वेषण गर्दा प्रकृतिको सृृष्टिधर्मितालाई उजागर गरेको छ । शैवदर्शनको तान्त्रिक परम्परामा अ र हं ले प्रकृति र पुरुषको सम्बन्धलाई व्यक्त गर्दछ । अ भनेको स्त्री र हं भनेको पुरुष हो । अ र हं को संयोजन र वियोजन अर्थात् अहंकारबाट नै सृष्टिको सिर्जना र विनाश हुन्छ भन्ने दार्शनिक मान्यता छ । बौद्ध दर्शनको बज्रयानी परम्परामा प्रज्ञोपाय अर्थात शून्यता र करुणाको दर्शनलाई यता शाक्त दर्शनबाट हेर्न सकिन्छ भने अर्कोतिर फ्रायडिय मतमा इड, इगो र सुपर इगो अर्थात् मस्तिष्कको यो अवस्थालाई प्रकृतिको सौम्य, उग्र र कामरूपबाट पनि हेर्न सकिन्छ । यिनै सकारात्मक र नकारात्मक अर्थात् स्त्री तत्व र पुरुषतत्वको संयोजन र वियोजनबाट नै सृष्टि र प्रलय हुन्छ भन्ने दार्शनिक मान्यता छ ।"
स्थानीय तह पुनर्संरचनामा रडाको,"बझाङका स्थानीय विकास अधिकारी प्रेमराज गिरी निष्कर्षबिनाको स्थानीय तह पुनर्संरचना प्रतिवेदन लिएर काठमाडौं आएका छन् । स्थानीय तह पुनर्संरचना प्राविधिक सहयोग समितिका प्रमुखका रूपमा जिल्लामा साउन ८ गतेदेखि गरेको प्रयासका बाबजुद निष्कर्ष ननिस्किएपछि उनी राजधानीमै सहमति जुटाउने प्रयासमा छन् । अन्तिममा जिल्लास्तरीय परामर्श गोष्ठीमा सहमति जुटेन, अहिले पनि माननीयज्यूहरूसँग छलफलमा छु, पोखरा स्थायी घर भएका गिरीले भने, जिल्लास्तरीय गोष्ठीमा जिल्लाका पाँचमध्ये चारजना सांसदज्यूहरू पनि केन्द्रबाट जानुभो तर सहमति जुट्न झन् गाह्रो भो । स्थानीय विकास अधिकारी गिरीले दलहरूको कार्यदल बनाएर काम अघि बढाएका थिए । स्थानीय नेताकार्यकर्ताको तहमा छलफल गर्दा खासै विमति थिएन तर केन्द्रीय नेताहरूको तहमा नै सहमति जुट्न सकेन । तल त ठीकै थियो, जिल्लास्तरीय गोष्ठीमा पुगेपछि कुरा बिग्रियो । केन्द्रीय नेताहरू अलि दूरदृष्टि राख्ने भएर होला उनले व्यंग्य गरे, नेताको चीलदृष्टि हुन्छ नि । गिरीले भने, यो अलि जटिल नै विषय पनि हो । निरन्तर चलिरहेकोबाट नयाँ प्रणालीमा जाँदा अलि अप्ठेरो पनि हुन्छ नि ! गाउँपालिका, नगरपालिका तथा विशेष, संरक्षित वा स्वायत्त क्षेत्रको संख्या तथा सिमाना निर्धारण आयोग ले जिल्लाभित्र बन्न सक्ने स्थानीय तहको अधिकतम संख्या बझाङका लागि आठमात्र निर्धारण गरेको थियो तर जिल्लामा छलफल गर्दा ११ वटाको माग भयो । यो संख्या प्राविधिक समितिले स्वीकार्न नसक्ने गिरीले बताए । बझाङको काँडा गाविसको मात्रै एक हजार चार सय ६७ वर्ग किलोमिटर क्षेत्रफल छ, यसलाई छुट्टै गाउँपालिकाको माग भएको छ, उनले भने । गिरीले काँडालाई एउटा गाउँपालिका बनाई अन्य आठ गाउँपालिका बनाउने गरी सहमति जुटाउने प्रयासमा रहेको जानकारी दिए । झापाका स्थानीय विकास अधिकारी खेम ओझा पनि बुधबारै जिल्लामा ११ वटा स्थानीय सरकार हुने निष्कर्षसहितको प्रतिवेदनसहित आयोगका अध्यक्ष बालानन्द पौडेलकहाँ पुगेका थिए । लखनपुरलाई दमकमा जोड्ने विषयमा अलिकति असहमति भयो । अरू दलको सहमति भए पनि राप्रपा नेपालले असहमति जनायो, ओझाले भने । अहिले जिल्लाजिल्लामा स्थानीय विकास अधिकारी प्रमुख रहेको स्थानीयतह पुनर्संरचना प्राविधिक सहयोग समिति ले गाउँपालिका र नगरपालिकाको संख्यासीमा निर्धारण गर्ने काम जारी राखेको छ । बुधबारसम्म ३१ जिल्लाबाट प्रतिवेदन प्राप्त भएको आयोगका अध्यक्ष पूर्वसचिव बालानन्द पौडेलले जानकारी दिए । आयोगमा प्राप्त प्रतिवेदनहरूमा पनि कतिपयमा चार वटासम्म विकल्पहरू दिइएको छ । ती प्रतिवेदन निर्माणका क्रममा कतिपयमा हात हालाहालसम्म भएका छन् । रोल्पामा माओवादी केन्द्रका जिल्ला अध्यक्ष सुरेन्द्र घर्तीमगर (ध्रुव) ले भदौ १९ गतेले प्राविधिक समितिको माइन्युट नै च्यातिदिए । म्याग्दीबाट चारवटा विकल्पसहित प्रतिवेदन पठाइएको छ । आयोगले इलामलाई आठ क्लस्टर बनाउने मापदण्ड तोके पनि त्यहाँ स्थानीय तहका लागि १० क्लस्टर बनाउने राजनीतिक सहमति भएको छ । भोजपुरमा राजनीतिक दलका प्रतिनिधिले प्रतिवेदनमा हस्ताक्षर नै गरेका छैनन् । मधेसी मोर्चाको विरोधका कारण प्रदेश नम्बर २ का पर्सादेखि सप्तरीसम्मका आठ जल्लामध्ये चारवटामा कामै सुरु भएको छैन । प्रदेश नं ५ का नवलपरासीदेखि बर्दियाका तराईमधेसका जिल्लाहरूबाट पनि प्रतिवेदन आयोगमा आइसकेको छैन । बारामा पनि काम सुरु गर्न लागेका थिए, हाम्रो विरोधपछि रोकिएको छ, तराईमधेस लोकतान्त्रिक पार्टीका महामन्त्री जितेन्द्र सोनारले भने । काम अघि बढेका पहाडी जिल्लामा असन्तुष्टि तीव्र छ । आयोगमा डेलिगेसन र ज्ञापनपत्र बुझाउनेको ताँती छ । यस्तै ज्ञापनपत्र बोकेर काठमाडौं पुगेका छन् पहाडकी रानी भनिने तनहुँको बन्दीपुरवासीको एक समूह । राप्रपा केन्द्रीय सदस्य गोवद्र्धन भट्टराईको संयोजकत्वमा बन्दीपुर नगरपालिका पुनर्संरचनासम्बन्धी कार्यदल गठन गरी कांग्रेस, एमाले, एमाओवादीलगायत सबै दलका नगर समिति अध्यक्षहरू सदस्य रहेको उक्त समूहको मागबारे संयोजक भट्टराईले भने, पुनर्संरचनामा नगरपालिकाको केन्द्र सार्ने कोसिस भएको छ । नयाँ संरचनामा बन्ने नगरपालिका वा गाउँपालिका जे भए पनि को नाम र केन्द्र बन्दीपुर नै हुनुपर्छ । भट्टराईले आयोगका अध्यक्षलाई भेटेर बन्दीपुरमा धरमपानी गाविस सिंगै र केशवटारका १, ८, ९ वडा र देउरालीका ४, ५, ८, ९ वडा मिलाएर एउटा स्थानीय तह बनाउनुपर्ने माग राखे । आयोगमा बुधबारै सिन्धुपाल्चोकको डेलिगेसन पनि आइपुगेर छलफल गरिरहेको थियो । सबैको माग उस्तै थियो गाउँ वा नगरपालिकाको केन्द्र यो हुनुपर्यो, यी क्षेत्र समेटेर स्थानीय तह बनाइनुपयो । आयोगका पदाधिकारीले नियमित रूपमा यस्ता डेलिगेसनसँग छलफल गर्ने र ज्ञापनपत्र लिने गरेका छन् । आयोगका अध्यक्ष बालानन्द पौडेलले भने, हामीले कार्यसर्त र कार्यविधि बनाइदिएका छौं । स्थानीय तहको पुनर्संरचनाको काम प्राविधिक सहयोग समितिले स्थानीय तहमा छलफल गरेर निर्धारण गर्ने हो । स्थानीय निकाय हैन स्थानीय तह एक वर्षअघि जारी भएको नयाँ संविधानले राज्यको संरचनामा आमूल परिवर्तन गरेको छ । एकात्मक राज्य संघीयतामा गएको छ । नयाँ संविधानले राज्यलाई तीन तहमा पुनर्संरचना गरेको छ संघ, प्रदेश र स्थानीय तहमा । त्यसैअनुसार संघीय (केन्द्रीय) सरकार, प्रदेश सरकार र स्थानीय सरकार हुने व्यवस्था भयो । संघ, प्रदेश र स्थानीय तहले गर्ने कामको पनि संविधानले नै तोकेको छ । नयाँ संविधानअनुसारको स्थानीय तह हिजोको स्थानीय निकायजस्तो नभई स्वायत्त शासकीय अंग बनेको छ । स्थानीय तहमा पनि कार्यपालिका र व्यवस्थापिकाको बन्दोबस्त छ । संविधानको अनुसूची ८ ले स्थानीय अदालत, मेलमिलाप र मध्यस्थताको व्यवस्थापनको अधिकार सुनिश्चित गरी स्थानीय तहलाई सीमित न्यायिक अंगको रूपमा पनि परिकल्पना गरेको छ । स्थानीय तह पुनर्संरचना आयोगका अध्यक्ष बालानन्द पौडेलले नयाँ संविधानले स्थानीय तहलाई हिजोको स्थानीय निकायको स्थितिबाट माथि उठाई अधिकारसम्पन्न स्थानीय सरकारको रूपमा विकास गरेको बताए । भने, अब स्थानीय तहमा पनि केन्द्रीय सरकारमा जस्तै कार्यपालिका र व्यवस्थापिका पनि छ । त्यहाँ न्यायिक अधिकार पनि छ । संघ, प्रदेश र स्थानीय तह तीनै शासन गर्ने एकाइ हुन् । यी तीन तहका सरकार सहयोगी एकाइ हुन् । समन्वयको ढाँचा संविधानले बेग्लै व्यवस्था गरेको छ । आयोगका अध्यक्ष पौडेलले संविधानपूर्वको शासकीय स्वरूपमा सम्पूर्ण अधिकार केन्द्रमा निहित हुने उसकै निर्देशन र नियमनमा तल्ला संरचनाहरूले काम गर्ने गरेको स्पष्ट पारे । तर नयाँ संविधानले स्थानीय तहलाई अधिकारसम्पन्न बनाएको छ । हिजो सेवा दिने अंगका रूपमा रहेका स्थानीय निकाय अब आफैं शासकीय अधिकारसहितको राज्यकै एक तहको रूपमा स्थापित भएका छन् । पौडेलले भने, अब सेवा दिने इकाइ स्थानीय तह र प्रदेश बने । प्रदेशमा पनि शासकीय अधिकार दियो, स्थानीय तहमा पनि शासन गर्ने हैसियत दियो । यो आधारभूत परिवर्तन हो । पौडेलले संविधानको मर्मभित्र रहेर काम गरिरहेको बताए । उनले दलहरूले सहयोग गरेमा असोजभित्रै गाउँपालिका र नगरपालिकाको खाका दिन सक्ने बताए । संविधानको अनुसूची ८ मा स्थानीय तहको अधिकारको सूची व्यवस्था गरेको छ । उक्त सूचीअनुसार, जग्गाधनी पुर्जा वितरणदेखि एफएम सञ्चालन, १२ कक्षासम्मको शिक्षा, अस्पतालको स्वीकृति दिनेसम्मको अधिकार स्थानीय सरकारलाई दिएको छ । यसबाहेक मालपोत, सम्पत्तिकर, घरबहालकर, घरजग्गा रजिस्ट्रेसन शुल्क, सवारीकर, दण्डजरिवाना, सेवाशुल्क दस्तुरजस्ता कर उठाउने अधिकार पनि स्थानीय तहलाई दिएको छ । यसबाट देशमा उठ्ने कुल राजस्वको २० प्रतिशत राजश्व स्थानीय तहले आफैं उठाई खर्च गर्ने अनुमान छ । स्थानीय तहको लागि आवश्यक कानुन पनि स्थानीय व्यवस्थापिकाले नै बनाउने अधिकार संविधानले दिएको छ । अर्थात्, आयोगले निर्धारण गर्ने एकाइमा संविधानले दिएको क्षेत्राधिकारभित्र रहेर ऊ आफैंले शासन सञ्चालन गर्छ । शासनसत्तामा सर्वसाधारण जनताको पहुँच पुर्याउन र स्वशासनको अधिकार प्रत्याभूत गर्ने हो भने एउटा केन्द्रीय सत्ताको साटो सातवटा प्रदेशमा मात्र शासकीय अधिकार दिएर नपुग्ने भएकाले बढीभन्दा बढी शासकीय अधिकार र सेवाहरू स्थानीय तहमा पुर्याउने गरी राज्य पुनर्संरचना गरिएको आयोगका पदाधिकारीहरूको बुझाइ छ । गाउँ र नगरपालिकाको मापदण्ड एक वर्षअघि असोज ३ गते जारी संविधानको धारा २९५ (३) ले गाउँपालिका र नगरपालिका, विशेष, संरक्षित वा स्वायत्त क्षेत्रको संख्या तथा सीमा निर्धारण आयोग को व्यवस्था गरेको हो । संविधान जारी भएको ६ महिनाभित्र आयोग गठन गर्नुपर्ने र आयोगले एक वर्षभित्र काम सक्नुपर्नेछ । त्यसै व्यवस्थाअनुसार २०७३ चैत २ गते गठित आयोगले ६ महिना पूरा गरिसकेको छ । आयोगको मुख्य काम गाउँपालिका, नगरपालिका, विशेष क्षेत्र र स्वायत्त क्षेत्रको संख्या र सीमा निर्धारण गर्ने हो । काठमाडौं उपत्यका र राजधानी काठमाडौंको एकीकृत समन्वयात्मक विकासको ढाँचा कस्तो हुने भन्ने सुझाव दिन पनि आयोगलाई तोकेको छ । संघ, प्रदेश र स्थानीय तहबीचको समन्वय र सहयोगको ढाँचा, कर्मचारीको संरचना, वित्तीय बन्दोबस्तसम्बन्धी व्यवस्था, यी सबै कस्तो हुने भन्ने आयोगले सिफारिस गर्छ अध्यक्ष पौडलेले बताए । उनले स्थानीय तहसंख्या र सीमा आयोगले निर्धारण गर्ने र बाँकी सिफारिस गर्ने जानकारी गराए । आयोगले गाउँपालिका र नगरपालिका लागि आवश्यक भूगोल, जनसंख्या, त्यस क्षेत्रको आम्दानी र उपलब्ध सेवासुविधाको मापदण्ड तोकेको छ । मापदण्डअनुसार, हिमाली क्षेत्रका जिल्लाको हिमाली भूभागमा गाउँपालिकाका लागि १५ हजार र नगरपालिकाका लागि २० हजार जनसंख्या तोकेको छ भने ती जिल्लाको पहाडी भूभागमा भने गाउँपालिका हुन क्रमशः २५ र ३५ हजार जनसंख्या हुनुपर्छ । पहाडी र भित्री मधेसका जिल्लाको पहाडी भूभागमा गाउँपालिकाका लागि २५ हजार, नगरपालिकाका लागि ३५ हजार न्यूनतम सीमा तोकेको छ । भित्री मधेसको समथर भूभाग र तराईमा गाउँपालिकाका लागि कम्तीमा ५० हजार र नगरका लागि ७५ हजार जनसंख्या तोकेको छ । उपमहानगर हुन डेढ लाख र महानगर हुन तीन लाख जनसंख्याको बसोबास हुनुपर्ने न्यूनतम सीमा तोकेको छ । पहाडी जिल्लाका सदरमुकाम हुने नगरपालिकामा ४५ हजार, काठमाडौं उपत्यका तथा तराई र भित्रीमधेसका जिल्ला सदरमुकामका नगरपालिकामा भने ९५ हजार जनसंख्या तोकेको छ । सम्भव भएसम्म जातीय, भाषिक, संस्कृतिक बसोबासहरू एकै इकाइमा पर्ने गरी विधि अपनाएको आयोगले गाउँपालिकामा कम्तीमा पाँच र बढीमा २१ वटासम्म वडा तथा नगरपालिकामा कम्तीमा नौ र बढीमा ३५ वडासम्म हुन सक्ने व्यवस्था गरेको छ । गाउँपालिकामा कम्तीमा तीनवटा र नगरमा पाँचवटा बजार केन्द्र हुनुपर्ने पनि आयोगले तोकेको छ । गाउँपालिकामा कम्तीमा एउटा १२ कक्षासम्मको विद्यालय, नगरमा स्नातक क्याम्पस र उपमहानगरमा स्नातकोत्तर तहको क्याम्पस हुनुपर्ने पनि उल्लेख छ । यो मापदण्ड नपुग्ने हिमाली जिल्लाका लागि अपवादका रूपमा व्यवस्था पनि गरिएको छ जस्तैः हिमाली जिल्लामा कम्तीमा तीनवटा स्थानीय तह हुनुपर्ने पनि उल्लेख छ । यसै मापदण्डका आधारमा आयोगले गाउँपालिका, नगर, उपमहानगर र महानगरपालिका गरी पाँच सय ६५ वटा स्थानीय तहको खाका पनि प्रस्तुत गरेको छ । आयोगका अध्यक्ष पौडेलले केही थपघट भए पनि यो संख्यामा धेरै ठूलो अन्तर नआउने बताए । यसै मापदण्डका आधारमा जिल्ला तहमा प्राविधिक सहयोग समितिले काम गरिरहेको छ । वास्तवमा स्थानीय तहको निर्धारण गर्ने काम प्राविधिक समितिको हो । त्यहाँबाट आएको प्रतिवेदनका आधारमा आयोगले निर्णय गर्छ, उनले भने । दलहरू विभाजित संवैधानिक आयोगले काम गरिरहेको छ तर प्रमुख दलहरूबीच भने मतभेद कायम छ । अझ कतिपय दलभित्र त आयोगबारे नै मतभेद छ । आयोग गठनका बेला सरकारमा सहभागी एमाले र एमाओवादी भने आयोगले गरेको कामप्रति सहमत छन् । एमाले युवानेता रवीन्द्र अधिकारी स्थानीय तहको निर्धारण थपघट नभई पुनर्संरचना भएकोले आर्थिक रूपमा सक्षम, सेवा दिन सक्ने हुनुपर्ने बताउँछन् । उनले भने, संख्या एकडेढ सय तलमाथि हुन सक्ला तर संविधानअनुसार गठित यो आयोगको अवधारणामा हामी सहमत छौं । एमाओवादी वरिष्ठ नेता नारायणकाजी श्रेष्ठले पनि संविधानको प्रावधानअनुसार गठित आयोग सैद्धान्तिक हिसाबले ठीक भएको बताए । प्राविधिक हिसाबले कहीँ संख्यासीमा हेरफेर गर्नुपर्ने होला तर संविधान कार्यान्वयन अहिलेको पहिलो सर्त हो । श्रेष्ठले जनताले अधिकार उपभोग गर्न पाउने गरी स्थानीय तह बन्नुपर्ने बताए । उनले संविधानले बन्दोबस्त गरे अनुरूप नै स्थानीय तह बनाउनुपर्नेमा जोड दिए । भने, संविधानले नै प्रष्ट व्यवस्था गरिसकेको अवस्थामा अहिले फेरि प्रदेशले स्थानीय तह बनाउने भन्ने तर्क गर्नुको औचित्य छैन । निर्माण भएका स्थानीय तहलाई परिचालन गर्ने चाहिँ प्रदेशले हो । श्रेष्ठले संख्या स्थानीय तहको संख्या भने केही बढाउनुपर्ने बताए । संसद्को सबैभन्दा ठूलो दल कांग्रेस नेता शेखर कोइराला भने संविधान निर्माण गर्दा नै स्थानीय तहलाई अहिले गर्नै नसक्ने अधिकार दिएर गल्ती भएको बताउँछन् । पाठ्यक्रम बनाउने र कानुन बनाउनेसम्म अधिकार स्थानीय तहलाई दिएको छ, उनले भने, २०३० वर्षपछि अर्को पुस्ताले त भन्न सक्दिनँ, अहिलेको स्थानीय तहले यो क्षमता राख्दैन । उनले कुनै स्थानीय सरकारले आफ्नो गाउँपालिकाका लागि मात्र पाठ्यक्रम बनाउने वा अर्को स्थानीय तहसँग बाझ्ने गरी छुट्टै कानुन बनायो भने अप्ठेरो पर्ने बताए । कोइरालाले हिमालपहाडमा तीन सय ७७ वटा र मधेसमा एक सय ८८ वटा स्थानीय तह बनाएर जनसंख्याको प्रतिनिधित्व हुन नसक्ने बताए । तराईमधेसमा पनि तीन सयदेखि तीन सय २० सम्मका स्थानीय तह बनाउनुपर्छ, नत्र राष्ट्रियसभामा तराई मधेसको प्रतिनिधित्व हुन सक्दैन उनले भने । उनले यस्तो गर्दा मधेसी दलहरूसँग पनि समझदारी निर्माण हुन सक्ने बताए । कोइरालाले भने, म मधेसी मोर्चासँग पनि सम्पर्कमा छु । यत्ति बनाउने हो भने चाहिँ मिल्न सक्छ । तराईमधेस लोकतान्त्रिक पार्टीका महामन्त्री जितेन्द्र सोनारले भने अहिले प्रस्तावित पाँच सय ६५ स्थानीय तहमा चुनाव गरिए आफूहरूले बहिष्कार गर्ने बताए । तराईमा एक सय ८८ मात्र भनेको छ, यो ४० प्रतिशत पनि हैन । ५१ प्रतिशत जनसंख्याको प्रतिनिधित्व सुनिश्चित हुनुपर्छ, उनले भने । महामन्त्री सोनार त आयोगले स्थानीय तह निर्धारण गर्नेमा नै असन्तुष्ट छन् । उनले भने, सम्पूर्ण स्थानीय तह प्रान्तको मातहत हुनुपर्छ । स्थानीय तहको निर्धारण गर्ने जिम्मा पनि प्रदेशलाई दिनुपर्छ भन्ने हाम्रो मान्यता हो । राप्रपा नेपालले पनि आयोगको कामप्रति असहमति जनाएको छ । आयोगका अध्यक्ष बालानन्द पौडेल पनि केही संख्या बढ्न सक्ने स्वीकार गर्छन् तर यो संख्या धेरै बढाउँदा आर्थिक स्रोतले धान्न नसक्ने उनले बताए । उनका अनुसार, नगरपालिकासहित पाँच सय ६५ स्थानीय सरकार, सातवटा प्रदेश सरकार र एउटा संघीय सरकार हुन्छन् । हरेकको संसद् भवन, कार्यकारीको कार्यालय आदि हुँदा खर्च बढ्छ । त्यसको लागि आयस्रोत बलियो चाहिन्छ । हामीले अहिलेको आयस्तर के छ भनेर पनि हेर्यौं । स्रोतमा नाटकीय हिसाबले बढोत्तरी हुने देखिँदैन पौडेलले भने, त्यसैले साधनस्रोतले एकदमै सीमा तोक्छ । उनका अनुसार, हालको आन्तरिक राजस्वले साधारण खर्च, तलबभत्ता, कार्यालय सञ्चालन धान्न पनि मुस्किल छ । पौडेल भन्छन्, हामीले खाने तलब पनि ऋण लिएर खानुपर्ने स्थिति आउन सक्छ । सडक, यातायात, सञ्चारको विकासपछिको सहज पहुँच हेर्दा १४ अञ्चल ७५ जिल्ला र करिब चार हजार गाविस बनाउँदाको समयसँग तुलना गर्दा पाँच सय ६५ पनि धेरै हो । यी धेरै सुगम इकाइ बन्छन् । यो पनि पढ्नुहोस् खर्चको हिसाबले पाँच सय ६५ धेरै हुन्छ"
पानीप्रती उत्तरदायी,"चार खर्ब ६० अर्ब वर्षअगाडि उत्पन्न भएको पृथ्वीमा ज्वालामुखी विस्फोट हुँदाको खरानीमात्र भएको मानिन्छ । पृथ्वी चिसो हुने क्रममा बाफ चिसो भएर पानी भएको मानिन्छ । पानी पृथ्वीको जीवको नसा, रूखको हाँगाजस्तै हो । पानीमा अग्ली, ब्याक्टेरिया हुँदै जीवहरूको उत्पन्न भएको हो । पृथ्वीमा ७१ प्रतिशत पानी र २९ प्रतिशत जमिनले ओगटेको छ । पृथ्वीमा भएको पानीमा ९६५ प्रतिशत समुद्रीय नुनिलो पानी छ, ३५ प्रतिशत पिउनयोग्य स्वच्छ पानी छ । पृथ्वीमा हुने पानीको मात्रा जहिले पनि स्थिर हुने गर्दछ । पृथ्वीमा मान्छेको जनसंख्या २०१६ मा लगभग सवा सात अर्ब भएको एक तथ्यांकले जनाउँछ । प्रत्येक मान्छेको शरीरमा ५७६० प्रतिशत पानी हुन्छ । जनसंख्या वृद्धिसँगै मानिसले उपभोग गर्ने खानाको मात्रामा पनि वृद्धि भएको छ । एउटा मान्छेले बिहान र बेलुका गरी दिनमा चार सय ग्राम अन्न सेवन गर्दछ । त्यस्तै बर्सेनि मासुको माग पनि बढी नै रहेको छ । उत्पादनको क्रममा एक किलोग्राम आलु उत्पादनको लागि एक सय लिटर, एक किलोग्राम धानको लागि चार हजार लिटर, एक किलोग्राम गाईको मासुको लागि १३ हजार लिटर अनुमानित पानी चाहिन्छ । उत्पादित अन्नको ५० प्रतिशत मासु उत्पादनको लागि प्रयोग गरिन्छ । सन् १९५० देखि माछा मार्ने काम भयो र बर्सेनि ८०१०० मेट्रिकटन एक वर्षमा मारिन्छ । चार भागको एक भागमा माछा मार्ने ठाउँमा माछाको हराउने सम्भावना बढेको छ । साधारणतया एक घनमिटर साधारण ढलानमा एक सय ७५ लिटर पानी चाहिन्छ । विश्वमा सन् १९५० भन्दा यता धेरै नै पूर्वाधारहरूको निर्माण भएको छ । उदाहरणको लागि चीनमा एक सय तलाभन्दा अग्ला गगनचुम्बी भवनहरू २० वर्ष यता बनेका छन् । सँगसँगै खनिजबाट तरल पदार्थको उत्खनन गर्ने काममा पनि पानीको अत्यधिक आवश्यकता पर्दछ । अर्कोतर्फ तीव्र गतिको विकासका कारण प्रदूषण पनि बढेको छ । जसका कारण विश्वको तापमानमा वृद्धि भइरहेको छ । जसले हिमालमा हिउँ पग्लिँदै गएको छ । गत ४० वर्षमा ४० प्रतिशतले हिमालको हिउँ पातलो भएको आँकडा छ । जसको कारण समुद्रको सतह बर्सेनि २० सेन्टिमिटर बढेको छ । समुद्र सतहमा भएका देश डुब्ने सम्भावना बढिरहेको छ भने त पिउनयोग्य शुद्ध पानीको स्रोत पनि कम हुँदैछ । संसारका दुई अर्ब मानिसहरू दैनिक जीवनयापन र कृषिको लागि हिमालबाट बग्ने पानीमा निर्भर छन् । एसिया महादेशमा हिमालबाट बगेका ठूला नदीहरू नै पानीको मुख्य स्रोत हुन् । संसारमा जनसंख्या वृद्धिसँगै खाद्यान्न तथा तरकारीको माग बढिरहेको छ, जसको लागि पानीको आवश्यकता बढिरहेको छ । ठूला सहरहरूमा तरकारी उत्पादन र औद्योगिक प्रयोजनका लागि लैजाँदा कतिपय ठूला नदीहरूसमेत सुकिरहेछन् । ती समुद्रसम्म पुग्नै पाउँदैनन् । सहरी विकास र यसबाट हुन गएको सिँचाइको अभावको कारण विश्वको ४० प्रतिशत कृषियोग्य जमिन अहिले बाँझो बनेको छ । प्रत्येक वर्ष एक करोड ३० लाख हेक्टर वनविनाश भइरहेछ । यसैगरी चार भागको एक भाग स्तनधारी, आठ प्रजातिमध्ये एक प्रजाति चरा, तीन भागमध्ये एक भाग जलचरहरू लोप हुने खतरामा पुगेका छन् । विभिन्न प्रजातिको लोप हुने दर प्राकृतिक नियमभन्दा एक हजार गुणाले बढिरहेछ । ब्रिटिस रिस्क कन्सल्टेन्सी फर्म म्यापलक्रफ्ले एक सय ६५ देशमा स्वच्छ पानीको सम्भार सम्बन्धमा गरेको अनुसन्धानले धेरैजसो एसियाली र अफ्रिकी मुलुकहरू पानीको गम्भीर समस्यामा रहेको देखाउँछ । भारत सबैभन्दा पानीको अभाव भएको देशको रूपमा देखिन थालेको छ । पछिल्लो ५० वर्षमा २१ करोड मुहानहरू भारतमा सुक्ने अवस्थामा छन् । अनि धेरैजसो ठाउँमा पानीको इनार झन् गहिरो खन्नुपर्ने अवस्था छ र पश्चिम भारतमा ३० प्रतिशत मुहानहरू सुकिसकेका छन् । संसारमा जनसंख्या वृद्धिसँगै खाद्यान्न तथा तरकारीको माग बढिरहेको छ, जसको लागि पानीको आवश्यकता बढिरहेको छ । ठूला सहरहरूमा तरकारी उत्पादन र औद्योगिक प्रयोजनका लागि लैजाँदा कतिपय ठूला नदीहरूसमेत सुकिरहेछन् । विश्वमा गरिबी मुलुकमा दैनिक पाँच हजार मानिसहरू अशुद्ध पानी पिउनका कारण मर्दछन् । एक अर्ब मानिसहरू शुद्ध पानी पिउनबाट वञ्चित छन् र लगभग एक अर्ब मानिसहरू भोकमारीको सिकार भएका छन् । वातावरणीय परिवर्तन मानिसको क्रियाकलापको कारण नै हो । हामीले विश्वलाई नै हाम्रो इच्छाअनुसार परिवर्तन गर्न खोज्नुको परिणाम हो । अब हामी एकएकजनाबाट नै गल्तीको सुधार खोजेनौं भने विश्वका सवा सात अर्ब मानिसको भार यो विश्वले बोक्न सक्दैन । अमेरिकाको न्युयोर्कमा वन संरक्षणको कामहरू भइरहेको छ । जुनबाट आउने पानीले उक्त सहरभरि पानीको आपूर्ति हुन्छ । त्यस्तै दक्षिण कोरियामा युद्धको कारण विनाश भएका वन अहिले सरकारकै पहलबाट पुनः संवद्र्धन संरक्षण भइरहेको छ । फलस्वरूप ६५ प्रतिशत वन संरक्षण भएको छ । यसैगरी कोस्टारिकाले सैनिकमा खर्च गर्नुको सट्टा आफ्नो प्राकृतिक स्रोत संरक्षणमा खर्च गरिरहेको पाइन्छ । प्राकृतिक न्याय भएपछिमात्रै वातावरण सन्तुलन हुन्छ । यसमा नै सबैको हित हुन्छ । अब हामी उत्तरदायी उपभोक्ता हुनुपर्छ । सोचौं कि हामीले खरिद गर्ने सामानहरू कहाँबाट आउँदछ र यसको प्रयोगबाट अरूलाई हानि हुन सक्ने बारेमा बुझ्नु जरुरी छ ।"
दलित जात होइन सीप हो,"चन्दननाथ माविमा कक्षा ६ मा अध्ययनरत थिएँ । दलित परिवार त्यसमा पनि विद्यार्थी भएको कारणले कहिल्यै पनि हुँदैन थियो । एक दिन बुवासँग अत्यन्तै अनुरोध गरेँ । बुवाले दुई रुपैया दिनु भयो । यो झन्डै २५ वर्षअघिको कुरा हो । भोकले सतायो र साथमा दुई रुपैयाँ भएको कारण चिया पसलमा छिरेँ । समोसा खाएँ । समोसा खाएपछि पानी तिर्खा लाग्यो । म बसेको टेबुलको जगमा पानी राखेको थियो । जगको पानी खाँदा साहुले देख्यो । जग छोइदियो भनेर तीनचार चड्कन गालामा हिर्कायो । त्यो दिन थियो, २०४७ चैत १९ गते । त्यो दिन म स्कुल नगई घर गएँ । गोविन्दले होटेलको पानी छोइदिएछ र साहुले पिट्यो । अनि ऊ स्कुलबाट भाग्यो भनेर स्कुलमा हल्लीखल्ली भएछ । साथीहरूले साँझपख त्यो खबर घरमा ल्याए । बुवाले बेस्सरी गालामा एक चड्कन लगाउनुभयो । त्यो दिन मेरा लागि अत्यन्तै दुःखद् भयो । मेरो सानैदेखिको डायरी लेख्ने बानी थियो । त्यो दिनको सबै घटना डायरीमा उतारँे । त्यही डायरीको सम्झनास्वरूप आज यो आलेख लेख्न पुगेँ। त्यसपछि मनमा कुराहरू खेल्न थाले । दलित के हो र के होइन भन्नेमा । हालसम्म पनि त्यसको बारेमा अध्ययन, अनुसन्धानमा तथ्यपरक अर्थ पाउन सकेको छैन । लामो समय नेपालको हिन्दु धर्मको बारेमा अध्ययन गरेँ । त्यसमा पनि खासै जातलाई छुट्याएको छैन । केवल वर्णन गरिएको छ । धर्म स्थापना र त्यसको विकसितरूपको बारेमा मात्र । विश्व दलितका विज्ञ भनेर चिनिएका डा अम्बेडकरको डकुमेन्टको १९२७ सिमोन कमिसन रिपोटमा पनि यति उल्लेख गरिएको छैन, भनिएको छ शूद्रबाट दलित जातको सुरुवात भएको र समाजबाट नै एउटा वर्गले अर्को वर्गलाई हेपीचेपी र आफ्नै स्वार्थको लागि सीपको आधारमा वर्ग छुट्याइए, पछि गएर जाति विभाजन भई अछूत मानी दलित वर्गीकृत गरिएको हो, भन्ने मात्र उल्लेख छ । मल्लहरूको इतिहासमा पनि जयपृथ्वीबहादुर मल्लको पालामा उनले सीपको आधारमा वर्ग विभाजन गरे । पछि समाजको विकसित रूपमा जात विभाजन भई दलित छुट्याएको भन्ने एक सय ६४ वर्ष पुरानो ताम्रापत्रमा उल्लेख गरेको पाइन्छ । राणाहरूको पालामा पनि जंगबहादुर राणाले १९१० मा राजपरिवारको लागि स्कुलको स्थापना गरे । तर दलितलाई शिक्षा दिनबाट वञ्चित गराएकै कारण झनै विभेद पायो भन्ने छ । त्यसैलाई निरन्तरता दिएको र खासै जातिको आधारमा भन्दा पनि बाईसे चौबीसेलाई एकीकरण गर्ने बेलामा दलित भनि चिनिएकाहरूबाट भएको सीपको प्रयोग गरी उनीहरूलाई मानव ढालको रूपमा प्रयोग गरेको पाइन्छ । जंगबहादुरको पत्थरघट्टाको लडाइँमा निधनपछि लेखिएको पौराणिक लेखमा उल्लेख गरिएको छ भने अर्कोतिर उनले त्यसबेला भनेका थिए रे ! मानव समाजमा सीप, कला र मौलिक ज्ञानले भरिपूर्ण यो समाजलाई माथि उठाउने केही गर्नुपर्नेमा जोड दिएका थिए रे (? ) तर व्यावहारमा भन्ने सिन्को भाँच्ने काम गरेनन् उनले केवल प्रयोगमात्र गरे । शिक्षाविद् डा विद्यानाथ कोइरालाले पनि जुन वर्गलाई शिक्षा, धार्मिक, सांस्कृतिक, सामाजिक र राजनीतिकरूपमा खासै स्थान र मौका नदिएको र केवल दलितलाई क्विनको रूपमा मात्र प्रयोग गरियो । हाल आएर त्यो दलित वर्गमा स्थापित भयो भनेर परिभाषित गरेका छन् । हाल सरकारले पनि दलितको वास्तविक परिभाषा दिएको पाइँदैन । छुवाछूतबाट मुक्त भएको कागजी पानामा लेखेको छ । कानुनी कारबाही पनि खासै गरेको छैन । भोट माग्ने बेलामा मात्र छुवाछूतका नारामा सीमित भई उनीहरूबाट फाइदा लिने काम मात्र गरिरहेका छन् नेताहरूले । अन्य विद्वानहरूले पनि दलित के हो भन्नेबारेमा खासै तथ्यपरक विश्लेषण गरेको पाइँदैन । केवल सबैको मुखबाट सुन्ने गरिन्छ । यो तल्लो र अछूत जात हो भनेर । उनीहरूबाट पानी चल्दैन भन्ने बुझाइमात्र छ । माथिका यी अध्ययनबाट मैले पनि दलित के हो र के होइन ? भन्ने बारेमा तीन सय जनामा ३३ वटा प्रश्न बनाई अध्ययन गरेको थिएँ । उनीहरूको निष्कर्ष यस्तो देखियो । दलित नै छुवाछूत हो भन्नेमा २१ प्रतिशत । शब्द दलित होइन आचरण दलित हो भन्नेमा ५५ प्रतिशत । मानव सबै एकै हुन् यो केवल कसैको फाइदाको लागिमात्र हो भन्नेमा ७१ प्रतिशत । यो हिन्दु धर्मले उपज हो भन्नेमा ११ प्रतिशत । कामको आधारमा जात छुट्याएको हो भन्नेमा १९ प्रतिशत । समाजले हेर्ने दृष्टिकोणमा ९१ प्रतिशत । दलित भनिने जाति माथि नउठेको हुनाले भन्नेमा ४४५ प्रतिशत । अशिक्षित समाजको कारणले जातीयविभेद भएको हो भन्नेमा ५७ प्रतिशत पाएँ । यी बुझाइबाट प्रष्ट हुन्छ कि समाज आजसम्म खासै रूपान्तरित भएको छैन । जस्ले जे बुझेका छन् त्यसैमा उनीहरू रहेका छन् । मेरो बुझाइमा दलित शब्द आफैंमा दलित होइन । कुनै पनि जात दलित हुँदैन । यो केवल वर्गगत रूपमा बोलिने शब्द हो । हामी दलित शब्द कसैका लागि पेवा होइन । यो एक प्रकारले जस्ले निजी काम गर्छ त्यो कामका लागि प्रयोग हुने हो । यो जातको शब्द भिकारी होइन कि कलाकैशलले भरिपूर्ण छ । मौलिक ज्ञानको खानी हो, जस्ले नेपालको पहिचान दिएको छ भन्ने हो । दलित जात होइन सीप हो, गरिबी होइन कि कर्ममा विश्वास गर्ने एक मेहनती मानव हो । परि श्रममा रमाउने र रगत पसिनासँग खेल्ने एक वर्ग वा समाज हो दलित ।"
रोनाल्डोभन्दा मेसी उत्कृष्ट खेलाडीः पेले,"काठमाडौंः अर्जेन्टिनाका लियोनल मेसी र पोर्चुगलका क्रिष्टियानो रोनाल्डो दुवै उत्कृष्ट खेलाडी हुन्, यसमा कुनै शंका छैन। तर, यी दुईमध्ये को उत्कृष्ट खेलाडी भन्नेमा भने सवैको मत एउटै छैन्। कोही मेसीलाई विश्वकै उत्कृष्ट खेलाडी भन्छन् भने कोहीले रोनाल्डोलाई। दुईमध्ये को उत्कृष्ट खेलाडी? भन्ने बहस विश्वभर नै छ। तर, महान फुटबलर पेलेले क्रिष्टियानो रोनाल्डोभन्दा लियोनल मेसीलाई नै उत्कृष्ट खेलाडी मान्छन्। उनले मेसीलाई उत्कृष्ट खेलाडी भन्नुमा केही कारण पनि छन्। उनले भनेका छन्,मेसी रोनाल्डोभन्दा धेरै पूर्ण खेलाडी हुन्। मैले केही खेलाडीका नाम उल्लेख गर्न सक्छु। तर, पछिल्लो १० देखि १५ वर्षमा धेरै राम्रा खेलाडी उत्पादन भएका छन्। मलाई लाग्छ मेसी यस्तो खेलाडी हो जसले पछिल्ला वर्षमा धेरै चर्चा कमाएको छ,पेलेले भने,हामीसँग धेरै राम्रा खेलाडी छन्। ति मध्ये मेसीभन्दा रोनाल्डो पछि छन्। मेसी संगठित खेलाडी हो, जसले धेरै गोल गरेको छ। क्रिष्टियानो रोनाल्डो ब्राजिलको रोनाल्डोजस्तै खेलाडी हो। ऊ राम्रो खेलाडी हो कुनै शंका छैन। तर, मेरा लागि मेसी राम्रो खेलाडी हो,पेलेले भनेका छन्।"
इरा र अर्नभ च्याम्पियन,"काठमाडौः नेपालकी इरा रावत र भारतका अर्नभ पठाङ्गेले केशा ग्रुप एएनएलटीए एसियन जुनियर टुर यू१४ र्याङकिङ टुर्नामेन्टअन्तर्गत सर्किट २ को पनि उपाधि जितेका छन् । एक साताअघि सम्पन्न सोही प्रतियोगिताको सर्किट १ मा पनि इरा र अर्नभ आआफ्नो स्पर्धामा पहिलो भएका थिए । सातदोबाटोस्थित टेनिस कोर्टमा शुक्रबार भएको गल्र्स सिंगल्स फाइनलमा इराले नेपालकै अभिलाषा विष्टलाई ६१, ६१ को सोझो सेटमा पराजित गरिन् । नेपालका प्रेरणा कोइराला तेस्रो र सलोनी तामाङ चौथो, भारतकी लक्षन्या विश्वनाथ पाँचौं तथा नेपालका अल्सा रेग्मी छैटौं, ईशा श्री शाह सातौं, स्नेहा यादव आठौं, रायना शाह नवौं र प्रियंका चौधरी दसौं स्थानमा रहे । केशा ग्रुपको मुख्य प्रायोजन तथा एसियाली टेनिस महासंघ (एटीएफ) को सहयोगमा अखिल नेपाल लनटेनिस संघद्वारा आयोजित प्रतियोगिताको ब्वाइज सिंगल्स उपाधि भिडन्तमा अर्नभले नेपालका सम्यकभूषण वज्राचार्यलाई ६१ , ६१ कै सीधा सेटमा हराए । नेपालका आदित सुवेदी तेस्रो र आर्यन गिरी चौथो, भारतका श्रीकान्त ठाकुर पाँचौं, नेपालका सहर्ष चन्द छैटौं, इभेक जोशी सातौं र ग्रिजेशमान श्रेष्ठ आठौं तथा भारतका शशिकान्त ठाकुर नवौं र एम्बिसयस गोल्डस्मिथ दसौं भए । यसअघि डबल्सको ब्वाइजमा भारतका अर्नभ पठाङ्गे र एम्बिसियस गोल्डस्मिथ तथा गल्र्समा नेपालकी प्रेरणा कोइराला र भारतकी लक्षन्या गोल्डस्मिथ पहिलो भएका थिए । सर्किट २ मा ब्वाइज र गल्र्समा समान १६१६ खेलाडीले सिंगल्सडबल्स गरी चार स्पर्धामा प्रतिस्पर्धा गरेका थिए । नेपाली लनटेनिसको इतिहासमै नेपालमा अन्तर्राष्ट्रिय प्रतियोगिता भएको पहिलो पटक भएको हो ।"
रोनाल्डोलाई पुरानै क्लब स्पोर्टिङ फर्काउन चाहन्छन् ब्रुनो,"काठमाडौंः पोर्चुगल तथा रियल मड्रिडका स्टार खेलाडी क्रिष्टियानो रोनाल्डोको बाल्यकालको क्लब हो पोर्चुगलको स्पोर्टिङ लिस्वन। रोनाल्डोले फुटबल स्पोर्टिङ क्लबबाटै खेल्न सुरु गरेका हुन्। म्यानचेस्टर युनाइटेड आउनुअघि रोनाल्डो स्पोर्टिङ क्लबबाटै फुटबल खेल्थे र सानै उमेरमा फर्गुसनको आँखामा परे। त्यसपछि फर्गुसनले आफ्नो क्लब म्यानचेस्टर युनाइटेडमा आवद्ध गराएका थिए। रोनाल्डोजस्तै नानी पनि स्पोर्टिङ क्लबकै उत्पादन हुन्। म्यानचेस्टर युनाइटेडमा केही वर्ष खेलेपछि पुरानै क्लब फर्केका थिए नानी। तर अहिले स्पेनिस क्लब भ्यालेन्सियासँग आबद्ध भएर स्पेन आएका छन्। स्पोर्टिङ लिस्वन क्लबका अध्यक्ष ब्रुनो कार्वाल्होले नानीजस्तै रोनाल्डो बाल्यकालको क्लबमा फर्केको हेर्न चाहेको बताएका छन्। रोनाल्डोको रियल मड्रिडसँगको सम्झौता सन् २०१८ सम्मको छ। त्यो सम्झौता सकिएपछि पनि उनलाई अन्य क्लबले आबद्ध गराउन चाहन्छन् तर, म उनी पुरानै क्लब फर्केको हेर्न चाहन्छु, ब्रुनोले भनेका छन्। उनले रोनाल्डो एक दिन अवश्य पनि स्पोर्टिङ क्लब फर्किने आशा समेत व्यक्त गरेका छन्। ब्रुनोले भनेका छन्,रोनाल्डोले फुटबलको करियर स्पोर्टिङबाटै अन्त्य गरोस्। त्यो मलाई हेर्न मन पर्छ। ऊ हाम्रा लागि विश्वकै राजदूत हो। हाम्रा विषयमा जहिले पनि राम्रो बोल्छ। ब्रुनोले रोनाल्डोलाई ल्याउन आफूले पहल पनि गरिरहेको बताएका छन्।"
एनआरटी शीर्षस्थानमा,काठमाडौः न्युरोड टिम (एनआरटी) ले सहिद स्मारक बी डिभिजन लिग फुटबलमा आफ्नो अपराजित यात्रा कायमै राखेको छ । शुक्रबार भएको खेलमा एनआरटीले नयाँ बस्ती क्लबलाई २१ गोलले हरायो । यो जितपछि एनआरटी अंकतालिकाको शीर्षस्थानमा कायमै छ । एनआरटी दोस्रो स्थानमा रहेको रानीपोखरी कर्नर टिम (आरसीटी) भन्दा दुई अंकले अगाडि छ । हल्चोक मैदानमा भएको खेलमा एनआरटीका राजकुमार घिसिङ र वीरेन्द्र थापाले एकएक गोल गरे । खेलमा सुरुवाती अग्रता भने नयाँ बस्तीले लिएको थियो । नयाँ बस्तीका रमेश घिसिङले २० औं मिनेटमा गोल गरेका थिए । तर राजकुमार घिसिङले ४३ औं मिनेटमा खेल बराबरीमा ल्याए । वीरेन्द्रले ६३ औं मिनेटमा गरेको गोल निर्णायक बन्यो । एनआरटीले सात खेलमा पाँच जित र दुई बराबरीको नतिजासहित १७ अंक जोडेको छ । दोस्रो स्थानमा रहेको आरसीटीले पनि अपराजित रहँदै सात खेलमा चार जित र तीन बराबरीको नतिजासहित १५ अंक बनाएको छ । तेस्रो स्थानमा रहेको श्रीकुमारी क्लबको सात खेलबाट १४ अंक छ । अर्को खेलमा खुमलटार क्लबले सामाजिकलाई ३२ गोलले हरायो । खुमलटारको जितमा सविरकुमार चौधरीले दुई र वीरेन थारूले एक गोल गरे । सामाजिकले दुई पटक अग्रता लिएर पनि जित हात पार्न सकेन । सामाजिकका भुवन बस्नेतले दुई गोल गरे । भुवनले २७ औं मिनेटमा टोलीलाई सुरुवाती अग्रता दिलाएका थिए । सविरले ३६ औं मिनेटमा खेल बराबरीमा ल्याएका थिए । भुवनले ४९ औं मिनेटमा सामाजिकलाई पुनः अग्रता दिलाएका थिए । तर वीरेनले ६० औं मिनेटमा पेनाल्टीमार्फत गोल गर्दै खेल बराबरीमा ल्याएका थिए । सविरले ८१ औं मिनेटमा गोल गरेपछि खुमलटारले खेलमा पहिलो पटक अग्रता लिएको थियो । खुमलटारले सात खेलबाट १० अंक जोडेको छ । समान खेलपछि सामाजिकको तीन अंकमात्र छ ।

शीर्षक,विवरण
अमूर्त संस्कृतिको संरक्षणमानेपाल,"साधारणतया जीवनयापन गर्ने पद्धतिलाई संस्कृति भनिन्छ । संस्कार, परिस्कार वा विशुद्ध सम्यक कृति वा चेतना भन्ने अर्थमा संस्कृतिको परिभाषालाई अथ्र्याइएको पाइन्छ । समाजशास्त्रीय, मानवशस्त्रीय अध्ययनमा संस्कृतिलाई अभिन्न अंगको रूपमा लिइन्छ । मानवशास्त्री र संस्कृतिकर्मीहरूले संस्कृतिलाई विभिन्न तरिकाले परिभाषित गरेका छन् । तर संस्कृतिसम्बन्धी सर्वमान्य परिभाषा गर्न सकिएको छैन । यद्यपि ईबी टेलरको संस्कृतिसम्बन्धी परिभाषालाई (मानवशास्त्रीय) मानविकी संकायहरूमा विशेष सन्दर्भ र स्रोतको रूपामा लिएको छ । मानिसको समग्र जीवनशैली समुदायबाट वैयक्तिकरूपमा आर्जन गर्ने सामाजिक तथा सांस्कृतिक विराशत, सोचाइ र अनुभूतिहरू र विश्वास गर्ने पद्धति, सामूहिकतामा र वास्तविकतामा व्यवहार गर्ने शैली, समुचित सिकाइको संग्रह, तत्कालीन समस्याहरूको विशेषीकृत रूप, अभिमुखीकरण, सिकिएका व्यवहारहरूको निर्देशनात्मक कार्यान्वयनका लागि अपनाइने संयन्त्र, बाह्य वातावरण र अन्य अनुकूलताको लागि अपनाइने पद्धति, इतिहासको वेग, गति र त्यसबाट उब्जिएका आशा र निराशा, उपमा वा मूल आसयको रूपमा आएका प्रतीक वा व्यवहारहरूको समग्र व्याख्यालाई संस्कृतिको परिभाषाभित्र समाविष्ट भएको पाइन्छ (क्लाइड क्लकहन) । नेपाल सरकारको राष्ट्रिय संस्कृति नीतिअनुसार समग्ररूपमा विवेकशील मानव जातिले आफ्नो ज्ञानसीप र क्षमताको उपयोग गरी निर्माण गरेका यावत् सिर्जना अनुरूपको जीवनशैली नै संस्कृति हो । संस्कृतिको भौतिक स्वरूपलाई सम्पदा भनिन्छ । भौतिक संस्कृति र सम्पदाको प्रमाणिकता र आधिकारिकताको संरक्षणको लागि सम्बद्ध निकायहरूबाट विशेष जोड दिएको पाइन्छ । तर सम्पदासँग जोडिएको अर्को महत्वपूर्ण पक्ष भनेको अमूर्त संस्कृति र त्यसको आयामहरूको अध्ययन हो तर यस पक्षको अध्ययनको लागि कम चासो दिएको पाइन्छ । सारतत्व यो हो कि भौतिक सम्पदाहरूको दिगो संरक्षणको लागि अमूर्त संस्कृतिको संरक्षण र त्यसको पुस्तागत हस्तान्तरण हुनै पर्छ । अमूर्त संस्कृतिको यसै महत्वलाई बुझेर त्यसको सिर्जनात्मक निरन्तरताको सुनिश्चितता गर्नै पर्छ । अमूर्त संस्कृति र सम्पदा हाम्रा अमूल्य निधि हुन् । तर बढ्दो सहरीकरण, परसंस्कृतिग्रहण, मानिसको व्यस्ततता, बसाइँसराइ र स्थानन्तरण, पश्चिमी संस्कृतिको प्रभाव र स्वसंस्कृतिप्रतिको उदासीनताको कारण हाम्रा अमूर्त भाषा र संस्कृतिहरू लोप हुने अवस्थामा पुगेका छन् । संस्कृतिको स्वरूपा अमूर्त नै हुन्छ । मानिसले मन मस्तिष्कमा दमित हर्ष, हाँसो, आँसु, कुण्ठा र विस्मात आदि भावाविव्यक्त गर्नको लागि अपनाउने क्रियाकलाप नै अमूर्त संस्कृति हुन् । आदिम मानवले आफ्नो इतिहासको अनेकौं गाथाहरूको कल्पना गरेको हुन्छ । त्यस ठाउँमा उसको आगमनको इतिहास र पुर्खाको वंशावलीलाई व्यख्या गर्ने क्रममा कल्पेका लोककथा, लोक आख्यान्न, श्रुति वा मौखिक परम्परामा आधारित काव्यमहाकाव्य, गीतिकथा, लोकनाटक, अभिनय र प्रतीकात्मक रूपमा प्रस्फुटित संगीत, नृत्य, गायन, परम्परागत उपचार पद्धति, उसको लौकिक र दार्शनिक दृष्टिकोण र चिन्तन, पर्व परम्परा र प्रहसन, संस्कार, जन्मेदेखि मृत्युपर्यन्तसम्मका धार्मिक, ऐतिहासिक तथा स्थानीय घटना र स्मरणहरूसमेत अमूर्त संस्कृतिका द्योतक हुन् । उल्लेखित आधारमा पर्थाजनित नृत्य, वाद्ययन्त्र वा काव्यात्मक गायनमार्फत अभ्यास र अभिव्यक्त भइरहने लोकव्यवहार, अभिव्यक्ति, ज्ञान, सीप र साधनाहरूको समष्टिगत अर्थमा अमूर्त संस्कृतिलाई बुझिन्छ । आफ्नो इतिहास, भाषा, जातीय र जनजातीय इतिहासको खोजी र हक अधिकारको प्राप्तिको लागि व्यापक छलफल भइरहेको यस परिप्रेक्षमा अमूर्त संस्कृतिको अध्ययन र अन्वेषणले विशेष योगदान पुर्याउने देखिन्छ । इतिहासको सम्झना र संग्रहण गर्ने मानव मस्तिष्क र सांस्कृतिक क्रियाकलापहरू नै यसका अवयवहरू हुन् । पहिलो र दोस्रो विश्वयुद्धपश्चात् सामाजिक सोच, चिन्तन र बौद्धिक जगत्मा व्यापक परिवर्तन आयो । कयौं ससाना राज्यहरू शक्तिशाली राज्यहरूको दासत्वबाट मुक्त हँदै स्वतन्त्र राज्यको रूपमा स्थापित हुन पुगे । स्वतन्त्र राष्ट्रको प्राप्तिको लागि अन्तर्राष्ट्रिय सम्बन्ध, अन्तर्राष्ट्रिय कानुन र मानवतावादी दर्शनले मात्र होइन भाषा, साहित्य, पर्व, परम्परा तथा आदिवासी र जात जनजातीय चेतनाले समेत प्रभावकारी भूमिका खेल्यो । विश्व बन्धुत्वको भावना, आपसी भाइचारा, सहअस्तित्वको सिद्धान्त र मानवतावादी भावनालाई अन्तर्राष्ट्रिय जगत्मा फैल्याउँदै अमन, चयन र शान्ति कायम राख्नको लागि संयुक्त राष्ट्रसंघ र युनेस्कोलगायतका अन्तर्राष्ट्रिय संस्थाहरूले प्रभावकारी भूमिका खेले । युद्धबाट प्रताडित विश्वमा अमनचयन र दीर्घकालीन शान्ति स्थापना गर्न र नवसृजित राष्ट्रहरूमा स्थायित्व प्रदान गर्न विभिन्न सन्धि र महासन्धिहरूलाई कार्यान्वयनमा ल्याइयो । विश्वयुद्धबाट क्षतिग्रस्त ऐतिहासिक, पुरातात्विक र सांस्कृतिक सम्पदाहरूको संरक्षण गर्नको लागि राष्ट्रिय अन्तर्राष्ट्रिय संघ र संस्थाहरू स्थापना भए । यस कार्यको लागि आवश्यक पर्ने ऐन, कानुन, बडापत्र, सन्धि र महासन्धिसमेत पारित भए । युनेस्कोले सन् २००३ मा अमूर्त सांस्कृतिक सम्पदा संरक्षण महासन्धिलाई अंगीकार गर्यो । यस महासन्धिले अमूर्त संस्कृतिको परिभाषा दिँदै लोक आख्यान्न, कथा, मिथक र त्यसका प्रतिनिधिहरू, सांस्कृतिक संवाहकको रूपमा रहेका भाषा, साहित्यसहितका मौखिक, अलिखित अभिनय र अभिव्यक्तिहरू, सामाजिक अभ्यास एवम् अनुष्ठान र प्रकृति एवं ब्रम्हाण्डसँग सम्बन्धित दार्शनिक दृष्टिकोणले समग्र समुच्चयलाई अमूर्त संस्कृतिको रूपमा स्वीकार गरेको छ । यस महासन्धिको प्रमुख उद्देश्य भनेको विश्वभरि छरिएर रहेका भाषा, साहित्य र अलिखित परम्पराको अभिलेखीकरण, अन्वेषण, अनुसन्धान र संवद्र्धन गरी भावी पुस्तालाई बचाएर राख्नु रहेको छ । नेपालमा वर्तमान समयमा अमूर्त संस्कृतिको संरक्षणको धारणा व्यापकरूपमा देखिएको छ ता पनि यससम्बन्धी सचेतना लिच्छविकालदेखि नै देखा परेको हो । लिच्छविकालका अभिलेखहरूमा राजा महाराजाहरूले मन्दिर मूर्तिको स्थापना गरी त्यससँग सम्बन्धित पूजाआजा, जात्रा, पर्व र परम्पराहरू मनाउनको लागि प्रशस्त मात्रामा जग्गादान गरेको देखिन्छ । अभिलेख्य प्रमाणअनुसार अर्चा गोष्ठी, वादित्र गोष्ठी, मल्लयुद्ध गोष्ठी र पाञ्चालीहरूले अमूर्त संस्कृति र सम्पदालाई जोगाउन अभिप्रेरित रहेको देखिन्छ । मल्लकालमा भौतिक सम्पदासँग अमूर्त पर्व र परम्पराहरू निकटतम् रूपमा जोडिएर सञ्चालित भएको पाइन्छ । पारम्परिक धार्मिक अनुष्ठान र जात्रापर्वको लागि राजा र राज्यहरूबीच अघोषित रूपमा प्रतिस्पर्धा चल्दथ्यो । शाहकालमा आएर पनि यस धारणामा कमी आएको पाइँदैन । सामान्यतया कुनै पनि विजित राष्ट्रमा विजय गर्ने राज्यले आफ्नो भाषा, साहित्य र संस्कृतिलाई जबर्जस्ती लादेको पाइन्छ । नेपालको इतिहासममा भने यस्तो परम्परा रहेको पाइँदैन । नेपालमा बसाइँ सरी आउने अनेकौं जाति प्रजाति हुन् वा यहाँ विजय प्राप्त गरी शासन गर्ने शासकहरू हुन्, ती यहीँको संस्कृतिमा घुलमिल भई नवीन सांस्कृतिक धारा अर्थात् नेपाली संस्कृतिको विकासमा योगदान दिएको देखिन्छ । पृथ्वीनारायण शाहले काठमाडौं खाल्डोमा विजय गरेपछि पनि यहीँका जात्रा, पर्व र परम्परालाई यथारूपमा सञ्चालन गर्न आदेश दिएको तथ्य उनकै दिव्योपदेशबाट प्रष्टिन्छ । राणाशासनकाल राजनीतिक परिदृश्य जति कठोर भए पनि धर्म र संस्कृति र सांस्कृतिक धरोहरहरूलाई संरक्षण गर्नुपर्नेमा जोड दिएको पाइन्छ । नेपाल बहुभाषिक, बहुसांस्कृतिक बहुजातीय र भौगोलिक विविधतापूर्ण देश हो । धर्म र संस्कृतिले यहाँ फल्ने र फुल्ने अवसर पाएकै छ । पर्यावरणीय विविधता अनुरूप नै यहाँको संस्कृतिले निश्चित आकार लिन पुगेको देखिन्छ । बहुलतामा आधारित यहाँको मूर्त, अमूर्त संस्कृतिले राष्ट्रिय एकताको निर्माणमा महत्वपूर्ण भूमिका खेलेका छन् । बहुलतामा आधारित यहाँको जाति, जनजाति र तिनका भाषा संस्कृति र मूर्त, अमूर्त परम्पराले एकैसाथ फल्ने र फुल्ने अवसर पाएकै छ । नेपालको संविधान २०७२ ले संस्कृतिसम्बन्धी हकलाई मौलिक हकको रूपमा स्थापित गरेको छ । यस हकले अमूर्त संस्कृतिको संरक्षणलाई परोक्षरूपले समेटद्छ । मूर्त सम्पदाहरूको संरक्षणको लागि प्राचीन स्मारक संरक्षण ऐन२०१३ ले प्रभावकारी भूमिका खेलेको छ । यद्यपि यो ऐन अमूर्त संस्कृतिको संरक्षणमा मौन देखिन्छ । नेपालको राष्ट्रिय संस्कृति नीति२०६७ मा अमूर्त संस्कृतिको संरक्षणसम्बन्धी व्यवस्था गरेको छ । नेपाल सरकारले अमूर्त संस्कृतिको संरक्षणसम्बन्धी अन्तर्राष्ट्रिय महासन्धिमा पक्ष राष्ट्रको रूपमा हस्तान्तरण गरेर यस क्षेत्रमा आफूलाई अन्तर्राष्ट्रिय जगत्मा उभ्याएको छ । निष्कर्ष अमूर्त संस्कृति र सम्पदा हाम्रा अमूल्य निधि हुन् । तर बढ्दो सहरीकरण, परसंस्कृतिग्रहण, मानिसको व्यस्ततता, बसाइँसराइ र स्थानन्तरण, पश्चिमी संस्कृतिको प्रभाव र स्वसंस्कृतिप्रतिको उदासीनताको कारण हाम्रा अमूर्त भाषा र संस्कृतिहरू लोप हुने अवस्थामा पुगेका छन् । यसको संरक्षणको लागि सम्बद्ध संस्कृतिका संवाहक, युवापुस्ता जुझारु रूपमा लाग्नुपर्ने अवस्था छ । सांस्कृतिक पहिचान र राजनैतिक अधिकार प्राप्तिको लागि महत्वपूर्ण आधार र पहिचानको रूपमा रहेको अमूर्त संस्कृति सम्पूर्ण नेपालीहरूको साझा सम्पत्ति हो । भूकम्पले क्षतिग्रस्त भौतिक सम्पदाहरूको संरक्षणको लागि सबैको ध्यान आकृष्ट भइरहेको अवस्थामा अमूर्त संस्कृति र सम्पदाको संरक्षणको लागि पनि हामी सबैका विशेष ध्यान जानै पर्ने आजको आवश्यकता हो ।"
सरकारको सञ्चार रणनीति,"प्रधानमन्त्री कार्यकारी प्रमुख रहेको नेपालमा प्रधानमन्त्री तथा मन्त्रिपरिषद्को सञ्चार रणनीति, कौशल र व्यवहारले महत्वपूर्ण अर्थ राख्छ । मन्त्रिपरिषद्बाट गरिने सञ्चारको मूल उद्देश्य सरकारले केकस्ता योजना बनाउँदैछ र अहिले के काम गर्दैछ भनी सरोकारवालालाई जानकारी दिनु र उनीहरूको समर्थन हासिल गर्नु हो । कुनै पनि प्रधानमन्त्री सर्वज्ञ हुँदैन, उसको सफलताका लागि विज्ञहरूको समूह खटेको हुन्छ । कसलाई कुन समयमा कति सूचना कस्तो स्वरूपमा दिनु पर्ने हो, त्यसको हेक्का प्रधानमन्त्री स्वयम् एवम् उनलाई सफल पार्ने जिम्मेवारी लिएर बसेकालाई हुनुपर्छ । तर, हाम्रो देशको सन्दर्भ अलि भिन्न छ । जनचाहना बुझ्ने र त्यसअनुसार काम गर्ने होइन कि आफ्नो स्वार्थअनुसार जनतामा नीतिनियम थोपर्न सरकार उद्यत् देखिन्छ । सूचना चुहाएर परीक्षण गर्ने वर्तमान सरकार अलोकप्रिय काम गर्न खोज्ने, सूचना चुहाएर परीक्षण गर्ने र त्यसो गर्न खोजेको होइन भन्दै पछि हट्ने गरेको देखिन्छ । यसलाई पुष्टि गर्ने अनेक घटना छन् । पहिलो, मधेसवादी राजनीति दलहरूले हिन्दी भाषालाई राष्ट्रिय सम्पर्क भाषा बनाउनुपर्छ भन्ने माग गरे । कतिपय नेताकार्यकर्ताले त्यसको पक्षमा सञ्चारमाध्यममा लेख प्रकाशन तथा अन्तर्वार्ता दिएर माहोल सिर्जना गर्ने काम गरे । हिन्दीलाई राष्ट्रिय भाषाको मान्यता दिने गरी संविधान संशोधनको मस्यौदामा राखिएको छ भन्ने हल्ला चल्यो वा चलाइयो । लगत्तै सरकारको चौतर्फी आलोचना भयो । धान्नै नसक्ने गरी विरोध हुन थालेपछि प्रधानमन्त्री र मन्त्रीहरू भन्न थाले, हामीले त्यसो भनेकै छैनौं । दोस्रो, अंगीकृत नागरिकलाई राज्यका प्रमुख पद दिने गरी भएको संविधान संशोधन मस्यौदाका केही पृष्ठ अस्वाभाविक रूपमा सार्वजनिक भए । उपप्रधानमन्त्री विमलेन्द्र निधिसहित मधेसी मोर्चाआबद्ध नेता कार्यकर्ताले यो मुद्दालाई काँध हाले । त्यसको झन् व्यापक विरोध भयो । प्रधानमन्त्रीको सञ्चार संयन्त्र प्रतिक्रियात्मक छ, रणनीतिक छैन । प्रधानमन्त्रीको आधिकारिक वेबसाइटभन्दा सीएमप्रचण्ड डटकम'मा प्रधानमन्त्रीका गतिविधिहरू अपडेट छन् । अनौपचारिक च्यानलहरूबाट सूचना चुहुने गरेको छ । सरकारले जे भन्छ, जनताको ठूलो हिस्साले त्यसलाई पत्याइरहेको अवस्था छैन । तीन हप्तासम्म सरकारका तर्फबाट न मन्त्री, न कर्मचारी, न कार्यकर्ता कसैले यसको प्रष्ट उत्तर दिएनन् । मंसिर ४ गते औषधि व्यवसायीहरूको कार्यक्रममा उपप्रधानमन्त्री निधिले उल्टै प्रतिप्रश्न गरे, अंगीकृतलाई राष्ट्रपतिप्रधानमन्त्री बनाउने कुरा कहाँबाट आयो ? ' उनले हिन्दी भाषालाई राष्ट्रिय भाषा बनाउने कुरै नभएको जिकिर गरे । तेस्रो, प्रधानमन्त्री प्रचण्डले बाबा रामदेवको पतञ्जली योगपीठको भ्रमण गरेलगत्तै नेपाल संस्कृत विश्वविद्यालयको दुई सय बिघा जग्गा दिने कुरा बाहिर आयो । प्रधानमन्त्री स्वयम्ले हस्तक्षेप गरेर फायल काठमाडौं लगेको र जग्गा दिने प्रक्रिया अन्तिम चरणमा पुगेको समाचार सार्वजनिक भयो । यस कार्यको चौतर्फी विरोध भयो । मंसिर १६ गते प्रधानमन्त्रीका स्वकीयसचिव प्रकाश दाहालले जग्गा दिनेसम्बन्धी कुरा पहिल्यै अस्वीकार गरिसकिएको बताएर विरोध साम्य पारे । उल्लिखित तीनै घटनाले सरकारको सञ्चारसम्बन्धी रणनीतिक चरित्रलाई पुष्टि गर्दछन् । सरकार व्यक्तिगत वा दलीय फाइदा हुने विषय छ भने वा कुनै अमुक तत्वले दबाब दिएमा वा कुनै स्वदेशी वा विदेशी तत्वलाई खुसी पार्नु छ भने जस्तोसुकै अलोकप्रिय निर्णय गर्न तयार छ । सर्वसाधारणले विरोध गर्छन् भन्ने पनि थाहा छ तर त्यो विरोध धान्न सकिन्छ कि सकिन्न भनेर एकएक गरी सूचना चुहाउने, सकेसम्म विरोधको सामना गर्ने र धान्नै नसकिने भएमा भनेकै छैन' वा हुँदै होइन' भन्ने । अहिलेको सरकारको सञ्चार रणनीति यही हो । नत्र देशभित्रका हरेक गतिविधिको तत्कालै जानकारी राख्नुपर्ने, कुनै पनि सार्वजनिक महत्वको विषयमा तत्कालै निर्णय गरी धारणा सार्वजनिक गर्नु पर्नेमा यो सरकार, यसका संयन्त्रहरू कानमा तेल हालेर किन बसिरहेका छन् ? बुझिसक्नु छैन । सरकारले समय घर्काएर जुन कुराको खण्डन गर्छ, उसले गर्न खोजेको त्यही हो भनेर बुझ्नु पर्छ । लोकप्रिय हुने होडबाजी प्रधानमन्त्रीको कार्यालयमा सञ्चार सचिवालय छ, प्रेस सल्लाहकार छन्, सहसचिव स्तरका सञ्चार प्रवक्ता छन् । प्रधानमन्त्रीको वेबसाइट छ, पीएमनेपाल' नामको ट्विटर अकाउन्ट छ । सर्वसाधारणको गुनासो सुन्ने र त्यसको प्रत्युत्तर दिने हेलो सरकार' पनि प्रधानमन्त्री कार्यालयअन्तर्गत नै पर्छ । तर, प्रधानमन्त्री कार्यालयमा सूचनाको व्यवस्थापन छरपष्ट अवस्थामा छ । प्रधानमन्त्रीका सूचना कुन च्यानलबाट सार्वजनिक हुन्छन्, त्यसको पत्तो हुँदैन । उदाहरणका लागि भारतको गोवामा सम्पन्न ब्रिक्स' सम्मेलनमा प्रचण्ड र चिनियाँ राष्ट्रपति अनौपचारिक वार्तालाप भइरहेको समयमा भारतका प्रधानमन्त्री आए र एकैछिन बसेको घटनालाई प्रधानमन्त्रीका स्वकीयसचिव प्रकाश दाहालले चीन, नेपाल र भारतबीच त्रिपक्षीय रणनीतिक वार्ता भएको भनी गत असोज २९ गते फेसबुकमा पोस्ट गरे । यसैलाई आधार मानेर भारतको प्रसिद्ध द हिन्दु' दैनिकले महत्वका साथ समाचार प्रकाशन गर्यो । भारत भ्रमणबाट फर्कंदा काठमाडौं विमानस्थलमा प्रचण्डले प्रकाशकै कुरालाई पुष्टि गर्न खोजे । त्यसको २४ घन्टा नबिच्दै भारतीय विदेश मन्त्रालयका प्रवक्ता विकास स्वरूपले तीन देशका नेताहरूको भेट संयोगमात्रै भएको जनाए । प्रधानमन्त्री प्रचण्ड वा उनको सञ्चार सचिवालयले कुनै प्रतिक्रिया जनाउन सकेनन्, चूप लागे । अनावश्यक दाबी गरिएको उक्त समाचारलाई द हिन्दु'ले वेबसाइटबाट हटायो । नभएको जस लिन खोज्दा झन् बदनाम भयो । गत कात्तिक ३० गते मलेसियामा सम्पन्न एएफसी सोलिडारिटी कप फुटबल प्रतियोगिता नेपालले जितेको केही क्षणमै सञ्चारकर्ममा लागेका दिल निशानी मगरले फेसबुकमा लेखे  प्रधानमन्त्रीज्यूले सरकारको तर्फबाट विजेता खेलाडीहरूलाई सम्मानस्वरूप तत्काल तीनतीन लाख रुपैयाँ दिने बताउनुभएको छ । धेरै राम्रो कदम ।' आखिर त्यो कुरा सत्य ठहरियो । प्रधानमन्त्रीको आधिकारिक सूचना प्रवाह हुने औपचारिक निकाय कुन हो ? पत्रकार, कूटनीतिक नियोग, सेवाग्राहीलगायत सरोकारवाला त अल्मलमा छन् नै, प्रधानमन्त्री कार्यालयभित्रै पनि अलमल, द्विविधा र प्रतिस्पर्धा छ । प्रधानमन्त्रीका निर्णयहरू वा गोप्य सूचना कुनै असम्बन्धित व्यक्तिबाट सार्वजनिक हुँदा प्रधानमन्त्री र सरकारसमेत असफल हुन सक्छ । यसै सन्दर्भमा, पूर्वप्रधानमन्त्री केपी शर्मा ओलीले गत मंसिर ९ गते प्रधानमन्त्री प्रचण्डको बैठकमा एउटा कुरा गर्ने र बाहिर लोकप्रिय बन्न अर्कै कुरा गर्ने प्रवृत्ति रहेको आरोप लगाए । एउटा अनलाइनले उद्धृत गरेअनुसार ओली भन्छन् प्रचण्डसँग एक्लै भेटेर कुरा गर्यो भने बाहिर निस्कनासाथ अनेक थोक भनिदिनुहुन्छ, त्यसैले उहाँलाई भनेको छु, एक्लै भेट्दिन, साथीसँगमात्रै भेट्छु ।' प्रधानमन्त्री कार्यालयले यस्तो गम्भीर आरोपको खण्डन गरेन । तर, प्रधानमन्त्रीले दाबी गरेका कुरा पत्याइहाल्ने अवस्था नहुनु भनेको सामान्य परिस्थिति होइन । पूर्वतयारीको अभाव सूचना प्रस्तुतिमा पूर्वतयारीको अभाव अर्को खड्किँदो विषय हो । प्रचण्ड सरकारको एक सय दिन पुगेको अवसरमा कात्तिक २६ गते प्रधानमन्त्री कार्यालयले पत्रकार सम्मेलन गर्यो, प्रचण्ड आफैं लिखित भाषणसहित उपस्थित थिए र पत्रकारको प्रश्नको उत्तर दिने प्रयास गरे । त्यसबेला हैसियत' गलत कुरा भाइरल भएको गुनासो गर्दै प्रचण्डले भने, तपाईं पत्रकार साथीहरू जो पत्रकारको लाइसेन्स लिनुभएको छ, पत्रकारको एउटा हैसियत बनाउनुभएको छ  तर अहिले फेसबुक र सोसल मिडिया यस्तो भयो कि असाध्यै गैह्रजिम्मेवार मान्छे, कुनै हैसियत नभएको मान्छे, कुनै जिम्मेवारी नै नभएकोले पनि गलत टिप्पणी गर्ने र त्यो भाइरल हुने खतरा पैदा भएको छ।' उनको सरकारले गरेको सय दिनको उपलब्धिलाई छायामा पार्ने गरी हैसियत'का विषयमा अझ तीखा टिप्पणीहरूले सामाजिक सञ्जाल भरिए । जे नहोस् भनेको त्यही भयो । सरकारको सय दिनको उपलब्धिको सार्वजनिकीकरणलाई दुई तरिकाले व्यवस्थापन गर्न सकिन्थ्यो । पहिलो, व्यवस्थापिका संसद्को अधिवेशन चलिरहेको अवस्थामा सरकारका सय दिनको उपलब्धि त्यही सुनाएको भए सान्दर्भिक हुन्थ्यो । आखिर जनताका प्रतिनिधि तिनै हुन् । प्रधानमन्त्रीको सम्बोधनलाई सञ्चारमाध्यमले जनजनमा पुर्याइहाल्थे । सभासद्ले आफ्ना प्रधानमन्त्रीलाई प्रश्न गर्ने अवसर पाउँथे । दोस्रो, प्रधानमन्त्रीले उपलब्धि भनेर सुनाएका अधिकांश कुरा झिनामसिना वा प्रक्रियागत विषयवस्तु थिए, जस्तैः मोबाइल एप्स् उद्घाटन गरेको कुरा । उल्लेख्य उपलब्धि हासिल नभएको बेला प्रधानमन्त्रीलाई पत्रकार सम्मेलनमा उभ्याउँदा अझ आलोचना बढ्छ भन्ने हेक्का प्रधानमन्त्रीको सञ्चार सचिवालयलाई हुनुपर्ने हो । त्यस्तो अवस्थामा नेपाल सरकारको प्रवक्ताले पत्रकारलाई ब्रिफिङ गर्न सक्थे वा विस्तृत विवरण समेटिएको प्रेस विज्ञप्ति सार्वजनिक गरे पनि कुरा सकिन्थ्यो । तर त्यसो भएन । वर्तमान प्रधानमन्त्रीले जतिपटक पत्रकारको सामना गरेका छन्, उतिपटक अझ बढी आलोचना खेपेका छन् । यो सञ्चारमाध्यममा प्रस्तुत हुँदा कस्तो तयारी गर्ने, कसरी प्रस्तुत हुने, कति कुरा गर्ने जस्ता विषयमा पूर्वतयारीको अभाव हो । उपसंहार वर्तमान सरकारको सबैभन्दा बढी समय बजार हल्ला वा आलोचना व्यवस्थापनमै खर्च भएको छ । तर, त्यस्तो व्यवस्थापन निकै ढिलो हुने गरेकाले सरकार झन् अलोकप्रिय बन्दैछ । सरकारले समय परिस्थिति हेरेर ढिलो पनि बोल्नुपर्ने हुन्छ तर सधैं ढिलो बोल्दा सरकार असफल हुनसक्छ । प्रधानमन्त्रीको सञ्चार संयन्त्र प्रतिक्रियात्मक छ, रणनीतिक छैन । प्रधानमन्त्रीको आधिकारिक वेबसाइटभन्दा सीएमप्रचण्ड डटकम'मा प्रधानमन्त्रीका गतिविधिहरू अपडेट छन् । अनौपचारिक च्यानलहरूबाट सूचना चुहुने गरेको छ । सरकारले जे भन्छ, जनताको ठूलो हिस्साले त्यसलाई पत्याइरहेको अवस्था छैन । यो सरकारको सञ्चार रणनीति असफल भएको संकेत हो । तसर्थ, यसको वस्तुपरक समीक्षा गर्दै आवश्यक सुधार गर्न ढिला भइसकेको छ ।"
किन कालो कोट लगाउँछन् वकिल,"हामीले वकिललाई देखेका छौं । उनीहरूले फर्ममा बस्दा नलगाए पनि अदालतमा बहस गर्न जाँदा कालो पाइन्ट, कालो कोट र सेतो सर्ट लगाएको देख्छौं । वकिलहरूले यस्तो पोसाक लगाउन जरुरी छ ? वा कानुनले नै व्यवस्था गरेको हो र ? कहिलेदेखि वकिलको यो ड्रेस कोड प्रचलनमा आयो ? पहिला यो थाहा पाऔं कि वकालतको सुरुआत कहिले भयो ? यसको सुरुआत बेलायतका राजा एडवर्ड तृतीयले सन् १३२७ मा गराएका थिए । त्यो समयमा ड्रेस कोडका आधारमा न्यायाधीशहरूको पोसाक तयार गरिएको थियो । त्यो समयमा न्यायाधीशले शिरमा कपालको ह्विग लगाउने गर्थे । वकिललाई चार प्रकारमा विभाजित गरिएको थियो स्टुडेन्ट, प्लिडर, बेन्चर र बेरिस्टर । त्यो समयमा वकिलहरूले रातो रङको लुगा र खैरो रङको गाउन लगाउने गर्थे । सन् १६०० मा वकिलको पोसाकमा परिवर्तन भयो । सन् १६३७ मा जनताको अनुरूप पोसाक लगाउनुपर्ने प्रस्ताव आयो । यसपछि यिनीहरूले पूरै लामो गाउन लगाउन थाले । यो पोसाकले यिनीहरूलाई अरू मानिसभन्दा फरक देखाउन थाल्यो । न्यायाधीश र वकिलले कालो कोट कहिलेदेखि लगाउन थाले त ? सन् १६९४ मा रानी मेरीको बिफरको बिमारीले मृत्यु भयो । रानीको मृत्युमा शोक मनाउन राजा विलियमले सबै न्यायाधीश र वकिललाई उर्दी जारी गर्दै कालो गाउन लगाएर शोकसभामा उपस्थित हुन आदेश दिए । यसपछि यो प्रथालाई कहिल्यै खारेज गरिएन । गाउनको ठाउँमा कोट लगाउने प्रचलन आयो । आज वकिलको यो ड्रेस कोड विश्वव्यापी भएको छ । कालो कोटमा बैन्ड टाई लगाउने प्रचलन पछि आएको हो । अफगानिस्तान र इरानमा प्रधानन्यायाधीशले सेतो गाउन र कालो कोटको ठाउँमा कालो फेटा बाँध्ने गर्छन् । अचेल भारतमा महिला वकिलले साडी, सलवार लगाउँछन् तर जिन्स लगाउन पाउँदैनन् । महिला वकिलले ठूला गहना र चहकिलो लिपस्टिक लगाउन पाउँदैनन् । अमेरिकामा मिनी स्कर्ट लगाएपछि महिला वकिल विवादमा आएका थिए । विश्वका विभिन्न मुलुकमा त्यहाँको मौलिक परम्परा र संस्कृतिअनुसार ड्रेस कोड निर्धारण गरे पनि कालो रङलाई हटाइएको छैन । तीन तहको वकिल तथा न्यायाधीशको बेग्लै पहिचानका लागि फरक रङको ढाकाटोपी वा टोपीमा नेपालको झन्डा र नक्सा राख्न सकिन्छ । यसका लागि विज्ञ तथा फेसन डिजाइनरहरूको सल्लाह लिन सकिन्छ । विभिन्न देशमा त्यहाँको संस्कृति, मूल्यमान्यता र परम्पराअनुसार भएको ड्रेस कोडमा सामान्य परिवर्तन गरेका छन् । विभिन्न मुलुकको हावापानी, मौसम आदि कारणले पनि वकिलको ड्रेस कोड परिवर्तन गर्नु जरुरी छ । चिसो ठाउँमा यो ड्रेस कोडले काम गर्दैन । वकिलले लगाउने कालो कोटले मुद्दाको दुई पक्षलाई झल्काउँछ । कालो रङलाई प्रतिरक्षाको रङ मानिन्छ । कानुन अन्धो हुन्छ । यसले मानिसको रङ हेर्दैन, हेर्छ साक्षी र प्रमाण । कालो र सेतो रङ अन्तरविरोधी रङ हुन् । न्यायसँग संलग्न दुई पक्षबीच न्यायपूर्ण निर्णय निकाल्नु हो कालो र सेतो रङ । सेतो र कालो रङ दुई विपरीत धारणाको प्रतीक हो ।भनिन्छ, कालो रङ सुरक्षाको प्रतीक हो । बेलायत, वेल्स, स्कटल्यान्डमा जिल्ला, उच्च र सर्वोच्च अदालतका वकिल र न्यायाधीशको ड्रेस कोडमा सामान्य फरक हुन्छ । मुद्दाको प्रकृति हेरेर पोसाक निर्धारण गरिएको हुन्छ । अस्ट्रेलियामा पनि बेलायतको जस्तै सर्वोच्च, प्रान्तीय र जिल्ला अदालतमा ड्रेसकोड फरक छ । बेलायतको जस्तै बेरिस्टर, जुनियर बेरिस्टर र सोलिसिटरको पोसाकमा सामान्य फरक छ । यी मुलुकमा कालो गाउन लगाउने प्रचलन छ । बेलायत, वेल्स र स्कटल्यान्डमा अदालतमा जजले गाढा रातो रङको सेतो मिसिएको गाउन लगाउँछन् । जे होस्, विश्वका विभिन्न मुलुकले आफ्नो मौलिकता, धर्म, संस्कृति, परम्परा र भौगोलिक बनोटअनुसार वकिल र न्यायाधीशको ड्रेस कोड निर्धारण गरेको पाइन्छ । तर, कालो र सेतो रङमा एकरूपता छ । नेपाल पनि भौगोलिक विविधता, आफ्नै धर्म, संस्कृति, परम्परा र मौलिकता भएको मुलुक हो । विदेशी दबाबमा आएको गणतन्त्र, संघीयता र धर्मनिरपेक्षताले यसको मौलिकतामाथि प्रहार गरेको छ । अदालत स्वतन्त्र निकाय हो । यसलाई आफ्नो आचारसंहिता, नियम आदि आफैं बनाउने स्वतन्त्रता छ । राजकीय कार्यमा राजनीतिक दलले हाम्रो मौलिकतालाई तिलाञ्जलि दिए पनि यसले कायम गर्नसक्छ । नेपालमा अहिले तीन तहको अदालत छ । अदालतअनुसार यसको विशिष्टता पनि फरक हुनुपर्छ । मुद्दा र अदालतको प्रकृति हेरेर फरकफरक ड्रेस कोड निर्धारण गर्नु उपयुक्त हुनेछ । महिला तथा बालबालिकासम्बन्धी मुद्दामा फरक ड्रेस कोड हुनुपर्छ, जसबाट कानुनी आतंकको डर नहोस् । न्यायाधीशहरूले लबेदा सुरुवाल लगाए पनि यसमा केही परिमार्जन वा थपथाप गर्न सकिन्छ । वकिलको सन्दर्भमा तीन तहको अदालतमा बहस गर्न पाउने वकिलहरूको योग्यता तोकिनुपर्छ । शैक्षिक योग्यता र वकालत गरेको समय अवधिलाई लिन सकिन्छ । ड्रेस कोडको सन्दर्भमा तीन तहको अदालतका वकिलको पोसाकमा सामान्य परिवर्तन गरिनुपर्छ, जसबाट कुन वकिल कुन अदालतको चिन्न सजिलो होस् । तराईबाहेक नेपाल चिसो जलवायु भएको मुलुक हो । यहाँ वकिललाई कालो सुरुवाल, सेतो दौरा र भादगाउँले टोपी र कालो कोट गर्दा ठीक हुन्छ । जाडो मौसममा सुतीको कोटको सट्टा ऊनीको कालो कोट वा गाउन तोक्दा बेस हुन्छ । तीन तहको वकिल तथा न्यायाधीशको बेग्लै पहिचानका लागि फरक रङको ढाकाटोपी वा टोपीमा नेपालको झन्डा र नक्सा राख्न सकिन्छ । यसका लागि विज्ञ तथा फेसन डिजाइनरहरूको सल्लाह लिन सकिन्छ । वकिलको अहिलेको ड्रेस कोड बेलायतबाट आएको हो । यसमा उसले आफ्नो मुलुकको विशिष्टताका आधारमा तय गरेको हुँदा त्यसको मर्ममा बाधा नपुर्याई हाम्रो मुलुकको पहिचान झल्किने गरी वकिल तथा न्यायाधीशको ड्रेस कोड परिमार्जन गर्दा मुलुकको मौलिकता झल्किनेछ ।"
द्वन्द्व समाधानको आध्यात्मिक उपाय,"म लेखक, साहित्यकार, पत्रकार, कवि केही पनि होइन । म कुनै पनि राजनैतिक दलमा आबद्ध छैन । २०७२ साल असोज ३ गतेको संविधानले नेपाललाई धर्मनिरपेक्ष राष्ट्र बनाएपछि केही नेपालीले मानवधर्मको पालना नगर्दा ओमकार परिवारका ९३ प्रतिशतमात्र होइन सम्पूर्ण नेपालीलाई पिरोलेको छ । बलात्कार र भ्रष्टाचारका समाचार सुन्दा झन् असह्य वेदना भएकोले आफ्नो अभिव्यक्ति (विचार) संविधानको धारा १७ (क) तथा २६ (१) को उपभोग गर्दै प्रस्तुत गर्ने जमर्को गरेको हुँ । पहिला त धर्म के हो ? बुभ्न जरुरी हुन्छ । जस्तो पानीको धर्म हो चिसोपना र तलतिर बग्नु, आगोको धर्म हो पोल्नु र उज्यालो दिनु । सूर्यचन्द्र आदि ग्रहको धर्म हो आपसमा ठक्कर नखानु आदि । त्यस्तै मनुष्यको धर्म हो परमात्माको अंश आफूले आफ्नो अंशी परमात्मा (सत्यवस्तु) लाई नबिर्सिनु, कर्तव्य र नैतिकताको पालना गर्नु । धर्मनिरपेक्षता संस्कृतका दुई शब्द धर्म र निरपेक्ष मिलेर बन्दछ । निरपेक्षको अर्थ हो सत्य कर्तव्य र नैतिकताप्रति उदासीन हुनु अथवा तटस्थ रहनु (नमान्नु) । धर्म निरपेक्षताको असली स्वरूप यही हो । यसले प्रोत्साहन पायो भने वितण्डा मच्याउँछ । समाजमा अधर्म, दुराचार फैलिन्छ । शासकवर्गलाई विक्षिप्त जस्तो बनाउँछ । यसको प्रत्यक्ष प्रमाण अन्तरिम (२०६३) संविधान घोषणा भएपछि हाम्रै देशमा देखिएको छ । अमेरिकन राष्ट्रपतिले बाइवल छोएर शपथग्रहण गर्छन् भने हिन्दुका नित्य गीता पाठ गर्नेका छोराछोरीले ईश्वरको नाम लिन लाज मान्छन् । विश्वका सयभन्दा बढी मुलुकमध्ये २५३० वटामात्र धर्मनिरपेक्ष छन् । धेरैजसो इस्लामिक मुलुक धर्मनिरपेक्ष छैनन् । जर्मनी, बेलायत पनि होइनन् । धर्म व्यक्तिको आन्तरिक विश्वासको क्षेत्र हो । त्यसैले व्यक्ति धर्म मान्न स्वतन्त्र हुनुपर्दछ । सामाजिक, राजनैतिक गतिविधिमा कसैलाई पनि धर्मको आधारमा राज्यबाट भेदभाव, पक्षपात हुनुहुँदैन । कसैले कसैको धर्मप्रति घृणा र अनादर फैलाउने काम गर्नु हुँदैन । सबैले सबैमा सद्भाव राख्नुपर्दछ भन्ने धर्मनिरपेक्षताको मान्यता हो । नेपाल ९३ प्रतिशत ओमकार परिवारको बसोबास भएको देश हो । बहुमतलाई मान्यता दिने विश्वव्यापी प्रजातान्त्रिक सिद्धान्तअनुसार २०४७ सालको संविधानले नेपाल हिन्दु अधिराज्य बनाएको थियो होला । २४ सय वर्ष पहिले सुरु भएको, इसाई १४ सय वर्ष पहिलो सुरु भएको इस्लाम सम्प्रदायको धर्म (पन्थ) जस्तो हिन्दु धर्म नयाँ होइन । यो अनादि हो । ईश्वर नारायणले पञ्चमहाभूतको सृष्टि गरेपछि सृष्टि सञ्चालनको निमित्त ब्रह्माजीलाई बताउनुभएको दैवी संविधान वैदिक धर्म हो । वेदका कर्मकाण्ड, उपसनाकाण्ड, ज्ञानकाण्ड गरी तीन काण्ड हुन्छन् । यिनकै आधारमा स्मृतिग्रन्थशास्त्र बनेका हुन् । यिनकै आधारमा सनातनदेखि आस्तिक हिन्दुहरू चल्दै आएका छन् । वैदिक सनातन धर्म भन्नु र सनातन हिन्दु धर्म भन्नु पर्यायवाची शब्द हुन् । अब नेपालको संविधान २०४७ तिर फर्किंदा प्रजातान्त्रिक र वामपन्थी शक्तिले मिलेर बनाएको विश्वको सर्वोत्कृष्ट भनिएको संविधानमा नेपाल हिन्दु अधिराज्य थियो । संविधानको धारा ४ (१) ले कुनै पनि नागरिकलाई धर्मको आधारमा भेदभाव नगर्ने, धारा ११२३ ले प्रत्येक नागरिकलाई प्रचलित परम्पराको मर्यादामा रही सनातनदेखि चलिआएको धर्म अवलम्बन गर्न र अभ्यास गर्न स्वतन्त्रता दिइएको देखिन्छ । धर्म परिवर्तन गराउन बन्देज थियो । धार्मिक दृष्टिले महत्वपूर्ण मानिएको कारण गौहत्या गर्न कानुनले छुट दिएको थिएन । हत्या गरे जेलसजाय हुन्थ्यो । संविधानको धारा १९१२ ले प्रत्येक धार्मिक सम्प्रदायलाई कानुनबमोजिम स्वतन्त्र अस्तित्व कायम राखी धार्मिकस्थलको सञ्चालन र संरक्षण गर्न दिएको थियो । राजा रत्न मल्लको पालामा युनानी पद्धतिबाट उपचार गर्न जान्ने अरबबाट ल्याइएका हकिम (वैद्य) हरूका पछि लागि आउनुभएका मुस्लिम दाजुभाइ दिदीबहिनीले देशको कानुनलाई सहस्र स्वीकार गरी गौहत्या नगरी ओमकार परिवारसँग सद्भाव राखेर दुवै पक्षले आआफ्ना धार्मिक गतिविधि गरिरहेका थिए । हिन्दुका मठमन्दिर गुम्बालाई मात्र बजेट नदिएर मुस्लिम धर्मावलम्बीको हज गर्न जाने खर्च दिने गरिएको थियो । राजा संवैधानिक थिए । जुनसुकै नागरिक प्रधानमन्त्री बन्न सक्दथे । कार्यकारिणी प्रमुख उनै हुन्थे । इस्लाम धर्मावलम्बी रौतहटका शेख इद्रिस पनि मन्त्री बन्नुभएकै थियो । २०४६ पछि गिरिजाप्रसाद कोइराला पहिलो प्रधानमन्त्री बन्नुभयो । उहाँले आफ्नो विचारसँग विमति राख्ने आफ्नै साथीहरूलाई पाखा लगाउन पार्टीको बहुमत छँदाछँदै संसद् विघटन गर्नुभयो । भ्रष्टाचार उन्मूलन गर्न खोज्ने कृषिमन्त्री शैलजा आचार्यलाई राजीनामा दिन बाध्य बनाउने, पञ्चायतकालमा खुलेका उद्योगलाई बन्द गराई युवाशक्तिलाई बेरोजगार बनाई विदेश पलायन हुन बाध्य बनाउने, रोल मिचेर आईजीपी बनाई प्रहरीको मनोबल खुस्काइदिने, चोरी डकैती सुन तस्कर मुद्दामा पुर्पक्षका लागि अदालतले थुनेकालाई राजनैतिक आन्दोलनमा लागेकासँग छ्यासमिस बनाई मुद्दा फिर्ता लिने, राजनैतिक क्रान्ति सकियो अब आर्थिक क्रान्ति गर्नुपर्दछ भन्ने राणाको क्रूर शासनको विरुद्धमा क्रान्ति गरी प्रजातन्त्र ल्याउने सर्वमान्य नेता गणेशमान सिंह तथा राजालाई संवैधानिक बनाउने सन्तनेता कृष्णप्रसाद भट्टराईलाई पार्टीबाट टाढा बस्न बाध्य पार्ने, कर्मचारी संगठन खोलिदिएर निजामती प्रशासनमा चेन अफ कमान्ड भत्काइदिई द्वन्द्वसिर्जना गरिदिनेलगायतका काम गरेर उहाँले २०५६ सालको निर्वाचनमा कृष्णप्रसाद भट्टराईको नाम बेचेर पुनः प्रधानमन्त्री बन्नुभयो । हालका कांग्रेस पार्टी सभापति शेरबहादुर देउवा प्रधानमन्त्री बन्नुभएका बेला जनमोर्चा पार्टीले देश सुधारका ४० सूत्रीय माग राखी ज्ञापनपत्र दिन जाँदा भेटसम्म पाएन । उहाँले पनि संसद् विघटनको सिफारिस गरिदिनुभयो । माओवादीको जनक्रान्तिको कारणले चुनाव गराउन भने सक्नु भएन । राजाबाट संविधानको बाधा अड्काउ फुकाउने धारा १२७ प्रयोग गरी २०६० माघ १९ मा कार्यकारीलगायत शक्ति आफ्नो हातमा लिइयो । भौतिकवादी मानिस मोहमा फस्दछ । मोहमा फसेपछि विवेकशुनय हुन्छ । विवेकशुन्य भएपछि अनेक कुकर्म गर्न सक्छ। स्वास्नी छोराछोरी पाल्नका लागि जसरी हुन्छ पैसा कमाउनुपर्छ भन्ने सोच्न थाल्छ । संसद्वादी दलले त्यसको विरुद्ध प्रतिगमन सच्याउने आन्दोलन सुरु गरे । गिरिजाप्रसाद कोइरालाको नेतृत्वमा भएको आन्दोलनको १९ दिनको दिन प्रतिनिधिसभा ब्युँताउन राजा बाध्य भए । २०६३ वैशाख ११ गते प्रतिनिधिसभा ब्युँतियो । सभा ब्युँतेपछि संवैधानिक राजा, कार्यकारी अधिकार राजामा र मन्त्रिपरिषद्मा निहित राजाका अधिकार झिकिदिई प्रतिनिधिसभालाई सार्वभौमसत्ता भनी घोषणा गरियो । ००० एकमात्र हिन्दु राष्ट्र (देवभूमि) लाई आवश्यकता नपरेको, नेपालको इतिहासमा पहिलो पटक धर्मनिरपेक्ष राष्ट्र लेखिएको अन्तरिम संविधान ६३ माघ १ मा कामु राष्ट्रपतिको हैसियतले गिरिजाप्रसाद कोइरालाले लालमोहर लगाइदिई हिन्दु धर्मका चार खम्बा मन्त्र, गीता, गाई, गंगामध्ये मुख्य गाई हत्या गर्ने बाटो खोलिदिनुभयो । यो देवभूमिमा गौहत्या गर्न हुँदैन भन्ने संकेत दिन गौहत्या गरी भोज खाने सिन्धुपाल्चोक जिल्लामा बाढी आउने, भूकम्पले कोदारी राजमार्ग बन्द गराउने आदि दैवीप्रकोप देखियो । अहिले जनता रोएर बाँचेका छन् । सरकारको पनि टाउको दुखेकै छ । टाउको दुखाई सेलाउन नपाउँदै फेरि अस्ति पुस ११ गतेको कैलालीमा २५ वटा गाई हत्या भएको विरोधमा सुदूरपश्चिम बन्द गर्नुपर्यो । आजसम्म संयमी बनेका खासगरी बाँके, कपिलवस्तु, बारा, पर्सा, रौतहट जिल्लामा कसैले यस्तो घटना घटायो, ९३ प्रतिशत ओमकार परिवारका सदस्य खुलेर विरोधमा उत्रिए भने देशभर गृहयुद्ध (धर्मयुद्ध) को आगो फैलिन नसक्ला भन्न सकिँदैन । नराम्रो परिस्थिति आयो भने हालै बालसन्त जगतगुरुको आ श्रम शंखमूलमा प्रमुख अतिथि बन्न पुग्नुभएका कांग्रेसका सभापति शेरबहादुर देउवाले संविधानमा जे लेखेको भए पनि नेपाल हिन्दु राष्ट्र नै हो भन्नुभएको वाक्यले के महत्व पाउला ? उहाँकै दलबाट गृहमन्त्री बन्नुभएका विमलेन्द्र निधिले परिस्थिति सम्हाल्न सक्नु भएन भने देशको भविष्य कस्तो होला ? कसैकसैको हिन्दु राष्ट्र नै किन चाहियो भन्ने प्रश्नको जवाफ हो धर्मो रक्षति रक्षित' चरितार्थ गराउन । धर्म निरपेक्षताको कर्तव्यता नैतिकताप्रति उदासीन हुने रूप सक्रिय हुन थालेपछि पाल्ने पढाउने, विवाह गरिदिने, सम्पत्ति दिने वृद्धवस्थाका बाबुआमालाई तिरस्कार गरेर आफू विदेशमा कमाउन जाँदा श्रीमतीलाई सहरमा छोड्ने गर्दा कसैकसैका श्रीमती अरूसँग सल्किने, पठाएको पैसा गुटमुट्याएर अरूसँग जाने, आफू आउँदा घरको न घाटको बनी पुर्पुरो समाएर रुनुपर्ने बनेको देखिन थाल्यो । दलले नैतिकताभन्दा भागबन्डाको कोटा निर्धारण गरी योग्य, इमानदार र राम्रा मान्छेलाई मौका नदिई हाम्रा' मान्छे भर्ती गर्दा आन्तरिक प्रशासन अस्तव्यस्त देखिन थालेको छ । सत्यवस्तु (ईश्वर) लाई स्वीकार नगरी असत्य वस्तु, भौतिकवाद जसले प्रत्यक्ष देखिनेलाई मात्र सत्य मान्ने, ईश्वरको सत्ता महत्ता, पूर्वजन्म, पुनर्जन्म, लोकपरलोकलाई मान्दैन । जे छ यसै जन्ममा छ मरेपछि कर्मफल भोग्नु पर्दैन भन्ने भावना फैलिएर जसरी हुन्छ पैसा कमाउनु पर्दछ भन्ने सोच सबैले राख्न थाले । धेरै कर्मचारी भ्रष्ट हुन थाले । कालोबजारीले जनता पीडित भए । अनुसन्धान आयोगको कथित भ्रष्टाचार प्रकरणले सबैलाई दुःखी बनायो । गम्म्या गम्म्य अर्थात् परपुरुष परस्त्रीगमन, बलात्कारजस्ता पापको लेखा रहन छोड्यो । बाबुले छोरीलाई, छोराले आमालाई बलात्कार गरेका घटना पत्रिकामा छापिन थाले । संयमहीनताले जरा गाड्दै गएको छ । नेपालीले मान्दै आएका धर्मसंस्कृति, सम्पदाको बचाउ गर्दै राष्ट्रलाई बचाइराख्न धर्मनिरपेक्षको विपक्षमा एक्लै उभिने राष्ट्रवादी भन्न सुहाउँदा देखिएका राष्ट्रिय प्रजातन्त्र पार्टी नेपालका अध्यक्ष कमल थापाको दलले अन्तरिम संविधान घोषणा भएपछि सभा गर्ने, जुलुस निकाल्ने, चुनाव चिन्ह गाईको फोटो राखेर मेची महाकाली झाँकी घुमाउने गर्नुभयो । तर सफल भएन । उहाँ पनि बीचैमा रोकिनु भयो । कांग्रेसका उच्च तहका नेता खुमबहादुर खड्काले हाल आएर संशोधनबाट हिन्दु राष्ट्र गरियोस् अथवा जनमतसंग्रहबाट टुंग्याइयोस् अन्यथा आन्दोलन गर्छौं भन्नुभएको छ । भगवान् गौतम बुद्ध जन्मेको शान्ति क्षेत्र देशका दसवर्षे जनयुद्धमा सेना र माओवादी लडाकुको चेपुवाका परेर शान्तिको सास फेर्न पाएका मजस्ता राजनीतिमा नलागेका लाखौं सर्वसाधारणले युद्धमा पछि लाग्नलाई धर्मको राजनीति गरेका हुन् कि भन्ने शंका नगर्लान् भन्न सकिँदैन । राजनीतिको रूपबारे वारांग नैव नृपनीति अनेक रूपा' नीतिशास्त्रले भनेको हुँदा यसै हुन्छ भन्न गाह्रो छ । जनताको सुझाव संकलन गर्न ७५ रै जिल्लामा टोली खटिएको थियो । बहुमत जनताले हिन्दु राष्ट्रको लागि सुझाव दिए । जिल्लाका ठाउँठाउँमा सभा, जुलुस भए । काठमाडौं टुँडिखेलमा चारजना युवक अनशन बस्नुभयो । तर काठमाडौंमा प्राचीनकालदेखि स्थायी बस्दै आउनुभएका टोलटोलका मन्दिरमा पूजा गर्ने मण्डपमा जम्मा भै कीर्तन गर्ने, महिनैपिच्छे जात्रा निकाल्ने नेवार समुदायका व्यक्तिहरू टुँडिखेलमा आउनुभएन । भोलिका बारे सोच्नु भएन । आफूहरू बहुमतको आधारमा संविधान बनाउने पदाधिकारी बनेको बुझ पचाएर २०७२ असोज ३ गते संविधान घोषणा भयो । अनशन स्वतः तुहियो । अब हिन्दुराष्ट्र बन्न सबैभन्दा छिटो र सजिलो सर्वमान्य विकल्प एउटामात्र छ । मन जित्नु । मन जित्न देशभरका मठमन्दिर, गुम्बा, आ श्रम, गुरुद्वारा, जैन मन्दिरका प्रमुख गुरुको टोलीले भारतीय योगऋषि रामदेवले जस्तै अध्यात्म विद्याको ज्ञान दिनु । वेदवेदांग, उपनिषद्, ब्रह्मसूत्र, गीता पढी जीवनमा उतारेका श्रोत्रीय ब्रह्मनिष्ट, इच्छा, कामना कम भएका पापरहित सन्तहरूले बुद्धि निर्मल बनाइदिनु । जस्तो आँखामा लागेको मोतियाबिन्दुको जालो फालिदिएपछि मानिसले देख्न सक्दछ । भौतिकवादी जसले मरेपछि पापको फल भोग्नु पर्दैन भन्दछन् त्यसताको बुद्धिमा लागेको भौतिकवादको जालो (अज्ञान) फालिदिनु । भौतिकवादी मानिस मोहमा फस्दछ । मोहमा फसेपछि विवेकशून्य हुन्छ । विवेकशून्य भएपछि अनेक कुकर्म गर्न सक्छ । स्वास्नी छोराछोरी पाल्नका लागि जसरी हुन्छ पैसा कमाउनु पर्दछ भन्ने सोच्न थाल्दछ । यो गर्छु, त्यो गर्छु भन्दै अनेक किसिमका योजना बनाउन थाल्दछ । पोखरीको पानी सुकेको माछाले थाहा नपाए झैं कालनजिक आउन थालेको ख्याल उसले राख्दैन । मृत्यु संकट उपस्थित भएपछि भने जीवनभर आफूले गरेका काम आँखा सामुन्ने घुम्न थाल्दछन् । भारतीय मुगल सम्राट् औरंगजेवले आफूले गरेका कुकृत्य मन्त्रीका सामुन्ने प्रकट गरेको, मुहमद गजनवीले घोर अत्याचार गरेर कमाएको सम्पत्तिलाई धिक्कार दिएजस्तो पश्चाताप मान्न थाल्दछ । त्यसबेला प्रायश्चित गर्ने मौका पाउँदैन । प्राण निस्कनुभन्दा दुई घडी पहिला जस्तो बच्चा निस्केपछि आमाको दूध स्वतः आउन थाल्दछ त्यस्तै आन्तरिक दृष्टि खुल्दछ । लिन आएका यमदूत देखेपछि डरले काप्दछ । धेरै डरायो भने दिसापिसाब पनि छोड्दछ । आफ्ना आमा, बाबु, छोराछोरी, श्रीमान्, श्रीमती, दाजुभाइ, इष्टमित्र, कुटुम्व बोलाउन थाल्दछ । त्यस घडीमा कसैले सहायता गर्न सक्दैन । जीव जसरी आमाको गर्भमा आएको थियो त्यही दैवी विधानअनुसार कमाएको सम्पत्तिलाई समेत यही छोडेर पापको संस्कार मनमा लिएर जीवनमा जहाँ जाने कर्म गरेको छ त्यही लोकमा जान्छ । न्यायोचित ढंगले नकमाएको सम्पत्ति रोग, आगलागी, दुर्घटनाजस्ता विभिन्न कारणद्वारा सन्तान दरसन्तानलाई दैवले भोग्न दिन्न भन्ने शास्त्रको भनाइ छ । प्रत्यक्ष प्रमाण १२ वर्षमा पाप धुरीबाट कराउँछ भनेजस्तो यो देवभूमिमा गाई हत्या गर्ने बाटो खोलिदिन लालमोहर छाप ठोक्नेकहाँ १२ वर्ष नपुग्दै देखिइसकेको छ । सचेत नहुने हो भने जसलाई पनि तीर्थ हिँडेका मुसालाई एकएक गर्दै बिरालाले खाए जस्तो पापले सबैलाई खान्छ । त्यसबेला कसैले काँध थाप्न सक्दैन । पूर्वजन्मको कुसंस्कारले प्रेरित गरेर कसैले कुकर्म गरेको रहेछ भने पनि जस्तो बघिनीबाट छुटेको डमरु भेडाको बथानमा पुग्दा भेडीको दूध पिएको प्रभावले घाँसेमैदानमा भेडाको बथानमा चरिरहेको देख्दा बाघले ए तँ त घाँस खाने जातको होइनस् भेडा खाने जातको होस् भनेर गर्जिंदा जातीय स्वभाव डमरु पनि गर्जियो, भेडाका बथान भागे । डमरु बाघको साथ लागेर गएजस्तो आध्यात्मिक ज्ञान पाएपछि जो पनि धार्मिक बन्न सक्दछ । प्रायश्चित गरी परम गति प्राप्त गर्न सक्दछ भन्ने गीता आदि धर्मशास्त्रले भन्दछन् । भौतिक विकासको लागि ऋण अनुदान सहायता माग्नुपर्ने बाध्यताले धर्मनिरपेक्ष राष्ट्र बनाउन परे पनि निधारमा टीका लगाउने, गलामा रुद्राक्षमाला झुन्ड्याउने, यज्ञ यज्ञादिमा प्रमुख अतिथि बन्न जानुहुने, निधारमा टीका नलगाए पनि मनमा ईश्वर चिन्तनको टीका लगाउने, सांसद उपाधि धारणा गर्नुभएका माननीयहरूलाई तपाईं गाई खाने कुलमा जन्मनु भएको होइन । गाईपूजा गर्ने, कण्ठी धारण गर्ने, विभूति टीका लगाउने, बाटो हिँड्दा पनि ओम जप्दै हिँड्ने कुलमा जन्मनुभएको हो । कुलधर्म छोडेर स्वर्ग गएका पितृलाई तल नझार्नुहोस् । तपाईंहरू यो पदमा त्यसै पुग्नुभएको होइन । पूर्वजन्ममा गरेका पुण्यको फल भोग्न पुग्नुभएको हो । एउटै आमाबाबुबाट जन्मेका सन्तान इँटाभट्टाबाट निस्केका लम्बाइ, चौडाइ, मोटाइ सबै बराबर भएका इँटा जस्तो समान भाग्यका किन हुँदैनन् ? कोही मूर्ख कोही विद्वान, कोही पापी, कोही धर्मात्मा, कोही अपांग, कोही सपांग, कोही दीर्घरोगी, कोही निरोगी, कोही धनी, कोही गरिब किन हुन्छन् ? तसर्थ पुनर्जन्म हुनेमा विश्वास मान्नुहोस् । भविष्यमा हुन सक्ने धर्मयुद्ध (गृहकलह) रोक्नुहोस् । हाम्रो सांसद उपाधिको आयु २०७४ माघ ७ गतेसम्म छ । त्यसपछि मौका पाइन्छ पाइँदैन कुनै ग्यारेन्टी छैन । दलको ह्विपले धर्म निरपेक्ष राष्ट्रको पक्षमा मत हाले पनि, पूर्वजन्ममा गरेको पुण्य बाँकी रहेकोले मरेपछि साथमा नजाने यो सांसद उपाधि बिग्रे बिग्रिएला, परलोक भने बिगार्दिनँ, प्रायश्चित गर्छु । म मरे पनि मेरो देश बाँचिरहोस्' भन्ने सोच आउन जरुरी छ । (लेखक विश्व हिन्दु महासंघका केन्द्रीय समिति सदस्य हुन्)"
पुनर्जन्म लिँदै साझा,"एकातिर पाँच वर्षदेखि लेखकसाहित्यकारले लेखकस्व पाएका छैनन् अर्कातिर लेखकसाहित्यकारको एकमात्र सरकारी संस्था साझा प्रकाशनले २२ करोड रुपैयाँ बराबरका पुस्तकहरू भण्डारणमा थन्क्याएको छ । वर्ष दिन प्रेस पनि बन्द गरियो । गलत नेतृत्वकै कारण त्यहाँ आठ वर्षसम्म साधारण सभासम्म भएन । ११ वर्षदेखि लेखा परीक्षणलाई पनि सार्वजनिक गरिएन । कर्मचारीले अझै पनि दुई वर्षभन्दा बढीको सञ्चय कोष र बढीमा ३० महिनादेखिको मासिक तलब पाएका छैनन् । यस्तै परिवेशमा दुई वर्षअघि अध्यक्ष तथा महाप्रबन्धक बनेर आएका डोलिन्द्रप्रसाद शर्माले साधारण सभा गराए, लेखा परीक्षण सार्वजनिक गराए । प्रेस सञ्चालनमा ल्याए तर तलब खान र लेखकसाहित्यकारलाई पारि श्रमिक वितरण गर्न नसक्ने गरी थला परेको साझा प्रकाशनमा सीमित बजेटका कारण अरू खासै केही गर्न सकेनन् । दुई वर्षको कार्यकाल पनि सकिन लाग्यो । उनी नियुक्त हुनुअगाडिदेखि नै लेखकसाहित्यकारहरूले साझा बचाऊ' आन्दोलन र अभियान गरिरहेकै थिए । तर साहित्यलाई अनुत्पादक क्षेत्र ठान्ने र साहित्यकारकलाकार देशका गहना हुन् भन्ने दोहोरो मापदण्ड बोकेको सरकारले साझा प्रकाशनलाई टुलटुलु हेरिरह्यो, स्याहारसम्भार गर्नुपर्छ भन्ने महसुससम्म गरेन । शर्माले सरकारलाई ब्यूँझाउने प्रयास गरे । सम्भवतः सरकारसँग शर्माको वेभ लेन्थ' मिल्यो र प्रधानमन्त्री पुष्पकमल दाहालले २० करोड रुपैयाँ ऋण र १० करोड अनुदान गरी ३० करोड रुपैयाँ दिने प्रस्ताव मन्त्रिपरिषद्मा राखे । प्रस्ताव पारित भयो । मन्त्रिपरिषद्को यो निर्णय सम्पूर्ण साहित्यकारको साझा सरकारी थलो मानिएको साझा प्रकाशनका लागि एउटा कोशेढुंगो साबित भयो । ३० करोडको बाँडफाँट साझाका लागि २० करोड ऋणसहित १० करोड रुपैयाँ दिइने भएको छ । रकम निकासा भइसकेको छैन । रकम हात पर्न कति समय लाग्ने हो, त्यो फरक विषय होला । साझाले १४ करोड १३ लाखरुपैयाँ जनक शिक्षा सामग्री लिमिटेडलाई दिनुपर्ने सर्त तयार छ । रकम हात नपर्दै शिक्षा मन्त्रालयले अर्थ मन्त्रालयलाई पत्राचार गरिसकेको छ, १४ करोड १३ लाख रुपैयाँ सीधै केन्द्रलाई मिलाइदिन । साझाले आर्थिक कठिनाइ भएपछि २०६८ सालमा तत्कालीन अध्यक्ष एवं महाप्रबन्धकले सिटिजन्स् बैंक र राष्ट्रिय सहकारी विकास बैंकबाट गरी चार करोड ६० लाख रुपैयाँ ऋण लिएको थियो । केन्द्रलाई दिनुपर्ने रकम कटाएपछि बच्ने १५ करोड ८७ लाख रुपैयाँबाट दुई बैंकको ऋण र त्यसको ब्याज तिर्न सात करोड ८५ लाख खर्च हुनेछ । साझा प्रकाशनको परिसरमा पाँचतले निर्माणाधीन भवन पूरा गर्नै छ । पुरानो प्रेस एक वर्ष बन्द भएको र अहिलेको समयमा सान्दर्भिक नभएकाले नयाँ आधुनिक मेसिन खरिद गर्नुपर्ने भएको छ । शर्माले करिब तीन करोड रुपैयाँ पर्ने वेब मेसिन किन्ने तयारी गरेको जानकारी दिए । कर्मचारीको तलब भत्तामात्र २८ करोड र लेखकस्व मात्र एक करोड ५० लाखभन्दा बढी छ । सबै खर्च कटाउने हो भने पाँच करोड रुपैयाँ पनि हात पर्ने अवस्था छैन तर सर्जकले हेर्दा ३० करोड कहाँ गयो भन्ने प्रश्न फेरि गर्न सक्छन्', उनी भन्छन्, केन्द्र र बैंकलाई मिलाएर १७ करोडमात्रै तिरेर काम चलाउने र बैंकलाई तिरेपछि एक करोड ८० लाख फुक्का हुने भएकाले त्यो साझामै खर्च गर्ने योजना छ ।' भवन बनाइसकेपछि त्यसबाट मासिक १५ लाख रुपैयाँ भाडा आउने उनको भनाइ छ । साझाको भण्डारमा झन्डै २२ करोडका पुस्तक छन् । त्यसलाई प्रदर्शनीमार्फत बिक्री गर्ने योजना साझाको छ । शर्माका अनुसार शिक्षामन्त्री धनीराम पौडेलले माननीय विकास कोषबाट दुई लाखको पुस्तक किनेका छन् भने संघीय मामिला तथा स्थानीय विकासमन्त्री हितराज पाण्डेले दुई लाखको किन्ने वचन दिएका छन् । ४६ करोडको योजना साझा प्रकाशन केही वर्षदेखि गम्भीर संकटबाट गुज्रँदै आएको छ । टड्कारो रूपमा देखा परेका समस्याहरू धेरै र संस्था सानो भएकैले चुनौतीको सामना गर्दै उच्च मनोबलका साथ वार्षिक कार्ययोजना बनाउनु र सोहीअनुसार कार्यान्वयन गर्नु सञ्चालक परिषद् र कर्मचारीको विशेष दायित्व बनेको छ । चालू आर्थिक वर्षमा साझा प्रकाशनले नौ शीर्षकमा यसरी खर्च गर्ने योजना बनाएको छ । कार्यरत कर्मचारीलाई भुक्तानी गर्न बाँकी तलबभत्ता आदि सात करोड ४४ लाख ४४ हजार तीन सय ३०, विगतमा सेवानिवृत्त भएका कर्मचारीलाई दिनुपर्ने बाँकी उपदान तीन करोड ६४ लाख ३१ हजार एक सय ५६, अवकाश लिएका कर्मचारीलाई दिन बाँकी रकम पाँच करोड ६० लाख ८० हजार एक सय ७७, २० वर्ष सेवा पुगेका कर्मचारीलाई अवकास दिँदा भुक्तान गर्नुपर्ने रकम ११ करोड ६२ लाख ६६ हजार ६ सय ८३ रुपैयाँ छ । पुस्तकमाथि पाठकको पहुँच' बढाउन साझाले गोदाममा रहेका २२ करोडभन्दा बढीका साहित्यिक पुस्तक प्रवद्र्धनात्मक योजना ल्याई बिक्री गरी चालू पुँजीमा परिणत गर्नेछ । दुई बैंकबाट लिइएको रकमको साँवा तथा ब्याज भुक्तानी सात करोड ८५ लाख, छपाइ मेसिन खरिद र बीउ पुँजी दुई करोड ५० लाख, लेखकस्व भुक्तानी बाँकी एक करोड ८७ लाख सात हजार पाँच सय, संस्थाको निर्माणाधीन भवनलाई सम्पन्न गर्न दुई करोड र सरकारबाट प्राप्त ऋण सहयोगको भुक्तानीका लागि चार करोड २७ लाख रुपैयाँ छुट्याइएको छ । यसरी चालू आवमा ४६ करोड ८१ लाख २९ हजार आठ सय ४६ रुपैयाँको काम साझा प्रकाशनमा खर्च हुनेछ । संस्थाले लक्षित आम्दानीका रूपमा २५ करोड ७० लाख ८७ हजार चार सय तीन रुपैयाँ हुने अपेक्षा गरेको छ । जसअनुसार कक्षा ११ र १२ का पाठ्यपुस्तक लगायत व्यवस्थापन संकाय तर्फबाट पुस्तकहरूको उत्पादन र बिक्रीबाट १२ करोड रुपैयाँ ३२ लाख ८७ हजार ८३, संस्थामा विगतमा छपाइ भई मौज्दात रहेका पुस्तकको बिक्रीबाट चार करोड, छपाइ कार्यबाट दुई करोड ७५ लाख, पुस्तक प्रदर्शनीबाट ७० लाख, अनुसूची २ अनुसारको कामबाट एक करोड ८० लाख, कर्मचारी कटौती र शाखाहरू गाभ्दा प्राप्त हुने एक करोड ७८ लाख र विद्यालय तथा विश्वविद्यालय सन्दर्भ सामग्री अनुसूची ३ अनुसारको कामबाट दुई करोड ३५ लाख तीन सय २० रुपैयाँ हुनेछ । कर्मचारी कटौती हाल साझा प्रकाशनमा कार्यरत कर्मचारीको संख्या दुई सय ८८ छ । शर्माले २० वर्ष पूरा गरेका कर्मचारीलाई यही पुस २३ गतेदेखि बिदाइ गर्दैछन् । यसबाट एक सय ५६ जना कर्मचारी प्रकाशनबाट बाहिरिने भएका हुन् । यसपछि साझामा ९३ जनामात्र कर्मचारी हुनेछन् । कटौती भएपछि शाखाहरूको आवश्यकताअनुसार मिलान गरिनेछ । मिलानले साझाको एक करोड ७८ लाख रुपैयाँ जोगाउनेछ । साझाका क्षेत्रीय कार्यालय विराटनगर, जनकपुर, भरतपुर, पोखरा, नेपालगन्ज र धनगढीमा थिए । मुख्य शाखा कार्यालय बिर्तामोड, धरान, लहान, वीरगन्ज, भोटाहिटी, प्रदर्शनीमार्ग, बुटवल, बागलुङ, दाङको घोराही, सुर्खेत र दिपायल थिए । शाखा कार्यालय पाँचथरको फिदिम, इलाम, धनकुटा, राजविराज, हेटौंडा, त्रिशूली, पाल्पा, जुम्ला र महेन्द्रनगरमा थिए । हाल साझाको नयाँ निर्णयले शाखा, मुख्य शाखा र क्षेत्रीय कार्यालयसमेत कटौती गरेर चुस्त बनाएको छ । त्यसअनुसार जनकपुरको क्षेत्रीय कार्यालय हटाइएको छ भने शाखा कार्यालयका रूपमा बिर्तामोड, धरान, प्रदर्शनीमार्ग (काठमाडौं), बुटवल, दाङको घोराही, जनकपुर, राजविराज, हेटौंडा, त्रिशूली र वीरगन्जमा मात्रै राखिएको छ । चार वर्षपछिको साझा पाँचतले निर्माणाधीन भवन बनिसक्नेछ, जसले मासिक १५ लाख आम्दानी गर्नेछ । महाप्रबन्धक शर्माका अनुसार साझा परिसरमा हाल रहेका तीनवटै भवन भत्काइनेछन् र बन्नेछन् पुस्तकालय, स्रष्टाहरू दिन बिताउन मिल्ने वातावरण र विशेष अवस्थामा रात बस्न मिल्नेछ । मूर्धन्य स्रष्टाहरूका सालिक बनाइने छ । साझाबाट प्रकाशित पुस्तक अंग्रेजी लगायतका भाषामा अनुवाद हुनेछन् र विश्व बजारमा पुग्ने उनको दावी छ । उनी भन्छन्, नेपाली स्रष्टा विदेशी स्रष्टासँग र नेपाली साहित्यिक संघसंस्था विदेशी साहित्यिक संघसंस्थासँग जोडिनेछन् र समन्वयमा कृति र साहित्यिक गतिविधि साटासाट हुनेछन् ।' पुस्तकमाथि पाठकको पहुँच' बढाउन साझाले गोदाममा रहेका २२ करोडभन्दा बढीका साहित्यिक पुस्तक प्रवद्र्धनात्मक योजना ल्याई बिक्री गरी चालू पुँजीमा परिणत गर्नेछ । शर्माका अनुसार स्थानीय विकास मन्त्रालयमार्फत देशभरका स्थानीय निकायमा पुस्तक खरिदका लागि नीतिगत व्यवस्था गर्न प्रस्ताव पेस गरिएको छ । नेपालबाहिर भारतको सिलिगुडीमा पनि शाखा स्थापना गर्ने तयारी छ । उपत्यकाबाहिर रहेको साझाको जग्गालाई व्यावसायिक प्रयोगमा ल्याई दिगो आम्दानीको स्रोत बनाइनेछ । ११ वर्षदेखि लेखा परीक्षण सार्वजनिक नगर्नु र आठ वर्षदेखि साधारण सभासम्म हुन नदिनु साझा अर्थात् समग्र स्रष्टाको दुर्भाग्य हो', प्रत्येक अंशियारलाई सशक्त बनाउने प्रतिबद्धता व्यक्त गर्ने उनी थप्छन्, अब साझा बचिसक्यो, यसलाई नमुना बनाउने प्रयासमा छौं ।'"
हेटौंडा गोल्डकप फुटबलको उपाधि नेपाल आर्मीलार्इ,"काठमाडौंः हेटौडा गोल्डकप फुटबलको उपाधि नेपाल आर्मीले जितेको छ। शनिबार हेटौंडामा भएको फाइनलमा मनाङ मस्र्याङ्दी क्लबलाई २० ले पराजित गर्दै आर्मीले उपाधि उचालेको हो। खेलको १८ औं मिनेटमा कप्तान भरत खवासले गोल गर्दै आर्मीलाई सुरुवाती अग्रता दिलाएका थिए। भरतले दिपक गुरुङको उपलब्ध गराएको पासलाई सदुपयोग गर्दै गोल गरेका थिए। आर्मीका लागि खेलको ८४ औं मिनेटमा सन्तोष तामाङले गोल गर्दै आर्मीलाई २० को जित दिलाए। खेलको १९ औं मिनेटमा ओलावाले दोहोरो पहेंलो कार्ड खाँदै मैदानबाट बाहिरिएपछि मनाङ १० खेलाडीमा सिमित भएको थियो। उपाधिसँगै विजेता आर्मीले नगद पाँच लाख रुपैयाँ हात पारेको छ भने उपविजेता मनाङले तीन लाख रुपैयाँमा चित्त बुझाउन बाध्य भयो। प्रतियोगितामा आर्मीका सन्तोष तामाङ सर्वोत्कृष्ट खेलाडी घोषित हुँदै नगद ५० हजार रुपैयाँ प्राप्त गरे। उत्कृष्ट गोल रक्षक पनि आर्मीकै विकेश कुथु, डिफेन्डर मनाङका विराज महर्जन, मिडफिल्डर आर्मीका सन्तोष तामाङ, फरवार्ड आर्मीका भरत खवास र प्रशिक्षक आर्मीका नविन न्यौपाने घोषित भए। उनीहरुले जनही नगद १५ हजार रुपैयाँ प्राप्त गरे।"
एथलेटिकले बार्सालाई हरायो,"बिल्बाओः कोपा डेल रे फुटबलको बिहीबार राति भएको खेलमा नौ खेलाडीमा सीमित एथलेटिक बिल्बाओले बलियो प्रतिद्वन्द्वी बार्सिलोनालाई २१ गोलले पराजित गरेको छ । अन्तिम १६ टोलीबीचको भिडन्तको पहिलो लेग खेलमा पराजित भएपछि दुईपटकको साबिक विजेता बार्साले क्वार्टरफाइनलमा पुग्न थप संघर्ष गर्नु पर्ने भएको छ । घरेलु मैदानमा भएको उक्त खेलमा एथलेटिक ७४औं मिनेटमा १० र ८०औं मिनेटमा नौ खेलाडीमा सीमित भए पनि बार्साले हार टार्न सकेन । निर्धारित समयको ७४औं मिनेटमा राउल गार्सिया दोहोरो पहेँलो कार्ड पाउँदै मैदानबाट बाहिरिएका थिए । यसअघि उनले ५४औं मिनेटमा पहिलो पहेँलो कार्ड पाएका थिए । यसैगरी ८०औं मिनेटमा एन्डर इटुरास्पे दोहोरो पहेँलो कार्ड पाउँदै मैदानबाट बाहिरिएका थिए । उनले ५३औं मिनेटमा पहिलो पहेँलो कार्ड पाएका थिए । एथलेटिकले दुवै गोल पहिलो हाफमै गरेको थियो । खेल सुरु भएको २५ औं मिनेटमै एरिट एडुरिजले एथलेटिकका लागि पहिलो गोल गरेका थिए । एडुरिजले गोल गरेको तीन मिनेटपछि नै एथलेटिकका लागि इनाकी विलियम्सले दोस्रो गोल थपेका थिए । दोस्रो गोलका लागि पनि विलियम्सलाई एडुरिजले नै पास उपलब्ध गराएका थिए । भ्रमणकारी टोली बार्साका लागि भने एकमात्र गोल अर्जेन्टिनी खेलाडी लियोनल मेसीले ५२ औं मिनेटमा फ्रिकिकमार्फत गरेका थिए । खेलको अन्त्यतिर मेसी अर्को गोल गर्नबाट चुकेका थिए । खेल सकिन तीन मिनेट बाँकी रहँदा मेसीले डी बक्सभित्रबाट गरेको सशक्त प्रहार गोल पोस्टमा ठोक्किएर मैदानमा फर्किएको थियो । सोही बललाई नियन्त्रणमा लिँदै पाको अल्कासेरले अर्को प्रहार गरे पनि उनी त्यसमा सफल हुन सकेनन् । हामीले राम्रो खेल्यौं तर, पाएका केही गतिला अवसरलाई सदुपयोग गर्न नसक्दा हार भोग्न बाध्य बन्यौं', खेलपछि बार्साका प्रशिक्षक लुइस एनरिकले भने । उनले दोस्रो लेग खेलमा उत्कृष्ट प्रदर्शन गर्दै आफ्नो टोली क्वार्टरफाइनलमा पुग्ने दाबी पनि गरे । पछिल्लो १० वर्षयता खेलिएका ३२ खेलमा एथलेटिकले बार्सालाई हराएको यो केवल तेस्रो पटक हो । एथलेटिकका प्रशिक्षक अर्नेस्टो भाल्भेर्डले भने आफ्ना खेलाडीको प्रदर्शनबाट आफू सन्तुष्ट रहेको प्रतिक्रिया दिए । बार्सिलोना निकै बलियो टोली हो, त्यसैले पहिलो लेग खेलमा हासिल गरेको सानो अग्रताबाट हामी धेरै उत्साही हुनु हुँदैन । अब हामीले आफ्नो सम्पूर्ण ध्यान बार्सिलोनाको मैदानमा खेलिने दोस्रो लेग खेलमा केन्द्रित गर्नु आवश्यक छ', खेलपछि प्रशिक्षक भाल्भेर्डले भने । यसअघि बुधबार राति भएको खेलमा रियल म्याड्रिडले सेभिललाई ३० गोलले हराएको थियो । रियलका लागि जेम्स रोड्रिग्वेजले दुई गोलको योगदान गरेका थिए । अर्को एक गोल भने डिफेन्डर राफेल भारानाले गरेका थिए ।"
उपाधिका लागि आर्मी र मनाङ भिड्ने,"हेटौंडाः दोस्रो टुबोर्ग हेटौंडा अन्तर्राष्ट्रिय गोल्डकप फुटबल प्रतियोगिताको उपाधिका लागि विभागीय टोली त्रिभुवन आर्मी क्लब र मनाङ मस्र्याङ्दी क्लब भिड्ने भएका छन् । शुक्रबार भएको खेलमा जित हात पार्दै आर्मीले मनाङसँगको उपाधि भिडन्त पक्का गरेको हो । प्रतियोगिताको साविक विजेता मनाङ यसअघि नै फाइनलमा पुगिसकेको छ । आर्मीले शुक्रबार स्थानीय प्राइम पोलिक्लिनिक विजय युथ क्लबलाई अतिरिक्त समयमा ४१ गोल अन्तरले पराजित गर्दै अन्तिम दुईमा स्थान सुरक्षित गरेको हो । हेटौंडास्थित वनविज्ञान अध्ययन संस्थानको खेल मैदानमा एक गोलले पछि परेको अवस्थालाई उल्ट्याउँदै आर्मीले जित हात पारेको हो । आर्मीलाई स्ट्राइकर नवयुग श्रेष्ठले खेल सकिन १६ सेकेन्ड बाँकी रहेको अवस्थामा ११ गोलको बराबरीमा फर्काएका थिए । आर्मी त्यसअघि विदेशी खेलाडी मार्टिन अजाईको गोलमार्फत खेलमा पछि परेको थियो । त्यसपछिको बाँकी समयमा दुवै टोलीबाट थप गोल नभएपछि ८० मिनेटको खेल ११ गोलको बराबरीमै टुंगिएको थियो । त्यसपछि थप गरिएको २० मिनेटको समयमा भने तीन गोल गर्दै आर्मी ४१ को अन्तरमा विजयी बन्न सफल भयो । आर्मीले ९१औं मिनेटबाट अग्रता बनाएको थियो । नवयुगले विपक्षी टोलीका तीन डिफेन्डरलाई छक्याउँदै दिएको बलमा गोल गर्दै भरतले आर्मीलाई अग्रता दिलाएका थिए । त्यसको चार मिनेटपछि भरतको क्रसमा हिरण्य मगरले हेडिङ गोल गरेपछि आर्मी ३१ ले अघि बढेको थियो । त्यसपछि खेलको एक सय ६ मिनेटमा नवयुगको क्रसलाई गोलमा परिणत गर्दै दीप लामाले आर्मीको जित ४१ ले पक्का बनाएका थिए । जितपछि आर्मीका प्रशिक्षक नवीन न्यौपानेले विपक्षी खेलाडीको फिटनेस निकै कमजोर रहेकाले अतिरिक्त समयमा आफूहरूलाई जितका लागि सजिलो बनेको प्रतिक्रिया दिए । अन्तिम अवस्थासम्म पनि हामीले सम्हालिएर खेल्यौं', प्रशिक्षक न्यौपानेले भने, विपक्षी खेलाडीको फिटनेस ज्यादै कमजोर भएकाले थप समयमा हामी तीन गोल गर्न सफल भयौं । विजय युथका प्रशिक्षक सुविन घिमिरेले खेलमा भाग्यले साथ नदिएको बताए । दुर्भाग्य नै लागेको छ कि हामीले पहिलो हाफमा केही सेकेन्ड सम्हालिन नसक्दा गोल बेहोर्न पुग्यांै', उनले भने, अन्ततः हामी त्यसपछि खेलमा फर्कन सकेनौं ।'"
काँकडभिट्टा गोल्डकपको उपाधि झापा एघारलाई,झापाः काँकडभिट्टा मेची नेत्रालय काँकडभिट्टा गोल्डकपको उपाधि रमपम झापा ११ ले जितेको छ । उपाधिसँगै उसले रु चार लाख एक हजार पुरस्कार जितेको छ। काँकडभिट्टा फुटबल प्रशिक्षण केन्द्रको आयोजनमा आज काँकडभिट्टा माविको खेल मैदानमा सम्पन्न फाइनल खेलमा झापा ११ ले सशस्त्र प्रहरीको एपिएफ क्लवलाई ३० गोल अन्तरले पराजित गर्दै उपाधि हात पारेको हो । उपविजेता एपिएफले रु दुई लाख एक हजार पुरस्कार पाएको छ । खेलको ७७औँ मिनेटमा एपिएफका टोप विष्टले आत्मघाती गोल गरेका थिए । नब्बेऔँ मिनेटमा झापा११ का तर्फबाट कर्ण लिम्बूले गोल गरेका थिए भने खेलको अन्तिम समयमा लिम्बूले नै अर्को गोल गर्दै आफ्नो टिमलाई ३० को अग्रता दिलाएका थिए । प्रतियोगिताका उत्कृष्ट खेलाडी झापा एघारका योगेश गुरुङ घोषित भए । उहाँले रु २५ हजार पुरस्कार प्राप्त गर्नुभयो । प्रतियोगिताभर सर्वाधिक गोल गरेका झापा एघारकै कर्ण लिम्बूले रु १५ हजार पुरस्कार पाउनुभयो । ए डिभिजनका खेलाडी सहभागी उक्त प्रतियोगिता पुस १६ गतेबाट सञ्चालन भएको थियो । प्रतियोगितामा आठवटा टिम सहभागी थिए । रासस

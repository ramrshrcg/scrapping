शीर्षक,विवरण
राजनीतिविरुद्ध शैक्षिक क्रान्ति,"'जागिर सरकारी राम्रो तर शिक्षा भने सबैभन्दा कमजोर' ठान्ने मनोविज्ञानले नेपाली समाजलाई नराम्रोसँग गाँजेको छ । जहाँ सम्पूर्ण लगानी सरकारको छ, विडम्बना त्यहीको परिणाम कमजोर छ । नेपालको सार्वजनिक शिक्षाको यो गति किन भइरहेको छ ? सरकारले लगानी गरेका विद्यार्थी ६० देखि ७० प्रतिशत बर्सेनि फेल हुनुले के संकेत गर्छ ? यसलाई परिणाममा विद्यार्थी फेल भए भन्ने अर्थले मात्र हेर्ने कि राज्यसमेत फेल भइरहेको अर्थले हेर्ने ? दोष विद्यार्थीको थाप्लोमा हालेर अरू सबै उम्किने वा सबैले कमजोरी सच्याएर यसलाई सुधार्ने ? कुनै विषयमा पहिलो श्रेणी ल्याई त्यही कक्षाका उही विद्यार्थी शतप्रतिशत पास त कुनै विषयमा शतप्रतिशत फेल किन हुन्छन् ? के शिक्षकको मूल्यांकनमा यस्तो नतिजाले फरक पार्ने गरेको छ ? यो सवाल दण्ड र पुरस्कारको एउटा मानक हो वा होइन ? सरकारी तवरबाट सञ्चालित विद्यालय क्षेत्र सुधार कार्यक्रमको देखिने उपलब्धि के रह्यो ? सरकारी स्कुल तथा कलेजहरू सबै नराम्रा मात्रै छैन् कि राम्रा पनि छन् ? तिनीहरूलाई कति पुँजीकृत गरिएको छ ? यस्ता थुप्रै सवालको वस्तुनिष्ठ उत्तर नखोजी सार्वजनिक शिक्षाको गुणस्तर सप्रँदैन । नेपालको शिक्षा क्षेत्रका तमाम समस्यामध्ये सार्वजनिक शिक्षाको गुणस्तर निरन्तर खस्किँदो छ । यसरी एकातिर सरकारी लगानी व्यर्थ सावित भइरहेको छ भने अर्कोतिर विद्यार्थीको जवानीसमेत खेर गइरहेको छ । परिणमतः हाम्रा सरकारी स्कुलहरू दिनदिनै रित्तिँदै छन्, गाभिँदैछन् तर निजी विद्यालय भरिभराउ हुँदैछन् । विश्वका धेरै देशमा सार्वजनिक विद्यालमा सिट नपाएपछि मात्र विद्यार्थी निजी विद्यालयमा जान्छन् । यहाँ ठीक विपरीत छ । सार्वजनिक शिक्षाको गुणस्तरले फड्को मारेर तिनीहरू आम विद्यार्थीका आकर्षणको केन्द्र नबन्दासम्म निजी क्षेत्रमा व्याप्त विकृति, विसंगति र व्यापारीकरण झनै चुलिँदै जाने निश्चित छ । जबसम्म हाम्रो सार्वजनिक शिक्षा पहिलो रोजाइमा पर्दैन तबसम्म यस्ता समस्या हल हुँदैनन् । सार्वजनिक शिक्षाको गिर्दो अवस्थामा सुधारको लागि विभिन्न दबाब र सचेतीकरण कार्यक्रम गर्नैपर्छ । विद्यालय शिक्षा संविधानको धारा ३१ मा शिक्षालाई मौलिक हकको रूपमा व्यवस्था गरेको छ । आधारभूत तह (१८) लाई अनिवार्य र निःशुल्क तथा माध्यमिक तह (९१२) सम्म निःशुल्क भनेको छ, तर त्यसको कुनै आधार तयार भइसकेको छैन । यसको पूर्ण कार्यान्वयनको लागि राज्यलाई ठूलो दबाब दिनैपर्छ । आर्थिक रूपमा विपन्नलाई उच्च शिक्षामा पनि निःशुल्क भनिएको छ तर विपन्नता नाप्ने कुनै स्पष्ट आधार तोकिएको छैन । आधार तयार गरी कार्यान्वयन गराउन कठोर मेहनत चाहिन्छ । अनेरास्ववियुलगायतका विद्यार्थी संगठनको असहमति रहँदारहँदै पनि प्रमाणपत्र तह खारेज गरियो । तत्समयमा भएका धेरै समभदारी हालसम्म अलपत्र छन् । उच्च माध्यमिक शिक्षा परिषद् हुँदै हाल आएर राष्ट्रिय परीक्षा बोर्ड गठन भएको छ । यी निकायलाई विद्यार्थीका माग, चाहना र अहिलेका आवश्यकताबमोजिम प्रभावकारी बनाउन जरुरी छ । उच्चस्तरीय शिक्षा आयोग २०५५ ले विद्यालय नक्सांकनका आधारमा खोल्न सिफारिस गरेको थियो तर यो पूर्णरूपमा कार्यान्वयन भएको छैन । यसले गर्दा कुनै ठाउँका विद्यालयका गेट जोडिएका छन् भने कुनै ठाउँमा विद्यार्थी घन्टौँ हिँडेर विद्यालय जानुपर्ने बाध्यता रहेको छ । अहिले पनि ३ दशमलव ४ प्रतिशत विद्यालय जाने उमेरका बच्चा विद्यालय बाहिर छन् । तिनीहरूलाई विद्यालयभित्र ल्याउने दायित्वसमेत बहन गर्नुपर्नेछ । हाम्रा सामुदायिक विद्यालयको नतिजा र गुणस्तर दुवै कमजोर छ । कतिपय विद्यालयमा भौतिक पूर्वाधार छ, तामिल प्राप्त शिक्षक छन्, समुदायको व्यवस्थापन छ, तैपनि गुणस्तर छैन । अधिकांश शिक्षक पेसागत मर्यादा र जिम्मेवारीलाई गौण ठानेर राजनीतिक पार्टीका झन्डा बोक्ने कार्यकर्ता मात्रै बनेका छन् । ती शिक्षकलाई पद र पेसाप्रति जिम्मेवार बनाउन पहलकदमी जरुरी छ । शिक्षण सिकाइलाई प्रभावकारी बनाउन पुनर्ताजगी कार्यक्रम निरन्तर सञ्चालन गर्न आवश्यक छ । त्यसको लागि नयाँ आचारसंहिताको निर्माण गरी त्यसको उल्लंघन गर्नेलाई कडाभन्दा कडा कारबाही अगाडि बढाउन राजनीतिक रंग र उद्देश्यविनाको विशुद्ध सामुदायिक भावनाले प्रेरित भएर अभियान सञ्चालन गर्नैपर्छ । यस अभियानको क्रममा देशभरिका झोले विद्यालयको पहिचान गरी तिनलाई कारबाहीको लागि सिफारिस गर्ने, दुर्गम ठाउँमा तीन महिना मात्रै पढाइ हुने गरेकोमा २२० दिन विद्यालय खुल्ने वातावरण बनाउन लगाउने, हिमाली क्षेत्रमा विद्यालय बन्द गरेर यार्सागुम्बा टिप्न जाने परिपाटी रोक्ने वा उपयोग गर्ने अन्य उपाय खोज्नुपर्नेछ । विकट हिमाली जिल्लामा घुम्ती विद्यालय र सुविधासम्पन्न आवासीय विद्यालय सञ्चालन अत्यावश्यक छ । समयमै पाठ्यपुस्तक सम्बन्धित ठाउँमा पुर्याउन लगाउने र पाठ्यपुस्तक नपुग्दा पनि शिक्षकले व्यावहारिक शिक्षा दिन अभिप्रेरित गर्नुपर्छ । विद्यालय व्यवस्थापन समितिमा राजनीतिक रंग नदेखाई विशुद्ध प्राज्ञिक र सामुदायिक भावनाको खाँचो छ । विद्यालयलाई शान्ति क्षेत्र घोषणा गरिएको छ । यसलाई पूर्ण कार्यान्वयनमा लैजाँदै बालबालिकालाई राजनीतिक लक्ष्य प्राप्त गर्न गलत मनसायले प्रयोग गर्ने, जुलुस धर्नामा जबर्जस्त लैजाने कार्य रोकिनुपर्छ । सामुदायिक विद्यालयमध्ये कतिले अति राम्रो गुणस्तर दिन सफल छन् । त्यस्ता विद्यालयको पहिचान गरी भ्रमण गर्ने र यी विद्यालयलाई नमुनाको रूपमा लिई भिडियो तयार पारी अन्य विद्यालयमा लगेर प्रदर्शन गरी अरूलाई सिक्ने र स्वस्थ प्रतिस्प्रर्धाको लागि प्रेरित गर्नुपर्छ । उच्च शिक्षा सरकारी कलेजको अवस्था पनि उस्तै छ, दिनप्रतिदिन विद्यार्थी संख्या घट्दो छ । उत्कृष्ट अंक ल्याउने विद्यार्थीको पहिलो रोजाइमा सरकारी कलेज पर्न मुस्किल छ । प्राविधिक विषयमा सरकारी कलेज पहिलो प्राथमिकताका परे पनि अन्य विषयमा सरकारी कलेज दोस्रो प्राथमिकतामा पर्ने गरेका छन् । नयाँ पुस्तामा निजी कलेजप्रति आकर्षण बढ्दो मात्रामा देखिन्छ । विविध कारणले निजीमा नभएमा मात्र अन्तिम विकल्पको रूपमा सरकारी कलेजमा पुग्ने मनोविज्ञान झाँगिदो छ । यथार्थमा छोडुवा विद्यार्थी बटुलेर हाम्रा सरकारी कलेज चलिरहेका छन् । यस्तो अवस्थामा तिनले दिने परिणाम कसरी गुणस्तरीय होला ? के सरकारी कलेजमा पढाउने प्राध्यापक योग्य नभएर सरकारी शिक्षाको यस्तो दुर्गति भएको हो ? होइन । किनकि निजी कलेजले प्राध्यापक छान्दा सरकारी कलेजका कक्षा लिँदै आएकालाई नै पहिलो प्राथमिकतामा राख्ने गरेको देखिन्छ । उही प्राध्यापक निजीको लागि उत्कृष्ट तर सरकारीको लागि 'झुर', किन यस्तो हुँदैछ ? सार्वजनिक शिक्षाको गुणस्तरले फड्को मारेर तिनीहरू आम विद्यार्थीका आकर्षणको केन्द्र नबन्दासम्म निजी क्षेत्रमा व्याप्त विकृति, विसंगति र व्यापारीकरण झनै चुलिँदै जाने निश्चित छ । उच्च शिक्षा जहिले पनि मागमा आधारित हुन्छ । बजारको माग र राष्ट्रिय आवश्यकताअनुरूपको जनशक्ति उत्पादनको ठोस योजना बन्नैपर्दछ । त्यसैगरी गरिब, जेहेनदार, दुर्गम, राज्यले संरक्षण गर्ने अन्य समुदायको लागि कोटा निर्धारणमा गरी त्यसलाई व्यवस्थित र पारदर्शी बनाउनुपर्छ । सैद्धान्तिक शिक्षा मात्र दिने धेरै क्याम्पस बन्द हुँदैछन्, यिनीहरूलाई प्राविधिक र व्यावसायिक शिक्षा केन्द्रका रूपमा परिणत गर्न अत्यावश्यक भइसकेको छ । देशभित्र सञ्चालन हुने तमाम अनुसन्धान विश्वविद्यालयद्वारा सञ्चालन गर्ने, त्यस काममा प्राध्यापकले नेतृत्व गर्ने, विद्यार्थीको सक्रिय सहभागिता हुने र कामअनुसारको पारि श्रमिक पाउने व्यवस्था गर्न सरकार र सम्बद्ध निकायमा निरन्तर घच्घच्याउनुपर्ने खाँचो छ । सेमेस्टर प्रणली सबै तह र विश्वविद्यालयमा लागू गर्ने गरी यसलाई गुणस्तरीय र समयसापेक्ष बनाउन थप मेहनतको चाहिएको छ । सेमेस्टरलाई त्यसको मर्मअनुरूप ६ महिनामा परीक्षा र तत्काल परीक्षाफल प्रकाशित गर्ने गरी विकास गर्न अब ढिलाइ गर्नु हुँदैन । विश्वविद्यालयका पदाधिकारी नियुक्ति गर्दा राजनीतिक भागबन्डाका आधारमा गर्ने गलत परिपाटीको अन्त्य गरी वरिष्ठता, कार्यसम्पादन क्षमता र प्राज्ञिक मूल्यमान्यताका आधारमा प्रतिस्पर्धाबाट नियुक्ति गर्ने व्यवस्था लागू गर्न ठूलै दबाबको आवश्यकता देखिन्छ । त्यसैगरी विश्वविद्यालयभित्र हुने आन्दोलन तथा दबाबका कार्यक्रम सिर्जनात्मक तथा नयाँ स्वरूपको अवलम्बन गर्न अपरिहार्य भइसकेको छ । विद्यार्थी आन्दोलनको स्वरूपमा मात्र परिवर्तनको आवश्यकता होइन, जायज मुद्दा तथा मागलाई तत्काल सुनुवाइ गर्ने, त्यसप्रतिको जवाफदेहिता यथाशीघ्र देखाउने संस्कार जिम्मेवार प्राप्त अधिकारीमा समेत विकास हुन जरुरी छ । ज्ञापनपत्र, मागपत्र, डेलिगेसन, कालोपट्टी, सांकेतिक विरोधलाई तोडफोडभन्दा पनि बलशाली अर्थमा बुझिदिने हो भने धेरै समस्याको सामाधान सहज तरिकाले हुन पुग्छ । कागजको भाषा बुझ्ने, टेबुलबाट हर चिजको समाधान खोज्ने, वार्ता र संवादलाई समस्या समाधानको अचुक अस्त्र ठान्ने संस्कृति शिक्षा क्षेत्रमा बलियो गरी स्थापित गर्नु नै सरोकारवाला सबैको सहभागिता सुनिश्चित गर्ने अबको बाटो हो । यस्तो संस्कार र संस्कृतिको लोकमार्ग जति बलियो बन्न सक्छ त्यति नै संस्थाका प्रभावकारिता बढ्ने र परिणाममुखी काम हुने आशा जाग्न सक्छ । त्यसैले सार्वजनिक शिक्षाको सुधारको लागि थोरै भए पनि 'विद्यार्थीको लागि विद्यार्थीको तर्फबाट' केही काम ढिलो नगरी सुरुआत गरौं ।  देशभरिका सार्वजनिक शिक्षालयका वर्तमान यथार्थ चित्रण हुने गरी विवरण संकलन गर्ने र प्राप्त विवरणको आधारमा सम्पूर्ण सरोकारवालाको अनिवार्य संलग्नतामा विभिन्न बहस, अन्तरक्रिया, गोष्ठी र समीक्षात्मक कार्यक्रम निरन्तर आयोजना गर्ने ।  'आफ्नो विद्यालयकलेज आफैँ सफा गरौं' नारालाई अघि सार्दै शौचालय, कक्षाकोठा र क्याम्पस हाता सरसफाइ गर्ने ।  सम्भव हुने विद्यालयक्याम्पसका हाताभित्र फूल रोपी हराभरा बनाउने । धेरै जमिन हुने ठाउँमा श्रमदान गरी पार्क निर्माण गर्ने ।  'हाम्रो क्याम्पस, राम्रो क्याम्पस' को ब्यानरमा क्याम्पसका विभागीय प्रमुख, प्राध्यापक र विद्यार्थी सम्मिलित विभिन्न परीक्षाका नतिजा समीक्षा कार्यक्रम गर्ने ।  ७० प्रतिशतभन्दा बढी विद्यार्थी पास गराउन सफल शिक्षकप्राध्यापकलाई विद्यार्थीको तर्फबाट सार्वजनिक रूपमा सम्मान गर्ने ।  नियमित पठनपाठन नगराउने, एउटै सिफ्टमा दुई ठाउँमा कक्षा लिने, सरकारी स्थायी भएर निजीमा लगानी गर्ने प्राध्यापकको नामावली सार्वजनिक गर्ने ।  हरेक विश्वविद्यालयलाई शैक्षिक क्यालेन्डर निर्माण गर्न लगाई त्यसलाई हुबहु कार्यान्वयनमा लैजान दबाब सिर्जना गर्ने ।  सेमेस्टरको परीक्षाफल निकाल्न बढीमा डेढ महिना र वार्षिक परीक्षाको नतिजा तीन महिनाभित्रै प्रकाशित गर्न बाध्यात्मक अवस्था निर्माण गर्ने ।  सरकारी कोषबाट तलब भत्ता खाने शिक्षक, कर्मचारी र राजनीतिककर्मीले आफ्ना बच्चालाई अनिवार्य रूपमा सार्वजनिक विद्यालयमा पढाउनुपर्ने व्यवस्था लागू गर्न दबाब सिर्जना गर्ने ।  राजनीतिक पार्टीको भागबन्डाको आधारमा नियुक्ति हुने परिपाटी अन्त्य गर्न लगाउने । आचार्य अनेरास्ववियु केन्द्रीय कमिटीका उपाध्यक्ष हुन् हाइलाइट"
पूर्वराजा ज्ञानेन्द्र शाहको भविष्य,"आठ पैसाप्रति युनिटमा श्री ३ चन्द्रशमशेरले जनतालाई बिजुली बत्ती बाल्न दिएपछि बिजुलीको नाम नै 'चन्द्रज्योति' भयो । उनका पालामा आन्तरिक विकास र कूटनीति दुवै सफल हुँदै गएको पाइन्छ । त्यो युगमा भारतका राजाहरू ब्रिटेन जाँदा १७ तोपको सलामी पाउँथे । चन्द्रशमशेरले काठमाडौंस्थित ब्रिटिस दूतलाई स्पष्ट भनिदिए, 'म स्वतन्त्र राष्ट्रको प्रधानमन्त्री हुँ, त्यसैले १९ तोपको सलामी दिने भए मात्र लन्डन जान तयार छु ।' ब्रिटिस दूत म्यानरस्मिथले सोहीअनुसार प्रबन्ध मिलाए । सन् १९०८ को अप्रिल ६ मा २२ जनाको दलबलसहित उनी ब्रिटेन प्रस्थान गरे । कूटनीति कमजोर नहोस् भनेर राजा र राणाशासकहरूले हरेक विषयलाई गम्भीरतापूर्वक लिएको पाइन्छ । इतिहासबाट सिक्नुपर्ने यस्ता हजारौं उदाहरण छन् । राजाहरूलाई कमजोर बनाएर पारिवारिक ढंगले सैनिक बलमा शासन गरे पनि राजसंस्था नै मास्ने काम राणाहरूले गरेनन् । राष्ट्रका सर्वोपरि राजा नै हुन् भनेर अभिभावक मान्दै राजसंस्थाको मर्यादा राखे । राजा पृथ्वी वीरविक्रम शाहका छोरीहरू (लक्ष्मी राज्यलक्ष्मी, रमा र तारा) मात्र जन्मेपछि चन्द्रशमशेरले राजगद्दीमा बस्ने राजा नभएमा पृथ्वी वीरविक्रम परलोक भएपछि राजाका काका नरेन्द्रविक्रमका छोरा रतीन्द्र (जुना राजा) लाई राजगद्दीमा राख्नुपर्ला भन्ने कुरा पनि उठाए । तर पृथ्वी वीरविक्रमका माहिला बडामहारानी लक्ष्मी दिव्येश्वरीबाट त्रिभुवन पैदा भएपछि उत्तराधिकारीसम्बन्धी चिन्ता हट्यो । इतिहास ज्ञाता रामजीप्रसाद अर्यालले महाभारत युद्धपछिको लामो कालखण्डमा राजा ज्ञानेन्द्रसम्म नेपालमा १९२ जना राजाले शासन गरेको लेखेका छन् । राजा एकताको प्रतीक भएको स्विकारेका छन् । २००७ सालसम्म राणाहरूले पनि राष्ट्रियताप्रति घात हुने काम गरेनन् । जापान, ब्रिटेन, स्पेन, स्विडेन, नर्वे, थाइल्यान्ड, बेल्जियम, लक्जमवर्ग, नेदरल्यान्डस् (हल्यान्ड) आदि राजतन्त्रात्मक राष्ट्रमा झैँ आफ्नो धर्म, संस्कृति एवं परम्पराको जगेर्ना गर्दै राष्ट्रलाई समुन्नत बनाउने चाहना भए पनि आर्थिक अभाव, शिक्षादीक्षाको कमी एवं कतिपय आन्तरिक र बाह्य कारणले नेपाल पछौटेपनको सिकार भइरह्यो । हालको बंगलादेश र भारतको पश्चिम बंगाल एउटै छँदा त्यहाँका बुद्धिजीवीहरूले भारतमा ब्रिटिस शासनविरुद्ध निर्णायक भूमिका खेल्न सक्ने विश्लेषण गर्दै बंगाल टुक्र्याएर अंग्रेजहरूले 'फुटाउ र राज गर' (स्म्यास एन्ड ग्य्राब) नीतिको सफल परीक्षण गरे । सुरेन्द्रनाथ बनर्जी, विपिनचन्द्र पाल, अश्विनीकुमार दत्त र अरविन्द घोषलगायतले बंगाल विभाजनविरुद्ध ब्रिटिस सामान बहिस्कार गर्ने आन्दोलन चलाए । लर्ड कर्जनले अखण्ड बंगाललाई खण्डखण्ड गरेर न्यु नेसनालिटी (नयाँ राष्ट्रियता) नाम दिएका थिए । सन् १९०७ मा सुरतमा भएको कांग्रेसको अधिवेशनमा राष्ट्रवादी र अंग्रेजका समर्थकहरूबीच तनाव उत्पन्न गराएर विभाजन ल्याउन अंग्रेजहरू सफल भए । राष्ट्रवादीहरू कमजोर भएपछि नौ वर्षसम्म उनीहरू कांग्रेस परित्याग गरेर बसे । राष्ट्रवादी आन्दोलनलाई 'अराजकतावादी' भनियो । नेपालमा पनि केही वर्षयता राष्ट्र बलियो हुनुपर्छ भन्नेहरूलाई प्रतिगामी र बाह्यशक्तिका मतियारहरू मात्र 'अग्रगामी' हुन् भन्ने दुष्प्रचार गरिएको छ । अंग्रेजहरूले भारतमा कडा कानुन बनाउने पृष्ठभूमि तयार पार्न गुप्तचरहरूलाई प्रयोग गरेर 'जनआन्दोलन' र तोडफोड गराए । राष्ट्रवादीहरूलाई यातना दिनको लागि यस्ता नाटक मञ्चन गरिए । यथार्थ सूचना पाएपछि राष्ट्रवादीहरूले राष्ट्रिय आन्दोलन चलाए । नेपालमा पनि विदेशी शक्तिको प्रभाव समाप्त गर्न लाखौं जनता सडकमा आएर राष्ट्रिय आन्दोलन गर्नुपर्ने अवस्था आएको छ । दिल्लीका शासकहरूको प्रेरणा, सहयोग र निर्देशनमा भएका राजनीतिक आन्दोलनहरूले नेपाललाई अभूतपूर्व रूपमा कमजोर तुल्याएको यथार्थ जगजाहेर छ । विदेशीको प्रत्यक्षपरोक्ष आज्ञामा हिँड्न नचाहने प्रबल राष्ट्रवादी शक्ति निर्माण गर्न गुट, दल, क्षेत्र आदि बिर्सेर राष्ट्रियताको धरातलमा ऐक्यबद्ध हुन सक्यौं भने मात्र राष्ट्रको रक्षा गर्न सम्भव छ भन्नुपर्ने अवस्था टड्कारो देखिएको छ । तसर्थ, जनता होइन 'कार्यकर्ता' मात्र बन्न रुचाउने टाठाबाठाहरूले पनि राष्ट्र ठूलो हो कि दल ? सोच्नुपर्ने बेला आएको छ । दलका नेता र कार्यकर्ता त सिक्किमतिर पनि छन् । ढाकाटोपी लगाउँछन्, नेपाली नै बोल्छन् । उनीहरूले स्वाधीन देशको अस्तित्व दिल्लीमा बुझाएर प्रजातन्त्र मात्र जोगाउनुपर्छ भन्ने राष्ट्रघातीहरूलाई बेलैमा चिन्न सकेनन् । त्यहाँ नरबहादुर खतिवडा, लेन्डुप दोर्जे, सञ्चमान लिम्बू, भीमबहादुर गुरुङ र रामचन्द्र पौडेल नामका नेताहरूले के गरे, के गरेनन् भनेर पुरानो पुस्तासँग सोधे हुन्छ । नेपालमा पनि राष्ट्रियताभन्दा दल र प्रजातन्त्र ठूलो हुन्छ भन्ने सिकाइएको छ । त्यसैले विदेशीको दबाब र प्रभाव बढाउन राजतन्त्र उन्मूलन गरियो । किनभने राष्ट्र, धर्म, संस्कृति, इतिहास र राष्ट्रिय हितको रक्षा गर्ने कुरामा राजा सदैव समर्पित रहने हुँदा राजतन्त्रलाई 'प्रजातन्त्रको वाधक' भन्ने प्रचार गराएर विदेशी शक्तिले 'माओवादी' नामको ब्रिगेड स्थापना गरी आफ्ना गुप्तयोजनाहरू अघि बढाए । नेपालमा विदेशी प्रभाव बढ्न दिनु हुँदैन भनेर राजा वीरेन्द्रसँग धेरै विषयमा सहमत भएका एमालेका प्रभावशाली नेता मदन भण्डारीको रहस्यमय मृत्युपछि २०५२ साल फागुन १ गतेबाट माओवादी जनयुद्धको नाममा गरिएका राष्ट्रघाती काम हेर्दा सिलसिलाबद्ध षड्यन्त्रको मार्गचित्र स्पष्ट बुझ्न सकिन्छ । २०५८ साल जेठ १९ गते भएको राजा वीरेन्द्रको हत्या अमेरिकी र भारतीय योजना थियो भनेर चीनका विश्लेषकहरूले खुलासा गरिसकेका छन् । त्यसबारे थप व्याख्या आवश्यक छैन । कतिपय सञ्चारमाध्यम र व्यक्तिले नारायणहिटी काण्डमा राजा ज्ञानेन्द्र प्रत्यक्ष वा परोक्ष संलग्न भएको आशंका पनि गरे । राजतन्त्र नै नरहेको अवस्थामा विदेशी शक्ति, नेपालका ठूला दलहरू वा अग्रणी सञ्चारमाध्यमले गहिरो अध्ययनअनुसन्धान गर्न सक्थे । कुनै मठमन्दिर वा गुम्बाको मुख्य व्यक्ति दोषी वा अयोग्य छ भनेर देवालयमै आगो सल्काउनु जस्तै राजा ज्ञानेन्द्रसँग रिसाएका दलहरूले विदेशीको लहैलहैमा दिल्लीमा बाह्रबुँदे समझदारी गरेर जेजस्ता एजेन्डा लागू गर्न खोजे, त्यही कारणले राष्ट्र ठूलो संकटमा फसेको छ । गणतन्त्र घोषणा गरिएपछि राज्यको बागडोर हातमा लिएका नेताहरूले कुनै सबुतप्रमाण फेला पार्न सकेनन् । अन्ततः उनीहरू चुपचाप बस्न बाध्य भए । पुष्पकमल दाहाल प्रधानमन्त्री रहेको माओवादी नेतृत्वको सरकार २०६५ साल भदौमा गठन भएर नौ महिनामै ढल्यो । गणतन्त्र घोषणा भएको एक वर्षको समीक्षा गर्न डा बाबुराम भट्टराई र पंक्तिकारलाई बीबीसी नेपाली सेवाले आफ्ना विचार राख्ने अवसर दिएको थियो । भट्टराई गणतन्त्रले राष्ट्र झिलिमिली हुन्छ भन्दै थिए । बहसमा भाग लिँदै पंक्तिकारले भनेको थियो, 'राजतन्त्र राजनीतिक स्थिरता, राष्ट्रिय एकता र राष्ट्र निर्माणको मियो हो । त्यो समाप्त हुँदा अस्थिरता फैलिन्छ । इरान, अफगानिस्तान, कम्बोडिया, इथियोपिया, पूर्वीयुरोपलगायतका धेरै राष्ट्रमा त्यस्तै देखियो ।' सञ्चारका दरिद्र राष्ट्रहरू मालाबी, बुरुन्डी, कंगो, सेन्ट्रल अफ्रिकन रिपब्लिक, नाइजर, जिम्बाबे, अफगानिस्तान, साउथ सुडान, युगान्डा बुर्किना फासो, लाइबेरिया, हाइटी आदि गणन्त्रवादीसँग आज नेपाल पनि उभिएको छ । यो गौरव हो कि लज्जाको विषय ? सोच्नैपर्छ । अन्तर्राष्ट्रिय मुद्राकोष (आईएमएफ) लगायत संस्थाको प्रतिवेदनका आधारमा ग्लोबल फाइनान्स म्यागेजिनले तयार पारेको आलेखमा राजतन्त्रात्मक राष्ट्रहरूमा स्थिरता, शान्तिसुरक्षा र सुशासन भएकाले कुबेत, जापान, स्विडेन, नर्वे, ब्रिटेन, साउदी अरेबिया, बहराइन, डेनमार्क, बेल्जियम आदि समृद्ध भएको उल्लेख छ । ग्लोबल पिस इन्डेक्सअनुसार भुटान संसारको तेह्रौं शान्त र दक्षिण एसियाको सबैभन्दा प्रसन्न राष्ट्र हो । राजतन्त्र फ्याँकेपछि प्रजातन्त्र बलियो भएको उदारहण खोज्दा धेरै राजनीतिशास्त्रीहरू अलमल्ल परेका छन् । क्यामरुन, चाड, क्युबा, इजिप्ट, इरिट्रिया, उत्तरकोरिया, सिरियालगायतका २३ राष्ट्रमा आज तानाशाही छ तर त्यहाँका शासक कोही पनि राजा होइनन् । रसियामा सन् १९१७ मा राजतन्त्र मासेर कम्युनिस्ट तानाशाही सुरु भयो । पोर्चुगलमा राजतन्त्र फ्याँकेर तानाशाह नै आए । त्यहाँका जनता राष्ट्रनिर्माता डोन आफन्सो हेनरिक्सका वंशज अन्तिम राजा डोन मोनोयललाई स्थापना गर्न खोजिरहेका छन् । सालाजारको तानाशाही आज पनि कालो अध्याय मानिन्छ । सन् १६४९ मा ब्रिटेनमा राजतन्त्र मासेर ओलिभर क्रमवेलले तानाशाही चलाए । एघार वर्षपछि त्यहाँ पुनः राजतन्त्र पुनस्र्थापना भयो । स्पेनको इतिहास त्यस्तै छ । कम्बोडियामा सन् १९७५ मा उग्र कम्युनिस्टले राजा हटाएर दसौं लाख जनताको हत्या गरे । त्यसरी मारिएका मानिसका अस्थिपन्जर संग्रहालयमा हेर्न पाइने व्यवस्था गरिएको छ । क्यानाडाका लेखक तथा पत्रकार जेजे म्याक्कुल्होले लेखेका छन्, 'राजनीतिमा असम्भव भन्ने केही छैन । बुल्गेरियाका अपदस्थ राजा सिमोनलाई जनताले बहुमतद्वारा प्रधानमन्त्री पदमा स्थापित गरे । कम्बोडियालगायतका कैयन् राष्ट्रमा जनता वाक्कदिक्क भएपछि राजतन्त्र फर्कियो । इराक, अफगानिस्तान र लिबियामा पनि राजतन्त्र ढलेपछि क्षतिबाहेक केही भएन । त्यहाँ आज राजतन्त्र ल्याउनुपर्छ भन्ने चेतना जागृत भएको छ ।' रसियामा एन्तोन बुखोभले राजतन्त्रवादी दल खोलेर करोडौं डलरबराबरको रकम खर्च गरिरहेका छन् । राजा भनेको विद्यालय होइन, हेडमास्टर मात्र हो । तसर्थ हेडमास्टरका रिसले विद्यालय (राजतन्त्र) नै पोल्नु गलत हो । कुनै मठमन्दिर वा गुम्बाको मुख्य व्यक्ति दोषी वा अयोग्य छ भनेर देवालयमै आगो सल्काउनुजस्तै राजा ज्ञानेन्द्रसँग रिसाएका दलहरूले विदेशीको लहैलहैमा दिल्लीमा बाह्रबुँदे समझदारी गरेर जेजस्ता एजेन्डा लागू गर्न खोजे, त्यही कारणले राष्ट्र ठूलो संकटमा फसेको छ । नयाँ संविधान र गणतन्त्र मृगमरीचिका बनेको छ । राजसंस्थाका वारिस ज्ञानेन्द्र शाह र दलहरू दुवैले राष्ट्र अभूतपूर्व संकटमा छ भन्ने राम्ररी स्विकारेका छन् । विदेशी शक्तिमध्ये नेपाललाई अस्थिर बनाइरहन चाहनेहरू राजतन्त्र पुनस्र्थापना हुनुभन्दा आफ्ना एजेन्डा (धर्म निरपेक्षता, संघीयता र गणतन्त्र) लागू गराउन विदेशीकै हस्तक्षेप राम्रो हो भन्ने ठान्छन् । यस्तो विषम परिस्थितिमा दरबारमै राजतन्त्रको अनुभव र तालिम गरेका ज्ञानेन्द्र शाहले शान्त कूटनीति, राजनीतिक चातुर्य एवं लोकप्रियता आर्जन गर्ने उपायको खोजी गरे भने दलहरू असफल भइरहेको अवस्थामा राष्ट्रलाई असफल हुनबाट बचाउन उनले ठूलो भूमिका खेल्न सक्छन् । अहिले पनि राष्ट्रप्रेम, राष्ट्रियताप्रतिको समर्पण र राष्ट्रिय एकताप्रतिको उनको धारणा परिस्कृत र स्पष्ट छ । योग्य, सक्षम, सुसूचित र जनप्रिय व्यक्तिहरूलाई सल्लाहकार बनाएर आफूवरिपरिका अल्छी, कुरौटे, अहंकारी, अयोग्य, पामर, हुतिहारा, नामर्द, खुजली र चाकडीबाजहरूको घेरा बाहिर आए भने ज्ञानेन्द्र शाहले नरोदम सिंहानुकले जस्तै जनताको राम्रो समर्थन र सम्मान पाउन सक्छन् । अमेरिकी गुप्तचर सीआईएले कम्युनिस्टहरूलाई उचालेर कम्बोडियामा राजतन्त्र मासे पनि राजाकै प्रयत्नले राजतन्त्र पुनस्र्थापना भएको इतिहास छ । इतिहासमा 'अन्तिम' भन्ने शब्द हुँदैन । त्यसैले राजा ज्ञानेन्द्रलाई नेपालका 'अन्तिम राजा' भन्नु अपरिपक्वता हुनेछ । जनताले तानाशाही चाहेका छैनन्, चाहँदैनन् पनि । राष्ट्रको अस्तित्व र भविष्य बचाउन राजसंस्था नै आवश्यक रहेछ र यो विदेशीको दबाब, प्रभाव र प्रलोभनबाट बच्न सक्ने प्रबल शक्ति रहेछ भनेर विद्यालयमा पढ्ने छात्रछात्राले पनि बुझ्न थालेका छन् । त्यसैले राष्ट्रले राष्ट्रवादी, स्थायी, भरपर्दो, इमानदार, कर्मठ, अनुशासित, मर्यादित एवं विदेशीसँग नझुक्ने नेतृत्व खोजिरहेका बेला जनताले नै ज्ञानेन्द्र शाहलाई राजगद्दीमा राख्न चाहे भने त्यतिबेला रोक्ने कसले ? छेक्ने कसले ?"
"ट्रम्प, मोदी र नेपाल","औषधोपचारको लागि पंक्तिकार गएको थियो, भारु पाँच सयका तीनवटा नोट थिए, साट्न खोज्दा कतै साटिएन । प्राइभेट अस्पतालमामा पनि ठूलो नोट नचल्ने रहेछ । औषधोपचारको लागि लखनउ गएका अन्य नेपालीको पनि समस्या त्यही थियो । बैंकमा जाँदा नेपाली परिचयपत्रलाई मान्यता दिएन । बाहिर कम्तीमा हजारमा दुई सय रुपैयाँ कमिसन दिएपछि ठूला नोट साटिने रहेछ । यस्तै एकजना नेपाली पसलमा सामान किनेर ठूला नोट दिन खोज्दा पसलेले लिन मानेनन् । उनले आफ्नो बाध्यता देखाउँदा पनि उनको मन पग्लेन, पछि उनले भने हाम्रो नेपालमा त ठूला नोट सजिलै चल्छ । उनको यो कुरा सुनेर पसलेले भन्योअब हम लोग भी नेपाल जायेंगे । अपना व्यापार उधर हीं करेंगे । अब तो नेपाल भी इन्डिया बन जानेवाला है । उसको भनाइले मेरो मनमा नराम्ररी बिझ्यो । उससँग तर्क गर्न खोजिनँ । मैले आफूसँग भएको पाँच सयका नोट एउटा चिनेको पसलेसँग करकापले साटें । घर फर्केर समाचारमा आँखा दगुराएँ । त्यो भारतीय पसलेको भविष्यवाणीलाई सम्झें । कतै उसले सोचीविचारी त भनेको थिएन ? दाहाल सरकारले फेरि २५ लाख भारतीयलाई टोली गठन गरेर नागरिकता बाँड्ने तयारी गरिरहेको खबरले भारतीय पसलेको भविष्यवाणीलाई सत्यको निकट पुर्याएको पाएँ । ०६३ सालमा धेरै भारतीयलाई नेपाली नागरिकता बाँडेर पुगेको रहेनछ । भारतमा विलय गर्न सायद अझै धेरैलाई नागरिकता दिएर त्यो अभीष्ट पूरा गर्न दाहाल सरकार चाहन्छ । संविधान संशोधनको तयारीमा पनि नेपाललाई भारतमा विलय गराउने उद्देश्यले नै गरिएको अब कुनै प्रमाण खोज्नुपर्ने अवस्था छैन । ०६२६३ को परिवर्तन नेपाली जनताले के नेपाललाई भारतमा विलय गराउन चाहेका थिए ? अमेरिकी राष्ट्रपतिमा डोनाल्ड ट्रम्पको विजयले नरेन्द्र मोदी र पूरै भाजपाई जति उत्साहित भएका छन्, त्यति नै साधारण भारतीयहरू पनि भएका छन् । उनीहरूमा एउटा विश्वास जागेको छ । ट्रम्पको विजयले पाकिस्तान कमजोर हुनुका साथै चीनविरोधी गतिविधि बढ्नेछ र भारतको दादागिरी दक्षिण एसियायी मुलुकमा चल्नेछ । ट्रम्प मोदीका प्रशंसक हुन् र उनी हिन्दु धर्मलाई विश्वकै उत्कृष्ट धर्म मान्दछन् । हिन्दु धर्म र मोदीप्रतिको ट्रम्पको मायाले भारत सरकार मात्र होइन, विस्तारवादी मनोविज्ञान भएका भारतीयमा खुसी छाएको छ । भारतीय अभीष्ट पूरा गर्न ओली सरकार ढालेर दाहाल नेतृत्वको माओ कांग्रेस सरकार भारतले बनाइदिएकोमा अब कुनै नेपाली दुईमत छैनन् । राष्ट्रियताको सन्दर्भमा एमालेको चरित्र पनि स्थिर छैन । आफ्नो अनुकूल हुने गरी संविधान संशोधन हुन दिन ऊ वाधक बन्ने छैन । नागरिकताको मुद्दामा पनि उसले आफ्नो चुनावी नाफानोक्सान हेरेर आलोचनासम्म गर्न सक्छ । विरोधमा आउने सम्भावना कमै छ । संसद् बाहिरका दलहरू नारामा मात्र सीमित छन्, राष्ट्रियताको रक्षाको सन्दर्भमा क्रान्तिकारी भाषणबाहेक कार्यान्वयन पक्ष शून्य छ । संविधानमा उल्लिखित खाद्य सम्प्रभुताको माग राखेर बन्द गर्नु ठीकबेठीक जे भए पनि यो बेमौसमको राग हो । खाद्य सम्प्रभुताको प्रत्याभूति आवश्यक हो । सिक्किम र गोवाका जनताले भारतको अरू प्रान्तको जनताभन्दा बढी सुविधा पाएका छन् । भारतको अरू प्रान्त हेरी त्यहाँका जनताको जीवन स्तर उन्नत नै छ । के त्यो भन्दा उनीहरूले स्वतन्त्र र सार्वभौम जनता हुने अधिकार पाए ? कश्मिरी जनता कश्मीर भारतमा विलय भएको आज ६८ वर्ष हुँदा पनि स्वतन्त्रताको लागि संघर्षरत छन् । के पाइरहेका छन् तिनीहरूले ? लाखजति त सेना र प्रहरीको गोली खाएर सहिद भइसकेका छन्, हजारौं कश्मिरी कानुनी रूपमा प्रतिबन्धित प्यालेट गनको गोली खाएर अपांग भइरहेका छन् । यो क्रम जारी छ । भारतीय सर्तअनुसार संविधान संशोधन र पुनः नागरिकताको भण्डारा लगाएर नेपाललाई सिक्किमीकरण गरेर सिक्किम र गोवाको जनता जस्तो खाद्य सम्प्रभुता र विकासमा नेपाली जनताले सन्तोष गर्ने कि कश्मिरी जनता झैं स्वतन्त्रताको लडाइँ गर्दै भारतीय फौजको गोली खाँदै सहिद हुने तथा प्यालेट गनको गोली खाएर अपांग हुने नियति रोज्ने ? बेलैमा नेपाली जनता माओ कांग्रेस सरकारविरुद्ध र उसले गर्न लागेको संविधान संशोधन र नागरिकताको भण्डाराविरुद्ध कडारूपमा आन्दोलित हुन आवश्यक छ । ट्रम्पको विजयले मोदी सरकार उत्साहित भएको छ । ऊ अब दक्षिण एसियाको एकछत्र सम्राट् बन्ने सपना देखिरहेको छ । विश्वमा फेरि फाँसीवादको उदय भएको छ । अमेरिकी जनताले ट्रम्पलाई विजय गराए पनि उनलाई आफ्नो राष्ट्रपतिको रूपमा स्वीकार गर्न सकेका छैनन् । सडकमा ट्रम्प हाम्रो राष्ट्रपति होइन भन्ने प्लेकार्ड बोकेर सडकमा निस्कन सुरु गरेका छन् । ट्रम्पको जित अमेरिकी लोकतन्त्रको उपहाससिवाय केही होइन । अलकायदा संगठनले ट्रम्पको विजयमा खुसी व्यक्त गर्दै आफ्नो वेबसाइटमा लेखेको छ, 'अब हामीले अमेरिकालाई बर्बाद गर्न धेरै केही गर्नुपर्ने छैन, किनकि यो काम अर्बपति बिजनेसम्यान ट्रम्प आफैंले गर्नेछन् । सेम्टेम्बर ११ मा अमेरिकाले अलकायदाको हतबाट विनाश भोग्नुपर्यो, अब नोभेम्बर ९ मा अमेरिकी जनताले स्वयं आफ्नो विनाश आफैं रोजेका छन् ।' अहिलेको प्रमुख मुद्दा खाद्य सम्प्रभुता र कालापानी होइन कि सिंगो नेपालको स्वतन्त्रता र सार्वभौमसत्ता रक्षाको कडा आन्दोलनको आवश्यकता छ । ट्रम्पको जितमा पुटिन, खुसी हुनु र पुटिन, मोदी र ट्रम्पको त्रिभूजले फासीवादलाई मलजल दिनेछ । फाँसीवादले कमजोर मुलुकको स्वतन्त्रता हरण गर्नेछ । विश्व दुई ध्रुवमा बाँडिन बाध्य हुनेछन् । चीनलाई एक्लो पार्ने मोदी र ट्रम्पको घोषित लक्ष्यले नेपाल चेपुवामा पर्नेछ । फाँसीवादउन्मुख विश्वको वर्तमान अवस्थाबाट नेपाल अछुतो रहन सक्दैन । भारत स्वतन्त्र भएदेखि नै सरदार बल्लभ भाइ पटेलको नेपाललाई भारतमा गाभ्ने लक्ष्यलाई त्यही गुजरातका नरेन्द्र मोदीले कार्यान्वयन गर्नेतर्फ चालेको षड्यन्त्रको उपज हो वर्तमान माओकांग्रेस सरकार । संविधान संशोधन र टोली बनाई देशभरि विशेषगरी तराईका गाउँगाउँमा गएर नागरिकता प्रमाणपत्र वितरण गर्ने सरकारको योजना कार्यान्वयन हुनबाट रोक्न सक्नुपर्छ देशभक्त नागरिकले । अहिलेको प्रमुख मुद्दा खाद्य सम्प्रभुता र कालापानी होइन कि सिंगो नेपालको स्वतन्त्रता र सार्वभौमसत्ता रक्षाको कडा आन्दोलनको आवश्यकता छ । नेपाल बन्द र भारतीय दूतावासमा ज्ञापनपत्र दिँदैमा नेपाललाई सिक्किमीकरण हुनबाट रोक्न सकिँदैन । संसद्भित्र र बाहिरका राष्ट्रवादी शक्तिहरू राष्ट्रियताको सवालमा एक ठाउँमा आएर मोर्चाबन्दी गर्दै आन्दोलनमा जानुको विकल्प छैन । दूरदर्शी तथा राष्ट्रवादी राजा महेन्द्रले भनेका थिए बहुदलीय व्यवस्था नेपालको लागि अफाप हो । यो ०४६ सालदेखि अहिलेसम्मको अवस्थाले उनको भनाइलाई सिद्ध गरिसकेको छ । नेपालमा लोकतन्त्रको नाममा लुटतन्त्र, गणतन्त्रको नाममा जनगण मन तन्त्र रहिरहने हो भने कुनै दिन हामीले एका समयमा नेपाल भन्ने स्वतन्त्र र सार्वभौम देश थियो भनेर भन्नुपर्ने हुन्छ, जस्तै सिक्किमीहरूले भन्ने गर्छन् । अर्को विकल्पको रूपमा सेनाले सत्ता आफ्नो हातमा लिएर नेपाललाई जोगाउने । सेनाभित्रै रअ र सीआईएको एजेन्ट भएको आरोप लागिसकेकाले सेनाबाट नेपालको स्वतन्त्रता र सार्वभौमसत्ताको रक्षा हुनेछ भन्ने विश्वास गर्ने अवस्था छैन । तैपनि एउटा विकल्पको रूपमा लिन सकिन्छ । सेनाले सत्ता लिएर नेपालमा स्थिरता कायम गरिसकेपछि राजालाई सत्ता हस्तान्तरण गर्ने विकल्पको रूपमा लिन सकिन्छ । नेपालका राष्ट्रवादी राजनीतिक शक्तिहरूले नेपाली जनतालाई साथमा लिएर नेपालको राष्ट्रियताको रक्षाको लागि चाँडै पाइला नचाले ।"
कहिले सुध्रने हामी ?,"निरंकुशतन्त्र, नातावाद, कृपावाद, परिवारवाद, ठालुवाद, भ्रष्टाचार आदिको विरुद्धमा पटकपटक संघर्ष गरेर ल्याइएको नेपालको 'लोकतन्त्र' यी रोगहरू हटाउन वा घटाउन कति सफल भयो त भन्ने कुराको आकलन गर्ने बेला भइसकेको छ । यसमा हामी सही दिशामा अघि बढिरहेका छौं या छैनौं, यो नेपालीले अनुभूत गर्ने कुरा हो । यस विषयमा हामीले राम्रो काम गरिरहेका छौं कि छैनौं भनेर सर्वसाधारण नेपालीको राय लियौं भने सायद नगन्य नेपालीहरूले सकारात्मक उत्तर दिन्छन् होला । पुराना कमजोरी यथावत् राख्दै अझ त्यसमाथि दलवाद र गुटवाद थपिँदै गएको देखिन्छ । भारतका पूर्वप्रधानमन्त्री अटल विहारी वाजपेयीले भनेका छन्, 'सरकारले राजधर्मको पालन गर्नुपर्छ । शासकको लागि प्रजाप्रजामा भेदभाव हुन सक्दैन । न जन्मको आधारमा, न जातिको आधारमा, न धर्मसम्प्रदायको आधारमा ।' नेपालमा के सरकारद्वारा राजधर्मको पालन भएको छ त ? सर्वत्र यो प्रश्न उठ्न थालेको छ । यहाँ दलको सरकार र आसेपासे र कार्यकर्ताको काम गर्न सरकार बनेको रहेछ भन्ने आम धारणा बन्दै गएको छ । थोरै समयको लागि सरकार बन्छ । सरकारको पहिलो काम कर्मचारी सरुवा, ठूला पदहरूमा पजनी र नियुक्ति हुने गर्छन् र परिवर्तन गर्न मिल्ने सबै ठाउँमा कार्यकर्ताले भरिन्छन् । यस्ता परिवर्तन 'सुधार' को लागि होइन 'सुविधा' को लागि हुने गर्छ र 'निकटता' र 'चलखेल' निर्णायक मानदण्ड बन्छन् भन्ने आम जनमानसमा परेको छ । एउटा समूहको नकारात्मक सूचीमा परेकाहरू अर्काको सूचीमा उत्तम मानिन्छन् । यसले गर्दा सरकारी कामकाजमा न त निरन्तरता रहन्छ, न स्थायित्व, न बौद्धिकताको कदर । हामी कता जाँदैछौं, कसैले आकलन गर्न सक्ने स्थिति छैन । भर्खरै भएको एउटा अध्ययनले के देखायो भने मन्त्रालयका सचिवहरूको सरदर कार्यकाल ६ महिनाभन्दा पनि कम हुन्छ, अर्थात् नियमित सरुवाको अतिरिक्त हरेक सरकार परिवर्तनसँग सचिवको पनि सरुवा हुने गर्छ । सरकारको कार्यकारी निकायको यस प्रकारको अस्थिरतामा लक्षित प्रगति हासिल गर्ने उद्देश्य कसरी हासिल हुन सक्छ र ? हामीले 'राणाशासन' लाई 'भारदारी शासन' भनेर हटायौं, राजालाई 'निरंकुश' भनेर हटायौं,' बहुदलीय प्रजातन्त्र' लाई पनि 'केन्द्रीकृत' र 'असमावेशी' भनेर पन्छायौं । विगतका यी सबै कालमा सबै अवसर भारदारमा मात्र रह्यो, जनता निरीह रहे, सुखसुविधा र अवसरजति शासक र आसेपासेले मात्र हात पारे भनेर जनतालाई विद्रोहमा उतायौँ । 'जनताकै शासन' ल्याउन भनेर आन्दोलनमा होम्यौं, आन्दोलन सफल भयो 'निरंकुश तंत्र' चिहानमा गयो । के हामीले जेका लागि भनेर विद्रोह गर्यौं, त्यो उद्देश्य प्राप्तितर्फ हामी अघि बढिरहेका छौं त ? समीक्षा गर्ने बेला भएको छ । गत दसकको 'लोकतन्त्रको' अनुभवले हामीलाई हालसम्म सही दिशातर्फ डोर्याएको अनुभूति हुँदैन । यो कुरा जनताले व्योहोरेको मात्र होइन, शासकबाट समेत प्रवाह भएको हो । अहिले राजनीतिमा दलगत र गुटगत प्रभाव तथा सुविधावादि प्रवृत्ति हावी हुँदै गएको नेपाली जनतालाई स्पष्ट भएको छ । उदाहरणको लागि अघिल्लो सरकारले एकमुष्ट राजदूतहरू नियुक्त गर्यो, तीमध्ये 'जागिरे' बाहेक अरू सबै सत्ताधारी पार्टीगत मनोनयन थिए । नयाँ सरकार आयो र त्यसले यस्ता सबैलाई एमकुष्ट हटायो । कुनै पनि देशका राजदूत राष्ट्रका प्रतिनिधि हुन्छन् र यसमा देशका लब्धप्रतिष्ठित र विज्ञ व्यक्तिलाई छनोट गरिन्छ । एकमुष्ट नियुक्ति र खारेजीले यो पदको गरिमालाई कम गरेको छ । यसबाट यी पदहरू प्राज्ञिक होइनन् कि सत्ताधारी दलको सेवा गरेबापत पाउने 'मुआब्जा' हो भन्ने भावना सर्वसाधारणमा प्रवाहित भएको छ । छनोटको निर्णायक मापदण्ड सत्तासँगको हिमचिम हो भन्ने स्थापित भएको छ । एकमुष्ट नियुक्ति वा खारेजीले समूहमा परेका 'योग्य' हरूको समेत मानमर्दन हुन पुगेको छ । यसले गर्दा नेपाली जनमानसमा नेपालमा हाल हरेक कुरा 'ल्याकत' मा होइन, 'ताकत' मा हुन्छ भन्ने धारणाले जरो गाडेको छ । यस्तो अवस्था लोकतन्त्रका लागि शुभसूचक पक्कै होइन । पञ्चायती व्यवस्थाको अन्त्यतिर जनमानसमा सो व्यवस्थाप्रति आएको वितृष्णा नेपाली राजनीतिमा अलग्गै प्रकारले प्रकट भयो । पाकिस्तानमा भुट्टोको फाँसी हुँदा पाकिस्तानमा भन्दा नेपालमा ठूलो आन्दोलन भयो, राजधानीमा नानीमैयाँ दाहाललाई अत्यधिक मतले विजयी गरायो, चेर्नोभिलमा भएको आणविक दुर्घटनालाई निहुँ गरेर नेपालको दुग्ध विकास संस्थानको दूध बहिस्कारमा पर्यो । प्रकट भएका यस्ता घटनाहरू परोक्ष रूपमा नेपालको रहेको शासनप्रति प्रतीकात्मक रूपमा विरोध प्रकट गरेको थियो र यो जनताको असन्तुष्टिको अभिव्यक्ति थियो । यस्तै घटनाहरूको प्रतिक्रिया २०४६ सालको आन्दोलन र पञ्चायती व्यवस्थाको समाप्ति हो । व्यवस्था परिवर्तनसँगै पुराना अधिकांश कुरालाई एकमुष्ट खारेज गरियो । यस्तो समयमा मूल्यांकनको आधारमा विगतका असल कुरा राखेर नयाँतर्फ अघि बढ्नुपर्नेमा विगतका हरेक चिज काम नलाग्ने मानेर फ्याँकियो, नयाँ सिर्जना हुन सकेन । नयाँ 'बहुदलीय' व्यवस्था सुरु भएको पाँच वर्ष हुन नपाउँदै यसविरुद्घ विद्रोह सुरु भयो । एक दसक लामो विद्रोहले नेपालको राजनीतिमा 'आमूल' परिवर्तन ल्यायो । राजतन्त्र फालियो र लोकतन्त्र ल्याइयो । जनताको चाहना सत्ता परिवर्तन मात्र थिएन, बरू आफ्नो जनजीविकाका कुरामा सुधार ल्याउनु थियो । नेपालमा राजनीतिक क्रान्ति सकियो अब आर्थिक क्रान्तितर्फ अघि बढ्नुपर्छ भन्नेमा त सहमति देखिन्छ, तर व्यवहारले त्यो देख्न सकिएको छैन । सरकार र व्यवस्थाप्रति जनताको आशा जागृत गराउन सरकारको कार्यशैली र राजनीतिक दलहरूको सोचमा परिवर्तन हुन अत्यावश्यक छ । यस्तो हुन नसकेमा जनताको असन्तोष कुनै पनि रूपमा प्रकट हुन सक्छ । दस वर्षको लोकतन्त्रको अनुभवपछि नेपाली जनतामा पुनः हालको व्यवस्थाप्रति पनि वितृष्णाका आवाज सुनिन थालेको छ । असंगठित यो भावना विद्रोह गर्ने स्थितिमा पुगेको त देखिँदैन तर भित्रभित्रै भुसको आगोजस्तै बढ्दै गएको अनुभव हुन थालेको छ । जनतालाई विद्रोह गर्न उक्साउँदाको समयमा गरेका वाचा र दिएका आश्वासनहरू र हालको कार्यान्वयनको स्थितिमा रहेको ठूलो अन्तरले गर्दा विद्रोहका नायकहरूलाई मुस्किल परिरहेको स्पष्ट देख्न सकिन्छ । यस्ता वितृष्णाका आवाज घट्नुको साटो अझ दह्रो हुँदै गएको छ । सरकार यस सम्बन्धमा अनभिज्ञ त छैन, तर यसमा सुधारका लक्षणहरू भने देखिएका छैनन् । यस्तो भावना वृद्धि हुँदै गएमा जनतामा रहेको असन्तोष कुनै न कुनै रूपमा प्रकट हुन जानेछ र यसले अनिश्चितता अझ बढाउनेछ । सरकार र नेताहरूलाई यो कुराको आभास हुँदाहुँदै पनि यसप्रति आँखा चिम्लेर व्यक्तिगत, दलगत र पार्टीगत सोचमा मात्र बढिरहेका देखिन्छन् । जनतामा सुशासन, स्वच्छता, निष्पक्षताको आशा हराउँदै जानु र नातावाद, कृपावाद, पार्टीवाद, गुटवाद सम्पूर्ण रूपमा हाबी हुँदै गएको आभास हुँदै जानु व्यवस्थाका लागिसमेत खतराको चिन्ह हो । यसमा सुधार हुनु शासन व्यवस्थाको सफलताको पूर्वसर्त हो । नेपालमा राजनीतिक क्रान्ति सकियो, अब आर्थिक क्रान्तितर्फ अघि बढ्नुपर्छ भन्नेमा त सहमति देखिन्छ, तर व्यवहारले त्यस्तो देख्न सकिएको छैन । सरकार र व्यवस्थाप्रति जनताका आशा जागृत गराउन सरकारको कार्यशैली र राजनीतिक दलहरूको सोचमा परिवर्तन हुन अत्यावश्यक छ । यस्तो हुन नसकेमा जनताको असन्तोष कुनै पनि रूपमा प्रकट हुन सक्छ । आवधिक चुनाव र जनचाहनाअनुसारको सरकारको गठन प्रजातन्त्रको अनिवार्य सर्त हुन् । हाल आएर निकट भविष्यमा हुनुपर्ने चुनावप्रति पनि आशंका उठ्न थालेको छ । यो संविधानको कार्यान्वयनको लागि एक चुनौती हो । तसर्थ सरकारले आवधिक चुनावहरूको लागि अविलम्ब अघि बढ्न र आफ्नो कार्यशैली, निर्णयका मापदण्ड र सरकार सञ्चालनको प्रक्रियामा जनचाहनाअनुरूप सुधार गर्दै जान अत्यावश्यक छ । हालको जस्तो आत्मकेन्द्रित शासन व्यवस्थाले जनतामा वितृष्णा मात्र सिर्जना गर्नेछ । रेग्मी पूर्व सचिव हुन् ।"
विश्व कप छनोट फुटबलः स्पेन र इटालीको जित,"म्याड्रिडः विश्व कप छनोट फुटबलको शनिबार राति भएको खेलमा स्पेन र इटालीले फराकिलो अन्तरको जित हात पारेका छन् । युरोपेली क्षेत्रको छनोट खेलमा स्पेनले मेसेडोनियालाई र इटालीले लिच्टेनस्टाइनलाई समान ४० गोलले हराए । समूह जी' अन्तर्गत भएको खेलमा स्पेनले घरेलु मैदान र इटालीले लिच्टेनस्टाइनको मैदानमा जित हात पारेका हुन् । स्पेनको जितमा भिक्टर भिटोलो, नाचो मनरियल र एरिट्ज एडुरिजले एकएक गोलको योगदान गरे । थप एक गोल भने मेसेडोनियाका स्ट्राइकर डार्को भेल्कोस्कीबाट आत्मघाती रूपमा गोल भयो । खेलमा स्पेनले सुरुआती अग्रता आत्मघाती गोलबाटै लिएको थियो । ड्यानियल कार्भाजलको प्रहार क्लियर गर्ने प्रयास गर्दा भेल्कोस्कीबाट ३४ औं मिनेटमा आत्मघाती गोल भएको थियो । पहिलो हाफमा १० ले अगाडि रहेको स्पेनले ६३ औं मिनेटमा भिटोलोको गोलमार्फत अग्रता दोब्बर बनाएको थियो । डेभिड सिल्भाको पासमा भिटोलोले गोल गरेका थिए । नाचोले ८४ औं मिनेटमा कार्भाजलको पासमा गोल थपे । त्यसको एक मिनेटलगत्तै एडुरिजले डेभिड सिल्भाकै पासमा गोल गरेका थिए । समूहमा चार खेलबाट तीन जित र एक बराबरीको नतिजासहित १० अंक जोडेको स्पेन शीर्ष स्थानमा छ । स्पेनसँग समान अंक भए पनि इटाली गोलअन्तरका आधारमा तालिकाको दोस्रो स्थानमा छ । इटालीका आन्द्रे बेलोट्टीले दुई तथा एन्टोनियो कान्ड्रेभा र सिरो इम्मोबिलले एकएक गोल गरे । इटालीले चारवटै गोल पहिलो हाफमा गरेको थियो । २२ वर्षीय बेलोट्टीले सिनियर राष्ट्रिय टोलीका लागि चार खेल खेल्ने क्रममा तीन गोल गरिसकेका छन् । सोही समूहको अर्को खेलमा इजरायलले अल्बानियालाई ३० गोलले हरायो । इजरायलको चार खेलबाट नौ अंक छ । अन्य खेलमा आयरल्यान्ड, क्रोएसिया र टर्कीले पनि सफलता हात पारे । समूह डी' अन्तर्गतको खेलमा आयरल्यान्डले अस्ट्रियालाई १० गोलले हरायो । आयरल्यान्डका लागि जेम्स म्याकलियनले ४८ औं मिनेटमा निर्णायक गोल गरेका थिए । आयरल्यान्ड चार खेलबाट तीन जित र एक बराबरीको नतिजासहित १० अंक जोडेर तालिकाको शीर्ष स्थानमा आसीन छ । सोही समूहको अर्को खेलमा वेल्स र सर्बियाले ११ गोलको बराबरी खेल्दै अंक बाँडे । घरेलु मैदानमा उत्रिएको वेल्सका लागि ३० औं मिनेटमा गारेथ बेलले पहिलो गोल गरेका थिए । तर सर्बियाले दोस्रो हाफमा उत्कृष्ट पुनरागमन गर्दै खेल बराबरीमा ल्यायो । सर्बियाका लागि अलेक्जान्डर मिट्रोभिचले ८६ औं मिनेटमा गोल गरेका थिए । सर्बिया चार खेलबाट दुई जित र दुई बराबरीको नतिजासहित आठ अंक जोडेर तालिकाको दोस्रो स्थानमा छ । वेल्स तीन बराबरी र एक जितसहित ६ अंक जोड्दै समूहको तेस्रो स्थानमा छ । सोही समूहको अर्को खेलमा जर्जिया र मोल्डोभाले ११ गोलको बराबरी खेले । समूह आई' अन्तर्गतको खेलमा क्रोएसियाले आइसल्यान्डलाई २० गोलले हरायो । घरेलु मैदानमा उत्रिएको क्रोएसियाका लागि मार्सेलो ब्रोजोभिचले दुवै गोल गरेका थिए । इभान राकिटिचको पासमा १५ औं मिनेटमा खाता खोलेका ब्रोजोभिचले दोस्रो हाफको इन्जुरी समयमा अर्को गोल थपेका थिए । इभान पेरिसिचले सोझै रातो कार्ड पाएपछि दोस्रो हाफको इन्जुरी समयमा क्रोएसिया १० खेलाडीमा सिमित भएको थियो । चार खेलबाट तीन जित र एक बराबरीको नतिजा निकालेको क्रोएसिया १० अंक जोडेर शीर्ष स्थानमा छ । चार खेलबाट दुई जित र दुई बराबरीको नतिजा निकालेको युक्रेन आठ अंकसहित दोस्रो स्थानमा छ । युक्रेनले भने फिनल्यान्डलाई १० गोलले हरायो । घरेलु मैदानमा उत्रिएको युक्रेनका लागि अर्टेम क्राभेट्सले २४ औं मिनेटमा विजयी गोल गरेका थिए । चार खेलबाट सात अंक बटुलेको आइसल्यान्ड तालिकाको तेस्रो स्थानमा छ । टर्कीको चार खेलबाट पाँच अंक छ । टर्कीले कोसोभोलाई २० गोलले हरायो । छनोट प्रतियोगितामा समूहको शीर्ष टोली विश्व कपमा सोझै छनोट हुनेछन् । नौवटा समूहका दोस्रो स्थानमा आउने नौवटा टोलीमध्ये आठ टोली पनि विश्व कपमा छानिने छन् ।"
बराबरीमा सकियो पहिलो टेस्ट,"राजकोटः इङ्ल्यान्ड र भारतबीचको पहिलो टेस्ट क्रिकेट बराबरीमा सकिएको छ । इङ्लिस बलरले खेल जित्ने अधिकतम प्रयास गरे पनि भारतीय टोली हार टार्न सफल भयो । तीन सय १० रनको लक्ष्य पछ्याएको भारतले पाँचौं तथा अन्तिम दिन आइतबारको खेल सकिँदा ६ विकेट गुमाएर एक सय ७२ रन जोडेपछि खेल बराबरीमा टुंगिएको हो । ७१ रन जोड्दा भारतले चार विकेट गुमाएपछि भ्रमणकारी टोली इङ्ल्यान्डले खेल जित्ने झिनो सम्भावना देखिएको थियो । तर, भारतीय ब्याट्सम्यानले रक्षात्मक प्रदर्शन गरे । दोस्रो पालीमा भारतका मुरली विजयले ३१, चेतेश्वर पुजाराले १८, रविचन्द्रन आश्विनले ३२ तथा अजिनक्या राहाने र ऋद्धिमान साहाले नौनौ रन जोडे । प्रारम्भिक ब्याट्सम्यान गौतम गम्भीरले भने खाता खोल्न सकेनन् । कप्तान विराट कोहली ४९ र रवीन्द्र जडेजा ३२ रनमा अविजित रहे । कोहली र जडेजाबीच अविजित ४० रनको साझेदारी भयो । इङ्ल्यान्डका बलर अदिल रसिदले तीन तथा क्रिस वोकेस, जाफर अन्सारी र मोइन अलीले एकएक विकेट लिए । इङ्ल्यान्डले कुनै पनि विकेट नगुमाई बनाएको एक सय १४ रनको स्थितिबाट आइतबार आफ्नो दोस्रो पाली अगाडि बढाएको थियो । इङ्ल्यान्डले तीन विकेटको क्षतिमा दुई सय ६० रन जोडेपछि पाली समाप्तिको घोषणा गरेको थियो । कप्तान एलेस्टर कुकले एक सय ३० रन जोडे । आफ्नो खेल जीवनको पहिलो टेस्ट खेलिरहेका हासिब हमिदले ८२ रन बनाए । प्रारम्भिक ब्याट्सम्यानद्वय कुक र हमिदले पहिलो विकेटका लागि एक सय ८० रनको साझेदारी गरे । हमिदलाई आउट गर्दै भारतीय बलर अमित मि श्राले उक्त साझेदारी तोडेका थिए । कुकले दुई सय ४३ बलमा १३ चौका प्रहार गरे । कुकले ३० औं टेस्ट शतक पूरा गरेका हुन् । एक सय ३६ टेस्ट खेलेका कुकले ५२ अर्धशतक पनि बनाएका छन् । कुकले भारतविरुद्ध छैटौं पटक टेस्ट शतक बनाएका हुन् । यसैगरी भारतमा भएको टेस्टमा कुकले बनाएको यो पाँचौं शतक हो । पहिलो टेस्टमा टस जितेर ब्याटिङ गरेको इङ्ल्यान्डले पहिलो पालीमा पाँच सय ३७ रन जोडेको थियो । भ्रमणकारी टोलीको उक्त पालीमा जोए रुट, मोइन अली र बेन स्टोक्सले शतक बनाएका थिए । भारतले पनि पहिलो पालीमा चार सय ८८ रन बनाएको थियो । घरेलु टोलीका लागि पहिलो पालीमा चेतेश्वर पुजारा र मुरली विजयले शतक बनाएका थिए । शतकमा बनाउनुका साथै तीन विकेटसमेत लिएका इङ्ल्यान्डका मोइन अली प्लेयर अफ दी म्याच घोषित भए । इङ्ल्यान्ड र भारतबीच पाँच खेलको टेस्ट शृंखला हुनेछ । टेस्ट शृंखला सकिएपछि भारत र इङ्ल्यान्डबीच तीनवटा एकदिवसीय र तीनवटा टिट्वेन्टी प्रतियोगिता पनि हुनेछ । भारतले सन् २०१२ यता घरेलु मैदानमा एउटा पनि टेस्ट हारेको छैन । भारत अन्तिमपटक घरेलु मैदानमा इङ्ल्यान्डसँगै पराजित भएको थियो । दोस्रो टेस्ट आगामी बिहीबार सुरु हुनेछ ।"

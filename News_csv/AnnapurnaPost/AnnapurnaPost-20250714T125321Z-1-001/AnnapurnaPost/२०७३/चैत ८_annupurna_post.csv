शीर्षक,विवरण
"लोकतन्त्र, अपराधीकरण र चलखेल","संविधान जारी हुुनुुपूर्व पंक्तिकारले लेखेको थियो, संविधानपछाडिको संक्रमण अझै कठिन र पीडादायी हुुनेछ । त्यसबेला मेरो दिमागमा मूलत: तीनवटा कारण थिए, जसबारेमा चर्चा गर्नेछु: हामी भारत र चीनका बीचमा छौं र हामीले ग्रहण गरेको कथित लोकतन्त्रको सामीप्य भारतसँग बढी छ। भारतको एसोसिएसन अफ डेमोक्र्याटिक रिफर्म (एडीआर) नामक संस्थाले सन् २०१४ को भारतको लोकसभा निर्वाचन हुुनासाथ एउटा विस्तृत विवरण प्रस्तुुत गर्यो, जसमा सन् २००४, सन् २००९ र सन् २०१४ को लोकसभाको निर्वाचनमा कसरी अपराधीहरूले निर्वाचनमा आफ्नो अधीन जमाएका छन् भन्ने खुुलासा गर्यो । यस प्रतिवेदनअनुुसार २००४ मा लोकसभामा निर्वाचित ५४३ सदस्यमध्ये १२९ जनाविरुद्ध अदालतमा गम्भीर अपराधहरू चलिरहेका थिए । सन् २००९ मा यो संख्या १६२ पुुग्यो, जुुन कुुल संख्याको ३१ प्रतिशत थियो । सन् २०१४ मा यो प्रतिशत ३४ पुुग्यो । प्रतिवेदनअनुुसार भारतीय जनता पार्टीमा ३८ प्रतिशत, कांग्रेसमा २१ प्रतिशत, समाजवादी पार्टीमा ४० प्रतिशत, शिव सेनामा ८२, जनता दलमा ४०, माक्र्ससिस्ट पार्टीमा २९ प्रतिशत सदस्यहरूविरुद्ध एकभन्दा बढी गम्भीर अपराधहरू अदालतमा दर्ता थिए । झारखण्ड मुुक्तिमोर्चा भन्ने पार्टीमा त शतप्रतिशत उम्मेदवार आपराधिक गतिविधिमा संलग्न थिए । बिहार र उत्तर प्रदेशबाट सबैभन्दा बढी आपराधिक गतिविधिमा संलग्न व्यक्तिहरू निर्वाचित भएका थिए । नेपालको मधेस आज यही उदाहरणबाट ग्रस्त छ । हाम्रो राजनीतिमा परेको प्रभाव टड्कारो छ । हाम्रो सिमाना खुुला छ । हामीमाथि भारतको प्रभाव र हस्तक्षेप बाक्लो छ । आपत्ति हुुने थिएन भारतमा लोकतन्त्र एउटा आदर्शको रूपमा विकास भइदिएको भए । विगतको नाकाबन्दीदेखि केही दिन पहिलाको राजविराजको घटनासम्म आइपुुग्दा हामीले अनुुभूति गरिसकेको हुुनुुपर्छ, मधेसको राजनीतिमा अपराधीकरण कति धेरै मौलाएछ । जब राजनीतिमा अपराधीकरण मौलाउँछ, तब जनताको जीवन कष्टकर हुुन्छ । मधेसमा विगत एक सालमा देखिएका प्रवृत्तिहरूले स्पष्ट पार्छन् । (१) हातहतियारसहित जुुलुुस प्रदर्शन गर्नुु, सुुरक्षाकर्मीहरूमाथि आक्रमण गर्नुु, एम्बुुलेन्समा आगो लगाउनुु आन्दोलनका प्रवृत्ति थिए । अहिले एउटा प्रवृत्ति थपियो कुुनै अमूक दल लाई बहिष्कार वा निषेध । लोकतन्त्रको लागि यो चुुनौती हो । कसैको कार्यक्रममा अतिक्रण गर्ने प्रयास गर्नुु वा गर्नुु लोकतन्त्रको पतनको अर्को प्रमाण हो । यस्तै कार्य शिव सेनाले महाराष्ट्रमा बिहारीहरूप्रति गर्यो । आज नेपालको मधेसमा त्यही लोकतान्त्रिक आदर्श मौलाएको छ । केही विद्वान् मानव अधिकारवादीहरूले तर्क दिए, अमूक पार्टी ले अभियान गर्नुु हुुँदैनथ्यो । हुुन सक्तछ, त्यो भनाइ सत्य होस् । त्यो साँचो हो भने त्यो अमूक पार्टी को राजनीतिक कमजोरी हो। लोकतन्त्रमाथिको चुुनौती होइन । तर कार्यक्रममा निषेधको घोषणा गर्नुु, विरोधी दलका नेताकार्यकर्तालाई कालो मोसो दल्नुु, उनीहरूका घरमा आगो लगाउनुु राजनीतिको अपराधीकरण हो । यो झारखण्डको मुुक्ति मोर्चा र महाराष्ट्रको शिव सेनाले भारतीय लोकतन्त्रमा लागू गरेका महान् आदर्शको नक्कल हो । तर कथित मानवअधिकारवादीहरूले हिटलरको उदयबाट शिक्षा लिनुु राम्रो हुुन्छ । लोकतन्त्रमा न कसैलाई निषेध गरिन्छ, न त हतियारसहित जुुलुुस गर्न पाइन्छ । संविधान संशोधन गर्नुुहोस् वा नगर्नुुहोस् प्रधानमन्त्रीज्यू । नेपाली कांग्रेस र राप्रपा नेपालले के बुुझ्नुु आवश्यक छ भने विगत नाकाबन्दीदेखि टीकापुुर, डायनिया, राजविराजको घटनासम्म आइपुुग्दा मधेसको राजनीतिले अपराधीकरणको पहिचान बनाइसक्यो । संविधान संशोधन भए पनि त्यसपछिको निर्वाचन र त्यसबाट निर्वाचित हुुने मानिसको कल्पना गर्नुुहोस् । के अब मधेसबाट शालीन व्यक्तित्व निर्वाचित हुुन सक्ने अवस्था देख्नुु हुुन्छ ? मधेसी मोर्चाले आज भाला र हतियार बोक्नेको जमात देखाएर राजनीतिमा बार्गेनिङको हैसियत बनाए पनि मधेसको विकासमा त्यसले भविष्यमा सिर्जना गर्न प्रभावको आकलन सबैले गर्न सक्तछन् । मोर्चाका नेताहरू आफैं सोचून्, के त्यो उद्दण्ड मासलाई नियन्त्रण गर्न सक्नुुहुुन्छ भविष्यमा ? राज्यले शक्ति प्रदर्शनमा नियन्त्रण गर्नैपर्छ । जनताको हत्या हुुनुु हुुँदैन । तर राज्यले राजनीतिमा अपराधी समूहको पक्षपोषण पनि गर्नुु हुुँदैन । ७० वर्षको लोकतन्त्रको अभ्यासमा जनताको प्रतिनिधित्व गर्ने संस्थामा ३४ प्रतिशत अपराधीहरूको उपस्थिति रहेको भारतीय अनुुभवबाट नेपालले सिक्ने कुुरा के छ ? भारतले नेपालमा लोकतान्त्रिक मूल्य र मान्यता सिकाउने नैतिकता कसरी राख्छ ? जुुन देशमा संविधानले समावेशी सिद्धान्त प्रत्याभूत गरेको छ, त्यो देशको संविधान संशोधन गर्न दबाब दिने नैतिक धरातल कहाँ छ भारतसँग ? भारतले नेपालमा दिगो लोकतन्त्र जनकल्याणकारी राज्य व्यवस्था र आम मधेसी जनताको हितको लागि नेपालको संविधानप्रति सरोकार राखेको होइन । यस तथ्यलाई नेपाली जनताले बुुझ्न सक्नुुपर्छ । भारतले नितान्त आफ्नो स्वार्थको लागि मधेसको राजनीतिलाई अपराधीकरण गरिरहेको छ । नेपालीहरूबीचको सद्भाव बिथोलिरहेको छ । राजनीतिको यो अपराधीकरण संविधान घोषणापछाडिको संक्रमणकाल एउटा ठूलो चूनौती हो, जसलाई सत्तामा बस्नेले बुुझ्नुु आवश्यक छ । मधेसको एवं मधेसीको हितको लागि भारतले सरोकार व्यक्त गरेको हुुँदो हो त त्यसलाई सकारात्मक मान्न सकिन्थ्यो । तर बिहार र उत्तर प्रदेशको गरिबी, बिहार र उत्तर प्रदेशको अपराधीकरणलाई भारतले सम्बोधन गर्न सकेको भए मधेसको पनि हालत यस्तो हुुने थिएन । नेपालमाथिको भारतीय चासो र हस्तक्षेप यस अर्थमा नाजायज छ । भारत नेपालीहरूमाथि भारतविरोधी भएको शंका गर्छ । यो तथ्य पनि हो । तर नेपालीहरूलाई भारतविराधी को बनाइरहेको छ ? चराको गुुणमा कसैले हस्तक्षेप गर्यो, उसको गुुँड भत्काउन लाग्यो, उसको फुुल फुुटाउन लाग्यो वा उसका बच्चाबच्ची चोर्न थाल्यो भने ताकतहीन चराले पनि स्वर मच्चाउँछन् । नेपालको अवस्था यही हो । संस्कृति र सभ्यताको समानताबाट बाँधिएका दुुई देशको बीचमा भारतको नेपालमाथिको अविश्वास भारतविरोधी मनोविज्ञानको कारण हो भनेर जबसम्म भारतले बुुझ्दैन, नेपाल र भारतबीचको तनाव सकिँदैन । तसर्थ आफ्नो अस्तित्वको लागि नेपालले आफूलाई भारतबाट अलि टाढा राख्नैपर्छ । २००७ सालपछि भारत सीधै नेपालको प्रशासनमा संलग्न भयो । त्यसलाई समयको परिवर्तनसँगै नेपालले कायम राख्न चाहेन । भारतले पछाडि हट्नुुपर्यो। त्यसपछि भारतले नेपालको अस्तित्वमा नजरअन्दाज गर्ने र नेपालविरुद्ध अविश्वास गर्ने रणनीति लियो । त्यसलाई नेपालीहरूले भारतको दम्भ र हेपाहा नीतिको रूपमा ग्रहण गरे । त्यसपछि भारतले नेपालका राजनीतिक दलका नेताहरूलाई हातमा लिई उनीहरूबाट नेपाललाई सञ्चालन गर्ने नीति ग्रहण गर्यो । उसले सबैलाई बिटुुल्यायो, तर कसैलाई आफ्नो बनाउन सकेन । धेरैजना श्रीमती हुुने लोग्नेको जस्तो अवस्था भयो भारतको । सबै आफ्ना तर सबैसँग विश्वास गर्न नसकिने अवस्था । त्यसपछि क्षेत्रीयताको गम्भीर रणनीति उसले ग्रहण गर्यो र मधेसीलाई भारतीय मूलका नेपाली नागरिक भनी परिभाषा गर्न थाल्यो अनि राजदूत गभर्नर बन्न खोज्दा भारतप्रति नेपाली झन्झन् विरोधी हुुँदै गए । नेपाललाई भारतले केही दिँदैन बरु नेपाल बर्बाद गर्छ भन्ने मनोविज्ञान स्वयं भारतले बनायो नेपालमा । हाम्रो लोकतन्त्र अपराधीको आबास गृह बन्न सक्तैन । हाम्रो संविधान अरूको सरोकारको विषय बन्न सक्तैन । नेपाली हुुने लडाइँ अधिकारको लागि गरिने संघर्ष हो । नेपाल विखण्डन गर्ने र विभाजन गर्ने र विभाजित गर्ने कथित आन्दोलन अपराध हो, दण्डबाट उन्मुक्ति हुुन सक्तैन । नेपालको अस्तित्वको महान् इतिहासलाई स्वतन्त्र भारतीय शासकहरूले अनुुभूति गर्न सकेनन् । उनीहरूले बेलायती उपनिवेशको नेपालमाथिको मनोग्रन्थिलाई निरन्तरता दिन कहिल्यै छोडेनन् । इशापूर्व ४७० तिर मगधले आभन्ती र ब्रिजी अधिराज्यहरूलाई जिती साम्राज्य बनायो । नेपालको त्यसताका दक्षिणको सिमाना काशीसम्म थियो । पश्चिममा श्रीनगरसम्म थियो । पूर्वमा कामरूप आसामसम्म थियो । मगध साम्राज्यले नेपाललाई दखल गरेन । ईसापूर्व ३३० तिर मगधले पाँचाल, सालवा, सुुद्रलाई गाभ्दै नन्द वंश स्थापित गर्यो । त्यसताका पनि नेपाल अविच्छिन्न रह्यो । चन्द्रगुुप्त मौर्यको वंश स्थापना गर्न नेपालको अहम् भूमिका थियो । नेपालसँग सीमा जोडिएका सबै अधिराज्यहरू मगधमा गाभिए । तर नेपाल यथावत् रह्यो । इशापूर्व ३०१ मा मगधले सम्पूर्ण भारत (दक्षिण चोला र चेरा राज्य छोडी कब्जा गर्यो, तर नेपाल मित्रशक्तिको रूपमा रह्यो । सातौं शताब्दीमा हर्षवर्धनको अनुुरोधमा नेपालले मगध र चीनको बीचमा आधिकारिक सम्पर्क गराइदियो । मुुगलहरूले भारत लिए, तर नेपाललाई चलाएनन् । नेपाल र भारतीय राज्यहरूमा सधैं मित्रवत् सम्बन्ध रह्यो । तर आधुुनिक भारतले नेपालको या ऐतिहासिकतालाई बुुझ्न सकेन । इन्डियाको इतिहास दुई सय वर्षको हो । त्यसैले दाइ त नेपाल हो किनभने जेठो दाइ हुुन्छ, तर मोटो र ठूलो भएकाले कोही दाइ हुुँदैन । ३५०० वर्षमा नेपालभारतको लागि हस्तक्षेपको कारण बनेन, अब कसरी बन्छ त ? भारतीयहरूमा यो सकारात्मक अनुुभूति पलाउनुु आवश्यक छ ? नेपालप्रति भारतको हस्तक्षेपकारी भूमिकाका वर्तमान अवस्थामा तीनवटा कारण छन्, जुुन नेपाली संविधान घोषणापछिको संक्रमणकालका चुुनौतीका रूपमा सिर्जना भएका छन् । ती तीनवटा कारण हुुन् (१) नेपाली नेताहरूले भारतीय नेता र भारतीय कर्मचारीतन्त्रमा आफ्ना साख वा हैसियतको अवमूल्यन गरेका छन् । ससाना व्यक्तिगत स्वार्थ र सत्ताको लागि भारतीय नेता, राजदूत, कर्मचारीतन्त्र र जासुुुुसी संस्थाको अगाडि हात जोड्ने, माग्ने प्रवृत्तिले उनीहरूलाई भारतीयहरूले महत्वपूर्ण व्यक्तित्वको रूपमा मान्यता दिँदैनन् । जस्तै : अहिले मधेसी मोर्चाका नेताहरू भारतीय दूतावास धाउँछन् । नेपाली नेताहरू प्रधानमन्त्री, मन्त्री हुुँदा उनीहरूलाई राजदूतले कारिन्दाजस्तै आदेश दिन्छन् । यसरी नेपाललाई नेतृत्वहीन अवस्थामा पुर्याउने कार्य नेताहरूले गरेका छन् । यस्तो व्यवहार भारतीयहरू बंगलादेशी र श्रीलंकनलाई गर्न सक्तैनन् । (२) दोस्रो कारण हो, चीनको शक्तिशाली उदय । पश्चिमी शक्ति र संस्थाहरूले भारतीय सञ्चार र त्यहाँको थिंक ट्यांक लाई चीनप्रति घनघोर नकारात्मक बनाएका छन् । भारतमा चीनले कुुनै पनि बेला आक्रमण गर्छ भन्ने मनोविज्ञान निर्माण गरेका छन् । यसैताका चीनले पाकिस्तानसँग आर्थिक करिडर निर्माण गरी अरबौं लगानी गर्यो । पाकिस्तानलाई शत्रुु देख्ने भारत चीनको पाकिस्तानसँगको सहकार्यलाई आपत्तिपूर्ण ठान्दछ । चीनले एक पेटी एक बाटो प्रोजेक्टअन्तर्गत भारत, चीन र नेपाल आर्थिक कोरिडर प्रस्ताव गरेको छ । चीनले रेलमार्गबाट नेपाल जोडी नेपाल हुुँदै भारतसँग व्यापार विस्तार गर्न चाहेको छ । यसो भएमा नेपाललाई सबैभन्दा ठूलो आर्थिक लाभ हुुन्छ । भारत परोक्ष रूपमा यो प्रोजेक्टलाई असफल पार्न चाहन्छ, तर सिद्धान्तत: उसले यसलाई स्वीकार गरेको छ । त्यसैले ऊ नेपाललाई आफ्नो नियन्त्रणमा राख्न चाहन्छ । ताकि चीनको उद्देश्य पूरा नहोस् । नेपाली जनता चीनको यस योजनाका पक्षमा छन् । नेपाली जनताको यस चाहनालाई भारत चीनविरोधी घेराबन्दी देखिरहेको छ । सत्ताको लागि लोकतन्त्रलाई अपराधीकरणको सिकार बनाइरहेको भारतीय नेतृत्वमा दूरदृष्टि देखिँदैन । चीनको प्रभाव रोक्न नेपालको तराईलाई चीनविरोधी, कम्युुनिस्टविरोधी र पहाडविरोधी बनाइएको छ । त्यसैले तराईमा मधेसी मोर्चा अरूको उपस्थितिलाई निषेध गरिरहेको छ । (३) तेस्रो चुुनौती तिब्बतको स्वतन्त्रताको वकालत गर्ने दलाई लामाको लागि काम गर्ने पश्चिमी संस्थाहरू छन्, जो तराई र पहाडको झगडाबाट नेपाललाई कमजोर बनाउन चाहन्छन् । नेपालमा क्रिस्चियन धर्मको उर्वर स्थल निर्माण गर्न चाहन्छन् । जातीय द्वन्द्वको निर्माण गर्न चाहन्छन् । उनीहरू नेपाललाई असफल राज्य घोषणा गर्न चाहन्छन् । त्यसकै लागि उनीहरू कथित जनजाति र मधेसी एकता निर्माण गर्न चाहन्छन् । उनीहरू नेपालका मधेसी र जनजातिमाथि राज्यशक्तिको दमन गरेको प्रमाणित गर्न टीकापुुर, रंगेली र राजविराज घटना निर्माण गरिरहेका छन् । उनीहरू कुुनै न कुुनै रूपमा सेनाको प्रयोग हुुने अवस्था सिर्जना गर्न उद्यत् रहेका छन् । उनीहरू राष्ट्र विखण्डन गर्न आह्वान गर्ने सिके राउतको पक्षमा मानव अधिकार उल्लंघनको प्रपोगन्डा गरिरहेका छन् । कहीं न कहीं ठूलो दुुर्घटना गरी नेपाली सेना र सुुरक्षा निकायलाई विवादित बनाउन षड्यन्त्र गरिरहेका छन् । उनीहरू खास एउटा जातिमाथि नश्लवादी भएको आरोप लगाई नेपाललाई विभाजित गर्न खोजिरहेका छन् । एक्काईसौं शताब्दी नेपालको आर्थिक विकासको लागि एउटा अवसरको रूपमा आएको छ । चीनको तिब्बतको सुुविधायुुक्त यातायात प्रणाली प्रयोग गर्दै चीन र मध्य एसियासँग नेपालको व्यापारको ढोका खुुलेको छ । चीनको नेपाल हुुँदै दक्षिण एसियासँग आर्थिक विकासको सहकार्य गर्ने कार्यक्रमले नेपाल, भारत र चीन को पुल बन्ने अवस्था सिर्जना हुुन लागेको छ । यसो भएमा नेपाल संसारकै धनी देश बन्दछ । यसलाई रोक्न पश्चिमी संस्थाहरू क्रियाशील छन् र पश्चिमी मान्यताद्वारा प्रभावित भारतीय सञ्चार र त्यहाँका रणनीतिकारहरू पनि सक्रिय छन् । यसरी नेपालमा इन्डोवेस्ट चलखेल मौलाएको छ । त्यसैले मधेसमा केही समूहले गरिरहेका विखण्डनकारी एवं विभाजनकारी गतिविधिहरूको उद्देश्य त्यो होइन, जे भनिएको छ । कसरी सीमित सदस्य रहेको मोर्चा तराईको मसिहा बन्न सक्तछ ? किन मधेसी प्रतिनिधि जो अन्य पार्टीमा छन्, उनीहरूलाई कालोमोसो दलिन्छ ? कसरी भाला, लाठी, खुुकुुरी लिएर गरिने आन्दोलन शान्तिपूर्ण हुुन्छ ? किन सरकार मोर्चाका हरेक कुुरालाई समर्थन गर्छ ? किन मानव अधिकारवादी राष्ट्र विप्लव गर्नेलाई कारबाही गर्नुु हुुँदैन भनी माग राख्छन् ? नेपाल एउटा अवसरको सँघारमा आइपुुगेको छ, तर यसै अवसरले थुुप्रै चुुनौतीहरू निर्माण गरेको छ । कताकता अस्तित्वमै आँच आउने खतरा पनि देखिएको छ । त्यसैले माथिका प्रश्नको उत्तर खोजी गर्दै राष्ट्रविरुद्ध भइरहेको चलखेल र चलखेलका पात्रहरूको नकाव खोल्न तत्पर रहनुु सबैको कर्तव्य हो । तेस्रो चुुनौती स्वयं नेपालीहरूको मानसिकता हो । नेपालीहरूमा भावनाको तरंगमा बग्ने मानसिकताको प्रचुुरता छ । विवाहमा हिन्दी गीत नबजाई हुुँदैन, रामदेवको खुुट्टामा लम्पसार नपरी पनि हुुँदैन, तर सानो घटना हुनेबित्तिकै भारतीय सिनेमा बन्द गर्ने आन्दोलन पनि गर्नुुपर्छ । नेपालीहरूले यथार्थपरक हुुनुु आवश्यक छ । भावनाको राष्ट्रवाद त्यति नै खतरनाक हुुन्छ जति जातिवाद । यिनै तीनवटा चुुनौतीले संविधान घोषणापछाडिको संक्रमणकाललाई पीडायुुक्त बनाएका छन् । राज्यको विकासको दृष्टिकोणले यो अस्वाभाविक होइन, तर राजनीतिक दलहरूका दृष्टिकोणको अस्पष्टता, सत्ताको लागि जस्तोसुुकै सम्झौता गर्ने सिद्धान्तहीनता र स्वार्थको लागि अडानरहित रहने संस्कारले संक्रमणलाई इन्फेक्टेड बनाएको छ । अब यथार्थपरक, व्यवहारमुुखी एवं परिणामउन्मुुख लगनशील एवं प्रतिबद्ध नेतृत्वको खोजीमा जनताले सक्रिय रहनुुपर्छ । मधेसी रैथानेमाथि अंगीकृत को छलछाम, जनता लडाएर फाइदा लिनेहरूको खेल र नेपाललाई कमजोर बनाएर आफ्नो स्वार्थपूर्ति गर्नेविरुद्ध आवाजको निर्माण हुुनैपर्छ । हाम्रो लोकतन्त्र अपराधीको आबास गृह बन्न सक्तैन । हाम्रो संविधान अरूको सरोकारको विषय बन्न सक्तैन । नेपाली हुुने लडाइँ अधिकारको लागि गरिने संघर्ष हो । नेपाल विखण्डन गर्ने र विभाजन गर्ने र विभाजित गर्ने कथित आन्दोलन अपराध हो, दण्डबाट उन्मुक्ति हुुन सक्तैन । नेपालको सरकार सिंहदरबारमा रहनुुपर्छ, लाजिम्पाट, महाराजगन्ज, बालुुवाटार कतै होइन । त्यसैले अब नेपाललाई साँच्चिकै स्वतन्त्र र समृद्ध राष्ट्र बनाउने अभियान निर्माण गर्नुु नागरिकको कर्तव्य हो यदि देश र स्वतन्त्र नागरिकको पहिचान प्यारो छ भने ।"
"रेसम मार्ग, नेपाल, दक्षिण एसिया","सबल, सशक्त र आत्मनिर्भर नेपाल भारतको हितमा छैन । त्यस्तो नेपाल स्वाभाविक रूपमा चीन र अन्य शक्ति राष्ट्रहरूको समेत निकट हुन जान्छ, त्यसैले नेपाललाई कमजोर र अस्थिर बनाएर आफ्नो नियन्त्रणमा राख्नु र नेपालमा आफ्नो राजनीतिक, आर्थिक र सामरिक हित सुरक्षित बनाइराख्नु भारतको नेपाल नीति रहेको छ । उपरोक्त विचार भारतीय मूलकी अमेरिकी प्राध्यापक माया चड्ढाले क्यानाडाको मोनट्रियलस्थित म्याकगिल विश्वविद्यालयमा आयोजित एउटा अन्तर्राष्ट्रिय सम्मेलनमा प्रस्तुत कार्यपत्रमा उल्लेख भएको छ । चड्ढाको समेत गरेर उक्त सम्मेलनमा प्रस्तुत सबै कार्यपत्रलाई समावेश गरेर क्यानेडियाली प्राध्यापक टीभी पौलले सम्पादन गरेको साउथ एसियाज विक स्टेट्स नामक पुस्तक सन् २०११ मा अक्सफोर्ड विश्वविद्यालयद्वारा प्रकाशित छ ।सो पुस्तकमा चड्ढाले के पनि भनेकी छन् भने अत्यन्त गरिब र कमजोर नेपालको अस्थिरता भारतको र दक्षिण एसियाको दीर्घकालीन असुरक्षाको कारण बनेको छ । चड्ढाको निष्कर्ष हो भारत नेपाललाई सबल र शक्तिशाली बन्न दिँदैन, नेपाललाई सधैं अस्थिर र कमजोर राखिरहन र आफ्ना रणनीतिक हित साधना गरिरहन चाहन्छ । अस्थिरताको निहुँमा नेपालको राजनीतिमा आफ्नो नियन्त्रण पनि राखिरहन चाहन्छ । तर त्यसो गर्दा नेपालमा आफ्नो नियन्त्रणभन्दा बाहिरको अस्थिरता र अराजकताको स्थिति निर्माण नहोस् भन्ने पनि भारत नीति छ । नेपालमा नियन्त्रित अस्थिरताको स्थिति पैदा गराएर नेपाली राजनीतिको निर्णायक शक्तिको रूपमा रहिरहने र त्यसको बलमा नेपालमा आफ्ना सुरक्षा तथा अन्य सामरिक स्वार्थहरू सुनिश्चित गरिरहने भारतको नेपाल नीति सात सालदेखि नै अभिव्यक्त भइरहेको छ, तर यसले भारतको नेपालसँगको सम्बन्धमा जटिलता निर्माण गरेर उसको सुरक्षालाई थप चुनौतीपूर्ण बनाइरहेको छ ।चड्ढा र सोही पुस्तकका सम्पादक पलले पनि आफ्नो लेखमा स्वीकार गरेका छन् नेपालको अस्थिरता र असुरक्षा भारत र समस्त दक्षिण एसियाको असुरक्षामा अनुवाद भइरहेको छ । सो पुस्तकमा टीभी पौलले लेखेका छन् कुनै आन्तरिक र बाह्य दबाब र प्रभावबाट मुक्त रही जनतालाई वैधानिक र प्रभावकारी रूपमा सुरक्षा, व्यवस्था, जनकल्याणका साधन र मूल्यहरू सामूहिक रूपमा उपलब्ध गराउने राज्य क्षमताको आधारमा भन्ने हो भने दक्षिण एसियाका सबै मुलुकहरू कमजोर हुन् । उनका अनुसार दक्षिण एसियाका मुलुकहरूको कमजोरीलाई मूलत: चार श्रेणीमा राख्न सकिन्छ : पहिलो असफल, दोस्रो अत्यन्त कमजोर, तेस्रो कमजोर र चौथो कमजोरमध्येको बलियो । अफगानिस्तानदेखि भारतसम्म सबै यिनै चार श्रेणीभित्र पर्दछन् । आफैंमा कमजोर भारतले आफ्ना सबै छिमेकीका अभाव र कमजोरीलाई आफ्नो शक्तिमा रूपान्तरण गर्ने रणनीति अंगीकार गरिरह्यो । परिणाममा उसका छिमेकीहरू त कमजोर हुने नै भए, कमजोर, अस्थिर र असुरक्षित छिमेकीहरूको मध्यमा रहेको भारत सुरक्षित हुन सकेन । नेपालको बारेमा त भन्नै परेन, भुटानजस्तो भारतको सबैभन्दा निकटको रणनीतिक सम्बन्ध भएको मुलुकको हकमा पनि भारत क्रम नै देखियो । सन् २०१२ मा ब्राजिलमा सम्पन्न वातावरणसम्बन्धी रियो २० सम्मेलनमा तत्कालीन भुटानी प्रधानमन्त्री जिग्मे थिन्लेले चिनियाँ प्रधानमन्त्री वेन जियाबाओलाई भेटे । त्यसपछि जुलाई २०१३ मा भुटानमा हुन गइरहेको संसदीय निर्वाचनको मुखैमा भारतले भुटानलाई तेल आपूर्तिमा दिँदै आएको छुट हटाइदियो । तेल संकट भोगेका जनताले भारतसँग निकट सम्बन्धको पक्षधर भनेर दाबी गर्ने विपक्षी दललाई निर्वाचित गरिदिए । भुटानको सीमासम्म नै चिनियाँ सडक सञ्जाल आइपुगेको छ । भारत र चीनबीच अत्यन्त जटिल रणनीतिक संवेदनशीलता बोकेको र चीनले दक्षिणी तिब्बत भन्ने गरेको अरुणाचल प्रदेशको सीमा भुटानसँग जोडिएको छ । उता भुटान र सिक्किमबीच अवस्थित तिब्बतको चुम्बी उपत्यकाको उत्तर मुखैमा रहेको यादोङसम्म चिनियाँ रेलमार्ग आइपुगेको छ । स्मरणीय छ यादोङसम्म आइपुगेको रेलमार्ग र तिब्बतसिक्किमको सीमाको नाथुला नाकाको दूरी ३१ किलोमिटर मात्रै छ । दक्षिण एसियामा सुरक्षा चुनौती ब्रिटिस भारत सरकारले आफ्नो सुरक्षाको लागि तीनवटा बफर निर्माण गरेको थियो रूसलगायतका बाह्य शक्तिको उपस्थितिलाई निषेध गर्ने उद्देश्यले निर्मित एउटा बफर अफगानिस्तान थियो । तिब्बतमाथि चीनको प्रभुत्व स्वीकार गर्ने तर तिब्बतलाई चीनको प्रत्यक्ष नियन्त्रणमा रहन नदिएर अर्को बफर निर्माण गरेको थियो । हिन्द महासागरमा कुनै अर्को मुलुकको जलसेनाको प्रवेशलाई निषेध गरेर तेस्रो बफर निर्माण गरेको थियो । भारतसँग अब ती तीनवटै बफर छैनन् र तिनले प्रदान गरिरहेको सुरक्षा कबच पनि उपलब्ध छैन । त्यो सुरक्षा कबचको अनुपस्थिति भारतको सबैभन्दा ठूलो सुरक्षा चिन्ता बनिरहेको छ । मूलत: भारतीय सुरक्षाको सुनिश्चितताबिना दक्षिण एसियाली सुरक्षाको बारेमा सोच्नै सकिँदैन । तर दक्षिण एसियाको विडम्बना, यसले आधुनिक अस्तित्वमा आएदेखि नै एउटा साझा सुरक्षा अवधारणा विकास गर्न सकेको छैन । भारतले त्यस्तो अवधारणा विकासमा नेतृत्व लिने त कुरै छोडौं, त्यस्तो धारणासमेत विकास हुन दिएन । लामो समयसम्म तिक्ततापूर्ण सम्बन्ध रहेका र महाविनाशकारी युद्धसमेत लडेका मुलुकहरू थोरै समयभित्र साझा सहयोगात्मक र प्रवद्र्धनात्मक सुरक्षा प्रणालीको अंग बनेर असीमित शान्ति र समृद्धि आर्जन गर्दा औपनिवेशिक शासनबाट मुक्ति र स्वतन्त्रता हासिल गरेको सात दसकपछि पनि आपसी सद्भाव र विश्वास निर्माणका सात पाइला चालेको अनुभव पनि दक्षिण एसियाले गर्न पाएन । सुरक्षा एउटा बहुआयामिक तर एकीकृत राष्ट्रिय, अन्तर्राष्ट्रिय र मानवीय मूल्य प्रणाली हो । यो मुलुकको एकता, अखण्डता र प्रभुसत्ताको रक्षा हो, राजनीतिक र आर्थिक प्रणाली र त्यसको स्वतन्त्रता र स्वायत्तताको रक्षा हो । राजनीतिक रूपमा त्यस्तो स्वतन्त्रता र स्वायत्ततालाई अन्तर्राष्ट्रिय समुदायसमक्ष सशक्तरूपमा स्थापना गर्ने क्षमता हो । साथै राष्ट्र र समाजले परम्परागतरूपमा अवलम्बन गर्दै आएका राजनीतिक, सामाजिक र सांस्कृतिक मूल्य प्रणालीको रक्षा पनि राष्ट्रिय सुरक्षा हो । सबैभन्दा महत्वपूर्ण, जनताको राजनीतिक, सामाजिक, आर्थिक, सांस्कृतिक र पर्यावरणीय हित तथा अधिकारहरूको रक्षा हो । सारमा उनीहरूको स्वतन्त्रता र मानवीय अस्मिताको रक्षा हो । हिमालय क्षेत्रमा भौगोलिक लाभको स्थितिमा रहेको चीनले उक्त क्षेत्रमा सडक तथा रेल सञ्जाल विकास गरेर आफ्नो सीमासम्म त्यस्तो रेल सेवा आएपछि त्यसको लाभ लिने रणनीतिक कार्ययोजना निर्माण नगरिबस्नु नेपाल र भुटानका लागि सम्भव देखिँदैन । तर सुरक्षा मूलत: राज्यप्रदत्त र राज्यसंरक्षित मूल्य भएकाले राज्यको अनुपस्थितिमा वा स्वयं कमजोर र असुरक्षित राज्यले नागरिकहरूका त्यस्ता स्वतन्त्रता र सम्मानलाई प्रत्याभूत गर्न सक्दैन । त्यसैले आन्तरिक वा बाह्य शक्तिबाट राष्ट्रको एकता, अखण्डता र प्रभुसत्ताको रक्षा कुनै पनि मुलुकको प्रथम र सर्वाधिक महत्वपूर्ण दायित्व बनेको हो । त्यस्तो दायित्व निर्वाहको सवालमा मुलुकहरूले मुलुकमुलुकबीच र मुलुकहरूबीच क्षेत्रीय र अन्तर्राष्ट्रियस्तरमा सुरक्षाका विविध आधार र संरचनाहरू निर्माण गरेका हुन्छन् । माथि भनिसकियोदक्षिण एसियाका मुलुकहरूले परस्पर र क्षेत्रीय स्तरमा सामूहिक सुरक्षाका लागि उपयुक्त सहयोगी संरचना निर्माणबारे साझा सुरक्षा सोच र दृष्टिसमेत निर्माण गर्न सकेनन् । त्यस्तो सुरक्षाको पूर्वाधारको काम गर्ने उपयुक्त राजनीतिक र आर्थिक संरचनाबारेसम्म सोचेनन् ।त्यसैले दक्षिण एसिया संसारको सबैभन्दा असुरक्षित क्षेत्रमध्ये पर्दछ । त्यति मात्र होइन, दक्षिण एसिया एउटा औपचारिक भूगोलभन्दा माथि उठेको छैन । यहाँ कुनै साझा क्षेत्रीय दृष्टि तथा सोच नै विकास भएन । त्यसैको परिणाम हो, स्थापनाको झन्डै साँढे तीन दसक बितिसक्दा पनि दक्षिण एसियायी क्षेत्रीय सहयोग संगठन सांकेतिक भूमिकामा मात्र रह्यो । यसका ६ सदस्य राष्ट्रलाई सडक र रेल सञ्जालले जोड्न सकिन्छ, त्यसबारे केही ठोस कार्य हुन सकेन । कम्तीमा क्षेत्रका सबै राष्ट्रलाई जोड्ने हवाई यातायात प्रणालीसमेत विकास गर्न सकिएन । दक्षिण एसियाली सुरक्षा र रेसममार्ग दक्षिण एसियाली राष्ट्रहरूले आपसमा निर्बाध सडक, रेल र हवाई यातायातको कुनै संरचना विकास गर्न नसकिरहेको अवस्थामा चीनद्वारा अघि बढाइएको रेसम मार्ग तथा बेल्ट रोड अवधारणाले दक्षिण एसियाका भारतबाहेकका मुलुकहरूमा एउटा नयाँ ऊर्जा र उत्साहको सञ्चार गरेको छ ।झन् नेपालको बारेमा त सुरुमै उल्लेख गरियो । नेपाल सबल होस्, सशक्त होस् र आर्थिक रूपमा आत्मनिर्भर होस् भन्ने भारत चाहँदैन । सफल र समृद्ध नेपाल आफ्नो हितमा छैन भन्ने भारतको रणनीतिक विश्वास रहेको देखिन्छ । भन्नै परेन, नेपाल आर्थिक रूपमा भारतमाथि अतिनिर्भर छ । त्यो निर्भरताले जटिल र कठिन अस्थिरताजन्य राजनीतिक र आर्थिक आयाम निर्माण गरेको छ र भारतले यसलाई आफ्नो शक्ति र नेपालमाथिको उसको विशेषाधिकारको रूपमा बुझ्ने गरेको र सोअनुरूप नेपाल नीति तय गर्ने गरेको छ । नेपालको राजनीतिक र आर्थिक जीवनको यो पीडा नेपालको आन्तरिक राजनीतिक स्वतन्त्रतामाथि दबाब र संकट बनिरहेको छ र यसले मुलुकको आन्तरिक एकता र अखण्डतामाथि र मुलुकको समग्र राष्ट्रिय सुरक्षामाथि समेत चरम संकट निर्माण गर्दै आइरहेको छ । नेपालका शासकहरूले त्यो हेपाइ, हेलत्व र थिचोमिचोलाई अलि सहज, अलि स्वाभाविक र अलि कम भद्दा देखाउने प्रयास मात्र गर्दा वा चीनसँगको सम्बन्धमा निकटता ल्याएर, मुलुकको राजनीतिक प्रभुसत्ता, एकता र अखण्डतालाई प्रवद्र्धन गर्ने र भारतमाथिको अत्यधिक आर्थिक निर्भरतालाई घटाउने प्रयास र प्रतिबद्धताको मूल्य नेपालको राजनीतिक प्रणालीले, राजनीतिक नेतृत्वहरूले र राजसंस्थाले चुक्ता गयो । अब आएर त्यसले नेपालको आन्तरिक शान्ति, एकता, सद्भाव र अखण्डतासँग मोल मागेको देखिइरहेको छ । तसर्थ, चीनद्वारा प्रस्तावित रेसम मार्ग अर्थात् बेल्ट रोड परियोजनासँगको आबद्धता भनेको नेपाल कुनै लाभदायी यातायात प्रणालीमा जोडिनु मात्र होइन, यो उसको स्वतन्त्रता, प्रभुसत्ता, एकता र अखण्डताको सुरक्षा र प्रवद्र्धनको आधारसमेत बन्ने निश्चित देखिन्छ ।त्यसैले कुनै सरकार वा मन्त्री वा प्रधानमन्त्रीले व्यक्तिगत रूपमा के चाहन्छन् वा चाहँदैनन् त्यो अर्को कुरा हो, तर चीनद्वारा प्रस्तावित बेल्ट रोड अवधारणालाई आम नेपाली जनताले आफ्नो प्रभुसत्ताको भर र बलको रूपमा आत्मसात गरेका छन् । त्यसैले तिब्बतबाट सिगात्से हुँदै नेपालको पूर्वमा ताप्लेजुङ, मध्यमा रसुवा र पश्चिममा दार्चुला तीनै क्षेत्रबाट चिनियाँ रेलमार्गले नेपालको सीमा छुने र त्यसपछि काठमाडौं, पोखरा, लुम्बिनीलगायतका क्षेत्रमा विस्तार हुने परियोजनालाई नेपालको सुरक्षा र समृद्धिको मुख्य आधारका रूपमा अधिकांश नेपालीले ग्रहण गरेकाले पनि कसैले त्यसलाई लामो समयसम्म छेकेर राख्न सक्ने अवस्था रहेको छैन ।त्यसमाथि भोलिका दिनमा उक्त रेलमार्गप्रतिको प्रतिबद्धता नेपालको कुनै सरकारको वैधताको र जनताको विश्वासको मानकको रूपमा विकास हुने स्थिति निर्माण भएको छ । भुटानको सन्दर्भ पनि माथि उठाइसकिएको छ । भुटानीहरू पनि आफ्नो स्वतन्त्रतालाई अनुभूत गर्न र प्रवद्र्धन गर्न चीनसँगको सम्बन्धको र रेसम मार्गसँग जोडिनुको औचित्य बताउन थालेका छन् ।चीनले भारत जोड्ने प्रस्तावित रेलमार्गको लागि नेपालको रसुवा वा तिब्बत सिक्किम सीमाको नाथुला नाकालाई प्रमुख प्राथमिकतामा राखेको देखिन्छ । तिब्बतको चुम्बी उपत्यका र उत्तरपूर्वी राज्यहरूलाई भारतको मुख्य भूमिसँग जोड्ने सिलिगुडी कोरिडोर निकटको यो नाका मात्रै चीनभारत सीमामा विवादरहित नाका मानिन्छ । सन् १८९० को एंग्लो सिक्किम कन्भेन्सनले निर्धारण गरेको र चीनले मान्यता दिएको दुई सय ६ किलोमिटर लामो यो सीमा रेखाबाहेक भारतचीन सीमाका अन्य कुनै सीमा रेखालाई चीनले स्वीकार गरेको छैन । उता, जम्मु काश्मीरको पाकिस्तान अधीनको क्षेत्र भएर गएको सडक तथा त्यही क्षेत्रसमेतलाई समेटेर हुने रेसम मार्गको अत्यन्त महत्वपूर्ण खण्ड चाइनापाकिस्तान इकोनोमिक कोरिडोर आफूलाई अस्वीकार्य भएको भारतले औपचारिक रूपमा बताइरहेको छ । अरुणाचल प्रदेशलाई त चीनले दक्षिण तिब्बतको रूपमा लिने गरेकै छ र त्यसलाई उसले भारतको अंगको रूपमा स्वीकार गरेकै छैन ।चीनले तिब्बतभुटानबीचको सीमालाई पनि मान्यता दिएको छैन र चीनसँगको भुटानको सीमा विवाद समाधानमा भारतीय हस्तक्षेपका कारण सम्भव भइरहेको छैन । हिमालय क्षेत्रमा भौगोलिक लाभको स्थितिमा रहेको चीनले उक्त क्षेत्रमा सडक तथा रेल सञ्जाल विकास गरेर आफ्नो सीमासम्म त्यस्तो रेल सेवा आएपछि त्यसको लाभ लिने रणनीतिक कार्ययोजना निर्माण नगरिबस्नु नेपाल र भुटानका लागि सम्भव देखिँदैन ।तिब्बतबाट म्यानमार र त्यहाँबाट बंगलादेशसम्म पनि त्यो रेलमार्ग पुग्ने निश्चित छ । बंगलादेशले रेसम मार्गको रेल मार्ग तथा जलमार्ग दुवैमा जोडिने सहमति जनाइसकेको छ । बंगालको खाडीमा बंगलादेश तथा म्यानमार, हिन्द महासागरमा श्रीलंका र अरेबियन सागरमा पाकिस्तान चीनद्वारा प्रस्तावित जलमार्गको मुख्य बिन्दु हुनेछन् । यी सबै स्थानमा चीनको शक्तिशाली रणनीतिक उपस्थिति भोलिका दिनमा झन् बाक्लिँदै जाने देखिन्छ । त्यस अवस्थामा भारतले ब्रिटिस भारतको औपनिवेशिककालीन वा सन् १९४७ वा सन् १९६२ र सन् १९७१ को रणनीतिक सिद्धान्तको आधारमा एक्काइसौं शताब्दीको चीन र वरिपरिका छिमेकसम्बद्ध सुरक्षा सिद्धान्तलाई परिभाषित गरिरहनु सम्भव छैन । भारत वरिपरि विकास हुँदै गरेको चीनको रेल, सडक तथा जलमार्गमा भारतीय अभिरुचि, सरोकार र लाभ सुनिश्चित गर्ने रणनीति विकास गरेर त्यसमा आफ्नो स्वामित्व निर्माण गर्ने र त्यसलाई आफ्नो र क्षेत्रको लागि भरपर्दो सहयोगी तथा प्रवद्र्धनात्मक सुरक्षाको आधार बनाउन सक्छ । अब आएर चीनलाई अलग राखेर दिगो र भरपर्दो दक्षिण एसियाली सुरक्षा प्रणाली विकास गर्न नसकिने पनि प्रस्ट भइसकेको छ । त्यसले भारतीय सुरक्षालाई पनि पूर्ण प्रत्याभूति दिन नसक्ने पनि प्रस्ट छ । त्यसको अर्थ भारतीय नीतिनिर्माता र रणनीतिक विश्लेषकहरूको ध्यान त्यता गएको छैन भन्ने होइन । भट्टराई नेपाल इन्स्टिच्युट फर स्ट्राटिजिक स्टडिजसँग आबद्ध छन् ।"
नेपाली कांग्रेसले बाटो बिराउँदा,"धेरै अन्तरालपछि कलम समातेको छुु । कलम बढ्नुुभन्दा पहिला मेराबारेमा तीनजना व्यक्तित्वहरूको टिप्पणी सान्दर्भिक हुुनेछ । एक संविधानविद् तथा वरिष्ठ अधिवक्ताको विचारमा नेपाली कांग्रेसको राजनीतिमा स्वयं क्रियाशील भएर लागेकाले विपिन कोइरालालाई धेरै जानकारी र अनुुभव छ । तर यो कुुरा उहाँलाई थाहा छैन । उहाँमा रहेको सुुषुप्त शक्तिलाई जगाइदिन एउटा जाम्बवन्तको खाँचो छ। यही प्रसंगमा मेरा अनन्य मित्र कांग्रेसका पूर्वमहामन्त्री एवं पूर्वमन्त्री केबी गुुरुङ मलाई पटकपटक भन्ने गर्नुुहुुन्छ, विपिनले दैनिक हनुुमान चालिसाको पाठ गर्नुुपर्छ, जसले उसको क्षमता जान्न सकोस् । राजनीतिक स्तम्भकार शिक्षक संघका पूर्वअध्यक्ष केशवप्रसाद भट्टराई राय छ, अब तपाईं लेख्न सक्नुु हुुन्न । बानी छुुटिसक्यो । तपार्इंलाई राजनीतिक रूपले राम्ररी चिनेको सिद्धहस्त पत्रकारले र्याखर्याख्ती पारेर तपाईंका विचार, अनुुभव र सिंगो कांग्रेसको इतिहास ओकल्न लगाउनुुपर्छ, ताकि भावी पुुस्ताको लागि प्रेरणा स्रोत बन्न सकोस् । उल्लिखित टिप्पणीकारप्रति आभार प्रकट गर्दै म क्षमा माग्न चाहान्छुु कि उहाँहरूले मभित्र देखेको सामाथ्र्य अब ममा छैन । भएको भए आज नेपाली कांग्रेस जसको गौरवमय इतिहास छ, यस्तो खस्किँदो धरातलमा आइपुुगेको छ कि मैले केही गर्न सकिरहेको छैन । मूकदर्शक भएर हेरिरहेको छुु । दामासाहीमा यो अवस्था आउनमा मेरो पनि भागीदारी छ । २२ फागुुन ०७३ को अन्नपूर्ण पोस्ट्मा मित्र होमनाथ दाहालले बीपीले अन्तिम समयमा उहाँ, शेरबहादुुरजी, रामचन्द्रजी र मेरोसमेत उपस्थितिमा व्यक्त राजनीतिक चिन्ताबारे लेख्नुुभएको रहेछ । त्यसैलाई टेकेर कांग्रेसका युुवा नेता कुुमार रेग्मीले त्यहाँ उपस्थित पात्रहरूको प्रतिक्रिया के छ ? उहाँहरूले उक्त चिन्तालाई आत्मसात् गरी कांग्रेसको भावी राजनीतिलाई दिशानिर्देश गर्ने थियो कि भनेर ठूलो अपेक्षा राख्नुुभएको छ । हामीमध्ये शेरबहादुुरजी कांग्रेसको सभापति र रामचन्द्रजी वरिष्ठ नेता हुुनुुहुुन्छ यतिबेला । पद र जिम्मेवारीले उहाँहरूलाई यसरी थिचेको छ कि रेग्मीजीले अपेक्षा गर्नुुभएको प्रतिक्रिया दिन भ्याउनुु हुुन्छ कि हुुन्न, म भन्न सक्दिन । जहाँसम्म मेरो प्रश्न छ, केही न केही प्रतिक्रिया, मैले दिनुुपर्छ । ताकि भोलि इतिहासको कठगरामा उभिँदा म जे छुु, जस्तो छुु, त्यही रूपमा नेपाली जनताले बुुझ्नुुपर्छ भन्ने मेरो धारणा छ । संघीयता, धर्मनिरपेक्षता, गणतन्त्र जस्ता आयातीत एजेन्डा बोकेर नेपाली कांग्रेस हिँड्नु हुँदैन । बीपीले देखाउनुभएको मध्यमार्गी धारमा सबै शक्ति र व्यक्ति अटाउन सक्ने, भावभूमि तयार गर्न नेपाली कांग्रेस लाग्नुपर्छ । सत्तारोहण र अवरोहणका लागि बेइजिङ र दिल्लीको तीर्थयात्रा बन्द गरिनुपर्छ । आफ्नो मुलुकको गन्तव्य नेपालीहरू आफैंले निर्धारण गर्नसक्ने सामथ्र्य हामीसँगै छ । राष्ट्रपुुकार साप्ताहिकका सम्पादकसमेत रहनुुभएका होमनाथ दाहालजी बीपीको विचार सम्प्रेषण गर्ने व्यक्ति हुुनुुहुुन्छ । एकपल्ट हामी सबैसँग बीपीले आफूपछि कांग्रेसमा आउन सक्ने राजनीतिक विचलनलाई पूर्वानुुमान गर्नुुभएजस्तै उहाँको निधनपछि राष्ट्रिय एकता र मेलमिलापको नीति कांग्रेसले अवलम्बन गर्छ कि गर्दैन ? भन्ने गम्भीर प्रश्न खडा भयो । त्यसबेला बीपीले विश्वास गरेका हामी केही युुवा नेताहरूको अन्तर्वार्ताको शृंखला चलाउनुभयो, होमनाथ दाहालले राष्ट्र पुुकारमा । सुुरुमा मेरो, शेरबहादुुर देउवा, रामचन्द्र पौडेलजी, शिवबहादुुर खड्का, चिरिञ्जीवी वाग्ले, मार्शल जुुलुुम शाक्य आदिका अन्तर्वार्ताहरू क्रमशः प्रकाशित भए । यसको अभीष्ट थियो बीपीको निधनपछि पनि कांग्रेस यही नीतिमा चल्छ, यसमा विचलित हुुँदैन । बीपीको यही नीतिले कांग्रेस र राजाबीच सुुमधुुर सम्बन्ध सेतुु कायम गर्न धेरै कारगर भएको थियो । यही नीतिको अवलम्बनले ०३६ सालमा राजाबाट राष्ट्रिय जनमतसंग्रह घोषणा भएको थियो । बीपीको निधनपछि पनि यही नीतिको अनुुशरण गर्दै नेपालभित्र कांग्रेसका शान्तिपूर्ण राजनीतिक गतिविधि सञ्चालन गर्न सहज भएको थियो । कांग्रेसको ०१७ साल पुस १ गतेको राजनीतिक दुुर्घटनापछि संगठनहरू ध्वस्तप्रायः थिए । कांग्रेसले आफूलाई पुुनर्जीवित गर्न नेपालभरि आफ्ना राजनीतिक गतिविधि सञ्चालन गर्न यही नीतिको आवरणमा सहज भएको थियो । बीपीनिवास जयवागेश्वरीमा म, शेरबहादुुरजी र मच्छेन्द्र पाठक त्यहीं सुुत्ने गथ्र्यों । बेलुुका हामी तीनैजनाले बियर पियौं । शैलजा आचार्यले यो कुुरा माथि गएर बीपीलाई भनिदिनुुभएछ । भोलिपल्ट बिहान बीपीले हामीलाई भन्नुुभयो, तिमीहरूमा किन निराशा आयो ? यत्तिकैका रामचन्द्र पौडेल, शिवबहादुुर खड्का, चिरञ्जीवी वाग्ले पनि आइपुुग्नुुभयो । आफ्नो खर्चबर्च जोहो तिमीहरू आफैंले गर्नुुपर्छ । बिनासर्त जसको सहयोग लिए पनि हुुन्छ । म त्यत्रो जेल बस्दा मेरा पटनाका मित्र देवेन्द्रप्रसाद सिंहले केटाकेटीको खानपिन र पठनपाठनको अभिभारा लिइदिनुुभयो । म फुुक्काफाल राजनीतिमा लागिरहनसकें । हामीमध्ये शेरबहादुरजी बाहेक सबै घरपरिवारवाला थियौं । केटाकेटीको पठनपाठनको चिन्ता त थियो । यही प्रसंगमा जीवनमा सबभन्दा निराश त म हुुनुुपर्ने हो, तर भइनँ । प्रवासमा राष्ट्रिय कांग्रेसको स्थापना ०३ सालमा गरें । संस्थापक सभापति बन्ने रहर कसलाई हुुँदैन ? जेलबाट भागेर गणेशमामानजी पुुग्नुुभएको थियो । उहाँको आग्रहमा मैले जेल जीवन बिताइरहेका टंकप्रसाद आचार्यलाई सभापति बनाएँ । आफू कार्यवाहक सभापति भएँ । २००६ सालमा राष्ट्रिय कांग्रेस र प्रजातन्त्र कांग्रेसको विलयपछि बनेको नेपाली कांग्रेसको संस्थापक सभापति हुुने मौका पनि मैले पाइनँ । सुुवर्शशमशेर, गणेशमान सिंह, कृष्णप्रसाद भट्टराई मेरो पक्षमा थिए । तर महेन्द्रविक्रम शाह र सूर्यप्रसाद उपाध्याय ठुल्दाइ मातृका बाबुुको पक्षमा थिए । म हुुन पाइनँ । मेरो थोरै मिसन थियो एकतन्त्रीय राणाशासनको अन्त्य र संवैधानिक राजतन्त्रसहितको प्रजातन्त्र स्थापना । यही मिसन पूरा गर्न मैले मानअपमानको पर्वाह गरिनँ । एउटा उद्देश्यको लागि पद मेरो लागि ठूलो हुुन सकेन । हो, आज हामी उहाँका अनुुयायीहरू, सत्ता, पद, प्रतिष्ठाको लागि नीति, आदर्श र कांग्रेसको चुुरोलाई तिलाञ्जली दिइरहेका छौं । बीपीको निधनपछि ०४१ सालसम्म राष्ट्रिय मेलमिलापकै सेरोफेरोमा कांग्रेसको राजनीति केन्द्रित राख्न हामी सफल भएका थियौं, तर कहाँ चुुक्यौं ? त्यसतर्फ विचार गरौं । बीपीले भारतरूस धुुरीको नेपालमा सक्रियता थियो । बीपीले डीएन अडिट फर्मुुलाअन्तर्गत त्यसलाई तहसनहस पार्नुुभएको थियो । नेपालीको मन छाम्न सक्ने एउटै व्यक्तिको मधुुरो आवाज पनि कति सशक्त हुुन सक्दोरहेछ ? बाह्य हस्तक्षेपविरुद्ध धावा बोल्न सक्ने अद्वितीय क्षमता उहाँमा थियो । बीपीको त्यही क्षमताका कारण नेपाली राष्ट्रियताको भावना मुुखर हुुन सकेको थियो, जीवन्त थियो । ०४१ चैतको अन्तिमतिर गणेशमान सिंहको चाक्सीबारीस्थित घर कम्पाउन्डमा कांग्रेसको ठूलो भेला आयोजना गरियो । विषयवस्तु थियो कांग्रेसले पञ्चायती व्यवस्थाविरुद्ध सत्याग्रह आन्दोलन गर्ने, यसको तिथिमिति तोक्ने । यसबेलासम्म कांग्रेसका महामन्त्री गिरिजाप्रसाद कोइराला राजासँग निरन्तर संवादमा हुनुहुन्थ्यो । हामी युवा नेता चाहन्थ्यौं गणेशमान सिंह र कार्यवाहक सभापति कृष्णप्रसाद भट्टराईसँग पनि राजाको सार्थक संवाद थालनी होस् । प्रजातन्त्रको झगडा राजासँग र राष्ट्रियताको सवालमा राजा र कांग्रेसको मतैक्य छ मेलमिलाप नीतिको मर्म पनि यही थियो । मपछि पार्टीलाई आन्दोलनमा लैजान अनेक कोसिस हुनेछ । आन्दोलन गर्नुभन्दा पहिले तिमीहरूले गम्भीर विचार गर्नू । विचार नपुर्याई आन्दोलन सुरु भयो भने त्यही आन्दोलनभित्र घुसेर हामी र राजतन्त्र समाप्त गर्ने कोसिस हुनेछ । बाह्य शक्तिलाई राजासँगको हाम्रो मेलमिलाप मन परेको छैन । यसलाई समाप्त गर्न अनेक प्रलोभन देखाइनेछ, तिमीहरू सर्तक रहनू । पंक्तिकारले उक्त भेलामा व्यक्त गरेको विचार त्यत्तिकै सान्दर्भिक छ । सत्याग्रह गर्ने हामीले, हतार छ विमर्श लाई । त्यतिबेला विमर्श सूर्यबहादुर थापाको मुखपत्र थियो । सत्यग्रह गर्ने हामीले, बीपीको घाँटीमा सीआईएको टेप छ भन्ने साप्ताहिक समीक्षा (रूस समर्थक) हामीलाई फूलमाला लगाउन तयार छ । सत्याग्रह गर्ने हामीले तिथिमिति नेपाल टाइम्सले (भारतीय संस्थापन पक्षको समर्थक) तोक्छ । त्यसैले सत्याग्रह भन्नासाथ मेरा गोडा लगलग काँप्छन् । सत्याग्रह आन्दोलन नेपालले धान्न सक्दैन । ठूलो उथलपुथलले नेपाली राष्ट्रियता अझ कमजोर बनाउँछ भन्ने पंक्तिकारको दृढ मत थियो । सुरुमा त गिरिजाबाबु पनि यही लाइनमा सहमत हुनुहुन्थ्यो । बीपीले पत्याएका प्रायशः सबै युवा नेता यही लाइनमा खडा थियौं । अन्ततः गणेशमानजी र किसुनजीले ०४२ साल जेठ १० गतेदेखि सत्याग्रह गर्ने घोषणा गर्नुभयो, हाम्रो केही सीप लागेन । बीपी नीतिको विचलनको प्रस्थान बिन्दु यही सत्याग्रह थियो । सत्याग्रहका सिलसिलामा देशभरका जेल, ठानाहरूमा कांग्रेसका नेताकार्यकर्ताले भरिए । राजदरबार र राष्ट्रिय पञ्चायत भवनमा बम विस्फोट भए । सत्याग्रह स्थगन भयो । राजा र कांग्रेसबीच फाटो ल्याउन चाहने बाह्य शक्तिको जित भयो । कुरा यत्तिमै सकिँदैन । गणेशमानजीकै घरकम्पाउन्डमा वामपन्थीसहितको कार्यगत एकतासहित ०४६ माघ ६ गते जब आन्दोलन गर्ने घोषणा भयो । भारतीय नेताहरू चन्द्रशेखर, सुरजित सिंह, सुुव्रमन्यम स्वामीसमेतको उपस्थिति थियो त्यहाँ । ०३६ को जनमतसंग्रहमा बीपीको व्यक्तित्वको अगाडि वामपुड्को कम्युनिस्ट शक्ति ०४६ को जनआन्दोलनमा कांग्रेसकै हाराहारीमा पुर्याउने काम भयो कांग्रेसबाटै । भारतअाश्रित माओवादी क्रियाकलापले ०५२ देखि नै संसदीय व्यवस्था र राजतन्त्र कमजोर बनाउने खेल सुरु भयो । ०५८ जेठ १९ को दरबार हत्याकाण्डपछि नेपाल झनै अस्थिर बन्न पुग्यो । यस्तो हत्यकाण्डपछि गद्दीनसिन राजा ज्ञानेन्द्रबाट ०६१ माघ १९ गते राजकीय अधिकार प्रयोग गरी सम्पूर्ण शासन सत्ता लिइएपछि संसदीय व्यवस्था पक्षधर सातदलीय गठबन्धन र माओवादीबीचको भारतीय संस्थापन पक्षको रोहबरमा भएको बाह्रबुँदे सम्झौताले ०६२६३ को जनआन्दोलनले नेपाल बाह्य शक्ति राष्ट्रहरूको क्रीडास्थल मात्र बनेन, राजाद्वारा पुनस्र्थापित संसदीय व्यवस्थामा नियुक्त प्रधानमन्त्री गिरिजाप्रसाद कोइरालाबाट पुनस्र्थापित संसद् भंग भई कांग्रेस, एमाले र माओवादीलाई भागबन्डा गरी सदनमा दुईतिहाइभन्दा बढी वामपन्थीको वर्चस्व स्थापित हुन गयो । राजसंस्थाले यो बुझेन कि कांग्रेस राजसंस्थाको ढाल हो । कांग्रेसले यो बुझेन कि राजसंस्था लोकतन्त्रको रक्षाकबच हो । सारांशमा एउटा शक्तिले अर्को शक्तिलाई निषेधको राजनीतिक गर्न खोज्दा मुलुककै अस्तित्व संकटमा पर्न गएको छ । पंक्तिकारलाई पीडा अनुभूति भएको छ कि हेर्दाहेर्दै, बुझ्दाबुझ्दै मुलुक विखण्डनको सँघारमा छ । केही गर्न सकिएको छैन । कांग्रेसले बाटो बिराउँदा मुलुकको अस्तित्व समाप्त हुनेछ भन्ने बीपी कोइरालाको खबरदारीप्रति केही गर्न नसकेकोमा आत्मग्लानी हुन्छ । समूहसमूहका कांग्रेसजनमा यो कुराको आत्मबोध भएको छ । बीपीको धेरथोर सन्निध्यता पाएका, दीक्षित भएका मेरो पुस्ताका साथीहरू शेरबहादुरजी, रामचन्द्रजी, म, शिवबहादुरजी, चिरञ्जीवी वाग्ले, ओमकार श्रेष्ठ, तारानाथ रानाभाट, केपी गुरुङ, खुमबहादुर खड्का, गोविन्दराज जोशी, हरिबोल भट्टराई, अर्जुननरसिंह केसीलगायत अझै राजनीतिमा क्रियाशील छौं । यही मूल्यमान्यता बोकेका हजारौं साथीहरू देशभर छरिएर रहनुभएको छ । आआफ्ना सत्ता स्वार्थले हामीलाई एकजुट हुन दिइरहेको छैन । तर पनि बृहत्तर राष्ट्रको हित र कांग्रेसको अस्तित्वको लागि हामी सब एक हुनुको विकल्प छैन । हामीमध्ये राजनीतिक शीर्षस्थानमा रहनुभएका मित्र शेरबहादुजी तीनतीनपटक प्रधानमन्त्री हुनुभयो । १५ वर्षको संघर्षपछि उहाँ गौरवशाली पार्टी नेपाली कांग्रेसको सभापति हुनुहुन्छ । रामचन्द्रजी सदैव पार्टी सत्तामै हुनुहुन्छ । उहाँहरूले सत्ता सुख भोग गरिसक्नुभएको छ । बाँकी जीवन बीपीले निर्माण गरेको पार्टीलाई कसरी नेपाली राजनीतिको मियो बनाउन सकिन्छ ? कहिले एमाले त कहिले माओवादी केन्द्रको भारी बोक्न अभिशप्त कांग्रेसलाई त्यसबाट मुक्त गराई सबल, सक्षम र राष्ट्रियताको पृष्ठपोषक बनाउनेतर्फ उन्मुख हुन सबै साथीहरूलाई विनम्र आग्रह गर्दै आआफ्नो क्षमताअनुसारको भूमिका खेल्न सकूँ । निष्कर्षमा संघीयता, धर्मनिरपेक्षता, गणतन्त्र जस्ता आयातीत एजेन्डा बोकेर नेपाली कांग्रेस हिँड्नु हुँदैन । बीपीले देखाउनुभएको मध्यमार्गी धारमा सबै शक्ति र व्यक्ति अटाउन सक्ने, भावभूमि तयार गर्न नेपाली कांग्रेस लाग्नुपर्छ । सत्तारोहण र अवरोहणका लागि बेइजिङ र दिल्लीको तीर्थयात्रा बन्द गरिनुपर्छ । आफ्नो मुलुकको गन्तव्य नेपालीहरू आफैंले निर्धारण गर्नसक्ने सामथ्र्य हामीसँगै छ । नेपालमा देखा परेको नियन्त्रित वा अनियन्त्रित अस्थिरताबाट जोगाउन हाम्रै भूमिका हुनुपर्छ । योभन्दा अरू खै के लेखूँ म ?"
लेस्टर सिटीका स्ट्राइकर जेमी भर्डीलाई ज्यान मार्ने धम्की,"काठमाडौंः क्लाउडियो रेनरीलाई लेस्टर सिटीले प्रशिक्षकबाट बर्खास्त गरे यता आफूलाई ज्यान मार्ने धम्की आइरहेको स्ट्राइकर जेमी भर्डीले बताएका छन्। भर्डीले रेनरीलाई क्लबले बर्खास्त गरेपछि आफ्नो परिवारलाई निशानामा पारिएको उल्लेख गरेका छन्। ज्यान मार्ने धम्कीका कारण आफू तनावमा रहेको भर्डीले बताएका छन्। गत सिजन लेस्टर सिटीलाई पहिलो पटक इंग्लिस प्रिमियर लिग फुटबलको उपाधि जिताएका रेनरीलाई क्लब व्यवस्थापनले यो सिजन गरेको खराव प्रदर्शनका कारण हटाएको थियो। भर्डीमाथि प्रशिक्षक रेनरीलाई हटाउनुमा हात रहेको आरोप लाग्ने गरेको छ। तर, भर्डीले भने त्यसलाई ठाडै अस्वीकार गर्दै आएका छन्। भर्डीले भनेका छन्,रेनरीलाई हटाउनुमा मेरो कुनै हात छैन। यस्तो गलत आरोप लगाएको सुन्दा मलाई निकै पीडा हुन्छ।लेस्टर सिटीलाई प्रिमियर लिगको उपाधि जिताएको ९ महिना पछि गत फेब्रुअरी २३ मा क्लब व्यवस्थापनले रेनरीलाई प्रशिक्षकबाट बर्खास्त गरेको थियो। खराव प्रदर्शनबाट गुज्रिरहेको लेस्टर सिटीले रेनरीको बर्खास्तीपछिका खेलमा भने सुधारिएको प्रदर्शन गरिरहेको छ।"
नेपाली क्रिकेटका दाजुभाइ जोडी,"काठमाडौंः मोहम्मद सलाम शेखले जीवनमा त्यत्ति खुसी सायदै अनुभव गरेका थिए, जुन दिन छोरा आरिफ यू १९ राष्ट्रिय क्रिकेट टोलीमा छनोट भएका थिए । सन् २०१४ को सुरुआतमा संयुक्त अरब इमिरेट्स (यूएई) मा भएको एसियाली क्रिकेट काउन्सिल (एसीसी) यू १९ एसिया कपका लागि आरिफ पहिलो पटक राष्ट्रिय टोलीमा छनोट हुँदा पिता मोहम्मद सलामको खुसीले सीमा नाघेको थियो । त्यही खुसीले मोहम्मद सलामले छोरा आरिफलाई पहिलो पटक ब्याट किनिदिए, त्यो पनि उनैले रोजेको । पेसाले मेकानिकल इन्जिनियर मोहम्मद सलमालाई आफूले सञ्चालन गरिरहेको मोटरसाइकल ग्यारेजले ६ जनाको परिवार चलाउन पुगेकै थियो । तर, छोराका लागि क्रिकेट किट्स किनिदिन उनलाई आफ्नो आम्दानीले पुग्थेन । त्यसैले आरिफ सानै हँुदा प्लास्टिकको ब्याट किनिदिएका मोहम्मद सलामले त्यसपछि खर्च गर्न आँट गरेका थिएनन् । यस पटक मोहम्मद सलामले १५ हजारभन्दा महँगो रकम खर्चेर ब्याट ल्याइदिए । मैले पकेट खर्च जोगाएर एउटा ब्याट किनेको थिएँ । एसिया कपका लागि जिल्ला र क्षेत्रीय छनोट प्रतियोगिता खेल्दा त्यो ब्याट भाँच्चियो, आरिफले भने, राष्ट्रिय क्याम्पमा साथीको ब्याट प्रयोग गरेर खेलेँ । आर्थिक अवस्थाले नभ्याउने भएकाले मैले त्यसअघि घरमा ब्याट किन्न कहिल्यै भनिनँ । तर, यू १९ राष्ट्रिय टोलीका लागि छनोट भएर पासपोर्ट बनाउन घर फर्कंदा बुवाले मलाई मनपर्ने ब्याट नै किनिदिनुभएको रहेछ । त्यसपछि आरिफले यूएईमा पनि त्यही ब्याटले खेले । नेपाल समूहगत चरणबाटै बाहिरिएको सो प्रतियोगिताका खेलमा मिडल अर्डरमा ब्याटिङ गर्दै आरिफले पाकिस्तानविरुद्ध २५, भारतविरुद्ध ४० र यूएईविरुद्ध ४८ रन प्रहार गरे । तीनमध्ये नेपालले यूएईविरुद्ध चार विकेटको जित हात पार्यो । सो खेलमा आरिफ नै म्यान अफ दी म्याच घोषित भएका थिए । त्यसयता निरन्तर उत्कृष्ट प्रदर्शन गर्दै आएका आरिफ पछिल्लो समय करिब तीन वर्षयता सिनियर राष्ट्रिय टोलीबाट पनि खेल्दै आइरहेका छन् । यतिबेला पिता मोहम्मद सलामको खुसी पनि दोब्बर बनेको छ । यस पटक आरिफसँगै सलामका अर्का छोरा आसिफ पनि सिनियर राष्ट्रिय टोलीमा परेका छन् । आरिफ र आसिफ दुवैजना यसै महिनाको अन्त्यबाट बंगलादेशमा हुने एसीसी इमर्जिङ नेसन्स कपमा प्रतिस्पर्धा गर्ने नेपाली राष्ट्रिय टोलीमा परेका हुन् । भाइ पनि राष्ट्रिय टोलीमा परेको समाचार बाबालाई मैले नै सुनाएको थिएँ, आरिफ भन्छन्, बुवा निकै खुसी हुनुभयो । उहाँले हामी दुवै जनालाई राम्रो खेलेर आउनु भन्नुभएको छ । आरिफका लागि इमर्जिङ नेसन्स कप नेपाली सिनियर राष्ट्रिय टोलीबाट पाँचौं अन्तर्राष्ट्रिय प्रतियोगिता हुनेछ । आसिफका लागि भने पहिलो । तर, पाँच वर्षले दाजुभाइ आरिफ र आसिफले नेपाली क्रिकेट इतिहासमा एक फरक कोसेढुंगा भने तय गरेका छन् । आरिफ र आसिफ नेपाली सिनियर राष्ट्रिय क्रिकेट टोलीबाट अन्तर्राष्ट्रिय प्रतियोगितामा सहभागिता जनाउन दोस्रो दाजुभाइ जोडी बनेका छन् । विराटनगरका मञ्जित र युनिल श्रेष्ठ त्यो सफलता हात पार्ने पहिलो दाजुभाइ जोडी हो । मञ्जित र मनिलले सन् २००२ मा हङकङमा भएको तीनदिवसीय प्रतियोगिता खेलेका थिए । दाजुभाइ नै राष्ट्रिय टोलीमा पर्दा आरिफ र आसिफ दुवैलाई खुसी लागेको छ । तर उनीहरूले यसलाई चुनौतीका रूपमा पनि लिएका छन् । दाइसँगै राष्ट्रिय टोलीमा पर्नु मेरा लागि भाग्यको कुरो हो, आसिफ भन्छन्, तर, मेरा लागि यो चुनौती पनि हो । यो अवसरमा राम्रो प्रदर्शन गर्न सकेको अवस्थामा मात्रै फेरि पनि राष्ट्रिय टोलीमा पर्न सकिन्छ । प्रदर्शन राम्रो भएन भने यो नै अन्तिम प्रतियोगिता पनि हुन सक्छ । आरिफलाई पनि सिनियर राष्ट्रिय टोलीबाट आफ्नो प्रदर्शनमा सन्तोषजनक लागेको छैन । अहिलेसम्मको प्रदर्शनमा म आफैं पनि सन्तुष्ट छैन, उनी भन्छन्, क्षमताअनुसारको प्रदर्शन दिन सकेको छैन । आगामी अवसरलाई सदुपयोग गर्नु सक्नुपर्छ । आरिफले अहिलेसम्म आठ खेल खेलेका छन् । जसमध्ये चार पालीमा ब्याटिङको अवसर पाएका उनले १४ रनमात्रै बनाएका छन् । यस्तै दुई पालीमा १७ ओभर बलिङ गरेका उनले ७७ रन खर्चेर चार विकेट लिएका छन् । आरिफ यो प्रदर्शनमा सुधार ल्याउन चाहन्छन् । शेख दाजुभाइ क्रिकेटले घरमा दिएको खुसीलाई जोगाइराख्न पनि क्रिकेटमा राम्रो प्रदर्शन गर्न चाहन्छन् । बाबालाई क्रिकेट मनपर्छ । हामी सानै हँुदा प्लास्टिकको ब्याट ल्याएर खेल्न सिकाउनुहुन्थ्यो । पछि हामी जितेर आउँदा खुसी हुनुहुन्थ्यो, आरिफ सुनाउँछन्, कमजोर आर्थिक अवस्थाको कारण आवश्यक किट्स किन्न नसक्दा अघि बढ्न सक्दैन भनेर होला उहाँले हामीलाई पढाइमै जोड दिन भन्नुहुन्थ्यो । अहिले खेलमै केन्द्रित हुन भन्नुहुन्छ । घरमा पनि क्रिकेटको कुरा हुन्छ । क्रिकेटले खुसी दिएको छ । यो खुसी जोगाइराख्न पनि अन्तर्राष्ट्रिय प्रतियोगितामा राम्रो गर्नुपर्छ । ००० २०७०७१ सालको राष्ट्रिय एकदिवसीय प्रतियोगिताले जन्माएको प्रतिभा हुन्, आरिफ शेख । क्षेत्र नम्बर २ वीरगन्जका आरिफले सो प्रतियोगितामा उत्कृष्ट प्रदर्शन दिए । प्रतियोगिताको ६ खेलमा कुल दुई सय ६२ रन प्रहार गरेका आरिफले ११ विकेट पनि लिए । सोही अलराउन्ड प्रदर्शनबाट आरिफले राष्ट्रिय टोलीको ढोका पनि ढकढक्याएका थिए । तत्कालीन प्रशिक्षक पुबुदु दासानायकेले लगत्तै मलेसियामा भएको एसीसी प्रिमियर लिगका लागि आरिफलाई नेपाली टोलीको अन्तिम १४ भित्र छनोट गरे । उनले सोही प्रतियोगितामा हङकङविरुद्धको खेलमा राष्ट्रिय टोलीबाट डेब्युको अवसर पनि पाए । नेपालले हङकङद्वारा प्रस्तुत एक सय ८२ रनको लक्ष्य ३४१ ओभरमा मात्र तीन विकेटको क्षतिमा पार गर्दै सात विकेटको जित हात पार्यो । डेब्यु खेलमा उनको ब्याटिङको पालो त आएन, तर नौ ओभर बलिङ गरेका उनले एक मेडन निकाल्दै ३० रन खर्चेर दुई विकेट भने लिए । त्यसयता आरिफले थप तीन अन्तर्राष्ट्रिय प्रतियोगितामा सहभागिता जनाइसकेका छन् । प्रिमियर लिगपछि सोही वर्ष मलेसियामै भएको विश्व क्रिकेट लिग डिभिजन तीन तथा नामिबियामा भएको डिभिजन दुईमा प्रतिस्पर्धा गरेका छन् । डिभिजन दुईका खेल आईसीसीबाट लिस्ट ए मान्यता प्राप्त खेल हुन् । आरिफ अघिल्लो साता आईसीसी विश्व क्रिकेट लिग च्याम्पियनसिपअन्तर्गत केन्याविरुद्ध कीर्तिपुर मैदानमा प्रतिस्पर्धा गरेको नेपाली टोलीमा पनि थिए । उमेरसमूहमा यू १६ र यू १९ बाट समेत अन्तर्राष्ट्रिय प्रतियोगिता खेलिसकेका आसिफको सिनियर राष्ट्रिय टोलीको आगमन पनि गज्जबको छ । गत असोजमा भएको एभरेस्ट प्रिमियर लिग टीट्वेन्टी क्रिकेट प्रतियोगिताको फाइनलमा कलर्स एक्स फ्याक्टर्सविरुद्ध ६७ बलमै एक सय ११ रनको शतकीय प्रदर्शन गरे । पञ्चकन्या तेजबाट खेलेका उनले आफ्नो पालीमा आठ छक्का तथा सात चौका प्रहार गरेका थिए । त्यसपछि गत माघमा भएको रुस्लान कप टीट्वेन्टी क्रिकेट प्रतियोगितामा पनि उनको शसक्त प्रदर्शनमा विभागीय टोली नेपाल पुलिसले उपाधि रक्षा गरेको थियो । यू१९ राष्ट्रिय टोलीकासाथै यी दुई घरेलु प्रतियोगिताको प्रदर्शनले उनलाई यस पटक सिनियर राष्ट्रिय टोलीका लागि बलियो दाबेदारी प्रस्तुत गरेका थिए । उनी केन्याविरुद्ध कीर्तिपुरमा भएको अघिल्लो साताको दुई खेलका लागि अन्तिम १९ सम्म पुगेका थिए । अन्तिम १४ मा पर्न असफल भए । यद्यपि इमर्जिङ नेसन्स कपका लागि भने राष्ट्रिय टोलीमा स्थान बनाउन सफल भएका छन् । ००० आरिफ र आसिफ पर्साको मुर्ली१५ स्थित विद्यासदन माध्यमिक विद्यालयका उत्पादन हुन् । दुवैले आफ्नो विद्यालय शिक्षा विद्यासदनबाटै पूरा गरे । विद्यासदनले वीरगन्ज र आसपासमा आयोजना हुने क्रिकेट प्रतियोगितामा नियमित सहभागिता जनाइरहन्छ । ती प्रतियोगितामा उत्कृष्ट ठहरिने खेलाडीलाई विद्यालयका प्रधानाध्यापक लालबहादुर गुरुङले छात्रवृत्तिको व्यवस्था पनि गरेका छन् । प्रधानाध्यापक गुरुङको त्यो छात्रवृत्ति योजना आरिफ र आसिफलाई आफ्नो क्रिकेटर बन्ने इच्छा पूरा गर्ने बाटोमात्रै बनेन, घरको कमजोर आर्थिक अवस्थालाई सघाउने माध्यम पनि बन्यो । हामी मेहनत गरेर खेल्थ्यौं । त्यसबाट प्राप्त हुने छात्रवृत्तिले हाम्रो पढाइमा समेत सहयोग पुग्थ्यो, आरिफले भने, त्यसले घरको आर्थिक अवस्थालाई समेत टेवा पुर्याउथ्यो । आरिफ विद्यालयका कप्तान थिए । विद्यालयको प्रतियोगिताबाटै आरिफले अलराउन्ड प्रदर्शनमा जोड दिए । उनी जति राम्रो ब्याटिङ गर्छन्, उनको मिडियम पेस बलिङ पनि उत्तिकै सशक्त छ । फिल्डिङमा पनि उनको प्रदर्शन उत्तिकै सशक्त हुने गर्छ । आसिफ भने विकेट किपर ब्याट्सम्यान हुन् । उनी सुरुवातमै ब्याटिङ गर्न रुचाउछन् । सुरुवातमै ब्याटिङ गर्दा पनि टोलीलाई सशक्त सुरुवात दिलाउनु उनको खुबी हो । आरिफलाई आफ्नो भाइको त्यही क्षमता मनपर्छ । तर, उनलाई भाइको मन नपर्नै केही बानी पनि छन् । आसिफमा टोलीलाई राम्रो सुरुआत दिलाउन सक्ने क्षमता छ । राम्रो सर्ट खेल्न सक्छ, आरिफ भन्छन्, यद्यपि ऊ निकै कमजोर बलहरूमा आउट भइरहेको हुन्छ । आरिफ आफ्ना भाइलाई खेलका बारेमा सुझाइरहन्छन् । खेलअघि हौसला बढाउन पुग्छन् । खेलपछि उनका गल्तीहरू केलाएर सिकाउँछन् । त्यसको विपरीत, आसिफ भने दाइको खेलमा कुनै प्रतिक्रिया दिँदैनन् । उनलाई लाग्छ दाइ मभन्दा अनुभवी हुन् । मलाई क्रिकेट दाइले नै सिकाउनुभएको हो, आसिफ भन्छन्, त्यसैले दाइको खेलमा प्रतिक्रिया दिन सक्दिनँ । आसिफलाई दाइ आरिफको संवेदनशील तरिकाले खेल्ने बानी मन पर्छ । दाइ खेल बुझेर खेल्नुहुन्छ, खेल कुन अवस्थामा छ र आफूले कसरी खेल्नुपर्छ भन्ने बुझ्नुहुन्छ, लजालु स्वभावका आसिफ भन्छन्, दाइको संवेदनशील भएर खेल्ने बानी मन पर्छ । आरिफ र आसिफ दुवै स्वभावमा लजालु छ । तर उनीहरूका रोजाइका विषय फरक छन् । आरिफलाई न्युजिल्यान्डको टोली मन पर्छ । न्युजिल्यान्डकै ब्याट्सम्यान मार्टिन गुप्टिल उनको मनपर्ने खेलाडी हुन् । आसिफलाई दक्षिण अफ्रिकी टोली मन पर्छ । तर, खेलाडीमा भारतीय लोकेश राहुल मन पर्छ । घरेलु क्रिकेटमा भने दुवैको मनपर्ने खेलाडी शरद भेषावकर हुन् । त्यसमा दुबैको एउटै तर्क छ । शरद दाइ आक्रामक खेल्न सक्नुहुन्छ । आवश्यकताअनुसार क्रिजमा टिकेर पनि खेल्न सक्नुहुन्छ । त्यसैले राष्ट्रिय टोलीमा शरद दाइ नै मन पर्छ, दुवै भन्छन् ।"
रोनाल्डो पोर्चुगलको वर्ष खेलाडी घोषित,काठमाडौंः स्टार खेलाडी क्रिष्टियानो रोनाल्डो पोर्चुगलको वर्ष खेलाडी घोषित भएका छन्। गएराति लिस्वनमा आयोजित अवार्ड वितरण समारोहमा पोर्चुगलका कप्तानसमेत रहेका रोनाल्डोले वर्ष खेलाडीको अवार्ड हात पारेका हुन्। अवार्ड जित्ने क्रममा उनले पेपे र गोल रुइ पेट्रिसियोलाई पछि पारे। गत वर्ष क्रिष्टियानो रोनाल्डोकै कप्तानीमा पोर्चुगलले पहिलो पटक युरो कप फुटबलको उपाधि उचालेको थियो। रोनाल्डोले योसहित अन्य दुई अवार्ड पनि हात पारेका छन्। गत वर्ष रियल मड्रिडलाई च्याम्पियन्स लिग फुटबलको उपाधि जिताएका रोनाल्डोले फिफा वर्ष खेलाडी र बेलोन डिअरको अवार्ड जितेका थिए।

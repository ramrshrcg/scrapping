शीर्षक,विवरण
मारवाडी पौरख,"सन् १९२१ मा जुटको व्यापार गर्न विराटनगर भित्रिएका रामलाल गोल्छाले सुरु गरेको व्यापार अहिले व्यवसाय हुँदै उद्योगमा परिणत भएको छ । गोल्छा अर्गनाइजेसन'का नाममा स्थापित यो परिवार हाल मुलुककै ठूलो औद्योगिक घराना हो । विराटनगरमा मात्रै हाम्रा करिब एक दर्जन उद्योग छन् र मुलुकभर ३५४० वटा छन्', गोल्छा अर्गनाइजेसनका निर्देशक सुरेन्द्र गोल्छा सुनाउँछन्, ती उद्योगमा २० हजार जनाले रोजगारी पाइरहेका छन् ।' विराटनगरको हाटबाटै कपडाको व्यापार थालेका चाँदमल दुगडको परिवार अहिले दुगड समूह' बनिसकेको छ । खाद्यान्नको व्यापार थालेका चाँदमलका छोरा लुनकरणका चार छोरा तोलाराम, हुकुमचन्द, किसनलाल र मोतीलालले व्यवसायलाई विविध क्षेत्रमा फैलाए । अहिले दुगड समूहले कपडा, घिउतेल, चामल, दाललगायतका दर्जनौं उद्योग सञ्चालन गरिरहेको छ । गोल्छा र दुगड समूह त केवल प्रतिनिधिमात्र हुन् । विराटनगरको भूमिमा केही लाखको पुँजीबाट सुरु भई अहिले करोडौंको उद्योगधन्धा सञ्चालन गरिरहेका मारवाडी समूहहरू पौरखको अनुपम उदाहरण बनिआएका छन् । नेपाली प्रजातान्त्रिक आन्दोलनका शिखर पुरुषहरू मातृका, बीपी, गिरिजाका पिता कृष्णप्रसाद कोइरालाले विसं १९७१ मा आधुनिक विराटनगरको जग बसालेपछि यसले औद्योगिक सहरको रूप लिन थालेको हो । योभन्दा पहिला रंगेली मोरङको सदरमुकाम थियो । मोरङको सदरमुकाम रंगेलीबाट विराटनगर सरेपछि आधुनिक विराटनगरको प्रारम्भ भएको हो' प्राज्ञ दधिराज सुवेदी भन्छन्, आधुनिक विराटनगरको जगढुंगाको श्रेय कृष्णप्रसाद कोइरालालाई जान्छ । उहाँकै पहल र अगुवाइमा विराटनगर सदरमुकाम कायम गरिएको थियो ।' नेपाललाई औद्योगिकीकरण गर्न र विराटनगरमा उद्योग कलकारखानाको विकास गर्न मारवाडी समुदायको भूमिका प्रधान छ । कृष्णप्रसाद कोइरालाले नै मारवाडी समुदायलाई विराटनगर डाकेका थिए । कृष्णप्रसाद लाहा अभ्रक, चादमडुवालगायत वनस्पति संकलन गरेर विदेश पठाउँथे । उनीसँगको मित्रता र चिनजानका कारण पनि व्यापारको अवसर र सम्भावना खोज्दै मारवाडी समुदाय विराटनगरमा प्रवेश गरेको थियो । उनले भारतका मारवाडीहरूलाई यहाँ ल्याउन महत्त्वपूर्ण भूमिका खेलेको पुराना पुस्ताका मारवाडीहरू नै बताउँछन् । आफ्नो व्यावसायिक सीप, कौशल र अथक मेहनतका कारण आज विराटनगरको भूमिबाट उदाएका अनेकन मारवाडी समुदाय छन् । व्यापारकै सिलसिलामा विराटनगर प्रवेश गरेको बोहरा परिवार पनि अहिले सफल व्यावसायिक समूह बोहरा ग्रुप' भइसकेको छ । खाद्यान्न खरिदबिक्री, कुटानीपिसानीबाट हाम्रो परिवारले विराटनगरबाट व्यापार थालेको थियो', इतिहास खोतल्दै सो ग्रुपका एक सदस्य एवं मोरङ व्यापार संघका पूर्वअध्यक्ष अविनाश बोहरा भन्छन्, मेरो हजुरबा रामकुमार बोहरा व्यापार गर्नुहुन्थ्यो ।' व्यापारसँगै रामकुमारमा वैद्यसम्बन्धी ज्ञान भएकाले गाउँगाउँ पुग्दा बिरामी परेका त्यहाँका बासिन्दाको उपचार पनि गरिदिँदा रैछन् । त्यसैले उनी समाजसँग भिज्दै पनि गए, व्यापार पनि बढाए । अविनाशका अनुसार हाल चामल, तेल, आँटा, मैदा, दानालगायत एक दर्जन उद्योग छन् । अधिकांश उद्योग कृषिजन्य हुन् । करिब पाँच दशकअघि टाँक बनाउने सानो कारखाना खोलेर व्यवसाय सुरु गरेका रातवमान गोल्यानका छोरा शंकरलालले शंकर समूह' बनाएर व्यवसाय विस्तार गरे । उनका छोरा सुलभ र साहिलले अहिले बाबुले थालेको व्यापारलाई फैलाउँदै सिमेन्ट, छड, धागो, सिन्थेटिक, विद्युतीय उत्पादन, गाडीलगायतका दर्जनौं उद्योगव्यवसाय चलाइरहेका छन् । किराना पसलबाट व्यवसाय सुरु गरेका हजारीमलको परिवार अहिले शारडा गु्रप'का नामले चिनिन्छ । शिवरत्न शारडाले त्यो गु्रपको नेतृत्व गरिरहेका छन् । उनका एक भाइ पवनकुमार शारडा व्यापारसँगै राजनीतिमा समेत संलग्न छन् । हाल सिमेन्ट, चाउचाउ, तेल, स्टिल, खाद्यान्न, लिकर्सलगायत एक दर्जनभन्दा बढी उद्योग शारडा गु्रुपले चलाइरहेको छ । भारतको राजस्थानबाट आएको ज्वालाप्रसाद मुरारका परिवार लाहानबाट विराटनगरमा व्यापार गर्न छिरेको थियो । कपडाको पसलबाट व्यापार सुरु गरेका मुरारका अहिले मुरारका ग्रुप' भइसकेको छ । विराटनगरमा एभरेस्ट आइरन उद्योग' स्थापना गर्दा साझेदारीमा लगानी गरेको सो ग्रुपको अहिले छड, सिमेन्ट, खाने तेल, जलविद्युत्, विद्युतीय सामग्री पेन्टस्, मोबाइललगायत दर्जनौं उद्योगव्यवसाय छन् । पशुपति मुरारका हाल उद्योग वाणिज्य महासंघको केन्द्रीय अध्यक्षसमेत छन् । ९० को दशकमा विराटनगर प्रवेश गरेका बालकिसन मुन्दडाले सुरुका दिनमा निकै संघर्ष गरे । सामान्य पसलबाट व्यापार सुरु गरेको उनको परिवार अहिले देबेनरा ग्रुप'ले चिनिन्छ । तेल, साबुन, अगरबत्ती, जुट मिल्स, गरगहनालगायत एक दर्जन उद्योगव्यवसायमा यो ग्रुपको लगानी छ । कपडाको कारोबारबाट व्यापार सुरु गरेका रामानन्द जाजूको परिवार अहिले जाजू गु्रप' बनिसकेको छ । उनका दुई छोरा महेश र आनन्दले त्यो गु्रपबाट व्यापारको दायरा बढाउँदै लगेका छन् । जाजू गु्रपको बिस्कुट, चाउचाउ, साबुनलगायत आधा दर्जन उद्योग छन् । चामल, सुनचाँदीको कारोबारबाट व्यवसाय सुरु गरेको राठी परिवार पछिल्लो समय गु्रपमा परिणात भइसकेको छ । राठी गु्रपले विद्युत्का सामग्री उत्पादन गर्ने उद्योगहरू चलाइरहेको छ । खाद्यान्नको कारोबारबाट व्यापारमा प्रवेश गरेको काबरा परिवार पनि काबरा गु्रप बनिसक्यो । काबरा गु्रपले बिस्कुट, चाउचाउलगायत उद्योगमा लगानी गरेको छ । नेपाललाई औद्योगिकीकरण गर्न र विराटनगरमा उद्योग कलकारखानाको विकास गर्न मारवाडी समुदायको भूमिका प्रधान छ', सुवेदीले भने । मारवाडी समुदायको प्रवेश भारत राजस्थानको मारवाड भन्ने ठाउँबाट आएकाले मारवाडी भनिएको व्यापारिक समुदाय विसं १९३०४० का बीचमा मोरङ पसिसकेको पाइन्छ । व्यापारकै सिलसिलामा अनेक ठाउँ घुम्ने यो समुदायका केही सदस्य विराटनगर पनि आइपुगेका हुन् । त्यति बेला हालको सुनसरी जिल्लासमेत मोरङभित्रै पथ्र्यो । उनीहरू औलो रोगको भयले दैनिकै आउनेजाने गर्थे । मोरङको सदरमुकाम रंगेलीमा हरखचन्दविश्वनाथ, पदमचन्दउदयचन्द, फत्तेचन्दशिवदतराय (चैनवाल), चिमनीरामभगतरामलगायत मारवाडी हिउँदमा आएर व्यापार गर्ने र वर्षामा राजस्थान फर्किन्थे । मोरङको सदरमुकाम विसं १९७१ मा रंगेलीबाट विराटनगर सारेपछि यहाँको व्यापारले गति लियो । त्यसअघि मोरङको प्रमुख व्यापारिक केन्द्र रंगेली, धुलाबारी र उपकेन्द्र हरैंचा, पकली, दुहवी, तोपगाछी, धरान थिए । विराटनगरदेखि भारतको जोगबनीसम्म त्यस बेला घना जंगल थियो । मारवाडी समुदायभित्र ब्राह्मण, अग्रवाल, महेश्वर र जैन पर्छन् । उनीहरूको मूल थलो भारतको राजस्थान हो । सुरुमा औसवाल परिवार विराटनगरमा आएको देखिन्छ', मारवाडी समुदायका बुद्धिजीवी सुरेशकुमार शर्मा भन्छन्, त्यसपछि जैन समुदाय आएको पाइन्छ । उनीहरू जुटको कारोबार गर्थे । विराटनगर जुट खेतीमा राम्रो थियो । यहाँ जुटको व्यापारको सम्भावना देखेर उनीहरू आए ।' उनीहरू मोरङका किसानसँग जुट किनी भारतमा लगेर बेच्थे । जैन समुदायको आगमनपछि अग्रवाल परिवार आएका थिए । विराटनगरमा व्यापारको राम्रो सम्भावना देखेपछि विस्तारै एकपछि अर्को मारवाडी समुदायको आगमन भएको पाइन्छ', उनले भने, व्यापार गर्न आएकाहरूले व्यापार राम्रो हुँदै गएपछि आफ्ना परिवारका अन्य सदस्य, नातागोताका मान्छेहरू पनि ल्याए ।' बाढीपीडित सहायता कोषका लागि २०४४ सालमा पूर्वराजा श्री ५ वीरेन्द्रवीरविक्रम शाहदेवलाई सहयोग रकमको चेक हस्तान्तरण गर्दै मदनलाल अग्रवाल । मोरङ व्यापार संघले २०३८ सालमा प्रकाशन गरेको स्मारिकामा पूर्वप्रधानमन्त्री मातृकाप्रसाद कोइरालाले मोरङको व्यावसायिक इतिहास' शीर्षकको लेख लेखेका छन् । सो लेखमा कोइरालाले उल्लेख गरेअनुसार मोरङको सदरमुकाम रंगेलीबाट विराटनगरमा सारेपछि तत्कालीन मोरङ बन्दोबस्त अड्डाका हाकिम सरदार कालीदास कोइराला र तत्कालीन बजार अड्डाका हाकिम सुब्बा गुञ्जमानकै अग्रसरतामा व्यापार गर्नकै लागि भारतको कुशमाहा हाटबाट पाँच व्यापारी परिवार ल्याई प्रत्येकलाई दुईदुई बिघा जग्गा निःशुल्क प्रदान गरिएको थियो । त्यस बेला जग्गा पाउने व्यापारीमा सुगनमल चाँदमल (दुगड परिवार), सुरजमल चाँदमल (सेठिया परिवार), बीजराज बनेचन्द (नाहटा परिवार), प्रेमचन्द छतमल (लुनियाँ परिवार) र धनराज नेमचन्द (पारेख परिवार) थिए । नाहटा परिवार र पारेख परिवार हाल विराटनगरमा भेटिँदैनन् । मोरङमा व्यापारको सम्भावना राम्रो देखेपछि अन्य मारवाडी क्रमिक रूपमा आएका थिए । सफलताको रहस्य सामान्य व्यापारबाट सुरु गरेर छोटो समयमै अधिकांश मारवाडीले सफलता प्राप्त गरेको पाइन्छ । खाद्यान्न, जुट खरिदबिक्री, कपडा व्यापार र सामान्य किराना पसलबाट व्यवसाय सुरु गरेका मारवाडी समुदायका अधिकांश मुलुककै ठूला व्यापारी बनिसकेका छन् । एउटै परिवारका दर्जनौं उद्योगव्यवसाय छन् । सुरेशका अनुसार आँट, हिम्मत, परि श्रम र इमानदारी नै यो सफलताको रहस्य हो । भन्छन्, मारवाडी समुदाय आँटिलो छ, हिम्मत राख्छ, रिस्क लिन सक्छ, परिश्रमी र इमानदारी छ । त्यो नै मारवाडी समुदायको सफलताको कडी हो ।' उनका अनुसार व्यापारको राम्रो सम्भावना देखेर विराटनगरमा भित्रिएको मारवाडी समुदायले औलो, बिफर, जंगली जीवजन्तुको बिगबिगीबाट समेत नडराई संघर्ष गरेर व्यवसाय सुरु गरेको थियो । संघर्ष गर्ने बानी, कर्ममा इमानदारी, सञ्चय गर्ने बानी, सहजै अन्य समुदायसँग मिल्ने क्षमता, एकजुट हुने बानी नै मारवाडी समुदायको सफलताको कारण मान्छन् सुरेन्द्र गोल्छा । राजस्थानबाट आउँदा नै उनीहरूले संघर्ष गरेर बस्नु पर्यो । संघर्ष गरेपछि उसमा शक्ति जागरण हुन्छ । संघर्ष मारवाडी समुदायको डीएनएमै छिरिसक्यो', उनले भने, कमाएको पैसा सञ्चय गर्ने बानी हुन्छ । ता कि एउटा व्यापारबाट घाटा खाए बचत गरेको पैसाले बचाउँछ ।' आफ्नो समुदाय व्यापारमा एकजुट हुने र एउटाले राम्रो गरेपछि अर्कोलाई पनि सपोर्ट' गर्ने चलन रहेको पनि उनले बताए । उनी भन्छन्, त्यसैले मारवाडी समुदायले व्यापार सुरु गरेको छोटो समयमै सफलता हात पारेको हो ।' कमाइको केही भाग समाजका लागि खर्च गर्नुपर्छ भन्ने भावले गर्दा मारवाडीलाई स्थानीय समुदायसँग प्रगाढ बनाएको सुरेन्द्रको दाबी छ । उनको दाबीलाई पुष्टि गर्ने उदाहरण नेपालमा १९९० सालमा गएको भूकम्पपछिको बेला हो । काठमाडौंमा स्थानीयवासीले भन्दा राम्रो व्यापार व्यवसाय गरेपछि राणाहरूलाई उनीहरूविरुद्ध उकासिएको थियो । तर, भूकम्पपीडितलाई मारवाडीले त्यति बेला गरेको सहयोग देखेर तत्कालीन प्रधानमन्त्री जुद्धशमशेरले यो समुदायको तारिफ गरेको कुरा आफ्ना हजुरबुवालाई उद्धृत गर्दै विनोद चौधरीले आत्मकथामा लेखेका छन् । नेपालकै पहिलो उद्योग विराटनगर जुट मिल्सको प्रवेशद्वार । यो उद्योग हाल पूर्ण रूपमा बन्द छ । अग्रजलाई निकै आदरसम्मान र उनीहरूका निर्देशनलाई तत्काल पालना गर्ने संस्कृति मारवाडी समुदायमा छ । व्यापारमा उनीहरू कहिल्यै साहुपारा देखाउँदैनन् । हरेक दिन अन्य कर्मचारीसरह काम गर्छन् । मारवाडी समुदायलाई लिएर नेपाली समाजमै एउटा आहान पनि छ, उनीहरूको मुखमा सधैं रसबरी हुन्छ र टाउकोमा बरफ ।' अर्थात्, उनीहरू ग्राहकसँग गुलियो भाषामा बोल्छन् र कहिल्यै रिसाउँदैनन् । आखिर मीठो बोलीले प्रेम बढाउँछ । रिस भनेको मूर्खहरूको टाउकोमा मात्रै हुने चिज हो । मारवाडी विशुद्ध व्यापार गर्ने समुदाय हो । व्यापारको कौशलता बढी जानेको छ । फलस्वरूप त्यसैबाट संसारभर चिनिएको छ', अविनाश भन्छन्, हरेक काम व्यापारिक दृष्टिबाट गर्छौ । मार्केट, वस्तु उत्पादन र गुणस्तरतालाई सधैं ध्यान दिन्छौं । समयसापेक्ष बजारको मागअनुसारका सामान उत्पादन गर्छौ । यसले गर्दा हामी सधैं सफल भएका छौं ।' नेपालका उद्योग कलकारखानामा ६० प्रतिशत हिस्सा मारवाडी समुदाय रहेको उनले दाबी गरे । कामप्रतिको लगनशीलताले नै मारवाडी समुदायलाई व्यापारमा सफल बनाएको देबेनरा गु्रपका निर्देशक एवं मोरङ व्यापार संघका महासचिव प्रकाश मुन्दडा बताउँछन् । व्यापार अपार हुन्छ । समयअनुसार परिर्वतनलाई आत्मसात् गदै राम्रो नियत राखेर कामप्रति लगनशील र इमानदार भई खट्छन्', उनले भने । मारवाडी समुदायभित्र उनी पछिल्लो पुस्ताका सफल व्यावसायीभित्र पर्छन् । काबरा गु्रपका निर्देशक विपीन काबरा सामान्य पसल, गद्दी, अफिस हुँदै कर्पोरेट कल्चरमा व्यवसाय अगाडि बढाइरहेको बताउँछन् । अग्रजहरूबाट सिकेका कुराहरूलाई आत्मसात् गर्दै समयसापेक्ष परिवर्तनअनुसार आधुनिक प्रविधिलाई प्रयोग गरेर व्यवसाय गर्दै आइरहेका छौं । यसबाट सफलता पाइरहेका छौं', उनी भन्छन्, अग्रजहरूको मार्गदर्शनलाई आत्मसात् गर्दै आफ्नो निर्णय लिएर व्यवसायमा अगाडि बढिरहेका छौं ।' उद्योग र व्यवसाय बन्दी तथा मन्दी हुँदा पनि यो समुदायले हरेश खाएन बरु संघर्ष गर्दै अघि बढेकै छ । राजनीति र मारवाडी मारवाडी समुदायको प्रवेशसँगै विराटनगरमा उद्योगको विस्तारले तीव्रता पायो भने कोइराला परिवारको नेतृत्व र अगुवाइमा भएको प्रजातान्त्रिक आन्दोलनले मारवाडी समुदयाबाट प्रशस्त सहयोग पायो । मारवाडी समुदायका केहीले आर्थिक सहयोग गरे त केही राजनीतिक गतिविधिमा सक्रिय भएर । मारवाडी समुदाय र संस्कृतिबारे आधा दर्जन पुस्तक प्रकाशन गरेका पत्रकार तथा साहित्यकार शंकर खरेलले बताए, मारवाडी समुदायको नौलखा, नाहटा, गोल्छा, अग्रवाल, बोहरा, दुगड, धनावतलगायत परिवार त्यस बेलाको राजनीतिक परिवर्तनमा सक्रिय थिए ।' उनका अनुसार भीमराज नौलखा कांग्रेसले थालेको २००७ सालको क्रान्तिमा बम, बन्दुक बोकेर हिँडे । कांग्रेससँग आबद्ध हुँदै पूरै जीवन राणाशासनको अन्त्य, प्रजातन्त्रिक, लोकतन्त्र ल्याउनै खर्चिए । खरेल भन्छन्, सात सालदेखि अहिलेसम्मका सबै राजनीतिक परिवर्तनमा मारवाडी समुदायले अतुलनीय भूमिका खेलिरहेका छन्' । त्यस्तै बोहरा परिवारका हदराज बोहराले पूरै जीवन राजनीतिमा समर्पित गरेका थिए । कांग्रेससँग आबद्ध भएर उनले राजनीति गरे । त्यो परिवारका नैनालाल र मोहनलाल बोहराले पनि प्रारम्भमा राजनीतिक संलग्ना देखाएको पूर्वप्रधानमन्त्री मातृकाप्रसाद कोइरालाले लेखेको मोरङको व्यावसायिक इतिहास' लेखमा उल्लेख छ । २००८ सालमा भएको नगर निर्वाचनमा मारवाडी समुदायका प्रतिनिधिसमेत उम्मेदवार बनेका थिए । त्यस निर्वाचनमा वडा प्रतिनिधिका रूपमा आशुलाल बोहरा, तोलाराम दुगड, कालुराम अग्रवाल निर्वाचित भएका थिए । हरेक राजनीतिक परिवर्तनमा मारवाडी समुदायले सघाइरहेको छ', सुरेशकुमार भन्छन्, केहीले भित्रभित्रै सघाए, केहीले खुलेरै ।' २०६२६३ सालको जनआन्दोलनपछि मारवाडी समुदायको राजनीतिक संलग्न बढ्दै गएको देखिन्छ । मोती दुगडले नव नेपाल निर्माण पार्टी खोलेर दोस्रो संविधानसभा निर्वाचनमा भाग लिएका थिए । उनको पार्टीको चुनाव चिह्न खरायो थियो । अहिले उनको पार्टी एमालेमा विलय भएको छ । फूलकुमार लालवानी कांग्रेस, दिलीप बगडिया माओवादी र दिलीप धाडेवा मधेसवादी दलबाट राजनीतिमा सक्रिय छन् । लालवानी र धाडेवा व्यापारमा संलग्न छैनन् । उनीहरूको परिवारका अन्य सदस्य व्यापारमा संलग्न छन् । बगडिया व्यापार र राजनीति दुवैमा सक्रिय छन् । पहिलो संविधानसभामा दिवाकर गोल्छा कांग्रेसबाट, मोती दुगड सद्भावनाबाट समानुपातिक निर्वाचनबाट सभासद् भएका थिए । अहिले राज्यलक्ष्मी गोल्छा एमालेबाट र पवनकुमार शारडा लोकतान्त्रिक फोरमबाट समानुपातिकबाट सांसद छन् । त्यसैगरी दोस्रो संविधानसभाको निर्वाचनमा समानुपातिकबाट कांग्रेसले महेश जाजू, एमाओवादीबाट राजकुमार गोल्छा, फोरमबाट प्रदीप मुरारका, लोकतान्त्रिक फोरमबाट दीनबन्धु गोयल, सद्भावनाबाट वासु गोल्यान उम्मेदवार बनेका थिए । विशेषज्ञका रूपमा राजनीतिमा संलग्न भएको जिकिर गर्दै सांसद पवनकुमार शारडाले भने, सांसद भएपछि मुलुकभित्र कसरी उद्योग व्यवसायको वृद्धि, विकास र प्रवद्र्धद्ध गर्ने भनेर योजना बनाउँदै काम गरिरहेका छौं ।' औद्योगिक क्रान्तिका कर्मवीर योद्धा रामलाल स्व रामलाल गोल्छा नेपालमा उद्योगको श्रीगणेश गर्ने औद्योगिक क्रान्तिका एक कर्मवीर योद्धा हुन्, रामलाल गोल्छा । भारतको राजस्थान पुख्र्यौली थलो भए पनि उनी पूर्वी बंगालमा सन् १८९८ मा जन्मिएका थिए । २३ वर्षको उमेरमा १९७८ सालमा नेपाल भित्रिए र यही देशलाई कर्मभूमि बनाए । सुरुमा उनी त्यस बेलाको मोरङ जिल्लाभित्रको देवानगन्ज आएका थिए । त्यसअघि उनी मोरङ र सुनसरीका गाउँ घुमेर किसानसँग जुट किन्थे । यहाँका किसान फारबिसगन्जमै गएर पनि उनलाई जुट बिक्री गर्थे । जुट व्यापारका बारेमा उनी राम्रो जानकार थिए । त्यस बेला मोरङमा प्रशस्त मात्रामा जुट खेती हुन्थ्यो । नेपाल आउनेजाने क्रममा बीपीका बाबु कृष्णप्रसाद कोइराला, डिट्ठा दुर्गानिधि लोहनीलगायत मोरङका प्रबुद्ध व्यक्तित्वसँग उनको घनिष्ठ सम्बन्ध स्थापित भइसकेको थियो । कृष्णप्रसाद कोइरालाले व्यापारका क्रममा उनलाई निकै सघाएको पाको पुस्ता सुनाउँछ । यसरी खोलियो जुट मिल रामलाल गोल्छाको जीवनगाथा लेखिएको कर्मवीरको कथा' पुस्तकमा उल्लेख भएअनुसार उनले त्यस बेलाको पाँच हजार रुपैयाँबाट विराटनगरमा व्यापार थालनी गरेका थिए । उनी यहाँका किसानसँग जुट किनेर भारतमा रहेको कटिहार जुट मिलमा पठाउँथे । पछि कटिहार जुट मिलका म्यानेजर हरद्वारी मल झुनझुनवालासँग विराटनगरमा जुट उद्योग खोल्ने प्रस्ताव गरे । हरद्वारी मलले उनलाई कटिहार जुट मिल्सका मालिक राधाकिसन चमडियालाई भेट गराई कुराकानी गराए । चमडियाले जुट मिल खोल्न चासो देखाए । गोल्छाले त्यो कुरा मोरङका बडाहाकिम कर्णेल शिवप्रताप थापा, कृष्णप्रसाद कोइराला, डिठ्ठा दुर्गानिधि लोहनीलाई समेत जानकारी गराए । थापाले नेपालमा अहिलेसम्म उद्योग स्थापनासम्बन्धी कुनै कानुन बनेको छैन भन्दै त्यसका लागि श्री ३ मा बिन्ती चढाउनुपर्ने सुझाए । हरैंचा क्याम्प सिकारबाट बाघ मारेर खुसी हुँदै आएका श्री ३ जुद्धशमशेरमाझ कृष्णप्रसाद कोइरालाले जुट मिल स्थापना गर्ने बिन्तीपत्र चढाए । जुट मिल खोल्नेबारे गोल्छाले भारतीय लगानीकर्ताहरूलाई नेपालमा ल्याई उनीहरूसँग पनि भेटाएका थिए । श्री ३ ले कम्पनी कानुन तयार गर्न आदेश दिए । उनकै आदेशपछि विसं १९९४ मा नेपाल कम्पनी कानुन जारी भयो । नेपाल उद्योग परिषद् पनि बन्यो । मिल स्थापनाका लागि कृष्णप्रसाद कोइरालाले ६ बिघा १० कट्ठा जग्गा दिए । गोल्छाले जुट संकलनको जिम्मा लिए । मिल स्थापनाका लागि नेपालीको ५१ प्रतिशत सेयर र भारतीयको ४९ प्रतिशत सेयर रहने सहमति भएपछि विसं १९९४ मा विराटनगर जुट मिल्स लिमिटेड उद्योगको शिलान्यास भयो । यो नै नेपालको औद्योगिकीकरण क्रान्तिको पहिलो पाइला बन्यो । विराटनगर जुट मिल्स खोल्न अथक मेहनत र अगुवाइ गर्दै गोल्छा जुटकिङ भनेर चिनिए । रामलाल गोल्छाले नेपालमा औद्योगिकीकरणको सुरुआत गरेका थिए', मारवाडी अगुवा सुरेशकुमार शर्मा भन्छन्, उनकै पहल र अग्रसरतामा विराटनगर जुट मिल्स स्थापना भयो ।' जुट मिल्स नेपालको पहिलो उद्योग हो । त्यसपछि क्रमिक रूपमा विराटनगरमा उद्योग स्थापना हुने क्रम बढ्दै गएको थियो । हजुरबाले आफ्नो सब थोक विराटनगरलाई मान्नुभएको थियो', नाति सुरेन्द्र गोल्छा भन्छन्, कर्मभूमिप्रति उहाँको अगाध प्रेम थियो । मृत्युपछि पनि आफ्नो शवलाई विराटनगरमै लगेर जलाउन उहाँले भन्नुभएको थियो । हामीले त्यसै गर्यौं ।' उनका अनुसार रामलाल (हजुरबा)ले नेपालको पहिलो जुट प्रेस सञ्चालन गरी नेपालको कच्चा जुट पहिलोपटक समुद्रपारका मुलुकमा निकासी गरे । नेपाल बैंकमा पहिलोपल्ट निर्यातका लागि प्रतीतपत्र खोलेका थिए । जर्मनीमा निर्मित प्लान्टद्वारा नेपालमा पहिलो स्वचालित चामल कारखाना स्थापना गरे । नेपालमा पहिलोपटक स्टेनसेल स्टिल भाँडाबर्तन कारखाना भित्र्याए । नेपालको प्रथम सिट ग्याल्भनाइजिङ तथा कर्कट पाता बनाउने उद्योग स्थापना गरे । जुटबाट उद्योग स्थापनामा प्रवेश गरेको गोल्छा अर्गनाइजेसनसँग हाल मुलुकभर ३५४० वटा विभिन्न उद्योग छन् । खोलिएका एक दर्जन ठूला उद्योग बन्द हुँदासमेत हरेश नखाई गोल्छा परिवार संघर्ष गरेर अगाडि बढिरह्यो । रामलाल गोल्छाले नेपालको औद्योगिकीकरणमा पुर्याएको योगदानको कदर गर्दै तत्कालीन सरकारले उनलाई सुप्रसिद्ध प्रबल गोरखा दक्षिणबाहु (प्रथम), प्रबल गोरखा दक्षिण बाहु (चौथो) को मानपदवीबाट सम्मानित गरिसकेको छ । सन् १९८३ मा रामलाल गोल्छाको निधन भएको थियो । सामाजिक कार्यमा मारवाडी मारवाडी समुदाय व्यापारमात्र गर्दैन । व्यापार गरेपछि कमाएको केही अंश उनीहरू सामाजिक काममार्फत समाजसेवामा खर्चिने गर्छन् । मठमन्दिर, धर्मशाला, अस्पताल स्थापनादेखि विकासनिर्माणका कामसम्ममा मारवाडी समुदायले लगानी गरिरहेको छ । विराटनगरको कोसी अञ्चल अस्पतालको भवन निर्माण, अतिथि सदन, बालमन्दिर, वीरेन्द्र सभागृह निर्माण, आदर्श पुस्तकालय, महेन्द्र मोरङ क्याम्पस, सत्यनारायण स्कुलको भवन, सत्यनारायण मन्दिर, राधाकृष्ण मन्दिर निर्माणलगायत थु्रपै सामाजिक काममा मारवाडी समुदायले लगानी गरेको छ । कसैले गु्रपका नाममा त कसैले मातापिताको नाममा ट्रस्ट बनाएर सामाजिक काम गरिरहेका छन् । हरेक वर्ष पिता र माताको स्मृतिमा सामाजिक काम गर्दै आइरहेका छौं', मोती दुगडले भने । उनले हरिसिंहउषादेवी दुगड च्यारिटेबल ट्रस्टमार्फत सामाजिक काम गर्दै आइरहेका छन् ।"
दार्जिलिङमा जिउँदा भानु,"बर्खामा दार्जिलिङलाई भेल पहिरोले पिरोलिरहन्छ । यस वर्ष पनि मनमा शान्ति छैन । ढिस्कोले पुर्ने डरका बीच चौरस्ता भरिन्छ असार २९ अथवा भानु जयन्तीमा । यस पटक राज्य सरकारले आयोजना गरेको कार्यक्रममा भारतीय राष्ट्रपति प्रणव मुखर्जी उपस्थित भए । उनले भानुभक्तलाई प्रेरणाको स्रोत मान्दै प्रशंसा गरे । भानुभक्तको सालिकमा फूलमाला चढाएपछि राष्ट्रपति मुखर्जीले भने कवि भानुभक्त नेपाली भाषालाई उन्नतिको शिखरमा पुर्याउने स्रष्टा थिए ।' पश्चिम बंगालको सूचना एवं संस्कृति विभागले भानुको पूर्ण कदको सालिक अघि उभिएर उनकै लयमा लय थपे मुख्यमन्त्री ममताबेनर्जीर राज्य पालहरूले भानुप्रतिको सम्मान र उनको योगदानको चर्चा गरे । आजको दिन कञ्चनजंघा पनि हाँसेको छ', ब्यानर्जीले भनिन् । नेपाली भाषी भारतीय भानुलाई साहित्यका सकल तीर्थ मान्छन् । पहिले चौरस्तमा मात्र मनाइने भानुजयन्ती अचेल गाउँ पुगेको छ । विद्यालय, संघसस्था र साहित्यिक प्रतिष्ठानले उनको सम्झनामा बहस चलाउँछन्, रामायण र उनका अन्य कृतिका श्लोक वाचन हुने गरेको छ । साहित्यकार र साहित्यानुरागिका लागि भानु जयन्तीलाई पर्वको रूपमा मनाउने गरेको बताउँछन् दार्जिलिङका साहित्यकार रोशन आदित्य राई । उमेर ७७ पुगेका अर्का साहित्यकार कर्ण थामीले भानुभक्तलाई चेत खुलेदेखि शिरमा राखेर हिँडेका छन् । नेपाली साहित्य सम्मेलनका अध्यक्ष थामीले भानु जयन्तीमा सरकारी कार्यक्रमको समानान्तर भव्य कार्यक्रमको आयोजना गरे । बिहानै दार्जिलिङ सहरमा शोभायात्रा, दिउँसो अन्तरसंवाद र कवितावाचनसहितको कार्यक्रम आयोजना गरे । उनले भने, भानु विश्वभरका नेपालीका साझा कवि हुन् कसैले कम आँक्ने प्रयास नगर्नू ।' दार्जिलिङका साहित्यिक गोष्ठीमा बाक्लै फेला पर्ने थामीले पछिल्लो समयमा भानुको सालिक सार्ने कुरा गर्नेसँग निक्कै रिसाएका छन् । उनले भने चौरस्तको सालिक चलाउने प्रयासमात्र भयो भने कसैको सत्ता रहने छैन ।' दार्जिलिङमा कहिलेकाहीँ चौरस्तको सालिक सार्ने चर्चा हुने गरेको छ । थामीजस्ता सष्टाहरू त्यसको विपक्षमा रहेका छन् । ७७ को पोयामा दौडिरहँदा उनका २३ पुस्तक बजारमा आएका छन् । जागिर खान खोजिएन, लेखेरै बित्यो', चोक नजिकको चिया पसलमा चियाको चुस्कीसँगै थामीले सुनाए, भानुकै मेसोमा हिँड्ने प्रयास गर्दै छौ ।' मनप्रसाद सुब्बा, मोहन थुलुङ, विन्दा सुब्बाका हारका सर्जक थामीले नेपालजस्तै सार्वभौम माटोमा साहित्य सिर्जना गर्ने चाहना पूरा नभएकोमा गुनासो गरे । हामी त डोमिनेट छौ ।' थामीले सुनाए, धन्य भन्नुपर्छ राम्रै कृति निकालेका छौ ।' साहित्यले भूगोलको सीमा स्वीकार नगर्ने भएकाले नेपाल र भारतको साहित्यिक गतिविधिलाई जोड्नुपर्ने उनको चाहना छ । भूगोल बेग्लै भए पनि भाषा एउटै छ । वारिपारिलाई जोड्ने काम स्रष्टास्तरबाटै सम्भव हुने उनको तर्क छ । सर्जकहरू सम्बन्धको सेतु बन्न सक्नुपर्छ', उनको भनाइ छ । भानु त्यही राजनीतिक भूगोलको सीमा तोडेर भाषिक, साहित्यिक र सांस्कृतिक चेतनाका सेतु बनेको उनको बुझाइ छ । रोशन आदित्य राई चाहिँ भानुभक्तलाई दार्जिलिङले चिनाएको ठान्छन् । सन् १९५० को दशकमा भानुको सालिक चौरस्तमा ठडिएपछि भानुको पुनर्जन्म भएको उनले बताए । रामायणले भाषिक, सांस्कृतिक र सामाजिक एकीकरण गरेकोले पनि उनलाई सम्मान गर्छन् भारतका नेपाली भाषी । भानुको योगदानलाई सम्झेर सामाजिक, भाषिक सांस्कृतिक एकीकरण छ', कविता र कथाका पाँच पुस्तक प्रकाशन गरिसकेका राईले भने । भानु जयन्तीका अवसरमा दार्जिलिङमा आयोजित कार्यक्रममा सहभागिता जनाउँदै भारतीय राष्ट्रपति प्रणव मुखर्जीलगायत । एक करोड ५० लाख भारतीयले भानुलाई पलपलमा सम्मान गरिरहने राईको भनाइ छ । हामी भारतको राष्ट्रियता भएका नेपाली हौ । हामी सबै भानुलाई शिरमा राखेर हिँड्ने गरेका छौ', उनले भने । सिक्किम, आसाम, मनिपुर, नागाल्यान, बिजोरम, दिल्लीलगायत विभिन्न स्थानमा भानुजयन्ती मनाएको पाइन्छ । साहित्यकार लेखकको जात धर्म हुँदैन भन्ने विचार उनीहरूको छ । दार्जिलिङ भानुलाई भूगोलको सिमानाबाट उठाएर अन्तर्राष्ट्रियकरण गर्न चाहेको बताउँदै राईले रामायण भावानुवादमात्र नभएर मौलिक रचनामा भएको भारतीय नेपालीको बुझाइ रहेको बताए । दुई वर्षदेखि राज्य सरकारले समेत भानुजयन्ती मनाउन थालेको छ । यस पटक चौरस्तमा सरकारले कार्यक्रम नै आयोजना गरेको थियो । गोर्खा टेरिटोरियल एड मिनिस्टेटिभले आउँदो २२ तारिक मनाउने योजना रहेको छ । भानुजयन्ती यस वर्ष पनि पर्वकै रुपमा सम्पन्न भएको उल्लेख गर्दै राईले भने नेपाली जातिको जातीय पर्वको रूपमा मनाइन्छ यहाँ ।' सालिक फिर्ता देऊ नेपाली साहित्य सम्मेलनले निक्कै मेहनत गरेर चौरस्तमा स्थापना गरेको भानुको अर्ध कदको सालिक २४ वर्षअघि टाउको काटेर बेपत्ता पारिएको थियो । यो घटनाले नेपाली भाषीलाई चोट पुर्यायो । सम्मेलनका अध्यक्ष कर्ण थामी अहिले पनि त्यही सालिक खोजिरहेका छन् । पहिलेको सालिक सूर्यविक्रम ज्ञवालीको प्रयासमा १७ जुलाई १९४९ निर्माण भएको थियो । थामीका अनुसार ज्ञवालीले मेहनत गरेर आठआठ फुटको जग्गा सरकारसँग मागेर सालिक बनाउने चाँजो मिलाएका थिए । नर्वेली कलाकारले सालिक बनाइदिएका थिए । समय बित्दै गयो । यही समयदेखि भानुजयन्ती पर्वकै रूपमा मनाउन थालिएको हो । नेपाली भाषालाई माया गर्नेहरूका लागि चौरस्त तीर्थजस्तै बनेको छ । थामीले गुनासो सुनाए हामी नेपाली गार्खा भन्छौ । हामी अरूबाट शासित छौं अहिले पनि । हामी माटोसँगै आएका हो । हामी शरणार्थी होइनौं । पृथ्वीनारायण शाहले जितेको भूमि हो । बेलायतको जालझेलले भारतमा गाभियो ।' सरकारको विभेदले पहाडमा भाषा, साहित्य र जागरणको चेतना थप्यो । एक्लो ठान्ने भारतीय नेपालीलाई भानुका सरल र मर्मस्पर्सी काव्यहरू साथी बन्न थाले । हाम्रो साहित्य , भाषाले पनि भारतका अन्य जात र समुदायले पाएको जस्तै सम्मान पाउनुपर्छ भनेर मान्न थाल्यौ', थामीले भने । अपहरणको आभास स्वर्णभूमि दैनिकका पत्रकार मोहन लामाले सरकारले चौरस्तमा गरेको कार्यक्रम बंगाली पारामा आयोजना गरेको आरोप लगाए । उनका अनुसार कामी, दमाई, सार्कीलाई बेग्लाबेग्लै विकास बोड दिने काम पनि त्यही मञ्चबाट भयो । विमल गुरुङले एकताका प्रतिक भानुको जन्मजयन्ती मनाउने कार्यक्रममा जातको नाममा विभाजन गरेको आरोप लगाएको छ । गोजमुमोले यसको विरोध गरेको छ । गोजमुमोको युवा मोर्चाले सो कदमको विरोधमा पोस्टरिङ थालेको छ । कार्यक्रममा कार्यक्रम सञ्चालकबाहेक सबैले हिन्दीमा बोलेका थिए । जीटीए चिफ विमल गुरुङलाई पनि एक शब्द बोल्ने मौका नदिएकोमा नेपाली भाषिको मन भाँचिएको छ । यसलाई जातीय विभाजनको खेल भनेर मुख्य मन्त्री ममता ब्यनर्जीको आलोचना सरु भएको छ । मुख्यमन्त्री ब्यनर्जीले भानु जयन्तीलाई अपहरण गर्ने प्रयास गरेको नेपाली भाषीको आरोप छ । बंगाल सरकारले भानुलाई टेकेर राजनीति गरेको लामाले बताए । विमल गुरुङले जसले एकताको सूत्रमा बाँधेका थिए उनकै जन्मदिनमा फुटाउने काम भएको भन्दै विरोध गरेका छन् ।"
को हुन् एलिट ?,"महाएलिटको आत्मश्लाघा' भन्दै डा बावुराम भट्टराईले रुक्माङ्गत कटवालको आत्मकथा आएको केही दिनपछि ट्विट गरेका थिए । यही शीर्षकमा किताबको समीक्षा पनि छापियो । झन्डै एक वर्षअघि मधेस आन्दोलन सुरु भएपछि सामाजिक सञ्जाल (खासगरी, ट्विटर) मा एलिट शब्दको प्रयोग खुब भयोभइरहेकै छ । पत्रकार प्रशान्त झाले हिल एलिट' शब्द प्रयोग गरिरहे । प्रतिवादमा मधेसी एलिट आदि भनियो । पछिल्लो दिनमा पावर एलिट' शब्द आक्कलझुक्कल प्रयोग भइरहेको छ । महाएलिट भनियो, तर काठमाडौंमा अभिजात्य भनेर चिनिने समूहले कटवाललाई सामान्य एलिट पनि मान्दैन । तिनका लागि एलिट हुन काठमाडौंको सम्पन्न परिवारमा जन्मिन पर्छ । दरबारसँग पुस्तैनी पहुँच आदि हेरिन्छ । बरु, कटवाललाई एलिट परिवारका सैनिक अधिकृतहरू गाइने भनेर होच्याउन रुचाउथे । राजाको भ्रमणका क्रममा रूखमा चढेर बासुरी फुक्दै गरेको देखेपछि राजा महेन्द्रले प्रभावित भएर काठमाडौं ल्याएकाले गाइने', भनिएको भन्दै एक सैनिक अधिकृतले कारण सोध्दाको जवाफ दिएक थिए । सम्पन्न परिवारमा जन्मिएका शिक्षादीक्षा पाए पनि सीमान्तकृत जात, लिंगको अधिकारको कुरा गर्नेलाई पावर एलिट भनिएको छ, सामाजिक सञ्जालमा । पावर एलिट प्रचलनमा आएको अमेरिकी समाजशास्त्री सिराइट मिल्सले सन १९५६ मा पावर एलिट' किताब लेखेपछि हो । मिल्सले तत्कालीन अमेरिकामा सत्ता परिवर्तन भए पनि समाजसत्तामा प्रभाव कायम राख्न सक्ने राजनीतिक, सैनिक र कर्पोरेट नेतृत्वलाई पावर एलिट भनेका छन् । पद, पैसा र प्रभाव भएका काठमाडौंका दुई सय जति परिवार वास्तविक एलिट हुन्', केहीअघि विराटनगर भ्रमणका क्रममा प्रदीप गिरीलाई सोध्दा भन्नुभयो । गिरीका अनुसार २०५२ सालमा सशस्त्र विद्रोह गरेयता सत्तामा प्रभाव पारिरहेका प्रचण्ड, धनको आधारमा प्रभावशाली विनोद चौधरी तथा अहिले पनि सम्पत्ति र नेटवर्कका कारण बलियो चन्द्रशमशेर खलकको परिवारसम्म एलिट हुन । प्रभावशाली मिडियाका मालिकसम्पादक पनि एलिटको सूचीमा पर्ने उनको भनाइ छ । यो वा त्यो कुलघरानाको भनेरमात्र भएन सत्तामा प्रभाव छ, सरकारको नीतिमा प्रभाव पार्न सक्छ भने मिडियासम्बद्ध एलिट हो', उनी थप्छन् । काठमाडौं कब्जा गरेपछि उनीसँग भित्रिएका भारदार खलक, जसको पञ्चायतको अन्त्यसम्म सत्तामा प्रभाव थियो त्यसलाई एलिट मानिँदै आएको थियो । सत्तामा पहुँचका कारण जसले बिर्ताबक्सिस पाए, राज्यको अरू स्रोतको दोहनबाट पनि सम्पत्ति जोडे, राम्रो शिक्षादीक्षा पाए तिनैलाई एलिट भनिँदै आएको थियो । तर पछिल्लो समय एकअर्कालाई होच्याउनगाली गर्न एलिट शब्दको प्रयोग भइरहेको छ । सत्तामा प्रभाव पारिरहेका प्रचण्ड, धनको आधारमा प्रभावशाली विनोद चौधरी तथा अहिले पनि सम्पत्ति र नेटवर्कका कारण बलियो चन्द्रशमशेर खलकको परिवारसम्म एलिट हुन् । प्रभावशाली मिडियाका मालिकसम्पादक पनि एलिटको सूचीमा पर्छन् ।'प्रदीप गिरी मलाई एलिट भन्ने पनि छन्', मानवशास्त्री मल्लिका शाक्य भन्छिन, आफू एलिट हुँ भन्ने मान्दिनँ ।' मल्लिका पाटनको सुन व्यवसायी परिवारमा जन्मिएकी हुन् । साधारण स्कुल र पद्मकन्या स्कुलमा पढेकी मल्लिकाले मेहनत गरेर अक्सफोर्डबाट पीएचडी गरिन् । विश्व बैंकमा जागिर खाइन् । अहिले दिल्लीको साउथ एसिया युनिभर्सिटीमा पढाउँछिन् । आफूभन्दा परिष्कृत देखिनेबित्तिकै एकथरीले एलिटको पगरी गुथाइदिन थालेको हो कि भन्ने उनलाई लाग्छ । एलिटका बारे छुट्टै अध्ययन चिन्तन नगरेकी उनी राज्यस्रोतमा पकड जमाएको परिवारको सन्तति एलिट हुन् भन्ने ठान्छिन् । विश्लेषकले कसैलाई सम्बोधन गर्नुपर्दा सन्दर्भअनुसार सोलोडोलोमा एलिट शब्दको प्रयोग भयो', अनुसन्धानकर्मी प्रत्यूष वन्त भन्छन्, कस्तो देखियो भने, भोलि महिलाले पुरुष एलिट भन्न सक्ने भयो ।' तैपनि एलिट शब्द आफैंमा गाली वा होच्याउने शब्द चाहिँ होइन । नेपालमा को एलिट हुन् भन्नेमा उनले पनि अध्ययनचिन्तन गरेका छैनन् । तैपनि राणाशासनको अन्त्यतिरको अवस्थामा जसलाई एलिट भनिन्थ्यो, अहिलेको अवस्थामा निरन्तरता हेरिनुपर्छ । राणाकालमा राजनीतिक, सैनिक र आर्थिक शक्ति एकै ठाउँमा थियो । पञ्चायतमा पनि राजनीतिक र सैनिक शक्ति एकै ठाउँमा केन्द्रित थियो । विनोद चौधरीकै आत्मकथालाई पत्याउँदा आर्थिक शक्ति पनि करिब दरबारमै केन्द्रित देखिन्छ । दरबारियालाई नरिझाइ ठूलो व्यापार गर्नै नसकिने, तिनलाई सित्तैमा सेयर दिनुपर्ने कुरा उनले उल्लेख गरेका छन् । पर्यटन व्यवसायमा त दरबारियाको एकाधिकारजस्तै थियो । यस्तै शक्तिकेन्द्रले पत्याएका ससाना शक्ति केन्द्र थिए, जसले त्यस्तो शक्ति प्रयोग गर्थे । तिनले कमाएको सम्पत्ति व्यवस्थापन गरिदिनेहरू पनि थिए । तर अहिलेको राजनीतिमा तिनको सहभागिता न्यून छ । तैपनि तिनको धेरै पुस्ता केलाउदा लिंक भेट्नै नसकिने भने हैन । यस्तो इतिहास खोतल्ने काम बाँकी छ । आर्थिक शक्तिमा पनि उस्तो पकड छैन । विश्लेषक सीके लालले मुलुकको स्थायी संस्थापन (पर्मानेन्ट स्ट्याब्लिसमेन्ट अफ द नेसन पिओन') चर्चा बारम्बार गर्ने गर्छन् । पृथ्वीनारायण शाहले जितेपछि काठमाडौं भित्रिएको गोरखाको भारदार खलक जो सत्तासँग स्थायी सम्बन्ध भयो तिनै पिओन हुन् । सत्तामा जोसुकै आए पनि पीओनको प्रभाव रहन्छ । गोरखाबाट काठमाडौं आएका पनि त्तामा सधैं उत्तिकै प्रभावशाली रहेनन् । भीमसेन थापाको उदय र पतन, जंगबहादुरको उदय, राणाशासनको अन्त्य आदिमा कुनै परिवार प्रभावशाली भए, कोही पेलिए । सबैथरीका उथलपुथलमा जोगिएर प्रभावमा रहन सफल काठमाडौंमा यस्ता पिओन दुई सय परिवार छन् । राजनीतिक, सैनिक नेतृत्वमा परिवारकै प्रतिनिधित्व नरहे पनि तिनलाई प्रभाव पर्दैन । तिनको नेटवर्क यति तगडा हुन्छ कि सत्ताको फाइदा लिइरहेकै हुन्छन् । लालका अनुसार अभिजात्य (एरिस्टोक्र्याटिक), योग्यता (मेरिटोक्र्याटिक) र पावर एलिट गरी तीनथरी एलिट हुन्छन् । पृथ्वीनारायण शाहले उपत्यका जितेपछि उनीसँग काठमाडौं छिरेका भारदार खलक, जो शाहवंश चलुन्जेल सत्ताको वरिपरि रहे, ती एरिस्टोक्र्याटिक एलिट हुन् । आफ्नो योग्यताको आधारमा चम्केका मेरिटोक्र्याटिक एलिट हुन । यसमा क्षमताको भरमा शासन सत्तामा पुगेको व्यक्ति हुन सक्छ । कलाकार, आदि पनि हुन सक्छ । पावरबाट आएका पावर एलिट हुन् । जंगबहादुर राणा पावर एलिट हुन् । मुलुकमा पावर एलिटको ठूलो हिस्सा एरिस्टोक्र्याटिक एलिट नै पावर एलिट बनेको देखिन्छ', उनी भन्छन् । गोरखाबाट काठमाडौं आएका रामकृष्ण कुँवरको सन्तान जंगबहादुर सिपाहीको छोरा भए पनि पावर एलिट पनि बने । पावरले सम्पत्ति पनि दिलाउँछ र वर्गीय चरित्र पनि बदलिन्छ । जंगबहादुरका सन्तान मारिएधपाइए तर उनका भतिजा खलक एरिस्टोक्र्याटिक एलिटमा बदलिए । नेपालको आर्थिक इतिहासमा अनुसन्धान गरिरहेका अर्थशास्त्री विश्व पौडेलका अनुसार काठमाडौंमा घरकम्पाउन्ड हेरेरै एकसरो एलिट पहिचान गर्न सकिन्छ । रिङरोडभित्र टन्न जग्गामा घर भएको व्यक्ति अधिकांश एलिट हुन् । घर पुरानोसामान्य हुन सक्छ तर जग्गा टन्न हुन्छ । उपेन्द्र महतोलगायतका एकाधबाहेकको ठूलो कम्पाउन्ड भएका घर राणाकाल वा त्यसभन्दा अघिदेखि पञ्चायतको अन्तसम्म सत्ताको छत्रछायामा रहेका परिवारका मात्र छन् । यस्ता परिवार पृथ्वीनारायण शाहको पालादेखि पञ्चायतसम्म सत्तामै रहे । त्यसयता पनि तिनको प्रभाव कायम छ । विदेशमा प्रशस्त सम्पत्ति आर्जन गरे पनि अरुण ओझालाई उनी एलिट मान्दैनन् । कारण उनी धनी भए पनि आफन्त सामान्य अवस्थामा छन् । नीतिनिर्माण प्रभावित गर्न सक्ने उनको क्षमता पनि छैन । स्कुलकै पढाइ छाडेर बरालिएको आफन्तलाई टेलिफोनमा पढ्नुपर्छ भन्दै सम्झाएको पनि देखेको छु । आफूमात्र धनी हुँदैमा पुग्दैन', उनी थप्छन्, पुस्ता दरपुस्तादेखि धनी भएकाको नेटवर्क पनि त्यस्तै हुन्छ । हरेक सम्मानित पेसामा आफन्त हुन्छन्, जसको कारण ऊ प्रिभलेज्ड' हुन्छ । सर्वसाधारणभन्दा फरक देखिने हुटहुटी एलिटमा हुन्छ । यसैले कुँवर थरका जंगबहादुरले गोत्र परिवर्तन गरेर राणा भए । उनका सन्तान कसैले पनि कुँवर लेखेनन् । फरक भाषा बोल्न बक्स्योस, ज्यूनार होस् आदि शब्द प्रयोग गरियो । सर्वसाधारणले पनि यस्तो भाषा सिको गर्न थालेपछि अंग्रेजी स्कुलमा पढ्नेपढाउने र बोलीचालीमा अंग्रेजी नै प्रयोग गर्न सुरु गरे । लामो समय सत्ता चलाएका शाह, राणा परिवार एलिट हुन् । शाह परिवारमा पृथ्वीनारायण शाहपछिका नाबालक राजा, सानो उमेरमा मृत्यु, स्वाँठसन्की स्वभावका भएका कारण तिनले धन थुपार्ने र व्यवस्थापन गर्ने कौशल जानेनन् । राणाहरू नै धनी भए । राणाकालको अन्त्यपछि राजा महेन्द्रको पालादेखि मात्र शाह राजा पनि धनी हुन लागेका हुन् । आहुतीले जंगबहादुरले मुलुकी ऐनले बिर्ता दिने अधिकार शाहराणामा केन्द्रित गरेपछि नेपाली समाजमा नयाँ वर्ग पैदा भएको उल्लेख गरेका छन् । त्यसअघि स्थानीय रजौटाले पनि बिर्ता बाँड्थे । १९१० को मुलुकी ऐनले तागाधारीलाई सबैभन्दा उपल्लो श्रेणीमा राख्यो । त्यसपछि क्रमशः नमासिन्या मतवाली, मासिन्या मतवाली, छोइछिटो हाल्न नपर्ने अछूत र छोइछिटो हाल्न पर्ने अछूत रहे । जातको विभाजन र विर्ता वितरणमा केन्द्रीकृत गरेपछि शाहराणाखलक र तिनका नजिकका तागाधारी खलकले मात्र विर्ता पाए । गोरखाली राज्यको ६ थरेमा पाण्डे, पन्थ, अज्र्याल, बोहरा, रानामगर थिए । एकीकरणपछि सर्वजित राना, अभिमानसिंह राना पनि थिए । तर जात र निकटकाले मौका पाउने भएपछि कतिपयले आफ्नो जातै परिवर्तन गरे । कतिपय प्रियपात्रको शासकले जात परिवर्तन गरेर क्षेत्रीठकुरी बनाउने क्रम पनि चल्यो । पञ्चायतमा एलिट देखाउन क्षेत्रीले ठकुरी भनाउने पनि गरियो । महेन्द्रको पालामा प्रभावशाली खडगमानसिंह बोगटी क्षेत्री थिए । तर उनले ठकुरी भनाउन सिंह लेखेका थिए । राजा महेन्द्रले छोरी बिहा गरिदिन लागेको थाहा पाएपछि उनी ठकुरी नभई बोगटी क्षेत्री भएको भन्दिएर दरबारियाले नै राजाको योजना रद्द गराइदिएका थिए । वास्तवमा अहिले एलिट भनिएकाहरू यसपछि बिर्ताबक्सिसमा जमिन पाएर धनी भएकाहरू हुन् । अभिजात्य आफ्नो मेहनतले बनेका हैनन्, राज्यस्रोतको दोहनबाट चम्केका हुन्, यसैले गर्व गर्ने ठाउँ हुन्न', पौडेलको भनाइ छ । समाजशास्त्री चैतन्य मिश्रका अनुसार पुस्तैनी नेतृत्वको जमानामा राजाको छोरा राजा, काजीको छोरा काजी, मुखियाको छोरा मुखिया हुन्थे । यसैले छुट्टै शब्दले चिनाउनु पर्थेन । पुस्तैनी शासन हराउँदै गएपछि शासनमा पुग्नेलाई शासक वर्ग भन्न थालियो । अब, लोकतान्त्रिक अभ्यासले शासक वर्ग पनि स्थायी नहुने भयो । जो साह्रै हुने खाने परिवारको हैन, आफ्नो मेहनत र कौशलको बलमा नेतृत्वको तहमा पुग्न सक्ने भयो । अनि एलिट शब्द प्रचलनमा ल्याइयो । बदलिएको नेपालमा एलिटलाई पुनःपरिभाषित गर्नैपर्ने बताउँछन् उनी । शक्तिशाली मिडियाको मालिक एलिट हो । ट्रेड युनियनको नेता पनि एलिटको परिभाषामा अटाउन सक्ने भइसक्यो । ऊ सत्तासँग सम्बन्धका साथै बन्दहडतालको त्रासमा आफूले चाहेको काम गराउन सक्षम छ । कर्मचारी सरुवामा उसको लिस्ट चल्छ । पैसा कमाएको छ । आफूले नरुचाउने ट्रेड युनियन सम्बद्ध कानुन रोक्न सक्छ । यस्तै अवस्था शिक्षकप्राध्यापकको छ । कसरी भए धनी अभिजात्यले आफूलाई विशिष्ट देखाउन र अरूलाई होच्याउन ती त अस्तिसम्म चप्पल लगाएर काठमाडौं छिरेका, भ्रष्टाचार गरेका आदि टीकाटिप्पणी गर्ने गर्छन् । पछिल्लो समय धनी भएकाहरू तिनका लागि खान, लाउन, बोल्न नजान्ने सोमत नभएका हुन्छन् । एरिस्टोक्र्याटिक एलिटको अवस्था कस्तो थियो त ? गोरखा दरबार अभिजात्यको विगत बयान गर्न काफी छ । दरबारको कोठाचोटा डुल्दा थाहा हुन्छ । तत्कालीन गोरखाली राजा कति विपन्न थिए । राजा नै त्यस्तो दरबारमा बस्ने राज्यका जनताको अवस्था कस्तो थियो होला । तन्नम राज्यको तुलनामा काठमाडौं वैभवशाली थियो । यसैले महत्त्वाकांक्षी पृथ्वीनारायण शाहलाई काठमाडौंमा राज गरिछाड्ने हुटहुटी चल्यो । काठमाडौं जितेपछि उनले मुकाम काठमाडौंलाई नै कायम गरे । राज्य विस्तारका क्रममा टाढाटाढा पुगे पनि राजधानी काठमाडौं नै बनाइयो । एरिस्टोक्र्याटिक एलिटको सम्पत्तिको स्रोत राज्य स्रोतको दोहन हो । उतिबेला सम्पत्ति भनेकै जग्गा थियो । बिर्ता पाए । बक्सिसमा जग्गा पाए । लखनऊ लुटले पनि अहिले एलिटमा दरिएका परिवारको पुर्खाले धनआर्जन गरेका थिए । लखनउमा लुटेर ल्याएको जवाहरात राणाकालीन दरबारका शोभा बने । ब्लडमनीको कारण चन्द्रशमशरेको पालादेखि राणा परिवारलाई झन् धनी हुने अवसर दिलायो । गोर्खा भर्ती सुरु गरेबापत ब्रिटिस सरकारले नेपाललाई बर्सेनि पैसा दिन्थे । चन्द्रशमशेरको पालामा १० लाख पाउन्ड र पछि २० लाख पाउन्ड बर्सेनि नेपालले पाउँथ्यो । जुन राणाशासकको गोजीमा जान्थ्यो । काठमाडौंका एलिटमा पनि चन्द्रशमशेर खलककालाई सबैभन्दा ठूला एलिट ठान्ने गर्छन् । चन्द्रशमशेरका खलकसँग सबैभन्दा बढी सम्पत्ति थियो । त्यो सम्पत्ति कसरी जोडियो बुझ्न इतिहासकार पुरुषोत्तमशमशेर राणाको ऐतिहासिक दरबारहरूको यो अंश काफी छ सिंहदरबारको निर्माणमा ५० लाख रुपैयाँभन्दा बढी खर्च भएन । किनकि त्यसमा प्रयोग भएको सम्पूर्ण काठ काठमाडौं नजिकको छरिया' जंगलबाट कटानी गरियो । ढुवानीको काम पनि बेगारीद्वारा गराउँथे, जसलाई पेटभरि ढिँडो र नुन खर्च दिनुपथ्र्यो । सिकर्मी, डकर्मीको काम पनि सेना, प्रहरी, पिपा तथा कैदीद्वारा गराउँथे । ज्यालामा जसलाई काम लगाइयो तिनलाई पनि दैनिक चारदेखि ६ पैसाभन्दा बढी दिइएको थिएन । बीचबीचमा राँगो खानेलाई राँगो र खसी खानेलाई खसी काटेर भोज भने अवश्य खुवाउने गरिन्थ्यो । चन्द्रशमशेरको लागेको खर्च भनेकै किला, काँटा, रेलिङ, पाइप, फलाम आदिमा हो, जो सोझै भारतबाटै किन्नु पर्दथ्यो । ती सामानको भन्सार तिर्न पर्दैन्थ्यो । झलारी' द्वारा ढुवानी गराउँथे, जसलाई बेगारीलाई झैं पेटभरि ढिँडो र नुन खर्च दिनुपथ्र्यो । त्यसकारण सिंहदरबारको निर्माणमा चन्द्रशमशेरको जम्मा ५० लाख रुपैयाँभन्दा धेरै पैसा खर्च भएको छैन भनेर त्यतिबेलाका बूढापाकाहरू भन्ने गर्थे । सिंहदरबार निर्माणकार्य सम्पन्न भएपछि चन्द्रशमशेरले एक दिन भारदारी सभा गठन गरी सबै समक्ष प्रस्ताव राख्दै भने आज उप्रान्त श्री ३ महाराज प्रधानमन्त्री जो हुन्छन्, उनी यसै दरबारमा बस्नेछन् । तसर्थ यो दरबार मैले नेपाल सरकारलाई आजै बेचिदिएँ । चन्द्रशमशेरले सिंहदरबार नेपाल सरकारलाई बिक्री गरी राष्ट्रको ढुकुटीबाट दुई करोड झिके । यसरी चन्द्रशमशेरलाई डेढ करोड नाफा भयो । क्रमशः"
बेलायतमा नेपालको लगातार तेस्रो जित,काठमाडौँ: बेलायत भ्रमणमा रहेको नेपाली क्रिकेट टिमले लगातार तेस्रो जित निकालेको छ। कप्तान पारस खड्काको आकर्षक ब्याटिङपछि शुक्रबार बेलायतको स्टानमोर क्रिकेट क्लबमा नेपालले क्रिकेट क्लब कन्फ्रेन्सलाई ४ विकेटले पराजित गरेको छ। टस जितेर ब्याटिङ गरेको कन्फ्रेन्सले पूरै ५० ओभरमा ६ विकेट गुमाएर दुई सय २६ रन बनाएको थियो। जवाफी ब्याटिङमा नेपालको तर्फबाट ओपनर ज्ञानेन्द्र मल्ला र अनिल मण्डलले आकर्षक सुरुवात गरे भने पारस खड्काको आकर्षक ब्याटिङले नेपालले ४६१ ओभरमै लक्ष्य भेट्टाएको हो। नेपाललाई तेस्रो जित दिलाउन शुक्रबारको पारसले ६६ बलमा ६७ रन बनाएर नेपाललाई आकर्षक जित दिलाए। बेलायत भ्रमणमा रहेको नेपाली टोलीले पहिलो खेलमा बेलायतकै स्थानीय फ्रि फोरेस्ट क्रिकेट क्लबलाई एक सय २६ रनले पराजित गरेको थियो भने बिहीबारको खेलमा बेलायतकै अर्को क्लब इन्डियन जिमखाना क्रिकेट क्लबसामू नेपालले २० रनको जित निकालेको थियो। नेपालले आइतबार इस्टबर्न क्रिकेट क्लबसँग ५० ओभरको खेल खेल्दै छ।
गन्तव्यमा रोनाल्डो,"लियोनल मेसीले गत जुन २६ मा विश्वलाई आश्चर्यचकित बनाए, अन्तर्राष्ट्रिय फुटबलबाट सन्न्यास लिएको घोषणा गर्दै। पाँचपटक फिफा वर्ष खेलाडी बनेका यी अर्जेन्टिनी फुटबलरले यति चाँडै राष्ट्रिय जर्सी लगाउन छाड्लान् भन्ने कमै मात्रले सोचेका थिए। उनले सन्न्यास घोषणा गर्नु केही घन्टा अघिसम्म विश्व फुटबल मेसीको शिखर उचाइ कुर्दै थियो तर, दक्षिण अमेरिकी महादेशस्तरीय प्रतियोगिता 'कोपा अमेरिका' खेल्न थालेको एक सय वर्ष पूरा भएको अवसरमा आयोजना गरिएको कोपा अमेरिका सेन्टेनारियोको फाइनलमा अर्जेन्टिना चिलीसँग पराजित भयो। तीन वर्षमा लगातार तीन ठूला प्रतियोगिता दुई कोपा अमेरिका र एक विश्वकपको फाइनलमा पुगे पनि अर्जेन्टिनाले उपाधि जित्न सकेन। टोलीका कप्तानसमेत रहेका मेसी ११ वर्ष लामो सिनियर अन्तर्राष्ट्रिय खेल जीवनमा फेरि उपाधिविहीन नै रहे। उनी मैदानमै रोए। यसरी उनले मैदानमै दुःखको आँसु झारेको विश्वले सम्भवतः पहिलोपटक देख्यो। 'मेरो भाग्यमा राष्ट्रिय टोलीका लागि उपाधि जित्न लेखेको रहेनछ। चारपटक फाइनल पुग्दा पनि उपाधि जित्न सकिएन', सन्न्यास घोषणा गर्दा उनले भनेका थिए। त्यसको करिब १५ दिनपछि गत जुलाई १० मा फेरि क्रिस्टियानो रोनाल्डो पनि मैदानमै डाँको छाडेर रोए, विश्वले देख्यो। युरोकपको फाइनलमा फ्रान्सविरुद्ध सुरुआतमै घाइते भएर मैदानमै ढलेपछि रोनाल्डो निकै भावुक बने। पटकपटक उपचार गरेर खेलमा फर्कने प्रयास गरे पनि अन्ततः उनले २५औं मिनेटमा बाँकी समय खेल्न नसक्ने निर्णय गर्नु पर्यो। टोलीको कप्तानसमेत रहेका ३१ वर्र्षीय रोनाल्डो आर्म ब्यान्ड नानीलाई लगाइरहँदा भक्कानिए। तीनपटकका फिफा वर्ष खेलाडी रोनाल्डोलाई थाहा थियोआफ्नो १३ वर्ष लामो सिनियर अन्तर्राष्ट्रिय खेल जीवनमा राष्ट्रिय टोलीका लागि उपाधि जित्ने उनको निम्ति यो सम्भवतः अन्तिम अवसर हो। त्यसयता मैदानबाहिर बसेर जति गर्न सक्थे, उनले सबै गरे। जितको भोक मैदानभित्रका खेलाडीलाई भन्दा बाहिर बसेर बेचैन देखिएका रोनाल्डोलाई अपार रहेको प्रस्ट देखिन्थ्यो। उनी लगातार आफ्ना सहकर्मीलाई सुझाव दिइरहेका थिए, यसो गर उसो गर भन्दै। अन्ततः पोर्चुगलले युरोकप जित्यो, पहिलो अन्तर्राष्ट्रिय उपाधिका रूपमा। रोनाल्डो पोर्चुगलले जितेलगत्तै निकै भावुक बने। यसपटक उनी चोटग्रस्त खुट्टा घिसार्दै उफ्रिए, दौडिए, रमाए। फेरि भावविह्वल बने, तर यसपटक खुसीको आँसु झारे। सहकर्मी सबैलाई धन्यवाद दिए। समकालीन दुई महान् फुटबलर मेसी र रोनाल्डोले १५ दिनभित्र अनुभव गरेका यी दुई फरक परिस्थिति हुन्। राष्ट्रिय टोलीका लागि उपाधि जित्ने रोनाल्डो र मेसी दुवैको पुरानो सपना हो। २० वर्षकै उमेरमा फिफा वर्षको अवार्ड जितेका ब्राजिलका रोनाल्डोले यो अवार्ड तीनपटक हात पारे र ब्राजिलका लागि विश्वकप पनि जिते। दुवैजना एउटै लिगमा खेल्छन्, विश्वका दुई ठूला क्लबबाट। विश्वका ठूला व्यक्तिगत अवार्डमा पनि आठ वर्षयता यी दुई खेलाडी नै मुख्य प्रतिद्वन्द्वी हुन्। दुवैजनालाई सर्वकालीन महान् खेलाडीको प्रत्यासी मानिन्छ। यसमा मेसी केही वर्षदेखि नै बहसमा आइसकेका खेलाडी हुन्। रोनाल्डोको चर्चा भए पनि मेसीजत्तिको बेजोड छैन। त्यसो त दुवैजना सर्वकालीन महान् खेलाडी होइनन् भन्ने जमात पनि ठूलो थियो। उनीहरूको आरोप थियोरोनाल्डो र मेसीले राष्ट्रिय टोलीका लागि उपाधि जित्न सकेका छैनन्। विश्व फुटबलको सदाबहार सर्व श्रेष्ठ को हो भन्नेमा अर्जेन्टिनाका म्याराडोना र ब्राजिलका पेलेबीच अझै पनि मत विभाजन छ। दुवैले आफ्नो देशका लागि विश्वकप उपाधि जिते। पेलेले अन्तर्राष्ट्रिय फुटबलबाट सन्न्यास लिएको धेरै वर्षपछि म्याराडोनाको उदय भएको हो। क्रिस्टियानो रोनाल्डोले अन्तर्राष्ट्रिय खेल जीवन सुरु गरेको केही वर्षपछि मात्र मेसीले सिनियर राष्ट्रिय जर्सी लगाएका थिए। अहिले एउटै समयमा खेलिरहेका रोनाल्डो र मेसीबीचको प्रतिस्पर्धा भने रोचक छ। मेसीले अन्तर्राष्ट्रिय उपाधि नजितेरै सन्न्यास लिएको र रोनाल्डोले अन्तर्राष्ट्रिय उपाधि जितेको अवस्थामा समकालीन र सर्वकालीन सर्वोत्कृष्टको समीकरण नयाँ सतहमा देखिएको छ। रोनाल्डोले कहिल्यै पनि आफू मेसीभन्दा उत्कृष्ट रहेको बताएका छैनन्, न त मेसीले नै रोनाल्डोसँग आफूलाई तुलना गरेका छन्। मेसी र रोनाल्डोबीच को महान् भन्ने विषयमा तुलनै गर्न नहुने र दुवै खेलाडी महान् भएको भन्ने जमात पनि ठूलो छ। एउटा सत्य के हो भने सफलताको हिसाबले आफूभन्दा दुई वर्ष कान्छा मेसीलाई रोनाल्डोले पछिल्लो समय पछाडि पार्दै गएका छन्। र, निरपेक्ष रूपमा पनि रोनाल्डोले नयाँ उचाइ प्राप्त गरेका छन्। रोनाल्डोले घरेलु क्लब 'स्पोर्टिङ सीपी'बाट १६ वर्षकै उमेरमा सिनियर टोलीबाट खेलेका थिए। सन् २००३ मा स्पोर्टिङ सीपीले आफ्नो क्लबलाई हराएपछि म्यानचेस्टर युनाइटेडका प्रशिक्षक सर एलेक्स फर्गुसनको नजरमा परे रोनाल्डो। केवल १८ वर्षका रोनाल्डोलाई म्यान युनाइटेडकै खेलाडीले क्लबमा भित्र्याउन फर्गुसनलाई सल्लाह दिएका थिए। त्यति बेला क्लब फुटबलमा सशक्त देखिएको म्यान युनाइटेडका प्रशिक्षक फर्गुसनले रोनाल्डोलाई आफूले देखेकामध्ये सबैभन्दा उत्साहित युवा खेलाडी भने। फर्गुसनको नजरमा पर्नु चानचुने विषय थिएन। अन्ततः रोनाल्डो म्यान युनाइटेडमा आबद्ध हुने पहिलो पोर्चुगाली खेलाडी भए भने इङ्लिस प्रिमियर लिगका सबैभन्दा महँगा किशोर खेलाडी पनि। म्यान युनाइटेडमा आएलगत्तै रोनाल्डोले आफू तीन वर्षभित्र विश्वकै उत्कृष्ट खेलाडीको सूचीमा रहने उद्देश्य सार्वजनिक गरेपछि उनीमाथि चासो थप बढ्यो। उनले पाँच वर्षभित्र म्यान युनाइटेडलाई तीन घरेलु लिग, एक युरोपियन च्याम्पियन्स लिग र एक क्लब विश्वकप उपाधि जिताए। सन् २००७०८ सिजनमा म्यान युनाइटेडलाई घरेलु लिग, युरोपियन च्याम्पियन्स लिग र क्लब विश्वकपको उपाधि जिताएपछि रोनाल्डो फिफा वर्ष खेलाडी बन्न सफल भएका थिए। लगत्तै उनले स्पेनिस क्लब रियल म्याड्रिड रोजे, जति बेला बार्सिलोनाबाट मेसीको उदय हुँदै थियो। रियल म्याड्रिडले विश्वकीर्तिमानी स्थानान्तरण मूल्यमा रोनाल्डोलाई आबद्ध गरेकाले यी पोर्चुगालीको पाइला पाइला महत्वको विषय बन्दै गयो। तर, त्यसपछिका लगातार चार वर्ष मेसी फिफा वर्ष खेलाडी बने, रोनाल्डो दोस्रो स्थानमा रहे। विश्व क्लब फुटबलमा स्पेनिस क्लबको राज त्यसयता प्रायः लगातार रह्यो। सन् २०१३१४ सिजनमा रियल म्याड्रिडले युरोपियन च्याम्पियन्स लिगको उपाधि जितेपछि रोनाल्डो मेसीको दबदबा अन्त्य गर्दै फिफा वर्ष खेलाडी बने, लगत्तै अर्को सिजन पनि। गत वर्ष मेसी फिफा वर्ष खेलाडी भएपछि यी दुई खेलाडीबीचको लडाइँ चली नै रहेको छ। रोनाल्डोले गत सिजन युरोपियन च्याम्पियन्स लिगको उपाधि जितेकाले यसपटक फिफा वर्ष खेलाडीमा उनको सम्भावना सबैभन्दा बलियो देखिएको छ। तर, क्लब फुटबलमा जस्तो जगजगी उनले राष्ट्रिय टोलीमा गर्न सकेनन्। १८ वर्षको उमेरमा सन् २००३ मा उनले सिनियर अन्तर्राष्ट्रिय फुटबलमा डेब्यु गरेका थिए। उमेरस्तरको राष्ट्रिय टोलीबाट खासै प्रभाव जमाउन नसकेका रोनाल्डो सन् २००४ मै विश्व फुटबलमा आफ्नो सशक्त उपस्थिति देखाउन सफल भए। उनको उत्कृष्ट प्रदर्शनमा पोर्चुगल युरोकपको फाइनलसम्म पुग्यो। फाइनलमा ग्रिससँग १० गोलले पराजित भएपछि रोनाल्डो निकै रोए। सन् २००६ मा भएको विश्वकपको महादेशीय छनोटमा रोनाल्डो सर्वाधिक दोस्रो गोलकर्ता बने। विश्वकपमा पोर्चुगल सेमिफाइनलसम्म पुग्यो। दुई दिनअघि मात्र निधन भएका पोर्चुगल फुटबल महासंघका अध्यक्ष कार्लोस सिल्भाको इच्छालाई सम्बोधन गर्दै सन् २००६ को विश्वकपपछि रोनाल्डोलाई राष्ट्रिय टोलीको कप्तानी गर्ने जिम्मेवारी दिइयो, जति बेला उनी केवल २२ वर्षका थिए। त्यसयता उनले टोलीलाई लगातार कप्तानी गरे, व्यक्तिगत प्रदर्शनका कारण प्रायः चर्चामा रहिरहे तर राष्ट्रिय टोलीका लागि भने उपाधि जिताउन सकेका थिएनन्। युरोकपको एक उपाधिले रोनाल्डोको खेल जीवनलाई पूर्ण बनाएको छ। रोनाल्डो युरोकपको एकै सिजन र सदाबहार सर्वाधिक गोलकर्ता हुन्। उनी युरोपियन च्याम्पियन्स लिगको एकै सिजन र सदाबहार सर्वाधिक गोलकर्ता हुन्। उनी पोर्चुगलको पनि सर्वकालीन सर्वाधिक गोलकर्ता हुन्। पोर्चुगल फुटबल महासंघले सन् २०१५ मा रोनाल्डोलाई आफ्नो देशको सर्वकालीन महान् फुटबलर घोषणा गर्यो। उनले क्लब र राष्ट्रिय टोलीका लागि पाँच सय गोल गरेका छन्। उनी रियल म्याड्रिडका सर्वकालीन सर्वाधिक गोलकर्ता हुन्। चारपटक युरोपियन गोल्डेन बुट जित्ने एक्ला खेलाडी हुन्। सन् १९९१ देखि फिफा वर्ष अवार्ड प्रदान गर्न थालेयता यो अवार्ड सर्वाधिक जित्ने युरोपेली खेलाडीका रूपमा फ्रान्सका जिनेदिन जिदानको तीनपटकको सफलता उनले बराबरी गरेका छन्। फिफा वर्ष खेलाडी तीनपटक जित्ने अर्का एक खेलाडी ब्राजिलका रोनाल्डो हुन्। अब उनले मेसीलाई मात्र भेट्न बाँकी छ। तर, सर्वोत्कृष्टताको कसीमा व्यक्तिगत सफलता र टिम सफलता भने सधैं बहसमै रहनेछ। पोर्चुगलका क्रिस्टियानो रोनाल्डो विश्व फुटबलमा सुनिन थाल्दा ब्राजिलका रोनाल्डो अन्तर्राष्ट्रिय खेल जीवनको अन्त्यतिर आइपुगेका थिए। २० वर्षकै उमेरमा फिफा वर्षको अवार्ड जितेका ब्राजिलका रोनाल्डोले यो अवार्ड तीनपटक हात पारे र ब्राजिलका लागि विश्वकप पनि जिते। सुरुआती दिनमा क्रिस्टियानो रोनाल्डो उनै रोनाल्डोको नामले चर्चामा आउन खोजेका हुन् कि भन्ने शंका गर्ने पनि धेरै थिए। तर, खासमा नगरपालिकाको बगैंचामा काम गर्ने रोनाल्डोका पिता जोजे डिनिसि अभेइरोले तत्कालीन चर्चित अभिनेता तथा अमेरिकी राष्ट्रपति रोनाल्ड रेगनलाई निकै मन पराउने भएर आफ्ना छोराको नाममा रोनाल्डो थपेका थिए। २० वर्षको उमेरमा पिता गुमाएपछि रोनाल्डोले थप संघर्ष गर्नुपर्यो। तर, रोनाल्डोका अनुसार फुटबलमा उनका लागि पिता भएर आए सर एलेक्स फर्गुसन। केही वर्षअघि रोनाल्डोकी आमा डोलोरेस अभेइरोले लेखेको आत्मकथामा रोनाल्डो पेटमा हुँदा गर्भपतन गर्न निकै प्रयास गरे पनि असफल भएको उल्लेख थियो। पुस्तक प्रकाशन हुनुअघि नै यो कुरा थाहा पाएका रोनाल्डोले एक दिन डोलोरेसलाई निकै भावुक बनाएका थिए। उनले आमा डोलोरेसलाई भनेछन्, 'आमा म तपाईंले जन्माउन नचाहेको बच्चा थिएँ तर अहिले घरका लागि कमाउने त म नै छु।' रोनाल्डोले पैसामात्रै हैन, पैसाले खरिद गर्न नसकिने सफलता र चर्चा पनि कमाएका छन्। यति बेला उनको सफलता देखेर विश्व लोभिइरहेको छ। (एजेन्सीको सहयोगमा)"
मेसीसँग डराउँथे नेमार,"लन्डन: ब्राजिलियन फुटबलर नेमारले बार्सिलोनामा अनुबन्ध हुनुअघि आफू उक्त टोलीका स्टार खेलाडीद्वय लियोनल मेसी र आन्द्रेस इनियस्टासँग डराउने गरेको खुलासा गरेका छन् । नेमारले बार्सिलोनामा मेसी र इनइस्टासँगै अभ्यास गरेको पहिलो दिन आफू निकै खुसी भएकोसमेत बताए । ब्राजिलियन टोलीका कप्तान नेमार सन् २०१३ मा घरेलु क्लब सान्तोषबाट युरोपकै चर्चित मध्येको क्लब बार्सिलोनासँग आबद्ध भएका थिए । उनलाई विश्वकै धनी अर्को स्पेनी क्लब रियल म्याड्रिडले लाखौं डलर रकमको प्रस्ताव गर्दासमेत नेमारले बार्सिलोना रोजेका थिए । सानै उमेरमा चम्किएका नेमारले बार्सिलोनासँग आबद्ध भएप्छि पनि आफ्नो त्यो छवि कायमै राखेका छन् । मेसी र अर्का स्ट्राइकर लुइस स्वारेजसँग बार्सिलोनाको अग्रपंक्तिमा जमेका नेमारले टोलीलाई अगाडि बढाउन महत्त्वपूर्ण योगदान पुर्याउँदै आएका छन् । यो सिजन मेसी, स्वारेज र नेमारले मिलेर बार्सिलोनाका लागि एक सय ३८ गोल गरे । यसमा नेमार एक्लैले ३१ गोल गरेका छन् । ब्राजिलियन टेलिभिजन च्यानल ग्लोबोलाई दिएको अन्तर्वार्तामा नेमारले भनेका छन्, जब मैले बार्सिलोनामा मेरो पहिलो खेलअघि मेसी र अन्य खेलाडीलाई मेरोअघि देखेँ, म साँच्चिकै डराएको थिएँ ।' उनले पहिलोपटक बार्सिलोनाका स्टार खेलाडीलाई भेट्दा आफूलाई निकै असहज भएकोसमेत बताएका छन् । म जब ड्रेसिङ रुममा छिरे, मेसी, इनइस्टा, जेरार्ड पीके र डानी अल्भेसलगायतका खेलाडी थिए । उनीहरू सबै मेरा आदर्श खेलाडी हुन्', नेमारले भनेका छन्, त्यस बेला आफूलाई कुनै भिडियो पार्लरमा खेल्न गएजस्तो महसुस भएको थियो । त्यो अवस्था सामना गर्न निकै मुस्किल भएको थियो ।' नेमारले आफूलाई बार्सिलोनामा अभ्यस्त बनाउन अल्भेसले निकै मद्दत गरेकोसमेत बताएका छन् । अल्भेस पनि ब्राजिलियन फुटबलर हुन् । अल्भेस हालै बार्सिलोना छाडी इटालियन क्लब युभेन्टससँग अनुबन्ध भएका छन् । बार्सिलोनामा आफूलाई अभ्यस्त बनाउन अल्भेसले मलाई निकै सहयोग पुर्याए । उनी त्यहाँ पहिलेबाटै थिए र एउटै देशका खेलाडी भएकाले पनि मलाई उनीसँग समय बिताउन सहज भएको थियो', उनले भनेका छन्, बार्सिलोनामा उनकै कारणले म सबैसँग छिट्टै घुलमिल हुन सफल भएँ ।' नेमारले सन् २०१४ मा आफ्नै देशले आयोजना गरेको फिफा विश्वकप फुटबलअन्तर्गत क्वार्टरफाइनल चरणमा कोलम्बियाविरुद्धको खेलका क्रममा चोटग्रस्त बन्दा आफूले करिअर गुमाएको महसुस गरेकोसमेत सुनाए । खेलका क्रममा विपक्षी खेलाडी जुआन जुनिगाले घुँडाले प्रहार गरेपछि नेमारको ढाडको हड्डी भाँच्चिएको थियो । उनले सो विश्वकपका बाँकी खेल सबै गुमाएका थिए । यद्यपि उनी उपचारपछि फेरि खेल्नसक्ने भएका हुन् ।"
खुसियालीमा रोनाल्डोलाई नयाँ कार,एजेन्सीः पोर्चुगलका चर्चित स्ट्राइकर क्रिस्टियानो रोनाल्डो यति बेला खेल जीवनकै सबैभन्दा खुसीको समय बिताइरहेका छन्। युरोकपको उपाधि जितेपछि रोनाल्डोमा खुसीको सीमा छैन। तीनपटकका फिफा वर्ष खेलाडी रोनाल्डोले पहिलोपटक अन्तर्राष्ट्रिय उपाधि जितेकाले उनको खेलजीवन नयाँ उचाइमा पुगेको हो। यही खुसियालीको माहोलमा रोनाल्डोले नयाँ कार किनेका छन्। रोनाल्डो १७ लाख पाउन्ड पर्ने कालो बुगाटी भेरोन १६४ ग्रान्ड स्पोर्ट किनेका हुन्। प्रतिघन्टा दुई सय ५५ माइल गुड्नसक्ने यो कार भित्र्याएपछि रोनाल्डोको चर्चा थप चुलिएको छ। रोनाल्डोले किनेको यो कार बुगाटीको सबैभन्दा उच्च रेन्जको उत्पादन हो। ४५० बुगाटी भेरोन १६४ ग्रान्ड स्पोर्ट यसअघि उच्च रेन्जको थियो। निकै महँगो मानिने बुगाटी कार यसअघि चर्चित पूर्वबक्सर फ्ल्योड मेवेदर र ब्राजिलका पूर्वखेलाडी रोबर्टो कार्लोसले पनि किनेका थिए। रोनाल्डोले आफ्नो नयाँ कारलाई जनावर भनेका छन्। स्पेनिस क्लब रियल म्याड्रिडका स्ट्राइकर रोनाल्डोले यो सिजन युरोपियन च्याम्पियन्स लिग जित्नुका साथै केही कीर्तमान पनि बनाएकाले फिफा वर्ष खेलाडी अवार्डमा उनको सम्भावना बलियो देखिएको छ। रोनाल्डोले क्लबबाट वार्षिक रूपमा २१ मिलियन पाउन्ड लिने गर्छन्। उनी विश्वका महँगा खेलाडीको सूचीमा पर्छन्। आफ्नो १३ वर्ष लामो सिनियर अन्तर्राष्ट्रिय खेल जीवनमा राष्ट्रिय टोलीका लागि पहिलो उपाधि जितेपछि रोनाल्डो निकै भावुक बनेका थिए। ३१ वर्षीय रोनाल्डो हाल परिवारसहित बिदा मनाउन पर्यटकीय टापु इबिजामा पुगेका छन्। युरोकपको फाइनलमा घाइते भएका रोनाल्डोमा घुँडाको चोट छ। स्पेनिस अखबार मार्काका अनुसार रोनाल्डो इबिजामा पनि चोटबाट चाँडै मुक्त हुने उपाय खोज्दै थेरापी सेन्टर पुगेका छन्।
शतकमा मिसवाहको कीर्तिमान,"एजेन्सीः पाकिस्तानका क्रिकेटर मिसवाह उलहक टेस्ट क्रिकेटमा शतक बनाउने सबैभन्दा बढी उमेरका कप्तान पनि बनेका छन्। इङ्ल्यान्डविरुद्धको चार टेस्टको शृंखलाअन्तर्गत पहिलो खेलको पहिलो दिन मिसवाहले उक्त कीर्तिमान बनाएका हुन्। उनी एक सय १४ रन बनाएर आउट भए। मिसवाहले ४२ वर्ष ४७ दिन उमेरमा टेस्ट शतक बनाएका हुन्। यसअघि उक्त कीर्तिमान अस्ट्रेलियाका बब सिम्पसनको नाममा थियो। सिम्पसनले ४१ वर्ष तीन सय ५९ दिन उमेरमा उक्त सफलता हात पारेका थिए। मिसवाहले १० औं टेस्ट शतक बनाएका हुन्। ६२ औं टेस्ट खेलिरहेका मिसवाहले यसअघि ३२ अर्धशतक पनि बनाएका छन्। मिसवाहले एकदिवसीय अन्तर्राष्ट्रिय क्रिकेटमा एक सय ६२ खेल खेले पनि शतक बनाउन सकेका छैनन्। उनको नाममा ४२ एकदिवसीय अर्धशतक छ। उनले टेस्ट क्रिकेटमा अधिकतम एक सय ६१ रन (अविजित) को पालीसम्म खेलेका छन्। मिसवाहले ४० वर्ष कटेयता मात्र चार टेस्ट शतक बनाएका छन्। कप्तानका रूपमा आठ टेस्ट शतक बनाइसकेका मिसवाहले राष्ट्रिय कीर्तिमान पनि तोडेका छन्। यसअघि इन्जमाम उलहकले पाकिस्तानको टेस्ट कप्तान रहँदा सर्वाधिक सात शतक बनाएका थिए। यसैगरी क्रिकेटको मक्का मानिने लर्डसमा ९० वर्षपछि सबैभन्दा पाका उमेरका टेस्ट खेलाडीले शतक बनाएका हुन्। टेस्ट क्रिकेटमा मिसवाहभन्दा बढी उमेरका पाँचजना ब्याट्सम्यानले शतक बनाएका छन्। अझ महत्वपूर्ण तथ्य त के छ भने मिसवाहले यसअघि इङ्ल्यान्डमा एउटा पनि टेस्टमा ब्याटिङ गरेका थिएनन्। पाकिस्तानले पहिलो पालीमा तीन सय ३९ रन बनाएको छ। ६ विकेटमा २८२ रनको स्थितिबाट दोस्रो दिनको खेल अगाडि बढाएको पाकिस्तान पहिलो सेसनमै अलआउट भयो। मिसवाहबाहेक असाद सफिकले ७३, प्रारम्भिक ब्याट्सम्यान मोहम्मद हाफिजले ४० र पूर्वकप्तान युनिस खानले ३३ रन बनाए। मिसवाह र असादले पाँचौं विकेटका लागि शतकीय साझेदारी गरेपछि भ्रमणकारी टोली पाकिस्तान सम्हालिएको थियो। यी दुईबीच एक सय ४८ रनको साझेदारी भयो। टेस्ट क्रिकेटमा मिसवाह र सफिकबीच सातौंपटक पाँचौं विकेटका लागि शतकीय साझेदारी भएको हो। सफिक र मिसवाहको साझेदारीलाई क्रिस ओकेसले तोडेका थिए। पहिलो विकेटका लागि ३८ रनको साझेदारी गरेको पाकिस्तान सान मसुद र अजहर अली समान सात रनमा पवेलियन फर्किएपछि केही समय दबाबमा देखिएको थियो। त्यसपछि युनिस र मिसवाहबीच पनि चौथो विकेटका लागि अर्धशतकीय साझेदारी भयो। बलिङतर्फ इङ्ल्यान्डका ओकेस एक्लैले ६ विकेट लिए। स्टुवार्ट ब्रोडले तीन र पहिलो टेस्ट खेलिरहेका ज्याक बलले एक विकेट हात पारे। पाकिस्तानका तेज बलर मोहम्मद आमिर यति बेला निकै चर्चामा छन्। सन् २०१० मा इङ्ल्यान्डमै भएको टेस्ट शृंखलामा स्पोट फिक्सिङ गरेको आरोपपछि आमिरले पाँच वर्षको प्रतिबन्ध भोग्नु परेको थियो। यो अभियोग लाग्नुअघिसम्म आमिर विश्व क्रिकेटकै होनहार युवा बलर मानिन्थे। यसै वर्ष पाकिस्तान टोलीमा फर्किएका आमिरले प्रतिबन्धपछि इङ्ल्यान्डमा खेल्न लागेको यो पहिलो अवसर हो। प्रतिबन्धपछि आमिर क्रिकेटमा फर्किएको विषय अझै पनि विवादित छ। उनलाई खेल्न दिन हुने र नहुने पक्षमा मतभिन्नता देखिन्छ।"
एउटीमात्र महिलासँग बस्न मुस्किल छ',"लन्डन: अन्य क्यारिबियन खेलाडीजस्तै छोटो दूरीका कीर्तिमानी धावक उसेन बोल्ट पनि जीवनको साधारणमन्त्र प्ले हार्ड, पार्टी हार्डर' मै विश्वास गर्छन् । ६ पटकका ओलम्पिक च्याम्पियन उनी अर्को महिनाबाट ब्राजिलमा सुरु हुने आसन्न रियो ओलम्पिकका अन्तिम तयारीमा जुटिरहेका छन् । सायद रियो ओलम्पिक उनको खेल जीवनको अन्तिम ओलम्पिक सहभागिता पनि हुन सक्नेछ । त्यसैले रियोमा पनि उनले अघिल्लो सहभागिताकै नतिजालाई दोहोर्याउने योजना बनाएका छन् । ट्रयाक एन्ड फिल्डका राजा मानिने बोल्टले हालै बेलायतको पत्रिका टेलिग्राफलाई दिएको एक अन्तर्वार्तामा मैदानबाहिरको आफ्ना केही रोचक प्रसंग पनि सार्वजनिक गरेका छन् । पछिल्लो दुई वर्षदेखि प्रेमसम्बन्धमा रहेका बोल्टले एकै महिलासँग समय बिताउन आफ्ना लागि मुस्किल रहेको बताएका छन् । उनले खेलकुदमा चर्चित भएपछि एकै महिलासँग मात्रै जिन्दगी बताउनु चनौतीपूर्ण हुने अनुभव सुनाएका छन् । यदि तपाईं चर्चित हुनुहुन्छ भने, तपाईंलाई चाहने महिलाहरूको ठूलो दबाब हुनेछ', बोल्ट भन्छन्, केटीहरू उनीहरूका सबै चीज तपाईंलाई समर्पण गर्न तयार हुन्छन् । सधैं तपाईंको नजिक हुन रुचाउछन् । यस्तो बेला केटाहरूलाई पनि मुस्किल हुने गर्छ । तपाईं नाइँ भन्न सक्नुहुन्न ।' बोल्टले यस मामलामा बेलायत र जमैकाको संस्कृति उस्तै रहेको बताए । इङ्ल्यान्डमा रोनीले चाँडै विवाह गरे । अन्य खेलाडी पनि चाँडै चर्चित हुन्छन् । जति बेला उनीहरू चर्चित बन्छन्, उनीहरूलाई पनि त्यस्तै दबाब हुने गर्छ', उनले भने, जमैकामा पनि अवस्था त्यस्तै छ । त्यहाँ पनि चर्चित भएपछि यस्तै दबाब झेल्नुपर्छ ।' सायद बोल्टले अर्को महिनाबाट यस्ता थप दबाब झेल्नु पर्नेछ । किनभने उत्कृष्ट फर्ममा रहेका बोल्टले रियो ओलम्पिकमा पनि उत्कृष्ट प्रदर्शन दिने पक्का छ ।"

शीर्षक,विवरण
भुटानीकरण भएकै हो त ?,"भुटानीकरण भन्ने शब्द आजभोलि बजारमा बहुप्रचलित छ । हामी सबै यसबारेमा आंशिक जानकार छौं, तर पूर्ण संवेदनशील छौं । विशेष गरेर अहिलेको कांग्रेस माओवादी केन्द्र गठबन्धन सरकारलाई देशलाई भुटानीकरण गरेको आरोप ज्यादा लाग्ने गर्छ, यो संगीन आरोप हो । यसको प्रमाणीकरण त आरोप लगाउनेहरूले नै गर्लान्, तर यहाँनेर भुटानीकरणको बारेमा थोरै चर्चा गर्नु उपयुक्त हुन्छ । भुटानले भारतकै सहायतामा वैदेशिक नीति चलाइरहेको छ र आर्थिक विकासको मोडेल पनि भारतकै अपनाइरहेको छ । नेपालको जस्तै जलसम्पदामा धनी देशले भारतकै सहयोगमा हजारौं मेगावाट बिजुली उत्पादन गरेर एसियाकै सम्पन्न देश बन्ने हैसियतमा पुगेको छ । यसमा भारतले कति हात र साथ दिएको छ भन्ने छर्लंग छ । जबकि भारतमै करिब तीन करोड जनसंख्या भोकभोकै सुत्ने गर्दछ, भारतको करिब ९५ प्रतिशत सम्पत्ति भनौं या पुँजी र उत्पादनका साधनहरू ५ प्रतिशत भारतीयको हातमा मात्र छ । विहारलगायतका कतिपय ठाउँहरूमा ८० प्रतिशतभन्दा बढी जनता निरपेक्ष गरिबीको रेखामुनि छन् । बर्सेनि हजारौं कृषकले आत्महत्या गर्दछन्, तर भारतले भुटानको जलस्रोत विकासमा कुनै कसर बाँकी राखेन । किनभने भारतले एसियामा आफ्नो सामरिक शक्तिलाई दीर्घकालसम्म कायम राख्न चाहन्छ । बंगलादेशको स्वतन्त्रतामा भारतको ठूलो हात भए पनि त्यहाँको त्यसपछिको राजनीति भारतअनुकुल चल्न सकेन । आजसम्म पनि बंगलादेश अस्थिर नै छ, स्थिर भएर भारतीय सुरक्षा छातामा ओर्लेको भए बंगलादेशमा पनि भारतले भुटानमा जत्तिकै लगानी गथ्र्यो । पाकिस्तानले चाहिँ भारतको नाकैमुनि बसेर हुँकार पिटिरहेको छ । भारतको सुरक्षा छाताभित्र भुटानबाहेकका दक्षिण एसियाका देशहरू सजिलै छिर्ने वातावरण छैन । नेपालको हकमा पनि भारतले आर्थिक, सामाजिक र सांस्कृतिकलगायतका अस्त्रहरू प्रयोग गरेर गलाउने रणनीति लिएको छ । यसको अर्थ नेपाल भुटानीकरण भइसकेको छैन । भुटानीकरण हुनुको अर्को संकेत भनेको भारतसँग असहमति राख्ने राजनीतिक दलहरू समाप्त हुनु हो । भारतविरोधी भावना पूर्णरूपले हट्नु हो । जब यसो हुन्छ, तब नेपालमा भारतले निर्धक्क आर्थिक लगानी गर्छ, चीन या अन्य कुनै देशसँगको नेपालको सम्बन्धलाई पुनरावलोकन गर्छ र त्यसमा नेपालको भूमिका प्रस्ट पारिदिन्छ । तर संयोगवश भारतले नेपालमा हस्तक्षेप गर्ने चरणमा मात्र काम गरिरहेको छ । अहिले भारत अत्यधिक रूपमा प्रतिक्रियात्मक बनेको छ । सम्भवतः यो उसको प्रयास हुन सक्छ । तर भोकै बसेर पनि स्वाभिमानसँग भरिएको पेट साट्न नचाहने नेपालीका लागि यो सह्य हुने छैन । भारतले गरेको नाकाबन्दी भारतको लागि नै प्रत्युत्पादक हुनु भनेको उसको योजनामा ब्रेक लाग्नु हो । भारतको नेपाल रणनीति राम्रोसँग बुझेर आफ्नो राष्ट्रिय स्वाधीनताको जगेर्ना गर्ने काममा लाग्यौं भने हामी भुटानीकरण हुने या सिक्किमीकरण हुने कुनै खतरा छैन । नेपालमै र भारतमा राखेर दिल्लीले करिब २०२२ हजार नेपाली पालिरहेको छ भनेर बेलाबखत सुन्नमा आउँछ । यसका केही संकेतहरू पनि देखिएका छन् । जस्तै नाकाबन्दीलाई धेरैले नाकाबन्दी भनेर भनेनन् । भारतीय दूतावासमार्फत छात्रवृत्ति लिएर पढेका धेरै नेपालका नेताहरूका छोराछोरीलाई भारतले नेपालविरुद्ध प्रयोग गर्नको लागि तयार गर्दै छैन भन्ने कुनै आधार छैन । बर्सेनि करोडौं रकम भारतीय दूतावासले खर्च गर्छ, त्यो पक्कै नेपाली स्वाभिमानलाई मलजल गर्नको लागि खर्च गरिएको हुँदैन । यी केही संकेतहरू हुन् । नेपालको भुटानीकरण भनेको नेपाललाई आफ्नो सुरक्षा छाताभित्र राखेर दिल्लीबाट नेपालको परराष्ट्र मामिला सञ्चालन गर्नु हो भन्नेभन्दा अर्को कुनै उपयुक्त परिभाषा नहोला । यदि यी संकेत गहिराइमा अध्ययन गरियो भने भारतले नेपाललाई आफ्नो नियन्त्रणमा राख्ने प्रयास गर्छ भन्ने कुरा पत्ता लाग्छ । नेपालको दसकौंको राजनीतिक संक्रमणले भारतको यो योजनालाई बल पुर्याइरहेको साँचो हो । प्रधानमन्त्री पुष्पकमल दाहालले आफ्नो भारत भ्रमणको बेलामा गरेको पच्चीसबुँदे समझदारीलाई आधार बनाएर नेपाल भुटानीकरण भइसक्यो भन्ने होहल्ला चलिरहेको छ । प्रचण्ड एक औसत नेता हुन् र उनले विगतको भारतसँगको सम्बन्धमा क्रमभंग गर्लान् भनेर सोच्नु नै मूर्खता हो । करिब ८० प्रतिशत नदीहरूको जलविद्युत् परियोजनाको लाइसेन्स भारतीय कम्पनीलाई हस्तान्तरण गर्दासम्म प्रचण्डले सत्तारोहण गरिसकेका थिएनन् । भुटानीकरणको सामान्य अर्थ अर्को पनि छ, त्यो हो देशको जलविद्युत्को सम्पूर्ण क्षमता भारतलाई बुझाउनु । त्यसकारणले कांग्रेसएमाले मिलेर विभिन्न कालखण्डमा बुझाएका नदीहरूबाट नेपाल भुटान हुने भए भइसक्थ्यो । तर आजको नेपाली समाज र युवाहरू ती सबै विषयमा सचेत छन्, जुन जुन विषयले नेपाललाई भुटानीकरण गर्न खोज्छ, त्यसलाई कोर्स करेक्सन गरेर नेतृत्व दिन सक्ने टिम नेपालमा पैदा भइसकेको छ । मात्र जनताले अनुमोदन गर्न बाँकी छ । पछिल्लो समयमा नेपालको प्राकृतिक सम्पदाहरू नेपालले नै र नेपालकै प्रयोगका लागि सदुपयोग गरिनुपर्छ भन्ने आवाजले नेपालको भुटानीकरणलाई निषेध गर्दछ । राजाको प्रत्यक्ष शासनको कालखण्डमै कालापानीलगायतका भूभागमा भारतले अतिक्रमण गरिसकेको थियो भनेर इतिहासमा पढ्न पाइन्छ । नेपालमा भुटानीकरण भन्ने शब्दावलीमा राजनीति गरेर धेरै दलहरू सत्तामा पुगिसके । तर जब उनीहरू सत्तामा हुन्छन्, शब्दार्थ फेरिन्छ, जब प्रतिपक्षमा आउँछन् फेरि सत्तामा जाने हेतुले नै भुटानीकरणको हौवा पिटिन्छ । हामी यथार्थको गहिराइमा नपुगी ताली बजाइदिन्छौं र बारम्बार राष्ट्रियताको मुद्दामा मार खाने गर्दछौं । नेपालमा भुटानीकरणको हौवा फैलाउन भारतकै निर्देशनमा एउटा समूह लागिरहेको छ । भारतको मिडिया एटिकेट हामी सबैले देखेजानेको हो । नभएको कुरालाई काइते तर्कहरू पेस गरेर बारम्बार फुकिरहने र जनभ्रम छरिरहने उसको काम हो । उसको मिडिया आतंकको सिकार हामी मात्र भएका छैनौं, स्वयं भारतीयहरू पनि भइरहेका छन् । तर नाकाबन्दीलाई नाकाबन्दी भन्न अन्कनाउनु, उत्तरतिरका सीमानाका खोल्न पहल नगर्नु, नेपालको माइक्रो म्यानेजमेन्टमा भएको भारतीय हस्तक्षेपलाई प्रतिवाद नगरिनु, अन्य छिमेकी देशहरूलाई भन्दा भारतलाई हरेक कुरामा प्राथमिकता दिनु, संविधान संशोधनमा भारतको मुख हेर्नु आदि नेपाललाई भुटानीकरण गर्ने लक्ष्यको सुरुआत हुन सक्छ । यसमा नेपालमा प्रोइन्डियन भनिने राजनीतिक दलहरू र पछिल्लो समयमा भारतविरुद्ध सुरुङ युद्धको हाँक दिएर राजनीतिमा स्थापित भएका वामपन्थीहरूले भूमिका खेल्दैछन् भन्ने बुझ्न गाह्रो छैन । एकातिर भुटानीकरण भएको हौवा फैलाउनु र अर्काेतिर उपर्युक्त घटनाक्रमहरूमा नेपालले स्वाधीनताको पक्षमा पहलकदमी नलिनुले नेपालको राष्ट्रिय स्वार्थमा ठूलो हमला गरेको घामजस्तै छर्लंग छ । बाँकी कुरा तपसिलमा राखिए पनि परराष्ट्र नीतिलाई भारतअनुकुल बनाउनु, भारतको सुरक्षा छातामा नेपाललाई प्रवेश गराउनु र नेपालमा भारतबाहेक अन्य छिमेकीबाट लगानी भित्र्याउन नदिनु जस्ता क्रियाकलापहरूको सुरुआती चरणमा नेपाल छ र त्यसको डटेर प्रतिवाद गर्नु हाम्रो राष्ट्रिय कर्तव्य हुन आउँछ । कुनै पनि चिजलाई सम्झिने सन्दर्भमा त्यो चिजको गति र दिशा पत्ता लगाउनु महत्वपूर्ण हो । हामीलाई भारतको गति थाहा छ र उसको गति कुन दिशातर्फ निर्देशित छ भन्ने पनि थाहा छ । भारतको नेपाल रणनीति राम्रोसँग बुझेर आफ्नो राष्ट्रिय स्वाधीनताको जगेर्ना गर्ने काममा लाग्यौं भने हामी भुटानीकरण हुने या सिक्किमीकरण हुने कुनै खतरा छैन । भारतबाटै निर्देशित भएको सुनियोजित हल्लाको पछि लाग्न छोड्यौं भने हामीमा भुटानीकरणको आतंक कम हुन्छ । अन्त्यमा देशलाई बचाउने प्रमुख कुरा भनेकै देशको आर्थिक समृद्धि हो । भारतको भन्दा बढी आर्थिक वृद्धिदर हुन सक्ने सम्भावना बोकेर पनि हामी अझै निरीह र गरिब बनिरहेका छौं । हामी आफू समृद्ध हुने र राष्ट्रिय स्वार्थको आधारमा एक हुने हो भने सुदूर भविष्यसम्म पनि हामीलाई भुटानीकरणको आतंकले भेट्नेवाला छैन ।"
छिमेकी राष्ट्रको व्यवहार गर,"भारतीय राष्ट्रपति प्रणव मुखर्जीले नेपालको राजकीय भ्रमण गर्ने पहिलो दिन कात्तिक १७ गते सरकारले सार्वजनिक बिदा दिने जुन निर्णय गयो, त्यसको व्यापक विरोध भएको छ । वास्तवमा यो निकै अपरिपक्व निर्णय थियो । त्यसरी विदेशी राष्ट्र प्रमुख नेपालको राजकीय भ्रमणमा आउँदा सार्वजनिक बिदा दिने चलन पञ्चायतकालीन परम्परा हो, जसलाई २०४६ सालपछि हटाइएको थियो । अहिले फेरि त्यही निर्णयलाई ब्यँुत्याउनु लजामर्दो छ । के हाम्रो देशको राष्ट्रपति भारत भ्रमणमा जाँदा भारतले त्यसरी एक दिन नै छुट्टी देला त ? अवश्य दिँदैन, त्यो सर्वविदितै छ । अनि भारतीय राष्ट्रपति आउँदा जसरी हाम्रा राष्ट्रपति, उपराष्ट्रपति तथा प्रधानमन्त्री नै स्वयं विमानस्थलमा उपस्थित भए, के हाम्रा देशका राष्ट्रपति जाँदा त्यसरी आउलान् त ? कहाँसम्म भने त्यहाँका जनतालाई समेत थाहा हुँदैन, यहाँका राष्ट्रपति त्यहाँ भ्रमणमा गए भने । त्यसरी जानुपर्ने कूटनीतिमा होला तर त्यस्तै हो भने यस्तो पक्षपात किन ? देश सानो हुँदैमा असमान कूटनीति त हुनुनपर्ने हो । यहाँका जनतालाई जसरी सार्वजनिक छुट्टी दिएरै सरकारले छिमेकी देशको राष्ट्रपतिलाई स्वागत गयो र खुसी मनायो, त्यो खुसी भने जनतामा देखिएन । त्यो खुसी केवल नेतामा मात्र सीमित भयो । सामाजिक सञ्जालमा मानिसले भ्रमणको विरोध नै गरे । भारतले गरेको नाकाबन्दीको पीडा मनिसले अझ बिर्सन सकेका छैनन् । ट्विटरमा तीन इन्डियन प्रेसिडेन्टन्ट वेलकम भन्ने ट्रेन्ड नै चल्यो । नाकाबन्दीको झल्को दिने विभिन्न तस्बिर राखेर मानिसले उनको भ्रमणको विरोध गरे । भूकम्पको पीडापछि भारतले दिएको नाकाबन्दीको पीडा हामी कहिल्यै बिर्सन सक्दैनौँ एकजना ट्विटर प्रयोगकर्ताले ट्विट गरे । हाम्रो नेताका लम्पसारवादी प्रवृत्तिको सबैले विरोध गयौँ अर्कोले लेखे । यसरी भारतीय राष्ट्रपतिको भ्रमणको चौतर्फी विरोध भएको छ । वास्तवमा छिमेकको राष्ट्रप्रमुख आउँदा जनतामाझ खुसी र उत्साह देखिनुपर्ने हो तर विडम्बना त्यस्तो हुन सकेन । हाम्रा नेता मात्र खुशसी देखिए । भारतलाई रिझाउन उनीहरू लागिपरिरहेका छन् । दुःखको कुरा त के भने उनी आउँदा काठमाडौँ सहर सुनसान देखिन्थ्यो । जनतामा रिस र आक्रोश मात्र देखिन्थ्यो । भूकम्पबाट पीडित जनताको टहरा ढाकेर भए पनि सहर सजाइएको थियो । भारतको हेपाहा प्रवृत्तिबारे सर्वविदितै छ । भारत नेपाललाई एक छिमेकी होइन, आफ्नो एक राज्य सोचेर व्यवहार गर्छ । यहाँ हुने हरेक सानाठूला घटनामा भारत कुनै न कुनै रूपले संलग्न हुन्छ । यसको पछाडि हाम्रो नेताको कमजोरीको पनि ठूलो हात छ । हरेक ठूला निर्णय गर्दा उनीहरू भारतको मञ्जुरी कुर्ने गर्छन् । जसरी हुन्छ भारतलाई खुसी पार्न खोज्छन् । भारतीय राष्ट्रपतिको भ्रमणमा जसरी यहाँका राष्ट्रपति, प्रधानमन्त्री उनलाई लिन विमानस्थल नै पुगे, यसले त्यसको आभास दिलाउँछ । वास्तवमा त्यो आवश्यक नै थिएन । पक्कै पनि हाम्रो देश आकारमा सानो छ, तर यसको अर्थ यो होइन कि हाम्रो स्वाभिमानको औचित्य छैन । केही साताअगाडि मैले भारतको हेपाहा प्रवृत्तिको बारेमा लेख लेखेको थिएँ, जहाँ भारतले लगाएको नाकाबन्दी र नेपालको संविधानमा भारतले जनाएको असन्तुष्टिबारे प्रस्ट पारेका थिए । नयाँ संविधान जारी भएदेखि नै भारतले नेपालमाथि कुनै न कुनै किसिमले हस्तक्षेप गर्दै आएको छ । अत्यधिक बहुमतले पारित नयाँ संविधानलाई भारतबाहेक विश्वका अन्य देशले स्वागत गरे । लामो समयको संवैधानिक तरलतापछि अन्ततः नेपालले संविधान पाएको हो । नजिकको छिमेकीको नाताले त्यसलाई साथ र समर्थन दिनुको साटो अनेक बहानाबाजी गर्दै त्यसलाई स्विकार्न हिच्किच्यायो, जुन साह्रै दुर्भाग्यपूर्ण थियो । भारतले नेपाललाई अघोषित नाकाबन्दी नै लगाएको थियो । नाकाबन्दीले नेपालीले दुःख र पीडा खेप्नुपर्यो । इन्धन अभावले नेपालीले कष्टको सामना गर्नुपर्यो । केहीले त भोकभोकै दिन पनि बिताए । यात्रुहरूलाई बाटोमा यात्रा गर्न ठूलो हैरानी भयो । भारतले दिएको यो पीडा नेपाली जनताले कहिल्यै बिर्सने छैनन् । भारतले नेपाललाई हेर्ने दृष्टिकोण र गर्ने व्यवहारमा पूर्णतः परिवर्तन आउनैपर्छ । नेपाललाई एक राज्यसरि होइन, एक छिमेकीको व्यवहार गर्नुपर्छ । नेपालीले भारत र भारतीयमाथि हेर्ने दृष्टिकोण यो घटनापछि झन् नकारात्मक बन्दै गएको छ । दुई वर्षअघि भारतीय प्रधानमन्त्री नेपाल आएर यी भावनामा केही सुधार गर्न खोजेका थिए र नेपाल भारत सम्बन्धमा नयाँ आयाम थप्न खोजेका थिए, तर ती सब निरर्थक बने । पछिल्लो समय नेपाली जनतामाझ भारतविरोधी भावना झन्झन् बढ्दो छ । त्यसको बिम्ब भारतीय राष्ट्रपतिको भ्रमणमा सामाजिक सन्जालमा भएको विरोधले प्रस्ट हुन्छ । रोटीबेटीको सम्बन्ध भएका नेपालमा भारतविरोधी यस्तो भावना आउनु दुर्भाग्यपूर्ण हो र यसको जिम्मेवार पनि भारत नै हो । खबरमा आएअनुसार नेपालको अन्तर्राष्ट्रिय सम्बन्ध विस्तार र त्यसमा पनि विशेष गरेर चीनसँगको सहकार्य उनीहरूको पीडा को विषय बनेको छ । यसले भारतको सामरिक संवेदनशीलता प्रभावित हुने र भारत क्रमशः चीनको सामरिक घेराबन्दीमा पर्ने विश्लेषणले त्यहाँका सुरक्षाविज्ञहरूलाई अत्याएको छ । वास्तवमा जति नेपाल भारतबाट टाढा हुँदै जान्छ त्यति नै भारतलाई नोक्सान हुन्छ । पछिल्लो समय नरेन्द्र मोदीले नेपालप्रति लिएको नीति भारतकै लागि फाइदाजनक छैन । भारतले नेपाललाई हेर्ने दृष्टिकोण र गर्ने व्यवहारमा पूर्णतः परिवर्तन आउनैपर्छ । नेपाललाई एक राज्यसरि होइन, एक छिमेकीको व्यवहार गर्नुपर्छ । यहाँ भएको भारतविरोधी भावना मत्थर पार्न भारतले कोसिस गर्नुपर्छ । अनि मात्र छिमेकीको राष्ट्रप्रमुख आउँदा यहाँका जनता साँच्चै हर्षित हुन्छन् । यहाँका नेता पनि भारतलाई ठुल्दाइभन्दा पनि एक छिमेकीको हैसियतले व्यवहार गर्नुपर्छ । आफ्नो निर्णय आफैँ गर्न सक्ने हैसियत यहाँका नेताले राख्नुपर्छ । अनि मात्र अरू देशले हेप्न पाउँदैन । देश बलियो आकारले हुने होइन । जब नेताहरू सक्षम र सबल हुन्छन्, कसैले हेप्न पाउँदैनन् । आफ्नो लाचारी यहाँका नेताले आफैँ प्रस्तुत गरिरहेका छन् । एउटा सानो निर्णय गर्न पनि दिल्ली जाने चलन छ । भारतीय राजदूत यहाँ हरेक कुरामा हस्तक्षेप गर्न खोज्छन् । यहाँ त राजदूत पनि प्रधानमन्त्रीजस्तै बन्न खोज्छन् । इतिहासमा थुप्रै देशहरूको उपनिवेश हुँदा पनि हामीले युद्ध लडेर नेपाललाई अरूको कब्जामा पर्न दिएनौँ भने अहिले भारतको निरन्तर हस्तक्षेपको कुनै तुक छैन । देश सानो हुँदैमा त्यसको स्वाभिमान सानो हुँदैन । तर अहिले यहाँका नेताहरूले नै यो देशको स्वाभिमानलाई संकुचित बनाइदिएको छ । कहिलेकाहीँ त यस्तो लाग्छ यो देश देश होइन भारतको कुनै एक राज्य हो । यहाँका हरेक ठूला घटना दिल्लीबाटै निर्देशित हुने गर्छन् । यो कटु यथार्थ हो । हाम्रा नेतामा यहाँका निर्णय स्वयं गर्न सक्ने क्षमता हुनुपर्छ । यहाँका नेताले महसुस गर्नुपर्छ जसरी भारतीय राष्ट्रपति आउँदा यहाँ बिदा दिइयो र उनलाई लिन राष्ट्रप्रमुख र सरकार प्रमुख नै उपस्थित भए, के यहाँका राष्ट्रपति जाँदा भारतले सोही सम्मान देला त ?"
सभ्यतादेखि भविष्यसम्म,"भारतीय राष्ट्रपति प्रणव मुखर्जीको विशेष सद्भावना' यात्राको महत्व र बखान दुवै पक्षले गरेका छन् । सभ्यता, संस्कृति र साझा भाग्य' सँग जोडिएका दुई मुलुक सँगै अगाडि बढ्नुपर्ने अभिव्यक्ति आतिथेय राष्ट्रपति र अतिथि राष्ट्रपति दुवैले दिएका छन् । विद्या भण्डारीले राष्ट्रपति मुखर्जीलाई दक्षिण एसियाकै महान् राजनेतामध्ये एक भनी स्वागत गरिन् । मुखर्जीले नेपाली राष्ट्रपतिलाई भारतमा स्वागत गर्न आफू हतारमा रहेको बताए । त्यस्तै मुखर्जीले नेपाललाई सबभन्दा नजदिकी छिमेकीको संज्ञा दिए । तर कूटनीतिमा व्यक्त गरिएका उद्गार, प्रयोग गरिएका भाव र भाषालाई यथार्थको कसीमा लागू गर्ने कोसिस भएन भने त्यो शब्दमै सीमित रहने एउटा भाषण बन्नेछ । सभ्यता, इतिहास, संस्कृति र भूगोलको सामीप्यसँगै जनस्तरमा रहेको निकटताबारे जति बखान गरे पनि नेपाली राजनीतिका विविध पक्षसँगै नेपाली जनस्तरमा भारतप्रति गहिरो अविश्वास छ । दुई पक्षका उच्चस्तरीय भ्रमणको निरन्तरताले त्यस्ता अविश्वास घटाउन मद्दत गर्न सक्छ यदि सम्बन्धको इतिहास र भविष्यसँगै वर्तमानका तीता यथार्थमा पनि उनीहरूले प्रवेश गर्ने साहस गरे भने । राष्ट्रपति' आलंकारिक पद हो, तर राष्ट्रको सर्वोच्च अभिभावकका रूपमा उसले त्यहाँको सरकारका महत्वपूर्ण सन्देश लिएर आएको हुन्छ, विदेश यात्रामा । दुवै राष्ट्रपतिले न्यानो अभिवादन साटासाटमा भूकम्पमा भारतको सहयोगको चर्चा गरे पनि दुईपक्षीय सम्बन्धलाई अभूतपूर्व न्यून विन्दुमा पुर्याउने आर्थिक नाकाबन्दीलाई एउटा अनपेक्षित विचलनका रूपमा समेत प्रस्तुत गर्न चाहेनन् । त्यो प्रकरणबाट उत्पन्न जनस्तरको अविश्वास केपी ओली र पुष्पकमल दाहालले आआफ्ना राजकीय यात्रा' पछि समाप्त भएको घोषणा गरे पनि यथार्थ त्योभन्दा धेरै टाढा छ । समस्या र यथार्थलाई गुन्द्रीमुनि लुकाएर त्यसमाथि ओछ्याइएको कुशन' को न्यानोपनले सम्बन्धको समग्रता प्रस्तुत गर्दैन । राष्ट्रपति मुखर्जीको यात्रामा सडकमा लगाइएको अघोषित कफ्र्यु र राज्यको किकर्तव्यविमूढ अनुहारप्रति राजनीतिक वृत्त र सामाजिक सञ्जालमा आएका अधिकांश प्रतिकूल टिप्पणीलाई बेवास्ता गरेर दुईपक्षीय सम्बन्धको यथार्थ बुझ्न सकिन्न । त्यसैले साझा समृद्धि र भविष्य अनि सुरक्षाको कुरा गर्दा नेपाली भावनालाई बेवास्ता गर्न मिल्दैन । ती भावनाको बेवास्ता गर्दै आएकाले उसमाथि हैकमवादी' भएको आरोप लागेको हो । भारतलाई हैकमवादी' बनाउनुमा नेपाली राजनीतिक वृत्तको जिम्मेवारी कम छैन । अक्सर भारतीय संस्थापन पक्ष खासगरी नेपाल हेर्ने वरिष्ठ कर्मचारीहरूको दोहोरिने गुनोसो हो, नेपालीहरू आउँछन्, मुलुकभन्दा आफ्नो स्वार्थपूर्ति चाहन्छन् अनि त्यसअनुकूल नहुँदा भारतलाई गाली गर्छन् । नोभेम्बर १ (मंगलबार) इन्डियन एक्सप्रेसमा प्रकाशित सुरक्षा तथा वैदेशिक मामिलाविज्ञ सी राजा मोहनको लेख द लजिक अफ इन्टरडिपन्डेन्स' (पारस्परिक निर्भरताको तर्क) मा भारतले नेपालको आन्तरिक राजनीतिमा सामेल हुन नहुने आम नेपाली चासोको अनुमोदन गरेका छन् । तर त्योसँगै पहिले नेपालका राजा र त्यहाँका पुराना रजौटाहरूबीचको सम्बन्ध, पछि कम्युनिस्टहरू र विभिन्न राजनीतिक दलहरूका आआफ्ना सम्बन्धका कारण त्यस्तो हस्तक्षेप हुँदै आएको तर्क दिएका छन् । तर प्रश्न उठ्छ त्यस्तो हस्तक्षेप के भारतको संस्थापनको नीतिभन्दा बाहिर हुन सम्भव छ र ? भारतलाई नेपालमा विश्वास गरिने वातावरण बन्नु पर्दछ । तर त्यो उसको नीति र व्यवहारबाट बढी निर्देशित हुने कुरा हो । राष्ट्रपति मुखर्जी आफ्नो कार्यकाल सकिनुभन्दा आठ महिनाअघि मात्र नेपाल आएका छन् । उनको कांग्रेसी पृष्ठभूमि अनि वैदेशिक र खासगरी नेपालको आमूल परिवर्तनकारी राजनीतिमा कांग्रेसका मन्त्रीको रूपमा खेलेको निर्णायक भूमिकाका कारण उनलाई नेपालको वर्तमान संस्थापनले आलंकारिक' राष्ट्रपतिका रूपमा मात्र हेरेन सायद । उनलाई दिइएको अभूतपूर्व तर निकै हदसम्मको प्रत्युत्पादक स्वागतले त्यो इंगित गर्दछ । तर फेरि पनि प्रश्न उठ्छ किन दुवै पक्षले दुईपक्षीय सम्बन्धका अनपेक्षित विचलन', खासगरी आर्थिक नाकाबन्दीका विषयमा कुनै किसिमको दुःख व्यक्त गरेनन् ? किन त्यस्ता विचलन नदोहोरियून् भन्ने खालका आशय व्यक्त गर्न चाहेनन् ? त्यो नहुँदा जनस्तरमा विश्वासको वातावरण बन्ला त ? राष्ट्रपति मुखर्जीको पहिलेको भूमिकालाई विभिन्न पक्षले नियालेका छन् र त्यसमा आआपूलाई सुहाउँदो राजनीतिक टिप्पणी पनि गरेका छन् । नेपालको संविधान संघीय लोकतन्त्र' को चौघेरामा सबै पक्षलाई लिएर जान सकोस् भन्ने शुभेच्छा उनले व्यक्त गरे । तर दुर्भाग्य ! २०४६ सालले अन्त्य गरेको निषेध र बहिष्कारको राजनीतिको पुनरावृत्ति मुखर्जीको अग्रसरतामा आएको बाह्रबुँदे सहमतिमार्फत हुन थाल्यो नेपालमा । आफैँले आतंकवादी' को बिल्ला भिराएको तर विभिन्न हिसाबले तालिम र राजनीतिक समर्थन दिँदै नेपाली राजनीतिको केन्द्रमा सहजताका साथ भित्र्याउनमा भारतको भूमिका सबैले बुझ्ने गरी खुलेको छ । एउटा योजनाअन्तर्गत गरिएको राजसंस्थाको बिदाइसँगै नेपालमा मध्यमार्गी' र प्रजातान्त्रिक शक्तिका रूपमा स्थापित नेपाली कांग्रेस र एमाले पनि दोस्रो राजनीतिक हैसियत स्विकार्न बाध्य भए माओवादीको पछि नलाग्दा प्रतिगामी' बनिएला भन्ने डरले । तर दुर्भाग्य ! ती शक्तिहरूबीचको समीकरण खण्डित हुँदै जाँदा राजनीति र संविधान स्वयं दिगभ्रमित हुँदैछन् । अनि त्यो खण्डीकृत राजनीतिका पात्रहरू अब एक्लाएक्लै भारतलाई गाली दिँदैछन् । राजसंस्थालाई करण सिंह मध्यस्थतापछि किन निरन्तरता दिइएन, बुझ्न कठिन छैन । किनकि नेपालमा उग्रपन्थ' लाई बोकेका माओवादीहरू नै अब उप्रान्त जनताका वास्तविक प्रतिनिधि हुन र राजसंस्था चीनसँग नजिकिएको अनि कांग्रेस र एमाले अविश्वसनीय हुँदै गएको अवधारणाबाट निर्देशित भई दिल्लीले नयाँ एजेन्डा ल्याएको थियो नेपालमा । तर एक दसकयताको अवस्था संविधानले हासिल गर्न नसकेको स्वीकार्यता र बढ्दो भारत विरोध एकातिर र अर्को मुखर्जी वर्चस्व रहेको कांग्रेसलाई भारतीय जनता पार्टी सरकारले विस्थापन गर्दा उत्पन्न द्विविधाले नेपाललाई प्रभावित गर्दै आएका छन् । भारतविरोधीका रूपमा चित्रित एमाले अध्यक्ष तथा पूर्व प्रधानमन्त्री केपी ओलीले हालै अर्थात् मुखर्जी यात्राकै अवसरमा एउटा टिप्पणी गरे, जनताले फ्याँकेको राजा पुनरागमनको लागि जोगीहरूको शरणमा पुगेको छ ।' यो अभिव्यक्तिले एकातिर उनको टक्कर परेको भाजपाविरुद्ध लक्षित छ भने अर्कोतिर मुखर्जीको बाह्रबुँदेको दरिलो समर्थनमा आएको छ । केही दिनअघि वनकालीमा सम्पन्न अन्तर्राष्ट्रिय विश्व हिन्दु महासम्मेलनमा पूर्वराजा ज्ञानेन्द्रले मुलुकको वर्तमान अवस्थाबारे जवाफदेही बन्न नेताहरूसँग आग्रह गरेका थिए । बाह्रबुँदेको लिखित आशय र ०६३ को आन्दोलनपछि ब्युँतिएको संसद्मा प्रदर्शित उताउलोपन, नेपाली राजनीतिमा देखा परेको खुला हस्तक्षेप अनि त्यसको प्रतिक्रियास्वरूप नेपालीभित्रको असन्तोष अनि भारतकै बराबरीमा देखिएको चीनको चासो र उपस्थितिको सूक्ष्म अध्ययनविना नेपालमा राजनीतिक स्थिरता र स्थायित्व तथा विकास सुनिश्चित गर्न सकिन्न । जनप्रतिनिधि थलोमा भारतीय नेताहरूको अमर्यादित र अशोभनीय उपस्थितिलाई कांग्रेस र एमालेकै कतिपय नेताहरूले अफ द रेकर्ड' नरुचाए पनि त्यसले केही प्रवृत्तिहरूलाई संस्थागत रूप दियो, जसले अहिलेसम्म निरन्तरता दिएको छ । नेपाली राजनीतिमै भारत मुछिँदा र बाह्रबुँदेपछिको निषेध र बहिष्कारको राजनीतिमा भारतको अनुमोदन देखिइरहँदा, साझा सभ्यता र संस्कृतिबारेका उद्घोषलाई अन्यथा नलिइएला, तर साझा समृद्धि मृगमरीचिका मात्र बन्नेछ । त्यसैले ओलीले जनताले राजसंस्था हटाएको बताए पनि त्यसमा जनताको सहभागिता थिएन भन्नेको संख्या अब बढी भएको छ । त्यो मात्र हैन, संविधान निर्माणमै पनि जनताको संलग्नता र सांसदहरूको अधिकारलाई प्रजातान्त्रिक शैलीमा प्रोत्साहित गरिएन । उनीहरूलाई रोबोट मतदाता' बनाइयो संविधान सभाभित्र । मुखर्जीको बाह्रबुँदे र नेपालको राजनीतिमा भूमिका कुनै रहस्यको विषय रहेन । तर राष्ट्रपतिका रूपमा सद्भाव यात्रामा आउँदा नेपाली जनताबाट उनलाई टाढा राखिए पनि यहाँको मुड' बुझ्न उनलाई कठिन हुने छैन यदि दूतावास र बाह्रबुँदेबाट फाइदा र पद हासिल गरेका नेताहरूसँगको भेटघाटबाट मात्र उनले आफ्नो निष्कर्ष निकालेनन् भने । नेपाल भारत सम्बन्ध र साझेदारी मुखर्जीले भनेजस्तो महत्वपूर्ण पूर्वसर्त रहिरहनेछन्, साझा समृद्धिको लागि । तर नेपाली राजनीतिमै भारत मुछिँदा र बाह्रबुँदेपछिको निषेध र बहिष्कारको राजनीतिमा भारतको अनुमोदन देखिइरहँदा, साझा सभ्यता र संस्कृतिबारेका उद्घोषलाई अन्यथा नलिइएला, तर साझा समृद्धि मृगमरीचिका मात्र बन्नेछ । किनकि आपसी विश्वास र सम्मान अनिवार्य पूर्वसर्त हुन्, त्यसको लागि । मुखर्जी यात्राले मात्र त्यसलाई सुनिश्चित गर्न सक्तैन ।"
मुखर्जीको नेपाल भ्रमण,"चिनियाँ राष्ट्रपति सी जिनपिङको नेपाल भ्रमण गराउन नसक्दाको पीडा बोकिरहेको बेला अर्का छिमेकी भारतका राष्ट्रपति प्रणव मुखर्जीबाट नेपालको राजकीय भ्रमण हुने सुनिश्चित भएपछि प्रधानमन्त्री पुष्पकमल दाहालमा एकाएक नयाँ उत्साह देखा परेको थियो । गणतन्त्र स्थापना भएको एक दसक पुग्न लाग्दासमेत देशको आन्तरिक समस्या, अस्थिरता र भ्रष्टाचार अन्त्य गर्न लगभग पूरै असफल भएका नेपालका परिवर्तनकामी प्रमुख तीन राजनीतिक दलको क्याम्प' मा पनि भ्रमणले एकाएक खुसी जगाएको थियो । मुखर्जी जब २०१२ जुलाई २५ मा भारतका तेह्रौं राष्ट्रपतिमा निर्वाचित भए, त्यसबेला अहिलेको सत्तासीन भारतीय जनता पार्टी एक कमजोर प्रमुख प्रतिपक्षी दलको रूपमा मात्रै सीमित थियो । मुखर्जीको राष्ट्रपतीय कार्यकाल समाप्त हुन अब केवल आठ महिना बाँकी हुँदा नेपाल आएका हुन् । प्रणव मुखर्जी त्यस्ता व्यक्ति हुन्, जसले सोनिया गान्धीको भारतीय राष्ट्रिय कांग्रेसका तर्फबाट भारतको तत्कालीन प्रतिरक्षा मन्त्री हुँदा नेपालमा जनयुद्ध गरिरहेका माओवादी, राजाको प्रत्यक्ष शासनको विरोधमा उत्रेका नेपाली कांग्रेस, एमालेलगायतका नेपालका सात दललाई दस वर्षअघि सन् २००६ को नोभेम्बर १६ मा चर्चित बाह्रबुँदे सम्झौतामार्फत राजतन्त्रको विरुद्धमा एकै ठाउँमा उभ्याउने काम गराएका थिए । नेपालभारतबीच जनस्तरमा सम्पर्क, धार्मिकसांस्कृतिक निकटता र भौगोलिक सुगमता भए पनि दुई देशका सम्बन्धका प्रत्येक पहलुमा १० वर्षदेखि समस्याहरू खात लाग्न छोडेको छैन । मधेस आन्दोलन, संविधान कार्यान्वयनमा जटिलता, आर्थिक नाकाबन्दी र तीव्र रूपमा चीनसँगको सम्बन्ध सुदृढ हुन थालेपछि नेपाल भारत सम्बन्धमा भने गम्भीर गतिरोध उत्पन्न भएको हो । नेपालले भारतस्थित नेपाली राजदूतलाई फिर्ता डाक्ने र भारतीय राष्ट्रपति मुखर्जीको निमन्त्रणामा हुन लागेको राष्ट्रपति विद्यादेवी भण्डारीको भारतभ्रमण एकतर्फी रद्द भएपछि दुई देशबीचको सम्बन्ध इतिहासमै सबैभन्दा ओरालो लागेको थियो । धार्मिक, सांस्कृतिक र सामाजिक रूपमा मात्र नभई राजनीतिक, कूटनीतिक तथा भूराजनीतिक कारणले पनि नेपालको लागि भारतको सम्बन्धको अकिञ्चित आधार स्थिरता, साझा बजार, आर्थिक समृद्धि र हिन्दु राष्ट्र हुन् । नेपाल र भारतको मित्रता केवल दुई सरकारको सम्बन्धले मात्र नभएर दुई देशका जनताको पारस्परिक सम्बन्धले पनि परिभाषित गर्दछ । यसपटक भारतका राष्ट्रपतिको नेपाल भ्रमण त्यसबेला हुन गइरहेछ, जुन बेला भारतसँग नेपालको व्यापार घाटा इतिहासमै सबैभन्दा बढी ३५ खर्ब रुपैयाँ नाघेको छ भने भारतीय नाकाबन्दीका कारणले नेपालको आर्थिक वृद्धिदर ०७७ प्रतिशतमा झरेको छ । भारतद्वारा कालापानी, सुस्तालगायतका क्षेत्रमा नेपालको सिमाना अतिक्रमणसम्बन्धी विवाद ज्यूँका त्यूँ रहेकै बेला लिपुलेकको नयाँ विवाद थपिएको छ । लिपुलेकमाथिको नेपालको सार्वभौमिकतालाई तत्काल नस्वीकारिए नेपाल सरकार अन्तर्राष्ट्रिय आर्विट्रेसन' मा जानुपर्ने हुन सक्छ । जारी भएको एक वर्षमा पनि नयाँ संविधान नेपालको सबै भूभाग र सबै क्षेत्रमा कार्यान्वयन हुन सकेको छैन । प्रदेशका सिमांकन मिलाउन प्रमुख तीन दल असफल भएका छन् भने केन्द्र र प्रदेशबीच अधिकार र स्रोतसाधनको बाँडफाँटको सर्वमान्य सूत्रसमेत फेला पर्न सकेको छैन । नेपालमा बहुदलीय व्यवस्थाको पुनर्बहाली भएयता खासगरी नयाँ संविधान २०७२ जारी भएपछि भारत र चीनसँग नेपालको अन्तरंग परम्परागत सम्बन्ध विलुप्त भएर गएको छ । छिमेक नीति स्पष्ट नहुँदासम्म छिमेकी राष्ट्रसँगको सम्बन्धमा खलल हुन थालेको छ । अहिले हामी कूटनीतिक सम्बन्धको त्यस्तो मोडमा उभिएका छौं, जहाँ भारत र चीनसँगको हाम्रो सम्बन्धमा प्रतिदिन विश्वासको संकट गहिरिँदो छ । नेपालको वर्तमान संस्थापनले अतीतमा उच्च राजनीतिक तहमा परिपोषित भारतसँग र चीनसँगको बहुआयामिक द्विपक्षीय सम्बन्धलाई इन्स्टिच्युसनल मेमोरी' मा नराखेकाले पनि संयुक्त नीतिनिर्माणमा व्यावहारिक कठिनाइ अनुभुत हुन थालेका छन् । मुखर्जीको भ्रमणले नेपाली राजनेताहरूलाई यही हेक्का स्मरण गराएको छ । गत वर्ष नेपालको चीनसँग व्यापार तथा पारवहन सम्झौता भएपछि भारतमाथिको निर्भरताबाट नेपाल केही हदसम्म मुक्त भएको छ । तर यो सामरिक, राजनीतिक र आर्थिक नोक्सानीको क्षतिपूर्तिको लागि भारतले पुनः नेपाललाई आफ्नो प्रभाववृत्त' मा राखिराख्नुपर्ने जुन रणनीतिक बाध्यता छ, त्यसको लागि राष्ट्रपति मुखर्जीले नेपालका प्रमुख नेताहरूमाथि भ्रमणका दौरान आफ्नो पुरानो दोस्तीको प्रभाव उपयोग गरेकै हुनुपर्छ । विश्व प्रचलित एवं सर्वमान्य कूटनीतिक परम्परा तोड्दै नेपाल र भारतबीचको सम्बन्धमा सुधार ल्याउने नाममा विगत ६ महिनाको छोटो अन्तरालमै नेपालबाट प्रधानमन्त्रीले तीनपटक र परराष्ट्रमन्त्रीले पाँचपटक भारत भ्रमण गरेका थिए । यस प्रकार नेपालको दमित' कूटनीतिका कारण पनि दुई देशबीचको सम्बन्धका गतिरोध शीघ्र अन्त्य हुन नसकेका हुन् भने हाम्रो अन्तर्राष्ट्रिय प्रतिष्ठा र गौरवपूर्ण कूटनीतिक क्षमता धराशायी भएको हो । राष्ट्रपति विद्यादेवी भण्डारीले भ्रमणरत भारतीय राष्ट्रपतिको सम्मानमा दिनुभएको राजकीय रात्रिभोजमा भारतीय राष्ट्रपति मुखर्जीबाट नेपालको नयाँ संविधानबारे अभिव्यक्त विचार प्रधानमन्त्री मोदीको धारणाभन्दा कूटनीतिक रूपमा केही फरक छैन । एक वर्षअघि उक्त संविधान जारी हुँदा भारतीय संस्थापन पक्षले देखाएको रिजरर्भेसन' मा यस भ्रमणका दौरान पनि रत्तिभर परिवर्तन आएको देखिन्न । भारतको संस्थापन पक्षले पटकपटक नेपालको संविधानमा सर्वपक्षीय सहमति जुटाउन र मधेसी आन्दोलन सम्बोधन हुने गरी समावेशी बनाउनुपर्ने धारणा राख्दै आएको छ । मधेस आन्दोलनप्रतिको उदारताकै कारण मधेस आन्दोलनको केन्द्र जनकपुरमा राष्ट्रपति मुखर्जीको कूटनीतिक रूपमा अर्थपूर्ण भ्रमण हुन लागेको हो । नेपालको संविधान सर्वपक्षीय सहमति र समावेशी हुन नसकेमा त्यसबाट नेपालसँग सिमाना जोडिएका भारतीय क्षेत्रमा अस्थिरता उत्पन्न हुने भारतको आशंका भ्रमणकै क्रममा राष्ट्रपति मुखर्जीले व्यक्त गरिसक्नुभएको छ । प्रचण्ड सरकारले पहिल्यै बाह्रबुँदे सम्झौतामा झैं नयाँ संविधान कार्यान्वयनको लागि मधेस मामिलामा पनि भारतको सोही प्रकृतिको सहयोगको अपेक्षा राखेको बुझिन्छ । भारतीय राष्ट्रपतिको भ्रमणले नेपालका पहाडे र मधेसी मूलका नागरिकबीच सद्भावनाको पुल हुने भारतीय सञ्चारमाध्यमको प्रक्षेपण थियो । राष्ट्रपति मुखर्जीको भ्रमणको पूर्वसन्ध्यामा काठमाडौंमा आयोजित पत्रकार सम्मेलनमा नेपालस्थित भारतीय राजदूत रञ्जित रेले भ्रमणबाट दुई देशको सम्बन्धमा नयाँ रंगरूप ल्याउने' किटानी अभिव्यक्तिको अन्तरनिहित सार बुझ्न जरुरी छ । नत्र एउटा आलंकारिक राष्ट्रपतिको राष्ट्रपतीय कार्यकाल समाप्त हुने समयतिर भएको भ्रमणको अन्य कुनै उपादेयता हुन सक्छ र ? तर बहुसंख्यक पहाडे नेपालीको प्राचीन बसोवास थलो काठमाडौंमा राष्ट्रपति मुखर्जीलाई सुरक्षा चुनौती रहे झैं सर्वसाधारण जनतालाई स्वागत गर्नबाट समेत प्रतिबन्ध लगाइनु र मधेसीको प्राचीन बसोवास थलो जनकपुरमा सुरक्षा जोखिम महसुस नगरी सार्वजनिक रूपमै राष्ट्रपतिको नागरिक अभिनन्दन गर्ने प्रबन्धले पनि गम्भीर राजनीतिक सन्देश दिएको छ । यसका अतिरिक्त विपद् व्यवस्थापन, मौसम परिवर्तनको प्रभाव, प्राकृतिक साधनको सदुपयोग खासगरी पानीको व्यवस्थापन, सिमापार आप्रवासन तथा प्रतिरक्षा र सुरक्षालगायतका मुद्दा नेपालसँग सम्बन्धित भारतीय रणनीतिक एजेन्डा हुन् । भारतीय सेनाका परमाधिपतिसमेत रहेका राष्ट्रपति मुखर्जीको पोखरामा भारतीय भूतपूर्व सैनिकहरूसँग भेटघाटको कार्यक्रमले प्रतिरक्षा तथा सुरक्षा भारतको चासो र दायित्वभित्रका विषय हुन् भन्ने स्पष्ट सन्देश भारतले दिन चाहेको बुझ्न सकिन्छ । स्मरणीय छ, नेपालमा गणतन्त्र आइसकेपछि पनि भारतीय सेनाको मानार्थ सेनाप्रमुख नेपाली प्रधानसेनापति हुने र नेपाली सेनाको मानार्थ प्रधानसेनापति भारतीय सेनाप्रमुख हुने प्रबन्ध अद्यावधि हटेको छैन । झन्डै अढाइ दसकअघि नेपालमा बहुदलीय व्यवस्थाको पुनर्बहालीपछि दक्षिणी छिमेकी राष्ट्र भारतको नोकरशाही र प्रतिरक्षा संयन्त्रसँग मात्रै सीमित रहेको नेपालको सम्बन्धलाई ढिलै भए पनि भारतको उच्च राजनीतिक तहबाट भारतीय प्रधानमन्त्री नरेन्द्र मोदी र अहिले राष्ट्रपति मुखर्जीको नेपालभ्रमणले जोडेको छ । भारतका राष्ट्रपति केआर नारायणन्ले १९ वर्षअघि सन् १९९७ मा नेपालको भ्रमण गरेयता मुखर्जीको भ्रमण नै पहिलो राष्ट्रपति स्तरमा भएको भ्रमण हो । राष्ट्रपति भण्डारीले यसअघि भारतको भ्रमण गर्ने तयारी गरिरहेकै क्रममा यस स्तम्भकारले कूटनीतिक प्रचलनअनुसार भ्रमण गर्ने अबको पालो नेपालका राष्ट्रपतिको नभई भारतका राष्ट्रपतिको हो भन्ने बताएको थियो । राष्ट्रपति मुखर्जीको नेपालको वर्तमान राजकीय भ्रमण तत्कालीन राजा ज्ञानेन्द्रबाट सन् २००२ मा गरिएको भारतको राजकीय भ्रमणको प्रत्युत्तरभ्रमण' भएकाले दुई देशले उच्चतम् राजनीतिक तहमा टुटेको कूटनीतिक सम्बन्धको शृंखलालाई १५ वर्षपछि ढिलै भए पनि जोडेका छन् । यो भ्रमणको सबैभन्दा सकारात्मक र बुद्धिमत्तापूर्ण उपलब्धि यही हो । यसले कूटनीतिक अर्थ के पनि राख्छ भने दुई देशबीच जुन बिन्दुबाट गतिरोध सिर्जना भयो, त्यही बिन्दुमै पुग्ने गरी समाधान खोज्ने भारतको इसारा नबुझिँदो छैन । राष्ट्रपति मुखर्जीको भ्रमणको पूर्वसन्ध्यामा काठमाडौंमा आयोजित पत्रकार सम्मेलनमा नेपालस्थित भारतीय राजदूत रञ्जित रेले भ्रमणबाट दुई देशको सम्बन्धमा नयाँ रंगरूप ल्याउने' किटानी अभिव्यक्तिको अन्तरनिहित सार बुझ्न जरुरी छ । नत्र एउटा आलंकारिक राष्ट्रपतिको राष्ट्रपतीय कार्यकाल समाप्त हुने समयतिर भएको भ्रमणको अन्य कुनै उपादेयता हुन सक्छ र ? भारतीय राष्ट्रपति मुखर्जीको भ्रमणको व्यक्तिगत चाख, नेपालका राजनीतिक दलहरूको साख जोगाउने मात्रै होइन, ती दलहरूमार्फत नेपालसँग सिमाना जोडिएका भारतका उत्तर प्रदेश र उत्तराखण्डलगायतका प्रदेशमा आगामी वर्ष हुने विधानसभाको निर्वाचनको परिणाम पनि हो । राष्ट्रपतिमा मुखर्जीको पुनर्नियुक्तिको ग्यारेन्टी उत्तर प्रदेश र उत्तराखण्डमा भारतीय राजनीतिका वर्तमान विपक्षी गठबन्धनले बहुमत नल्याई सम्भवः छैन । भारतको वर्तमान सत्तारुढ पक्षसँग असन्तुष्ट नेपाली पक्षहरू मुखर्जीको राजकीय भ्रमणबाट भारतीय प्रधानमन्त्री नरेन्द्र मोदीको कार्यकालमा बिग्रेको नेपालसँगको कूटनीतिक सम्बन्धमा हुने सुधारले दुई देशबीचको द्विपक्षीय सम्बन्धमा पाराडाइम सिफ्ट' ल्याउने धेरैको अपेक्षा थियो । तर सत्तारुढ भारतीय जनता पार्टीको राष्ट्रिय प्रजातान्त्रिक गठबन्धनको नरेन्द्र मोदीसरकारले सोनिया गान्धीको नेतृत्वमा रहेको भारतीय राष्ट्रिय कांग्रेससम्मिलित तत्कालीन संयुक्त प्रगतिशील गठबन्धन सरकारको नेपालनीति' लाई नै अहिले पनि अनुशरण गरिरहेको छ । के प्रणव हिन्दुत्वको नारा दिएर सत्तारुढ भाजपा र धर्म निरपेक्षतावादी राष्ट्रिय कांग्रेसबीचको नेपाल नीतिको सम्बन्धसेतु' हुन् त् ? मुखर्जीले नेपाली आन्दोलनको पटाक्षेप १९ दिनमा जसरी गराएका थिए, राष्ट्रपतिका रूपमा १९ वर्षपछि उनको बहुचर्चित नेपालभ्रमणको पटाक्षेप कोर्स' परिवर्तनबाट होला त ? सम्भवतः त्यो चाँडै नेपालको राजनीतिमा देखिनेछ । आचार्य कूटनीति र अन्तर्राष्ट्रिय सम्बन्ध विषयका अध्येता हुन् ।"
म्यान सिटीका प्रशिक्षकसँग रिसाए मेसी,"लन्डनः स्पेनिस क्लब बार्सिलोनाका अर्जेन्टिनी स्ट्राइकर लियोनल मेसी प्रायः शान्त रहन्छन् । उनी मैदानभित्र होस या बाहिर विपक्षीसँग झगडा गरेको समाचार प्रायः सुनिएको छैन । मंगलबार युरोपियन च्याम्पियन्स लिगमा इङ्लिस प्रिमियर लिग क्लब म्यानचेस्टर सिटीसँग पराजित भएपछि भने मेसीले आफ्नो फरक रूप देखाएका छन् । बेलायती सञ्चारमाध्यमले जनाएअनुसार मेसी म्यान सिटीका प्रशिक्षकविरुद्ध जाइलागेका थिए । बार्सिलोना म्यान सिटीसँग उसैको मैदानमा ३१ गोलले पराजित भएको थियो । त्यो जित म्यान सिटीले बार्सिलोनाविरुद्ध हात पारेको अहिलेसम्मकै पहिलो जित थियो । त्यसैले बार्सिलोनाकै पूर्वप्रशिक्षक पेप ग्वार्डिओलाको नेतृत्वमा ऐतिहासिक जित हात पारेपछि म्यान सिटीका अर्का प्रशिक्षक मिकेल अर्टेटा निकै खुसी देखिए । मैदानमा आफ्ना खेलाडीसँग खुसी साटासाट गरेपछि अर्टेटा ठूलो स्वरमा आफ्नो टोलीको पक्षमा हुटिङ गर्दै ड्रेसिङ रुम तर्फ लागेका थिए । ड्रेसिङ रुमतर्फ जाने क्रममा मेसी र अर्टेटाको भेट टनेलमै भएको थियो । आफ्नो टोलीको जितमा हर्षित देखिएका अर्टेटालाई देखेपछि मेसी निकै रिसाए । मेसीले अर्टेटालाई बाटोमा नभई ड्रेसिङ रुमभित्र गएर खुसी मनाउन सुझाव दिएका थिए । अर्टेटाले भने मेसीलाई कुनै जवाफ फर्काएनन्, त्यसैले उनीहरूबीच ठूलै विवाद भने भएन । यद्यपि अर्टेटालाई उद्धृत गर्दै बेलायती सञ्चारमाध्यमले जनाएअनुसार मेसी निकै रिसाएका थिए । इङ्लिस क्लब आर्सनल र एभर्टनका पूर्वमिडफिल्डर ३४ वर्षीय अर्टेटाले कुनै समय बार्सिलोनाको सी र बी टोलीबाट पनि खेलेका थिए । यद्यपि मेसी बार्सिलोनाको सिनियर टोलीमा आउनुअघि नै अर्टेटाले क्याम्प नाऊ छाडिसकेका थिए । घटना सार्वजनिक भएपछि म्यान सिटीले आधिकारिक वक्तव्य सार्वजनिक गर्दै मेसीसँगको झगडामा अर्टेटाले कुनै गल्ती नगरेको दाबी गरेको छ । मेसीसँगको झगडामा अर्टेटाको कुनै गल्ती नभएको कुरा क्लब स्पष्ट पार्न चाहन्छ, म्यान सिटीले विज्ञप्तिमार्फत भनेको छ । राष्ट्रिय टोलीमा मेसीका सहकर्मी तथा म्यान सिटीका स्ट्राइकर सर्जियो एगुएरोले समेत घटनाको पुष्टि गरेका छन् । एगुएरोले उक्त विवाद साम्य बनाउन आफू अघि सर्नु परेको बताएका छन् । आफ्नो टोली पराजित भएपछि कुनै पनि खेलाडी खुसी हुँदैनन्, एगुएरोले भनेका छन्, मेसी पनि दुःखी थिए । उनलाई म राम्रोसँग बुझ्छु । त्यसैले मैले उनीसँग कुरा गरें । त्यस्तो नकारात्मक कुरा केही भएको थिएन । एक स्पेनिस रेडियो कोप ले भने घटनामा मेसीकै दोष रहेको दाबी गरेको छ । उक्त रेडियोले मेसी नै म्यान सिटीको ड्रेसिङ रुमसम्म पुगेको जनाएको छ ।"

शीर्षक,विवरण
पर्दापछाडिको अर्को खेल,"निर्वाचन नभए दुर्घटना हुन्छ' भन्ने रटान छोडेका छैनन् नेताहरूले । दुर्घटनाको त्रास देखाएर जायजभन्दा नाजायज, संवैधानिकभन्दा असंवैधानिक र न्यूनतम नैतिकता प्रदर्शन नगरी जनता र लोकतन्त्र' विरोधी निर्णयहरू पटकपटक लिइएका छन् अतीतमा । जनताको राय लिएर मात्र गणतन्त्र, धर्म निरपेक्षता र संघीयताबारे निर्णय लिइनुपर्छ भन्ने न्यूनतम प्रजातान्त्रिक मागलाई एउटा निश्चित प्रयोजनको लागि ब्युँताइएको प्रतिनिधिसभाले अवज्ञा गरेपछि जनताको भूमिकाको अवमूल्यन र सहमति' का नाममा आधा दर्जन नेताहरूले निर्णय लिने अनि त्यसको पक्षमा विदेशी अनुमोदन हासिल गर्नु वैधानिकताको स्रोत मानिन थाल्यो । हरेकपटक त्यस्ता निर्णय लिइँदा अन्यथा माओवादी जंगल पस्छन्' या आन्दोलनको उपलब्धि गुम्छ' या प्रतिगमन फर्किन्छ' भन्ने गरिएको छ । यसपटक पनि २०७४ माघ ७ भित्र संघीय संसद् प्रान्तीय सभा र स्थानीय निकायको निर्वाचन हुन नसके संघीयता, गणतन्त्र र धर्म निरपेक्षता गुम्छन्, हिन्दु अधिराज्य' को मार्गप्रशस्त गर्दै भन्न थालेका छन् नेताहरूले । नेताहरूले राजनीति बुझ्छन् र त्यो राजनीति उनीहरू जनताको भलाइ, विकास र मुलुकको स्वतन्त्रता, राष्ट्रियता तथा सामूहिक हितका पक्षमा सञ्चालन गर्छन् भन्नेबारे जनतामा कत्ति पनि विश्वास छैन । त्यो बुझेरै होला, नेताहरूले विकास, स्थायित्व र राष्ट्रियताको लागि कुनै निर्णय गर्नुपर्यो भन्नुको साटो आन्दोलनको उपलब्धि गुम्ने' या दुर्घटना' हुने भविष्यवाणीबाट आम जनतालाई आतंकित गर्दै आफूखुसी निर्णय लाद्ने गर्दै आएका छन् । संविधानमा जे लेखिए पनि नेताहरूले कानुन र संविधानभन्दा माथिको हैसियत बनाएका छन् । संविधानका केही प्रावधानले उनीहरूको स्वार्थलाई छेक्दैन, न उनीहरू जनताप्रति जवाफदेही हुन बाध्य ठान्छन् । पहिलो संविधानसभाले अन्तरिम संविधानले निर्धारित गरेको दुई वर्षभित्रै संविधान जारी गर्नुको साटो त्यसलाई पटकपटक संशोधन गरी चार वर्षमा त्यसलाई अवशानमा धकेल्नु, त्यो सामूहिक असफलताको जवाफदेही कसैले नलिनु अनि सर्वोच्च न्यायालयसँग राजनीतिक साउतीमार्फत प्रधानन्यायाधीशलाई कार्यकारी नेतृत्वसहित चार दलसँग सहकार्यको जिम्मा दिनु र दोस्रोपटक निर्वाचित संविधानसभाले तयार गरेको अधुरो संविधानलाई नै पूर्ण संविधान मानी त्यसको कार्यान्वयन' मा सहमति जनाउनु संविधानसभा संसद् र सांसद अनि उनीहरूका दलहरूको चरित्र' सँगालेका एउटा डोजियर' हो १० वर्षको । यी सबै निर्णय लिइँदा जनतालाई दुर्घटनाको या प्रतिगमन आगमनको त्रास देखाइयो र सम्भवतः त्यसलाई मौन र असंगठित रूपमा नरुचाए पनि जनताले विरोध गरेनन् । यसैलाई नै आफ्नो विजय मानेर ठूला दलहरू त्यही प्रवृत्ति, शैली र नियतको पुनरावृत्ति गरिरहेका छन् । यसको अर्थ हो संविधान संशोधन र माघभित्र तीन तहको निर्वाचनको पहिलो चरणका रूपमा जेठभित्रै स्थानीय तहको निर्वाचनको रटान' लाई प्रतिगमन पुनरागमनकै त्रासका रूपमा प्रयोग मात्र गर्ने अनि निर्वाचन नगर्ने । अहिले माओवादी र सरकार नेतृत्वको पर्दापछाडिको अभ्यास संविधान संशोधनमार्फत स्थानीय निर्वाचनलाई कमसेकम कात्तिकसम्म सार्नु हुनेछ मुख्य रूपमा । त्यसको लागि केपी ओली सरकार ढाल्दा र चैत मसान्तपछि सरकारको नेतृत्व कांग्रेस सभापति शेरबहादुर देउवालाई हस्तान्तरण गर्न सहमत भएका दाहालको मुख्य चुनौती देउवालाई आश्वस्त गराउनु नै हुनेछ । संविधान संशोधनमार्फत माघ ७ (२०७४) सम्म निर्वाचनबारेको बाध्यात्मक अंशलाई पछाडि धकेल्न र त्यसको लागि देउवालाई मनाउन पक्कै पनि दाहालको लागि सहज छैन । हाल संसद्समक्ष विचाराधीन रहेको संविधान संशोधन तथा पूरक' संशोधनकै भविष्य अनिश्चित रहेको अवस्थामा दाहालले त्योभन्दा जटिल संशोधन कसरी सुनिश्चित गर्लान् त ? पक्कै पनि त्यो दाहालको लागि सहज कदम हुने छैन । त्यस्तो संशोधनमार्फत आफू जति समय प्रधानमन्त्री बन्छन्, कात्तिकमा स्थानीय निकाय निर्वाचनसम्म त्यति नै समयको लागि देउवालाई समर्थन गर्ने आश्वासन दिनेछन् दाहालले । तर राजनीतिक दल र उनीहरूको नेतृत्वको विश्वसनीयता गुम्दै गएको बेला दाहालको उधारो आश्वासनलाई विश्वास गर्लान् र देउवाले ? कांग्रेसभित्रै असहमति र विरोधका स्वरहरू तीव्र हुन थालेका छन् । नयाँ आईजीपी छनोटलाई लिएर देउवा र उनका अनन्य विश्वास पात्रका रूपमा मन्त्रिपरिषद्मा कांग्रेसलाई नेतृत्व गर्न पुगेका विमलेन्द्र निधिबीचको कटुताले सार्वजनिक आकार त लिएकै छ, त्यससँगै पार्टीभित्र पनि यो विषयले एक किसिमको विभाजन रेखा कोरेको छ । पूर्वपश्चिम र उत्तरदक्षिण सबैतिरका प्रतिनिधि र सांसदहरूले अत्यधिक बहुमतमार्फत देउवालाई पार्टी सभापति र संसदीय दलका नेता चुनेपछि नियमित प्रशासनिक विषयमा भएको कुनै निर्णयले उनलाई क्षेत्रवाद गरेको आरोप लाग्यो या अवधारणा बन्यो भने त्यसले उनको राजनीतिक भविष्यलाई ठूलो क्षति पुर्याउनेछ । चतुर पुष्पकमल दाहालले आईजीपी छनोटमा नेपाली कांग्रेसभित्रको घम्साघम्सीलाई नियालिरहेका छन् र प्रहरीको उच्च पदमा जो पुगे पनि कमजोर भएको नेतृत्वसँग वार्ता' गर्न र केही फाइदा' लिन बढी सहज हुनेछ । नेपालमा कहिल्यै नखोसिने प्रजातन्त्र ल्याउने नाराका साथ २०६३ यता सहमति' को राजनीति गर्नेहरू अहिले कहिल्यै स्थापित नहुने प्रजातन्त्रका योद्धा' बनेका छन् । त्यसैले उनीहरूले निर्वाचनको रट लगाउनु र नलगाउनु अर्थहीन बन्न पुगेको छ । अर्को, दाहालसँगको मित्रता' भन्दा निधिसँगको दुस्मनी' देउवाको लागि बढी हानिकारक हुनेछ । संविधान संशोधनमार्फत निर्वाचन मिति सार्ने प्रपन्च हुँदै गर्दा कांग्रेस उच्चस्तरमा देखा परेको यो मतभेद अझ अनुकूल हुनेछ, प्रचण्ड प्रयासको लागि । संविधान संशोधन नेपालमा अक्सर गणितीय विषय बनेको छ । दलका नेताहरूको सत्ता र स्वार्थसिद्धिबाट प्रेरित हुने गर्छन्, यस्ता संशोधन र संविधान निर्माणसमेत । तर संघीयता, धर्म निरपेक्षता र गणतन्त्र लेखनका शैली र बाह्य अनुमोदनपछि नेपालको राजनीतिमा केही मौलिक परिवर्तन भएका छन् । पहिलो बाह्रबुँदेको हस्ताक्षरकर्ता ८ दलहरूमध्ये अधिकांश विखण्डित भएका छन् र उनीहरू एकअर्काको विरोधीसमेत बन्न पुगेका छन् । दोस्रो बाह्रबुँदेको मध्यस्थकर्ता भारतको मात्र एकल प्रभाव छैन अब नेपालको राजनीतिक मुद्दाबारे निर्णय गर्ने प्रक्रियामा । त्यति मात्र हैन, भारत अत्यधिक रूपमा अलोकप्रिय र अस्वीकार्य बनेको छ आमजनताका नजरमा, यद्यपि दलीय र व्यक्तिगत महत्वाकांक्षा र स्वार्थी नेताहरू (पहाडी तथा मधेसी दुवै) उसको हस्तक्षेपलाई निरन्तरता दिन उद्यत् छन्, आफ्नो लागि । संविधान संशोधनकै क्रममा यो कुरा त्यत्तिकै स्पष्ट देखिएको छ, जति ओलीलाई प्रधानमन्त्री पदबाट हटाउने क्रममा देखिएको थियो । भारतसँगै युरोपेली संघ र संयुक्त राष्ट्रसंघका केही निकायहरू, उनीहरूबाट समर्थित एनजीओहरू प्रत्यक्ष या परोक्ष रूपमा अलोकप्रिय बनेका छन्, नेपाललाई जातीयता र विखण्डनवादी राजनीतिमा धकेलेको आरोपका साथ । चीनले समेत नेपालमा भएका त्यस्ता गतिविधिबाट आफ्नो सुरक्षामा खतरा पुग्ने विश्लेषण गरेर परिआएमा हस्तक्षेप गर्न सक्ने संकेत पनि देखाएको छ । अर्थात् नेपालको राजनीतिलाई बाह्य हस्तक्षेपबाट मुक्त गराउन बाह्रबुँदेको मुख्य शक्तिले सघाएन भने नेपालमा धेरै बाह्य खेलाडीहरू हुनेछन् । उनीहरूबीचको घमासान अर्को चिन्ताजनक पाटो हुनेछ भोलिको । त्यसले नेपालको राजनीतिलाई अस्थिरताको चक्रव्युहबाट बाहिर निस्कन दिँदैन र आन्तरिक राजनीति अस्थिर तथा बाह्य निर्देशित भइरहेमा शान्ति र विकासमा गतिरोध आउँछ, सार्वभौम कमजोर हुन जान्छ । निर्वाचन प्रजातन्त्रको एउटा अत्यन्तै मौलिक पक्ष र प्रक्रिया हो । त्यसैले जतिसुकै एकाधिकार या सर्वसत्तावादको चाहना मनमा रहे पनि निर्वाचन गराएरै छोड्छु' भन्नुपर्ने बाध्यता प्रमुख दलहरूको नेतृत्वको हुन्छ । माओवादी केन्द्र तथा नेपाली कांग्रेसले माघ ७ भित्र चुनाव गराएरै छोड्छौं भन्ने रट लगाउनुको एउटै अर्थ छः जतिसुकै प्रतिकुल परिस्थितिमा पनि हामी प्रजातन्त्रको मौलिक मूल्य अर्थात् निर्वाचनमा संशोधन गर्दैनौं' भन्ने सन्देश दिन चाहन्छन् उनीहरू । त्यससँगै प्रतिपक्षी एमालेले चुनाव गराउन सत्तापक्ष गम्भीर नभएको त्यत्तिकै रणनीतिक दाबी गरेर आफू जनताको अधिकारको सच्चा पहरेदार' अर्थात् बढी प्रजातन्त्रवादी भएको सन्देश दिन चाहन्छ । तर सत्ता र प्रतिपक्षबीचको यो झगडामा उनीहरूलाई तत्कालीन मुद्दामा फरक ढंगले हेरे पनि प्रजातन्त्रको अर्को मौलिक खम्बालाई धराशयी बनाउन उनीहरू समानरूपले लागेका हुन् । खिलराज रेग्मीलाई प्रधानन्यायाधीशकै पदमा रहेर कार्यकारी प्रमुख बनाउनमा र न्यायपालिकालाई राजनीतिक भर्ती केन्द्र बनाएर उसको निष्पक्षता तथा स्वतन्त्रता हरण हुने वातावरण बनाउनमा कांग्रेस, एमाले, माओवादी र मधेसकेन्द्रित दलमा एक किसिमको प्रतिस्पर्धा नै रह्यो, समान खालको । यसअघि राजनीतिमा बाह्य हस्तक्षेप निम्त्याउने बाह्रबुँदेमा पनि यी दलहरूले सहकार्य गरेर सार्वभौम सत्तालाई कमजोर बनाएका हुन् । उनीहरूले त्यसको समीक्षा गरेका छैनन् अहिलेसम्म । कुनै दल या नेतृत्व राष्ट्रिय स्वाभिमान तथा स्वतन्त्रता अनि जनताको सार्वभौमसत्ताको पक्षधर नहुने ती प्रजातन्त्र पक्षीय हुने भन्ने कुरा परस्पर विरोधी हुन् । त्यस्तै दलहरू र राजनीतिक नेतृत्व स्वतन्त्र न्यायपालिकाविरुद्ध उभिने र प्रजातन्त्रवादी भनिन चाहनु पनि परस्पर विरोधी आचरण हुन् । त्यस्तो अवस्थामा निर्वाचनले मात्र संविधान र प्रजातन्त्रलाई सुदृढ बनाउँदैन । तर निर्वाचनको रट लगाएर प्रजातन्त्रपक्षीय देखिने प्रयास खासगरी ती नेताहरूले गर्नुपर्छ, जसको प्रजातन्त्रप्रतिको समर्पण या प्रतिबद्धता शंकास्पद छ । किनकि हरेक तहको निर्वाचन आवधिक हुन्छ । अहिले त संविधानमै त्यसको लागि मिति तोकिएको छ । नेपालमा कहिल्यै नखोसिने प्रजातन्त्र ल्याउने नाराका साथ २०६३ यता सहमति' को राजनीति गर्नेहरू अहिले कहिल्यै स्थापित नहुने प्रजातन्त्रका योद्धा' बनेका छन् । त्यसैले उनीहरूले निर्वाचनको रट लगाउनु र नलगाउनु अर्थहीन बन्न पुगेको छ ।"
माअाेवादी गाेलचक्कर,"माओवादी जनयुद्धमा प्रचण्ड, लालध्वजको चर्चा क्रान्तिका नायकका रूपमा लिने गरिन्थ्यो । प्रचण्ड त त्यसका सुप्रिम कमान्डर नै थिए । एक समय माओवादी जनयुद्धका सुप्रिम कमान्डर प्रचण्ड २०६२ को चुनवाङ बैठकपछि क्रमशः प्राविधिक रूपमा त सुप्रिम कमान्डर रहि नै रहेका छन् तर सिद्धान्त, विचार र कार्यदिशाका हिसाबले त्यसको कमान्डर लालध्वज बनेको यथार्थ हो । पार्टीभित्र जसको नीति उसको नेतृत्वको दाबी गरिरहेका लालध्वजले प्रचण्डको अगाडि नेतृत्व पाउन असम्भव देखिएपछि अन्त्यमा आफ्नै नेतृत्वमा नयाँ शक्ति पार्टी गठन गरे र उनले त्यस समयसम्म लिएको राजनीतिक कोर्सदसबर्से जनयुद्धको निरन्तरताको अन्त्य गरेको मात्रै घोषणा गरेनन्, समग्र रूपले माक्र्सवादलेनिनवादमाओवादीलाई समेत परित्याग गरेको घोषणा गरे । प्रचण्डले भने अझै पनि आफूलाई दसबर्से जनयुद्धको निरन्तरता र माक्र्सवादलेनिनवादमाओवादीको आधिकारिक केन्द्र भन्दै माओवादी केन्द्रका एक्लो कमान्डर बनेका छन्, तर उनी सिद्धान्त, विचार र संगठनका हिसाबले त्यसबाट धेरै टाढा पुगिसकेको थाहा नपाए झैं गरिरहेका छन् । वर्तमान सरकारमा प्रधानमन्त्री भएपछि दिल्लीसित लम्पसार परेको आरोप त उनीमाथि लागेकै छ, जुन आरोप उनले एकसमय उनकै सहयोद्धा लालध्वजमाथि लगाउने गर्दथे । प्रचण्ड र लालध्वजको आत्मसमर्पणवादविरुद्ध क्रान्तिको झन्डा उठाउन महत्ववपूर्ण भूमिका खेलेका माओवादी आन्दोलनका अर्का युवा विप्लवले आफूलाई माओवादी जनयुद्धको एउटा जल्दोबल्दो क्रान्तिकारी स्थापित गराउन प्रचण्ड र लालध्वजको एमाओवादीबाट किरणको सहायतामा विद्रोहको झन्डा उठाए र बौद्ध भेलामा उनले आफूलाई बादलभन्दा माथि पार्टी महासचिवको दाबी गरेका थिए । किनभने उनको विचारमा प्रचण्ड र लालध्वजको एमाओवादीबाट विद्रोहको झन्डा उठाएर नेकपामाओवादी पार्टी गठनमा उनको नेतृत्वदायी भूमिका थियो । उनमा रहेको आफ्नो नेतृत्वमा पार्टी गठनको चाहनाले झन्पछि झन् उग्रता लिँदै गयो र अन्त्यमा उनले आफूलाई नेकपामाओवादी पार्टीबाट अलग भएको घोषणा गरे । नयाँ पार्टी नयाँ कार्यदिशाएकीकृत जनक्रान्तिको सिद्धान्तमा गठन गरेको घोषणा गरे । पार्टी घोषणा गर्दा उनले ६ महिनाभित्र नेपालमा फेरि जनयुद्ध सुरु गर्ने भनेका थिए । तर अहिलेसम्म आइपुग्दा विप्लवले पनि प्रचण्ड र लालध्वजले जस्तै आफ्ना दस्ताबेजहरूमा सर्वहारा वर्गको नेतृत्व, सर्वहारा वर्गको अधिनायकत्व र उसको सत्ता प्राप्तिको लागि माक्र्सवादलेनिनवादमाओवादले मानेको बल प्रयोगको सिद्धान्त भन्न छोडेका छन् । यो प्रश्नमा अति नै छिटो ओरालो लाग्नेमा एक्काईसौं शताब्दीको माक्र्सवादको सिर्जनशीलताको नाममा दसबर्से सशस्त्र युद्धका एकजना नायक' लालध्वजले त माक्र्सवाद नै छोडेर नयाँ शक्ति नामको बेग्लै राजनीतिक दल खोलेका छन् । अर्का नायक' प्रचण्डले एक दिनमा तीनपटकसम्म झूट बोलेर र आफूमाथि लम्पसारवादको आरोप लागे पनि माओवादी केन्द्र' नाम दिएर नेपालको संविधान २०७२ ले घोषणा गरेको संसद्को छायाँ संसद्को रूपमा पार्टी निर्माण गर्दैछन् । खासगरी माओवादी केन्द्रको हालैको बैठकमा अब बन्ने केन्द्रीय समिति १९९ जनाको हुने तर त्यो पूर्ण समानुपातिक ढाँचाको हुने भनेर त्यसको संरचना यस्तो हुने भनिएको छ, जसअनुसार आर्य खस ६२ जना, महिला एक सय, दलित २६, मधेसी दलित नौ, खस आर्य दलित १७, मुस्लिम ९, थारूबाहेक आदिवासी जनजाति ६१, थारू १३, मधेसी ३० । यसले के संकेत गर्दछ भने माओवादी केन्द्र अब सर्वहारा वर्गको पार्टी नभई नेपालको संविधान २०७२ ले घोषणा गरेको संसद्को छाया संसद्को रूपमा संगठित र परिचालित हुने निश्चित छ । तैपनि समग्र माओवादी आन्दोलनमा लागेकाहरूलाई लामो समयसम्म दिग्भ्रमित बनाउन माओवाद र माओवादी भन्न छोडेका छैनन् । जसरी एमालेमा माक्र्सवाद र लेनिनवादको कुनै अंश पनि नभइरहँदासमेत एकीकृत माक्र्सवादीलेनिनवादी पार्टी भन्न छोडेको छैन । अर्कोतिर विप्लवले पछिल्लो अवस्थामा आएर नेपाली क्रान्तिको मौलिक नयाँ मोडेल भन्दै एकीकृत जनक्रान्तिको सिद्धान्त' लाई एउटा ठोस आकार दिन यही फागुन १ गतेदेखि आठौं महाधिवेशनको तयारी गर्दै छन् । महाधिवेशनका तयारीको दौरान उनले अभिव्यक्त गरेका भनाइहरूमा उनी प्रचण्डप्रति ज्यादै आक्रामक र नकारात्मक रूपले प्रस्तुत देखिएका छन् भने बाबुरामप्रति खासै नकारात्मक देखिँदैन । उनको दाबी के छ भने उनले अगाडि सारेको एकीकृत जनक्रान्तिको सिद्धान्त' ले नेपाली क्रान्तिका विशेषताहरूको सही पहिचान गरेको छ, जसलाई उनी यही आउँदो महाधिवेशनबाट एउटा वैज्ञानिक विचार, नीति र कार्यक्रम निर्माण गर्न सफल हुनेछन् । यसले महाधिवेशनले नीति, नेतृत्व र योजना निर्माणमा महत्ववपूर्ण भूमिका खेल्ने दाबीसमेत गरेका छन् । उनले उक्त दस्ताबेजमा सर्वहारा वर्ग नभनी आधारभूत वर्गको जगमा मध्यमवर्गलाई साथमा लिएर एक्काईसौं शताब्दीको वैज्ञानिक समाजवाद स्थापना गर्ने भनेका छन् । उनको दस्ताबेजमा कहींकतै पनि माओवादको मूल कार्यदिशा नयाँ जनवादी क्रान्तिको सन्दर्भ राख्न उचित ठानेका छैनन् । साथै उनले माक्र्स, लेनिन र माओको उद्धरणभन्दा वर्तमानका एउटा प्रसिद्ध वैज्ञानिक स्टेफन हकिङका उद्धरणलाई अगाडि सार्न रुचाएको देखिन्छ । उनले दस्ताबेजमा आधारभूत वर्ग र मध्यम वर्गसहितको आम सहभागितामा क्रान्ति भनेका छन् । यसरी उनले आफूलाई क्रान्तिकारी भन्दैछन् तर सर्वहारा वर्गको नेतृत्व, सर्वहारा वर्गको अधिनायकत्व र उसको सत्ता प्राप्तिको लागि माक्र्सवादलेनिनवादमाओवादले मानेको बल प्रयोगको सिद्धान्त भन्न छोडेका छन् । यसरी उनको नेतृत्वमा बन्ने नयाँ पार्टीको नाम नेकपा (माओवादी) नहुने र यसको नाम नयाँ रूपमा अगाडि ल्याइने भनिएको छ । यसरी रूपमा उनी अझै क्रान्तिको कुरा गरेर माओवादी आन्दोलनमा लागेका युवालाई आकर्षित गर्ने कोसिस त गरिरहेका छन्, तर सारमा उनी बाबुरामले जस्तै माओवाद र लेनिनवादलाई एकीकृत जनक्रान्तिको सिद्धान्तमार्फत विस्थापित गर्दैछन् भन्ने सामान्य अनुमान गर्न सकिन्छ । यद्यपि यी सबै ठोस रूपमा उनको आठौं महाधिवेशनपछि नै बाहिर आउनेछन् । उनको क्रान्तिको निशाना वर्तमान राज्यसत्ताका प्रमुख शक्ति नेपाल प्रहरी र नेपाली सेना होइन भनेर बारम्बार वर्तमान सत्तालाई विश्वस्त पार्ने प्रयास गर्दैछन् । उनले भन्ने गरेका छन् मैले अगाडि सारेको एकीकृत जनक्रान्तिको सिद्धान्त नेपालमा अर्को जनयुद्धको तयारी पनि होइन, वर्तमान सत्तासित आफू सत्तामा जानको लागि मोलतोल पनि होइन र पार्टी भूमिगत भएर जंगल जान पनि होइन । उनी भन्छन्, यो राजनीतिक लाइनले नेपालको संसदीय परम्परागत राजनीतिक कोर्सलाई पनि खलबल्याउने अड्कल गरिएको छ ।' यसरी के स्पष्ट देखिएको छ भने लालध्वज माक्र्सवाद नै छोडेर अमेरिकी मोडेलको अर्थतन्त्र र संसदीय लोकतन्त्रको खाँटी अनुशरणकर्ता बने भने प्रचण्डले माओवादको नाममा एमालेको मार्गतर्फ माओवादीहरूलाई नेतृत्व गर्ने कसरतमा लागेका छन् । यसरी दसबर्से सशस्त्र युद्धका दुवै नायक' प्रचण्ड र लालध्वज एउटाले एमालेभन्दा पनि एक कदम पछाडि हटेर माओवादी केन्द्रलाई संसद्को छाया संसद् बनाउँदैछन् भने अर्कोले माक्र्सवादलाई नै पूरै नकार्दै अमेरिकी मोडेलको लोकतन्त्रको वकालत गर्दैछन् । प्रचण्ड, लालध्वज र विप्लवको राजनीतिक कोर्स एउटै त हुने छैन ? त्यो राजनीतिक कोर्स भनेको दसबर्से जनयुद्धको निरन्तरताको अन्त्यको साथै २०६२ को चुनवाङ बैठकले लिएको लालध्वजको अमेरिकी मोडलको लोकतान्त्रिक गणतन्त्रात्मक राज्य व्यवस्थाको स्थापना । माथि उल्लिखित विप्लवको कार्यदिशाबारे उनीबाट अहिलेसम्म बाहिर आएका लेख तथा भनाइ विश्लेषण गर्दा उनको नेतृत्वमा अब बन्ने नयाँ पार्टी जसलाई उनले अहिलेको नेकपा (माओवादी) नभई महाधिवेशनले नयाँ गठित पार्टीको नयाँ नामसहित जनताको बीचमा आउने उद्घोष गरेका छन् । त्यसबाट उनी पनि प्रचण्ड र लालध्वजजस्तै माओवादी आन्दोलनको विरासतलाई लिएर अगाडि बढ्न चाहँदैनन् । पछिल्लो अवस्थामा उनले अनौपचारिक र आन्तरिक रूपले नेपालका जुन परम्परागत शक्ति केन्द्रहरू (सेना, प्रहरी र विगतको दरबारिया शक्तिहरू) सित मित्रताको हात अगाडि बढाएका छन्, त्यसले संसदीय व्यवस्थाको ध्वस्त नभई त्यसको कोर्सलाई मात्रै खल्बल्याउने र त्यसमार्फत सरकारमा जाने नै देखिन्छ । यसरी हेर्दा उनको नेतृत्वको पार्टी कतै भविष्यमा क्रान्तिको नाममा बाबुराम (लालध्वज) को अर्को नयाँ शक्ति त हुन जाने होइन भन्ने प्रश्न उठेको छ । भविष्यमा कतै माओवादी आन्दोलनका तीन हस्तीहरू प्रचण्ड, लालध्वज र विप्लवको राजनीतिक कोर्स एउटै त हुने छैन ? त्यो राजनीतिक कोर्स भनेको दसबर्से जनयुद्धको निरन्तरताको अन्त्यको साथै २०६२ को चुनवाङ बैठकले लिएको लालध्वजको अमेरिकी मोडेलको लोकतान्त्रिक गणतन्त्रात्मक राज्य व्यवस्थाको स्थापना । यसरी घुमाइफिराइ लालध्वजको कार्यदिशाभित्र प्रचण्ड र विप्लवको गोलचक्कर देखिन थालेको छ । एउटाले तत्कालको लागि क्रान्तिको नाममा र अन्यले संसदीय भाषाको अभ्यासमा ।"
बजेट कार्यान्वयनमा समस्या,"समयमै बजेट आएर पनि विकास खर्च बढाउन सरकार असमर्थ भएको छ । विकास खर्च नभएसम्म विकास आयोजनाले पूर्णता नपाउने मात्र होइन, जनताको जनजीविकामा पनि सुधार आउन सक्दैन । नेपालको बजेटरी इतिहासमा दोस्रोपटक आर्थिक वर्ष प्रारम्भ हुनुभन्दा डेढ महिनाअघि यस वर्षको बजेट प्रस्तुत हुनु राम्रो पक्ष भए पनि आर्थिक वर्षको आधा समय व्यतित हुँदा १३ प्रतिशतभन्दा बढी पुँजीगत खर्च नहुनुले सरकारको कमजोरी प्रस्ट हुन्छ । यसअघि आर्थिक वर्ष ०५७५८ को बजेट जेठ १७ गते प्रतिनिधिसभामा प्रस्तुत गरी असार मसान्तमा सभाले पारित गरेको थियो । आर्थिक वर्ष प्रारम्भ हुनुअघि नै बजेट पारित भएकाले यस आर्थिक वर्षमा बजेट कार्यान्वयन निकै राम्रो हुने अपेक्षा गरिएको थियो । संविधान कार्यान्वयन नै धरापमा संविधानले राजनीतिक उपलब्धिलाई व्यवहारमा उतार्दै आर्थिकसामाजिक रूपान्तरणको लागि स्पष्ट दिशानिर्देश गरेको छ र त्यसैलाई आत्मसात गर्दै ल्याइएको यस वर्षको बजेटको कार्यान्वयन सन्तोषजनक ढंगबाट हुन नसक्दा संविधान कार्यान्वयन प्रक्रिया नै धरापमा पर्न जाने खतरा बढेको छ । बजेटले राज्यको संरचना र राज्य शक्तिको प्रयोग संघ, प्रदेश र स्थानीय तहबाट हुने भएकाले तुलनात्मक लाभका क्षेत्रहरू पहिचान गरी क्षेत्रीय सन्तुलनसहितको समावेशी आर्थिक विकासको लागि नयाँ द्वार खुलेको छ ।मन्त्रालय र विभागले अपनत्व नलिँदा तथा बजेट कार्यान्वयनमा सरकारबाटै उदासीनता हुँदा ६ महिनामा ५० प्रतिशत पुँजीगत खर्च हुनुपर्नेमा न्यून खर्च भएकाले समृद्धिको सपना पूरा हुन कठिनाइ महसुस गरिएको छ । नेपालको संविधान २०७२ को कार्यान्वयन गर्ने, भूकम्प र आपूर्ति प्रणालीको अवरोधबाट प्रभावित अर्थतन्त्रको पुनस्र्थापना गर्ने, उत्पादकत्व र उत्पादन वृद्धि गरी उच्च आर्थिक वृद्धि हासिल गर्ने, आन्तरिक र बाह्य लगानी प्रवद्र्धन गर्ने, आर्थिक क्रियाकलापको विस्तार गर्ने, आय र रोजगार वृद्धि गर्ने, बेरोजगार युवालाई स्वदेशमै आकर्षित गर्ने र गरिबी घटाउने, क्षमता अभिवृद्धि गर्ने र सामाजिक संरक्षण गर्ने र सबै नेपालीलाई गुणस्तरीय स्वास्थ्य, शिक्षालगायत सामाजिक सेवा उपलब्ध गराउने उद्देश्य राखेर ल्याइएको यस बजेटको कार्यान्वयन सही ढंगबाट हुन नसक्दा मुलुकको समग्र विकास प्रक्रिया अवरुद्ध बनेको मात्र होइन, निराशा छाएको छ । आकारको हिसाबले अहिलेसम्मकै ठूलो १० खर्ब ४८ अर्ब ९२ करोड १३ लाख ५४ हजारको बजेटले नीति तथा कार्यक्रमलाई कार्यान्वयन गराउनतर्फ सरकार गम्भीर देखिँदैन । कुल विनियोजनमध्ये चालूतर्फ ६ खर्ब १७ अर्ब १६ करोड ४१ लाख २९ हजार अर्थात् ५८९ प्रतिशत र पुँजीगततर्फ तीन खर्ब ११ अर्ब ९४ करोड ६३ लाख २५ हजार अर्थात् २९७ प्रतिशत विनियोजन भएको छ । नेकपा एमालेका अध्यक्ष केपी ओली नेतृत्वको सरकारले ल्याएको बजेटको कार्यान्वयन सुरु हुन नपाउँदै सरकार फेरबदलले गर्दा अनेक अन्यौल ल्याएको छ । माओवादी नेतृत्वको सरकार गठनसँगै पूरक बजेट ल्याउने चर्चा हुनु, सरकारप्रतिको स्थायित्वको हल्लाले कर्मचारी संयन्त्र आश्वस्त नहुनुले पनि बजेट कार्यान्वयनमा समस्या आएको हो । बजेट राष्ट्रको विकासको रेखांकन गर्ने राष्ट्रिय स्रोत भएकाले कुन सरकारले ल्यायो र कसले कार्यान्वयन गर्दछ भन्नुभन्दा पनि त्यसको कार्यान्वयन कसरी गर्ने भन्ने महत्ववपूर्ण हुनुपर्नेमा त्यस किसिमको राजनीतिक सदासयताको अभावले बजेट सफल कार्यान्वयन प्रभावित बन्न पुगेको छ । संसारका विभिन्न मुलुकमा बजेट निर्माणका आआफ्नै सिद्धान्त छन् । प्रायः बजेट निर्माणको आधार मुलुकको राजनीतिक सिद्धान्तमा आधारित हुन्छ । नेपाल अहिले संघीय लोकतान्त्रिक गणतन्त्र नेपालको संविधान जारी भएको अवस्थामा रहेकोले संविधानले गरेका व्यवस्था अनुकुल हुने गरी आएको यस वर्षको बजेटको कार्यान्वयन हुनु संविधान कार्यानवयनको थालनी हो भनी बुझ्न र बुझाउन सकिएको छैन । यस वर्षको बजेटले संघीय संरचनाहरूको कार्यान्वयन, राष्ट्रिय अर्थतन्त्रका विशेषताहरूमा आएको परिवर्तनलाई दिशानिर्देश गर्ने, नागरिकलाई सामाजिक सुरक्षाको अनुभूति गराउने तथा केन्द्रीकृत शासन व्यवस्थाका अवयवहरूलाई विभिदीकरण गरिएको छ । सातवटा प्रदेशमा रहेको मौलिकताका आधारमा विकास निर्माणका कार्यको लागि बजेट विनियोजन गरिएको छ । प्रदेशका राजधानीलाई व्यवस्थित गर्ने, प्रदेशहरूलाई आर्थिक दृष्टिकोणले आत्मनिर्भर बनाउन जलविद्युत्, कृषि, पर्यटन, उद्योग व्यवसाय आदि क्षेत्रहरूको सम्भाव्यता अध्ययन गर्दै नीतिहरू बनाउने कार्यमा बजेटले ध्यान दिएको भए पनि त्यसले मूर्तरूप लिन नसक्दा समस्या ज्यूँका त्यूँ बनेका छन् । मुलुक एक प्रकारको आर्थिक मन्दीमा रुमल्लिरहेका बेला भौतिक पूर्वाधारहरूको जग बसाल्ने गरी ल्याइएको बजेटले केही महत्ववाकांक्षी तर गर्न सकिने परियोजनाहरू अध्ययन, अनुसन्धान र कार्यान्वयन अगाडि सारेको थियो । एक दसकयता चलेको राजनीतिक अस्थिरता र संक्रमणकालका कारण उल्लेख्य मात्रामा ठूला र मेगा परियोजनाहरूको, अध्ययन सोच नभएको, मेलम्ची निर्माण सम्पन्न लक्ष्य हासिल हुन नसकेको वा थालनी गरिएका परियोजनाहरूसमेत समयमै सम्पन्न हुन नसकेको अवस्थामा बजेटले भौतिक पूर्वाधारको विकासमा जोड दिएको थियो । निजगढ, पोखरा र गौतमबुद्ध विमानस्थल भैरहवा, मध्यपहाडी पुष्पलाल लोकमार्ग, हुलाकी राजमार्ग, मधेस सदरमुकाम विशेष कार्यक्रम, माथिल्लो तामाकोसी, सिक्टा सिँचाइलगायतका परियोजनामध्ये धेरैको प्रगति हाल पनि अपेक्षित गतिमा अघि बढिरहेको छैन । नेपाल र भारतको संयुक्त लगानीमा बनाउने भनिएको हुलाकी राजमार्ग निर्माण कार्य वर्षौंदेखि पूरा हुन सकेको छैन । बहुचर्चित तराईलाई काठमाडौंसँग जोड्ने फास्टट्र्याक निर्माण कार्यको थालनी आफ्नै लगानीमा गर्ने सरकारको निर्णयलाई बजेटले उच्च प्राथमिकता दिएको भए पनि कसको लगानीमा गर्ने भनेर सरकार अलमलमा रह्यो र अझसम्म यसमा ठोस कार्यान्वयन अघि बढेको देखिँदैन । नेपाल कृषिप्रधान मुलुक भएकाले यसलाई आधुनिकीकरण, व्यवसायीकरण र अन्य उद्योगसरह मान्यता दिने गरी बजेटमा कार्यक्रम समेटिएका थिए । कृषिले राष्ट्रिय अर्थतन्त्रको वृद्धिदरमा झन्डै ६८ प्रतिशत जनसंख्याले जम्मा ३२ प्रतिशत योगदान गरिरहेको र करिब ३२ प्रतिशत जनसंख्याले राष्ट्रिय अर्थतन्त्रमा ७० प्रतिशत योगदान गरिरहेको अवस्था छ । कृषि र अन्य व्यवसायबीच रहेको ठूलो खाडललाई साँघुरो बनाउन किसानलाई पेन्सन दिने, ठूला सिँचाइका परियोजना सुरु गर्ने, उन्नत बीउविजन, नश्ल, प्रविधि भित्वयाउने, शिक्षित युवालाई कृषितर्फ आकर्षित गर्न अनुदान तथा सहुलियत दिनेजस्ता कार्यक्रम कार्यान्वयनमा आउन सकेका भए आज दिनहुँ युवा शक्ति विदेश पलाउन हुने अवस्थामा कमी आइसकेको हुने थियो । बजेटले समन्यायिक र समावेशी हिसाबले समाजवादउन्मुख आधारशिलालाई खडा गर्न खोजेको छ । सहकारीलाई जोड दिइएको बजेटले समावेशी विकासलाई प्राथमिकता दिँदै मुलुकको समग्र विकासमा नयाँ हलचल ल्याउन सक्थ्यो । यसैगरी, नेपाल, भारत र चीनबीचको त्रिपक्षीय व्यापारलाई आपसमा जोड्न सकिने उत्तरदक्षिण कोरिडोर र हुलाकी राजमार्गले सम्भावना बढाउने लक्ष्य थियो । बजेटका लक्ष्यअनुसार भौतिक पूर्वाधारहरू कार्यान्वयन भएको भए रोजगारका अवसर बढ्न गई राष्ट्रिय आयमा वृद्धि हुने र राष्ट्रिय पुँजीमा भरथेग हुने थियो । विकासलाई राजनीतिक पूर्वाग्रहबाट नहेरी प्रभावकारी र छरितो कार्यकारी निकाय र स्पष्ट आर्थिक कूटनीति अपनाउन सकिएमा बजेटले लिएको लक्ष्य हासिल गर्न कुनै कठिनाइ हुँदैन, तर त्यसको लागि नेतृत्वमा दृढ आत्मविश्वास र एकता तथा कर्मचारीतन्त्रमा आधारभूत सुधार र क्षमता अभिवृद्धि आवश्यक छ । तत्कालीन प्रधानमन्त्री केपी शर्मा ओलीले गर्नुभएको दुई छिमेकी राष्ट्रहरूको भ्रमणमा भएका सम्झौताहरूमा पनि भौतिक संरचनाको विकासमा नयाँ ढोका खोलेको थियो, तर वर्तमान सरकारले उत्तरतर्फको ढोकाको सम्भावना नदेखी मुलुकलाई एउटै देशमा निर्भर गराउने पुरानै काम गरिरहेको छ । यसले भारतसँगको व्यापार घाटा बढाउँदै लगेको छ । विकासका प्रमुख अवरोधहरू योजना जतिसुकै राम्रो र पर्याप्त बजेट हुँदाहुँदै पनि मुलुकको विकासको गति लिन नसक्नुको मुख्य चुनौती भनेको पुँजीगत खर्च दरलाई बढाउन नसक्नु नै हो । नेपालमा दोस्रो जनआन्दोलनपश्चात्का वर्षहरूमा आशा गरेअनुसार आर्थिक वृद्धिदर बढ्न सकेको देखिँदैन । उच्च मुद्रास्फीति, महँगी, बढ्दो व्यापार घाटा, अन्तर्राष्ट्रिय स्तरको व्यापारमा कमजोर प्रतिस्पर्धा र कमजोर लगानी क्षमता, कमजोर कार्यान्वयन क्षमताले आर्थिक वृद्धि हुन सकेको छैन । विश्वबैंकले सन् २०१४ मा गरेका सर्भेअनुसार नेपाल व्यवसाय गर्ने सूचकांकको १०५ औं स्थानमा छ । जुन अघिल्लो वर्ष १०३ औं स्थानमा थियो । खासमा मुलुकले व्यवसायको लागि आवश्यक पर्ने सूचकांकहरूलाई कार्यान्वनमा ल्याउन सकेको छैन । नेपालले विभिन्न द्विपक्षीय सम्बन्ध विस्तार थालेको आज एक शताब्दीभन्दा बढी समय बितिसके पनि मुलुकको आर्थिक विकास र समृद्धिलाई केन्द्रमा राखेर कूटनीतिको जग बसाल्न सकेन । विशेषगरी वैदेशिक लगानी भित्वयाउन र विकासका साझेदार निकायहरूबाट आउने सहयोग वा अनुदानको समुचित सदुपयोग गर्न आर्थिक कूटनीतितर्फ स्पष्ट नीति बनाउन सकिएको छैन । ठूला आयोजनाहरूको सञ्चालन कसरी गर्ने भन्नेबारेमा सरकार अझै स्पष्ट हुन सकेको छैन । सरकारको बुट परियोजनाको लागि परियोजना बजारीकरणको अभावले अन्तर्राष्ट्रिय लगानी आउन सकेको पनि देखिँदैन । नेपालीको आर्थिक निर्भरतालाई परम्परागत र निर्वाहमुखी कृषि प्रणालीबाट माथि उठाउन जरुरी छ । सन् २०१४ को आँकडाअनुसार उत्पादन क्षेत्रको योगदान ६६ प्रतिशतमा झरेको छ, जुन सन् २००० मा १० प्रतिशत थियो । झन्डै ३० प्रतिशत कुल गार्हस्थ्य उत्पादनमा भूमिका खेलेको विप्रषणबाट एक दसकदेखि सामाजिक सुधार तथा गरिबी निवारणमा प्राथमिक रूपमा भूमिका खेलेको छ । यसलाई उपभोग्य वस्तुमा प्रयोग भई पुँजी निर्माणमा जुटाउन सकिएको छैन । विप्रेषणलाई पूर्वाधार क्षेत्रमा लगानी गर्न सकिएमा आर्थिक निर्भरता बढाउन सकिने मात्र होइन, स्वदेशमै नयाँ रोजगारका अवसर सिर्जना गरी मुलुकलाई समृद्धितर्फ लैजान सकिन्छ । मुद्राको मूल्यस्तर घट्नु, पूर्वाधार स्रोतहरू कमजोर हुनु, बनेका नीतिनियमको पनि लागू नहुनु नै उत्पादन क्षेत्रका ह्रासका कारण हुन् । यस वर्षको बजेटले यी चुनौतीलाई धेरै हदसम्म समाधान खोजेको थियो तर राजनीतिक अस्थिरता र संकीर्णताले बजेट कार्यान्वयन पूर्णरूपमा हुन सकिरहेको छैन । लामो समयसम्म स्थानीय निकाय राजनीतिक नेतृत्वविहीन हुँदा त्यसको असर प्रत्यक्षरूपमा स्थानीय र क्षेत्रीय स्तरको विकासमा परेको छ । विकासका यी अवरोधहरूको समाधान खोज्ने गरी आएको बजेटको कार्यान्वयनतर्फ सरकार गम्भीर नभएबाट मुलुकको विकास प्रक्रिया पछाडि धकेलिँदै गएको छ । जनताका आवश्यकता परिपूर्ति गर्न बजेट संसद्ले पास गरिसकेको छ । कार्यान्वयनलाई प्रभावकारी बनाउनु सरकारको दायित्वभित्र पर्छ । विकासलाई राजनीतिक पूर्वाग्रहबाट नहेरी प्रभावकारी र छरितो कार्यकारी निकाय र स्पष्ट आर्थिक कूटनीति अपनाउन सकिएमा बजेटले लिएको लक्ष्य हासिल गर्न कुनै कठिनाइ हुँदैन, तर त्यसको लागि नेतृत्वमा दृढ आत्मविश्वास र एकता तथा कर्मचारीतन्त्रमा आधारभूत सुधार र क्षमता अभिवृद्धि आवश्यक देखिन्छ । राष्ट्रिय योजना आयोगका पूर्वउपाध्यक्ष डा देवकोटा नेपाल बुद्धिजीवी परिषद्का अध्यक्ष हुन् ।"
श्रीस्वस्थानी भ्रम र यथार्थ,"श्रीस्वस्थानी व्रतकथा हिन्दुहरूको एक प्रसिद्ध धार्मिक ग्रन्थका रूपमा स्थापित छ । सुख, शान्ति र ऐश्वर्य बढाउने भएकाले स्वस्थानीलाई श्रीस्वस्थानी पनि भनिएको हो । देवी भनेकी शक्ति पनि हुन् । बिनाशक्ति शिवको अर्थ रहँदैन । देवीको आराधना भनेको शक्तिको खोजी पनि हो । जीवनमा आइपरेका हरेक समस्या समाधानको लागि देवीको उपासना गर्नुपर्छ । श्रीस्वस्थानीमा देवीको उपासना गर्नु र देवीको प्रसादबाट असम्भव काम पनि साध्य भएका छन् भन्ने देखाइएको छ । तीर्थ गर्न टाढा नगई स्वस्थानकै सम्मान गर्नुपर्छ । स्वस्थानीमा भएका देवदेवीको उपासनाले नै मनोकामना पूरा हुन्छ । स्वस्थानीको अर्को महत्व सतीदेवीको अंग पतन भएका विभिन्न ठाउँमा अनेकथरी ईश्वरीको उत्पत्तिको कुराबाट पुष्टि हुन्छ । आफ्नै देशमा रहेका विभिन्न शक्तिपीठको संरक्षण गर्न सक्यो भने देशमा धार्मिक पर्यटनको विकास हुन सक्ने कुरा निर्विवाद छ । समस्यालाई समाधान गर्न मातृशक्ति नै प्रभावकारी हुन्छ भन्ने देखाउन पार्वती, गोमा आदिले गरेको व्रत नै बलियो प्रमाण हो । स्वर्ग मत्र्य पाताल सबैतिर स्वस्थानी देवीको महिमा फैलाउनुपर्छ भन्ने पार्वतीको कथनले आफ्नै स्थानलाई माया गर्नुपर्छ भन्ने राष्ट्रवादी धारणाको विकास गराएको प्रस्ट देखिन्छ । सृष्टि वर्णनका क्रममा पृथ्वीको उत्पत्ति, ग्रहहरूको चक्र, पृथ्वीको आयु, व्यास, सूर्यचन्द्रको उत्पत्ति, आयु र महत्वव आदिको पुष्टि आधिकारिक ढंगले गरिएको छ । यहाँ प्रयोग भएका विभिन्न विमान र त्यसमा सवार भएर गरिएको यात्राले आजका हवाईजहाज तथा रकेट निर्माणको आधारभूमि तयार गरेको हो भन्न सकिन्छ । विभिन्न ठाउँमा जानको लागि तयार गरिएका रथ आजका सडक यातायातका साधन निर्माणका आधारस्तम्भ हुन् । आजका विश्व ध्वस्त गर्न सक्ने गोलाबारुद आदिको निर्माण गर्ने आधारभूमि त्यतिबेलाका विभिन्न हातहतियार नै हुन् । मानिसको मस्तिष्कमा सबैभन्दा पहिले धारणाको विकास हुनुपर्दछ र धारणाको विकास गराउने काम धार्मिक पुस्तकहरूले गरेका छन्, त्यसको दरिलो उदाहरण श्रीस्वस्थानी व्रतकथा हो । प्रकृतिका विभिन्न वस्तुको प्रयोगकला, रसायन विज्ञान, अर्थशास्त्र, भूगोल, युद्धकला, कृषिविज्ञान आदिको ज्ञान स्वस्थानीमा प्रस्तुत गरिएको छ । लामो समय तपस्या गरेपछि फल प्राप्त भएको देखाइएबाट जस्तोसुकै कठिन काम पनि निरन्तर गर्दा त्यसमा सफलता प्राप्त हुन्छ भन्ने बुझाउनु हो । यसले मानिसलाई कर्तव्यनिष्ठ र श्रमप्रति बफादार बनाउँछ । सात द्वीप, सात समुद्र आदिको चर्चा त्यतिबेलादेखि नै भएको देखिन्छ । गणेशको शिर छेदन गरी हात्तीको शिर ल्याएर जोडेको प्रसंग आएपछि हामी हात्तीको टाउको मानिसको घाँटीमा जोड्न कहीं मिल्छ भन्दै तर्क मात्र गरिरहेका हुन्छौं । आजका मानिसमा अंग प्रत्यारोपण गर्न सकिन्छ भन्ने धारणाको विकास यस्तै विवरणबाट थाहा हुन आउँछ । यसको अर्को उदाहरण दक्ष प्रजापतिको घाँटीमा बोकाको टाउको जोडेको प्रसंग पनि हो । पछिल्लो चरणमा मानिसहरूले सबैभन्दा बढी बहस गरेको विषय भनेको स्वस्थानी व्रतकथा पुरुषवादी भयो अथवा महिलाविरोधी भयो भन्ने नै हो । यस्तो अभिव्यक्ति अलिबढी भावावेगमा आएको जस्तो लाग्छ । त्यतिबेलाको समाजभन्दा आजको समाज अझ बढी महिलाविरोधी देखिएको छ । स्वस्थानी कथामा शिवले तीनवटा बिहे गर्दा पनि दाइजो लिएको वा दाइजोको कारण पत्नीलाई हिंसा गरिएको देखिँदैन, बरु आजको समाज यसबाट अछुतो छैन । शिव र पार्वतीको माया आजका मानिसको लागि अनुकरणीय सावित भएको छ । त्यस बेला पनि पत्नीलाई अंकमाल गर्ने र काखमा राख्ने गरेको कुराको चर्चाले आजका गृहस्थीलाई पतिपत्नीको सम्बन्ध कस्तो हुनुपर्छ भन्ने ज्ञान दिएको छ । पत्नीबिनाको घरगृहस्थी सहज रूपमा चल्न सक्दैन । घर गृहस्थीमा पतिपत्नीको सरसल्लाह हुनु जरुरी छ भन्ने प्रशस्त उदाहरण देख्न सकिन्छ । शिव र सतीदेवीको पासा खेलाइ, दक्ष प्रजापति र विरणीको यज्ञ गर्ने बेलाको सरसल्लाह दुःखी दरिद्रलाई स्वस्थानीको व्रतविधि सिकाउनुपर्छ भनी पार्वतीले शिवसँग गरेको सल्लाह आदि यसका बलिया उदाहरण हुन् । पत्नीको मृत्युको शोकमा मृत शरीरलाई बोकी शरीर गलेर नसक्किएसम्म बोकेर हिँड्ने शिव कदापि महिलाविरोधी हुन सक्दैनन् । पत्नीको मृत्युशोकमा अनेक ठाउँ बेहोसी झैं भौंतारिने शिवको कथा पढेकाले स्वस्थानी महिलाविरोधी छ भनी व्याख्या गर्नु हिन्दु धर्म र संस्कृति नबुझ्नु हो । कृतिमा कति कुरा महिला र पुरुष दुवैलाई सचेत गराउनको लागि प्रस्तुत गरिएको छ, जुन आजको उग्र स्वतन्त्रताभन्दा अलि माथि उठेर नैतिकताको पाठ सिकाउने खालको छ । श्रीस्वस्थानीमा नैतिकता, अनुशासन, जिम्मेवारीको पाठ सिकाइएको छ । सुमेरु पर्वत घुम्न छोडेर आफ्नै मातापिताको परिक्रमा गर्नु गणेशको बाबुआमाप्रतिको श्रद्धाभाव हो । गर्भमै छँदा बेपत्ता भएका आफ्ना पिताको खोजीमा जाने नवराजले पूर्वजप्रतिको कर्तव्य पूरा गरेका छन् । बाबुआमाको सम्मानभन्दा ठूलो धर्म संसारमा अरू कुनै छैन भन्ने नैतिक आदर्श यस कृतिले दिएको छ । पतिपत्नी एकअर्कामा समर्पित हुनुपर्छ भन्ने कुरा कथामा विभिन्न ठाउँमा आएको छ । किरातीको रूप लिएर शिवले पत्नी मप्रति कति समर्पित छिन् भन्ने परीक्षा लिएका छन् भने पार्वतीले पनि किरातिनी भएर त्यही काम गरेकी छिन् । छोरो राजा र बुहारी रानी भएपछि गोमाले राजपाटको सम्पूर्ण जिम्मा बुहारीलाई लगाउँदै ढुकुटीको साँचोसमेत सुम्पेको र आफू अभिभावकको रूपमा रहेको देखाइएबाट स्वस्थानी व्रतकथाले युवा वर्गलाई शक्ति हस्तान्तरण गर्नुपर्ने सन्देश दिएको छ । गल्ती गर्ने पुरुष पनि दण्डित भएका छन् । वृन्दाको पतिव्रता धर्म नष्ट गर्न गएका विष्णु कोठामा थुनिन बाध्य हुनु तथा वृन्दाको श्राप लाग्नु दण्ड हो । पार्वतीलाई छल्न जाँदा जालन्धर मारिनु पनि दण्डै नै हो । विष्णु जस्ता भगवान्ले पनि गल्ती गर्दा दण्डित हुनुपरेको कथा यहाँ देखाइएको छ, त्यसैले पनि यो कृति महिलाविरोधी छ भन्न सकिँदैन । सात वर्षकी गोमालाई सत्तरी वर्षको उमेरमा विवाह गर्ने शिवशर्मा परदेशमा मर्न पर्नु पनि एक किसिमको सजाय नै हो । नवराजले गरेको राज्य व्यवस्थाबाट आजका राजनीतिज्ञले राज्यसञ्चालन गर्न सिक्नुपर्ने देखिन्छ । छोरो राजा र बुहारी रानी भएपछि गोमाले राजपाटको सम्पूर्ण जिम्मा बुहारीलाई लगाउँदै ढुकुटीको साँचोसमेत सुम्पेको र आफू अभिभावकको रूपमा रहेको देखाइएबाट स्वस्थानी व्रतकथाले युवा वर्गलाई शक्ति हस्तान्तरण गर्नुपर्ने सन्देश दिएको छ । राज्य सञ्चालक भएपछि उच्च वर्गदेखि निम्न वर्गसम्मका जनतालाई समान किसिमले न्याय दिनुपर्छ भन्ने आजका राजनीतिज्ञले सिक्नुपर्नेछ । आफ्नो स्थानको मर्यादा बिर्सेर घमन्ड गर्दा जोकोहीको पनि नाश हुन्छ भन्ने उदाहरण यस ग्रन्थमा प्रशस्त पाइन्छ । कथाको सुरुआतमै मधु र कैटवको कथाबाट थाहा हुन आउँछ । त्रिपुर दाह पनि यसको उदाहरण हो । घमन्ड र ईष्र्यामा लिप्त भएर अर्काको राज्य हत्याउन खोज्ने तारकासुरको हार र ईश्वरको जित देखाइएबाट सत्यको जित अवश्य हुन्छ भन्ने बोध गरिएको छ । तपस्यामा लीन भएका शिवको छातीमा वाण प्रहार गर्ने कामदेवको अन्त्य भएको देखाइएको छ । श्रीस्वस्थानीमा महिलाले गरेको नराम्रो कामको पनि चर्चा छ । आफ्ना पतिबाट यौनानन्द पूरा नभएपछि भ्रम भएर हिँडेका शिवको पछि लागेको ऋषिपत्नीहरूको चर्चा महिलाविरोधी हो कि अथवा महिलालाई सचेत गराएको हो बुझ्नु जरुरी छ । पुरुषले बहुविवाह गरे भन्दै विरोध गर्नेले आफ्नो पति छँदाछँदै खाइलाग्दो बलशाली पुरुष देख्दा त्यसकै पछि लाग्ने ऋषिपत्नीहरूलाई प्रस्तुत गर्नु, आफ्नै पतिलाई अर्काकी पत्नी मभन्दा पनि राम्री छे भन्दै छल गर्न पठाउने वृन्दालाई देखाउनु, आफ्नो पति हराएका बाबुको खोजीमा जाँदा एक्ली र दुःखी सासूलाई छोडेर माइत गएर सुख काट्ने चन्द्रावती आदिलाई प्रस्तुत गर्नुलाई महिलाविरोधी नभनी आजको समाजका महिलाले त्यस्तो नगरी सुन्दर घर गृहस्थी सञ्चालन गर्नुपर्छ भन्ने देखाउन खोजिएको छ । मानिसलाई शिक्षा दिन सकारात्मक वा नकारात्मक विभिन्न घटनालाई प्रस्तुत गरिएको हुन्छ, त्यो नै साहित्य हो । स्वस्थानी कथालाई अति सामान्य विश्लेषण गरी महिलाविरोधी भन्नुभन्दा गहिरिएर अध्ययन गर्नु बेस हुनेछ ।"
शेर्पालाई पन्छाउँदै आर्मी उपाधि नजिक,"सिमराः हिमालयन शेर्पाविरुद्ध रोमाञ्चक जित हात पार्दै विभागीय टोली त्रिभुवन आर्मी क्लब आठौं सिमरा गोल्डकपको फाइनलमा प्रवेश गरेको छ । सिमरा रंगशालामा बिहीबार भएको खेलमा हिमालयन शेर्पालाई २१ गोल अन्तरले पन्छाउँदै आर्मीले उपाधि भिडन्त सुरक्षित गरेको हो । आर्मीले उपाधिका लागि सीएमजी संकटासँग शनिबार प्रतिस्पर्धा गर्नेछ । साविक विजेता विजय युथ क्लबलाई पराजित गर्दै संकटाले यसअघि नै फाइनल सुरक्षित गरिसकेको छ । आर्मीको जितमा टंक बस्नेतले एक गोल गरे भने एक गोल शेर्पाका खेलाडीले आत्मघाती रूपमा उपहार दिए । हिमालयन शेर्पाका लागि हेमन गुरुङले गोल गरे पनि त्यो पर्याप्त हुन सकेन । निकै तालमेल देखाएको विभागीय टोलीका खेलाडीले शेर्पालाई सुरुआतदेखि नै दबाबमा राखेका थिए । आक्रामक सुरुआत गरेको आर्मीका कप्तान भरत खवासले खेलको सातौं मिनेटमै गोलको राम्रो अवसर पाए पनि त्यसलाई सदुपयोग गर्न सकेनन् । त्यसलगत्तै नवयुग श्रेष्ठले उत्कृष्ट अवसर गुमाए । शेर्पाका गोलरक्षक किशोर गिरी अगाडि बढेको अवस्थामा नवयुगले डिबक्सभित्रबाट प्रहार गरेको बल क्रसबारमाथिबाट बाहिरियो । आर्मीको दबाब लगातार झेलेको शेर्पाले खेलको २३औं मिनेटमा बनाएको अवसर सदुपयोग गर्न सकेन । शेर्पाका विश्वास श्रेष्ठले रिवाउन्ड बलमा फितलो प्रहार गरे । निकै रोमाञ्चक बनेको खेलमा आर्मीका नवयुग श्रेष्ठले खेलको ३३औं मिनेटमा प्रहार गरेको बल शेर्पाका गोलरक्षकले उत्कृष्ट बचाउ गरे । लगत्तै भरत खवासको प्रहारलाई पनि शेर्पाका गोलरक्षकले नियन्त्रणमा लिए । शेर्पाका गोलरक्षक किशोर गिरी झुक्किन पुग्दा आर्मीले ४३औं मिनेटमा अग्रता बनाउन सफल भयो । पहिलो हाफ पूर्ण रूपमा आफ्नो नियन्त्रणमा राखेको आर्मीविरुद्ध शेर्पाले इन्जुरी समयमा बराबरी गोल फर्काउँदै खेललाई थप रोमाञ्चक बनायो । चार मिनेट थपिएको इन्जुरी समय सकिन केही समय बाँकी रहेको अवस्थामा फ्रिकिकमार्फत हेमन गुरुङले गोल गरेका थिए । दोस्रो हाफमा पनि आर्मीले पुरानै लय देखायो । आर्मीले खेलको ५७औं मिनेटमा अग्रता लियो । आर्मीका टंक बस्नेतले उत्कृष्ट गोल गरे । टंकको गोलबाट अग्रता लिएको आर्मीले विपक्षी टिमलाई त्यसपछि कुनै अवसर दिएन र खेल आर्मीले २१ गोल अन्तरले आफ्नो पक्षमा पार्यो । हिमालयन शेर्पाका प्रशिक्षक विकास मानन्धरले टिमको प्रदर्शन निकै कमजोर रहेको बताए । विभागीय टोलीविरुद्ध हाम्रो फिटनेस कमजोर देखियो', मानन्धरले भने, आर्मीले धेरै अवसर गुमाउँदा एक गोलको हार बेहोर्यौं । आर्मीका प्रशिक्षक नवीन न्यौपानेले खेल राम्रो भए पनि भरत र नवयुग नचल्दा संघर्ष गर्नु परेको बताए । खेलमा पाएको अवसर समयमै सदुपयोग गर्न नसक्दा राम्रो खेल खेल्दा पनि अन्तिम मिनेट कुर्नु परेको उनले बताए । खेल पूर्ण रूपमा हाम्रो नियन्त्रणमा थियो तर स्कोर भने हुन सकेन', न्यौपानेले भने, जसले गर्दा सहज जित हात पार्ने खेलमा संघर्ष गर्नु पर्यो ।'"

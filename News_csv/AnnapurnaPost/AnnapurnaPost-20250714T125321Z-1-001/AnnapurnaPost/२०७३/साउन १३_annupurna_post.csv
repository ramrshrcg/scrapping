शीर्षक,विवरण
राजनीतिक मूल्यपतन र नियति,"भूराजनीतिक स्वार्थहरू आधुनिक विश्व राजनीतिमा विस्मयका विषय होइनन् । हरेक मुलुक आफ्नो राष्ट्रिय हितको जगेर्ना र संवद्र्धन गर्न खोज्छन् । यो उपक्रमबीच मुलुकहरूले आपसी सम्बन्धका केही स्तर निर्धारण गरेका हुन्छन् । हितकारी सोचबाट प्रेरित स्तरले मुलुकविशेषको मात्र नभएर क्षेत्रीय विकासमै योगदान पुर्याउँछ । युरो जोनको अवधारणा, अमेरिका र क्यानडाले कायम गरेको सम्बन्ध परम्परा, आसियान क्षेत्रको एकीकृत उदयलगायत केही चोटिला उदाहरण हामी समकालीन दुनियाँमा देख्न सक्छौँ । युगौँदेखि युद्ध, हिंसा, गरिबी र रोगसँग लडिरहेको अफ्रिकासमेत यतिबेला तुलनात्मक रूपमा सम्हालिन थालेको छ । अपार प्राकृतिक स्रोतको स्वार्थसँग जोडिएर भए पनि शक्तिशाली मुलुकहरूबीच त्यहाँ आफ्नो असल छवि निर्माण गर्ने होड चलेको छ । जसको प्रत्यक्ष फाइदा उठाउनुपर्छ भन्ने चेतना अफ्रिकी महादेशमा हुर्किरहेको छ । आजको दिनमा हाम्रा बैठकमा सजाएर राखिने ग्लोब घुमाएर हेर्यौँ भने दक्षिण एसिया र मध्यपूर्व मात्रै अँध्यारा गरा जस्ता लाग्छन्, जहाँ बालीनाली मात्र बिग्रेको छैन, विभिन्न खालका अनेक रंगी प्राणघातक सर्पहरूसमेत सल्बलाइरहेका छन् । मध्यपूर्व यतिखेर मानिसले मानिसलाई मार्ने अचम्मको क्रूरताले गाँजिएको छ भने दक्षिण एसियाचाहिँ सबै चिज भएर पनि अविश्वास, घृणा र वैचनीमा फनफनिरहेको छ । के यो समस्या एक पक्षको मात्र कमजोरीले भएको हो त ? अवश्य होइन । भूगोल, जनसंख्या, उपादकत्व, ओद्यौगिक विकास, राजनीतिक र सामाजिक संस्कृतिका आधारमा मुलुकहरूको विश्व रंगमञ्चमा अवस्थिति, शक्ति अनि प्रभाव मापन हुन्छ । त्यहीअनुसार मुलुक र त्यसका जनताले आफ्नो लागि एउटा चेत विकास गरेका हुन्छन् । गरिब मुलुकले सन्तुलित सोच, पहुँच र नीति बनाउने विषय अलि कठिनै छ किनभने उसले आफ्नो अधिकतर समय र सामथ्र्य न्यूनतम आवश्यकता पूर्ति खातिरै खर्चेको हुन्छ । त्यही भएर अभावमा नैतिकता एकदम ठूलो चुनौती बन्छ । गरिबले गरिबै ताल देखायो, ठीकै छ । तर धनी र सक्षमले राम्रो गरे हुने नि । समस्या त्यहाँनेर तेर्सिन्छ, जब धनीले गरिबलाई झन् गरिब बनाउन चाहन्छ । गरिबलाई दुष्चक्रमै घुमाएर आफ्नो आत्मरति र स्रोत दोहन गर्नु धनीको चेष्टा हुन्छ । यहाँ धनी र गरिबलाई एउटा उदाहरणको रूपमा मात्र लिऊँ । त्यो भौगोलिक र सामरिक रूपमा शक्तिशाली मुलुक एव्म प्राकृतिक अवस्थितिका कारण ठगिएको र इतिहासका कतिपय गल्तीले पिछडिएको मुलुकबीचको विषयसमेत हुन सक्छ । मध्यपूर्वको समस्या अलिक विशेष छ । त्यहाँ अतिवादको विष युगौँदेखि गाडिएको हो । धनी राष्ट्रहरूले स्रोतका लोभले त्यो विषको घडा अनाहकमा हल्लाइदिँदा आज संसारभर जहर फैलिरहेको छ । कहाँ कतिबेला त्यो विष आत्मघाती विस्फोट वा बन्दुकधारीहरूको विनाशकारी लीलाका रूपमा प्रकट हुने हो यकिन गर्न सकिँदैन । दक्षिण एसियाको सन्दर्भमा चाहिँ सक्षम भाले बनेर निम्छरोलाई ठुँगिरहने उही प्राकृतिक दोष प्रस्ट छ । त्यो दोषले कताकता मध्यपूर्वकै अतिवादको बाटो समात्न खोजेको समेत बेलाबेला देखिन्छ । धन्न, यो क्षेत्रमा शदीयौँदेखिको सहिष्णुता, संयम र मानवीयता निहित परम्पराको बल अझै निख्रेको छैन । आज पनि होन्डुरसको कुनै गाउँमा एउटा भारतीयले नेपाली भेट्यो भने आफ्नौ दाजु वा भाइ भेटेबराबर गर्न सक्छ । जनस्तरमा यहाँका जनबीच अझै अपार प्रेम छ । ६ महिनासम्म कुनै जायज कारणले पुष्टि हुन नसक्ने नाकाबन्दी हुँदाहुँदै पनि नेपालीहरूले भारतीयहरूको कुनै अर्थमा कुभलो चिताउने काम गरेनन्, गर्न सक्दैनन् । यो अपार माया र भरोसा कुनै राजनीतिले सिर्जना गरेको मूल्य होइन, नकि नरेन्द्र मोदीले बनाउन खोजेको नयाँ भारतको उद्देश्य । दक्षिण एसियाको समस्या भनेकै निम्नकोटीको राजनीति हो । गरिबी र राष्ट्रियतालाई भोटको लागि भजाउने नकचरो संस्कृति यहाँ सर्वस्वीकार्य सामाजिक नियम बनाउन खोजिएको छ । यहाँ दल चलाउनु, त्यसमा आबद्ध हुनु जनसेवाको विषय होइन । दलहरू तल्लो स्तरसम्म पूर्णकालीन कुण्ठित कार्यकर्ताहरूको झुण्ड विकास गर्नमै केन्द्रित छन्, जसबाट राजनीतिक कार्यकर्ताहरू जनसेवक पात्रहरू नभएर दलीय आबद्धताको शक्तिलाई दलालीको अस्त्र बनाउने असुरहरू जस्ता बन्न पुगेका छन् । यो दोष उच्च स्तरका नेताहरूले आफ्नो निहित स्वार्थको लागि, भोलि मरेर जाँदा दुनियाँले के भन्ला भन्ने हेक्का नराखी मलजल गरेका हुन् । कसले यो दोषलाई व्यवस्थित रूपमा भण्डारण र उपयोग गर्न सक्छ, ऊ नै सफल राजनीतिक प्राणी बन्ने, उसले चुनाव जित्ने, जिताउने क्षमता राख्ने अवस्था छ । समस्या के भने जनस्तरमा समेत यो दोषलाई क्षमताको कडीको रूपमा हेर्न थालिएको छ । हाम्रो समाज यस अर्थमा चरम मूल्य पतन र सामाजिक भष्टाचारको भासमा परेको प्रतीत हुन्छ । नेपाली राजनीतिमा यतिबेला ठ्याक्कै यही डायनामिक' पराकाष्ठामा चलिरहेको छ । नेताहरू कतिसम्म बेहोसीमा छन्, रहेछन् भन्ने पछिल्लो राजनीतिक संकटबाटै प्रस्ट भयो । सरकार समीकरणका सामान्य नियमहरूको अभिलेखन नै जो संविधानमा प्रस्टतः हुन सकेन । भुइँचालोको उथलपुथलबाट संविधान जारी गर्नुपर्छ भन्ने नाटकीय उत्साह आउनु, फेरि त्यही संविधानले मुलुक एउटा विभाजित मनोविज्ञानतर्फ उन्मुख हुनु, गराइनु सबै विस्मयका विषय रहे । फेरि एक वर्ष बित्न नपाउँदै त्यही संविधान एउटा गठबन्धन परिवर्तनको लागिसमेत प्रस्टसिद्ध हुन नसक्नु कसको लागि लाजमर्दो विषय हो त ? अब सोचौँ, के यो संविधान निर्माण दौरान नेपाली नेताहरू विशुद्ध नेपाली जनताको हितमा केन्द्रित रहेर स्वतन्त्र ढंगले काम गरिरहेका थिए ? नेपाली जनताले त आफ्नो मतादेशको बलमा आएको संविधानका कारण ६ महिना भोकभोकै मर्नुपर्ने स्थिति आउँदा पनि सम्झौता गरेनन् । तर यो कुराले न नेपाली नेतालाई चेताएको छ न तिनका कार्यकर्तामा नयाँ सोचको प्रार्दुभाव गरेको छ । बरु नेपालमाथि स्थायी रूपमा अनावश्यक नियन्त्रण राख्न खोज्ने विदेशी तत्त्वहरूले बुझ्न पुगे, नेपालीलाई यसरी गलाउन नसकिने रहेछ भनेर । त्यसैले अब उनीहरूको खेल जनतामाथि नभएर तिनै सजिला र सस्ता नेतामाथि केन्द्रित हुन पुगेको छ । यति धेरै स्रोत छन्, काम गरे अनाज किन्नुपर्दैन, बुद्धि बेचे पानी चलाएर धन कमाइन्छ । समथर फाँटहरूबाट झलमल हिमालको दर्शन गर्न पाइने अपार प्राकृतिक सौन्दर्य छ । तर हामी माल पाएर चाल नपाएको जस्तो स्थितिमा किन छौँ ? नेपालले पछिल्लो वर्ष भोगेको नियतिका आधारमा के भन्न सकिन्छ भने नेपाली दलीय संस्कृतिमा अब कालकुट विष पनि सामान्य हो । यति भोला जनता छन्, जो नेताको अक्षमतालाई पेटमा पटुका बाँधेर सहिदिन्छन्, पटकपटक गल्ती गरेका नेतालाई फेरिफेरि पनि जिताएर सत्तामै पुर्याइरहन्छन् । यति धेरै स्रोत छन्, काम गरे अनाज किन्नुपर्दैन, बुद्धि बेचे पानी चलाएर धन कमाइन्छ । समथर फाँटहरूबाट झलमल हिमालको दर्शन गर्न पाइने अपार प्राकृतिक सौन्दर्य छ । बाढी आए उकालोतिर जाऊ, पहिरो आए समथर तिर जाऊ । नेपालमाथि नियन्त्रण राख्न खोज्नेहरूको निहित उद्देश्य नै त्यही स्रोत हो भन्ने जानेर पनि हामी माल पाएर चाल नपाएको भन्नेजस्तो स्थितिमा छौँ । एक क्षणको भोकले मानिसलाई अन्नको महत्त्व सिकाउँछ । तिर्खाले आकुलव्याकुल हुँदाको बखत को चाहिँ खोलानालामा गएर सौच गर्ला ? मानवीय विवेक पद्धतिको सबैभन्दा आधारभूत नियम नै आवश्यकता हो । हामीकहाँ त एक क्षण, एक घन्टाको कुरै रहेन, महिनौँ गयो । अस्पतालमा औषधि र अक्सिजन थिएन । के यतिबेलै सोचिनुपर्ने होइन, अब सम्बन्ध पुराना दोषहरूबाट निर्देशित हुनु हुँदैन भनेर ? के भारतसँगका सम्बन्धका सकरात्मक पहलुहरू पहिचान गर्ने र सन्तुलनमा आधारित व्यवहार विकास गर्ने विषयको लागि पछिल्लो वर्ष करिबकरिब न्युट्रलाइजेसन' को अवस्था आइसकेको थियो । त्यसको लागि भारतसँगको विशेष सम्बन्धबाट चिनिएका नेताहरूले के पहल गरे त ? आज के गर्दैछन् त ? भारतसँगको हाम्रा कतिपय बेमेल भारतभित्रैका तत्त्वहरूका कारण भयो होला, तर हाम्रा तत्त्वहरू पनि तिनीहरूजस्तै हुनु जरुरी थियो र ? हामीकहाँ भारत र अन्य छिमेकीसँग सुदृढ र समदूरीय सम्बन्ध विकासको लागि उपयुक्त भूमिका निर्वाह गर्नसक्ने योग्य मानिसहरू पनि छन् नि । भारतको भूराजनीतिक स्वार्थ खासगरी सुरक्षा र स्रोतहरूसँगै जोडिने हो, हामीले पनि हामीसँग भएको चिजको यथोचित मूल्य कायम गरी व्यवहार गर्न सक्छौँ । विश्वमा कैयन् त्यस्ता साना र कमजोर मुलुक छन्, तर ठूला तर अनुदार मुलुकसँग मिल्दो व्यवहार गरिरहेका छन् । तर इतिहास र समकालीन प्रमाणहरूले भन्छन्, भारतको लागि नेपाल मात्रै त्यस्तो मुलुक हो, जसले छिमेकी हित भनेर आत्मोत्सर्गमा पनि कुनै कन्जुस्याइँ गरेको छैन । आफ्ना जनता अझै सैनिक भर्तीमा पठाइरहेको छ । प्राकृतिक रूपमा एउटा बफर जोनको काम गरेको छ । अनि प्राकृतिक स्रोतका विषयमा भारतलाई नै पहिलो हकदार बनाइरहेको छ । यति हुँदा पनि बितेको वर्ष जनताले दिएको सन्देश अझै नेताहरूले नबुझेजस्तो गर्नु, सत्ताको दर्खास्त दिनमात्र जानु दुःखलाग्दो मात्रै हो ।"
शिष्टका अशिष्ट व्यवहार,"प्रधानमन्त्री केपी ओलीले संसदमा हंगामा मच्चाएर मात्र अविश्वासको प्रस्तावबाट बाहिरिन्छन् भन्ने हामीले सोचे भन्दा विपरित आइतवार संसदको वैठकमा आफू विरुद्धको अविश्वासको प्रस्तावमा लगाइएको आरोपहरु बारे आकर्षक जवाफ दिँदै आफ्नो प्रतिपक्षी प्रति तिखो ब्यंग्य कसेर राजीनामा पेश गरेको जानकारी दिए । यति दरिलो र आकर्षक शैलीमा यस्तो भाषण विरलै सुन्न पाइन्छ । २ घण्टा वितेको पत्तै भएन । उनको २ घण्टा लामो जवाफ रुपी भाषण आकर्षक, अत्यन्त सुन्दर र उनको स्वभाव अनुसार उखान टुक्का र तिखो बाणले भरिएको थियो । संसदमा अहिले रहेका नेताहरुको भन्दा वेग्लै शैलीको यो भाषण सुन्ने कसैले पनि ओलीको प्रशंसै गरेका छन् । थोरै बसे पनि आलीले एउटा प्रभाव छाडेर गए । उनकै प्रतिपक्षी प्रचण्डकै शव्दमा उनी साँच्ची कै का राजनेता हुन् । उनको ९ महिनामा नै भएको बहिर्गमनले नेपालमा प्रधानमन्त्रीको प्रत्यक्ष चुनाव गर्नु पर्छ भन्ने तर्कलाई ठूलो बल प्रदान गरेको छ । काम गर्नै नदिने अनि विभिन्न बहाना लगाएर लखेट्ने यो परिपाटीले नेपालमा कसैले विकास गर्न सक्दैन । भनिन्छनयाँ सरकार गठन गर्न १५ दिन जति पर्खनु पर्छ । संविधान लेख्ने विद्वानहरुले नयाँ सरकार गठनको महल स्पष्टसँग लेखेका छैनन् । कसैले संसदकै सभाध्यक्षले सरकार बनाउन आह्वान गर्न सक्छन् भन्छन् भने कसैले राष्ट्रपति मार्फत यो कुरा सर्बोच्चसम्म पुग्न सक्ने तर्क पनि दिन्छन । कसैले संविधान संशोधनको कुरा पनि गर्थे । जेभए पनि अब सम्भवतः अवविश्वास प्रस्ताव प्रस्तोता नेकपा माओवादी केन्द्रका अध्यक्ष पुष्पकमल दाहालको नेतृत्वमा अर्को गठबन्धन सरकार गठन हुन्छ नै । राप्रपा र फोरम लोकतान्त्रिकका सदावहार मन्त्रीहरु अर्को बस चढ्न हतारिएर दाहालको पक्षमा जसरी लागे । र अहिले स्थानीय पत्रपत्रिकामा छापिएका दूतावासमा मन्त्री बनाइ माग्न लागेको भीडको कुरा सुन्दा दाहाललाई मन्त्रीमण्डल बनाउने कुरा निकै सकस हुने अनुमान गर्न सकिन्छ । मुख्य कुरो हाम्रो संसार कै गरीव देशका मन्त्री सत्तामा पुगेपछि जनता र देशलाई चटक्के विर्सेर आफ्नो विकासमा लाग्ने जुन चलन अहिलेसम्म देखियो, त्यसलाई परिवर्तन गरेर देश र जनताको हितमा कति लाग्न सक्छन् त्यसैमा निर्भर हुने कुरो हो । ओली गएर भोली कुनै नेता प्रधानमन्त्रीको कुर्सीमा बस्न सक्छ । तर उसको गति पनि यस्तै हुने हो । हाम्रो संस्कार नै त्यस्तै छ । प्रधानमन्त्री कार्यालयको भित्तामा एउटा अर्को तस्वीर झुण्ड्याउने बाहेक कसैले केहीगर्न सक्दैनन् भन्ने कुरा अब घाम जत्तिकै टड्कारो भएको छ । अब भद्र सहमति र बुँदे सहमति नाङ्गिई सकेका छन् । मिलेर जानुको विकल्प छैन । यो कुरालाई बुँदे सहमति र भद्र सहमतिका धुरन्धर प्रयोगकर्ता पुष्पकमल दाहालले पनि स्वीकारी सकेका छन् । शुक्रवार र शनिवार नेपालीहरुले टेलिभिजनको प्रत्यक्ष प्रसारणमा संसदको कारवाही र नेताहरुको बोली हेरे र सुने । एक त यति ठूलो राष्ट्रिय महत्वको सरकारै फेर्ने विषयमा छलफल हुँदा पनि संसदमा सांसदहरुको पातलो उपस्थितीले दर्शकहरु निराश थिए । र यसबाट उनीहरु आफ्नो कर्तव्य र जिम्मेवारी प्रति कति सचेत छन् भन्ने कुरा देखाउँथ्यो । अर्को कुरा यति ठूलो राष्ट्रिय महत्वको विषयमा देशका नेताहरु कति गम्भिर थिए भन्ने कुरा उनीहरुले छलफल समय भरी नै मोबाइल' मा ध्यान दिएको कुराले देखिन्थ्यो । वक्तालाई धेरैले सुन्दै सुनेनन् । सबै आआफ्नै धुनमा थिए । भत्ता पचाउन मात्रै उनीहरु त्यहाँ आएका हुन् जस्तो लाग्थ्यो । सञ्चार प्रविधिमा आएको विकासले अब ठूलावडाले बोल्दा के बोल्नु पर्छ, कुन ढंगले बोल्नु पर्छ र शिष्टता र सभ्यताको कसरी पालना गर्नु पर्छ भन्ने कुरामा हेक्का राख्नु पर्छ भन्ने स्पष्टै छ । टेलिभिजनका क्यामराले केही नलुकाई जस्ताको तस्तै देखाई दिन्छन् । यिनले केही लुकाउँदैनन् । यिनको विशेषता यही हो । यस तथ्य प्रति हाम्रा सांसदहरु अनभिज्ञ देखिए कोही अल्छी मानेर रातभर नसुति आएको जस्ता हाई काट्दै गरेका देखिन्थे भने कोही नजिकैको अर्को माननीयसँग कुम जोडेर कुरा मात्र गरी रहेका थिए । पोडियममा उभिएर बोल्नेका कुरा तिर कसैको ध्यान गएको देखिएन । यस्तो लाग्थ्यो सबै सांसद आफ्नो पार्टीको ह्वीप भएकाले त्यहाँ भोट हाल्न मात्रै आएका हुन् । तिनलाई केही मतलबै छैन । वास्तवमा मोबाइल आजको सञ्चार प्रविधिको एउटा अनुपम उपहार हो मानव जातिका लागि । तपाईको हत्केला मै सम्पूर्ण संसार छ । तर यसको उपयोग ठीक ठाउँमा हुन सकेन भने यसको उपादेयताको महत्व हुँदैन । यसले कसैको व्यक्तित्व पनि बढाउँदैन, बरु घटाउँछ ! ओली सरकारविरुद्व अविश्वास प्रस्ताव ल्याउँदा मन्त्री पदमा ठसमस बसेका राप्रपा र फोरम लोकतान्त्रिक संसदमा छलफल हुन लागेपछि प्रस्तावको पक्षमा उपियाँ उफ्रेर गएजस्तो गर्नु के प्रजातान्त्रिक आर्द हो ? संसारका अरु देशका संसद तिर हाम्रो संसदको जस्तो दृश्य देखिँदैन । एक त संसदको वैठकमा मोवाइल या त लान पाइँदैन, या त स्वीच अफ' गर्नु पर्ने अनुशासन हुन्छ । तर नेपालमा अनुशासनमा बस्यो भने सानो मान्छे होइन्छ भन्ने बलियो मानसिकताले काम गरेको हुन्छ । मोबाइलमा फोन गरेर वा एस एम एस गरेर अथवा फेसबुक चलाएर बस्ने गर्दा ठूलो मान्छे होइन्छ भन्ने मानसिकताले पनि काम गरेको हुन्छ । शायद हाम्रा सांसदहरुको पनि यही विचार छ भन्ने कुरा छलफलका क्रममा दर्शकले देखे । अर्को सदनमा खड्केको कुरा संसदमा दलहरुको संरचना र संख्याको हिसावले नै होला, कुन माननीयलाई कति मिनेट बोल्न दिने भन्ने कुरा पहिले नै निर्णय भई सकेको हुन्छ क्यारे । तर वक्ताहरुमा धेरैजसोले यो अनुशासन पनि पालना गरेको देखिएन । आफ्नो समय सकिइ सक्दा पनि उनीहरु अर्थ न वर्थका कुरा लम्ब्याइ रहेका थिए । सभामुखले केही बेर कुरे पछि र बक्ताको धारा प्रवाह नरोकिए पछि सभाध्यक्षले माइक नै अफ गर्ने गरेको पनि देखियो । यो कति हदसम्म अनुशासन भित्र पर्छ भन्ने कुरा बुझ्ने काम सांसदहरुलाई छाडी दिऊँ । दुई दिनको सदनको छलफल सुन्दा दर्शकलाई चाहीँ मनोरन्जन मात्र भयो । खासै ठोस कुरा आएनन् । प्रधानमन्त्री ओली विरुद्ध अविश्वसको प्रस्ताव किन ल्याउनु पर्यो भन्ने बारेमा कुनै नेताले चित्त बुझ्दो र ठोस कुरा पेश गरेनन् । अविश्वासको प्रस्ताव किन ल्याउनु हुँदैनथ्यो भन्ने पक्षकाले पनि उहाँको समयमा थुप्रै राम्रा काम भएका छन् ' भन्ने बाहेक त्यसको पुष्टी गर्ने उदाहरण स्पष्ट पेश गर्न सकेनन् । कस्तो विडम्वना भने सरकारकै पार्टीको नेताले पनि आफ्नै दलको गल्ती देखाउने प्रयत्न गरेको पनि देखियो । यो चाहीँ ती बरिष्ठ भनाउँदा नेताहरुको मपाई' बाहेक केही थिएन । मैले यसो गरें, मैले उसो गरें, यो अविश्वासको प्रस्ताव आउनु दुर्भाग्य हो मात्र भने । मैले भनेको नसुनेको हुँदा यो स्थिती आएको हो भन्ने नै तिनको भनाइको तात्पर्य झल्किन्थ्यो । तिनलाई पनि सरकारमा रहँदा नेपाली जनताले भोगेकै हुन् तिनका विलक्षण प्रतिभा पनि शायद देखेकै होलान् । बरु पूर्व संविधानसभाका अध्यक्ष एवम् पूर्व सभामुख सुवास चन्द्र नेम्वाङले भने आफ्नो पार्टीको पक्षमा राम्रो बोले । ओलीले संविधान ल्याउन र त्यसको कार्यान्वयनमा गरेका योगदानको उच्च मूल्यांकन गरे । नेम्वाङ स्वयम् कानुनविद भएकाले र कानुनी मान्छे कुनै मुद्दालाई केलाएर तथा विश्लेषण गरेर मात्र बोल्ने बानी परेका हुनाले उनको तर्कमा दम थियो । प्रस्ताव पक्षमा बोल्नेहरुले त सरकारले भुकम्प पीडितको पुर्नवासमा राम्रो काम गर्न नसकेको, र महँगी रोक्न नसकेका जस्ता सामान्य कुरा मै आफ्नो तर्क प्रस्तुत गरे । कसैले दरिलो राजनीतिक विश्लेषण गरेनन् । हामीले काँग्रेस र माओवादीको सरकारको गती पनि देखेकै हौ । त्यसैले होला तिनका भनाइमा कुनै दम थिएन । कसैले गरेन भन्नु जति सजिलो छ त्यतिनै अप्ठ्यारो के गर्नु पथ्र्यो भन्ने फर्मुला दिनु पनि हुन्छ । त्यो कसैले दिन सकेनन् । अरुलाई दोष दिनु जति सजिलो हुन्छ, आफूलाई पर्दा त्यत्तिकै अप्ठ्यारो हुन्छ । प्रजातन्त्रिक मुलुकमा संसदहरु शिक्षित, सभ्य, सुसंस्कृत र मर्यादित हुन्छन भन्ने एउटा भनाइ छ । हुन त हामीले टेलिभिजनको पर्दामा दक्षिण कोरिया जापान अथवा अन्य मुलुकका संसदमा सदस्यहरु वीच कुटाकुट र जुत्ता हानाहान भएका दुश्य पनि देखेका छौं । नेपालमा पनि संसदमा कुर्सी हानाहान भएका कैयौं घटना नभएका होइनन् तथा सार्वजनिक कार्यक्रममा ठूला नेतालाई झापड पनि हानिएकै हो । यस पटक सदनमा छलफलकै क्रममा प्रधानमन्त्री केपी ओली लाई पागलको संज्ञा समेत दिइएको पाइयो । यो आरोप नेपाली सभ्यता, शैली र संस्कारको विपरित छ र यसले संसदको मर्यादा र गरिमालाई एकतह झारेको अनुभूति भएको छ । संसदमा बोल्ने भाषा कमसेकम मर्यादित हुनु पर्छ । प्रधानमन्त्रीले अविश्वासको प्रस्ताव पारित भएर सरकार छाडनु अघिसम्म उनी देशको प्रधानमन्त्री नै हुन्छन् । मर्यादापूर्वक सम्बोधन गर्न सक्नु संसदीय अनुशासन पनि हो । त्यसैले आवेशमा आएर त्यस्तो अमर्यादितशब्द प्रयोग गर्नु कमसेकम सांसदहरुलाई सुहाउने कुरा होइन ।संसद भनेको बौद्धिक प्रतिवाद गर्ने, शिष्ट र सभ्य भाषा प्रयोग गर्ने र संसदिय आचरण पालना गर्ने थलो हुन्छ । गौतम बुद्धको भनाइ अनुसार जोसँग जे छ, जस्तो व्यहार छ, उसले त्यही देखाउँछ । जसरी एमालेको सरकार ९ महिना सम्म चल्यो त्यसरी नै अब आउने सरकार पनि नौ महिना नटिक्न सक्छ । हाम्रो प्रवृत्ति नै टिकाउ छैन । किनभने स्वार्थ मिसिएको मिसन कहल्यै टिकाउ हुदैन ।नेपालको राजनीतिमा निष्ठाको राजनीति नै छैन । ओली सरकारका विरुद्ध अविश्वासको प्रस्ताव ल्याउँदा मन्त्री पदमा ठसमस्स बसेका राप्रपा र फोरम लोकतान्त्रिक संसदमा छलफल हुन लागे पछि, प्रस्तावको पक्षमा उपियां उफ्रेर गए जस्तो गर्नु के प्रजातान्त्रिक आदर्श हो ? अब केही दिन कुरेको भए, यसै ओली सरकार जाने नै थियो । किन हत्तारिएका ? त्यसको अर्थ सोझो रुपमा भन्ने हो भने अब बन्ने सरकारमा आफ्नो भागको ग्यारेन्टी खोज्ने मात्रै हो । यस्तो अविश्वसनीय राजनीति गर्नेहरुले देशका लागि केही गर्दैनन् । ती त आफ्नै स्वार्थ हेर्न मात्र हुन् । तिनलाई पद र पैसा भए पुग्छ । सदनको छलफल हेर्दा यस्तो लाग्छहाम्रा सांसदहरुमा कुनै अध्ययन छैन, र अनुभव पनि छैन । यिनवाट नेपालीले केही आशा नराखे हुन्छ । अब प्रचण्ड वा शेरबहादुरको सरकार आउला नै । त्यो सरकार पनि उही ड्याङ्गको मुला मात्र हनेछ । कसलाई मन्त्री बनाउन कसलार्य राजदूत बनाउने, कसलाई कुन आयोग, संस्थानमा, उद्योगहरुमा महाप्रबन्धक बनाउने भन्ने छलफल मै वित्छ । अब अहिले सरकारमा या संसदमा नभएका युवकयुवती र पढे लेखेका विद्वानजनले नेतृत्व गर्ने वेला आयो । अघि बढनोस् !! घेरै वर्ष देखि एकलौटी खाइलाइ आएकालाई अब उग्राउन दिनु पर्छ ।"
द्वन्द्व समाधानको अर्को पाटो,"सहमति, असहमति, विरोध, समर्थन, आपत्ति, विमती सबैको कुशल समायोजन र व्यवस्थापनबाटै विकास र समृद्धिको ढोका खोल्न सकिन्छ । कुन ठीक कुन बेठीक र किन ठीक, किन बेठीकको अवस्था द्वन्द्वको अवस्था हो । निष्कर्ष, यकिन र तय गर्न नसकिएको अवस्था नै द्वन्द्वको सक्रिय अवस्था हो । वर्गीय, जातीय, भेगीय, राजनीतिक, सामाजिक, धार्मिक जुनसुकै पक्षसँग पनि द्वन्द्वको चरित्र प्रस्ट रूपमा देख्न सकिन्छ । विभिन्न कालखण्डमा देखा पर्ने यी र यस किसिमका द्वन्द्वको उचित निरोपणबाटै मुलुकले समयोचित गति हासिल गर्दछ । एकमत, अनेक मत र फरक मतको अन्तरसम्बन्धको महत्त्वलाई कुशल नेतृत्वले मात्र तात्विक रूपमा आत्मसात गर्न सक्छ । समयको स्वाभाविक प्रभावका कारण समाज, मुलुक, प्रवृत्त, प्रवृत्ति तथागत रूपमा रहिरहन सक्दैन । द्वन्द्वको सापेक्ष र निरपेक्ष प्रभावका कारण मुलुक, समाज तथागत स्वरूपमा रहँदैन । हामीकहाँ मुलुकको दुरवस्थाका सम्बन्धमा आम टिप्पणी उत्साहप्रद रहेको पाइँदैन । द्वन्द्वको अदृश्य पाटो द्वन्द्वको दृश्य पाटोभन्दा प्रभावकारी हुने गर्दछ । जे स्वतः सतहमा देखिन्छन्, ती त पानीका फोका जस्तै हुन् । आउँछन् र बिलाउँछन् । प्रकृतिको प्राकृतिक शक्ति त अदृश्यतामै छिपेको हुन्छ, जसका विषयमा जति अनुसन्धान गरिए पनि त्यो अनुमानकै विषय मात्र बन्नेछ । हामीले पनि मुलुकभित्रको अदृश्यतामा छिपेको शक्ति र सम्भावनामाथि द्वन्द्वका नियमको सही ढंगले प्रयोग गर्न सक्यौँ भने तथागतमा विश्वास गर्ने संस्कारको सहजै अन्त्य गर्न सक्छौँ । सिद्धिले सिद्ध गर्ने प्रवृत्तिलाई प्रोत्साहित गरौँ सिद्धि र असिद्धिबीचको संघर्षमा असिद्धि पक्ष सबल हुँदै जाने परिस्थितिको निर्माणलाई समाजले सहज रूपमा स्वीकार गरिरहने अवस्थाको अन्त्य नभई सामाजिक द्वन्द्व न्यायमूलक ढंगले अघि बढ्न सक्दैन । असिद्धिको विग्रहलाई पनि राज्यले मान्यता दिने तर सिद्धिको सुधारको आग्रह पनि विग्रहमा परिरहने अवस्थामा मुलुकमा सैतान शैली प्रोत्साहित हुन गई समाजमा समयसमयमा जुर्मुराउन खोज्ने सिद्धि शक्ति पनि निरुत्साहित हुन जान्छ । यस्तो परिस्थितिमा न्याय र पहुँचको माग, याचना पक्ष कमजोर हुने गर्छ र सामाजिक द्वन्द्वले नयाँ मोड लिने गर्दछ । माग र याचनालाई पारस्परिक हकहितमा सदुपयोग गर्नु नै द्वन्द्व समाधानको अन्तिम लक्ष हो । हरेक मुलुकमा समयसमयमा जन्मेका सिद्ध महापुरुषले नै मुलुक, समाजलाई नयाँ दिशाबोध गराएका छन् । उपायको उल्झनमा मात्र फस्ने होइन भूलचुक मिलाउन, सच्याउन हामीले थुप्रै युक्ति, उपायको प्रयोग गरिरहेकै हुन्छौँ, तर सिद्धान्त, दर्शन, नीति, उपायले मात्र द्वन्द्वको समाधान गर्दैन । यसले त पक्ष र विपक्षको स्थितिलाई खण्डित मात्र गर्दछ । समाजवाद, लोकतन्त्र, गणतन्त्र जेजस्ता राजनीतिक दर्शन, उपायको अवलम्बन गरे पनि मुलुक तथागत अवस्थामै रहिरहनुको कारण के होला भन्ने विषयमा नयाँ ढंगले शोध हुन आवश्यक छ । उपायको उल्झनमा फसिरहनुभन्दा सुल्झनको रोडम्याप कसरी बनाउने भन्नेतर्फ ध्यान दिनु आवश्यक छ । अनेक मत, फरक मत, एकमतको बटमलाइन के हुन सक्छ , सहअस्तित्वको भावनालाई राष्ट्रको सर्वोपरि हितमा कसरी उपयोग गर्न सकिन्छ ? मुलुकका परम्परागत मान्यतालाई केकसरी आधुनिक सामथ्र्यमा परिणत गर्न सकिन्छ ? सक्षम र अक्षमबीचको दूरीलाई कम गराउन तत्काल चाल्नुपर्ने सुल्झनका उपाय के हुन् ? हामीले परिकल्पना गरेका सामथ्र्य र पहिचानका आधार के हुन् ? कुनै राष्ट्रविशेषको विरोध वा समर्थन गर्नु नै राष्ट्रवाद हो भन्ने ग्रसित भावनाबाट माथि उठी छिमेकीसँगको सम्बन्धलाई पारस्परिक हितमा उपयोग गर्न सन्तुलित र राष्ट्रिय हित कूटनीतिको नीति अवलम्बन गर्न आवश्यक छ । ती आधारमा परस्परको हितको मिलन बिन्दु कसरी कायम गर्ने ? देशभित्रको प्रदेश र प्रदेशभित्रको देशका उपाय के हुन् ? भिन्नतामा अभिन्नता र राष्ट्रिय अक्षुण्णता कायम गर्ने दलीय कार्यतालिका कस्तो छ भन्ने मुद्दाले मात्र द्वन्द्वको समाधान गर्न सक्छ । आफ्नै प्राप्तिको लागि मरिहत्ते गर्ने र विपक्षलाई निमिट्यान्न गर्ने रणनीति र उपायले राजनीतिक प्रतिस्पर्धा र दलीय अभ्यासलाई त प्रोत्साहित गर्ला, तर सामाजिक सहिष्णुता भने जरैदेखि खल्बलिनेछ । हामी यो अभ्यासलाई कहीँकतै जानअनजानमा गरिरहेका त छैनौँ ? तर्कातीत विश्लेषणको अन्त्य गरौँ तर्कले मात्र केही समयको लागि सत्य स्थापित गर्न खोजिए पनि दीर्घकालमा उक्त तर्कातित सत्य झनै विस्फोटक ढंगले प्रकट हुन गई द्वन्द्वले थप विभाजनको स्थिति निर्माण गर्दछ । तर्क त एक प्रकारको कुशल सीप मात्र हो, जसका माध्यमबाट सत्यतथ्य स्थापित त हुन सक्दैन, बरु भ्रमको माध्यमबाट ठूलो हिस्सालाई दिग्भ्रमित गराउन सकिन्छ । तर्क, कुतर्क र वितर्कको भुमरी र जालोले द्वन्द्वलाई थाँती राख्ने काम मात्र गर्छ । यो सिद्ध र हल गर्ने माध्यम बन्न सक्दैन । सत्य सिद्ध गरिरहनु पर्दैन । यो त कुनै न कुनै रूपमा प्रकट भइहाल्छ, ढिलो वा चाँडो मात्रको कुरा हो । विरोध र अवरोधको मनोदशामा तर्कको सहारा लिने गरिन्छ । यो असिद्धि र मूर्खहरूको भरपर्दो हतियार हो, मूर्खसँग शब्द मात्र हुन्छ भने विद्वान्ले शब्द होइन, अर्थको प्रयोजनमा मात्र ध्यान दिने गर्दछ । कतिपय विद्वान् वकिल जो तर्क प्रस्तुत गर्न निकै सिपालु हुन्छन् र तर्कका माध्यमबाट अदालतमा सत्यलाई असत्य र असत्यलाई सत्य स्थापित गरी आफ्नो पक्षमा मुद्दा जिताउँछन् । तर्कले मुद्दा जित्न सकिन्छ, तर न्याय पर्दैन । तसर्थ हामीले द्वन्द्वलाई वैमनस्यतामा परिणत हुन नदिन, तर्क गर्नेसँग सतर्क रहने सामाजिक मान्यता र संस्कारको विकास गर्न आवश्यक छ । अब जे हुन्छ, ठीक हुन्छ भन्ने विश्वास गरौँ विगत कोट्याउने होइन, छोट्याउनेमा ध्यान दिऊँ, कोट्याउँदा विस्मरणमा रहेका सन्दर्भ सक्रिय हुन्छन् । निर्माण, समृद्धि भविष्यकेन्द्रित हुने गर्दछ । त्यसैले अब जे हुन्छ ठीक हुन्छ भन्ने सकारात्मक सोच र ऊर्जा प्रयोगमा ध्यान दिऊँ । विगतमा हासिल गर्न नसकिएका विषय अनुभवबाहेक अरू केही हुन सक्दैन । भविष्यमुखी सोचले मात्र द्वन्द्वलाई रूपान्तरण गर्न सक्छ । विगतकै सोचलाई सञ्चय गरिरहने हाम्रो प्रवृत्तिका कारण हामीले आधुनिकता र समृद्धिको विषयलाई हलुका र ठट्टा, मस्करीको रूपमा लिने गरेक छौँ । अवरोध र विरोध द्वन्द्वका प्रमुख तत्त्व हुन् । यी शैलीमा पनि समयसापेक्ष ढंगले परिमार्जन गर्दै आधुनिक र राष्ट्रिय हितको शैली अवलम्बन गर्न आवश्यक छ । कुनै राष्ट्रविशेषको विरोध वा समर्थन गर्नु नै राष्ट्रवाद हो भन्ने ग्रसित भावनाबाट माथि उठी छिमेकीसँगको सम्बन्धलाई पारस्परिक हितमा उपयोग गर्न सन्तुलित र राष्ट्रिय हित कूटनीतिको नीति अवलम्बन गर्न आवश्यक छ । विवशता र लाचारीमा आधारित सम्बन्ध र विरोध अवरोधको कूटनीति दुवै द्वन्द्व समाधानको लागि अहितकारी हुने गर्छन् । हामीले द्वन्द्व समाधानसँग जोडिएको यो पाटो पनि हल नगरी आन्तरिक द्वन्द्वको पाटोमा देखिएका सापेक्ष विभाजनलाई सूत्रबद्ध ढंगले अनेक मतलाई एकमतमा एकाकार गर्न सक्दैनौँ । द्वन्द्वलाई व्यवस्थापन मात्र होइन, रूपान्तरण गर्न सकेमा हामीले समृद्धि हासिल गर्न केही समय धैर्य गर्नुपरे पनि मुलुकमै गरिखाने वातावरण भने तत्कालै बनाउन सक्छौँ ।"
"नेपालीले हारेका छैनन्, भारतप्रति नै घृणा जागेको छ","नेपालको राजनीतिक वृत्तमा भर्खरै एउटा भद्दा नाटकको रिहर्सल भएको छ । पर्दा आधा मात्रै खुलेको छ । जेजति खुलेको छ, त्यसले एउटा गजबको परिदृश्य हाम्रोसामु उपस्थित गराएको छ । यो सानो मुलुक, नेपालको माटोलाई असाध्यै माया गर्ने यहाँका जनताविरुद्ध, आफूलाई विश्वको उदाउँदो शक्ति राष्ट्र भन्न मन गर्ने भारत कस्ताकस्ता जालझेल, प्रपञ्च र षड्यन्त्र गर्न पछि पर्दो रहेनछ भन्ने सबैसामु खुलस्त भएको छ । यो कलाहीन नाटकको सूत्राधार बनेर सबैसामु अभिनय गर्ने पात्रका रूपमा एक कालखण्डमा जनयुद्धका नायक, जनताका नेता भनेर सम्बोधित हुने प्रचण्डपथ' का उन्नायक भनिने पुष्पकमल दाहाल उर्फ प्रचण्ड देखा परेका छन् । २००७ सालदेखि आफ्नो व्यक्तिगत स्वार्थको लागि भारतीय गोटी बन्दै मुलुकको सार्वभौम सत्तासमेत धरौटी राख्न पछि नपर्ने भनेर नाम लिइने अमूकअमूकहरूमा अब आएर पुष्पकमल दाहालको नाम सुनौला अक्षरले सबैले देख्ने र बुझ्ने गरी सूचीकृत भएको छ । नौ महिनाको कार्यकालपछि केपी ओली प्रधानमन्त्रीबाट बाहिरिएका छन् । उनले आफूलाई छापामार शैलीमा हटाउन खोजियो' भनेका छन् । म यसलाई कु' को शैलीमा हटाइयो भन्न चाहन्छु । नौ महिनाको लामो अभ्यासपछि भारत नेपालमा एकपल्ट फेरि लेन्डुप प्रवृत्तिको अन्वेषण गर्न सफल भएको छ, त्यो पनि माओवादी वृत्तबाट । ओलीको स्वभाव र सन्कीपन, उनको राजनीतिक विचार आदिप्रति सहमति नभए पनि उनी सम्मान र सहानुभूतिका साथ सरकारबाट बिदा भएर हारे' भनिए पनि जितेका पात्र झैँ उभिए । प्रचण्ड प्रधानमन्त्री होलान्, तर उनी राजदूत रे लगायतका भारतीय कर्मचारीभन्दा बढी हुने छैनन् र माओवाद र माओवादी नामसित थप कलंक र बद्नामी जोडिनेछ' भनेर यसअघि नै मैले यसै पत्रिकामा लेखिसकेको हुँ । अहिले सामाजिक सञ्जालहरू कालो पोतिएको उनको अनुहारले भरिएका छन् । यतिखेर भारतीय पत्रपत्रिका तथा अनलाइनहरू पढ्दा बडो रमाइलो' अनुभूत हुन्छ । नालापानीमा पानीका मुहानसमेतको नाकाबन्दी गरेर हाम्राविरुद्ध लडाइँ लड्ने अंग्रेज साम्राज्यवादविरुद्धको इतिहासजस्तै हामीले पनि नाकाबन्दीसहितका यी नौ महिना लडाइँ नै लड्यौँ । पहिले भूकम्पसित अनि भारतसित । अहिले प्रचण्ड हमारा आद्मी' भनेर जस्न' मनाइरहेका छन्, भारतीयहरू । केही समयअघि ओली सरकारबाट हट्ने हल्लासँगै भारतमा भोजभतेर भयो भनेर सोही पार्टीका नेता अमिक शेरचनको भनाइ सार्वजनिक भएको थियो । ओलीको राजीनामासँगै नेपालका लागि पूर्व राजदूत राकेश सूदले प्रचण्डले गर्नुपर्ने कामको सूची नै अगाडि सारे । प्रचण्ड ल्याउनुको उद्देश्य उनले सार्वजनिक गरे । सूद तिनै पात्र हुन्, जसले कटवाल प्रकरणाताका प्रचण्डलाई बाघबाट बिरालो बनाउँछौँ भनेर घोषणा गरेका थिए । ओली गए प्रचण्ड आए भन्ने कुरा मात्र होइन यो । भारतीय टाउको दुखाइसित चीनसितको बढ्दो सम्बन्ध र समझदारी यातायात र व्यापार र वाणिज्यका सन्दर्भहरू पनि जोडिएका छन् । फास्ट ट्रयाकका सम्बन्धमा अन्तिम समयसम्म विमलेन्द्र निधिमार्फत भारतले प्रयास गरेको हो र कोशी उच्च बाँध र मार्सल प्रकरण उसको हिजोदेखिकै योजना हो । प्रचण्ड आफैँ अघि सरेर अपर कर्णाली भारतलाई सुम्पिए । अहिले अर्को अचम्मको कुरा बाहिर आएको छ । ओलीको राजीनामासँगै भारतले कोसी पुलमा आईएसआईको आक्रमणको मनगढन्ते कथा बुनेर सुरक्षाका नाममा भारतीय सेना नेपालमा तैनाथ गर्ने योजना बुनेको छ । भारत आफैँ नक्कली आईएसआई बनेर कोशी ब्यारेजलाई ध्वस्त नपार्ला भन्न सकिन्न । प्रचण्ड प्रधानमन्त्री भएकै बेला बाबुराममार्फत एयरपोर्टहरूमा भारतीय मार्सल राख्ने अन्तिम तयारी भएकै हो र अब फेरि एकएक बहाना गरेर यो काम गरिनेछ । एकपटक भारत नेपाल पसेपछि फर्किन र फर्काउन गाह्रो छ भन्ने कुरा प्रचण्ड प्रधानमन्त्री भएका बेला कोशीमा आएको बाढीलाई बहाना बनाएर विराटनगरमा राखिएको जासुसी कार्यालय भारतले अहिलेसम्म हटाएको छैन र हट्ने स्थिति पनि छैन । अब प्रचण्ड कारिन्दा मात्र हुन् । अब उनले मन्त्री पनि छान्न पाउने छैनन् मन्त्री बन्न चाहनेहरूको भारतीय दूतावासमा लर्को लागेको कुरा आइसकेको छ । भारतले हिरो र जिरो' बनाइसकेको छ र माओवादी केन्द्रबाट समेत कोको मन्त्री हुने कुरा भारतले सूची पठाएको चर्चा छ । माओवादको आवरणमा संसदीय राजनीतिमा लागेकाहरू मन्त्री बनाइदेऊ भनेर विदेशी शक्तिकेन्द्रसित सम्बन्ध बनाउनु अचम्मको होइन । तर मोहन वैद्यले क्रान्ति गरेनन् र गर्न सक्तैनन् भनेर क्रान्ति गर्न गएका बादल एन्ड कम्पनी' पनि यतिबेर संसद्वादी घिनलाग्दो खेल र राष्ट्रघातको मतियारमा परिणत भएको छ । न त मन्त्री बन्नसक्ने स्थिति छ न त त्यहाँभित्र विद्रोह गर्ने स्थिति नै छ । उनीहरूसामु प्रचण्डका कुकृत्यको साक्षी बस्नुबाहेक अरू उपाय छैन । कथित एकता सिंगो माओवादी आन्दोलनलाई संसद्वादी आहालमा डुबाएर सिध्याउने परिपञ्च हो' भनेर नेकपा (क्रान्तिकारी माओवादी) ले गरेको ठहर सही साबित भएको छ । बादल एन्ड कम्पनीको व्यवहार माओवादी आन्दोलनलाई राष्ट्रिय आत्मसमर्पणवादको स्थितिमा पुर्याउने भारतीय योजनाबद्धताकै उपज रहेछ । कथित मधेसवादी नेताहरूलाई अगाडि सारेर भारतले दीर्घकालीन रूपमा नेपालको पानी र चुरेउताको भूगोल हात पार्ने योजना ओली सरकारमा रहुन्जेल सफल हुने स्थिति रहेन । अहिले आएर एकपटक फेरि कथित मधेसवादीहरूको आन्दोलन भारतकै इसारामा नेपालको सार्वभौम सत्ताविरुद्ध मात्र थियो भन्ने प्रस्ट भएको छ । भारतले ओलीविरुद्ध सुशील कोइरालालाई भोट दिन लगायो, उनीहरूले त्यसै गरे । अहिले ओलीविरुद्ध भोट हाल्ने भनियो, त्यसै गरे । कथित मधेसी मोर्चा र उपेन्द्र यादवअशोक राईहरूको आन्दोलन उत्पीडित जनताको हक, हित र पहिचानको लागि होइन भनेर भन्दै आएको सही साबित भएको छ । यिनले फेरि एकपटक राष्ट्रिय स्वाभिमानिता र धोका दिएका छन् । आन्दोलनमा तराईका जनताले बगाएको रगतमा टेकेर यी सत्तासुख भोग्न चाहन्छन् । यही नै यिनीहरूको पहिचान हो । हामी संसदीय व्यवस्था जिन्दावाद ! भन्न सक्तैनौँ, तर राष्ट्रिय स्वाधीनताको प्रश्नमा विस्पृह हुन सक्तैनौँ र हुनु पनि हुँदैन । हामी क्रान्तिकारी हौँ, तर हामी एकान्त टापुका वासिन्दा होइनौँ र हुन पनि सक्तैनौँ । खरबारीमा चारैतिर आगो लागेको बेला म त सुरक्षित छु भनेर विचारलाई सिरान बनाएर मस्त निदाउने स्थिति हुँदैन । आत्मगत स्थितिका नाममा सधैँ पुर्पुरोमा हात राख्ने हो कि तयारीमा जुट्ने हो ? प्रश्न यहाँनेर छ । यसपटकको भद्दा नाटकमा प्रचण्ड र देउवा मात्र परिदृश्यमा देखिएनन्, एमालेभित्रै पनि विभीषण बनेर लंका दाह' गर्न कोको लागेका रहेछन् भन्ने पनि सतहमा आयो । कति गजबको हुने रहेछ, संसदीय फोहरी राजनीति ! हिजोका विषवृक्ष' माधव नेपाल र प्रचण्ड यतिबेर एकअर्काको प्रशंसामा तल्लीन छन् र वामदेवले एकपटक फेरि पिँध नभएको लोटा' का रूपमा आफूलाई साबित गरेका छन् । अविश्वासको प्रस्तावमा मतदान भएको भए तिनले कता भोट हाल्थे भन्न सकिएन, तर एमालेभित्रै भारतले खाँटी विभीषणहरू तयार पारिसकेको रहेछ भन्नेचाहिँ प्रस्ट भएको छ । यसको लागि भारतले राम्रै लगानी गरेको हुनुपर्छ । ओली गए प्रचण्ड आउलान्, अथवा देउवा आउलान्, यो खास कुरा होइन, संसदीय राजनीतिमा यस्तो चलिरहन्छ । एउटै पार्टीमा त हुन्छ भने यो अचम्मको कुरा होइन । परन्तु जसरी र जुन सन्दर्भका साथ ओली गए, त्यो सामान्य छैन । ओलीको बहिर्गमनपछि जेजस्तो भारतीय प्रतिक्रिया आयो, त्यो पनि सामान्य छैन । संसदीय राजनीतिमा यस्तै हुन्छ भनेर चुपचाप बस्ने कुरा पनि होइन यो । अब एकपछि अर्को गरेर राष्ट्रघातका शृंखला चल्नेछन् । अब चाँजोपाँजो र रीतिस्थिति मिलाएर, माग पूरा गर्ने नाममा भारतीयहरूलाई निर्बाध रूपमा नागरिकता दिइनेछ । परिबन्द मिलाएर अब नेपालको नदीनाला सुम्पिने काम हुनेछ । अब मधेसका समस्या समाधानका नाममा मधेस एक प्रदेश' लागू गर्ने प्रयास हुनेछ । सुरक्षाका नाममा मार्सलहरू एयरपोर्टमा तैनाथ हुनेछन् । निजगढ विमानस्थलको के कुरा फास्ट ट्र्याक पनि कहिल्यै बन्ने छैन । संसदीय व्यवस्थाले नेपाली राष्ट्रिय स्वाधीनताको रक्षा र उत्पीडित नेपाली जनताको आवश्यकता पूरा गर्न सक्तैन र नेपाली समाजको अन्तर्विरोध हल गर्न सक्तैन भन्ने प्रस्ट छ । भारतले अहिले जे गर्न खोजेको छ, त्यो केही होइन भन्न मिल्दैन । यस्तो अन्तर्राष्ट्रिय चर्चा र टिप्पणीका विषयमा क्रान्तिकारी भनिएका हामी निस्पृह देखिनु सही र सान्दर्भिक छैन । हामी संसदीय व्यवस्था जिन्दावाद ! भन्न सक्तैनौँ, तर राष्ट्रिय स्वाधीनताको प्रश्नमा विस्पृह हुन सक्तैनौँ र हुनु पनि हुँदैन । हामी क्रान्तिकारी हौँ, तर हामी एकान्त टापुका वासिन्दा होइनौँ र हुन पनि सक्तैनौँ । खरबारीमा चारैतिर आगो लागेको बेला म त सुरक्षित छु भनेर विचारलाई सिरान बनाएर मस्त निदाउने स्थिति हुँदैन । आत्मगत स्थितिका नाममा सधैँ पुर्पुरोमा हात राख्ने हो कि तयारीमा जुट्ने हो ? प्रश्न यहाँनेर छ । विचारको अर्थ व्यवहार पनि हो । भद्दा नाटकको रिहर्सल चलिरहेको छ र यसका पछिका दृश्यहरू अझ रोचक र विस्मयकारी हुनेछन् । एउटा खतरनाक परिस्थिति नेपाल र नेपाली जनताले भोग्नुपर्ने त होइन भन्ने प्रश्नले हाम्रो वरिपरि चक्कर मारिरहेको छ । दिल्लीले जितेको छ, खुसी भएको छ । तर नेपाली जनताले हारेका छैनन् । भारतप्रति नेपाली जनतामा अझ बढी घृणा जागेको छ ।"
मोटा खेलाडीलाई पिजा खान प्रतिबन्ध !,"लन्डन: इङ्लिस प्रिमियर लिग क्लब म्यानचेस्टर सिटीका प्रशिक्षक पेप ग्वार्डिओलाले आफ्ना खेलाडीको शारीरिक तन्दुरुस्तीका लागि कडा नीति अपनाउने संकेत गरेका छन् । म्यान सिटीको जिम्मेवारी सम्हालेको तीन सातापछि नै प्रशिक्षक ग्वार्डिओलाले टोलीमा छुट्टै फ्याट क्याम्प' स्थापना गरेका छन् । उनले टोलीका मोटा खेलाडीलाई फ्याट क्याम्प'मा समावेश गर्ने र उनीहरूलाई पहिलो रोजाइको टोलीसँग नियमित अभ्यास नगराउने घोषिणा गरेका छन् । प्रशिक्षक ग्वार्डिओलाको पछिल्लो घोषणाले युरो कपपछिको छुट्टीमा बसेका खेलाडीलाई मार पर्न सक्नेछ । म्यान सिटी गत सातामात्रै भएको अन्तर्राष्ट्रिय मैत्रीपूर्ण खेलमा जर्मन क्लब बायर्न म्युनिखसँग १० गोलले पराजित भएको थियो । उक्त खेलमा म्यान सिटीका खेलाडी शारीरिक रूपमा बायर्नका खेलाडीभन्दा कमजोर देखिएका थिए । त्यसैले पनि प्रशिक्षक ग्वार्डिओलाले आफ्ना खेलाडीको शारीरिक फिटनेस'मा बढी जोड दिएका हुन् । ग्वार्डिओलाले आफ्नो पछिल्लो निर्णयबारे खेलाडीलाई जानकारी गराइसकेकोसमेत बताएका छन् । कुनै खेलाडीको तौल बढी छ भने त्यो खेलाडीले टोलीसँग अभ्यास गर्नेछैन', ग्वार्डिओले भनेका छन्, टोलीसँग अभ्यास नगर्ने त्यस्ता खेलाडीको पनि हामीले पहिचान गरिसकेका छौं ।' प्रशिक्षक ग्वार्डिओलाले खेलाडीको तौल सन्तुलित राख्न मोटा खेलाडीले पिजा खान नपाउने गरी प्रतिबन्ध लगाइदिएका छन् । खेलाडीको तौल नियन्त्रणमा राख्न निर्धारितभन्दा बढी तौल भएका खेलाडीले पिजा खान नपाउने गरी प्रतिबन्ध लगाइएको छ', उनले भने । ग्वार्डिओलाले कुनै पनि खेलाडीले आफ्नो पछिल्लो नीतिबाट उन्मुक्ति नपाउने पनि बताए । तपाईं क्षमतावान् खेलाडी हुनुहुन्छ तर तौल ६० केजी वा ७० केजी छ भने तपाईंले मैदानमा राम्रो प्रदर्शन दिन सक्नुहुन्न', प्रशिक्षक ग्वार्डिओला भन्छन्, त्यसैले पनि खेलाडीले आफ्नो तौल र फिटनेस कायम राख्न सक्नुपर्छ ।' म्यान सिटीका भरपर्दा खेलाडी गेइल क्लिचीले पनि प्रशिक्षक ग्वार्डिओलाले फिटनेसबारे कडा निर्देशन दिएको स्वीकारेका छन् । प्रशिक्षकले केही जुस र पिजासमेत खान प्रतिबन्ध लगाएका छन् । यसैगरी अनावश्यक खानपिनमा पनि प्रतिबन्ध लगाइएको छ', ३१ वर्षीय डिफेन्डर क्लिचीले भने । म्यान सिटीका खेलाडी अहिले नयाँ सिजनको तयारीका लागि चीनको सेन्जेन सहरमा छन् । प्रशिक्षक ग्वार्डिओलाले खेलाडीलाई गर्मी मौसममा अभ्यास गराउन सेन्जेन पुर्याइएको बताए ।"
नेपाल आज भारतसँग भिड्दै,"काठमाडौं: नेपाली राष्ट्रिय महिला भलिबल टोली र भारतको राष्ट्रिय महिला टोलीबीच बिहिबार र शुक्रबार मैत्रीपूर्ण भलिबल हुने भएको छ । एक महिनादेखि तयारीमा रहेको नेपाली टोलीले यसपटक भारतलाई हराउने दावी गरेको छ । भारतविरुद्ध खेल्नका लागि हामी सबै हिसावले तयारीमा छौं । खेलाडीको प्रदर्शनमा यसपटक निकै सुधार पनि आएको छ । दक्षिण एसियामा भारत राम्रो टोली हो तर, नेपाली खेलाडीको खेल पनि कम छैन', नेपाली टोलीका प्रशिक्षक सुदेशकुमार रिमालले भने । प्रतियोगिताको पूर्वसन्ध्यामा बुधबार आयोजित पत्रकार सम्मेलनमा प्रशिक्षक रिमालले नेपाली महिला खेलाडीको प्रदर्शन १२ औं दक्षिण एसियाली खेलकुद (साग) को तुलनामा धेरै सुधार भएको दावी पनि गरे । सागमा नेपालले कांस्य पदक जितेको थियो । भारतका प्रशिक्षक बैशाली पहादतारीले नेपालसँगको खेल प्रतिस्पर्धात्मक हुने बताइन । घरेलु सर्मथक र कोर्टको साथले हामीलाई दवाव हुन सक्छ तर, भारत दुबै खेलमा सहज जित निकाल्दै घर फर्कन चाहन्छ,' बैशालीले भनिन् । बैशालीले नेपालविरुद्धको मैत्रीपूर्ण खेलले आपसी सम्बन्धलाई सुमधुर बनाउन थप सहयोग पुग्ने पनि बताइन् । खेलमा हार र जित स्वभाविक हो । यो खेलले दुवै टोलीको स्तर उन्नतीमा महत्व राख्नेछ,' उनले भनिन् । राष्ट्रिय खेलकुद परिषद्को कभर्डहलमा हुने मैत्री खेल नयाँ म्याटमा खेलाइने आयोजक नेपाल भलिबल संघले जनाएको छ । मैत्री खेलमा लागि नेपालले १२ सदस्यीय टोलीको घोषणा यसअघि नै गरिसकेको छ । संघले एक महिना अघि १७ खेलाडीलाई बन्द प्रशिक्षणमा बोलाएर अन्तिम टोलीको छनोट गरेको हो । टोलीका अधिकांश खेलाडी १२ औं सागमा सहभागी खेलाडी छन् । विनिता बुढाथोकी कप्तानीमा रहेको नेपाली टोलीको उपकप्तानमा मन्जु गुरुङ छिन् । अन्य खेलाडीमा सरस्वती चौधरी, रेश्मा भण्डारी, नेविका चौधरी, कमला पुन, कोपिला उप्रेती, अरुणा शाही, उषा विष्ट, मनिषा विष्ट, कृपा अधिकारी र प्रतिभा माली रहेका छन् । यसैगरी भारतीय महिला टोलीको कप्तानमा पूर्णिमा एमएस छिन् । टोलीका अन्य खेलाडीमा टेरेन आन्टेनी, जिनी केएस, रेखा एस, निर्मल, श्रुती एम, नर्मदा पी, प्रति सिंह, अस्मिसा केएस, निशा जोसफ, अस्मिनी के र प्रियंका खेड्कर छन् । १४ सदस्यीय भारतीय भलिबल टोली बुधबार विहान नेपाल आएको हो ।"
नेमार भन्छन्ब्यक्तिगत जीवनलाई होइन खेलमा ध्यानदिनुस्,"रियो: ब्राजिलियन सुपरस्टार नेमारलाई उनको क्लब बार्सिलोनाले गत महिना अमेरिकामा सम्पन्न कोपा अमेरिका फुटबल खेल्नबाट प्रतिबन्ध लगाएको थियो । तर उनी आफ्नो टोलीको समर्थन गर्न क्यालिफोर्नीया पुगे । उनको टोली ब्राजिल पेरुसँग पराजित हुँदै प्रतियोगिताबाट बाहिरिँदा उनी आफ्नी नयाँ प्रेमिकासँग प्यारापिटबाट खेल हेरिरहेका थिए । उनले अमेरिका बसाईका क्रममा आफ्ना नजिकका साथीहरु पप स्टार जस्टिन बाइबर, फर्मुला वान ड्राइभर लेविस ह्यामिल्टन र डिजे काल्भिन ह्यारीससँग राति अमेरिकाका बिभिन्न क्लब र बार पनि धाउन भ्याए । उनी अहिले आफ्नै देशमा अर्को साताबाट सुरु हुने ओलम्पिक खेलकुदका लागि तयारीमा जुटेका छन् । राष्ट्रिय टोलीमा नह्ँदा बिभिन्न क्लब र बारमा पार्टी गर्ने तथा नयाँनयाँ महिला साथी बनाउन रुचाउने नेमारले रियो ओलम्पिकका अवसरमा समेत आफ्नो त्यो ब्यवहारमा परिवर्तन नआउने बताएका छन् । उनले त्यसले आफ्नो खेलमा कुनै असर नपार्ने दाबी गरेका छन् । उनले सञ्चार माध्यमलाई मैदान बाहिरभन्दा पनि आफुले मैदानभित्र गरेको गतिविधिमा केन्द्रित हुन अनुरोध गरेका छन् । मैदान बाहिर रहँदा मैले गर्ने सबै क्रियाकलाप मेरा ब्यक्तिगत हुन् । मेरो परिवार छ, साथीभाई छन् । त्यसैले मलाई उनीहरुसँग रमाइलो गर्न मन लाग्छ । उनीहरुसँग क्लब र बार जान पनि मन लाग्छ', नेमारले भनेका छन्, तर म मैदानभित्र आफ्नो जिम्मेवारीप्रति पुर्ण रुपमा सचेत छु । त्यसैले तपाइँहरु (सञ्चारकर्मी) लाई पनि म मेरो ब्यक्तिगत जीवनभन्दा मैले मैदानभित्र गर्ने गतिविधिमा मात्र केन्द्रित हुन आग्रह गर्दछु ।' नेमारले आफ्नो उमेर र हैसियतले पनि क्लब जान प्रेरित गर्ने गरेको बताएका छन् । कल्पना गर्नुहोस, यदी तपाइँहरु मजस्तै २४ बर्षको हुनुहुन्छ र मैले जत्तिकै कमाई गर्नुहुन्छ भने के तपाई मजस्तै क्लब र बार धाउन रुचाउन हुन्न र ? ', नेमार भन्छन् । ओलम्पिक खेलकुदमा यू२३ खेलाडीले प्रतिस्पर्धा गर्ने नियम छ । यद्यपि नेमार कुनै पनि टोलीले २३ बर्षभन्दा बढि उमेरका तीनजना खेलाडीलाई समाबेश गर्न पाउने नियमअनुसार ओलम्पिक टोलीमा समाबेश भएका हुन् । नेमारले बाज्रिलबाट यसअघि सन् २०१२ मा लन्डनमा भएको ओलम्पिकमा समेत प्रतिस्पर्धा गरेका थिए । त्यतिबेला ब्राजिल ओलम्पिक फुटबलको फाइनलमा मेक्सिकोसँग पराजित भएको थियो । आफ्नो नेतृत्वमा ब्राजिललाई अहिलेसम्म उपाधि दिलाउन नसकेका नेमारले यसपटक भने उपाधि दिलाएर छाड्ने दाबीसमेत गरेका छन् । यसपटक उपाधि जित्नेमा म ढुक्क छु । हाम्रो टोली पनि बलियो छ त्यसमाथि हामी घरमै खेल्दै छौं', उनले भनेका छन्, यसपटक फुटबलको स्वर्ण पदक हामी घरमै राख्नेछौं ।'"
आइटीएफ तेक्वान्दो प्रतिस्पर्धाको दोस्रो दिन नेपालाई कांस्य,"लन्डनः बेलायतको ब्राइटनमा जारी १८ औं एडल्ट र सिनियर तथा १३औं जुनियर आइटीएफ विश्व तेक्वान्दो च्याम्पियनसीपमा बिहिबार नेपालका लक्ष्मण बस्नेतले कांस्य पदक जितेका छन् । भेट्रानतर्फ ६४ केजीमुनि तौलसमूहमा प्रतिस्पर्धा गरेका लक्ष्मणले पहिलो खेलमा आएरल्याणका खेलाडीलाई ५२ ले हराएका थिए । सेमिफाइनलमा उनी पोल्याण्डका खेलाडीसँग ४२ ले पराजित भए । च्याम्पियनसिपमा नेपालबाट चार खेलाडीले भाग लिएका छन् ।लक्ष्मण तेक्वान्दो आइटीएफ नेपालका अध्यक्ष एवं अन्तर्रास्ट्रिय प्रशिक्षक तथा रेफ्रीसमेत हुन् । उनले प्रतियोगिताको जुनियर तथा सिनियर प्रतियोगितामा रेफ्री का भूमिका पनि निर्वाह गर्नेछन् । लक्ष्मण आइटीएफ तेक्वान्दोमा नेपाललाई पहिलो पटक अन्तर्रास्ट्रिय पदक भित्र्याउने खेलाडी पनि हुन् । यसअघि उनले सन् २००४ मा मलेशिया ओपनमा कांस्य पदक जितेका थिए । नेपालका अन्य खेलाडी सस्मन बस्नेत, घनश्याम आचार्य खत्री, रघुनाथ बस्नेतको खेल सुक्रबार हुनेछ ।"
विश्व तेक्वान्दोमा नेपालका चार खेलाडी,"लन्डन: बेलायतको ब्रिघट्नमा जारी १८औं सिनियर तथा १३औं जुनियर आईटीएफ विश्व तेक्वान्दो च्याम्पियनसिपमा नेपालका चारजना खेलाडीले प्रतिस्पर्धा गर्ने भएका छन् । नेपालबाट सहभागी खेलाडीमा सस्मन बस्नेत, घनश्याम आचार्य खत्री, रघुनाथ बस्नेत र लक्ष्मण बस्नेत छन् । विद्या विकास बोर्डिङ स्कुल भक्तपुरमा कक्षा १० मा अध्ययनरत सस्मनले नेपालमा भएको दोस्रो सगरमाथा खुला तेक्वान्दो प्रतियोगितामा स्वर्ण पदक जितेका थिए । यसैगरी घनश्यामसँग पनि सन् २०१० मा बेलायतमा भएको तेक्वान्दो विश्व च्याम्पियनसिपमा सहभागिता जनाएको अनुभव छ । उनले ब्रिटिस ओपन च्याम्पियनसिपमा पनि कांस्य पदक हात पारिसकेका छन् । रघुनाथले भने पहिलोपटक विश्वस्तरको प्रतियोगितामा सहभागिता जनाउन लागेका हुन् । यसैगरी लक्ष्मणले पनि नेपाललाई आईटीएफ तेक्वान्दोमा अन्तर्राष्ट्रिय पदक दिलाइसकेका छन् । उनले सन् २००४ मा मलेसियामा आयोजना भएको मलेसिया ओपनमा कांस्य पदक जितेका थिए । च्याम्पियनसिपमा सस्मनले १४ देखि १५ वर्ष उमेर समूहमा ६४ केजी तौलतर्फ प्रतिस्पर्धा गर्नेछन् । कलर बेल्ट प्याट्रनतर्फ प्रतिस्पर्धा गर्न लागेका घनश्यामले सिनियर ५४ केजी तौल समूहमा र रघुनाथले सिनियरतर्फको ७० केजी तौल समूहमा प्रतिस्पर्धा गर्नेछन् । लक्ष्मणले भने भेट्रानतर्फ ६४ केजी तौल समूहमा प्रतिस्पर्धा गर्नेछन् । लक्ष्मणले यो च्याम्पियनसिपमा रेफ्रीको भूमिकासमेत निर्वाह गर्नेछन् । नेपाली खेलाडी अहिले प्रतियोगिताका लागि अन्तिम तयारीमा व्यस्त छन् ।"

शीर्षक,विवरण
राष्ट्रिय पोसाक छोड्दै र चपाउँदै ईश्वरको नाम !,"नेपाली कांग्रेससितको तीनबुँदे सहमतिपछि नै प्रायः निश्चितै थियो माओवादी केन्द्रका अध्यक्ष पुष्पकमल दाहाल उर्फ प्रचण्ड, नेपालमा दोस्रोपटक प्रधानमन्त्री हुँदैछन् । भयो पनि त्यस्तै । नेपालको अस्थिर सरकारको प्रसंग त धेरैपटक उठिसकेको छ, त्यसको चर्चा गर्नुको कुनै अर्थ छैन । अब प्रचण्डको समय पनि नौ महिना मात्रै हो । त्यसपछि सत्ताको बल देउवाको गोडामा पुग्नेछ । नौ महिनामा के नै हुन्छ र ! अवसर त छ, तर चुनौती नौ महिनामा सकिने छैनन् । कमाउने, आफ्ना कार्यकर्तालाई देशको ढिकुटीबाट पैसा बाँड्ने, विभिन्न ठाउँमा राम्रो होइन' आफ्ना मान्छे राख्ने । त्यही हो । नयाँ प्रधानमन्त्रीले बाँड्ने काम सुरु गरिसकेको, सुनिँदै छ । नेपालमा आफ्नै हात, जगन्नाथ' भन्ने त उखानै छ । दुइटा ठूला नेताले नौ महिना तपाईं खानोस्, नौ महिनापछि म खान्छु प्रधानमन्त्री भन्दा हुने संसारमा कतै चलन छैन । हाम्रै संविधानमा पनि यो कुरा कतै उल्लेख छैन । कसरी भयो भनेर प्रश्न कसले उठाउने ? पैसामा साटिसके हाम्रा नेताले हिन्दु धर्मलाई । बरु हाम्रो छिमेकी भारतचाहिँ हिन्दु राष्ट्र बन्ने चाहना प्रकट गर्दैछ र त्यहीअनुकुलको वातावरण सिर्जना गर्दैछ । हामी आफ्नै देशमा थोरै हिन्दु र धेरै क्रिश्चियन अथवा कुनै अर्कै धर्मको अनुशरण गर्नेतिर लागेका छौँ । हामी पैसाको लागि जे पनि गर्न सक्ने जातिमा गणना हुँदै छौँ । अचेल हामी आफ्नो धर्म बिर्सन थालेका छौँ । हामी क्रिसमसमा रमाउँछौँ । हामी दसैँजस्तो नेपालीको पर्वमा पनि विभाजित हुन पुगेका छौँ । कसैले मान्छन्, कसैले मान्दैनन् । हामी भ्यालेन्टाइन डे' मा नाच्छौँ, गाउँछौँ । तीजको हाम्रा नाचगान अब टेलिभिजनका स्टुडियो र पर्दामा सीमित भएको छ । देउसी र भैलो पैसा उठाउनको लागि मात्र खेलिन्छ । पैसा दिनेकहाँ ठूलाठूला समूह बाजागाजा लिएर पुग्छन् । एउटा गरिब नेपालीको घर दसैँतिहारमा पनि अन्धकार र सुनसान नै हुन्छ । हामी परापूर्वकालदेखि विश्वकै एउटै हिन्दु राष्ट्र कहलिँदै आएका नेपालीले संविधानमै धर्म निरपेक्षता लेखिसक्यौँ । हिन्दु राष्ट्र हटाइसक्यौँ । पैसामा साटिसके हाम्रा नेताले हिन्दु धर्मलाई । बरु हाम्रो छिमेकी भारतचाहिँ हिन्दु राष्ट्र बन्ने चाहना प्रकट गर्दैछ र त्यहीअनुकुलको वातावरण सिर्जना गर्दैछ । हामी आफ्नै देशमा थोरै हिन्दु र धेरै क्रिश्चियन अथवा कुनै अर्कै धर्मको अनुशरण गर्नेतिर लागेका छौँ । हामी पैसाको लागि जे पनि गर्न सक्ने जातिमा गणना हुँदै छौँ । हामीलाई केवल पैसा चाहिन्छ । हामी आफ्नो संस्कृति, परम्पराबाट विमुख हुँदै छौँ । हामीलाई आफ्नोभन्दा अरूको संस्कृति मन पर्छ, हामी त्यसैमा रमाउँछौँ । हामी आफ्नो राष्ट्रिय पोसाक दौरासुरुवाल' राजाले लाउने पोसाक भनेर आफू लगाउँदैनौँ । राजाले लगाए भन्दैमा राजाको पोसाक कसरी हुन्छ ? उनी त नैतिकवान् थिएआफ्नो राष्ट्रिय पोसाक जहिले पनि लाउँथे । कति राम्रो सुहाउँथ्यो । विदेशतिर जाँदा एउटा बेग्लै स्वरूप' देखिन्थ्यो । यसबाट व्यक्तित्व पनि बढ्थ्यो । सन् १९८५ मा राजा वीरेन्द्रसँग अस्टेलिया भ्रमणमा जाँदा, क्यानेबरामा दसपन्ध्रजना सबै दौरासुरुवालमा हिँडेको देखेर, चौरतिर खेलिरहेका केटाकेटी लुक एट् दिज फनी गाइज' कहाँबाट यी अनौठा मानिस आए भन्दै हाम्रोछेउमा आएर कसैले कोट पल्टाएर हेर्ने, कसैले दौराको तुना तान्दिने कसैकसैले टोपी झिकेर उल्टाइपल्टाइ गर्थे । हामीले यो हाम्रो राष्ट्रिय पोसाक' हो भन्दा ती केटाकेटी हाम्रो पनि यस्तै सुन्दर पोसाक राष्ट्रिय पोसाक भइदिए कति राम्रो हुन्थ्यो भन्दै हिँडेथे । समारोहमा धेरै सहभागी भएर ग्रुप फोटो' खिच्दा नेपालीलाई परैबाट चिनिने । एउटा नेपालको र नेपालीको गर्वको विषय थियो त्यो । हामीलाई टाइ र सुट लगाएर कार्यक्रमतिर जान पाए खुसी लाग्छ । देख्नुभएन अस्ति राष्ट्रपतिद्वारा शपथ ख्वाइएका कांग्रेसका विमलेन्द्र निधि सुट र टाइमा कति राम्रा देखिएका थिए । सायद उनको राष्ट्रिय पोसाक नै त्यही हो कि भन्ने लाग्थ्यो । अझ हाम्रा प्रधानमन्त्री त सामान्य पेन्ट, कमेज र कोटमा शपथ ग्रहण गर्न पुगेका थिए । टाउकोमा टोपीचाहिँ थियो । त्यो पनि नलगाएको भए के हुन्थ्यो र ? उनले पनि कहिल्यै दौरासुरुवाल लगाएनन्, तर दौरासुरुवाल लगाएर जानुपर्ने शपथ ग्रहण समारोहमा समेत लगाएनन् । प्रधानमन्त्री स्वयंले राष्ट्रिय पोसाकलाई त्यसरी हेलाँ गरेपछि निधिले त गर्ने नै भए । कहाँ त्यति मात्रै हो र ? प्रधानमन्त्रीले त संविधानमा लेखिएको शपथको भाषा नै पढेनन् । ईश्वरलाई साक्षी राखेर' भन्ने शब्द नै चपाइदिए । के त शपथ ग्रहण अपूरो भएन ? के, त्यसो गर्न पाइन्छ ? शपथको भाषासितै शत्रुता थियो भने किन गएका त शपथ खान ? सीधै कार्यालय गए भइहाल्यो । नेपालमा कसले प्रश्न उठाउन सक्थे र ? वामहरू आफ्नो संस्कृति र धर्मलाई मान्दैनौँ भन्छन् तर भित्रभित्रै प्रधानमन्त्रीनिवास प्रवेश गर्दा ढोकामा कालो बोको काटेर प्रवेश गर्छन् । धर्म, संस्कृति मान्दिनँ भन्छन्, तर भित्रभित्रै दसैँमा टीका लगाइदिन्छन् र आफू पनि लगाउँछन् । झन्डै सय केजीका मालाले घाँटी निहुराउँदै हिँड्छन् । यो आडम्बर अब त अति भएन र ? अब त फेरिनुपर्ने होइन र कामरेडहरू ? राष्ट्रिय पोसाक दौरासुरुवाल लगाउँदा, सानो त होइँदैन । आफ्नो संस्कृति मान्दा जनताले प्रशंसा नै गर्छन् । बरु ठूलै होइन्छ, व्यक्तित्व पनि ठूलै देखिन्छ । वाम जातिकाले लाउनु हुँदैन राष्ट्रिय पोसाक भन्ने हो भने यसअघिका प्रधानमन्त्री केपी ओली पनि कट्टर वाम परिवारकै हुन् । उनले प्रधानमन्त्री हुन्जेल नौ महिना कहिल्यै राष्ट्रिय पोसाक छोडेनन् । उनलाई सुहाउँथ्यो पनि दौरा सुरुवाल ! प्रचण्डजीलाई त अलि मोटो भएकाले दौरा सुरुवाल खुब सुहाउँछ ! एकपटक लाएर हेर्ने कि प्रधानमन्त्रीज्यू ? कि अचेलको प्रजातन्त्रमा घरीघरी सरकार फेर्नुपर्ने भएर हो कि दक्षिण एसियामा सबैभन्दा बढी सरकार फेरिने पनि नेपाल र राष्ट्रियता नमानी अनुशासन र नैतिकता नमान्ने पनि नेपाली भएको रेकर्ड राख्न त हैन ? राजाहरूको पोसाक हो भनेर नलगाउने प्रण गरेकाले हो भने के टुंगो भोलि बेबी किङ नै भए पनि कुनै छिमेकीले स्थापना गरिदियो भने पनि दौरासुरुवाल नलगाउने हो ? दौरासुरुवालको प्रसंग उठ्दा मलाई सुरुमा नेपाल टेलिभिजनको समाचार महाशाखाको निर्देशक छँदाको समयको सम्झना आइरहेको छ । नेपालमा भर्खरै टेलिभिजन स्थापना भएकाले टेलिभिजन' भन्ने अंग्रेजी शब्द झिकेर कुनै उपयुक्त नेपाली शब्द पो राख्ने हो कि ! भनेर हामीले काठमाडौँका केही प्रसिद्ध साहित्यकार र विद्वान्हरूसित राय माग्यौँ उहाँहरूले यसको सोझो अनुवाद गर्ने हो भने नेपाल दूरदर्शन' हुन्छ । भारतको दूरदर्शनको नक्कल गर्नुभन्दा नेपाल टेलिभिजन नै राख्नु राम्रो हुने सुझाव आएकाले हामीले नेपाल टेलिभिजन नै राम्रो लागेर राख्यौँ । अहिले ३५ वर्षसम्म त्यसको नाउँ फेर्ने कुरा उठेको छैन । अहिले नेपाली नाम भएका स्कुल, कलेज नेपालमा देखिँदैनन् । समाचार वाचकलाई दौरासुरुवाल लगाएर पढ्न लाउनुपर्छ भन्ने र टाइसुटमा प्रस्तुत गर्नुपर्छ भन्ने बहसले पनि निकै तन्कायो, तर राष्ट्रिय पोसाक नै मिल्छ भन्ने तर्कको पक्षमा भारी भएकाले सुरुदेखि नेपाल टेलिभिजनका समाचारवाचकले दौरासुरुवाल, कोट र टोपी लाएर धेरै वर्ष राष्ट्रिय समाचार वाचन गरे । यसरी वाचन गर्नेमा पंक्तिकार पनि थियो । तर गणतन्त्रको प्रार्दुभाव भएपछि दौरासुरुवाल लगाएर समाचार पढ्नु पुरातन संस्कृति हो भन्नेहरूको जमात सिंहदरबारमा धेरै भएपछि, दौरासुरुवालमै जमेर पढ्नुपर्छ भन्ने हामी थोरैको केही लागेन । अचेल अन्तर्राष्ट्रिय स्तरको पोसाकमा रम्ने धेरै र दौरासुरुवालमा देखिने थोरै छन् । टाइ र सुट लगाए पनि नेपाली शुद्ध पढिदिए त हुन्थ्यो नि ! अब त सायद प्रधानमन्त्री र मन्त्रीहरू नै टाइसुटमा आएपछि नेपाल टेलिभिजनमा जागिर खाने तिनै दलका कर्मचारीले के लगाउँथे दौरासुरुवाल ? अचेल त सरकारले नै कर्मचारीलाई नीलो रङको सुटमा आउने उर्दी गरेर पोसाक भत्ता दिन्छ । पहिले दौरासुरुवालमा चिटिक्क पर्ने कर्मचारी अहिले कुनै कारखानाका कामदार जस्ता लाग्छन् । तपाईंलाई लाग्दैन ? खयर, हाम्रा नेतालाई यही ठीक लाग्छ भने हाम्रो के लाग्छ र ? जनताका कुरा सुन्ने नैतिकवान् र राष्ट्रवादी सरकार कुनै दिन आयो भने परिवर्तन होला नत्र ठीकै छ । हामी प्रतीक्षा नै गर्छौं ।"
बजेट कार्यान्वयन गर,"गत जेठ १५ गते संवैधानिक व्यवस्थाअनुसार केपी ओली सरकारले अनुमानित बजेट व्यवस्थापिकासंसद्मा प्रस्तुत गरेको थियो । सरकारले संविधान कार्यान्वयनको लागि बजेटमा पूर्ण प्राथमिकता दिएको थियो । बजेटलाई आर्थिक समृद्धिको प्रस्थान विन्दुको रूपमा लिई भूकम्प, भारतीय अघोषित नाकाबन्दी र राजनीतिक अस्थिरताबाट शिथिल अर्थतन्त्रलाई ऊर्जा दिई मुलुकलाई विकासशील राष्ट्रबाट विकसित राष्ट्रको रूपमा रूपान्तरण गर्ने उद्देश्यका साथ पूर्वाधार विकासलाई प्रमुख लक्षको रूपमा लिई बजेट विनियोजन गरिएको थियो । बजेटले आर्थिक समृद्धिको प्रमुख आधारका रूपमा सडक पूर्वाधारको विकास, ठूलठूला जलविद्युत् आयोजना निर्माण, रेलमार्ग र विमानस्थलहरूको विस्तार र निर्माणलाई महत्त्व दिई बजेट विनियोजन गरिएको थियो । पूर्वाधार तथा अन्य परियोजना निर्माणको लागि लगानी अत्यावश्यक छ । त्यसैले आन्तरिक र बाह्य लगानी प्रवद्र्धनको लागि आगामी आर्थिक वर्षभित्र अन्तर्राष्ट्रिय स्तरको लगानी शिखर सम्मेलन नेपालमै गर्ने प्रतिबद्धता बजेटले गरेको थियो । आर्थिक कूटनीतिलाई वैदेशिक लगानी जुुटाउनको लागि विशेष रूपमा परिचालन गरिने भनी प्रतिबद्धता व्यक्त गरिएको थियो । छरिएको पुँजीलाई जलविद्युत् विकास परियोजनामा लगानी गर्नको लागि घरघरमा बिजुली जनजनमा सेयर' को नीति लागू गर्ने प्रतिबद्धता जनाइएको थियो । बजेट जनताकै सुख र समृद्धिको लागि हो भन्ने अवधारणालाई ध्यानमा राख्दै बजेटले सामाजिक सुरक्षामा विशेष ध्यान दिएको छ । वृद्ध, अपांग, एकल महिला र लोपोन्मुख जनजातिलाई राज्यले दिइआएको सामाजिक सुरक्षा भत्तालाई दोब्बर पुर्याई एउटा मानवीय र प्रशंसनीय कार्य गरेको थियो । जनस्वास्थ्यलाई विशेष ध्यानमा राखेको थियो । प्रत्येक नेपालीको निःशुल्क बैंक खाता खोल्ने कार्यक्रम ल्याइएको थियो । आधारभूत शिक्षा र स्वास्थ्य निःशुल्क रूपमा राज्यद्वारा नै प्रदान गरिने कार्यक्रमलाई समेत प्राथमिकतामा राखिएको थियो । राष्ट्रसेवक कर्मचारीहरूलाई २५ प्रतिशत तलब थपेर मनोबल बढाइएको थियो । समग्रमा भन्नुपर्दा, बजेटले नेपाललाई पहिलोपटक समुन्नत र विकसित बनाउने सपना मात्रै हैन, विपनामा पनि सम्भावना छ भन्ने आशा र विश्वास जगाएको थियो । यस्तो विकास, समृद्धि र उन्नतिको आशा र विश्वाससहितको महवाकांक्षी बजेट सुनेर सर्वसाधारण रोमाञ्चित भएका थिए । विकास र समृद्धिको स्पष्ट खाका कोर्न सकेकोमा प्रधानमन्त्री ओलीलाई पंक्तिकारले धन्यवाद दियो । तर सर्वसाधारणको आशा र विश्वासविपरीत ९५ प्रतिशत छापाहरूमा भंगेरे अक्षरहरूमा छरप्रस्ट, वितरणमुखी, दिवास्वप्निल, प्रचारमुखी, महवांकाक्षी, चुनावी, धान्न नसकिने बजेट भनी छापियो । सम्पादकीय हेर्दा पनि उही सत्तोसराप, तथाकथित बुद्धिजीवीहरूका लेख र प्रतिक्रियाहरूमा पनि उस्तै आलोचना । त्यसपछि त विद्युतीय सञ्चारमाध्यम र सामाजिक सञ्जालहरूमा यो बजेटलाई हावादारी र बहुलाकाजीको सपना मात्रै हुन् भन्ने आशयका लेख, कार्टुन र व्यंग्यको बाढी नै चल्यो ।विपक्षी राजनीतिक दल नेपाली कांग्रेसले त बजेटको उछितो नै काढ्यो भने अरू सत्ताधारी दलहरूले पनि प्रस्टसँग असन्तुष्टि प्रखर रूपमा प्रकट गरे । अन्याय त त्यतिबेला भयो, जब सत्ताधारी पार्टीकै वरिष्ठ नेताहरूले बजेट र केपी सरकारको अनर्गल विरोध गरे । नेपाल र नेपाली जनताको, सुख, समृद्धि र विकासलाई केन्द्रविन्दुमा राखी बजेटले देखाएको सुन्दर र स्वप्निल भविष्यको सपना साकार तुल्याउन भगीरथ प्रयत्न गर्नुपर्छ । यो नै साँच्चिकै देशभक्ति हुनेछ । नेपालकै इतिहासमा यस्तो समृद्धिको सपना र सुन्दर भविष्यतर्फ पहिलो पाइला चाल्ने बजेटको पूर्ण विरोध गर्ने दरिद्र मानसिकता र विदेशी प्रभुहरूको दासता स्विकार्ने प्रवृत्ति देखेर सर्वसाधारण किंकर्तव्यविमूढ भए । नेपाली जनता र केही राष्ट्रवादी बुद्धिजीवीहरूको प्रतिक्रिया पनि विस्तारै आउन थाल्यो, बजेट र यसमा देखिएका विकास र समृद्धिको सपना साकार पार्नुपर्छ भनेर । यस्तो जमातको संख्या विस्तारै बढ्दै गयो । सामाजिक सञ्जालहरूमा बजेट र सरकारका बारेमा समर्थनको आँधी नै चल्यो । अनि फेरि पंक्तिकारले बुझ्यो किन र कसरी नेपाली जनताले अमानवीय र पासविक भारतीय नाकाबन्दीको साहस र स्वाभिमानले भरिपूर्ण भई सामना गरेको । हो, यो बजेट आफैँमा पूर्ण होइन, कुनै पनि बजेट समस्यारहित र पूर्ण हुन सक्दैन । बजेटमा न्यून हुनु कुनै त्रुटि होइन । न्यून पूर्तिको लागि बाह्य तथा आन्तरिक ऋण उठाउन सरकार पारदर्शी, स्थिर र विश्वासिलो हुनुपर्छ । न्यून पूर्ति सजिलैसँग हुुन सक्छ, भ्रष्टाचार, नियन्त्रण गर्ने उपायहरू अवलम्बन गरी राजस्व चुहावट रोकी आन्तरिक राजस्व परिचालनमा व्यापक मात्रामा वृद्धि गर्न सरकारले पहल मात्रै होइन, कार्यक्रम ल्याउनुुपर्छ । अघिल्लो सरकारले हालै गठन गरेको शक्तिशाली सूचना तथा प्रविधि आयोगलाई पूर्णता दिई अत्याधुनिक सूचना प्रविधि क्लाउड कम्प्युटिङमा आधारित भई ईसरकार वा डिजिटल नेपाल' को योजना लागू गर्न सक्नुपर्छ । सरकारले सम्पूर्ण ईसरकारको योजना लागू गर्न नसके पनि क्लाउड कम्पुुटिङमा आधारित ईटयाक्स' ( रियल टाइम एन्ड स्पेस मनिटर्ड) को योजना लागू गर्न सके मात्र पनि भ्याट र भन्सार छली पूर्णरूपमा नियन्त्रित भई अहिले उठेको राजस्वमा ४० देखि ६० प्रतिशतसम्म वृद्धि हुन जान्छ । न्यून पूर्तिको समस्या मात्र समाधान नभई अरू विकासका महत्त्वाकांक्षी परियोजनामा लगानी गर्न सक्ने पुँजीसमेत उठ्न सक्छ । तसर्थ यो बजेटको पूर्ण कार्यान्वयनको लागि ईट्याक्स' को परियोजना लागू गर्नु अपरिहार्य आवश्यकता हो । त्यस्तै सरकारी संयन्त्रको खर्च गर्ने क्षमता अभिवृद्धि गर्न यो सरकारले अविलम्ब कार्य सुरु गर्नुपर्छ भन्ने सुझाव अर्थशास्त्री र बुद्धिजीवीहरूले दिएका थिए । बढी दरमा मुद्रास्फीति हुन सक्ने सम्भावना यस बजेटमा देखिएको छ, तर विशेष मौद्रिक नीति ल्याएर यस अवस्थालाई नियन्त्रण गर्नु कुनै ठूलो कुरो होइन । यो सरकारले राष्ट्र बैंकलाई पूर्णरूपमा आफ्नो साथमा लिई सहकार्य गर्नुपर्छ भन्ने मौद्रिक अर्थशास्त्रीहरूको सुझाव थियो । नेपाल र नेपाली जनताको, सुख, समृद्धि र विकासलाई केन्द्रविन्दुमा राखी बजेटले देखाएको सुन्दर र स्वप्निल भविष्यको सपना साकार तुल्याउन भगीरथ प्रयत्न गर्नुपर्छ । यो नै साँच्चिकै देशभक्ति हुनेछ । यस्तो भयो भने नेपालीको विकसित र समृद्ध नेपालको कल्पना र सपना फलिभूत हुन धेरै समय प्रतीक्षा गर्नुपर्दैन । विकास र समृद्धिको बहस आम जनतामा व्यापक थियो तर समृद्ध, स्थिर र स्वाभिमानी नेपाल र नेपालीहरू बन्छन् भन्ने कुराबाट डराएर यो बजेट फेल गर्ने षड्यन्त्रहरू गरे, पश्चिमा राष्ट्रहरू र विशेषगरी भारतले । फलस्वरूप नेपालको स्वाभिमान र समृद्धिको संवद्र्धन र विकसित नेपालको परिकल्पनाको बाटोमा लैजाने केपी ओली सरकारलाई षड्यन्त्रपूर्ण रूपमा हटाइयो । देशभक्त र स्वाभिमानी नेपालीले चाहेको मुलुकको समृद्धि हो । त्यसैले आगामी सरकारले प्रधानमन्त्री केपी ओलीको सरकारले ल्याएको बजेट पूर्णरूपमा लागू गर्नुपर्छ । यसो गर्न सकियो भने समृद्ध नेपालको सपनाको जग खनिनेछ ।"
कांग्रेसको इच्छामृत्यु,"भारतको झन्डामुनि हामी बस्ने ? यो कदापि हुनै सक्दैन । बरु नेपाली महिलाको पेटीकोट झुन्ड्याएर त्यसलाई सलाम गर्छौँ । यस्तो सम्मेलनमा बस्नु उपयुक्त छैन । हामी त बहिस्कार गर्छौँ', गणेशमान सिंह र सुन्दरराज चालिसे बम्किए । सो सम्मेलनमा भाग लिएका चालिसेले पुराना कुरा सम्झिँदै कलकत्तामा त्यसबेला निकै तनाव भएको बताएका थिए । अखिल भारतीय नेपाली कांग्रेस' नाम राखेर कलकत्तामा गरिएको प्रथम सम्मेलनमा नेपालको राष्ट्रिय झन्डा नराखेर भर्खर स्वतन्त्र भएको भारतको झन्डामुनि नेपालीहरूको (प्रवासीसमेत) संगठनलाई वैधानिकता दिन खोजेपछि युवकहरू तात्तिए । (यसबारे डा राजेश गौतमको नेपालको प्रजातान्त्रिक इतिहास' पुस्तकमा सविस्तार व्याख्या गरिएको छ ।) कांग्रेसले नेपालको प्रजातान्त्रिक आन्दोलनमा सराहनीय भूमिका खेलेकोमा सन्देह छैन, तर पार्टीको रणनीति, कार्यनीति, व्यवहार, सिद्धान्त र बाटो आज पनि दिल्लीले नै निर्धारण गर्छ भन्ने आरोप मिथ्या लाग्दैन । मोहन शमशेरदेखि एमाले, माले, मण्डले, मसाले र माओवादीलगायत जोसँग पनि सत्ता साझेदार हुन सक्ने जादुगर र सौदागर दल भनेर नेपाली कांग्रेसको कठोर आलोचना गर्नेहरू धेरै भेटिन्छन् । यसो गर्दागर्दै कांग्रेस एक दिन कोमिन्ताङ बन्न सक्छ । सिद्धान्तहीन स्वार्थले वशीभूत हुँदा आधारभूत चरित्र बाँकी रहँदैन र पश्चात्ताप मात्र हात लाग्छ । नेपालीमा उखानै छ, बैंस छँदा हजार पोई, मर्ने बेलामा कोही न कोही ।' नेपाली राजनीति यति विकृत, अविश्वसनीय र मक्किएको अवस्थामा पुग्नुमा सबैभन्दा बढी कांग्रेस नै जिम्मेवार छ, हुनुपर्छ । जेठो, सभ्य, सुसंस्कृत, प्रजातान्त्रिक, संस्कारित, व्यापक र अन्तर्राष्ट्रिय क्षेत्रमा समेत चिनिएको दल सत्ताको रेलगाडी देख्नासाथ गन्तव्यको हेक्का नराखी झ्यालबाटै चढ्छ भने त्यस पार्टीलाई सत्तालोलुप नभनेर के भन्ने ? सत्ताबाहेक अरू विषयमा गम्भीर हुन नसक्ने कांग्रेस आज पैसा (दाम) पछिपछि कुद्ने दामरेस' भएको छ । कमजोर राष्ट्रका सूचकांक (फ्रजाइल स्टेट इन्डेक्स) अनुसार नेपाल झन्डै रुवान्डाकै हाराहारीमा पुगेको छ । राजनीतिक, आर्थिक र सामाजिक क्षेत्रमा उल्लेख्य प्रगति देखिँदैन, बरु राजनीतिक अस्थिरताले देश रसातलमा जाँदैछ । राष्ट्रको दुर्दशा हुनुमा सबैभन्दा पुरानो जीवित (? ) दल कांग्रेसले कति दायित्व लिन्छ ? प्रस्तुत लेखमा यस्तै प्रश्नको उत्तर खोज्ने प्रयास गरिएको छ । आज कांग्रेस, एमाले र माओवादी सिद्धान्तबारे जनमानसमा ठूलो भ्रम छ । तीनवटै दल गणतन्त्र, संघीयता र धर्म निरपेक्षताका वकिल बनेका छन् । आफ्ना हजारौँ कार्यकर्ताको घाँटी रेट्ने दुरात्माहरूलाई महात्मा ठानेर कांग्रेस कुर्सी पाउन भीख माग्छ भने यो उसको इच्छा मृत्यु (युथेनेसिया) नभए के हो त ? के यसले कांग्रेसको गरिमा बढाउँछ ? ट्रान्सपरेन्सी इन्टरनेसनले सन् २०१५ मा नेपाल अधिक भ्रष्टाचार हुने देशहरूमध्येमै पर्छ भन्दा कसैलाई लज्जाबोध भएन । प्रमुख ठूला दलसमेत भ्रष्टाचार र भ्रष्टाचारीका भाग्यविधाता, दयाअवतार र संरक्षक भएकाले भ्रष्टाचारको निरोध र विरोध गर्न स्थापना गरिएका निकायहरूले नै दुर्गन्ध फैलाइरहेको देखिन्छ । प्रत्येक वर्ष करोडौँ डलर दान दिनेहरू पनि भ्रष्टाचारीलाई राष्ट्रका हर्ताकर्ता बनाउन इच्छुक देखिएका छन् । पूर्व लडाकुका नाममा सरकारले छुट्ट्याइएको अबौँ रुपैयाँ रहस्यमय ढंगले हराएको छ, तर टंगालतिरका अनुसन्धानकर्ताहरू सुब्बा, असई वा शिक्षकका खल्ती छामेर भ्रष्टाचार रोक्ने गल्ती गरिरहेका छन् ।सत्तामा पुग्न र टिक्नको लागि मात्र राजनीतिक अभिनय गरिरहेका (असफल) दलहरूले नीति, आदर्श, सिद्धान्त र निष्ठा त्यागिरहेको सत्य जगजाहेर छ । संविधान कार्यान्वयको निर्णायक घडीमा छौँ भन्नेहरूले राष्ट्र र जनताप्रतिको प्रमुख दायित्व मात्र बिर्सिइरहेका छैनन्, आफूलाई किन जनताले मत दिएका थिए भन्ने मूल मर्मसमेत भुलेका छन् । हिजो परिवर्तनका निम्ति होमिएका व्यक्तिहरूसमेत राजनीतिक दलहरूले राष्ट्रिय यथार्थ नबुझेको टिप्पणी गरिरहेका छन् । नयाँ संविधान घोषणा भएको दुई वर्ष नपुग्दै तीनतीन जना प्रधानमन्त्री फेरिएको अवस्था आफैँमा सस्तो प्रहसन मात्र हो । नौ महिना पुगेपछि अर्को सरकार जन्माउन प्रसूतिगृह जाने पालो कांग्रेसको भनिएको छ, तर प्रधानमन्त्री पुष्पकमल दाहालले कांग्रेससँग कुनै सहमति नभएको बताएर सत्ता नछोड्ने संकेत गरेका छन् । यसले गर्दा माओवादी र कांग्रेसको प्रेम चाँडै टुट्ने प्रबल सम्भावना देखिएको छ । हुम्ला, डोल्पा, मुस्ताङ जस्ता कतिपय जिल्लामा घरमा धेरै दाजुभाइ भए पनि एउटी महिलासँग मात्र विवाह गर्ने प्रचलन छ । बहुपति प्रथा (पोलियान्ड्री) अब त्यहाँ मात्र सीमित छैन, सिंहदरबारमै सरेको छ । कतिपय दलले एउटै विदेशी शक्तिलाई सामूहिक रूपमा पति (मालिक) मानेका छन् । त्यसैले नौ महिनापछि प्रधानमन्त्री पुष्पकमल (छविलाल) दाहालले नयाँ मालिक बनाएर भए पनि सत्तामै रहने रणनीति बनाउन सक्छन् । उनले सत्ता नछोड्ने संकेत गर्दा कांग्रेसभित्र एक किसिमको तुफान आइसकेको छ । कालक्रममा यसले उग्ररूप लिन सक्छ । गिरिजाभट्टराई गुट र त्यसकै क्रमागत देउवाकोइराला कलह अचेल देउवापौडेल ध्रुवीकरणका रूपमा देखिएको छ । तेह्रौँ महाअधिवेशनमा नक्कली एकता देखिए पनि केही हप्तामै कांग्रेसी नेतागणले पुरानै चरित्र प्रदर्शन गर्न थालेका छन् । अभिवादनमा जय नेपाल' भनेपनि विदेशीसँग मोटो रकम लिएर गए नेपाल' चिताउनेहरू धेरै छन् । बीपी कोइरालाको डक्ट्रिन' त्यागेपछि कांग्रेस ययातिको नियति भोग्ने अवस्थामा पुगेको छ । पुरानो विरासत र लाखौँ कार्यकर्ता भएको परम्परावादी दल परावलम्बी, विषाक्त, दिग्भ्रमित, पराधीन र प्रवञ्चनाको मार्गमा हिँडिरहेकाले कांग्रेस आर्यघाटमा पनि डिस्को' नाच्ने गर्छ । पछिल्लो सत्तारोहण त्यसकै विम्ब र उदाहरण हो । भोक लाग्यो भने सुँगुरले अभक्ष खान्छ । तर मानिस विवेकशील भएकाले सोचविचार गरेर मात्र भोजन गर्छ । सत्तामा जाने कुरा पनि त्यस्तै हो । आफ्ना धेरै कार्यकर्ता मार्ने, हजारौँ निर्दोष जनताको हत्या गर्ने, सम्पत्ति लुट्ने र राष्ट्रका अमूल्य संरचना आगो लगाउने र लाखौँलाई घरवारविहीन बनाउनेहरूसँग अंकमाल गरेर शक्तिको रसास्वादन गर्दा कांग्रेसका केही ठूला नेतालाई पक्कै पनि आनन्द आउला, तर हजारौँ टुहुरा केटाकेटी र विधवाहरूले आफूलाई इन्साफ दिन नसक्ने नेतागणलाई के भनेर नमस्कार गर्ने ? तसर्थ, कांग्रेसको रथारोहण राष्ट्र बनाउने होइन, व्यक्तिगत स्वार्थ पूरा गर्ने संकीर्ण मनसायबाट मात्र पे्रेरित रहेको देखिन्छ । हिजो राजन्त्रलाई तानाशाह देख्ने नेतागणले आज माओवादीलाई प्रजातान्त्रिक मान्दै सहर्ष शिरोधार्य गरेर के सन्देश दिन खोजेका हुन् ? मतदाता, कार्यकर्ता र शुभेच्छुकहरूले प्रश्न गर्नुपर्ने बेला आएको छ । राजनीतिका मर्मज्ञ गणेशराज शर्माले भनेका थिए, प्रजातन्त्रवादीहरूले बीपी कोइरालालाई सम्झिनुपर्ने धेरै कारण छन्, तर आजका नेतालाई बीसपच्चीस वर्षपछि के भनेर सम्झिने ? किन सम्झिने ? केको निम्ति सम्झिने ? ' भारतीय प्रधानमन्त्री जवाहरलाल नेहरू तथा त्यहाँका प्रधानसेनापति केएस करिअप्पाले राजा त्रिभुवनको भव्य स्वागत गर्दा युवराज महेन्द्र २००७ सालमा बुबासँगै दिल्लीमा थिए । भारतका ५६५ जना राजारजौटालाई जस्तै नेपाललाई पनि भारतले आफ्नो झन्डामुनि राख्न चाहेको महेन्द्रले छनक पाइसकेका थिए । त्यसैले उनी भारतसँग त्यतिबेलादेखि नै निकै सतर्क रहेको पाइन्छ । भारतले नेपालका कुनै पनि राजनीतिक व्यक्ति वा शक्तिलाई आफूअनुकुल बनाएर कालान्तरमा अस्तित्वसँग नै खेलबाड गर्न सक्छ भन्ने बुझेपछि राजा महेन्द्रले नेपालमा भारतीय प्रभाव बढ्न नदिन कठोर निर्णय गरेको बुझिन्छ । त्यसैले उनका कदमहरू राष्ट्रलाई उच्च प्राथमिकतामा राखेरै चालिएका हुन् भन्ने यदुनाथ खनाललगायत धेरै विद्वान्हरूको तर्क छ । संविधानसभाबाट दिल्लीअनुकुलको संविधान बनाउने योजना खतरनाक छ भन्ने बुझेका महेन्द्रले २०११ साल चैतमा राष्ट्रको बागडोर सम्हालेपछि ब्रिटिस संविधानविद् सर आइभर जेनिङ्सलाई बोलाएर संसदीय पद्धतिमा आधारित किङ इन पार्लियामेन्ट' मोडेलमा संविधान तयार गर्न लगाए । बीपीले यसलाई स्वीकार गरेर २०१५ सालको प्रथम आमनिर्वाचनमा नेपाली कांग्रेसलाई सहभागी गराए । १०९ मध्ये ७४ सिटमा कांग्रेसले जित्यो । कम्युनिस्टले चार सिट मात्र ल्याए । गोर्खा परिषद् नौ सिट ल्याएर प्रमुख प्रतिपक्षी दल बन्न पुग्यो । आज कांग्रेस, एमाले र माओवादी सिद्धान्तबारे जनमानसमा ठूलो भ्रम छ । तीनवटै दल गणतन्त्र, संघीयता र धर्म निरपेक्षताका वकिल बनेका छन् । सैद्धान्तिक मतभिन्नता कहाँ छ ? लोकतन्त्र' सबैको थेगो छ, कान्छी मट्याङट्याङ जस्तो । जनताले के बुझ्ने ? आफ्ना हजारौँ कार्यकर्ताको घाँटी रेट्ने दुरात्माहरूलाई महात्मा ठानेर कांग्रेस कुर्सी पाउन भीख माग्छ भने यो उसको इच्छा मृत्यु (युथेनेसिया) नभए के हो त ? के यसले कांग्रेसको गरिमा बढाउँछ ? के सत्ता मात्रै उसको लक्ष्य हो ? होइन भने संसद्को सबैभन्दा ठूलो पार्टी भईकन पनि माओवादीसँग आत्मसमर्पण गरेर जागिर खान कांग्रेसलाई यति हतारो किन ? के प्रतिपक्षमा बस्दा कांग्रेस समाप्त हुन्थ्यो ? सत्ता नै उसको अक्सिजन हो ? जुन दल प्रजातन्त्रलाई सधैँ उपहास गर्दै एकदलीय अधिनायकवादलाई अन्तिम लक्ष ठान्छ, त्यो कांग्रेसको परम् मित्र बन्छ भने माओवादीलाई भाइकांग्रेस भन्ने कि कांग्रेसलाई माओवादीको पुच्छर ?"
नेपालीको प्रधानमन्त्री हुन प्रचण्डलाई सल्लाह,"देशले नयाँ प्रधानमन्त्री पाएको छ । नेकपा माओवादी केन्द्रका अध्यक्ष पुष्पकमल दाहाल व्यवस्थापिकासंसद्को ठूलो दल नेपाली कांग्रेसको समर्थनमा प्रधानमन्त्री बनेका छन् । केपी ओली नेतृत्वको अघिल्लो सरकारलाई कांग्रेसबाहेकका सबैजसो दलको समर्थन थियो । नयाँ संविधानअनुसार तीनवटै निर्वाचन गरी नयाँ सरकारलाई सत्ताको साँचो सुम्पेर बिदा हुने उद्घोष गरिरहने ओलीलाई नौ महिनामै हटाइयो । हो, संसदीय व्यवस्थामा यस्ता अभ्यास भइरहन्छन्, तर ओली सरकार हटाई नयाँ सरकार गठन गर्नुको औचित्य नयाँ सरकारले पुष्टि गर्न सक्नुपर्छ । किन पटकपटक सरकार बदल्नुपर्ने अवस्था उत्पन्न भएको छ, यहाँ स्वदेशी खेलिरहेको छ कि विदेशी (? ) भन्ने नेपाली जनताले थाहा पाउनुपर्छ । सरकार गठन र विघटनमा रमाउने दलले पत्याउने जवाफ दिन सक्नुपर्छ, अबको सुरक्षित राजनीतिको लागि पनि । गठबन्धनलाई अवसरवादमा होइन, राष्ट्रिय स्वतन्त्रता, सार्वभौमसत्ता र अखण्डताको रक्षा र विकासमा परिणत गर्न सक्नुपर्छ । माओवादीले दुईपटक सरकारको नेतृत्व गरिसक्यो भने तेस्रोपटकको कार्यकाल भर्खर सुरु भएको छ । गाउँगाउँमा अझै द्वन्द्वका घाउ मेटिन नसकेको अवस्था छ । त्यसैले पनि हिजोको विद्रोही नेताले होइन, आजको जनताको नेताले शासन गर्दैछ भन्ने आभास दिलाउन सक्नुपर्छ दाहालले । त्यसका लागि परिआए जनतामा हिजो भएका गल्ती, कमजोरीको लागि आत्मालोचना गर्न पनि पछि हट्नु हुन्न । प्रधानमन्त्री बन्नु मात्र ठूलो कुरा होइन, झन् नेपालको इतिहासमा पछिल्लो २६ वर्षमा २३ जना प्रधानमन्त्री बनिसकेकाले पनि त्यो पदको महत्त्व र गरिमा घटेको महसुस भएको छ । यो कसैका कारण नभई राजनीतिक दलका क्रियाकलापले नै गर्दा भएको हो । संसदीय व्यवस्थामा देशकै प्रमुख कार्यकारी पदको गरिमा राख्न नसक्नु दुःखद हो । झन् सरकार गठन र विघटनमा हुने गरेका दलीय क्रियाकलापले नेतृत्वकै स्तर घटेको आभास सबैलाई भएको छ । आफैँ सरकारमा बसेर आफ्नै सरकारविरुद्ध अविश्वासको प्रस्तावमा हस्ताक्षर गर्ने इतिहास पनि यसबीचमा नदेखिएको होइन, यस्तो प्रवृत्तिले गर्दा पनि देशको कार्यकारी प्रमुख र नेतृत्वको छविमा दाग लागेको छ । दलीय व्यवस्थामा राजनीतिमा स्थापित हुनको लागि जनताको विश्वास जित्ने काममा होडबाजी गर्नुलाई सामान्य मानिन्छ, जनताको विश्वास आर्जन गरेर आएपछि उनीहरूमा चोट पर्ने काम गर्नुले व्यवस्थाप्रति नै प्रश्न उठाउँछ । पछिल्लोपटक पनि छोटो समयमै सरकार गठन र विघटनमा भएका खेलले व्यवस्थाको मात्र होइन, दलीय राजनीतिकै खिल्ली उडाएको छ । छिटोछिटो सरकार परिवर्तन हुँदा विकास निर्माणदेखि लिएर हरेक क्रियाकलापमा असर पुग्छ । महँगी बढ्नु, कर्मचारीतन्त्र स्थिर नहुनु, कालोबजारीहरूले चलखेल गर्ने मौका पाउनु, व्यापार व्यवसाय गिर्दै जानु र सेयर बजार ओरालो लाग्नुजस्ता समस्याको मार जनतामै पर्छ । झन् नयाँ संविधान त यस्तो छ कि जहाँ कसैले बहुमत ल्याएर पाँच वर्ष शासन गर्न सक्ने अवस्था नै आउने छैन । यसैको पूर्वाभ्यास अहिले दलहरूले गरिरहेका छन् । संसद्को बहुमतले अस्वीकार गरेपछि सरकार स्वतः अल्पमतमा पर्छ, ऊ हट्नैपर्छ, यो व्यवस्थाकै विशेषता हो, तर त्यसो भनेर कसैको बहुमत नआए पनि ठूलो दलले भए पनि पूरा अवधि काम गर्न पाउने हो भने त्यसले व्यवस्थालाई बदनाम हुनबाट जोगाउने मात्र छैन, विकास निर्माणदेखिका हरेक गतिविधिमा प्रभाव पर्ने छैन । कम्तीमा जनताको नाममा राजनीति गर्ने दलले जनताको अदालतले फैसला गरेबमोजिम प्रतिपक्षमा बस्ने धैर्य राख्न सक्नुपर्छ । यसले लोकतन्त्रका लागि पनि अहित गर्दैन । जनताले जुन दललाई सरकारमा जाने म्यान्डेट नै दिएको छैन, उसले सरकारमा नजाने कसम खान सक्नुपर्छ । शान्ति, स्थिरता र विकासको लागि यी सबै कुरा उठाइएको हो । पंक्तिकारलाई को किन सत्तामा गयो भन्ने विषयले अर्थ राख्दैन, खालि देश सधैँ संक्रमणकालमा रहिरहँदा त्यसले मुलुकको हित, जनताको चाहना र नेतृत्वको छविमा असर पर्न सक्छ । विद्रोहबाट स्थापित भएका नेता दाहाल दोस्रोपटक मुलुकको कार्यकारी प्रमुख भएका छन् । सर्वप्रथम उनको सरकारले देश र जनताको हितमा काम गरोस् भन्ने शुभकामना पनि दिन चाहन्छु । उनले नेतृत्व गरेको माओवादी विद्रोहकै कारण करिब १७ हजार व्यक्तिले मृत्युवरण गर्नुपयो, केही व्यक्ति अझै बेपत्ताको सूचीमा छन् । कैयन् घाइते भए भने धेरैजना थातथलोबाट विस्थापित हुन पुगे । माओवादी सशस्त्र विद्रोह त्यागेर शान्तिको मूलधारमा आएको पनि दस वर्ष पूरा भएको छ । यसबीचमा माओवादीले नै दुईपटक सरकारको नेतृत्व गरिसक्यो भने तेस्रोपटकको कार्यकाल भर्खर सुरु भएको छ । गाउँगाउँमा अझै द्वन्द्वका घाउ मेटिन नसकेको अवस्था छ । त्यसैले पनि हिजोको विद्रोही नेताले होइन, आजको जनताको नेताले शासन गर्दैछ भन्ने आभास दिलाउन सक्नुपर्छ दाहालले । त्यसका लागि परिआए जनतामा हिजो भएका गल्ती, कमजोरीको लागि आत्मालोचना गर्न पनि पछि हट्नु हुन्न । यसो हुन सक्यो भने उनी विद्रोही होइनन् भन्ने भावनाको विकास हुनेछ । नत्र टाउकोको मूल्य तोकिने र तोक्नेको समीकरणप्रति प्रश्न उठिरहनेछ । दाहालले राज्यको पोसाकप्रति पनि मर्यादा राख्न सक्नुपर्छ । हाम्रो राष्ट्रिय पोसाक दौरासुरुवाल नेपाल र नेपालीको पहिचान मात्र होइन, राष्ट्रियताको प्रतीक पनि हो । यो पोसाक धेरै लामो समयदेखि चल्दै आएको छ । पंक्तिकारले विगत आठ दसक अघिदेखि नै पोसाकबारे जिज्ञासा राख्दा बूढापाकाले परम्परादेखि चल्दै आएको बताउँथे । दाहालले पनि दौरासुरुवाल लगाएर राष्ट्रिय भावनाको सम्मान गर्न सक्नुपर्छ । राष्ट्रियता भाषणमा मात्र होइन, व्यवहारमा पनि देखाउन सक्नुपर्छ । कोटपाइन्ट लगाएर प्रधानमन्त्रीले शपथ खाएको दृश्य जिम्मेवार नेपालीको लागि राम्रो लागेन । दाहालले राष्ट्रिय पोसाकमा सजिएर उभिँदा मात्र सबै जातजाति र भाषाभाषी नेपालीको प्रतिनिधित्व गरेको आभास हुनेछ । यो दाहालको लागि फलदायी नै हुनेछ । युद्धका बेला सबैको सहानुभूति बटुल्नको लागि भविष्यमा राज्यसमेत दिन्छु भनेर कसम खाएको भए पनि अब दाहालले जातीयता र साम्प्रदायिकताका आधारमा संगठन विस्तार गर्ने र राज्य चलाउने मानसिकता पूर्णरूपमा त्याग्नुपर्छ । प्रचण्ड माओ सिद्धान्त बोकेका नेता हुन्, तर उनी पौने तीन करोड नेपालीको प्रधानमन्त्री हुन सक्लान् ? त्यसैले सबै जातजाति र भाषाभाषी नेपालीको विश्वास जित्न पनि सामाजिक सद्भाव कायम रहने, सहिष्णु र राष्ट्रिय एकताको पहरेदारको भूमिकामा उभिन सक्नुपर्छ । यसले उनको नेतृत्वका लागि सहज मात्र हुने छैन, अन्तर्राष्ट्रिय जगत्मा पनि उनीप्रतिको अविश्वास हट्नेछ । राष्ट्रिय विकासको सन्दर्भमा सपना बाँड्ने मात्र होइन, भएगरेका कामलाई अझ प्रभावकारी कार्यान्वयन गर्नेतर्फ दृष्टि दिनु आगामी सरकारको कार्यभार हुनुपर्छ । स्वतन्त्र आर्थिक नीति अवलम्बन गरी समाजमा समानताको भावनाको विकास गर्नुपर्छ । असहाय र सीमान्तकृत वर्ग र समाजको निमित्त विशेष कार्यक्रम सञ्चालन गरी वास्तविक रूपमा कार्यान्वयन गर्नुपर्छ । समाजमा विद्यमान धनी र गरिबबीचको खाडल साँघुरो बनाउन पनि आर्थिक साधन र स्रोत स्वतः सम्पन्न वर्गबाट विपन्नतिर जाने नीतिगत सिद्धान्त अपनाउन आवश्यक छ । यसको लागि सर्वप्रथम जनसंख्याका आधारमा प्रदेश, जिल्ला, नगर र गाउँको रेखांकन गर्नुपर्छ । यसको लागि पुरानो व्यवस्थाले अँगालेका कतिपय राम्रा कामको पनि अनुशरण उपयुक्त हुनेछ । किनकि समाजमा नयाँ व्यवस्थाप्रति देखिएको विरोधका स्वर पनि मत्थर मात्र हुने छैन, त्यसलाई सम्बोधन गरेको ठहर्नेछ । सरकार लोकतान्त्रिक आदर्श, मूल्य र मान्यता, मानवअधिकारको संरक्षण र संवद्र्धनमा अडिग भएर उभिन सक्नुपर्छ । यसको लागि पदलोलुपता र अवसरवाद निस्तेज पार्नुपर्छ । शासन व्यवस्था सञ्चालनमा जाने व्यक्तिको चयन क्षमता र अनुभवका आधारमा गर्न सक्नुपर्छ । मन्त्री बाँडफाँटमा देखिएका खेल अन्त्य हुनुपर्छ । योग्य, सक्षम, देश र जनताप्रति बफादार दलीय व्यवस्थाको मर्म बुझेको व्यक्ति चयन भए सरकारको नेतृत्व स्थापित हुन पनि बल पुग्छ । कोही सधैँ सरकारमा बसिरहने कोही सधैँ पछि पर्ने र पारिने काम नेतृत्वबाट हुनु हुँदैन । बाबुआमाले सबै छोराछोरीप्रति समान न्याय गर्नुपरेजस्तै नेतृत्वले पनि संगठनका सबै व्यक्तिलाई समान भावले हेर्न सक्नुपर्छ, अनि न नेतृत्वको विकास हुने हो । हामी ठूला र आर्थिक रूपमा सम्पन्न दुई विशाल छिमेकी मुलुक चीन र भारतका बीचमा अवस्थित छौँ । हामीले यी दुवै देशसँगको सम्बन्धलाई पनि समदूरीमा अघि बढाउनुपर्छ । विगतदेखि चल्दै आएको असंलग्न परराष्ट्र नीति हाम्रो लागि उत्तम हो । शान्त र संयम कूटनीतिका लागि सम्बन्धको विकास गर्दा यसैको अनुशरण आवश्यक हुन्छ । हामीले धेरै हन्डर खाइसकेका छौँ । अब तीन सूत्रशान्ति, स्थिरता र विकासलाई मात्र केन्द्रमा राखेर अघि बढ्नुपर्छ । राजनीतिक नेतृत्वले देश र देशवासीको हितलाई प्राथमिकता दिने हो भने यिनै तीन सूत्रलाई आधार बनाएर अघि बढ्नुपर्छ । एकले अर्काको खुट्टा तान्ने प्रवृत्ति कायम रहिरह्यो भने हामी कसैको पनि भलो हुँदैन भन्ने हेक्का सबैले राख्नुपर्छ ।"
ब्राजिल र अमेरिका क्वार्टरफाइनलमा,रियो दि जेनेरियो रियोः ओलम्पिकअन्तर्गत महिला फुटबलमा पूर्वउपविजेता ब्राजिल क्वार्टरफाइनलमा पुगेको छ । समूहगत चरणको आफ्नो दोस्रो खेलमा आइतबार स्विडेनलाई ५१ गोलले पराजित गर्दै ब्राजिल अन्तिम आठमा पुगेको हो । ब्राजिलको जितमा मार्टा र बियट्रिजले दुईदुई गोलको योगदान गरे । अर्को एक गोल क्रिस्टिएनले थपिन् । बियट्रिजले २१ औं मिनेटमा घरेलु टोलीलाई अग्रता दिलाएकी थिइन् । मार्टाको पासमा क्रिस्टिएनले २४ औं मिनेटमा टोलीको अग्रता दोब्बर बनाइन् । मार्टा आफैंले ४४ औं मिनेटमा पेनाल्टीमार्फत गोल गरेपछि ब्राजिल मध्यान्तरअघि ३० गोलले अगाडि रह्यो । त्यसपछि मार्टाले ८० औं र बियट्रिजले ८४ औं मिनेटमा गोल गरे । स्विडेनकी लोट्टा सेलिनले ८९ औं मिनेटमा गोल फर्काएकी थिइन् । समूहमा दुई खेलपछि ब्राजिलको ६ तथा चीन र स्विडेनको समान तीनतीन अंक छ । दक्षिण अफ्रिकाले खाता खोल्न सकेको छैन । ब्राजिलले पहिलो खेलमा चीनलाई ३० गोलले हराएको थियो । समूहमा चार टोली छन् भने शीर्ष दुई टोलीसँगै तीनवटा समूहको उत्कृट दुई तेस्रो टोली पनि क्वार्टरफाइनलमा पुग्नेछन् । स्विडेन र चीनबीच प्रतिस्पर्धा हुन बाँकी नै छ । ब्राजिलले सन् २००४ र सन् २००८ को ओलम्पिक खेलकुदमा महिला फुटबलमा रजत पदक जितेका थियो । ब्राजिलले हालसम्म ओलम्पिक फुटबलमा स्वर्ण पदक जित्न सकेको छैन । अर्को खेलमा चीनले दक्षिण अफ्रिकालाई २० गोलले हरायो । साबिक विजेता अमेरिकासँगै क्यानडा पनि क्वार्टरफाइनलमा पुगेको छ । समूहगत चरणको आफ्नो दोस्रो खेलमा फ्रान्सलाई १० गोलले पराजित गर्दै अमेरिका अगाडि बढेको हो । अमेरिकाका लागि कप्तान कार्ली लियोडले गोल गरिन् । ६३ औं मिनेटमा लियोडले टोबिन हिथको प्रहार रिबाउन्ड भएपछि बनेको अवसरमा गोल गरेकी थिइन् । समूहमा अमेरिकाले दुई खेलबाट ६ अंक बटुल्यो । फ्रान्स र न्युजिल्यान्डको समान ३३ अंक छ । कोलम्बिया भने अंकविहीन छ । अमेरिकाले पहिलो खेलमा न्युजिल्यान्डलाई २० गोलले हराएको थियो । अमेरिकाले ओलम्पिक खेलकुदको महिला फुटबलमा हालसम्म चार पटक स्वर्ण पदक जितेको छ । गत संस्करणमा तेस्रो स्थान हात पारेको क्यानडाले जिम्बावेलाई ३१ गोलले हरायो । क्यानडाको जितमा जेनिन बेकीले दुई र क्रिस्टिन सिनक्लेयरले एक गोल गरे । बेकीले सातौं र ३५ औं तथा सिनक्लेयरले १९ औं मिनेटमा गोल गरेका थिए । पहिलो पटक ओलम्पिक महिला फुटबलमा सहभागी जिम्बावेले अन्तिम समयमा एक गोल फर्काएको थियो । क्यानडाले दुई खेलबाट ६ अंक जोडेको छ । क्यानडाले पहिलो खेलमा अस्ट्रेलियालाई २० गोलले हराएको थियो । समूहमा दुई खेलपछि जर्मनीको चार र अस्ट्रेलियाको एक अंक छ । जर्मनी र अस्ट्रेलियाबीचको अर्को खेल भने २२ गोलको बराबरीमा सकियो ।
पहिलो स्वर्ण अमेरिकी किशोरीलाई,"रियो दि जेनेरियोः रियो ओलम्पिकको पहिलो स्वर्ण पदक अमेरिकी सुटर भर्जिनिया थ्रासरले जितेकी छिन् । १९ वर्षीया थ्रासरले १० मिटर एयर राइफल स्पर्धामा स्वर्ण पदक जित्दै पहिलो अन्तर्राष्ट्रिय सफलता हात पारेकी हुन् । चिनियाँ खेलाडी तथा पूर्वविश्व च्याम्पियन दु ली दोस्रो स्थानमा रहिन् । ली सन् २००६ की विश्व च्याम्पियन हुन् । साबिक विजेता चिनियाँ खेलाडी यी सिलिङले कांस्य पदकमा चित्त बुझाइन् । यसैगरी रुसका जुडो खेलाडी बेसलान मुद्रानोभले रियो ओलम्पिकमा देशका लागि पहिलो स्वर्ण पदक जितेका छन् । ६० केजी तौलस्पर्धामा उनले फाइनलमा साबिक विजेता येल्दोस स्मेतोभालाई हराए । निकै विवादपछि ओलम्पिकमा सहभागिताको अवसर पाएको रुसका दुई सय ७१ खेलाडीले यो प्रतियोगितामा प्रतिस्पर्धा गर्दैछन् । राज्य प्रायोजित डोपिङ भेटिएको आरोप लागेको रुसका केही खेलाडीलाई अन्तर्राष्ट्रिय ओलम्पिक कमिटी (आईओसी) ले ओलम्पिक खेल्न प्रतिबन्ध लगाएपछि उनीहरू सहभागी हुनबाट पाएनन् । जुडोकै महिला ४८ केजी तौलसमूहमा अर्जेन्टिनी खेलाडी पाउलो पारेटो पहिलो भइन् । उनी विश्व च्याम्पियन पनि हुन् । ३० वर्षीया पारेटोले फाइनलमा दक्षिण कोरियाकी बोकेयोङ जियोङलाई हराइन् । जारी प्रतियोगितामा अर्जेन्टिनाले जितेको यो पहिलो पदक हो । यसैगरी भारोत्तोलनमा थाइल्यान्डले स्वर्ण पदक जितेको छ । महिला ४८ केजी तौलसमूहमा थाइल्यान्डकी सोपिता तानासानले कुल दुई सय केजी भार उठाइन् । एक सय ९२ केजी तौल उठाएकी इन्डोनेसियाकी श्री वाइयुनी अगुस्तियानी दोस्रो भइन् । २१ वर्षीया तानासानले स्न्याचमा ९२ केजी र क्लिन एन्ड जर्कमा एक सय आठ केजी भार उठाएकी हुन् । ओलम्पिकमा भियतनामलाई पहिलो स्वर्ण भियतनामले ओलम्पिक खेलकुदमा पहिलो पटक स्वर्ण पदक जितेको छ । पुरुष १० मिटर एयर पेस्तोलमा भियतनामका सुटर भिन हुवान होआङले स्वर्ण पदक जितेका हुन् । उनले दुई सय दुई दशमलव पाँच अंक प्राप्त गरे । उपाधिको दाबेदार मानिएका घरेलु खेलाडी फिलिप उले रजत पदक जिते । जारी प्रतियोगितामा ब्राजिलका लागि फिलिपले पहिलो पदक जितेका हुन् । उले दुई सय दुई दशमलव एक अंक हात पारे । एक सय ८० दशमलव चार अंक बटुलेका चीनका पाङ वेईले कांस्य पदक हात पारे । यसैगरी जापानका पौडीबाज कोसुके हागिनोले चार सय मिटर इन्डिभिजुअल मेड्ली स्पर्धामा स्वर्ण पदक जितेका छन् । गत संस्करणमा कांस्यमा सीमित रहेका हागिनोले चार मिनेट ०६९५ सेकेन्ड समय निकाले । उक्त स्पर्धामा अमेरिकाका चेज कालिस चार मिनेट ०७७५ सेकेन्ड समय निकालेर दोस्रो भए । जापानकै दैया सेतोले कांस्य पदक जिते । पुरुष चार सय मिटर फ्रिस्टाइल स्पर्धामा अस्ट्रेलियाका मार्क हर्टनले पहिलो स्थान हात पारे । उनले तीन मिनेट ४१५५ सेकेन्डमा निर्धारित दूरी पूरा गरे । साबिक विजेतासमेत रहेका चिनियाँ खेलाडी सुन याङ तीन मिनेट ४१६८ सेकेन्डसहित रजतमा सीमित भए । अन्तिम ५० मिटरमा हर्टनले सुनलाई उछिनेका थिए । इटालीका गाब्रियल डेट्टीले कांस्य पदक जिते । यसैगरी अस्ट्रेलियाले महिला एक सय गुना चार मिटर फ्रिस्टाइल रिलेमा पनि स्वर्ण पदक जितेको छ । अस्ट्रेलियाले तीन मिनेट ३०६५ सेकेन्ड समय निकालेर विश्व कीर्तिमानसमेत बनायो । अस्ट्रेलियाली टोलीमा एमा म्याकियन, ब्रिटानी एल्मस्ली, ब्रोन्टी क्याम्पबेल र केट क्याम्पबेल थिए । उक्त स्पर्धामा अमेरिकाले रजत पदक जित्यो र भने क्यानडाले कांस्य हात पार्यो ।"

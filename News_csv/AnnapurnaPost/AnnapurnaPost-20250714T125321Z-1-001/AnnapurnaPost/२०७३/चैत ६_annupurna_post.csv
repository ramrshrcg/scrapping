शीर्षक,विवरण
निर्वाचन : उपयोग या बहिस्कार,"जनमतसंग्रहको मत विभाजनमा राजा थोरै झुकेर सुधारिएको पञ्चायत या बहुदलीय संसदीय व्यवस्थाको पक्षमा कांग्रेस उभियो । त्यसैबेला एउटा कालजयी कुशाग्र एवं चिन्तनशील नेताले जनमतको घोषणा सँगसँगै भन्नुभएको थियो, 'यो जनमतसंग्रह कांग्रेस र अहिलेसम्म राजावादी हुँ भन्नेहरूको बीचको मत विभाजन हो, जित हार बेग्लै कुरा हो । हामीले यसलाई उपयोग गर्नुपर्छ ।' बीपी कोइरालाको यो चिन्तन २०३६ सालमा घोषित जनमतसंग्रहको ०३७ सालको परिणामले यथार्थमा देखायो । आज ठूला क्रान्ति गर्ने र राष्ट्रियताको हुँकार गर्नेहरूले त्यसबेला पञ्चायतका पक्षमा मत दिएकै हुन् । कम्युनिस्ट दलहरूमध्येबाट नेपाल कम्युनिस्ट पार्टी माक्र्सवादीका मनमोहन अधिकारी र केही साना कम्युनिस्ट गुटले मात्रै बहुदलको पक्षमा मतदान गरेका थिए । होइन भने पराजयको पीडा सिंगो कांग्रेसले र बहुमतको प्रसन्नता तत्कालिन झन्डैझन्डै धेरै खेमामा विभाजित भएका पञ्चहरू र आज ठूलो राष्ट्रियता र लोकतन्त्रको कुरा गर्ने कथित वामपन्थी शक्तिले लिनैपर्ने हुन्छ । यो प्रसंग यसकारणले अहिले कोट्याउनुपर्यो कि मधेसकेन्द्रित दलहरू जो मोर्चा या गठबन्धन जतासुकै आवद्ध भएका हुन्, उनीहरूले निर्वाचन बहिस्कारको नारा घन्काएका छन् । एकदुई घटनाले कतै निर्वाचन नै हुन नसक्ने पो हो कि भन्ने संशय पनि त्यसैगरी जनतामा थोरै सञ्चारित हुँदैछ । बीपीको सोचमा जनमतमा पाएको ४६ प्रतिशत मत लोकेन्द्रबहादुर चन्द, सूर्यबहादुर थापा, तुलसी गिरी कीर्तिनिधि बिष्ट यी सबै विभाजित अवस्थामा रहेको पञ्चायतलाई परास्त गर्दै आउँदो निर्वाचनलाई उपयोग गरेको खण्डमा ४६ बाट ५१ मा पुग्नका लागि मुलुकलाई असजिलो थिएन । तर ठूलो मूल्य चुकाउँदै एउटा सिंगै पुस्ताको राजनीतिदेखि जाँगर र सीपलाई वलिवेदीमा राख्दै फेरि बहुदलीय व्यवस्था पुनस्र्थापना गर्नका लागि दस वर्ष लाग्यो । प्राप्त संसदीय व्यवस्थाको पुनस्र्थापना र संवैधानिक राजतन्त्रको अभ्यास भने मुलुकमा चार वर्ष पनि हुन सकेन । मुलुक सशस्त्र द्वन्द्वमा अल्झँदै जाँदा राष्ट्रको अस्तित्व नै खतरामा पर्छ कि भन्ने भयबाट हरेक जागरुक नेपाली आक्रान्त हुनुपर्ने अवस्था सिर्जना भयो । आज मधेसकेन्द्रित दलको निर्वाचन बहिस्कारको उद्घोषले फेरि एउटा सिंगो पुस्ताको मुलुक बनाउने चिन्तन, सोच र जाँगर स्वाभाविक रूपमा निरासामा परिणत हुने सम्भावना देखिन थाल्यो । २००३०४ सालमा दुई कांग्रेस एक भई मुलुकको त्यत्रो कठोर शासन व्यवस्थालाई सशस्त्र क्रान्तिद्वारा फालेर नेपालमा लोकतन्त्र स्थापना भयो । यस अवधिमा मुलुकले झन्डै पाँच वर्षभित्रै राजनीतिको आधुनिक परिभाषाभित्र प्रवेश गर्ने मौका पायो । अहिलेको अवस्था नियाल्ने हो भने, ०४६ सालदेखिका २७ वर्ष हामी पटकपटक संविधान बनाउने र संविधान संशोधन गर्ने कर्ममा व्यस्त हुनुपर्यो । परिणामत एउटा सिंगो पुस्ताले आफ्नो ऊर्जा राष्ट्रनिर्माणमा कुनै पनि किसिमले उपयोग गरौं भन्ने सोचसमेतबाट वञ्चित हुनुपर्यो । अझै पनि मुलुकले स्पष्ट दिशा लिएको आभाससम्म पनि लिन पाएन । निर्वाचन बहिस्कार या निर्वाचन हुन दिन्नौं भन्ने अडान लोकतान्त्रिक प्रकृतिको स्वभावअनुकूल पटक्कै देखिँदैन । निर्वाचनकै माध्यमबाट एउटा वैधानिक विधि निर्माण गर्दै आफ्नो अनुकूलको या मधेस र पहाडका बीचमा विभेदै गर्न खोजेको हो भने त्यसैअनुरूपको व्यवहार प्रदर्शित गर्न सक्नुपर्यो । होइन भने मुलुकलाई विभाजनकै हदसम्म पुर्याउने चिन्तनबाट मुक्त हुन सक्नुपर्छ । संक्रमणको नाममा यसरी कति दिन अल्झिनुपर्ने हो, ०७ सालको पुस्ता त जीवनको उत्तरार्धमा नै पुगिसक्यो । सात सालका युद्धकर्मीहरू कतिको स्वर्गवास नै भइसक्यो । ०७ सालका शासकहरूको अब कतै नामोनिसाना छैन । अब हुँदाहुँदै त्यसपछि पटकपटकका लोकतन्त्र हुँदै गणतन्त्रसम्मको संघर्षमा आफ्नो भविष्यलाई नै दाउमा राखेको पुस्तासमेत अब निरासामा गइसक्यो । यस्तो धरै पुस्ताको जीवन बर्बादीलाई कुन चाहिँ देशको राजनीतिले स्वीकार गरेको छ ? कुन चाहिँ समाज यति लामो अलमलमा अहिलेसम्म बसेको छ ? प्रश्न उठायो भने कहिले छिमेकीतिर दोष फर्काइन्छ भने कहिले खेतबारीमा राखिने बुख्याचाको भय देखाइन्छ । आफू जिम्मेवारीबाट भाग्ने प्रवृत्ति नेतृत्वले नियमित रूपमा लिँदै आएको छ । लोकप्रियता तथा अलोकप्रियताका प्रति निरपेक्ष हुनसक्नु नै नेतृत्वको सबैभन्दा ठूलो गुण हो । त्यस्ता नेताहरू मुलुकले नपाएको होइन, तर त्यस्ता नेताहरू बहिर्गमनमा बस्नुपर्यो । अहिले केही कुरामा पनि आफ्नो दोष नदेख्ने, दोषजति अन्त्य पन्छाउने प्रवृत्ति राजनीतिमा हावी भइदिँदा मुलुक यो भयानक दुष्चक्रमा फस्नुपर्यो । पंक्तिकारले समयसमयमा नेपालको अस्थिरताको कारण औंल्याउने क्रममा छिमेकी राष्ट्रहरूलाई आरोप लगाउँदै आएको हो, यो स्वीकार्न पंक्तिकारलाई कुनै संकोच छैन । यो पूर्ण असत्य पनि होइन, यसभित्र सत्यता छ र पंक्तिकारले नै बेहोर्नुपरेको आरोप पनि उसले स्वीकार गर्नैपर्छ, आफ्नो आङको भैंसी नदेख्ने अर्कोको आङको जुम्म्रा ? पंक्तिकारले त यो कुरालाई स्वीकार गर्यो, तर आज चुनाव बहिस्कार गर्ने, चुनाव हुन दिन्न भन्ने या चुनाव हुन सक्दैन भन्ने र चुनाव जसरी भए पनि गर्छु भन्ने सबै पक्षले बुझ्नुपर्यो मुलुकको यो समस्या अब न त सात सालजस्तो दिल्ली सम्झौतामा टुंगिन्छ न त फेरि सशस्त्र विद्रोहको बेलाजस्तै दिल्लीमै बाह्रबुँदे सम्झौतामा टुंगिने स्थिति देखिन्छ । यस बीचमा कोसी, गण्डकी र महाकालीमा मात्र होइन, सिंगै गंगा जमुनामा पनि धेरै पानी बगिसक्यो । दिल्लीको नीति हिजोकै रहन्छ भन्ने अवस्था पनि विश्व राजनीतिक परिदृश्यमा आएको परिवर्तनले स्वीकार गर्न सक्दैन । नेपालको एउटा सिंगै पुस्तालाई भारतले जानेर या नजानेर आफ्नो विरोधी बनाइसकेको छ । ठूलो देशले सानोलाई जे गरे पनि हुन्छ भन्ने मानसिकताबाट आधुनिक विश्व इतिहासमा भएका परिवर्तनहरूले स्वीकार गर्दैन भन्ने सबैले राम्ररी बुझ्नुपर्छ । यसरी सिंगै पुस्तालाई आफ्नो विपक्षमा उभ्याउने दिल्लीको विदेश नीतिका बारेमा दिल्लीभित्रै मात्रै नभनौं संसद्भित्रै प्रशस्त प्रश्न उठिसकेको छ । मोदी सरकारको सुरुको प्रयत्न छिमेकीलाई आफ्नो सुरक्षा पर्खाल बनाउने नीतिले खासै सफलता पाउन सकेन । श्रीलंका, बंगलादेश, पाकिस्तान या नेपाल नै किन नहोस् सरकारी संयन्त्रमा उसको थोरै प्रभाव रहे पनि आम जनमानसमा उनको लोकप्रियता भने देखिँदैन । यो एउटा गम्भीर चुनौतीको विषय हरेक राष्ट्रलाई लाग्न सक्छ, त्यसभन्दा पनि ठूलो र शक्तिशाली भएको देशलाई भन् बढी लाग्न सक्छ । बंगलादेश र भारतकै बीचमा पनि काँडे तारले सीमा सुरक्षा गर्नुपरेको यथार्थ छँदै छ, नेपालमा दुई वर्षपछि चीनसित जोड्ने सातवटा नाका खुल्दैछन् । यसलाई पनि खेलाइँचीका रूपमा भारतले लिनु भने हुँदैन । त्यसकारण भारतकै आडमै राजनीति सफल हुन्छ भन्ने कसैले सोचेको छ भने त्यसबाट मुक्त हुनुपर्ने अवस्था आइ नै सकेको छ । नेपालको राष्ट्रिय राजनीतिमा पनि रैथाने राष्ट्रवादको प्रभाव बढ्दै गएको छ । मधेसकेन्द्रित दलहरूले पनि आप्रवासी मधेसी र रैथाने मधेसीका बीचमा भोलि भेद भएछ भने त्यसलाई पहाड र मधेसबीचको द्वन्द्वको रूपमा हेर्न मिल्ने छैन । त्यो उनीहरूले विगतको निर्वाचन परिणामबाट मात्रै पनि विश्लेषण गर्न खोजे बुझ्न सकिन्छ । चुनावको विकल्पका बारेमा कसैले कुनै कुरो सुझाउन सक्दैन, मिल्दैन पनि । भारतीय प्रधानमन्त्रीले पनि हाम्रो उपप्रधानमन्त्री बिमलेन्द्र निधिलाई यति मात्रै भनेका हुन्दस महिनाभित्र तीन तहको निर्वाचन गर्न सक्नुहुन्छ ? निधिको जवाफमा पनि उनले भारतको अरू किसिमको सहयोगको कुरा गरेनन् मात्र केही बन्दोवस्ती सहयोगका लागि तपाईंहरूसमेत तत्पर रहनुहोस् भनेका हुन् । अरू अनौपचारिक वार्तामा भारतका आधिकारिक व्यक्ति वा नेतृत्व तहमा कसले के कुरो गर्छन् यो पंक्तिकारको सरोकारको विषय होइन । भारत या नेपालको सञ्चारमाध्यमले अहिलेसम्म चुहाएको सूचना भने यति मात्रै हो । यो स्थितिमा केही जिल्ला वा सानो समूहको राजनीतिक प्रतिनिधिका रूपमा चिनिएकाहरूले अनेक बहानामा निर्वाचन हुन दिन्नौं या हामी सघाउँदैनौं भन्नुको धेरै ठूलो अर्थ छैन । निर्वाचन हुन नदिनाका परिणामको भयाभय दृष्टिलाई जुनसुकै किसिमले रंग्याइए पनि निर्वाचन बहिस्कारको नीति सामान्यतः लामो समयदेखि लोकतन्त्रको अभ्यास गर्दै आएको र बेलाबखत ती अभ्यासको क्रममा बाधा विरोध झेल्नुपरेको नेपाली समाजले अब भने स्वीकार गर्न सक्ने स्थिति देखिँदैन । निर्वाचनलाई उपयोग गरी आउने पुस्तालाई प्रशिक्षित गर्दै संविधानमा आफूले खोजेका विषय माग्नुलाई अन्यथा पनि भन्न सकिन्न । त्यसो गर्न पाइन्छ, तर जोरजुलुम खडा गरेर आफ्नो पक्षमै संविधान हुनुपर्छ भन्नेलाई संविधान जारी गर्ने बेलाको त्यो प्रवल जनमतले जतिसुकै लचिलो भए पनि स्वीकार गर्न गाह्रै हुन्छ । मुलुकमा कुनै पनि किसिमको विभाजन रेखा नकोरियोस् भन्ने चिन्नत राजनीतिमा देखाइनुलाई राजनीतिकै उदारताको रूपमा लिनुपर्ने हुन्छ । निर्वाचन बहिस्कार या निर्वाचन हुन दिन्नौं भन्ने अडान लोकतान्त्रिक प्रकृतिको स्वभावअनुकूल पटक्कै देखिँदैन । निर्वाचनकै माध्यमबाट एउटा वैधानिक विधि निर्माण गर्दै आफ्नो अनुकूलको या मधेस र पहाडका बीचमा विभेदै गर्न खोजेको हो भने त्यसैअनुरूपको व्यवहार प्रदर्शित गर्न सक्नुपर्यो । होइन भने एउटा निश्चित प्रकृतिको नश्लवादी सोच लिएर मुलुकलाई विभाजनकै हदसम्म पुर्याउने चिन्तनबाट मुक्त हुन सक्नुपर्छ ।"
राष्ट्रिय संस्कृतिविरोधी शून्यवादी धर्म निरपेक्षता,"मानव जीवनको उदयसँगै बाँच्नको लागि संघर्षको आरम्भबाट वृद्धि, सीप, कलाकौशल, आविस्कार, चेतना, राजनीति इतिहास, कानन आदिको आविस्कार भए । यही प्रक्रियाबाट संस्कृतिको जन्म हन पगेको इतिहास हाम्रो जीवनको समग्र पक्षमा प्रस्फटित भइरहेको छ । संघर्षबाट प्राप्त भौतिक र आत्मिक सिर्जना एवं उपलब्धि आदि समग्र जीवन पद्धति नै संस्कृति हो । जीवन संघर्षको महान् आलोकबाट समाज अगाडि बढाउन निर्मित रीतिथिति, नियमकानन, भौतिक वस्त र आत्मिक चेतनासहितको समग्र समाजको नियम एवं उत्पादन पद्धति संस्कृति हो । यसै सन्दर्भमा अथर्ववेदले मानव जातिका दैनिक क्रियाकलापसँग सम्बन्धित विधि, विधान, ज्ञान, विज्ञान जस्ता आधारभूत कार्य सम्पादनलाई संस्कृतिको रूपमा बीउवीजन छर्ने काम गरेको छ । ऋग्वेदले समाजका विशिष्ट जनजीवनसँग सम्बन्धित शिष्ट सरल व्यवहार कार्य ज्ञान, योग, ध्यान, उपसना, आराधनालाई संस्कृतिको रूपमा उल्लेख गरेको पाइन्छ । कैयौं स्मृति एवं नीतिहरूमा उल्लेख व्यावहारिकतालाई नैतिक शिक्षाको रूपमा समाजले संस्कृति बनाउन पग्यो । जन करा मानव समाजले समयसापेक्ष रूपमा निरन्तर ग्रहण गर्दै आइरहेको छ । संस्कृति भनेको दर्शन, सिद्धान्त, विचार, राजनीति, उत्पादनका साधन, उत्पादन सम्बन्ध र तिनीहरूका बीचमा रहेको अन्तरविरोधको प्रतिबिम्ब हो । मानिसले उत्पादन गरेका भाषा, लिपि, कला, साहित्य, इतिहास, भौतिक र आत्मिक चिजहरू संस्कृति हो । समाजमा रहेका हरेक जातिहरूले गरेको आआफ्नो उत्पादन सम्बन्ध र व्यवहार एवं चेतना नै जनसंस्कृति हो । नेपालका विभिन्न भूभागमा बसोबास गरिआएका विविध जातजातिहरूले मौलिक ढंगले मान्दै मनाउँदै आएका चाडपर्व, खानपान, रहनसहन, भेषभूषा, भाषा, कलासाहित्य, गीतसंगीत, नृत्य जीवन संघर्ष, अँगालिएको जीवन पद्धति, उत्पादन, अनभूति, व्यवहार, चालचलन, संस्कार, प्रथा आदिहरूको समग्रता एवं समच्चय राष्ट्रिय संस्कृति हो । नेपाली समाजको आर्थिक, सामाजिक ढाँचामा उत्पादन सम्बन्ध र उत्पादन प्रणालीसँग जोडिन आउने संस्कृति नै नेपालको राष्ट्रिय संस्कृति हो । आजको विश्वमा सबै संस्कृति, सबै साहित्य र कलाहरू निश्चित राजनीति कार्यदिशाप्रति परिलक्षित हन्छन् । तसर्थ संस्कृति वर्गीय दृष्टिकोणभन्दा अलग छैन । नेपालमा वैदिक सनातन हिन्द, बौद्ध, मसलमान आदि संस्कृति छन् । ती सबै राष्ट्रिय संस्कृति हन् । राष्ट्रिय संस्कृतिले कनै पनि जातजाति, वर्ग, क्षेत्र, लिंग राजनीतिमा भेदभाव र घृणाको भाव सिर्जना गर्दैन । यसले सहकार्य र सहचार्यको भावना पैदा गराई राष्ट्रिय एकताको आधार निर्माण गर्दछ । राष्ट्रिय संस्कृति भनेको सत्यलाई स्थापित गर्ने, श्रमजीवी जनताको हित गर्ने र राष्ट्रिय एकताको भावना पैदा गराउने संस्कृति हो । अहिले दलाल पुँजीवाद एवं साम्राज्यवादले राष्ट्रको संस्कृतिमाथि हमला गरिरहेको छ । त्यही कारणले समदायको भावनामा विभाजन हन पगी समाज एवं राष्ट्रमा विग्रह विभाजन र विसर्जन वादको वीजारोपण हन पगेको छ । यसरी समाजलाई विभाजन गरेपछि दलाल पँजीपति शासकले लटको राज चलाई राष्ट्रिय एकता एवं संस्कृतिको शिरछेदन गर्न पग्छ । त्यसैले दलाल पँजीवादी संस्कृतिविरद्ध जीवन र जगत्लाई बझ्ने आशावाद, श्रमप्रति विश्वास, नैतिकता, इमानदारी, अनशासन, कर्तव्यबोध, जवाफदेहिता, दायित्व, समाज सेवा राष्ट्रियता र देशभक्तिको भावना, आपसी मेलमिलाप, भाइचारा, सद्भाव, सहिष्णता, सामूहिक जीवनपद्धति, सरसहयोग, सिद्धान्त र जीवन व्यवहारमा मेल, सबै वर्ग, क्षेत्र, लिंग, जातजातिको समष्टि राष्ट्रिय एकता जस्ता सांस्कृतिक आयामहरूको मूल्यबोध गरी हाम्रो राष्ट्रिय संस्कृतिको विकास एवं संवद्र्धन गर्न कनै कसर बाँकी राख्न हँदैन । विभिन्न वर्ग, क्षेत्र, लिंग, जातजाति, समाज एवं राष्ट्रको परिचय भनेकै राष्ट्रिय संस्कृति हो । राष्ट्रिय संस्कृति भनेको नेपाली जनताको संस्कृति हो । राष्ट्रिय संस्कृति विस्थापन गर्न पश्चिमा साम्राज्यवादी एवं एकाधिकार दलाल पँजीवादी संस्कृतिको हस्तक्षेप बढिरहेको छ । यस्तो साम्राज्यवादी संस्कृतिलाई उत्तर आधनिकतावादी, उपभोक्तावादी, अराजकतावादी संस्कृतिको रूपमा बझ्नपर्छ । पश्चिमा साम्राज्यवादी संस्कृति छाडा, अश्लील, नग्न, अराजनीतिक, असामाजिक, आर्थिक, प्रभत्ववादी, शून्यवादी, अनशासनहीन, अक्षम्य, पासविक, जर्जर, क्रुर, आततायी, चरित्रहीन लफ्फाजी संस्कृति हो । यही संस्कृतिले विश्वव्यापी प्रभाव फैलाउँदै सांस्कृतिक साम्राज्यवादको रूप ग्रहण गर्न पगेको छ । साम्राज्यवाद एवं दलाल पँजीवादले तेस्रो विश्व तथा उत्पीडित राष्ट्रहरूमा आफ्नो राजनीतिक, आर्थिक, सामाजिक, सामरिक, सांस्कृतिक प्रभत्व र नवऔपनिवेशिकता लादेको छ । सामाजिक रूपमा आफ्नो सांस्कृतिक साम्राज्यवादलाई समाजीकरण नगरे विश्वव्यापी हैकम प्रभत्व कायम गर्न पश्चिमा साम्राज्यवादलाई कठिन हने हँदा उसले सांस्कृतिक रूपमा आफ्नो साम्राज्य फैलाइरहेको छ । सामूहिकताको ठाउँमा व्यक्ति, वर्ग संघर्षको ठाउँमा वर्ग समन्वय, सहिष्णता र सद्भावको ठाउँमा असहिष्णता, अराजकता, अनशासनको ठाउँमा अनैतिकता, तथ्यको ठाउँमा कतर्क, सत्यको ठाउँमा झूटो, द्वन्द्ववादको ठाउँमा अधिभूतवादमा जोड दिन र मानिसलाई आर्थिक, सामाजिक, राजनीतिक सम्बन्धबाट अलग्गै राखी अराजकतावादी, आत्मसमर्पणवादी, कठपतली, दलाल बनाउन एकाधिकार दलाल पँजीवादी र साम्राज्यवादी संस्कृतिको मख्य उद्देश्य हो । विश्व कम्यनिस्ट आन्दोलनलाई बद्नाम गराउने, दमन गर्ने, प्रजातान्त्रिक, समाजवादी आन्दोलन, राष्ट्रिय एकता, शक्ति सन्तलन र राष्ट्रिय स्वाभिमान आन्दोलनप्रति घृणा पैदा गराउने काम दलाल, पँजीवाद एवं सांस्कृतिक साम्राज्यवादले गरिराखेको छ । साम्राज्यवादी सांस्कृतिक आक्रमण आज सबैभन्दा बढी किशोर र यवाहरूमा छ । त्यसैले रामायणका लव, कश र आधनिक नेपालका वीर योद्धाहरू पृथ्वीनारायण शाह, भीमसेन थापा, बिसे नगर्ची, गंगालाल, धर्मभक्त, शक्रराज, दशरथ चन्द, भीमदत्त पन्त, च्याङ्बा लामा, चन गरङ, कृष्ण सेन 'इच्छक', काले सार्की, झागल गरङ, मस्त बिष्ट र गोविन्द गौतम बनेर यवाहरूले नै थाम्नपर्छ, इन्डोपश्चिमा एवं साम्राज्यवादी अश्वमेधका घोडाहरूका लगाम । राष्ट्रिय संस्कृति, स्वाभिमान, स्वतन्त्रता, अखण्डता र सार्वभौमिकताको रक्षाको पक्षमा दृढतापूर्वक उभिनपर्छ । राष्ट्रियताको रक्षा गरी समृद्धिको बाटोमा लम्किन, राष्ट्रिय संस्कृतिको रक्षा गर्नपर्छ । सांस्कृतिक साम्राज्यवादले उत्पीडित राष्ट्रको तथा तेस्रो विश्वका देशहरूको धर्म, संस्कृति, परम्परा राजनीति, इतिहास, भेषभूषा, भाषा, लिपि, संस्कार, सभ्यतालाई खिल्ली उडाई पश्चिमा क्रिश्चियन रिलिजन, राजनीति, इतिहास, भाषा, विचार, चेतना, जीवनशैली मेरो उच्च, राम्रो, सभ्य छ भन्ने भ्रम छरिरहेको छ । आज साम्राज्यवादले राष्ट्रिय संस्कृति विस्थापन गरेर त्यसको ठाउँमा दलाल पँजीवादी एवं साम्राज्यवादी संस्कृति स्थापित गरी सार्वभौम, स्वाधीन, स्वतन्त्र राष्ट्रको अस्तित्व समूल नष्ट गर्न नवऔपनिवेशिकवादको मूल नीति अगाडि सारेको छ । पश्चिमा साम्राज्यवादले नेपालको समर्ग क्षेत्रमा हस्तक्षेपकारी नीति अवलम्बन गर्दै धर्म निरपेक्षताको आवरणमा पनि नेपालका हरेक गाउँ र बस्तीमा धनको प्रलोभन देखाउँदै धर्मान्तरण गराउँदै क्रिस्चियन रिलिजनको जालो फिजाउँदै गएको छ । जसका कारण सामाजिक एकता र सद्भाव बिथोलिन पगेको छ । धर्म निरपेक्षताको बारेमा माक्र्सवादी सौन्दर्य चिन्तक तथा समाजवादी यथार्थवादका प्रवक्ता गोर्की भन्छन्, 'नित्सेको ईश्वरको मृत्यको घोषणा र पँजीवादी समाजको गर्वबाट विकसित भएको अस्तित्ववादी, शून्यवादी उत्तरआधनिकतावादी दर्शनले अगाडि सारेको संसार ईश्वरहीन छ र हरेक कराको मूल्य निर्धारक तत्व मानिसको आत्मज्ञान मात्र हो भन्ने अवधारणाबाटै धर्म निरपेक्षतावादी चिन्तनले मूर्तरूप लिएको हो । झट्ट हेर्दा प्रगतिशील कदम जस्तो देखिए पनि सारमा यो आलोचनात्मक यथार्थवादको सीमासम्म उठ्न नसकेको अवस्तवादी चिन्तन नै हो (गोर्की, १९७३ इः १९५१९६) ।' यस्तो शून्यवादी चिन्तनलाई हाम्रा प्रगतिशील भनिने नेतृत्वहरूले उपलब्धिको रूपमा भजन गाउँदै हिँड्न त्यहाँभन्दा हास्यास्पद के होला ? यसरी दलाल, पँजीवादी एवं साम्राज्यवादी संस्कृतिको हस्तक्षेपका कारण नेपालको राष्ट्रिय संस्कृति थिलथिलो हन पगेको छ ।नेपाली एवं मातृभाषाहरूलाई विस्थापन गर्न हिन्दी भाषालाई राष्ट्रिय भाषा बनाउन खोज्ने जमर्को, राजनीतिक दलका महत्वपूर्ण बैठकहरूमा विदेशी प्रतिनिधि राख्ने करा होस् या सरकार गठन पनर्गठन गर्दा दिल्ली र दूतावास धाउने लम्पसारवादी संस्कृति, असमान सन्धि सम्झौता गर्ने संस्कृति, सांसद, मन्त्री, राजदूत, न्यायाधीश, विभिन्न नियक्तिहरूमा शक्ति केन्द्रको आदेश पालना एवं पैसाको चलखेल हने संस्कृति, राम्रा होइन आफ्ना भन्ने संस्कृति हाबी भएको छ । हाम्रा उत्सवहरूमा अंग्रेजी, हिन्दी संस्कार पस्कने विषय नै किन नहोस्, यस्ता गलामी पाश्चात्य दलाली आत्मसमर्पणवादी संस्कृतिको पछिपछि दौडने, आफ्नो संस्कृतिलाई बेवास्ता गर्ने ढोंगी चरित्र पनि हामीले त्याग्नपर्छ । साम्राज्यवादी संस्कृतिभन्दा हाम्रो राष्ट्रिय संस्कृति उदात्त, वैज्ञानिक र व्यावहारिक छ । यसैलाई हामी सबैले आदर्शीकरण गरी राष्ट्रिय आदर्शमूलक जनसंस्कृतिको महिमाबोध गर्न अपरिहार्य छ । सांस्कृतिक साम्राज्यवादले हाम्रा देशका सूचना सञ्चारका साधन रेडियो, टेलिभिजन, पत्रपत्रिका अनलाइन, फेसबक, चलचित्र हल, ट्विटर, स्किपी, भाइबर गगलमार्फत राष्ट्रिय संस्कृति, पूर्वीय दर्शन तथा माक्र्सवादी संस्कृतिमाथि विभिन्न आक्षेप तथा आरोप लगाउँदै जनतामा भ्रम सिर्जना गराई पाश्चात्य साम्राज्यवादी संस्कृति लाद्न तथा हाम्रो मूल्यविरद्ध घृणा फैलाउने काम निरन्तर गरिरहेको छ । साम्राज्यवादी एवं दलाल पँजीवादी संस्कृति नेपाल एकीकरण विरोधी, अखण्ड राष्ट्रविरोधी, राष्ट्रिय मक्ति आन्दोलनविरोधी, न्याय, समानताविरोधी, माक्र्सवाद संस्कृतिविरोधी चरित्र बोकेको नेपाली सभ्यता राष्ट्रिय संस्कृतिविरोधी तच्छ संस्कृति हो । राष्ट्रिय संस्कृतिको रक्षाको लागि साम्राज्यवादद्वारा बिछ्याइएका सबैखाले षड्यन्त्रका तानाबाना च्यातेर वैचारिक तथा चेतनामूलक संगठनात्मक संघर्ष आवश्यक छ । यसका साथै साम्राज्यवादद्वारा पालितपोषित घरेल राजनीतिक दलाल नेतृत्वहरूमा जीवन पद्धति भद्दा, विलासी, महँगो हनका साथै साम्राज्यवादी संस्कृतिको प्रभाव निकृष्ट रूपमा देख्न सकिन्छ। यो जनताप्रतिको गद्दारी हनका साथै सांस्कृतिक भ्रष्टीकरण पनि हो, यस्ता कठपतलीहरूविरद्ध सशक्त भण्डाफोर अभियान चलाउनपर्छ । साथै साम्राज्यवादी संस्कृतिविरद्ध सशक्त मोर्चाबन्दीका साथ देशभक्त, राष्ट्रवादी, श्रमजीवी, सर्वहारा वर्ग किसान, आम नेपाली एकताबद्ध भई राष्ट्रिय राजनीतिक, सांस्कृतिक जागरण अभियान सञ्चालन गरी राष्ट्रिय संस्कृतिको संवद्र्धनमा भूमिका निर्वाह गर्न आवश्यक छ । यही नेपाली परिप्रेक्ष्यमा हामी नेपालीकै पितापर्खाले प्रतिपादन, पालन गरेको संस्कृति नै नेपाली मौलिक राष्ट्रिय संस्कृति हो । यही राष्ट्रिय संस्कृति आम जनताको संस्कृति हो । जनताको मौलिक संस्कृति जनवादी संस्कृति हो । त्यसैले जनवादी तथा समाजवादी संस्कृति र सभ्यताको जग पनि पूर्वीय दर्शन चिन्तनभन्दा बाहिर भेटाउन सकिँदैन । यसै सन्दर्भमा रामबहादर थापा भन्छन्, 'लोकआधनिक, शास्त्रीय कला, साहित्य, धर्म, संस्कृतिको अन्तर्सम्बन्धबारे लामो समयदेखि चर्चा एवम् विवाद चल्दै आएको स्पष्टै छ । सम्भवतः यसको अस्तित्व रहञ्जेल यो निरन्तर चल्दै जानेछ । वास्तवमा लोक आधनिक शास्त्रीय कला, साहित्य, संस्कृतिलाई हामीले अन्तर्विरोधी रूपमा होइन, परिपूरक रूपमा ग्रहण गर्नपर्छ । यी सबै जनताका कला, साहित्य र संस्कृति हन् । हामीले यसलाई रढिवादी कोणबाट होइन, क्रान्तिकारी कोणबाट बझ्नपर्छ अर्थात् यसलाई निरन्तर विकास एवम् रूपान्तरण गर्दै जानपर्छ । यसर्थ, यस्ता साम्राज्यवादी संस्कृतिकोे हस्तक्षेप तथा प्रभत्वबाट राष्ट्रिय संस्कृतिको रक्षा एवं विकास गर्न राष्ट्रिय एकता आवश्यक छ । यही एकताको बीचबाट राष्ट्रिय सांस्कृतिक आन्दोलनको स्वरूप र कार्यदिशा निर्माण गर्नपर्छ । हाम्रो सांस्कृतिक आन्दोलन सांस्कृतिक साम्राज्यवादद्वारा चलाइएको विचलन र विघटनविरद्ध केन्द्रित हन आवश्यक छ । पाश्चात्य सभ्यता तथा संस्कृतिको बलात् हस्तक्षेपका कारण हाम्रो राष्ट्रिय संस्कृति कमजोर मात्र होइन, विलोपीकरणतर्फ उन्मख छ । हामीले इतिहासप्रति गौरव गर्नपर्छ र साथै इतिहासले निर्देश गरेको राष्ट्रिय एकताको आधार, राष्ट्रिय संस्कृतिको महिमाबोधको मार्गमा दृढताका साथ अघि बढ्नपर्छ । नेपालमा भौगोलिक विषमता, भाषिक विषमता, बहजातीयता जस्ता सांस्कृतिक विविधता एवं विशिष्ट भौगोलिक बनोटले अनेकौं विविधता रहेका छन् । यिनै विविधताहरूको सहकार्य र सहचार्यसहितको अन्तरघलन हाम्रो राष्ट्रियता हो । यही राष्ट्रियता हाम्रो राष्ट्रिय संस्कृति हो । हाम्रो स्वाभिमान राष्ट्रिय संस्कृति प्रतिरोधी संस्कृति पनि हो । देशभक्ति पूर्ण राष्ट्रिय प्रतिरोधी संस्कृतिको बलमा मात्र राष्ट्रियता बलियो हन्छ । नेपालको सांस्कृतिक आन्दोलनको दिशा नेपालको राजनीतिक आन्दोलनको कार्यदिशासँग अन्तरसम्बन्धित छ । हाम्रो राष्ट्रिय सांस्कृतिक आन्दोलनको प्रहारको निशाना दलाल पँजीवाद एवं साम्राज्यवाद हो । सांस्कृतिक आन्दोलनको दिशा निर्धारण गर्दा नेपाली जनताले यगौंदेखि सापेक्षिक रूपमा अनशरण गर्दै विकसित तल्याउँदै आएका संस्कृति, कला, साहित्य, इतिहास, राजनीति, दर्शन, राष्ट्रिय एकता, अर्थव्यवस्था, वीरतापूर्ण इतिहास, ऐतिहासिक तथा परातात्विक महत्वका समग्र पक्षहरूको संरक्षण र संवद्र्धन गर्ने र तिनीहरूलाई यगसापेक्ष गराउने कार्य अनसरण गर्न आवश्यक छ । हाम्रो राष्ट्रिय संस्कृति, स्वाभिमान, स्वतन्त्रता, अखण्डता र सार्वभौमिकताको रक्षाको पक्षमा दृढतापूर्वक उभिनपर्छ । देशको राष्ट्रियता, स्वतन्त्रता, अखण्डता अक्षण्ण राख्न राष्ट्रियताभित्र संस्कृति र संस्कृतिभित्र राष्ट्रियता अन्तर्घलित हनपर्छ । त्यसैले राष्ट्रियताको रक्षा गरी समृद्धिको बाटोमा लम्किन, राष्ट्रिय संस्कृतिको रक्षा गर्नपर्छ । (न्यौपाने नेकपा माओवादी केन्द्रका केन्द्रीय सदस्य हन्)"
वर्णशंकर संसद् !,"पत्रकार सीके लाल लेख्छन्, 'जब मोदीले नेपालको संस्थापन पक्षसँग काम गर्न नसक्ने देखे तब भारतले अरू ग्रपहरूतिर हेर्यो, मधेसीलाई दई कारणले छान्यो । एउटा थियो तराईमा बढिरहेको उग्रवाद र अर्को थियो दबाब कूटनीतिको सञ्चालन । यो मधेसीहरूको उनीहरूको अधिकार पाउनका लागि थिएन । मोदी डक्ट्रिन नेपालमा पूर्णरूपले विफल भयो ।' सीके लालको यो करा ठीक हो । करा यति मात्र भने होइन, कथित मधेसवादी दल मधेसी जनअधिकार फोरम नेपाल र तराई मधेस लोकतान्त्रिक पार्टी नरेन्द्र मोदी नयाँदिल्लीमा सत्तारढ हनभन्दा केही वर्षअघि नै मनमोहन सिंह भारतको प्रधानमन्त्री रहँदैमा 'रअ' र काठमाडौंको दूतावासले जन्माइएका पार्टीहरू हन् । सीके लाल भन्दा धेरै अघि तराईवासी कानन व्यवसायी तथा लेखक तलनारायण साहले लेखेका थिए, 'भारतलाई मधेसमा एउटा शक्ति चाहिएको थियो, जन माओवादीका विरद्ध उभिन सकोस्, उपेन्द्र यादव र फोरममा त्यो सम्भावना देख्यो । भारतीय दूतावासले दबाब सिर्जना गरेर आन्दोलन सकिएको छ महिनापछि फोरमसँग २२ बँदे सहमति गराएको थियो । मधेसमा वितन्डा नरोकिएपछि गौर नरसंहार रचिएको थियो । दोष फोरमलाई लागे पनि सीमापारीको सहयोगबिना त्यो सम्भव थिएन ।' तर हामी कैयौं पत्रकारलाई के स्पष्ट छ भने०६३ पछि दर्ता भएकामध्ये आफूलाई मधेसकेन्द्रित भन्ने दलहरूको जन्म, संगठन र विकासमा भारतको गप्तचर एजेन्सीहरू, काठमाडौंस्थित भारतीय दूतावासका कर्मचारी, वीरगन्जस्थित भारतीय कन्सलेट जनरल अफिसका हाकिम र कर्मचारीको भूमिका गप्त र अप्रत्यक्ष मात्र होइन प्रत्यक्ष देखिँदै आएका छन् । यी करा काठमाडौंका दैनिक र साप्ताहिकमा मौकैमा प्रकाशित र नेपालका जनताद्वारा पढिएका छन् । पंक्तिकार नयाँदिल्लीमा कार्यरत पत्रकार प्रशान्त झाका हरफहरूबाट सर गर्छ । द ब्याटल अफ न्य रिपब्लिक ( पेज २३) मा उनले लेखेका छन्, 'बाहिरबाहिर भारतले भारतको प्रधानमन्त्री कार्यालय र विदेश मन्त्रालयले संवैधानिक राजतन्त्र र बहदलीय प्रजातन्त्र भन्दथ्यो, तर भित्रैभित्र यसले ज्ञानेन्द्रको प्रत्यक्ष शासनलाई आड दिने काम गरिरहेको थियो । शेरबहादर देउवा सरकार प्रजातन्त्रको एउटा मकन्डो थियो । त्यो पनि ज्ञानेन्द्रले निकालेर साँचो मख देखाए ।' लुटतन्त्र, भागवन्डातन्त्र, नोट देऊ, उच्चभन्दा उच्च पद किन, भन्ने शासन प्रणालीका निर्माता र सञ्चालकहरू को को स्वदेशी तथा विदेशीहरू छन् ? के बझ्ने र सोच्ने बेला आएन अब ? भारत र यसका गप्तचर एजेन्सीहरूले यस्तो गप्त षडयन्त्र र दोहोरो खेल गरेको कारण केही समयपछि नै छर्लंग देखिन्छ । त्यो भारतीय गप्त खेलको लक्ष्य थियो, नेपालमा संवैधानिक राजतन्त्रको साथै जनताद्वारा प्रत्यक्ष निर्वाचित प्रतिनिधिसभाको अन्त । आज भारत यी दवै लक्ष्य एकसाथ प्राप्त गर्न र नेपाली जनताको आफूले प्रत्यक्ष निर्वाचित गरेका प्रतिनिधि शासन लोप पार्न सफल देखिन्छ । राजतन्त्र गएकोमा हामीहरू कैयौंलाई अफसोच हने थिएन, तर त्यसको साथै बीपी कोइरालाले जीवनभर जेलनेल भोग्दै नेपाली कांग्रेसको स्थापना गरेको जनताद्वारा प्रत्यक्ष निर्वाचित कमसेकम एउटा निर्णायक सदन भएको संसदीय प्रजातन्त्र, जसलाई कमरेड पष्पलालले सधैं संयक्त जनआन्दोलन भन्दै आउनभएको थियो । २०४६ फागन ७ गतेको नेपाली कांग्रेस र वाम मोर्चाको संयक्त गौरवपूर्ण आन्दोलनबाट स्थापित बहदलीय प्रजातन्त्र २०४८ फेरि सम्पूर्ण रूपले जनताद्वारा प्रत्यक्ष निर्वाचित प्रतिनिधिसभासहितको दई सदनात्मक व्यवस्था स्थापित भएको थियो । तर त्यसको साढे तीन वर्ष नबित्दै संयक्त जनमोर्चाले २०५१ को मध्यावधि निर्वाचन बहिष्कार गरे र केही समयपछि नै भारतमा नेतृत्वले आ श्रय लिई नेपालमा सशस्त्र विद्रोह थाल्यो । प्रशान्त झाले माथि भनेझैं गप्त भारतीय खेलमा फस्न गई शेरबहादर देउवालाई प्रतिनिधिसभा भंग गर्न लगाइयो, र त्यसो गर्ने शेरबहादरलाई असमक्षम भन्दै बर्खास्त गरियो । भारतीय पूर्व राजदूतद्वय केभी राजन र एमके रसगोत्रा त्यसको एकदिन अगाडिसम्म काठमाडौंमै थिए । जनताद्वारा निर्वाचित प्रतिनिधिसभा र राजनीतिक दलहरूमा त्यसको फेरि स्थापना गर्नपर्ने माग लिई सभा र जलस प्रदर्शन हन थाले । अन्तमा २०६२ चैत २४ गते दोस्रो जनआन्दोलन प्रारम्भ भयो । प्रथम दिन निषेधाज्ञा उल्लंघन गर्ने शान्तिपूर्ण भद्र अवज्ञा गर्दा पंक्तिकार पनि हजारौं कार्यकताका साथ पक्राउ परेको थियो । कांग्रेसका भीष्मराज आगदम्बे, पूर्वमन्त्री नरहरि आचार्य, एमालेका अशोक राई, नजिर मिया जनमोर्चाका यवा विद्यार्थीलगायत सयौंलाई पाटन जाउलाखेलको प्रशिक्षण केन्द्रको होस्टेललाई बन्दीगृह बनाई राखिएको थियो । तर पाटन पनरावेदन अदालतमा कानन व्यवसायीले बन्दी प्रत्यक्षीकरणको रिट हाल्दै छटाउँदै गए । अदालतहरूले पनि साथ दिएका थिए । नेपाली पत्रकार एफएमहरूले यो दोस्रो जनआन्दोलन प्रचारप्रसार र प्रोत्साहन गरेका थिए । टेलिभिजन समाचार पनि सन्ने सविधा प्रशिक्षण केन्द्रको हलमा थियो । यी दवै जनआन्दोलन गरेर जनताले के स्थापित गरेका थिए त ? २००३ मा नेपाल राष्ट्रिय कांग्रेस स्थापना गर्दाको बीपीको सपना, २००७ सालको क्रान्तिको लक्ष्य र त्रिभवनको घोषणा, त्यसको दई महिनाअघि २१ डिसेम्बर १९५० (६ पस २००७) को भारतको लोकसभामा जवाहरलाल नेहरूका शब्दहरू 'नेपालमा सबैका सबै यथोचित रूपले जनताद्वारा निर्वाचित संविधानसभाले बनाएको संविधान जतिसक्दो चाँडो बन्ने छ ।' २०१७ साल पस १ गते राजा महेन्द्रले जनताद्वारा सम्पूर्ण रूपले निर्वाचित प्रतिनिधिसभा समाप्त पारेर तानाशाही शासन खडा गरे । त्यसलगत्तै पष्पलालले अघि सारेको नेपाली कांग्रेस र कम्यनिस्ट पार्टीको संयक्त जनआन्दोलनद्वारा प्रतिनिधिसभा फेरि स्थापनाको सपना, नेकपा (एमाले) बनेपछि मदन भण्डारी प्रतिपादित जनताको बहदलीय जनवाद र प्रतिस्पर्धापूर्ण निर्वाचनको अवधारणा सबै पूर्ण प्रजातन्त्रका अवधारणा थिए । दईदई पटक ०४६ र ०६२०६३ वैशाखमा महान् जनआन्दोलन गरेर जनताले स्थापना गरेजनताद्वारा सम्पूर्णरूपले निर्वाचित प्रतिनिधिसभा । नेपाली जनताले ल्याएको र दईदई पटक फेरिफेरि स्थापना गरेको सम्पूर्णरूपले जनताद्वारा निर्वाचित प्रतिनिधिसभा, ०६३ मा पनस्र्थापित सम्पूर्ण निर्वाचित सदस्यहरू मात्र भएको प्रतिनिधिसभा स्वदेशी नेताहरू र विदेशी एजेन्सीहरूको गप्त खेलले समाप्त पारेर आज निर्वाचितहरूको बहमत र निर्वाचितहरूको अल्पमत भएको एक सदनात्मक वर्णशंकर संसद् छ । यो वर्तमान नेपालको लटतन्त्र, भागवन्डातन्त्र, नोट देऊ, उच्च भन्दा उच्च पद किन, भन्ने शासन प्रणालीका निर्माता र सञ्चालकहरू को को स्वदेशी तथा विदेशीहरू छन् ? के बझ्ने र सोच्ने बेला आएन अब ?"
के साँच्चिकै चुनाव हुन्छ ?,"सरकारले आगामी वैशाख ३१ गते स्थानीय चुनाव गर्ने घोषणा गरिसकेको छ । तर नेपालका प्रत्येक राजनीतिक प्रक्रिया तथा निर्णयले जस्तै यसले पनि देशभर असमञ्जस्य तथा मतभेद पैदा गरेको छ । संघीय आत्मा र संरचनाको खोजीमा लागेको नेपाललाई बारम्बार यस्तो स्थितिको सामना किन गर्नु परिरहेको छ ? हरेक महत्वपूर्ण शासकीय एवं प्रशासकीय कदमले वैमनस्य, उथलपुथल, विरोध र संशयको वातावरण किन पैदा गर्छ ? स्थानीय चुनावजस्तो लोककल्याणकारी विषयमा पनि हामी सर्वसम्मति किन बनाउन सक्दैनौं ? उपरोक्त प्रश्नहरूले केवल जनमानसलाई मात्र उद्वेलित तुल्याएको छैन, यसले वर्तमान राजनीतिक व्यवस्था, सरकार एवं त्यसको प्रशासकीय क्षमतामाथि पनि गम्भीर प्रश्न चिन्ह खडा गरेको छ । सरकार एवं समस्त राजनीतिक वर्गले विश्वसनियताको घोर संकटमा घेरिनु परिरहेको छ । विगतमा गरिएका सहमति र वाचा तोड्दै आइएको एउटा लामो शृखंलाको परिणतिस्वरूप यस्तो स्थिति पैदा भएको हो भन्दा अत्युक्ति नहोला । कुनचाहिँ देशवासीले स्वागत गर्दैन होला २० वर्ष लामो अन्तरालपछि हुन गइरहेको स्थानीय चुनावलाई । महानगर, नगर तथा ग्रामीण समूहहरूको राजनीतिक संस्थाकरणको माध्यम हो स्थानीय चुनाव । लोकतन्त्रको सबैभन्दा तल्लो तहबाट राजनीतिक सोपानको उच्चतम स्तरसम्म जनजनको आवाज पुर्याउने काम गर्छ स्थानीय चुनावले । यसैको माध्यमबाट राजनीतिक शक्ति तल्लो तहबाट उत्पन्न भएर माथिसम्म पुग्ने गर्छ । संविधान संशोधनको अवरोधले उदास, निराश र आक्रोशित मधेसी मोर्चाले पनि स्थानीय चुनावलाई समर्थन गरेर लोकतन्त्रको जरालाई मजबुत बनाउन सहयोग गर्नुपर्छ । देशको जरा मजबुत हुन सके अन्य मतभेद पनि सरलतापूर्वक सुल्झिँदै जानेछन् । २०३६ सालपछि जन्मिएका नेपालीलाई पहिलोपटक मत खसाल्ने अवसर प्रदान गर्दैछ वैशाख ३१ को चुनावले । यस्तो समूह कुल मतदाता संख्याको २५ प्रतिशत अर्थात एक करोड ४० लाख रहेको तथ्यांक छ । उनीहरूमध्ये धेरैजसो १८३९ वर्ष उमेर समूहमा छन् । यस्तो तथ्यगत परिस्थिति हुँदाहुँदै पनि समाजको एउटा ठूलो वर्गमा स्थानीय चुनाव घोषणालाई लिएर आक्रोश र विरोध छ । स्थानीय चुनाव गर्ने निर्णयमा उनीहरूले सरकारको अवसरवादी चरित्रलाई देखिरहेका छन् । यो संशय अहिलेसम्म पनि निर्मूल हुन नसक्नु दुर्भाग्यपूर्ण हो । बहुचर्चित संविधान संशोधन विधेयक आज पनि त्रिशंकुको स्थितिमा छ । परिणामतः नेपालका आधाभन्दा बढी जनता आन्दोलित छन्, आफूहरू ठगिएको महसुस गरिरहेका छन् । मधेसी मोर्चाले त आफूहरूले समर्थन फिर्ता लिएपछि प्रचण्ड नेतृत्वको सरकार अल्पमतमा परेको घोषणा गरिसकेको छ । सप्तरीमा भएको दुर्भाग्यपूर्ण गोलीकाण्डले मधेसको मुद्दाका बारेमा सरकारको नियतप्रति झनै संशकित तुल्याउने काम गरेको छ । यसले फेरि जातीय वैमनस्यता उत्पन्न गराउने खतरा पैदा भएको छ । यो विषय केवल भावनात्मक स्तरमा मात्रै सीमित छैन । निष्पक्ष विश्लेषणबाट स्पष्ट हुन्छ, स्थानीय चुनावको घोषणा प्रचण्ड सरकारले केवल आफ्नो गिर्दो साख बचाउनका लागि हतासपूर्ण मनस्थितिमा गरेको निर्णय हो । हामीलाई थाहा छ, संविधानतः आगामी माघ ७ गतेभित्र संघीय र प्रादेशिक चुनाव सम्पन्न भइसक्नुपर्छ । यो प्रक्रियाको प्रथम चरणको रूपमा स्थानीय चुनाव आवश्यक थियो । तर राजनीतिक उहापोह एवं आवश्यक प्रशासनिक क्षमता तथा अनुभवको अभावमा प्रचण्ड सरकार यसमा पनि पछि परेको छ । निर्वाचन आयोगले स्थानीय चुनाव तयारीका लागि कम्तीमा १२० दिनको समय माग गरेको थियो । तर सरकारले तयारीका लागि मात्र ८३ दिनको समय प्राप्त हुनेगरी चुनावको घोषणा गर्यो । यति थोरै समयमा स्थानीय चुनावलाई निर्वाध रूपमा गराउन खोज्नु आफैंमा दुस्कर प्रयत्न प्रतीत हुन्छ । स्थानीय निकाय पुनर्संरचना आयोगले ७१९ स्थानीय तह सिर्जना गरेको थियो, सरकारले त्यसमा २५ वटा तह थपिदिएको छ । देशभरका स्थानीय तहअन्तर्गत हुने वडाको कुल संख्या ६,६८० पुगेको छ । यति ठूलो स्तरमा गर्नुपर्ने चुनाव थोरै समयको तयारीले सम्भव होला ? यति कम समयमा मतदाता सूचीको अद्यावधिक तथा जाँच गर्नु चुनौतीपूर्ण काम हुनेछ, असम्भव जस्तो देखिन्छ । स्थानीय निकाय पुनर्संरचना आयोगले आफ्नो प्रतिवेदन धेरै अघि नै बुझाएको थियो । तर प्रचण्ड सरकार उक्त प्रतिवेदनलाई सिरानी हालेर लामो समयसम्म सुतिरह्यो र केही समयअघि मात्रै त्यसलाई हरियो झन्डा देखायो । तर यतिबेलासम्म सबै जिल्ला निर्वाचन कार्यालयहरूबाट अद्यावधिक गरिएका मतदाता सूची निर्वाचन आयोगमा पुग्न सकेको छैन । मतदातासग जोडिएका अनेकौं कामको हालत अहिलेसम्म पनि अनिश्चित छ । यो भन्दा पनि अझ चिन्ताजनक विषय त स्थानीय निकाय पुनर्संरचना आयोगको कार्यकाल समाप्त भइसकेको छ, तर अहिलेसम्म पनि गाउँपालिका र नगरपालिकाअन्तर्गत रहने स्वायत्त, विशेष र संरक्षित क्षेत्रहरूको निर्धारण हुन सकेका छैनन् । यो काम कहिले र कसरी हुन्छ ? यसको अभावमा वैशाख ३१ को चुनावको अनुपालन कसरी हुन्छ ? आशा गरौं सरकारले आफ्नो वाचा पूरा गर्ला । कुनै पनि चुनावको सफलता मतदाताको उत्साहजनक सहभागितामा निर्भर हुने गर्छ । सम्भवतः कम मतदातालाई मात्र थाहा होला स्थानीय चुनावबाट उनीहरूलाई अनेकौं नयाँअधिकार प्राप्त हुनेछन् । सरकार र प्रशासनद्वारा पनि स्वागतयोग्य परिवर्तनलाई जनता जनार्दनसम्म समूचित रूपमा प्रचारित एवं प्रसारित गरिएको छैन । थाहा छैन किन हो ? स्थानीय निकाय पुनर्संरचना आयोगका अनुसार, वैशाख ३१ गते स्थानीय निकायको चुनाव हैन अपितु स्थानीय सरकारको चुनाव हुन गइरहेको छ । यो एउटा अभूतपूर्व संवैधानिक अवसर हो । यसैकारण २०५४ सालमा भएको स्थानीय चुनावका बेला गठन भएका ३९१५ गाविस र ५७ नगरपालिकाको बदलामा वैशाख ३१ गते ४६२ गाउँपालिका र २५७ नगरपालिकाको चुनाव हुदैछ । यी नयँ स्थानीय सरकारहरूलाई संविधानद्वारा महत्वपूर्ण अधिकार र दायित्व प्रदान गरिएका छन् । यो सबै कामको निर्धारण स्थानीय सरकारको वित्तीय क्षमता, जनघनत्व, भौगोलिक स्थिति आदिको आधारमा हुनेछ । त्यस्तो समय गयो, जतिबेला स्थानीय निकाय केवल सरसफाइजस्ता सेवामा मात्रै सीमित हुने गर्थे । साथै, नयँ स्थानीय सरकारमा महिलाका लागि गरिमामय स्थान सुनिश्चित गरिएको छ । गाउपालिका वा नगरपालिकाको अध्यक्षमेयर वा उपाध्यक्षउपमेयरमध्ये एकजना अनिवार्य रूपमा महिला हुनुपर्ने छ । प्रत्येक वडा कमिटीमा कम्तीमा दुईजना महिला हुनेछन्, जसमध्ये एकजना दलित वा अल्पसंख्यक समुदायको हुनैपर्छ । यो नविन प्रणाली पूरै समाजको समग्र एवं सम्मिलित विकास र उठानमा पक्कै पनि सहायक हुनेछ । महिलाहरू शक्तिशाली र सुदृढ हुनेछन् । हालै प्रकाशित एक सर्वेक्षणका अनुसार उद्यमशीलताको क्षेत्रमा नेपाली नारी पुरुषभन्दा अगाडि छन् । अब समय आइसकेको छ, सार्वजनिक र राजनीतिक परिवेशमा पनि उनीहरूलाई उचित स्थान प्राप्त होस् । यतिबेला सरकार तथा सम्पूर्ण राजनीतिक दलहरूको दायित्व यो हो कि, प्रगतिवादी परिवर्तनहरूको जानकारी जनतासमक्ष समयमै उनीहरूले बुझ्ने भाषामा पुर्याइयोस्। धेरै भन्दा धेरै मतदाताले वैशाख ३१ को चुनावको महत्व बुझुन् र नयाँ अधिकारलाई मत (भोट) को माध्यमबाट आफ्ना लागि सुनिश्चित गरुन्। जाँदाजाँदै थप एउटा कुरा । संविधान संशोधनको अवरोधले उदास, निराश र आक्रोशित मधेसी मोर्चाले पनि स्थानीय चुनावलाई समर्थन गरेर लोकतन्त्रको जरालाई मजबुत बनाउन सहयोग गर्नुपर्छ । देशको जरा मजबुत हुन सके अन्य मतभेद पनि सरलतापूर्वक सुल्झिँदै जानेछन् ।"
"रियल मड्रिडद्वारा एथ्लेटिक क्लब पराजित, बार्सिलोना ५ अंकले पछि पर्यो","काठमाडौंः एथ्लेटिक विल्बाओलाई पराजित गर्दै रियल मड्रिडले ला लिगामा दोस्रो स्थानमा रहेको बार्सिलोनासँग पाँच अंकको दूरी कायम गरेको छ। गएराति भएको खेलमा रियल मड्रिडले एथ्लेटिक क्लबलाई उसकै घरेलु मैदानमा २१ गोल अन्तरले पराजित गरेको हो। खेलको २५ औं मिनेटमा क्रिष्टियानो रोनाल्डोको पासमा करिम बेन्जिमाले गोल गर्दै मड्रिडलाई सुरुवाती अग्रता दिलाएका थिए। खेलमा पहिलो हाफमा रियल मड्रिडले एक सून्यको अग्रता लिएको थियो। तर, खेलको ६५ औं मिनेटमा एथ्लेटिको विल्बाओका लागि एडुरिचले गोल गर्दै खेल ११ को बराबरीमा ल्याए। त्यसको तीन मिनेटपछि ६८ औं मिनेटमा कासिमिरोले गोल गर्दै रियल मड्रिडको संकट टारेका थिए। जितसँगै रियल मड्रिड २७ खेलबाट ६५ अंकका साथ शीर्ष स्थानमा यथावत छ भने समान खेलबाट ६० अंक जोडेको बार्सिलोना दोस्रो स्थानमा छ।"
किन रिसाए रोनाल्डो?,"काठमाडौंः पोर्चुगिस् कप्तान क्रिष्टियानो रोनाल्डो रियल मड्रिडका स्टार खेलाडी हुन्। क्लबमा सवैभन्दा धेरै पारिश्रमिक बुझ्ने रोनाल्डो रियल मड्रिडका सर्वाधिक गोलकर्ता पनि हुन्। त्यतिमात्रै होइन, रोनाल्डोले लगातार ११ सिजन लिगमा २० भन्दा बढी गोल गर्दै आएका छन्। रियल मड्रिड आए यता नै उनले लगातार सात सिजन ला लिगामा २० भन्दा बढी गोल गरेका छन्। यो सिजन पनि रोनाल्डोले अहिलेसम्म १९ गोल गरिसकेका छन्। शनिबार राति ला लिगा अन्तर्गत एथ्लेटिक विल्बाओ क्लबसँग भएको खेलमा रोनाल्डो दुई गोलका लागि अबसर मिलाइदिएका थिए। एथ्लेटिकलाई २१ गोल अन्तरले पराजित गर्ने क्रममा रोनाल्डोले खेलको २५ औं मिनेटमा करिम बेन्जिमा र ६८ औं मिनेटमा कासिमिरोलाई गोलका लागि पास उपलब्ध गराएका थिए। केही गोल गर्ने मौकाबाट चुकेपनि रोनाल्डोले एथ्लेटिक क्लबविरुद्धको खेलमा राम्रो प्रदर्शन गरेका थिए। तर, खेलको ७९ औं मिनेटमा प्रशिक्षक जिनेदिन जिदानले रोनाल्डोलाई मैदानबाट बाहिर निकाले। उनको स्थानमा प्रशिक्षक जिदानले इस्कोलाई मैदान छिराएपछि रोनाल्डो निराश मुद्रामा मैदानबाट बाहिरिएका थिए। त्यतिमात्रै होइन उनले मैदान बाहिरिँदा प्रशिक्षक जिदान र मैदान प्रवेश गर्न लागेका इस्कोसँग हात मिलाउँदा उनको अनुहारमा समेत राम्रोसँग हेरेनन् । रोनाल्डोलाई अाफूलार्इ रिप्लेस गर्दा मलाई नै किन? भनेर रिसाएको स्पेनिस पत्रिका मार्काले उल्लेख गरेको छ। त्यसो त रोनाल्डोलाई अर्को खेलाडीले खेलको बीचमा प्रतिस्थापन गरेको यो पहिलो पटक भने होइन। यसअघि पनि केही खेलमा प्रशिक्षक जिदानले रोनाल्डोलाई खेलको बीचमै निकाल्ने गरेका थिए। रोनाल्डोलाई खेल सकिनु अघि नै रिप्लेस गर्दा रोनाल्डो प्रशिक्षकसँग रिसाउने गरेका थिए। सबैभन्दा उत्कृष्ट र महत्वपूर्ण भूमिका खेल्न सक्ने रोनाल्डोलाई खेल दौरानकै बीचमा मैदानबाट निकाल्दा समर्थकहरुले प्रशिक्षकको आलोचना गर्दै आएका छन्। जारी सिजन ला लिगामा धेरै गोल गर्नेको सूचीमा रोनाल्डो तेस्रो स्थानमा छन्। रोनाल्डोले अहिलेसम्म १९ गोल गरेका छन् भने बार्सिलोनाका लुइस स्वारेजले २१ तथा लियोनल मेसीले २३ गोल गरेका छन्।"
कर्ण लिम्बूको को आगमनमले झापावासीमा खुशी,"बिर्तामोडः नेपालका मैदानमा आयोजना हुने गोल्डकप फुटबल प्रतियोगितामा एउटा चर्चित अनुहार हो कर्ण लिम्बू । विगत केही वर्षदेखि रमपम झापा ११ बाट फरवार्डमा खेल्ने लिम्बूले गोल नगरेका प्रतियोगिताहरू कमै छन्् । छोटो कद तर निकै ख्याति कमाएका लिम्बू यसपालि राष्ट्रिय टोलीमा समावेश भएका छन् । आगामी चैत १५ गते फिलिपिन्समा हुने एएफसी कप छनोटअन्तर्गत फिलिपिन्ससँगको खेलका लागि २० सदस्यीय राष्ट्रिय टोलीमा कर्ण लिम्बू पनि यसपालि परेका छन् । जसले वर्तमानमा उनले खेल्दै गरेको झापाको फुटबललाई हौसला बढाएको छ । झापाबाट खेल्ने धेरै फुटबलर राष्ट्रिय टोलीमा विगतमा नपरेका होइनन् । तर लिम्बूले राम्रो खेल प्रदर्शन गर्दा पनि किन राष्ट्रिय टोलीमा पर्न सकेनन् भन्ने प्रश्न फुटबल बुझेकाहरूले नै गर्ने गरेका थिए । तर अखिल नेपाल फुटबल संघ एन्फाको छनोटमा यस पटक उनी परेपछि झापाली फुटबलप्रेमीहरू खुसी देखिएका छन् । विगत लामो समयदेखि कर्णको खेल हेरेका र उनलाई प्र्रशिक्षणसमेत दिएका फुटबल प्रशिक्षक भगीरथ आलेले ढिलै भए पनि उनलाई राष्ट्रिय टोलीमा समावेश गरेर एन्फाले राम्रो काम गरेको बताए । आलेको नजरमा कर्ण एक इमानदार खेलाडी हुन् । उनी भन्छन्, कर्णमा स्ट्राइकरमा हुनुपर्ने सम्पूर्ण गुण हुँदाहुँदै पनि अहिलेसम्म राष्ट्रिय टोलीमा पर्न नसक्नु दुर्भाग्य थियो । तर ढिलै भए पनि राम्रो निर्णय भएको छ ।' कर्णमा फरवार्ड खेल्दा तत्काल निर्णय गर्ने क्षमता भएको आले बताउँछन् । कतिपयले उनलाई राम्रो खेल्दा पनि राष्ट्रिय टोलीमा पर्न नसक्नुमा अभागी खेलाडी' समेत भन्ने गर्थे । झापा जिल्ला फुटबल संघका अध्यक्ष जलकुमार गुरुङले कर्ण लिम्बूलाई नेपाली फुटबलले बल्ल चिनेको प्रतिक्रिया दिएका छन् । यो पटक छनोटमा परेर आफ्नो खेलप्रतिको इमानदारीले उनले देखाएको गुरुङले बताए । उनले भने, यसपालि झापाबाट तीनजना टोलीमा परेका छन् । त्यसमा कर्ण लिम्बू पर्नु हाम्रा लागि खुसीको कुरा हो ।' झापाबाट अनन्त तामाङ, विशाल राई र कर्ण लिम्बू राष्ट्रिय टोलीका लागि छनोट भएका छन् । फुटबलर लिम्बूले भने अहिलेसम्म आफूले कमाएको ख्यातिलाई अन्तर्राष्ट्रिय क्षेत्रमा पुर्याउने आफ्नो लक्ष्य रहेको बताएका छन् । अन्तर्राष्ट्रिय क्षेत्रमा आफूले अझ धेरै गर्न बाँकी रहेको र आफूमाथि चुनौती थपिएको उनले अन्नपूर्णसँग बताए । लिम्बूले भने, मेरा लागि अवसरसँगै चुनौती पनि थपिएका छन् । अहिलेसम्म मैले पाएको रेप्युटेसन कायम राख्न मेरा लागि जोखिमसमेत छ ।' लिम्बूले २०५७ सालदेखि फुटबल खेल्न सुरु गरेका हुन् । उनी २०६३ सालमा एनआरटीमा समावेश भए । २०६६ सालमा उनले मछिन्द्र क्लबबाट फुटबल खेले । त्यसपछि २०६८ मा जावलाखेल युथ क्लबमा समावेश भए । फेरि २०६९७० मा मछिन्द्र नै फर्के । झापा ११ का लागि उनी २०७१ सालदेखि लगातार खेलिरहेका छन् ।"
स्की खेलको सम्भावना खोजी,"काठमाडौः हिमालै हिमालको देश भनेर चिनिएको नेपालमा स्की खेलको विकास नभएपछि पर्वतीय प्रशिक्षण प्रतिष्ठानले खेलको सम्भावना खोज्न सुरु गरेको छ । वर्षौंदेखि उच्च खानदान नेपालीले युरोपमा गएर स्की खेल्न सुरुवात गरेका थिए । हाल स्की खेलको विकास गर्न प्रतिष्ठानले मुक्तिनाथ, खप्तड, सगरमाथा क्षेत्रमा स्की सम्भावना पत्ता लगाएको छ । गोसाईकुण्ड, अन्नपूर्ण हिमालको बेसक्याम्स आसपास, दोलखाको सैलुङ हिमाल, ढोरपाटनमा पनि स्कीका सम्भावित क्षेत्र रहेको भन्दै थप कार्यक्रम अघि बढाउने प्रतिष्ठानले जनाएको छ । यता पर्वतीय प्रशिक्षण प्रतिष्ठान १० पर्वतारोहण प्रशिक्षक दुई तहको स्की प्रशिक्षक तालिमसमेत दिई सकेको प्रतिष्ठान निमित्त कार्यकारी निर्देशक उत्तमबाबु भट्टराईले बताए । माघ २१ देखि फागुन ९ गतेसम्म फ्रान्स र स्विट्जरल्यान्डमा स्की को दोस्रो तहको तालिम दिएर प्रशिक्षक तयार बनाएको भट्टराईले बताए । स्विट्जरल्यान्डको डिसेन्टिस तीन हजार स्की स्पोर्ट कम्पनी, एन्सा फ्रान्स, फाउन्डेसन यवेस पोलेट विलार्ड, सामोनी फ्रान्स, नेपाल स्की एकेडेमी स्विट्जरल्यान्ड र नेपाल पर्वतारोहण प्रशिक्षण संघले स्की तालिमलाई सहयोग गरेको थियो । एन्सेल्म बन्ड फ्रान्स, जिओर्रजी अलान फ्रान्स र एर्भिन जेकोमेट स्विट्जरल्यान्डले तालिममा प्रशिक्षण गरेका थिए । पर्वतीय प्रशिक्षण प्रतिष्ठानले स्की पर्यटनलाई दुई वर्षदेखि प्राथमिकतामा राखी विभिन्न कार्यक्रमहरू गर्दै आएको छ । स्कीमार्फत विश्वकै पर्यटकको आकर्षण बढाउने लक्ष्य प्रतिष्ठानले लिएको जनायो । पर्वतारोहण प्रशिक्षक एवं अन्तर्राष्ट्रिय माउन्टेन गाइडहरू आङनोर्बु शेर्पा, पेम्बागेल्जे शेर्पा, पासाङओङछु शेर्पा, तेन्जिङ शेर्पा, पासाङतेन्जिङ शेर्पा, छिरिङ पाण्डे भोटे, ज्यामच्याङ भोटे, लाक्पा कितर शेर्पा, तेण्डी शेर्पा, छिरिङजाङबु शेर्पा गरी १० पर्वतारोहण प्रशिक्षक सहभागी भएका थिए । स्की माउन्टेनियरिङ संसारमै प्रसिद्ध पर्यटकीय गतिविधि मानिन्छ । नेपाल स्कीका लागि सम्भावित मुलुक हो । हाईअल्च्यिुट स्कीका अनौपचारिक रूपमा विभिन्न हिमालहरूमा सञ्चालन भइरहे पनि व्यवस्थित सकिरहेको थिएन । युरोपमा भित्रिने अधिकांश पर्यटकहरू स्कीबाट आउने गरेको तथ्यांकहरूले देखाउँछ । नेपालको हाइअल्टिच्युट स्कीको प्रचारप्रसार गर्न सकेमा संसारलाई पर्वतीय पर्यटनमा अर्काे आकर्षण दिन सक्ने स्की प्रशिक्षक छिरिङ पाण्डे भोटेले बताए । स्कीबाट पर्यटकीय गतिविधि बढाउन सकिने एक गतिलो माध्यम बन्ने पर्यटन व्यवसायी ङिमानुरु शेर्पाले बताए । पछिल्लो समय स्कीप्रति युवाको आकर्षण बढ्दै गएकाले यो वर्ष प्रतिष्ठानको सहकार्यमा गोसाईकुण्ड र अन्नपूर्ण बेसक्याम्पमा स्की तालिम सम्पन्न गरेको छ । बालबालिकादेखि वृद्धसम्मले मन पराउने स्की विकासमा प्रतिष्ठानले सरकारसँग समन्वय गरी स्की स्कुल बनाउने तयारी सुरु गरेको भट्टराईले बताए । उनले स्कीको विकास गर्न प्रशिक्षकलाई लेभल तीनसम्मको तालिम नेपालमै सञ्चालन गर्ने तयारीमा जुटेको बताए ।"

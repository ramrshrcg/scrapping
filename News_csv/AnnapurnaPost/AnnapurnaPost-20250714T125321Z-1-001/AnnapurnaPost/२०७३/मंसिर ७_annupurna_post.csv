शीर्षक,विवरण
इतिहासको पाठ,"चिन्डिया शब्द जयराम रमेशले सबैभन्दा पहिले प्रयोग गरेको कुरा बिकिपिडिया लेख्छ । जयराम रमेश एउटा भारतीय अर्थविद्, भारतीय राष्ट्रिय कांग्रेसको आर्थिक विभाग प्रमुख, सांसद सदस्य र मन्त्री भएका व्यक्ति हुन् । दसएघार वर्षदेखि हामीले पनि पढ्दैसुन्दै आएको आइडिया हो । आफ्नो जीवनकालमा दसपटक चीन भ्रमणमा गएका राजा वीरेन्द्रले भनेका थिए, नेपाल एसियाको त्यो भूभाग हो, जहाँ भारत र चीन मिल्छन् । चिन्डियाको अवधारणा राख्ने भारतीयसमेत भन्दथे आगामी शताब्दी एसियाको शताब्दी हुनेछ । चीन र भारत जनसंख्याले संसारकै सबैभन्दा ठूला पहिलो र दोस्रो राष्ट्र हुन् । चीनको एक अर्ब ३३ करोड र भारतको एक अर्ब २१ करोड जोड्दा दुई अर्ब ५४ करोड जनसंख्या हुन्छ । चीनको अर्थतन्त्र बिकिपिडियाका अनुसार १४४ ट्रिलियन सन् २०१६ को नमिनल र २१३ ट्रिलियन पीपीपी २०१६ मा छ । भारतको सन् २०१६ मा २२ ट्रिलियन नमिनल र ८७२ ट्रिलियन पीपीपी २०१६ को छ । अब आफैं जोड्नुस्, दुवै देशको अर्थतन्त्र मिल्दा कति विशाल अर्थतन्त्र हुन सक्छ । सानो सहर बन्दरगाह देश सिंगापुरलाई एक ठूलो आर्थिक हब बनाउने र एसियाको एउटा आर्थिक बाघ बनाउने राजनेता ली क्वान यु आफ्नो पुस्तक वन म्यान्स भ्युमा लेख्छन् वर्षौंदेखि म एउटा निष्कर्षमा पुगेको छु कि चीन र भारतमाझ तुलना हुन सक्दैन । चीन एउटै आंगिक अवयवका रूपमा (अर्गानिक्ली) विकसित भयो र एउटा जनताको राष्ट्र भयो । यो कुनै बाहिरियाहरूले बनाइदिएको देश होइन । हान जातिका मान्छे ९० प्रतिशत छन् र करिबकरिब सबै चिनियाँ उही भाषा बोल्न सक्छन् । चीनसँग एउटा खास एकै ठाउँ टाँसिएर राख्ने शक्ति (कोहेसिभनेस) जसको भारतसँग कमी छ । सन् २०१६ मा विशाल अर्थतन्त्र भएको चीनले पाकिस्तानलाई ४६ अर्ब अमेरिकन डलर र बंगलादेशलाई २४ अर्ब अमेरिकन डलर सहुलियत ऋण प्रदान गरेको छ । तर हाम्रा नेताहरूले व्यक्तिगत सत्तालोलुपताको चक्करमा चिनियाँ राष्ट्रपतिको भ्रमण हुन नदिएर राष्ट्रिय हित र जनताको ठूलो खती गरेका छन् । लि क्वान यु अगाडि लेख्छन् भारतमा चार सयभन्दा बढी स्थानीय भाषा छन् र ब्रिटिस राज आएर रेल सञ्जालले नजोडुन्जेल तिनीहरू विभिन्न प्रकारका मानिस थिए र हरेक समूह एउटा अलग महाराज, सुल्तान वा नबाबका मातहत थिए । तमिल र पञ्जाबीमाझ कुनै ऐतिहासिक सम्बन्ध थिएन र आज पनि एकअर्काको भाषा उनीहरूको लागि ग्रिक भाषा झैं छ । प्रसिद्ध भारतीय संविधानविद् नानी पालकिवाला, लेख्छन्, सन् १८५८ अघि भारत कहिल्यै पनि एउटा एकताबद्ध राजनीतिक एकाइ (पोलिटिकल इन्टिटी) थिएन । त्यस वर्ष ब्रिटिस शासनको घटनाले हामीलाई एउटा देश, एउटा राष्ट्रमा बेल्डिङ गरिदियो र जब स्वतन्त्रता आयो हामी एउटा एकताबद्ध राष्ट्रियता भएको झन्डै एक शताब्दी देखिएको एउटा देश र एउटा प्रमुखको मातहत भयौं । भारत र चीनको तुलनामा हामी सानो देशका मान्छेले पनि भनिहालौं कि हाम्रो देश नेपाल धेरै सानो हुँदा पनि हजारौं वर्ष पहिलेदेखि स्वतन्त्र थियो । जुन बेला भारतमा आफगान, पठमा, मुगल र सबैभन्दा पछि ब्रिटिसको अधीनमा भारत पाकिस्तान, बंगलादेश इत्यादि परेका थिए । त्यस समय पनि हामी नेपाली स्वतन्त्र थियौं । हाम्रो एकीकरण पनि कुनै विदेशीले गरेको होइन । राष्ट्रनिर्माता पृथ्वीनारायण शाहको नेतृत्वमा एकीकरण सम्पन्न भएको हो । पश्चिम पन्जाबको सतलज नदीदेखि पूर्व टिस्टा नदीसम्म नेपाल भयो भनेपछि हामी वर्तमान स्वतन्त्र सार्वभौम नेपालै रह्यौं । पृथ्वीनारायण शाहले पनि नेपालकै हजारौं वर्ष पहिलेदेखिको राष्ट्रिय झन्डामुनि बसे । हाम्रो राष्ट्रिय ध्वजा आज पनि त्यही छ । ब्रिटिस इस्ट इन्डिया कम्पनीले भारत कब्जा गर्यो । ब्रिटिस इस्ट इन्डिया कम्पनीले नेपाल कब्जा गर्न पनि आक्रमणकारी युद्ध गर्यो तर नेपालीले ब्रिटिस किनलोक र उसको सेनाको आधुनिक हातहतियार र आफूभन्दा ठूलो संख्या भएका आक्रमणकारीलाई हराएरै सिन्धुलीबाट धपाए । त्यसअघि पनि बंगालका नबाब मीर काशिभले गुर्गिन खाँको कमान्डमा दुई हजार आधुनिक हतियार भएका आक्रमणकारी सेनालाई पनि मकवानपुरबाट कम संख्या र कम गतिला हतियार भएका नेपालीले उच्च संकल्प, उच्च मनोबल र देशको स्वाधीनताप्रति उच्च सम्मानका कारण लखेटेरै छोडे । नेपालीहरू पटक्कै आक्रमणकारी हैनन् । तर आक्रमणकारी स्वतन्त्रता अपहरण गर्न आउँदा झिकी कटक अवश्य गर्छन् । उत्तरतर्फ पनि हाम्रा पुर्खाहरूले लडेका साक्षी छन्, केरुङ सम्झौता, बेत्रावती सम्झौता र थापाथली इत्यादि सम्झौताहरू । सर्वप्रथम जननिर्वाचित प्रधानमन्त्री बीपी कोइरालाको दूरदर्शिताले चीनसँग हाम्रो कुनै सीमा विवादै रहेन । राजा महेन्द्रले पनि बीपी कोइरालाकै सीमा प्रोटोकोल सिरानी हाली सीमा सम्झौता गरे । यी दुवैका कारण हामी नेपालभन्दा धेरै बलियो सामरिक शक्ति चीनसँग निश्चित र निष्फिक्री छौं । तर दक्षिणतर्फको कुरा म लेख्दिनँ किनभने हामी सबै नेपालीलाई थाहा छ, अरू घाउमा खाटा परे पनि नाकाबन्दीको घाउ आलै छ । विसं २०१८ (सन् १९६१) मै चीनसँग सडक जोड्ने नेपलाको मन सबै छिमेकीलाई थाहा छ । वीरेन्द्र राजा र गिरिजाप्रसाद कोइराला प्रधानमन्त्री रहँदा सन् २००१ मा परराष्ट्रमन्त्री चक्र बास्तोलाको सही छापमा चीननेपाल जोड्ने अर्को सडक सम्झौता भएर कार्यान्वयन भइसकेको छ । यस वर्ष २०१६ सालमा प्रधानमन्त्री केपी शर्मा ओलीले चीनसँग पनि समुद्र बन्दरगाहको पहुँच नेपालले पाउने सम्झौता गरिसकेको अवस्था छ । हाम्रो र चीनको जुन निकटता छ, त्यसलाई हेर्दा वान बेल्ट वान रोड मात्रै होइन, दुई देशबीच अनेकौं रोडहरूको पक्षमा नेपाली जनता छन् । सन् २०१६ मा विशाल अर्थतन्त्र भएको चीनले पाकिस्तानलाई ४६ अर्ब अमेरिकन डलर र बंगलादेशलाई २४ अर्ब अमेरिकन डलर सहुलियत ऋण प्रदान गरेको छ । तर हाम्रा नेताहरूले व्यक्तिगत सत्तालोलुपताको चक्करमा चिनियाँ राष्ट्रपतिको भ्रमण हुन नदिएर राष्ट्रिय हित र जनताको ठूलो खती गरेका छन् ।"
विश्व राजनीतिका महासंयोगहरू,"एक्काइसौं शताब्दीको पूर्वसन्ध्यामा तत्कालीन रूसी राष्ट्रपति बोरिस येल्तसिनले पूर्व सुरक्षा अधिकारी भ्लादिमिर पुटिनलाई आफ्नो उत्तराधिकारीको रूपमा चयन गर्दा झन्डै अपरिचित पुटिनबारे देशविदेशमा आश्चर्य व्यक्त गरिएको थियो । तिनै पुटिनले लामो समयदेखिको राजनीतिक अस्थिरता बेहोरिरहेको रूसलाई सुदृढ र स्थिर शासन देलान् भनेर कसैले अनुमान गरेका थिएनन् । सन् १९९९ को अन्त्यको सहस्राब्दी सम्बोधन नाउँले चर्चित भाषणमा पुटिनले भनेका थिए बीसौं शताब्दीमा रूसले जति परीक्षाका घडीहरू संसारका कमै राष्ट्रहरूले सामना गरे । उनले भनेका थिए देशभक्ति रूसी जनताको साहस, दृढता, शक्तिको स्रोत हो । हामीमा देशभक्ति, स्वाभिमान र गौरव चेतना नरहेको दिन हामी एउटा राष्ट्रको रूपमा रहने छैनौँ । हाम्रा सबै उपलब्धिहरू माटो बन्नेछन् । रूसको महानताप्रति दृढ विश्वास प्रदर्शन गर्दै उनले भने रूस महान् थियो र रहनेछ । उनको सम्बोधनको सार थियो रूस पुनः महान् हुनुपर्छ, यसको लागि पहिला रूस भन्ने नीति अवलम्बन गरिनेछ । संयोग नै मान्नुपर्छ भ्लादिमिर पुटिन जुन भावना र संकल्प बोकेर डेढ दसकभन्दा लामो समयदेखि रूसमा शासन गरिरहेका छन्, त्यही नारा बोकेर अमेरिकी इतिहासकै सबैभन्दा प्रतिकुल र कठिन निर्वाचन अभियान छिचोलेर डोनाल्ड ट्रम्प अमेरिकाका पैंतालीसौं राष्ट्रपति निर्वाचित भए । डोनाल्डअघि जापान, चीन, भारत, फिलिपिन्सलगायतका मुलुकहरूमा पनि त्यस्तै नारासहित सफल निर्वाचन अभियान सञ्चालन भएका थिए । फ्रान्स, जर्मनी, नेदरल्यान्ड र बेल्जियममा हुन निर्धारित आगामी निर्वाचनहरूमा पनि यो लहर कायम रहने अनुमान गरिँदै छ । त्यति मात्र होइन, रूसी राष्ट्रपति भ्लादिमिर पुटिनका निकट सहयोगी राजनीतिज्ञ एवं सांसद भ्लादिमिर झिरिनोभस्कीले एउटा अन्तर्वार्तामा निर्वाचनमा हिलारी क्लिन्टन विजयी भएमा तेस्रो विश्वयुद्ध हुने चेतावनी दिएको बारे अन्तर्राष्ट्रिय समाचार संस्था रोयटरले अक्टोबर १२ मा जानकारी दिएको थियो । पुटिनले पनि भनेका थिए हिलारी क्लिन्टन अमेरिकाको राष्ट्रपति हुन्छिन् भने त्यसको सीधा अर्थ हो रूस र अमेरिकाबीचको युद्ध । उता हिलारी क्लिन्टनले पनि पुटिनलाई हिटलर जस्तो भनेर भन्ने गरेको बारे वासिंटन पोस्ट्ले मार्च २०१४ मा उल्लेख गरेको थियो । स्मरणीय छ, २०११ मा रूसमा भएको संसदीय निर्वाचन र २०१२ मा भएको राष्ट्रपतिको निर्वाचनमा धाँधली भएको आरोपसहित मस्कोमा भएको सडक प्रदर्शनमा तत्कालीन विदेशमन्त्रीको हैसियतमा हिलारीको प्रोत्साहन र समर्थन रहेकोमा पुटिन विश्वस्त थिए । त्यसअघि सन् २००९ मा विदेशमन्त्रीको रूपमा आफ्नो पहिलो रूस भ्रमणको अवसरमा एउटा स्थानीय रेडियोमार्फत रूसमा मानव अधिकारको स्थिति तथा जर्जिया, इरान र चेचेन सवालमा मस्कोविरुद्ध आफूले गरेको कडा प्रहारबारे स्वयं हिलारीले सन् २०१४ मा प्रकाशित आत्मकथामा लेखेकी छन् । सन् २०१२ मा भएको रूसी राष्ट्रपतीय निर्वाचनमा पश्चिमले रुचाएका दिमित्री मेद्भेदेभ नै राष्ट्रपति रहून् भन्ने अमेरिकी चाहना थियो । तर प्रधानमन्त्रीको रूपमा चार वर्षको अन्तरालपछि पुनः राष्ट्रपतिको निर्वाचनमा उम्मेदवार हुन कुनै वाधा नहुने निर्णय गरेर पुटिन चुनाव लडे र विजयी भए । अमेरिका र पश्चिमी राष्ट्रहरू लोकप्रिय र रूसी राष्ट्रियताका कट्टर अभियन्ता पुटिनको तुलनामा पश्चिम मैत्री मानिने दिमित्री मेद्भेदेभको पक्षमा थिए । स्मरणीय छ, लगातार दुई कार्यकाल राष्ट्रपति निर्वाचित भएपछि सन् २००८ मा पुटिनले प्रधानमन्त्री मेद्भेदेभलाई राष्ट्रपति बनाएर आफू प्रधानमन्त्री भएका थिए । उनलाई राष्ट्रपति बन्न नदिने अमेरिकी कूटनीतिक र राजनीतिक प्रयासहरूलाई असफल बनाउँदै पुटिन विजयी भएपछि अमेरिका क्रूद्ध भएको थियो । त्यसमाथि युक्रेन संकट, क्रिमिया विलय र सिरियाली गृहयुद्धमा रूस र अमेरिकाको समर्थन र सहयोग एकअर्कोको विरोधी पक्षलाई भएको सन्दर्भमा रूस अमेरिकी राजनीतिको एउटा पक्ष बनेको थियो । सम्भवतः ओबामाले पहिलोपटक आफ्नो कार्यकालको अन्त्यमा आएर हालै सम्पन्न जर्मनी भ्रमणमा रूसलाई क्षेत्रमा र विश्वव्यापी रूपमै प्रभाव राख्ने महवपूर्ण राष्ट्र बताए । रूसलाई विश्वको सैनिक महाशक्ति स्विकारे । आफ्नो सिंगो कार्यकालमा रूसलाई उपेक्षा, तिरस्कार र एकपछि अर्को आर्थिक नाकाबन्दी लगाउँदै आएका ओबामाले जर्मनी भ्रमणमा जे स्वीकार गरे, त्यसलाई उनले आफ्नो कार्यकालको सुरुमै स्वीकार गरेर सोअनुरूप नीति अवलम्बन गरेका भए सम्भवतः युरोप र अमेरिकाको वर्तमान फरक हुने थियो । बेलायतले गत जुनमा युरोपियन युनियनबाट अलग हुने निर्णयको पछाडि पनि बेलायतको गुमेको शक्ति र गौरव पुनस्र्थापना नै थियो । बेलायतको उक्त जनमत संग्रहको परिणाम पछाडि पनि पुटिन प्रभाव रहेको आरोप पनि अमेरिकी, ब्रिटिस र केही अन्य प्रमुख पश्चिमी समाचार, राजनीतिज्ञ र बौद्धिक समूहहरूले लगाएका थिए । वर्तमान सन्दर्भ र ऐतिहासिक महासंयोग विदेशमन्त्री हुँदा हिलारीले कतिपय संवेदनशील राष्ट्रिय महत्वका सामग्री निजी इमेलमार्फत अनधिकृत व्यक्तिहरूलाई उपलब्ध गराएको र सो सम्बन्धमा जाँचबुझ सुरु भएपछि ती इमेलहरू मेटिएका थिए । तर ती इमेल पहिल्यै बिकिलिक्समार्फत क्रेमलिनलाई प्राप्त भएको र हिलारीले जितेमा ती अति संवेदनशील इमेलहरूलाई राजनीतिक हतियारको रूपमा क्रेमलिनले प्रयोग गर्न सक्ने गम्भीर चिन्ता हिलारी क्याम्पमा व्याप्त थियो । डेमोक्रेटिक दलको राष्ट्रिय सम्मेलनको सन्दर्भमा हिलारी पक्षले बर्नी स्यान्डर्सविरुद्ध अवलम्बन गरेको रणनीतिसम्बन्धी इमेलहरूलाई बिकिलिक्सले सार्वजनिक गरेपछि हिलारी र बर्नी समर्थकहरूले परस्पर लगाएका आरोपप्रत्यारोपले एउटा जटिल राजनीतिक स्थिति निर्माण गरेको सन्दर्भमा त्यस्तो चिन्ता असान्दर्भिक पनि थिएन । नाटो र अमेरिकाले रूसलाई लक्ष गरेर पोल्यान्ड र रुमानियामा क्षेप्यास्त्र प्रतिरक्षा प्रणाली स्थापनासहित सैन्य तैनाथीमा विस्तार गरिरहेको छ । त्यो युरोपको सुरक्षाको लागि खतरा भएकाले कुनै पनि बेला ती प्रणालीविरुद्ध आक्रमण गर्ने चेतावनी पुटिनले दिँदै आएका थिए । यसैबीच गत जनवरीमा रूसका सीमावर्ती क्षेत्रमा रूसविरोधी राष्ट्रहरूको सामरिक मनोबल उठाउने उद्देश्यले नाटोले विशाल सैन्य अभ्यास सञ्चालन गरेको थियो । रूसले पनि आफ्नो पश्चिम सीमा क्षेत्रमा सैन्य संरचना विस्तार गरेर आफ्नो स्थिति सुदृढ पारेको थियो । तर अमेरिकामा हालै सम्पन्न राष्ट्रपतिको निर्वाचनमा डोनाल्डको विजयले समस्त परिस्थितिमा फेरबदल भएको छ । यस्तो अवस्था विगतमा पनि आएको थियो । रूसी साम्राज्ञी एलिजाबेथको शासनकालको अन्त्यतिर युरोप सातबर्से युद्धमा थियो । रूस र प्रसा (हालको जर्मनी, पोल्यान्ड, लिथुआनिया र रूसका केही भूभागबाट बनेको प्रमुख युरोपेली राज्य) बीच निर्णायक युद्ध भइरहेको थियो । रूसी सेनाले बर्लिनको घेराबन्दी गरेको थियो । प्रसाको बाल्टिक सागर प्रवेश गर्ने द्वारको रूपमा रहेको प्रसिद्ध कोल्बर्ग किल्ला पनि रूसको नियन्त्रणमा थियो । रूसी सेना बर्लिनको प्रवेश द्वारको रूपमा रहेको ब्रान्डेन बर्ग गेट हुँदै बर्लिन प्रवेशको तयारीमा थियो । त्यस अवस्थामा आफ्नो सम्पूर्ण पराजयबाहेक अर्को कुनै विकल्प नरहेकाले प्रसाका सम्राट् फ्रेडरिक महान् र उनको सेना आत्मसमर्पण नगर्ने बरू लड्दालड्दै आफ्नो प्राणत्याग गर्ने संकल्प गरेर बसेको थियो । त्यसबखत डिसेम्बर १७६१ मा रूसी साम्राज्ञी एलिजाबेथको निधन भयो र पिटर तृतीय रूसका सम्राट् भए । तर पिटर फ्रेडरिकका ठूला प्रशंसक थिए र उनले तत्कालै प्रसाविरुद्धको युद्ध समाप्तिको घोषणा गरे । बर्लिनको घेराबन्दीमा रहेको रूसी सेना फिर्ता भयो । प्रसा अन्तिम पराजयबाट जोगियो । यसलाई इतिहासमा ब्रान्डेन बर्गको चमत्कार भनिन्छ । त्यसको १७८ वर्षपछि दोस्रो विश्वयुद्धको समाप्तितिर बर्लिनमा हिटलर र उनका सहयोगीहरू रूस र मित्रराष्ट्रहरूको त्यस्तै घेराबन्दीमा थिए । जर्मनी पूर्ण पराजयको स्थितिमा थियो । त्यसैबेला गोएबल्सले हिटलरलाई ब्रान्डेन बर्ग चमत्कारबारे बताउँदै सन् १९४५ को जनवरीमै अमेरिकी राष्ट्रपति फ्रयांकलिन रुजबेल्टका निजी चिकित्सकले राष्ट्रपतिको रक्तचापमा अत्यन्त असन्तुलित उतारचढाव आउने गरेकाले कुनै पनि किसिमको तनाव दिने खालको समाचार राष्ट्रपतिको लागि प्राणघातक हुने राष्ट्रपतिका सहयोगीहरूलाई बताइसकेको गोप्य रहस्य पनि बताए । दोस्रो विश्वयुद्धमा एउटा ध्रुवको नेतृत्व गरिरहेको सर्वशक्तिमान राष्ट्रको सर्वोच्च कार्यकारी अधिकारीको लागि तनावरहित समयको सुविधा सम्भव थिएन । त्यसैले गोयबल्सले हिटलरलाई रुजबेल्टको मृत्यु कुनै पनि बेला हुन सक्ने भएकाले ब्रान्डेन बर्ग चमत्कारको पुनरावृत्ति हुने बताइरहेका थिए । चिकित्सकले चेतावनी दिएको तीन महिनापछि अप्रिल १९४५ मा राष्ट्रपति रुजबेल्टको मस्तिष्क रक्तस्रावबाट मृत्यु भयो । तर, उनका उत्तराधिकारी ह्यारी ट्र्युमेन पिटर तृतीय सावित भएनन् । राज्य सञ्चालनमा कुनै अनुभव नभएका ट्र्युमेनले आशातीत रूपमा विलक्षण क्षमता प्रदर्शन गर्दै युद्धको नेतृत्व गरे र अमेरिकाका महानतम् राष्ट्रपतिको रूपमा आफ्नो स्थान इतिहासमा सुरक्षित राखे । जर्मनी पूर्णतः पराजित भयो । जर्मनी अमेरिका सम्बन्धमा अर्को महासंयोग २० जनवरी २०१७ मा नवनिर्वाचित अमेरिकी राष्ट्रपति डोनाल्ड ट्रम्पले पदभार ग्रहण गर्ने समयभन्दा एक सय वर्षअघि ११ जनवरी १९१७ मा जर्मन विदेशमन्त्री आर्थर जिम्मरम्यानले मेक्सिकोमा कार्यरत जर्मन राजदूत हेनरिक भान एक्हर्डलाई सांकेतिक भाषामा एउटा टेलिग्राम पठाएका थिए । टेलिग्राममा राजदूत एक्हर्डलाई तुरुन्त मेक्सिकोका राष्ट्रपतिलाई गोप्य तरिकाले भेटेर जर्मनी र अमेरिकाबीचको युद्धमा मेक्सिको जर्मनीको पक्षमा आएमा उसलाई पर्याप्त आर्थिक सहयोग गर्ने र युद्धमा अमेरिका पराजित भएपछि अमेरिकाका टेक्सास, न्युमेक्सिको र एरिजोनालगायतका भूभाग मेक्सिकोलाई फिर्ता गरिने उल्लेख भएको थियो । स्मरणीय छ, सन् १८४८ को युद्धमा मेक्सिकोलाई एक करोड ५० लाख डलर दिएर कोलोराडो, क्यालिफोर्नियालगायतका ती भूभाग अमेरिकामा मिलाइएको थियो । ब्रिटिस गुप्तचरहरूले उक्त टेलिग्राम प्राप्त गरे र सन्देशमा प्रयुक्त सांकेतिक भाषाको अर्थ खुलाए । लन्डनस्थित अमेरिकी राजदूत वाल्टर पेजमार्फत फेब्रुवरी २६ मा उक्त सन्देश अमेरिकी राष्ट्रपति वुड्रो विल्सनसमक्ष पुग्यो । मार्च १ मा उक्त पत्र अमेरिकी समाचार पत्रहरूमा प्रकाशित भयो । त्यसले युरोपीय युद्धमा तटस्थ रहने विल्सनलाई जर्मनीविरुद्ध युद्ध घोषणा गर्ने अवस्थामा पुर्यायो । अप्रिल १९१७ मा अमेरिकाले जर्मनीविरुद्ध युद्धको घोषणा गर्यो । अमेरिकी राष्ट्रपति वुड्रो विल्सनले शान्ति, न्याय, स्वतन्त्रता र प्रजातन्त्रका मूल्यहरूको रक्षाको मूल जिम्मेवारी अमेरिकाले लिनुपर्ने बताउँदै युरोपमा जर्मनीविरुद्ध प्रजातन्त्रको भविष्य सुरक्षित बनाउने कार्यको नेतृत्व अमेरिकाले लिने बताए । पहिलो र दोस्रो विश्वयुद्ध हुँदै शीतयुद्धदेखि आजसम्म अमेरिकाले त्यो नेतृत्व सम्हाल्दै आइरहेको छ । डोनाल्ड ट्रम्प निर्वाचित भएपछि सय वर्षदेखि उदार प्रजातान्त्रिक विश्वको नेतृत्व गर्दै आएको अमेरिकाले विश्वमा स्वतन्त्रता, प्रजातन्त्र, खुला भूमण्डलीय अर्थतन्त्रको नेतृत्व गर्न नसक्ने भएकाले अब युरोपले आफ्नो सुरक्षा आफैं गर्नुपर्छ भन्ने मत प्रबल हुँदै छ । आज अमेरिकी राष्ट्रवाद, अमेरिका पहिला र महान् अमेरिकाको ट्रम्पको नीतिको सम्भावित असर, चीनको आर्थिक तथा राजनीतिक प्रभाव र रूसको सैनिक हुँकारबीच युरोपले आफूलाई टुहुरो अनुभव गर्न थालेको छ । त्यसैकारण विश्व जर्मनीप्रति आकर्षित छ । त्यस अवस्थामा युरोपको सबैभन्दा ठूलो र शक्तिशाली अर्थतन्त्रलाई प्रतिनिधित्व गर्ने जर्मनी र त्यहाँकी शक्तिशाली चान्सलर एन्जिला मार्केललाई त्यस्तो विश्व प्रणालीको नेतृत्व लिन अमेरिका र बेलायतसहित युरोपका प्रमुख समाचारपत्र र पत्रिकाहरूले आग्रह थालेका छन् । परिणाममा एन्जिला मार्केल चौथोपटक चान्सलर बन्ने सम्भावना नजिकिँदै छ । ब्रेग्जिट र अमेरिकी निर्वाचन परिणामले दिने ऊर्जा र प्रोत्साहनको कारण फ्रान्सको आगामी वर्ष हुने राष्ट्रपतीय निर्वाचनमा कट्टरपन्थी नेता मरिन लिपेन विजयी हुने सम्भावना रहेको बारे स्वयं फ्रान्सका प्रधानमन्त्री मेनुएल भल्सले स्वीकार गरेका छन् । त्यति मात्र होइन, ट्रम्प र पुटिनसँगको सहकार्यमा आफूले विश्वमा शान्ति र व्यवस्था कायम गर्न सक्ने पनि लिपेनले बताएको बारे ब्रिटिस दैनिक इन्डिपेन्डेन्टले बताएको छ । अमेरिकाले युरोपलाई सुरक्षा दियो, युरोपीय जीवनलाई सहज बनाइदियो । अमेरिकाले दिएको सुरक्षाले युरोपलाई परनिर्भर पनि बनाइदियो । हरेक संकटको स्थितिमा प्रहरीका रूपमा अमेरिकी उपस्थितिले आफ्नो सुरक्षाप्रति आश्वस्त युरोपेलीहरूले समृद्धिको असाधारण अवसर प्राप्त गरे । तर आज अमेरिकी राष्ट्रवाद, अमेरिका पहिला र महान् अमेरिकाको ट्रम्पको नीतिको सम्भावित असर, चीनको आर्थिक तथा राजनीतिक प्रभाव र रूसको सैनिक हुँकारबीच युरोपले आफूलाई टुहुरो अनुभव गर्न थालेको छ । त्यसैकारण विश्व जर्मनीप्रति आकर्षित छ । राष्ट्रपतिको रूपमा आफ्नो अन्तिम युरोप भ्रमणको क्रममा नोभेम्बर १७ मा बाराक ओबामा र जर्मन चान्सलर एन्जिला मार्केलबीचको संयुक्त पत्रकार सम्मेलनमा पत्रकारहरूद्वारा सोधिएका प्रश्नहरूको उत्तरमा ओबामाले पनि जर्मनी र मार्केलप्रति त्यस्तै अपेक्षा गरेको बताए । हो, स्वतन्त्रताका मूल्यहरूले नै अमेरिकालाई महान्, सर्वशक्तिमान र विश्व व्यवस्थाको एकछत्र नेतृत्व प्रदान गरेको हो । अमेरिकी नेतृत्वको बजार अर्थतन्त्रले नै विश्वलाई लामो शान्ति र अथाह समृद्धि दियो । बजारलाई उत्कृष्ट उत्पादनहरू दियो । संसारभरिका सुन्दर र उन्नत सपना देख्ने र आफ्ना सपनाहरूलाई विपनामा रूपान्तरण गर्न कटिबद्ध युवा आप्रवासीहरूको प्रथम छनोट अमेरिका बन्यो र तिनैको कर्म र पुरुषार्थले अमेरिका भएर उभियो अमेरिका । अभाव नभएका होइनन्, तर पनि अमेरिकासँग राज्य र अर्थतन्त्र सञ्चालनको सबैभन्दा प्रभावकारी राज्य संरचनाहरू छन् । तिनले कुनै पनि राष्ट्रपतिलाई आफ्नो भविष्य दृष्टिलाई कार्यान्वयन गर्न पर्याप्त स्वतन्त्रता त दिन्छ तर अमेरिकी चेतनाको केन्द्रमा रहेका मूल अमेरिकी मूल्य प्रणालीलाई अस्वीकार गर्ने स्वतन्त्रता दिँदैन । राष्ट्रपति ओबामाका त्यस्ता प्रयासहरूले नै डोनाल्ड ट्रम्पलाई निर्वाचित गरेको हो । त्यसैले डोनाल्ड र उनका उत्तराधिकारीहरूलाई अनुशासित गर्ने क्षमता पनि अमेरिकी राज्य संरचनासँग छ । त्यो भनेको भविष्यका महासंयोगहरूलाई पनि परिभाषित गर्ने अमेरिकी राज्य क्षमता हो भन्ने अमेरिकी इतिहासले सावित गरिरहेको छ । भट्टराई नेपाल इन्स्टिच्युट फर स्ट्राटिजिक स्टडिजसँग आबद्ध छन् ।"
हामी वीर कि बुद्धु ?,"भूपि शेरचनले एउटा कवितामा लेखेका छन्, हामी वीर छौं तर बुद्धु छौं, हामी बुद्धु छौं र त वीर छौं ।' करिब पाँच दसकअघि लेखिएको यो कविता आज पनि उत्तिकै सान्दर्भिक छ । आफूलाई वीर गोरखाली भनेर गर्व गर्ने नेपालीको संख्या कम छैन । कतै न कतै नेपालीको वीरतामा छाती फुलाउने अवसर अधिकांशले उपयोग गरेकै हुन्छन् । नेपालीले नेपालकै लागि अन्तिम लडाइँ सन् १८५५५६ मा भोटसँग लडेका हुन्, त्यसपछिका लडाइँ अरूको लागि मात्र लडेका छन् । कतिले त नेपाललाई भाडाका सिपाहीहरू' उत्पादन गर्ने देश भनेर समेत भन्ने गरेको पाइन्छ । जसरी र जसको लागि लडे पनि नेपालीको वीरता र जसको नुन खाएको छ, उसको बफादारीमा कहींकतैबाट प्रश्न उठेको पाइँदैन । वीर गोरखालीको नामले अहिले पनि बेलायत, भारत, ब्रुनाई, सिंगापुरलगायत धेरै देशमा मन जितेका छन् । नेपालमा पनि लाहुरे' हुनुलाई कतिपयले अवसरको रूपमा लिएको र गर्व गरेको समेत पाइन्छ । नेपालमा देशमै रहेर काम गर्नुभन्दा बिदेसिनुलाई रुचाइने गरिन्छ । निम्न आय भएकाहरू अरब, मलेसिया या कोरियातिर र ठूलाबडा' हरू युरोप, अमेरिका वा अस्ट्रेलियातिर । शासनमा महत्वपूर्ण जिम्मेवारी लिएर बस्ने अधिकांश व्यक्तिहरूसमेत नेपालका अन्तिम पुस्ता हुन पुग्नेहरू छन् । जसले आफ्नै सन्ततिलाई समेत यस देशको भविष्य उज्ज्वल छ भनेर विश्वास दिलाउन सकेका छैनन्, तिनैलाई अरू नेपालीले कसरी विश्वास गर्लान् ? नेपालमा यस्तो भावना अहिले विकसित भएको भने होइन, बढेको मात्र हो । सन् १८१५१६ मा कम्पनी सरकारसँग नेपाली सेना पराजित भएपछि नेपालीहरू बेलायती सेनामा भर्ती हुन थालेका हुन् । यी लाहुरे' हरू नेपालका दुर्गम गाउँमा राम्रो आर्जन गर्नेमा पर्दथे र केही सम्मान पनि प्राप्त गर्दथे । भारतका विभिन्न सहरमा रहेर चौकीदारी वा अन्य निम्नस्तरका काम गर्ने कलकत्ते' हरू समेत गाउँमा आउँदा केही इज्जत पाउँथे । गाउँमा केही पैसाको मुख देखाउने यिनै थिए । तर कुल जनसंख्यामा यिनीहरूको अनुपात ज्यादै न्यून थियो । पञ्चायती कालसम्म विदेशमा रोजगार वा अन्य प्रयोजनको लागि जानेहरूको संख्या नगन्य थियो । नेपालमा माओवादी द्वन्द्व सुरु भएपछि विदेश जानेहरूको संख्या ह्वात्तै बढ्यो । गाउँमा या त माओवादी सेनामा समावेश हुनुपर्ने या पलायन हुनुपर्ने परिस्थिति खडा भयो र धेरैले अरबको प्रखर गर्मीमा पसिना बगाउनुपर्यो । यो अवस्थामा हालसम्म पनि सुधार हुन सकेको छैन । परिस्थितिमा खासै सुधार आउन नसकेको यो एउटा सूचक हो । हाल आएर अरूका पलायन गराउने विद्रोही' हरूसमेत यो देशमा केही नहुने' निर्केबल निकालेर आफैंले लखेटेकाहरूसँग सँगै विदेशमा पसिना बगाइरहेका छन् । अहिले उनीहरू विद्रोहको समयमा आफू वीर' भएको या 'बुद्धु' भएको आत्मसमीक्षा गर्दै होलान् । यसै समयमा हुनेखाने वर्गसमेत विकसित' देशतर्फ पलायन हुने शृंखला सुरु भयो । शिक्षा आर्जन, डीभी, आ िश्रत, द्वन्द्वपीडित आदि कारण देखाउँदै पश्चिमी मुलुकतर्फ पलायन भए । यसमा अधिकांश व्यक्तिहरू सुरुदेखि नै नेपालप्रति आस मारेर स्थायी रूपमा आप्रवासको लागि गएका हुन् । हालका अधिकांश शासक वर्गका सबै सन्तान विदेशमा रहन थालेको वर्तमान अवस्था नेपालको शासनका लागि प्रियकर होइन । सभ्य संसारका व्यक्तिहरू आफ्ना विगतप्रति गर्व गर्छन् । नेपालीमा भने यस चिजको नितान्त अभाव देखिन्छ । हरेक क्रान्तिमा विगतलाई गाली गर्ने गरिएको छ र आउने दिनहरूका सपनाको वितरण गर्ने गरिएको छ । हामीलाई मनको कुरा स्पष्ट राख्न सक्ने सच्चा नाइकेको खाँचो छ, खोटो मोहोरको होइन । हामीलाई सच्चा माटोको किसान चाहिएको छ, विदेश प्रशिक्षित माटो विज्ञ' को होइन । भाषामाथि प्रहार गरिएको छ, भेषमाथि प्रहार भएको छ, पुर्खालाई होच्याउने काम भएको छ र इतिहासले जोडेका चिजहरूलाई फुटाउने प्रयास गरिएको छ । नेपालीले अहिले कुनै गर्व गर्ने चिज बचाउन सकेको देखिँदैन । हाल नेपालको नोटमा छापिन सक्ने नेपाली विभूति' कोही पनि भेटिएको छैन । आफ्नो पोसाकलाई सम्मान गर्न नसक्ने, आफ्नो भाषालाई माया नगर्ने, आफ्नो इतिहास पखाल्ने कार्यले देशको सम्मान कसरी बचाउन सकिएला र ? आयातित नेताको तस्बिरलाई पछाडि राखेर आदर्शवादको रटान मात्र दिएर नेपाल कसरी अघि बढ्ला, नेपालीले कसरी सम्मान पाउलान् र ? कुनै पनि लक्ष प्राप्तिको लागि एक मार्गचित्र, एक रणनीति, एक कार्ययोजना र त्यसअनुरूप कार्यान्वयन हुनुपर्छ । छन् त हाम्रा यस्ता गतिविधि ? त्यस्तो केही देखिँदैन । हालसम्म नेपालीले पाएको आश्वासनको पोको मात्र हो, जसको कार्यान्वयन हुनेमा उपभोक्ताको त कुरा छोडौं, स्वयं दाताहरूको समेत विश्वास छैन । हामी कवि भूपिले भनेजस्तै आफ्नो गति हराएका, एउटा स्ट्राइकर' द्वारा सञ्चालित पुरानो क्यारमबोर्डका गोटी' जस्तै भएका छौं । हाम्रो संविधान बनाउन विदेशी आउँछन् र त्यसलाई हामी शिरोपर गर्छौं, हाम्रो पाठ्यक्रम विदेशीको सहयोगमा बन्छ र त्यसबाट हामी हाम्रो संस्कृतिको जगेर्ना हुन्छ भन्छौं, हाम्रा सन्ततिले विदेशी नागरिकता पाउँदा हामी खुसी भएर भोज खुवाउँछौं, आफ्नै सन्तानलाई देशमा टिकाउन नसक्नेलाई भोट दिएर नेता बनाउँछौं अनि भन्छौं यो देशमा केही पनि भएन । आफूमा भएको दोष नदेखि अरूको दोष मात्र खोज्दै हिँड्छौं । हामी यस्तै छौं । यसमा सुधार नभई देश कसरी सुधार हुन सक्छ र ? हामी अहिले पुँजीको, गाथाको, नैतिकताको, इमानदारीको निकासी गरिरहेका छौं र भित्र्याइरहेका छौं अनेकन् विकृतिहरू, सभ्य र आधुनिक कहलिनको लागि । हाम्रो विकास गर्न विदेशी आउनुपर्छ, झगडा गराउन र झगडा मिलाउन विदेशी आउनुपर्छ र चुल्हो बाल्न हामी विदेश जानुपर्छ । हुनुपर्ने यस्तै हो त ? यत्रो संघर्ष र बलिदान' यही गन्तव्यको लागि थियो त ? यस्ता उपलब्धिको नै लक्ष थियो भने यो त धेरैले विनासंघर्ष उपलब्ध गरेकै कुरा हुन् । हामी विगतमा गोटी रहेछौं र हाल पनि त्यही हौं भन्ने हालको परिस्थितिले स्पष्ट गरेको छ । काठको खुट्टा लगाएर कोही पनि अग्लो हुँदैन, न दुईचार सिद्धान्त रटेर विद्वान् होइन्छ । लहैलहैमा दौडिने होइन, नेपालीले अहिले देशको माटो छोएर धर्तीको कुरा गर्नुपर्ने समय हो । हामीले थाहा पाउनुपर्छ जो हामी सुनिरहेछौं त्यो प्रतिध्वनि मात्र हो, पाश्र्व संगीतमा नायकले गाएको गीतजस्तो । पर्दापछाडिको आवाज र पर्दाको ओठको कम्पन फरक हो भनेर नचिनेसम्म हामी वाहवाह' गर्दै ताली पिट्ने पात्रजस्तो मात्र हुनेछौं । हामीलाई मनको कुरा स्पष्ट राख्न सक्ने सच्चा नाइकेको खाँचो छ, खोटो मोहोरको होइन । हामीलाई सच्चा माटोको किसान चाहिएको छ, विदेश प्रशिक्षित माटो विज्ञ' को होइन । हिन्दीमा एउटा कहावत छ दूरका ढोल सुहावन अर्थात् टाढाको ढोलक मीठो सुनिन्छ । हामीले धेरै टाढाका ढोलकहरू सुन्यौं । ती आवाज नजिकिँदै हाम्रा दैलोमा बज्दैछ र त्यसको कर्कषता हामीले अहिले अनुभव गरिरहेका छौं । ती ढोलहरू बन्द नभई न हामी केही गर्न सक्छौं न शान्तिसँग बस्न सक्छौं । इतिहासले हामीलाई वीर होइन, बुद्धु सावित गर्न भनेर गिज्याइरहेको छ । हामी अहिले यस्तो सँघारमा छौं, जहाँ हाम्रो बुद्धुपना छोडेर साहसपूर्वक अघि बढ्नुपर्छ ।"
निराशाजनक दस वर्ष,"२०५२ साल फागुन १ गते राज्यविरुद्ध बन्दुक उठाई सुरु भएको सशस्त्र द्वन्द्व माओवादीको आन्तरिक शक्ति संघर्ष र टकराव हुँदाहुँदै पनि छोटो समयमै विस्तार भई केही वर्षभित्रै यो राज्यको लागि चुनौती बन्न पुग्यो । यसको प्रमुख कारणमा कुशासन, पार्टीहरूबीचको शक्ति संघर्ष, गरिबी, जातीय, क्षेत्रीय र लैंगिक विभेद तथा बाहिरी शक्तिको नेपालमा प्रभाव विस्तार गर्ने रणनीति नै प्रमुख थिए । २०५८, २०५९ र २०६३ मा सरकार र माओवादीबीच भएका विभिन्न शान्तिवार्ता, भारतको सहयोगमा २०६२ मा भएको बाह्रबुँदे सहमति, तत्कालीन राजा ज्ञानेन्द्रको पञ्चायती शैलीमा शासन गर्ने महत्वाकांक्षा र यसको परिणामस्वरूप माओवादी र संसद्वादीलाई नजिक्याउने परिस्थिति, द्वन्द्वको समयमा भएको जघन्य अपराधका कारण सिर्जना भएको अन्तर्राष्ट्रिय चासो र हिंसा हत्याबाट आजित जनताको शान्तिप्रतिको चाहना र दबाबको परिणामस्वरूप २०६३ मंसिर ५ गते ऐतिहासिक एकीकृत शान्ति सम्झौता सम्पन्न भई १० वर्ष लामो सशस्त्र द्वन्द्वको अन्त्य गर्यो । शान्ति सम्झौतासम्म आइपुग्न अपनाएको प्रक्रियाको समीक्षा गर्ने हो भने यो मुख्यतः प्रक्रियाविहीन थियो किनकि यसले स्थापित मान्यता (जस्तै प्रत्येक वार्तामा दस्ताबेज बनाई दुवै पक्षले हस्ताक्षर गर्ने, लिखित प्रस्तावमा छलफल गर्ने, गोपनीयता कायम गर्ने, उचित वातावरण सिर्जना गर्ने आदि) बेवास्ता गरिएको थियो । परिणामतः सहमति भएका भनिएका विषय बारम्बार विवादित भए । वार्ताका प्राविधिक पक्ष, जनसरोकारका पक्ष र कार्यान्वयनका पक्ष धेरै हदसम्म बेवास्ता गरिएका थिए । शान्तिवार्ता उचित प्रक्रियामा भन्दा पनि परिणाममा केन्द्रित देखिन्थ्यो । विषयवस्तुका समग्र समेटाइको दृष्टिकोणबाट नेपालको शान्ति सम्झौता विश्वका धेरै शान्ति सम्झौताका तुलनामा व्यापक र दूरगामी प्रकृतिको छ । यही बृहत् र दूरगामी प्रकृतिको भएकै कारण यसको कार्यान्वयन जटिल र विवादित पनि छ । यो सम्झौताका प्रमुख प्रावधानमा राजनीतिक, आर्थिक, सामाजिक रूपान्तरण र द्वन्द्व व्यवस्थापन (खण्ड ३), सेना र हतियार व्यवस्थापन (खण्ड ४), युद्धविराम (खण्ड ५), युद्ध समाप्ति (खण्ड ६), मानव अधिकार, मौलिक अधिकार र मानवीय कानुन (खण्ड ७) मतभेद निरूपण तथा कार्यान्वयन संयन्त्र (खण्ड ८) कार्यान्वयन तथा अनुगमन (खण्ड ९), विविध (खण्ड १०), छन् । यसै परिप्रेक्षमा शान्ति सम्झौतापछिको १० वर्षको छोटो समीक्षा तल प्रस्तुत गरिएको छ । सम्झौताका सबल पक्ष, यसमा दीर्घकालीन सकारात्मक असर राख्ने र नेपाली समाजको रूपान्तरणको लागि आधार तयार गर्ने प्रावधान समावेश गरिएको छ र तिनीहरूको कार्यान्वयनको लागि आवश्यक पर्ने केही संयन्त्रसमेत प्रस्तावित छन् । शान्ति सम्झौतामा उल्लिखित प्रावधानको इमानदारीका साथ कार्यान्वयन गरिएको भए यो १० वर्षको अवधिमा नेपालमा द्रूत सामाजिक, आर्थिक रूपान्तरणको थालनी हुने थियो । अन्तर्राष्ट्रिय सहयोग र समर्थन, जनचाहना, प्राकृतिक स्रोतको प्रचुर उपलब्धता, मेहनती जनशक्ति जस्ता सकारात्मक आधार भएर पनि राजनीतिक निर्णयकर्ताको असक्षमता, अदूरदर्शिता र अति महत्वाकांक्षाका कारण शान्ति सम्झौतापछिको १० वर्षमा नेपालले अपेक्षाकृत परिणाम हासिल गर्न त सकेन नै, बरु अझ समाजमा गहिरो विभाजन, कटुता र राजनीतिक, सामाजिक जटिलता थप्यो । उपलब्धिहरू आफ्नो अधिकारप्रति जनताको चेतना र आफ्नो आवाज शासकसमक्ष निर्धक्क राख्न सक्ने साहस यो अवधिमा बढेको देखियो । साथै सामन्ती पारिवारिक संस्थाको रूपमा रहेको राजतन्त्र विस्थापना गरी जनताले छानेका प्रतिनिधिले शासन गर्ने गणतान्त्रिक प्रणालीको थालनी सैद्धान्तिक रूपमा अर्को ठूलो उपलब्धि हो । दलित, महिला, मधेसी र अन्य पछाडि परिएका व्यक्तिहरूलाई मूल प्रवाहमा ल्याउन अपनाइएको समावेशी प्रक्रिया र संवैधानिक प्रावधान यो अवधिको अर्को महत्वपूर्ण उपलब्धि हो । १० वर्षअगाडिसम्म कल्पनासम्म गर्न नसकिने परिवर्तन यो अवधिमा भएका छन्, जसको पछिल्लो प्रस्ट उदाहरण हो राज्यका प्रमुख पाँच संवैधानिक पदमध्ये तीनमा महिला पुग्नु र अझ महिला नै राष्ट्र प्रमुख हुनु । माओवादी लडाकुको नेपाली सेनामा सरल समायोजन, गणतन्त्रको सहज कार्यान्वयन, नागरिक स्वतन्त्रता अरू सकारात्मक पक्ष हुन् । कमीकमजोरी विगत १० वर्षमा केही जोखिमपूर्ण र गम्भीर त्रुटि देखिए । तीमध्ये एक हो उच्चस्तरीय संयन्त्र' को नाममा गलत अभ्यासको संख्यागत सुदृढीकरण जसले देशको संविधान र कानुन नियन्त्रणमा लिई सुशासन' र कानुनी राज्य' को मान्यता कुल्चिँदै आफ्नो पार्टी र व्यक्ति स्वार्थको लागि राज्यको शक्ति, स्रोत र साधनको दुरुपयोग गरे, जसको केही उदाहरणमा संवैधानिक आयोग, न्यायालय, मन्त्रालयहरू, विभाग, राष्ट्र बैंक, योजना आयोग, स्वतन्त्र संघसंस्था तथा समितिहरूमा पार्टी कार्यकर्ता र वडावडामा रकम बुझाउनेलाई नियुक्ति गर्नु, आफ्नो स्वार्थअनुकूल संविधानमै संशोधन गर्नु, पार्र्टीपिच्छेका टेड युनियन खडा गरी राज्य प्रशासनको नियन्त्रण र कर्मचारीतन्त्रको भ्रष्टीकरण छन्, जुन गल्ती सच्याउन कठिन र लामो समय लाग्नेछ । विगत १० वर्षको अवधिको अर्को ठूलो कमजोरी भनेको तत्काल समस्या समाधान गर्ने नाममा दीर्घकालसम्म नकारात्मक असर पर्ने सवालमा विभिन्न आन्दोलनकारी समूहसँग आपसमा बाझिने खालका र दीर्घकालीन असर पर्ने खालका सम्झौता गर्नु हो, जसले गर्दा यो अवधिमा राज्यको अविभाज्य अस्तित्वमा धावा बोल्नेसम्म गतिविधि हुन थाले । राजनीतिक र व्यक्तिगत फाइदाको लागि अपराधको राजनीतीकरण र राजनीतिको अपराधीकरण, राज्यसंयन्त्र र सरकारको पार्टीकरण, युवाको सैनिकीकरण, समाजको विभाजन र उद्दण्डीकरण, कर्मचारीतन्त्रको भ्रष्टीकरण यो १० वर्षमा देखिएका केही दुश्चरित्र हुन्, जसले राज्यलाई नै पार्र्टीहरूको निजी कम्पनीमा परिणत गरिदिएका छन् । त्यसैगरी आफ्नो निहित राजनीतिक स्वार्थको लागि राजनीतिक पार्र्टीहरूले आपसमा मिलेर बसिरहेका जातिजातिबीच, विभिन्न धार्मिक सम्प्रदायबीच र समुदायसमुदायबीच विभाजन ल्याउने खालका गतिविधि आयोजना गर्ने, यस्ता क्रियाकलापलाई प्र श्रय दिने, उचाल्ने र दुरूपयोग गर्ने गरे, जसको मूल्य देश र जनताले लामो समयसम्म चुकाउनुपर्ने भयो । यस्ता गतिविधि कायमै राखे देशमा साम्प्रदायिक, जातीय, क्षेत्रीय पृथकतावादी द्वन्द्वको आधार बन्ने मजबुत बन्नेछ । राजनीतिक र व्यक्तिगत फाइदाको लागि अपराधको राजनीतीकरण र राजनीतिको अपराधीकरण, राज्यसंयन्त्र र सरकारको पार्टीकरण, युवाको सैनिकीकरण, समाजको विभाजन र उद्दण्डीकरण, कर्मचारीतन्त्रको भ्रष्टीकरण यो १० वर्षमा देखिएका केही दुश्चरित्र हुन्, जसले राज्यलाई नै पार्र्टीहरूको निजी कम्पनीमा परिणत गरिदिएका छन् । त्यसैगरी विगत १० वर्षको अर्को राजनीतिक कमजोरी भनेको नियतवश संक्रमणकाल लम्ब्याउने रणनीतिअनुरूप स्थानीय निकायको निर्वाचन नगराउने हो । यो निर्वाचन गराएको भए शान्ति सम्झौताको कार्यान्वयन सरल हुने, स्थानीय तहमा लोकतन्त्रको अभ्यास हुने र जनप्रतिनिधिले शासन गर्ने परिपाटी थालनी भई लोकतन्त्रको सुदृढीकरण हुने थियो । तर यसो गर्दा दलका नेताहरूको एकाधिकारमा अवरोध हुने थियो । दलहरूको यस्तो सिन्डिकेट र मनपरीतन्त्रका कारण जनतामा बढ्दै गइरहेको निराशा र राजनीतिक पार्टी र प्रणालीप्रति नै नकारात्मक दृष्टिकोण राज्य निर्माण र दिगो शान्तिको दृष्टिकोणबाट जोखिमपूर्ण हुन्छ । नेताहरूले आफूप्रति नै विश्वास गुमाई बाहिरी शक्तिको भरोसा र निर्णयमा आफूले शासन गर्ने मानसिकताका बोकेका कारण बाह्य हस्तक्षेप बढेको छ र यसले अरू बढी जटिलता थपेको छ । मधेस तराई आन्दोलन पछाडिको विदेशी संलग्नता, ९० प्रतिशत जनप्रतिनिधिले हस्ताक्षर गरी बनाएको संविधान भारतले स्वीकार नगरी नाकाबन्दी गर्नु र नेपालको सूक्ष्म व्यवस्थापनमा भारतको हैकम बढ्नुको जड नेपाली शासकको भारतप्रतिको परजीवी मानसिकता नै हो । विगत १० वर्षमा नेपालमा विदेशी प्रभुत्व विस्तार ह्वात्तै बढेको छ । नेपाली जनताको चाहनाभन्दा विदेशी शक्तिहरूको इच्छा पूरा गर्ने सर्त र मानसिकताबाट निर्देशित नेपाली राजनीतिक नेतृत्व, विदेशी शक्तिका स्वार्थअनुकूल काम गर्ने बढ्दो जमात, सेवा प्रवाहको सवालमा गैरसरकारी क्षेत्रलाई राज्यको विकल्पको रूपमा उभ्याउने विदेशीको रणनीतिलाई आफूले प्रभावकारी सेवा नदिई सहयोग पुर्याउने कर्मचारीतन्त्र, राष्ट्रिय स्वार्थमा प्रत्यक्ष वा परोक्ष खलल पुर्याइरहेको बाहिरी शक्तिको रणनीति नबुझ्ने वा बुझेर पनि स्वार्थवश यसैमा समाहित हुने बौद्धिक समुदाय र नागरिक समाज नेपालमा विदेशी प्रभुत्व विस्तारका कारण हुन् । शान्ति सम्झौता भएदेखि हालसम्म विभिन्न मितिमा सरकार र विभिन्न पक्षबीच भएका सहमति र सम्झौताको गणना गर्दा सय नाघिसकेका छन् भने तीमध्ये अधिकांश त अनुपयुक्त, असान्दर्भिक र अस्पस्ट मात्र नभई कार्यान्वयन गर्नै नहुने प्रकृतिका पनि छन् । यस्ता सम्झौता र सहमति गर्नाले नेपाली जनतामा राजनीतिज्ञप्रति जनताको वितृष्णा बढेको देखिन्छ । शान्ति सम्झौताको १० वर्षमा संक्रमणकालीन न्याय सुनिश्चितता हुन नसकेको मात्र हैन, यसको पूरै बेवास्ता भयो जसले गर्दा सत्य निरूपण तथा मेलमिलाप आयोग र बेपत्ता छानबिन आयोगको हालत अहिले यस्तो नाजुक छ, न्यायालयले दोषी ठहर गरेकाहरू राज्यद्वारा संरक्षित छन्, देशका नियमकानुन कमजोर व्यक्तिलाई मात्र लागेका छन् । न्याय माग्दै अनसन बसेका नागरिक मर्दासमेत राज्य बेमतलब देखिन्छ । शान्ति तथा पुनर्निर्माण मन्त्रालयको २०१६ को तथ्यांकअनुसार द्वन्द्वबाट १७८८६ जना मारिएका छन, १५३० जना बेपत्ता पारिएका छन्, ७९५७१ जना विस्थापित भएका छन, ३१४२ जना अपहरण गरिएका छन्, ८९३५ जना अशक्त बनाइएका छन, नौ हजार विधवा र ६२० जना टुहुरा भएका छन् भने १७४८४ जनाको निजी सम्पत्ति क्षति गरिएको छ । यसरी द्वन्द्वप्रभावित मानिसको मनोसामाजिक अवस्था धेरै खल्बलिएको छ र उनीहरूको लागि चाहिने मनोपरामर्श सेवा उपलब्ध गराउनसमेत ध्यान दिएको देखिँदैन । अझ न्याय दिलाउने कुरा त राजनीतिक नेतृत्वको प्राथमिकतामै देखिँदैन । जनतामा शान्तिको लाभांश पुर्याउने महत्वपूर्ण माध्यम भनेको द्वन्द्वपछिको पुनर्निर्माण र विकास हो, जुन यो १० वर्षमा राजनीतिज्ञको प्राथमिकतामै परेन । क्षति भएका सबै विकास संरचना, सेवा प्रदायक संस्थाजस्तै गाउँ विकास समिति, प्रहरी चौकीका कार्यालय भवन पुनर्निर्माणसमेत हुन सकेका छैनन् भने शान्ति तथा पुनर्निर्माण मन्त्रालय निकम्मा भइसकेको छ । शान्ति कोष पनि सफल हुन सकेन । अनमिनले प्रमाणित गरेका १९६०२ माओवादी लडाकुमध्ये नेपाली सेनामा समायोजित १४२२ जना र मृत प्रमाणित भएका ९४ बाहेक अरू कहाँ, केकस्तो अवस्थामा छन् भन्ने तथ्यांकसमेत पाइँदैन । सुरक्षा संवेदनशीलताको दृष्टिकोणबाट यो अवस्था जटिल हो किनकि भोलि हुने सम्भावित हिंसात्मक गतिविधिमा यो समूह महत्वपूर्ण साधन हुन सक्छ । सुरक्षा क्षेत्रको आधुनिकीकरण र व्यवसायीकरणमा केही पहल भए पनि माओवादी लडाकु व्यवस्थापन नेपाली सेनामा समायोजितलाई छोडेर असफल नै रह्यो र अहिले आफ्नै पूर्व लडाकुले पार्टी कार्यालय कब्जा गर्ने अवस्था आयो । अनमिनले प्रमाणित गरेका १९,६०२ मध्ये सेनामा समायोजन भएका १,४२२ जना र मृतक ९४ जनामध्ये अरू कहाँ छन् के गर्दैछन्, त्यसको तथ्यांकसमेत राज्यसँग देखिँदैन । राज्य पुनर्संरचनाको दृष्टिकोणबाट हेर्दा पनि राजनीतिक निर्णयकर्ताले संघीय प्रणालीका सैद्धान्तिक आधार, स्थापित विधि र अरू देशले भोगेका अनुभवबाट सिक्नेभन्दा स्वार्थकेन्द्रित शीर्ष नेताबीचको सहमतिलाई प्राथमिकता दिएकाले यो अझ जटिल बन्दै गयो । अहिलेकै शैलीले यो विषय अगाडि बढाउने हो भने देशका अर्को द्वन्द्वको सिर्जना हुन्छ । शान्ति सम्झौताका कतिपय प्रावधानमा तोकिएको अव्यावहारिक समयसीमा (जस्तै सेना समायोजन, सत्य निरूपण तथा मेलमिलाप आयोग, संविधानसभाको अवधि) पनि संक्रमणकाल जटिल बनाउन कारक रहे भने यस अवधिमा सिर्जना गरेका र महत्वपर्ण भूमिका खेल्ने अपेक्षा गरेका संयन्त्र जस्तै शान्ति तथा पुनर्निर्माण मन्त्रालय, शान्ति कोष, आप्फ्नो दायित्व पूरा गर्न असफल भएका मात्र हैन, असान्दर्भिक नै ठहरिए भने सत्य निरूपण तथा मेलमिलाप र बेपत्ता छानबिन आयोगहरू उचित कानुन र आर्थिक स्रोतको अभावमा प्रभावकारी कार्य गर्न नसकी आफ्नो तोकिएको समय बिताइरहेका छन् । अर्कोतर्फ ५७७०० भन्दा बढी उजुरीको चाङ सत्य निरूपण तथा मेलमिलाप आयोगमा छ । उपसंहार शान्ति सम्झौतापछिको दस वर्षको अवधि नेपालको लागि गुमेको अवसर' बन्न पुग्यो । केही महत्वपूर्ण उपलब्धि यो अवधिमा भएर पनि तिनीहरूलाई संस्थागत गर्नेतिर ध्यान दिइएन । तर यो अवधिमा भएका केही गतिविधि भने देशलाई जातीय, धार्मिक, साम्प्रदायिक र पृथकतावादी क्षेत्रीय द्वन्द्वमा धकेल्ने सम्भाव्य कारक बन्न सक्ने देखियो । सही नेतृत्वको पहिचान गर्न उसलाई शासन गर्ने अवसर दिई उसको काम हेर्ने स्थापित मापदण्डबाट हेर्दा अपवादलाई छोडेर शासनमा बसेका (मन्त्री भइसकेकाहरू र सोभन्दा माथि) र पार्टीको उच्च पदमा रहेकाहरूको नेपाली राजनीतिमा औचित्यता र सान्दर्भिकता सकिएको देखियो । अब यो समूहबाट देशले सामाजिकआर्थिक रूपान्तरणको अपेक्षा गरे त्यो केवल कल्पना मात्र हुन्छ । यो दस वर्ष शासकले अन्तर्राष्ट्रिय सम्बन्ध, आर्थिक विकास, संक्रमणकालीन न्याय, द्वन्द्वोतर विकास निर्माण जस्ता शान्ति प्रवद्र्धनका आधार सही तरिकाले कार्यान्वयन गर्न नसकेको मात्र हैन देशकै जातीय, क्षेत्रीय, धार्मिक र साम्प्रदायिक सद्भाव भड्काउने कारकसमेत बने । यस सन्दर्भमा अहिले नेपाल जटिल चौबाटोमा भएकाले देशमा राजनीतिक स्थायित्व, आर्थिक समृद्धि, सामाजिक सद्भाव र दिगो शान्तिस्थापना गर्ने हो भने युवा पुस्तामा नेतृत्व हस्तान्तरण अपरिहार्य छ ।"
मैदानमै कोकेले रोनाल्डोलाई समलिंगी भनेपछि,"काठमाडौंः पोर्चुगिस् सुपर स्टार क्रिष्टियानो रोनाल्डो बेला बेलामा विवादका कारण चर्चामा आइरहन्छन्। चाहे त्यो प्रेमिकासँगको काण्डमा होस्, वा अरु कुनै विवादास्पद क्रियाकलापका कारण। आइतबार राति भएको मड्रिड डर्बीमा ह्याट्रिक गरेपछि रोनाल्डो आफू फर्म रहेको भनेर पुष्टि गरे र चर्चामा पनि आए। मड्रिड डर्बीमा रियल मड्रिडलाई सानदार जित दिलाए भने डर्बीमा सबैभन्दा बढी १८ गोल गर्ने खेलाडीको कीर्तिमानी पनि बनाए। तर, शहरी प्रतिद्वन्द्वी एथ्लेटिको मड्रिडका खेलाडी कोकेसँग खेल दौरानमा रोनाल्डो विवादमा अल्झिए। अहिले त्यही कारण फेरि विवादमा फसेका छन्। खेलका क्रममा कोकेसँग रोनाल्डोको हात हालाहालकै अवस्था सिर्जना भएको थियो। दुवैले हातले धक्याएपछि विवाद उत्कर्षमा पुग्यो। पछि एथ्लेटिको मड्रिडका अन्य खेलाडीले रोनाल्डो र कोकेबीचको विवादलाई साम्य पारे। त्यसपछि रोनाल्डोलाई रेफ्रीले पहेंलो कार्ड दिए। रोनाल्डोसँगको विवादका बेला कोकेले रोनाल्डोलाई होमोसेक्सुअल समलिंगी भनेको स्पेनिस रेडियो क्याडेना कोपले बताएको छ। स्पेनिस रेडियो कोपका अनुसार खेल सकिएपछि तीन पटकका बेलोन डिअर विजेता रोनाल्डोले कोकेले आफूमाथि अपशव्द बोलेपछि आफू थप उत्तेजित भएको बताएका थिए। कोपका अनुसार रोनाल्डोलाई कोकेले समलिंगी भनेका थिए। त्यसपछि रोनाल्डोले कोकेलाई हो म समलिंगी हुँ, तर धेरै धनी भन्ने जवाफ दिएको वताइएको छ। उक्त खेलमा भने क्रिष्टियानो रोनाल्डोकै ह्याट्रिकको मदतमा रियल मड्रिडले एथ्लेटिको मड्रिडलाई ३० ले हराएको थियो। हारसँगै एथ्लेटिको मड्रिड रियल मड्रिडभन्दा स्पेनिस ला लिगा फुटबलको तालिकामा ९ अंकले पछि परेको छ। भिडियो हेर्नुस्:"
'राष्ट्रले खेलाडीलाई बुझ्न सकेन',"काठमाडौः पूर्वप्रधानमन्त्री एवं नेकपा एमालेका अध्यक्ष केपी शर्मा ओलीले राष्ट्रलाई चिनाउने खेलाडीलाई राजनीतिक दलले चिन्न नसकेको धारणा व्यक्त गरेका छन् । मदन भण्डारी स्पोर्टस एकेडेमीले सोमबार राजधानीमा आयोजना गरेको पूर्वफुटबल खेलाडीहरुको भेलालाई सम्बोधन गर्दै ओलीले आफू फुटबल खेलाडी बन्न नसके पनि आफ्नो सबैभन्दा मनपर्ने खेल फुटबल नै भएको बताए । फुटबलमा पनि घेरा तोडेर गोल गरिन्छ, राजनीतिमा पनि घेरा तोडेरै गोल गर्नुपर्छ । दुबै राष्ट्र र जनताको खुसी र समृद्धिका लागि खेलिन्छ तर, राजनीति केही गलत खेलाडीका कारण नकारात्मक बन्दै गएको छ, पूर्वप्रधानमन्त्री ओलीले भने । कार्यक्रममा पूर्वफुटबल खेलाडी कृष्ण थापा, राजेश मानन्धर, उपेन्द्रमान सिंह, बालगोपाल महर्जन, हरि खड्का, निराजन रायमाझी, राकेश श्रेष्ठलगायतलाई सम्मान गरिएको थियो । एकेडेमीका अध्यक्ष एवं सांसद विनोद श्रेष्ठको सभापतित्वमा भएको उक्त कार्यक्रममा राखेपका पूर्वउपाध्यक्ष पिताम्वर तिमल्सिनाको पनि उपस्थिति थियो । पूर्वखेलाडीहरुको भेलाले एकेडेमीको केन्द्रीय फुटबल विभाग गठन गरेको छ । विजय श्रेष्ठको संयोजकत्वमा गठित उक्त विभागमा भरतबहादुर थापा, राकेश श्रेष्ठ, निराजन रायमाझी, शुभ शर्मा, केशरमान ब्यञ्जनकार, विकास तामाङ, नन्द काउछा, बालगेपाल थापा ्र सागर भट्ट सदस्य रहेका छन् ।"
यु१९ एसिया कप क्रिकेटः खेलाडी छनोट,"काठमाडौँः श्रीलङ्कामा आयोजना हुने उन्नाइस वर्षमुनि (यु१९) एसिया कप क्रिकेट प्रतियोगिताका लागि प्रारम्भिक चरणमा ५२ जना खेलाडी छनोट भएका छन्। नेपाल क्रिकेट सङ्घ (क्यान) ले विभिन्न छ जिल्लाबाट गरेको ट्यालेन्ट हन्ट कार्यक्रमबाट ५२ जनालाई प्रारम्भिक चरणमा छनोट गरेको हो । क्यानले नयाँ युवा खेलाडी खोजी गर्न काठमाडौँ, धनगढी, नेपालगन्ज, विराटनगर, भैरहवा र कलैयामा ट्यालेन्ट हन्ट कार्यक्रम आयोजना गरेको थियो । त्यहाँबाट छनोट भएका र उन्नाइस वर्षमुनि टोलीबाट यसअघि नै खेलिसकेका खेलाडीसहित ५२ जना प्रारम्भिक चरणमा छनोट भएका हुन् । छनोट हुने खेलाडीमा अभिनाष कर्ण, सुशान्त सिंह थापा, मुकुन्द यादव, सन्दिप ढुङ्गाना, अनिल कुमार थापा, फिर्तोश अन्सारी, ललित नारायण राजवंशी, आसिफ शेख, अनिल कुमार साह, अस्चल थारु चौधरी, रिजन ढकाल, राशिद खान, पवन शर्राफ, रित गौतम, जितेन्द्र सिंह ठकुरी, प्रदिप टण्डन, सन्दिप जोहरा, आयुषमान बम, प्रणय शाह, कमल खत्री, पाल्देन लामा, र शुभाङ्कर उराउ छन् । त्यसैगरी अमन पन्थी, सागर भण्डारी, दिपेन्द्रसिंह ऐरी, सन्दिप सुनार, सुमन पाण्डे, सन्दिप लामिछाने, रोहित पौडेल, देव खनाल, समसद आलम, प्रकाश केसी, धिरज शाही, कमल सिंह ऐरी, साह आलम, विक्रम भुसाल, रवीन्द्र शाही, प्रनित थापा मगर, विजय चौधरी, विक्रम ठगुन्ना, अफजल खान, लोकेश चन्द, भीम सार्की, रोमन बम, अर्जुन साउद, सुरज ऐर, विपिन रावल, किशोर महतो, नन्दनकुमार यादव, दिव्यांशु मल्लिक, मोहम्मद हुसैन र अनिल विश्वकर्मा पनि छनोट भएका छन् । रासस"
फेरि सर्यो सातौं राष्ट्रिय खेलकुद,काठमाडौः पटकपटक स्थगित हुँदै आएको सातौं राष्ट्रिय खेकलुद प्रतियोगिता फेरी एक महिना सारिएको छ । राष्ट्रिय खेलकुद परिषद् (राखेप) को सोमबार बसेको बोर्ड बैठकले राष्ट्रिय खेकलकुद प्रतियोगिताको नयाँ मिति तोकेको हो । बैठकले राष्ट्रिय खेकलकुद पूर्वाञ्चलमा आगामी पुस ८ देखि १५ गतेसम्म सञ्चालन गर्ने निर्णय गरेको हो । राष्ट्रिय खेलकुद प्रतियोगिता आयोजनाको मिति सारिएको यो चौथो पटक हो । दुई महिनाअघि मात्र सातौं राष्ट्रिय खेलकुद मंसीर ८ देखि १५ गतेसम्म गरिने बताइएको थियो । राखेपले राष्ट्रिय खेलकुद प्रतियोगिताका लागि क्षत्रीय छनोट मंसीर २० देखि २८ गतेसम्म सञ्चालन गर्ने निर्णय गरेको छ । यसअघि राखेपअन्तर्गत सातौं तयारी समितिले कात्तिक २३ देखि मंसिर ३ गतेसम्म सञ्चालन हुने भनिएको क्षेत्रीय छनोट प्रतियोगिता प्राविधिक कारणले स्थगित गरेको थियो । यसअघि २०७० सालमा हुने भनिएको सातौं राष्ट्रिय खेलकुद संविधानसभाको निर्वाचनका कारण सरेको थियो । गत असोजमा मात्र सातौं राष्ट्रिय खेलकुदका लागि राखेपका अध्यक्ष एवं युवा तथा खेलकुदमन्त्री दलजीत श्रीपालीको नेतृत्वमा फास्ट ट्र्याक टास्क फोर्स' गठन गरिएको थियो । सातौंकै लागि त्यसअघि पनि खेलकुदमन्त्रीकै नेतृत्वमा मूल आयोजक समिति गठन गरिएको थियो । प्रत्येक दुई वर्षमा हुनुपर्ने राष्ट्रिय खेलकुद प्रतियोगिताको छैटौं संस्करण २०६८ सालमा सुदूरपश्चिमाञ्चलमा सम्पन्न भएको थियो ।
झापालाई हराउँदै एपीएफ सेमिफाइनलमा,"सुरुंगा झापाः झापाको सुरुंगामा जथारी सहारा सुरुंगा गोल्डकप फुटबल प्रतियोगिताको सोमबार भएको खेलमा सशस्त्र प्रहरी बलको एपीएफ क्लबले सफलता हात पारेको छ । एपीएफ क्लबले रमपम झापा११ लाई टाइब्रेकरमा हराउँदै सेमिफाइनलमा स्थान पक्का गर्यो । खेलमा एपीएफ क्लब टाइब्रेकरमा ५४ गोलले विजयी भयो । अधिकांश समय झापाले बल आफ्नो नियन्त्रणमा राखे पनि निर्धारित समयभित्र गोल गर्न नसक्दा खेल टाइब्रेकरमा पुगेको थियो । झापाले गोल गर्ने धेरै अवसर सिर्जना गरे पनि स्ट्राइकर कर्ण लिम्बू र विशाल राईबीच तालमेल नमिल्दा फिनिसिङ पक्ष भने कमजोर देखिएको थियो । एपीएफका राजेन्द्र रावलले पहिलो हाफको २१ औं मिनेटमा गरेको सशक्त प्रहारलाई झापाका गोलरक्षक दिनेश थापामगरले उत्कृष्ट बचाउ गरेका थिए । दोस्रो हाफमा झापा केही सम्हालिएको थियो । दोस्रो हाफको छैटौं मिनेटमा झापाका परिवर्तित खेलाडी पूजन उपरकोटीले गरेको सशक्त प्रहार गोलपोस्टभन्दा केही टाढाबाट बाहिर हुइँकिएको थियो । लगत्तै कर्ण लिम्बूले दिएको पासमा अर्का स्ट्राइकर योगेश गुरुङले गरेको कडा प्रहारलाई एपीएफका गोलरक्षक अमृत चौधरीले बचाउ गरेका थिए । टाइब्रेकरमा राष्ट्रिय टोलीका सदस्यसमेत रहेका डिफेन्डर देवेन्द्र तामाङको प्रहार बाहिरिएपछि झापा ५४ ले पराजित भएको थियो । एपीएफका तर्फबाट रञ्जन विष्ट, नवीन लामा, आदित्य चौधरी, मिलन राई र पाल्सङ लामाको प्रहार गोलमा परिणत भएको थियो । झापाका लागि भने योगेश गुरुङ, रवि थापामगर, दिलेन लोक्ताम र रञ्जित श्रेष्ठले मात्र गोल गरेका थिए । हजारौं घरेलु दर्शकको समर्थन पाएको झापाले गोल गर्न नसक्दा समर्थक निरास भएका थिए । उपाधिको दाबेदार मानिएको झापा पहिलो चरणबाटै बाहिरिएपछि बाँकी खेलमा दर्शकको उपस्थिति कम हुने आयोजकको ठम्याइँ छ । उक्त खेलमा एपीएफ क्लबका रञ्जन विष्ट म्यान अफ दी म्याच घोषित भए । उनललाई मेची मोबाइलको तर्फबाट एउटा एन्ड्रोइड फोन पुरस्कार प्रदान गरियो । मंगलबारको खेल मनाङ मस्र्याङ्दी क्लब र संकटा क्लब काठमाडौंबीच हुने जानकारी आयोजक कमिटीका सल्लाहकार कुमारमणि पोखरेलले दिए ।"

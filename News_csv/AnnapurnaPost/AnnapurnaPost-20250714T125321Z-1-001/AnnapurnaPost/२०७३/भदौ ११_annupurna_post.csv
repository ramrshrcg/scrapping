शीर्षक,विवरण
"समय, सपना र इन्जिनियरिङ समुदाय","संसारले एक्काइसौं शताब्दीमा प्रवेश गर्दैगर्दा म चीनको एक विश्वविद्यालयमा इन्जिनियरिङ अध्ययन गर्दै थिएँ । नयाँ शताब्दीको सुरुसँगै सन् २००८ को ओलम्पिक खेलकुद बेइजिङमा गरिने घोषणा, विश्वकप फुटबल प्रतियोगितामा चीनको पहिलो छनोट र विश्व व्यापार संगठनमा भएको चीनको प्रवेशले ल्याएको समस्त चिनियाँमा उत्साह छरेको थियो । नेपालमा भने त्यतिखेर सशस्त्र द्वन्द्वको उग्र राप दन्कँदै थियो । चीन ती सुनौला अवसर प्राप्तिको लागि घोषणालगत्तै सुनौला अवसरहरूको भरपुर सदुपयोग गर्न घोषणालगत्तै जुटेको आभास हुन्थ्यो । नभन्दै सन् २००८ को ओलम्पिक खेलकुद सफल आयोजना गर्न चीनले आफ्नो तर्फबाट कुनै कसर बाँकी राखेन । बेइजिङस्थित चराको गुँड रंगशाला अहिले लाखौं पर्यटक तान्न सक्ने खेल पूर्वाधारको रूपमा संसारभर परिचित छ । हामी भने यता एक दशक लामो द्वन्द्व र एक दशक लामो संक्रमणकालले थिलोथिलो भएर अस्थिरता र अशान्तिको भुँमरीमा फँस्दै त्यसको उकुसमुकुसबाट उन्मुक्ति पाउने प्रयत्न गर्दैछौं । यो लेख चीनको प्रसंगबाट सुरु गर्नुको एउटै तात्पर्य चिनियाँ राजनीतिमा इन्जिनियरहरूको संलग्नता हो । चीनको धेरै इन्जिनियरहरू राजनीतिमा हावी हुन सफल भएको मुलुकको रूपमा चिनिन्छ, जसरी संयुक्त राज्य अमेरिका धेरै वकिलहरू राजनीतिमा हावी भएको मुलुकको रूपमा । इन्जिनियरिङ पृष्ठभूमिबाट आएका चीनका भूपूराष्ट्रपतिहरू जियाङ जेमिनदेखि हु चिन थाओ तथा वर्तमान राष्ट्रपति सी चिन फिङसम्मले आआफ्नो कालखण्डमा चीनलाई रणनैतिक ढंगले विकास, समृद्धिको गोरेटोतर्फ देशलाई अगाडि बढाउन र विश्व राजनीतिको रंगमञ्चमा चीनको उपस्थिति सशक्त बनाउन दिएको योगदान उल्लेखनीय छ । यहाँनिर प्रश्न उठ्न सक्छ, नेपालमा प्राविधिक क्षेत्रका व्यक्तिहरू देशको राजनीतिको अग्रपंक्तिमा भने किन आउन सकेनन् त ? यसको एउटा कारण भने राणाशासन र पञ्चायत शासनको अन्त्य हुने समयसम्ममा पनि प्राविधिक जनशक्तिको सशक्त उपस्थिति नहुनु तथा त्यसको ठूलो पंक्ति प्रायः आफ्नै पेसागत दायित्वको सेरोफेरोमा रमाउनु हुन सक्छ । हामी देशको विभिन्न प्रतिकूल कारणलाई दिएर ती प्रतिकूलताको भित्री चुरोसम्म पुगेर गरिने बहसबाट भने भागिरहेका छौं । के यसको विकल्पमा विदेश पलायन नै अर्को उपाय र समाधान हो त ? तर प्रश्न उठ्छ राजनीतिक नेतृत्वको लगाम समाउने पंक्तिसम्म पुग्न नसके पनि राजनीतिलाई सही दिशा दिने सन्दर्भमा इन्जिनियरिङ जस्तो प्राविधिक क्षेत्रबाट आवश्यक वस्तुनिष्ट सल्लाह, सुझाव र बहस भएको छ त ? यसबारे इन्जिनियरिङ समुदाय आफैंले आत्मसमीक्षा गर्नुपर्ने भएको छ । देशको चेतनशील बौद्धिक वर्गले राजनैतिक नेतृत्वलगायत अन्य सम्बन्धित पक्षको आलोचना गर्नमा त धेरै नै समय खर्चेको देखिन्छ, तर आज देखिएका विविध समस्या र विकृतिको अंश कतै त्यही चेतनशील बौद्धिक वर्ग पनि भएको छैन त ? समाजले राष्ट्रको नेतृत्वका लागि कसैलाई लायक ठान्नुअघि त्यस पक्षले समाजमा आर्जन गरेको प्रतिष्ठा वा समाजमा प्रतिविम्बित छविले पनि प्रभाव पारेको हुन्छ । इन्जिनियरहरू देशको नेतृत्व गर्न उपयुक्त र सक्षम हुन्छन् भन्ने छाप एक किसिमको छाप चिनियाँ समाजमा बसिसकेको छ । नेपालका इन्जिनियरहरूले पनि नेपाली समाजमा के त्यस्तै छवि बनाउन सकेका छन् त वा बनाउन प्रयत्नरत छन् त ? निश्चय नै इन्जिनियरले समाजमा आफ्नो छवि कस्तो बनाउने भन्ने प्राथमिक दायित्व पनि उसैको हुन्छ । इन्जिनियरहरूले राष्ट्रको समग्र नेतृत्वदायी भूमिकामा पुग्ने प्रयत्नका अघि राष्ट्रलाई समृद्धिको दिशातिर डोयाउन हाल प्राप्त अवसरमा आफूलाई अब्बल साबित गर्न सकेका छन् त ? इन्जिनियरिङ समाजले स्वमूल्यांकन गर्नुपर्ने प्रश्नको ताँती नै खडा हुन्छ । किन पनि भने हाम्रो भूमिकालाई नजरअन्दाज गरियो भन्ने अरण्यरोदनबाट मात्र इन्जिनियरहरूले राष्ट्रनिर्माणमा सशक्त भूमिका पाउने होइनन् । भौतिक पूर्वाधारको व्यापक विकासलाई आर्थिक सामाजिक प्रगतिलाई चलायमान बनाउन अत्यावश्यक इन्जिनको रूपमा ग्रहण गरिसकिएको छ । निश्चय नै पूर्वाधार विकासमा इन्जिनियरिङ समुदायको महत्वपूर्ण भूमिका रहन्छ । त्यो भूमिका नियमनकारी निकायदेखि परामर्शदाता र निर्माण व्यवसायीको पाटोसम्म फैलिएको हुन्छ । के इन्जिनियरिङ समुदायले नियमनकारी निकाय, परामर्शदाता तथा निर्माण व्यवसायीका तर्फबाट आआफ्नो स्थानमा प्रभावकारी भूमिका खेल्न सकेका छन् ? आफूलाई सक्षम साबित गर्न सकेका छन् ? यदि सकेका छैनन् भने त्यसमा के कस्ता कमजोरीहरू रहेका छन् वा केकस्ता तत्वहरू बाधकका रूपमा रहेका छन् ? ती कमी कमजोरीहरू वा बाधक तत्वलाई हटाउन आफ्ना तर्फबाट के कस्ता प्रयास भएका छन् त ? के अब बहस चलाउने बेला भएन र ? हामी देशको विभिन्न प्रतिकूल कारणलाई दिएर ती प्रतिकूलताको भित्री चुरोसम्म पुगेर गरिने बहसबाट भने भागिरहेका छौं । के यसको विकल्पमा विदेश पलायन नै अर्को उपाय र समाधान हो त ? के हामी सपना देख्न सक्छौंः अबको दस, बीस वर्षमा नेपालमा निर्मित भौतिक पूर्वाधारहरू गुणस्तरीय र संसारकै उत्कृष्टमध्येमा पर्नेछन् । अबको दस, बीस वर्षमा विदेशका निर्माण कम्पनीहरू पूर्वाधार संरचना बनाउन नेपाल आउने होइनन् कि नेपालका निर्माण कम्पनीहरूले दसौं विदेशी मुलुकमा गई पूर्वाधार संरचनामा काम गरेर देशका लागि अर्बौंको राजस्व कमाइदिने छन् । अबको दस, बीस वर्षमा विदेशी परामर्शदाता नेपाल आउने होइनन् कि नेपाली परामर्शदाताहरू संस्थागत रूपमै संसारभर पुगेर उच्च गुणस्तरीय परामर्शसेवा प्रदान गरेका हुनेछन् र ज्ञानमा आधारित अर्थतन्त्रलाई बढावा दिँदै देशको अर्थतन्त्रलाई गतिशील बनाउन नयाँ आयाम थप्नेछन् । आजजस्तो दसौं हजार नेपाली विद्यार्थीहरू संसारका कुनाकुनामा उच्च शिक्षा लिनका लागि पुग्ने होइनन् कि अबको दस, बीस वर्षमा संसारका कुनाकुनाबाट विदेशी विद्यार्थीहरूको नेपालका इन्जिनियरिङ कलेजहरूमा भर्ना लिन तँछाडमछाड हुनेछ । प्रविधिमा आधारित नेपाली कम्पनीहरू के अबको दस, बीस वर्षमा अन्तर्राष्ट्रिय प्रतिस्पर्धामा खरो उत्रन सक्नेछन् । अबको दस, बीस वर्षमा नेपालमा पनि सामसुङ, हुवा वेईजस्ता प्रविधिमा आधारित विश्व साम्राज्य खडा गर्न सक्षम कम्पनीहरूको जन्म हुन थाल्नेछ भनेर ? यदि त्यसो हुन सक्दैन वा त्यस दिशामा अघि बढ्न गाह्रो छ भने के हुन बाधा व्यवधान ? त्यसबारे इन्जिनियरिङ समुदायले बहस किन नथाल्ने ? नीतिगत, कानुनी, संस्थागत वा अन्य तहमा कुनै बाधाव्यवधानहरू छन् त्यसलाई पहिल्याउन, त्यसको उचित समाधान निकाल्न किन नजुर्मुराउने ? अहिलेसम्म इन्जिनियरिङ समुदायले यी विषयहरूमा देशका निर्णायक तहमा रहेका राजनैतिक नेतृत्व वा कर्मचारीतन्त्र समक्ष के घनिभूत बहस चलाउन र पैरवी गर्न सकेको छ ? कसले रोकेको छ आखिर ? के नेपालमा उत्पादन हुने दसौं हजार इन्जिनियरहरू पलायन भएर विदेशको आर्थिक, प्राविधिक विकासमा एक सानो पुर्जाको भूमिकामा सीमित हुनका लागि मात्र हो त? राजनीतिक परिस्थितिलाई दोष दिएरमात्र अब इन्जिनियरिङ समुदाय जोगिन सक्दैन । आफ्नो प्रयत्न र सक्षमतालाई पनि पुष्टि गर्नुपर्छ । विकास र समृद्धिको निम्ति वस्तुगत चिन्तन गर्न राजनीतिक नेतृत्व नसकिरहेको समयमा इन्जिनियरिङ समुदायले राजनैतिक नेतृत्वलाई यथार्थ समस्या, चुनौती र समाधानका सम्भावनाबारे सार्थक संवाद गर्न सक्नुपर्ने होइन र ? समाज विकासको सबैभन्दा ठूलो आधार भविष्यप्रति आशा र सपना देख्न सक्ने बनाउनु हो । हामीले सपना देख्ने क्षमता राखेनौं भने यो देशमा न परिवर्तन हुन्छ न विकास । खालि यहाँ खाँचो छ त ठूलो सपनाको, अनि ती ठूला सपनालाई यथार्थमा परिणत गर्न आवश्यक योजनाबद्ध प्रयास, ठूला हाँकलाई पार लाउन चाहिने ठूलै आँट र हाम्रो वर्तमान मानसिकता परिवर्तनको । वास्तविक उपलब्धिका लागि चाहिने मेहनतभन्दा पनि तर्क वितर्कमा रमाएरै समय खेर फाल्ने प्रवृत्ति हाम्रो सबैभन्दा घातक प्रवृत्ति हो । यस किसिमको मानसिकता र सोचलाई हामीले चिर्न सक्नै पर्छ । हामीले हाम्रो सोचमा, नीतिमा, कानुनमा, संस्थागत संरचनामा तदनुकुल परिवर्तन ल्याउनै पर्छ, ताकि हामीले हाम्रो जीवनमै, यथार्थमै सार्थक परिवर्तनको अनुभूत गर्न सक्छौं । हो, व्यक्ति राजनैतिक आस्थामुक्त हुँदैन, तर देशको समृद्धिका लागि चलाइने बहस र योजनाबद्ध प्रयासहरू भने व्यक्तिगत, गुटगत, दलगत स्वार्थ र संकीर्ण चिन्तनबाट मुक्त हुनैपर्छ । नेपालका कतिपय आफ्नै सीमितताहरू छन् । कतिखेर नेपाल भूराजनीतिको छायामा पर्छ भन्नै सकिन्न । तर लामो द्वन्द्वका बीचमै पनि कतिपय राष्ट्रले अविच्छिन्न रूपमा आर्थिक, सामाजिक सुधारका सूचकांकहरूलाई माथि लग्न सकेका छन् । नेपालको इन्जिनियरिङ समुदाय पनि त्यसका लागि जुर्मुराउनु पर्छ । सम्बन्धित पक्षलाई घच्घच्याउनु पनि पर्छ । चीनको द्रुत आर्थिक प्रगतिका साथमा सिर्जना भएको व्यापक वातावरणीय विनाशसँग जुध्न त्यहाँका वातावरण मन्त्री छन् ची निङ अघि सरेका छन् । मैले अध्ययन गर्दाताका उनी वातावरणीय विभाग प्रमुख थिए । केही पहिले मसँगै पढेका साथीले उसको कम्पनी परिचयमा त्यही ओलम्पिक पार्कको फोहोरपानी शुद्धीकरणका लागि कृत्रिम सीमसार निर्माणको परियोजना सम्पन्न गरेको पढ्न पाएको थिएँ । के अब नेपालको इन्जिनियरिङ समुदायले त्यसैगरी तत् क्षेत्रबाट समृद्ध नेपालको सपना देख्दै, यथार्थमा परिणत गर्न, सार्थक र वस्तुनिष्ट बहस चलाउने, उपयुक्त वातावरण तयार पार्ने, अनि साँच्चैको गर्व गर्न लायक नतिजा र उपलब्धिहरूमा रमाउने दिने आउँला त ?"
"गाैराकाे धार्मिक, सांस्कृतिक र सामाजिक महत्व","डोटेली संस्कृतिको विशाल र विस्तृत फाँटमा यहाँको लोकजीवनले मनाउँदै आएका अनेकौं चाडपर्वले यहाँको लोकजीवनलाई खुसी, मनोरञ्जन, ज्ञान र आनन्द प्रदान गर्दै आएका छन् । कतिपय चाडपर्वहरू देशका अन्य भेगका लोकजीवनले मनाए झै डोटेली लोकजीवनले पनि मनाउँछन् भने कतिपय चाडपर्वहरू भने छुट्टै मौलिक र विशिष्ट प्रकृतिका रहेका छन् । यहाँका पृथक् र मौलिक चाडपर्वमध्ये ओल्के, पुसेपन्द्र, भुवो, गौरापर्व प्रमुख हुन् । यीमध्ये गौरापर्व सबैभन्दा महŒवपूर्ण र धार्मिक अनुष्ठानका रूपमा लिइन्छ । यस अनुष्ठानलाई मूलतः ब्राह्मण र क्षेत्री जातिका विवाहित महिला शुद्घ चोखो भई व्रत बसेर देवी गौरीको पूजाअर्चना गर्दछन् । त्यसो भए यो पर्व ब्राह्मण र क्षेत्री जातिका महिलाको मात्र हो कि भन्ने अर्थ पनि लाग्न सक्छ, जुन स्वाभाविक पनि हो तर उक्त जातिका महिलाले व्रत बसी पूजाअर्चना गरे पनि पर्वलाई उल्लासमय बनाउन सबै जातजातिका महिला, पुरुष, बालबालिका र युवायुवती सबैको उत्तिकै भूमिका पाइन्छ । यस पर्वको धार्मिक, सांस्कृतिक र सामाजिक महत्व छ । गौरा व्रतका सम्बन्धमा श्रीमद् देवीभागवत्को छैटौं स्कन्धको सयौं अध्यायमा भनिएको छ हैहेयीवंशका राजाले भागर्ववंशी ब्राह्मणहरूलाई दिएको दान फिर्ता माग्दछन् । आफूहरूले पाएको दान फिर्ता नगरेपछि राजा कुद्घ भई ब्राह्मणहरूलाई मार्न थाल्छन् । यस्तो अत्याचारबाट प्राण बचाउन भनी ब्राह्मणपत्नीहरू हिमालयको कन्दरामा गई लुक्छन् । त्यहाँ देवी गौरीको आराधना गर्छन् । यसरी लामो समयसम्म उपवास बसी विश्वासका साथ विधिविधानपूर्वक गरिएको पूजाअर्चनाबाट देवी प्रसन्न भई तिनीहरूमध्येबाट एकजनाको जंघाबाट पैदा हुने शक्तिले अत्याचारी राजाको नास गर्नेछ । तिम्रा सन्तान सुखी भइरहने छन् भन्ने वरदान दिन्छन् । व्रतको प्रभावबाट केही समयपछि अत्याचारी र पापी राजाको नास भई ब्राह्मण पत्नीहरू सुखशान्तिपूर्वक बस्दछन् । यसै पौराणिक कथाबाट प्रभावित डोटेली विवाहित नारीहरू विधिपूर्वक उपवास बसी देवी गौरीको पूजा अर्चना गर्दछन् । यस व्रतको प्रभावले अटल सौभाग्य र सन्तानहरू सुखी, दीर्घायु हुन्छन् भन्ने विश्वास रहिआएको पाइन्छ । पार्वतीले यसै व्रतको प्रभावबाट महादेव पति पाएको उल्लेख गरिएको छ । देवकीका सातवटा सन्तानलाई कंशले मारेपछि यही व्रतको प्रभावबाट भगवान् श्रीकृष्णले देवकीको गर्भबाट जन्म लिनुपरेको कुरा पनि व्रतराजमा उल्लेख गरिएको छ । भाद्र शुक्ल वा कहिले कृष्णपक्षको अमुक्तामरण सप्तमीका दिन व्रतालु महिलाहरू र कन्याहरू बाजागाजाका साथ खेतमा गई सामा, तील, बलु, काँस र कुशका बोटहरू उखेली रेशमी पछ्यौरीमा राख्दछन् । त्यसपछि फूलअक्षताले पूजा गरी डालोमा राखेर बाजागाजाका साथ गौरादेवीको मन्दिर वा गौराघरमा ल्याइन्छ । खेतबाट ल्याएको पाँच वनस्पतिबाट देवीको प्रतिमा बनाइन्छ । अरू प्रतिमालाई रेशमी वस्त्र, रुद्राक्षमाला, पुराना चाँदीका रुपैयाँको कम्पनी वा चवन्नी माला, गरगहना र फूलमाला पहिराई सुन्दर बनाइएको देवीको प्रतिमूर्तिलाई पूजा गरिन्छ । सप्तमीका दिन दूबोसहित दूबो धागो देवीको प्रतिमासँगै डालोमा राखेर पूजा गर्ने प्रचलन छ । अष्टमीका दिन कन्या केटीहरू खेतमा गई पछ्यौरामा पहिलेकै दिन जस्तै सञ्जा गौरा ल्याई एउटैमा मिसाउँछन् । ब्राह्मणद्वारा पञ्चायन देवताको पूजासहित देवी गौराको विधिवत् पूजा गरिन्छ । पूजाका क्रममा व्रतालु महिलाहरूले अठवाली गाउँदै अष्टाङ्ग पूजा गर्दछन् । पूजा गरेपछि पञ्च बिरुडा (भिजाएर उमारिएका गेडागुडी) लाई प्रसादका रूपमा वितरण गरिन्छ । बिरुडा पञ्चमीका दिन भिजाएर षष्ठीका दिन पँधेरा वा धारामा गई पखाल्ने र त्यसैबेला पधेराकी गौरा अर्थात् जलदेवीको पूजा गर्ने प्रचलन छ । गौरा विशुद्घ धार्मिक पर्वमात्र नभएर सामाजिक सद्भावसँग पनि जोडिएको छ । पर्वका अवसरमा चेलीबेटी र इष्टमित्रहरू गौरा हेर्न आउँछन् । आपसी भेटघाट सुखदुःखका कुरा हुन्छन् । अरू बेला एकअर्कासँग द्वेषभाव राख्ने मानिस पनि यस पर्वमा सहभागी भई हातमा हात जोडेर विभिन्न गीतगाथाहरू गाउँछन् र रमाइलोमा चार चाँद लगाउँछन् । पञ्चमीदेखि अष्टमीसम्म गरिने कर्महरू धार्मिक अनुष्ठानसँग सम्बन्धित हुन्छन् । गौरा व्रतको अनुष्ठान पनि अष्टमीसम्म नै मानिन्छ । त्यसपछि रमाइलो गर्न समाजको सल्लाहअनुसार दुईचार दिन गौरालाई राखिन्छ । यस अवधिमा व्रतालु नारीद्वारा देवीको सामान्य पूजा गर्ने सूर्यलाई अर्घ दिने र दिउँसो व्रतालु वा कन्या केटीहरूले कही महेश्वरलाई र कहीँ देवी गौरालाई पनि बाहिर आँगनमा ल्याई नचाइन्छ । पाका उमेरका पुरुषहरू खुला चौरमा एकत्रित भई चैत, धमारी, ढुस्को, भोलाउलो आदिको वाचन गर्दछन् । युवाहरू डेउडा खेलमा रमाउँछन् । केटाकेटीहरू र महिलाहरू पनि थरीथरीका खेल खेल्दै गीत गाउँछन् । सप्ताहव्यापी मनाइने यस पर्वका अवसरमा यहाँको लोकसाहित्यका धेरैजसो विधाहरूको प्रस्तुति हुन्छ । विभिन्न वीरवीरांगनाका गौरवगाथा, देवीदेवताका प्रार्थनामूलक गीतगाथा, रामायण कृष्णचरित्र र महाभारतमा आधारित आख्यानलाई मौलिकता दिई वाचन गरिन्छन् । चैत, धमारी, ढुस्को, भोलाउलो, सञ्जेवाली र गौराका चरित्रमा आधारित गीत गाथाहरूका साथै लोकप्रिय डेउडा गीतका विभिन्न भाका घन्काउँदै श्रोता दर्शकलाई आनन्द र मनोरञ्जन दिने वातावरण सिर्जना गरेका हुन्छन् । आफ्नो जातीय इतिहास वीरपुर्खाहरूको स्मरण र धार्मिक तथा नैतिक भावनाको विकासमा टेवा पुर्याउने यी गीतगाथाहरूले समाजमा मनोरञ्जन र ज्ञान दिँदै आएका छन् । युवायुवतीहरू भिन्नाभिन्नै समूहमा कुममा कुम जोडेर एकअर्काको पाखुरो समातेर डेउडाका विभिन्न भाकाहरू सुसेल्दै सवालजवाफपूर्ण गीतमा रात बिताउँछन् । दर्शक श्रोता खेलको घेराभित्र र बाहिर बसेर ध्यानपूर्वक डेउडा सुन्छन् । कुन गिदारुले उपयुक्त र चोटिलो उत्तर दिन सके तिनको प्रशंसा गरिन्छ । सप्ताहभरि पर्वमा समर्पित लोकजीवन निद्राभोक नभनी पर्वलाई उल्लासमय बनाउन व्यस्त देखिन्छन् । गौरा विशुद्घ धार्मिक पर्वमात्र नभएर सामाजिक सद्भावसँग पनि जोडिएको छ । पर्वका अवसरमा चेलीबेटी र इष्टमित्रहरू गौरा हेर्न आउँछन् । आपसी भेटघाट सुखदुःखका कुरा हुन्छन् । अरू बेला एकअर्कासँग द्वेषभाव राख्ने मानिस पनि यस पर्वमा सहभागी भई हातमा हात जोडेर विभिन्न गीतगाथाहरू गाउँछन् । असार, साउन महिनामा खेतीपातीको कामको चटारोबाट मुक्त भएको समाज मानसिक र शारीरिक थकानलाई समेत वि श्राम दिएर शरीर र मनलाई पुनर्ताजगी दिन्छन् । नयाँनयाँ लुगा लगाई चिटिक्क पर्ने पुरुषवर्ग र गरगहनामा सजिएर धपक्क बलेकी महिलालाई देखेर डोटेली संस्कृतिको वर्तमान अवस्थासमेत हेर्न पाइन्छ । लोकजीवनले धार्मिक पर्व हो भनेर सात्विक भोजन गर्दछन् । मनोवैज्ञानिक दृष्टिले समेत पर्वको महत्व रहिआएको छ । गौरा पर्वको आगमनसँगै आफन्तसँग भेटघाट हुने, हाँसोठट्टा गरिने जस्ता विषयले मन प्रफुल्ल भई सकारात्मक प्रभाव पार्दछ । सामूहिक पर्व भएकोले यस बेला धनी, गरिब, उँच, निच र जातीय भेदभावमुक्त समाजको चित्र देखिन्छ । सबै जातजातिका मानिसहरू खेलमा समान रूपमा सहभागी हुन्छन् । जातीय भेदभाव भएको यस समाजमा यस प्रकारका गतिविधिमा सहभागी हुनु, सबैलाई समान व्यवहार गर्नुले परस्पर सद्भाव र एकताको सन्देश दिएको पाइन्छ । यस्तो महत्वपूर्ण पर्व भएकोले नै लोकजीवनले गौरा विसर्जन गर्दाको अवसरमा गमराको चैतका नामले परिचित लोककाव्यमा भनिएको छ हे गौरा देवी ! तिमी जे दाइजो माग्छौं हामी दिन्छौं । बर्सेनि यिनै पक्ष र महिनामा आउँदै गर्नू भन्ने आशय बोकेको चैतद्वारा भनिन्छ ए, फिरी माइत आइजाया गमरा माताऊ ।"
सांस्कृतिक संरचनामा युवा संचेतना,"भारतीय र चिनियाँ सांस्कृतिक संस्कारको दोभान बनेको नेपालभूमि अस्तित्वको अस्मिता भोगी बनेको छ । दुई भौगोलिक पर्यावरणका संयुक्ताकार मेचीमहाकाली लाम्चो उत्तरदक्षिण व्यासयुक्त नेपाली भूगोल चित्र दोभानभित्रको अस्तित्वका अस्मिता बोधितत्व पक्कै हो । सांस्कृतिक इतिहास भनौं वा ऐतिहासिक संस्कृतिले त्यस अस्तित्वका अस्मिता बोधि तत्वको संचेतना बेलामौकामा उजागर गर्दै आएको इतिहास साक्षी छ । अत्याधिक नेपाली आकृति मंगोलमुखी रहेर पनि भारतीय संस्कारका संचेतनाद्वारा ओतप्रोत रहनु नेपाल र नेपाली सांस्कृतिक सञ्चेतनासार बन्छ । यस अभिव्यक्तिलाई मुखरण पार्ने स्व ऋषिकेश शाह वर्तमान यथार्थवादी हुन् । राजनीति सबै अन्य सहायक नीतिहरूका प्रमुख सूत्र भएकाले त्यसकै सूत्रधुनमा अरू संस्कारहरूका संचेतना धून बज्छन् वा बजेका छन् । गोपाल र महिषपाल वंशदेखि श्रीगणेश भएको नेपाली इतिहासमूलक संस्कृतिका ऐतिहासिक अवशेषहरू अझसम्मै फेला पार्न सकिएका छैनन् । त्यसपछिका कितवंशीय शासन संस्कारका चिनो निशान पनि फेला परिसकेका छैनन् । गोपाल र महिषपालहरू दक्षिणायनी र किरातीहरू उत्तरायणी हुन् । भौगोलिक पर्यावरणले हाम्रा रूप संरचना र आकृतिजन्य स्वरूप बन्ने भए पनि सामीप्यसहवासले संचेतनात्मक संस्कार बन्न पुग्छन् । भौगोलिक पर्यावरणद्वारा प्रभावित वंशानुगत स्वरूप र शारीरिक आकृति पुस्तान्तरण हुँदै गएको छ । परन्तु, सांस्कृतिक संचेतनामूलक स्वभाव र व्यवहारहरू भने वैचारिक सामीप्य र सहवासमा चेतनान्तरण हुने प्रवृत्तिका इतिवृत्ति हो । भाषिक संस्कार र तिनको अन्तरण प्रसंग यसका सटिक प्रमाण बन्छ । एउटा भाषिक संस्कारमा हुर्केबढेका बालक त्यसैमा अभ्यस्त भएर त्यसै भाषिक संरचनाका संचेतना वाहक बन्छ । तर, एक भाषिक संचेतना संस्कारभित्र जन्मेका बालकलाई अर्कै भाषिक संचेतना संस्कार भएका परिवार, समुदाय वा समाजमा समावेश गयो भने तिनले प्रवेश पाएको परिवार, समुदाय वा समाजको भाषिक संस्कारलाई आत्मसात् गर्छ । नेपालीभाषीहरू अरूभन्दा ३० वर्ष अघिसम्म काठमाडौं उपत्यका बसोबास हुँदा नेपालभाषा र नेवारी नेवारले बोलेकै ध्वनि, स्वर र लवजमा बोल्थे । अचेल यसको उल्टो भइसकेको छ । नेवार समुदायका बालबालिका पिँढीहरू नै नेपालभाषा ठेट बोल्दैनन् । चीनमा जन्मेर त्यहीँ हुर्केका नेपालीका सन्ततीले नेपालीभन्दा चिनियाँ बोल्छन्, शुद्धतापूर्वक । चार वर्ण छत्तीस जातको फूलबारी भन्नु र सार्वभौम नेपाली जनता भन्नु समयसापेक्ष अभिव्यक्ति बन्छ । प्रत्येक अभिव्यक्तिमा समयले सापेक्षता पाएको हुन्छ । अभिव्यक्तिको प्रयोजन समयसापेक्ष सन्देश प्रवाह गर्नु हुन्छ । सन्देश प्रवाह गर्नुको प्रयोजन सरोकारवाला पक्षलाई सुसूचित राख्नु हुन्छ । सुसूचित राख्नुको प्रयोजन सरोकारवाला पक्षलाई विज्ञ राख्नु हो । चार वर्ण छत्तीस जातको फूलबारी भन्नु र सार्वभौम नेपाली जनता भन्नु समयसापेक्ष अभिव्यक्ति बन्छ । प्रत्येक अभिव्यक्तिमा समयले सापेक्षता पाएको हुन्छ । अभिव्यक्तिको प्रयोजन समयसापेक्ष सन्देश प्रवाह गर्नु हुन्छ । विज्ञ राख्नुको प्रयोजन प्रायोजित काममा सरोकारवाला पक्षलाई समागम गराउनु हो । समागमका स्वरूपहरू अनेक हुन्छन् । ती स्वरुपहरू संस्कारमूलक रहन्छन् । संस्कारमूलक समागमका स्वरूपहरूमा भाषिक साधन, स्रोत र बेवहार आदि समावेश हुन आउँछन् । भाषिक स्वरूपले बोलीवचन, समाजमा प्रयोग हुने र भइरहेका सामग्री, स्रोत भन्नाले मानिसका वर्ण, स्वरूप र शारीरिक कद अनुसारका मूलबाट प्रवाहित भइरहेका जीवन पद्धति र व्यावहारिक चर्या बुझ्नुपर्ने हुन आउँछ । जीवन पद्धतिमूलक संस्कारगत आचरण र दैनिक व्यवहार आदि संस्कृतिका आयामहरूमध्ये एक पक्कै पनि हुन् । सांस्कृतिक संचेतनाका प्रसलाई राष्ट्रिय अर्थात् नेपाली प्रसंगमा विश्लेषण गर्न राष्ट्रिय संचेतनालाई सांस्कृतिक संचेतनासित कसरी आबद्ध छ भनेर नियाल्नुपर्ने हुन्छ । राष्ट्रिय संचेतना र सांस्कृतिक संचेतना आपसमा आबद्ध रहेका हुन्छन् । तिनै आबद्धताका कारण दुवै संचेतना एक आपसका परिपूरक एवं परिपोषक रहेका छन् । राष्ट्रिय सांस्कृतिक संचेतनाका आधारभूत सेरोफेरो भन्नु राष्ट्रवादको संचेतना बिन्दु बन्छ । बडामहाराजाधिराज पृथ्वीनारायण शाहका मेरा साना दुःखले आर्जेको मुलुक होइन । सबै जातको फूलबारी हो । सबैलाई चेतना भया यो फूलबारीका छोटा बडा चारै वर्ण छत्तीसै जातको यो असल हिन्दुस्थान हो । आफ्नो कुलको धर्म नछाड्नू । दिव्य उपदेशभित्र खाँदिएका अवधारणाहरूलाई विश्लेषण नगरी हुन्न, गर्नुपर्ने नै हुन्छ । सांस्कृतिक संचेतनाका जरो राष्ट्रिय भावनाका भोगाइहरूका व्यावहारिक दर्शन हो । राष्ट्रिय सांस्कृतिक संचेतना भोगाइहरूबाटै राष्ट्रिय सांस्कृतिक परम्पराका जग बस्दछन् । राष्ट्रबिनाको फूलबारी र फूलबारीबिनाको संस्कृति निर्माण हुन सक्दैनन् । फूलबारी राष्ट्रभित्र निर्माण हुन्छ । फूलबारीसरह संस्कृतिको खेती राष्ट्रभित्र हुन्छ । यसैकारणले संस्कृति राष्ट्रको पहिचानमूलक व्यवहारका प्रदर्शनी बन्छ । मुलुकलाई फूलबारी सन्तुलन गर्नु राष्ट्रवादको ज्वलन्त चिनारी बन्छ । मुलुकलाई फूलबारीसितै फुलाउने कार्यमा सबैको चेतनालाई उजागर गर्नु राष्ट्रनिर्माता मुलुक मन्त्र बन्छ । मुलुकलाई फूलबारी देख्न सक्नु राजनेताभित्रका काव्यात्मक अनुरागको अनुष्ठान बन्छ । यो अढाई सय वर्ष पुरानो तर जीवन्त आख्यान हो । यसलाई वर्तमानसित जोड्दा सार्वभौम नागरिकको वर्तमान संविधानको मर्मसित पनि सार्थक सामीप्य राख्छ । पृथ्वीनारायण शाह युवा अवस्थामै थिए, जब उनले राष्ट्रिय एकीकरणको अभियान थालेका थिए । पृथ्वीनारायण शाह त्यस बेलाका युग द्रष्टा थिए । उनका युग दर्शनका लम्बाइ वर्तमान सार्वभौम नागरिक संचेतनासम्मै लम्बिएको छ । उनले नेपाललाई असल हिन्दुस्थान नामकरण गरे यस निमित्त कि नेपाल हिमजलले सिञ्चित पवित्र हिन्दुभूमि बनेको थियो । छ्यासमिस नास्ती पवित्र हिमजल भूमि गंगा, गोदावरीका सिन्धुमती स्रोत थिए । नेपालका चार वर्ण र छत्तीस जात विशुद्ध हिन्दुहरूको बासस्थान हिन्दुस्थान बनेथे । अब वर्णव्यवस्था र वर्णा श्रम धर्मसंस्कृति पातलिँदै दुब्लाउँदै गएकाले नेपाललाई हामी विशुद्ध नेपालस्थान नेपाल भन्न मन पराउँछौं । यसलाई समयसापेक्ष सांस्कृतिक राष्ट्रवाद भन्न रुचाउँछौं हामी यसकारणले कि नेपाल नेपाली संस्कार वर्तमान विश्व सम्पदा बनेको छ । विश्व सम्पदा संचेतनाले यसरी राष्ट्रिय संस्कार उन्मुख संचेतनालाई टेवा पुर्याएको छ । युवा पृथ्वीनारायण शाहका युवा संचेतनाभित्रका प्रौढ जागरण सदाबहार संचेतना हो । सबैलाई चेतना भया वाक्यांशलाई नेपाली संचेतनाऋचा मान्नुपर्ने हुन्छ । त्यो संचेतना आजको पनि संचेतना स्रोत बनेको छ । पृथ्वीनारायण शाह नहोस् त नेपाल र नेपाली इतिहासको रूपरेखा अर्कै हुने थियो । इतिहासविद्हरूले नेपाल अधिराज्यको राजनीतिक इतिहासमा उनको जीवनक्रमलाई वर्तमान शाहवंशीय राजनीतिक परम्परागत संस्कृतिको पाटोको पहिलो बिन्दु माने । उनका पूर्वजहरूका नाम वंशावलीय उल्लेख बनेका हुन् । विभिन्न कालखण्डमा इतिहासको रूपरेखाले आफ्नै धारलाई प्रतिस्थापन गरेको भए पनि शाहवंशीय परम्पराले नेपाल र नेपालीपनको जगेर्ना गर्दै आएको इतिहासमात्र नरही यथार्थ नै बनेको छ । वैयक्तिक होस् या ऐतिहासिक सन्दर्भमा सही युवा अवस्था वृद्धि, फैलाव, धावा र परि श्रमको काल साबित छ । प्रौढावस्था सुदृढताको कालखण्ड बन्दछ या बनेको छ । यसलाई जीवन विकासक्रममा व्यक्ति वा राष्ट्रले चालेका अभियानमूलक क्रियाकलापको सारगर्भित अध्ययनले पुष्ट पार्दो छ । यस सन्दर्भमा स्मरणीय बिन्दु बन्छ कि इतिहास एकलकाँटे पाटो नभई राष्ट्रिय अभियानका भूराजनीतिक सन्दर्भ, समाज राजनीतिक सन्दर्भ, अर्थ राजनीतिक सन्दर्भ, उद्योग वाणिज्य राजनीतिक सन्दर्भ, सांस्कृतिक राजनीतिक सन्दर्भ, विकास राजनीतिक सन्दर्भ, विज्ञान राजनीतिक सन्दर्भ आदिका समग्रमा सामूहिक जनजीवन उत्थानक्रमका मार्मिक सन्दर्भ मान्नुपर्छ । राष्ट्रको सिंगो ऐतिहासिक क्रमलाई विश्लेषण गर्ने हो भने प्रत्येक कालखण्डले माथि उल्लेख गरिएका विविध पक्षलाई समयसमयमा प्राथमिकताक्रमका सामग्री बनाएको भेटिन्छ । पृथ्वीनारायण शाहले युवाकालमा चालेका जोश र होशका जाँगर तिनका प्रत्येक ऐतिहासिक पुस्ताका लागि अनन्त र दिव्य उपदेश बनेको छ । यसलाई सबै नेपालीका नेपालले र नेपालका आमनेपालीले आत्मसात् नगरी हुन्न । यसै सन्दर्भमा कथनीय लाग्छ कि सबै नेपाली यसका लागि क्षमतावान् भएर पनि सबै नेपालीलाई त्यस क्षमताले भने अँगालो हालेको देखिन्न । राष्ट्रिय सुदृढीकरणको सन्दर्भमा यस बेला जे जरुरत परेको छ, त्यो नेपाललाई उनकै चार वर्ण छत्तीस जातको फूलबारी बनाउन सांस्कृतिक, सामाजिक, आर्थिक, औद्योगिक र वैज्ञानिक विकास क्रमसित गाँस्दै उन्दै लानु अपरिहार्य छ । मात्र राजनीतिक नारा र सोच पर्याप्त छैन । राजनीतिलाई यी सबै तŒवका संयोजन तङव बनाइनुपर्ने टड्कारो खाँचो छ । राष्ट्रिय सांस्कृतिक संरचनामा यो युवा संचेतना भरपूर जागरण हुनुपर्छ ।"
मातृभूमि चाहिंदैन भन्नेलाई,"हामीले नेपालको नागरिकता त्यागिसक्यौं । छोराछोरीले पनि त्यागिसके । यहीँ हुर्किए, बढे, पढे । अब सधैं यहीँ बस्छन् । हामी पनि यहीँ बस्छौं । यहाँको सुखसुविधा छोडेर को जान्छ नेपाल ? जहाँ बस्यो त्यहीँ हो हाम्रो देश । अब किन चाहियो नेपाल ? एक व्यक्ति, जो झन्डै बीस वर्षदेखि अमेरिका बसेका छन्, उनले भनेका कुरा हुन् यी । उनका कुराले मभित्र निकै ठूलो भुइँचालो ल्यायो । धेरैअगाडि लेखेको एउटा गीत सम्झिएँ सिमानामा मात्र हैन, भावनामा पनि हुन्छ देश छामी हेर आफ्नै छाती, त्यहीँभित्र हुन्छ देश । हामी नेपाली अथवा नेपाली मूलका मान्छे अहिले अमेरिकालगायत मूलतः युरोप, क्यानडा र अस्ट्रेलियामा मात्रै बीस लाखभन्दा बढी छौं होला ! यीमध्ये यस्तो सोचाइ राख्ने कति होलाऔं ? प्रश्नले प्रश्न उब्जायो । मनमनै लाग्यो, यो सोचको आयतन पक्कै कम सानो छैन । यो एक आमप्रश्न पनि हुनसक्छ ! नेपाल फर्किनैपर्छ भन्ने छैन तर अब हामीलाई नेपाल किन चाहियो ? भन्ने प्रश्न अहम् लाग्यो । हुन त सहती रूपमा हेर्दा प्रश्न नाजायज पनि हैन । तर मलाई लाग्छ, बिहेबारी गरेर हिँडेपछि मातापिता चाहिँदैन भन्नु र विदेश बस्न थालेपछि मातृभूमि चाहिँदैन भन्नु एकै हो । जुनसुकै बेला चाहिन सक्छ, मातृभूमि । समय सधैं एकनास हुँदैन । भोलि के हुन्छ कसलाई के थाहा ? कसले देखेको छ ? कसले जानेको छ ? मातृभूमि नेपाल हाम्रो मूलघर हो । थाँतथलो हो । रस्तीबस्ती हो । जहाँ पुर्खाको इतिहास हुन्छ । आमाबाको आर्जन हुन्छ, बसोबास हुन्छ । सुख हुँदा नसम्झे नि दुःख पर्दा बिर्सन नसकिने देवता हुन् आमाबा । तिनै देवताको मन्दिर हो, मातृभूमि । हामी जहाँ बसौं, भावनामा पनि बाँच्नुपर्छ देश । आज हामी विदेशको सुखसुविधामा रमाएका होलाऊँ । शान्तिसुरक्षा होला तर भोलि फरक हुनसक्छ । त्यति बेला चाहिनसक्छ, त्यो देश । वर्ष, १० वर्ष, ५० वर्ष, सय वर्ष वा हजार वर्षपछि चाहिनसक्छ । आफूलाई नचाहिए पनि सन्तानदरसन्तानलाई चाहिन सक्छ । स्वजनता र मानवताका नाता र कारणले पनि चाहिन सक्छ, मातृभूमि । के सोचेका थिए होलान् त्यो देशबाट नेपाली मूलका ती भुटानी नागरिकले त्यसरी एकाएक खेदिनुपर्छ भनेर ? भुटानमा नेपाली मूलका नागरिक बस्न थालेको झन्डै चार सय वर्षको इतिहास छ । कसरी रातारात खेदिनु पयो यति लामो इतिहास बोकेको त्यो समुदायले ? कहाँबाट कसरी आए खराब दिन ? विस्थापित हुन बाध्य भएपछि कसले आ श्रय दियो उनीहरूलाई ? तीनतिरबाट भुटान घेरेर बसेको पहिलो छिमेकी भारतले ती शरणार्थीलाई आफ्नो भूमिमा एकरात बस्न त हैन पानी पिउन र पिसाब फेर्नसमेत दिएन । ट्रकमा खाँदेर रातारात मेची किनारमा खँदार्यो । बन्दुकका नाल तेस्र्याएर मेची कटायो । त्यही मेचीका जिउँदा आँखा साक्षी छन्, अन्ततः तिनको आ श्रयस्थल नेपाल भयो । नेपाल पितापुर्खाको थाँतथलो थियो । नेपालसँग ती भुटानी शरणार्थीको पुख्र्यौली नाता थियो । नेपाल नहुँदो हो त कहाँ जाँदा हुन् ती शरणार्थी ? परिवारसहित टिष्टामा हामफाल्नुभन्दा अर्को उपाय नहुन सक्थ्यो ! भारतले एक रात पनि शरण नदिँदा संसारको कुन मुलुक बोल्यो ? खै शरणार्थीसम्बन्धी संयुक्त राष्ट्रसंघको सन् १९५१ महासन्धि र सन् १९७६ प्रोटोकलको पालना ? सानो भएर हैन, सामथ्र्य नभएर नेपाल हेपिएको हो । नेपालभन्दा सयौं गुना सानो भ्याटिकनको एउटा झिँगो मरियोस् त संसारमा हंगामा हुन्छ । असम, मेघालय, मणिपुरमा नेपाली मूलका बासिन्दाको इतिहास झन्डै दुई सय वर्ष लामो छ । अहिले पनि बेलाबेलामा त्यहाँबाट ती नागरिकालाई नांगेझार पारेर लखेट्ने गरिन्छ । विगतमा जस्तै धेरैजसो तिनले नेपालमै आ श्रय लिने गरेका छन् । नेपाललाई नै आफ्नो संरक्षक ठानेका छन् । वर्षौंदेखि असमबाट विस्थापित भएर नेपालमा आ श्रय लिनेको संख्या पनि कम छैन । राजनीतिक कारणले मात्र असममा लगभग सात प्रतिशत नेपाली खेदिएको बताइएको छ । नेपाली मूलका नेपालीभाषीलाई मणिपुरबाट लखेटिन थालेको पनि धेरै भइसकेको छ । एक तथ्यांकअनुसार सन् १९७८ देखि १९८३ भित्रमा मात्र झन्डै ४० हजार नेपाली मूलका नागरिक मणिपुरबाट विस्थापित हुन बाध्य भए । गत वर्षमात्र मणिपुर राज्य सरकारले नेपालीभाषीलाई लक्षित गरेर नागरिकतासम्बन्धी आईएलपी (इनर लाइन परमिट) विधेयक पारित गरेको छ । हजारौं नेपालीलाई विस्थापित गराउने योजनाबमोजिम तर्जुमा गरिएको त्यो विधेयक कार्यान्वयमा ल्याउन जोड दिइरहेका छन् । भोलिको त्रास लिएर बसेका छन् त्यहाँ नेपाली मूलका नागरिक । मणिपुरका अनेकौं उग्रवादी संगठन र व्यक्तिका पनि तारो बन्दै आएका छन् ती नागरिक । भोलि विस्थापित हुनु पर्यो भने धेरैको आ श्रयस्थल फेरि पनि नेपाल नै हुन्छ । कारण त्यही हो, नेपालसँगको पैतृक सम्बन्ध । नेपालसँगको स्वजनता र मानवताको नाता । त्यही सम्बन्ध र नाताका कारण नेपालका व्यक्तिविशेष र सम्बन्धीले पनि आ श्रय र सहयोग गर्ने गरेका छन् । लगायत युरोपमा यहुदीहरूले बसोबास गर्न थालेको तीन हजार वर्षभन्दा लामो इतिहास थियो । यति लामो इतिहास बोकेको एउटा ठूलो समुदाय सम्पूर्ण युरोपबाट एकाएक कसरी लखेटिन बाध्य भयो ? कहाँबाट कसरी हिटलरको उदय भयो ? कसरी जिउँदै पुरिए लाखौंलाख यहुदी हिटलरले खनेका चिहानमा ? कसरी मारिए लाखौंलाख यहुदी हिटलरको ग्यास च्याम्बरमा ? हिटलरको उदयसँगै सारा युरोपभरिबाट हजारौं वर्षपछि हजारौंहजार यहुदी हजारौं माइल टाढा रेहेको जेरुसेलम खोज्दै जान बाध्य भए । भोकैनांगै रातारात हिँडेर जेरुसेलम पुगे । पितापुर्खाको थाँतथलो जेरुसेलममा शरण लिएर ज्यान बचाए । संसारका जुनसुकै ठाउँमा जतिसुकै बेला हिटलरहरू जन्मिन सक्छन् । त्यति बेला जोसुकैले यहुदीको नियति भोग्नुपर्ने हुन सक्छ । त्यति बेला कहाँ जाने ? अमेरिकाकै कुरा गर्ने हो भने कसले जानेको छ यहाँको भोलि ? नियम, कानुन र सरकार भनेको मानुन्जेल हो, मान्छेले मान्न छोडेपछि यिनको केही लाग्दैन । परिस्थिति नियन्त्रणभन्दा बाहिर जान्छ । निकम्मा हुन्छन् सबै । यसपटकको राष्ट्रपतिका एक बलिया उम्मेदवार डोनाल्ड ट्रम्पको उदयसँगै अमेरिकी राजनीति नयाँ मोडमा मात्र पुगेको छैन, एउटा कठिन मोडमा उभिएको छ । भोलि के हुन्छ भन्ने त्रासको बादल अमेरिकी आकाशमा मडारिँदै छ । डोनाल्ड ट्रम्पले आप्रवासीका बारेमा बोलेका कठोर शब्दलाई सतही रूपमा बेवास्ता गर्नु भूल हुनसक्छ । ती शब्द ट्रम्पका मुखबाट निस्किए तर लाखौं कन्जरभेटिम अमेरिकीभित्र गुम्सिएर बसेको आगोको धुवाँको मुस्लोका रूपमा निस्किएका शब्द हुन् ती । मुखमात्र उनको हो, शब्द अमेरिकीहरूकै हुन् । यसको पुष्टि उनको यहाँसम्मको यात्राले नै गरेको छ । वास्तवमा महाशक्ति राष्ट्र अमेरिकाको राष्ट्रपतिको उम्मेद्वार चयन हुनु नै ट्रम्पका लागि वियजी हुनुजस्तो भएको छ । कहिल्यै रिपब्लिकनलाई मतदान नगर्ने कयौं मतदाता यसपटक ट्रम्पलाई मतदान गर्ने मुडमा छन् । कारण, आप्रवासीप्रति उनको नीति । उनी आप्रवासीप्रति जति कठोर हुँदै आए, अमेरिकाभित्र उनको लोकप्रियता उति चुलिँदै आयो । आप्रवासीलाई हेर्ने कठोर दृष्टिकोणले अब अमेरिकी राजनीतिको केन्द्रमा खुल्लमखुला प्रवेश गरेको छ । भोलि पनि यो विषय उठ्नेछ र झन् पेचिलो बन्दै जानेछ । काला र गोरा जातिबीचको विभेदको खाडल झन् फराकिलो हुँदै जाने सम्भावना बढ्दैछ । त्यति बेला हाम्रो पक्षमा बोल्ने को ? रक्षा गर्ने को ? त्यसमाथि हाम्रो समुदाय सानो । प्रायशः सानो नै सबैभन्दा पहिला किचिने, पिल्सिने र मासिने हुन्छ । बिहेबारी गरेर हिँडेपछि मातापिता चाहिँदैन भन्नु र विदेश बस्न थालेपछि मातृभूमि चाहिँदैन भन्नु एकै हो । जुनसुकै बेला चाहिन सक्छ, मातृभूमि । समय सधैं एकनास हुँदैन । भोलि के हुन्छ कसलाई के थाहा ? आप्रवासीबारे युरोपलगायतका कयौं विकसित मुलुकहरू कठोर बन्दै गएको बेला अमेरिकीहरू झन् कठोर बन्दैछन् । आप्रवासीले आफ्नो भाग खोसेको, आफ्नो पारि श्रमिकबाट काटेर उनीहरूलाई पाल्नु परेको, निःशुल्क औषधि उपचार र आवासको व्यवस्था गर्नु परेको, अपराध बढेकोजस्ता कुरा अहिले सहतमा आइसकेका छन् । यस्ता विचारले अमेरिकी राजनीतिको मूलधारमा प्रवेश पाइसकेको छ । बहसका विषय भएका छन् । फ्रिडम एन्ड अप्परच्युनिटी अमेरिकी ड्रिम हो । हालै एक अध्ययनले लेखेको छ, आप्रवासीका कारणले अमेरिकाका लागि अब यो ड्रिम खतरनाक ड्रिम हुनेछ । यसै पनि संसारको सबैभन्दा अशान्त मुलुक बन्ने खतरा पनि अमेरिकामा त्यत्तिकै बढ्दैछ । आज नहोला, भोलि नहोला तर कालान्तरमा यहाँ बस्न नसक्ने अवस्था आयो भने कहाँ जाने हामी ? कहाँ जाने हाम्रा सन्तती ? कसले दिन्छ शरण र सुरक्षा ? हामीसँग यस्ता विषयमा मनग्गे चिन्तन गर्ने चाहना पनि छैन र समय पनि छैन । भए पनि त्यो समय जमघट र फेसबुके देखावटी समाजसेवामा खर्च गर्छौं । राजनीतिका ठूल्ठूला डिङ मार्छौं । हातमा गिलास लिएर रातरातभर राष्ट्र निर्माण गर्छौं । नेतालाई गाली गर्छौं । भ्रष्ट भन्छौं तर तिनै भ्रष्टलाई अमेरिका भ्रमणको निम्तो दिन्छौं । टिकट खर्च दिन्छौं । पाकेट खर्च दिन्छौं । तिनैको पाउपूजनमा अपनत्वलाई विसर्जन गरिदिन्छौं । नेपालको नागरिकता त्यागेर पनि नेपालकै घृणित राजनीतिक तिकडममा सहभागी हुन्छौं । विदेश बस्ने हामीले आफूलाई सुधार्न आफ्नैविरुद्ध लड्न नसक्नुको परिणाम हो, यो । नदीले स्वच्छता बचाउन र प्राणीले निष्ठाको बाटो हिँड्न कठिन हुन्छ । पतनको बाटोजस्तो छोटो र सजिलो छैन, निष्ठाको बाटो । चन्दन लगाउँदैमा चरित्र शुद्ध हुँदैन । सत्य र निष्ठाको शपथ खाँदैमा हुने भए नैतिक शून्यताको घृणास्पद प्रतिमान बन्ने थिएनन् नेताहरू । सिंहदरबार छिरेर कलंकित र पतीत नहुने छँदै छैनन् भन्दा पनि हुन्छ । कथित नेतृत्वको कोर भ्यालु समाप्त भइसकेको छ तर विदेशमा समेत तिनै नेताको जयजयकार गर्छौं । त्यस्ता नेता, हाम्राजस्ता सायद संसारमै छैनन्, जो जति पनि तल गिर्न सक्छन् । मान्छे, मर्नकै लागि बाँच्नुपर्छ तर बाँच्नका लागि बारम्बार मर्नु हुँदैन, हाम्रा नेता र धेरै सांसदहरूजस्तो । मार्क ट्वाइनले त्यसै भनेका हैनन्, नेता र डाइपर परिवर्तन गर्नैपर्छ, दुवैको कारण एउटै हो । तर अझै हामी ती दुर्गन्धित डाइपर फेर्न तयार भएका छैनौं । यिनैका कारणले देश अहं, कलंक र लोभको सिकार भएको छ । अविवेकपूर्ण राजनीतिक यात्राको क्रूर यातना भोगिरहेको छ, देशले । संकटमा छ देश, बचाउनुपर्छ । देश बाँच्नका लागि विवेकशील समाज निर्माण जरुरी हुन्छ । विवेकशील समाजका लागि राष्ट्र सभ्य र समुन्नत हुनुपर्छ । पापाचार र दुराचारबाट मुक्त राष्ट्रमात्र सभ्य र समुन्नत बन्नसक्छ । सभ्य र समुन्नत राष्ट्रमात्र बाँच्न सक्छ । हामी विदेश बस्नेले आफ्ना लागि नभए पनि सन्तान दरसन्तानका लागि पनि मातृभूमिको रक्षा गर्नुपर्छ । जहाँबाट जसले सकिन्छ, मनसा, वाचा, कर्मणा मातृभूमिको रक्षाका लागि सकेको गर्न जरुरी छ । देश बाँचेमात्र हामी विदेश बस्नेका लागि म नेपाली हुँ भन्ने वाक्य बाँचिरहन्छ । निष्ठा नै हो नैतिक बल र साहसको स्रोत तर त्यो नै पतनोन्मुख छ ।"
प्रचण्डज्यू ! गल्ती सुधार्ने कि ?,"गल्ती नगर्ने मानिस को होला ? जीवन एउटा प्रक्रिया हो, यस प्रक्रियामा घटेका राम्रानराम्रा, सुखदुःख, घामछायाँ, असफलसफल कार्य, सबैको जोड नै मानव जीवन हो । मानवलाई सर्व श्रेष्ठ प्राणी बनाउन अनेकौं अन्य कारणहरू छन्, गुणहरू छन्, कुनै एउटैले मानव सृष्टिको शीर्ष प्राणीमा स्थापित भएको होइन । यस्तै यस प्राणीको गुण हो आफ्नो गल्ती स्वीकार गर्नु र त्यसलाई सच्याएर प्रगतिको बाटोमा अगाडि बढ्दै जानु । मानिसबाहेकका अन्य कुनै जीवधारीमा यो गुण प्रकृतिले प्रदान गरेको छैन । आजको आधुनिक विज्ञान ट्रायल एन्ड इरर र इरर ट्रायल अगेनकै भर्याङ चढ्दै जुपिटरको कक्षमा जुनो स्थापित गर्न पुगेको हो । आ भन्दा २४ सय वर्षपहिला ग्रिकमा जन्मेका दार्शनिक अरिस्टोटलले समय, पृथ्वी, सोलार सिस्टमका बारेमा जे जे भनेका थिए ती आधुनिक वैज्ञानिकहरूले सबै गलत साबित गरिसके । तर पनि अरिस्टोटललाई अझै फादर अफ वेस्टर्न थाट मानिन्छ । मूल कुरा गल्ती र सहीको होइन; सोच्ने, मनन गर्ने, अन्वेषण गर्ने थालनीको हो, सही र गलत त जीवनरूपी प्रक्रियाले आफै पहिल्याउँदै जान्छ । सोच्ने, चिन्तन गर्ने र त्यसअनुसार कार्य गर्नेबाट गल्ती हुनु स्वाभाविक हो, मानिस त्यै नै मानिसको कोटिमा राख्ने लायक हुन्छ जसले आफ्नो गल्ती स्वीकार गर्छ । पद, मान, मर्यादा, सम्मानको पर्वाह नगरी जसले आफूबाट भएका गल्ती, स्वीकार गर्छ त्यो वन्दनीय हो, अनुकरणीय हो । यस आलेखको केन्द्र समकालीन राजनीतिका दिग्गज वर्तमान प्रधानमन्त्री पुष्पकमल दाहाल हुनुहुन्छ । माओवादी हिंसादेखि (क्षमा गर्नुहोला म त्यसलाई जनयुद्ध लेख्न सक्दिनँ, तपाईंहरूको मानेमा मलाई आपत्ति छैन) दिल्ली सम्झौता, संसद् पुनर्गठन, जंगलबाट सहर प्रवेश, पहिलो निर्वाचन, सरकार सञ्चालन, प्रमुख प्रतिपक्षको भूमिका, अनेकौं सरकार परिवर्तनको खेल, पहिलो संविधानसभाको विफलता, रेग्मीको नयाँ अवतार, दोस्रो संविधानसभा निर्वाचनमा खस्केको ग्राफ, मतगणना छाड्नु, निर्वाचन अस्वीकार गर्नु, त्यसपछि सुशील कोइरालाको नेतृत्वमा संविधान घोषणाको सफलता, लगत्तै ओलीको राज्याभिषेक आदि । कुनै पनि परिदृश्यमा उहाँको बलियो उपस्थिति र प्रभाव रहेको थियो । बेलाबेलामा उहाँले आफूबाट भएका गल्ती स्वीकार गरेको तथ्य पत्रपत्रिकामा प्रकाशित भएका छन् । मलाई नेपाली राजनीति र राजनीतिज्ञबारे यथेष्ट ज्ञान त छैन तर जानेअनुसार बारम्बार आफ्नो गल्ती स्वीकार जतिपटक उहाँले गर्नुभयो अरू कसैले छैन । के यसको तात्पर्य अरूले गल्ती गरेनन्, किमार्थ पनि होइन । गल्ती सबैबाट भएका छन्, बारम्बार भएका छन् तर कसैले जनतालाई साक्षी मानेर आफ्नो गल्ती स्वीकार गरेको पाइँदैन । हाम्रा नेताले गल्ती नगरेको भए के देश यस अवस्थामा हुन्थ्यो ? वाम पृष्ठभूमिका धेरै मित्र भएकाले माधव नेपाल प्रधानमन्त्री हुँदा उहाँले आफ्नो किचेन क्याबिनेटमा उद्गार गरेको अनुभूति यस्तो थियो, होइन हामीले ठूलो गल्ती गरेछौं, गिरिजाबाबुको पहिलो प्रधानमन्त्रीकालमा कर्मचारी संघमा हामीले जुन राजनीति गर्यौं, त्यो संघतन्त्रले त काम नै गर्न दिँदो रहेनछ । यो उहाँले सार्वजनिक रूपमै स्वीकार गरेको भए सायद त्यसलाई सच्याउने कुनै प्रविधिको विकास हुने थियो । देशले संघीयता र समानुपातिकका नाममा ६०१ जनाको भार थेग्न सक्दैन । राजनीतिक दल र नेताका लागि यो अवसर होला तर एकपटक आफू सामान्य किसान, व्यापारी, जागिरे भएर सोच्नुस्; के यो सानो देशका लागि सुहाउँदो हो ? प्रचण्डले खुला राजनीतिमा आएदेखि दोस्रोपटक प्रधानमन्त्री हुँदासम्म अनेकौंपटक सार्वजनिक स्थलमै गल्ती स्वीकार गरेको देख्दा उहाँले अझ ठूलो छाती बनाएर अगाडि बढ्न खोज्नुभएको हो भन्ने आशा गर्नु मेरो गल्ती हो भने पनि म यो गलत स्वप्न हेर्न पछाडि हट्दिनँ । वर्तमान समयमा राजनीतिक दल र दलका नेताले स्वीकार गरे पनि नगरे पनि यो सत्य हो; संविधानसभा, समानुपातिक प्रणाली, गणतन्त्र, संघीय राज्य (धर्म निरपेक्षता कसैको पनि एजेन्डा थिएन, यो केही जनाको बदमासीले छिरेको थियो) माओवादीका एजेन्डा थिए । अन्य दलहरूले यसलाई स्वीकार गरेर वर्तमान संविधानमा यसको व्याख्या भएको हो । भनिन्छ, समय अगाडि बढ्छ तर समकालीन नेपाली राजनीतिमा खासगरी प्रचण्डका लागि यो अगाडि बढेको हो कि पछाडि गएर उहाँबाट भएका सबै गल्ती सच्याउने अवसर पो बनेको छ कि उहाँका लागि । उहाँले जुनजुन शक्तिलाई वर्ग शत्रु भन्दै तिनका विरुद्ध परशुराम शैलीमा नेस्तनाबुद गर्ने गरी शस्त्र उठाउनुभएको थियो, समयले ती सबै शक्तिसँग उहाँको मित्रता पो कायम गराइदियो । एउटा प्रमुख शत्रुकै सहयोगले उहाँ दोस्रोपटक प्रधानमन्त्री बन्न सफल हुनुभयो । हेक्का रहोस्, प्रचण्ड सातआठ वर्षमा तपाईंले धेरैलाई प्रधानमन्त्री बनाइदिन किङ मेकरको भूमिका खेल्नुभयो । चाहे झलनाथलाई हेरौं, चाहे बाबुराम वा रेग्मी अथवा ओली । उनको सदिच्छा नभएको भए यी सबैको त्यो ग्यालरीमा फोटो रहन पाउने थिएन । संसदीय व्यवस्थाका कुशल खेलाडी शेरबहादुर दाहालका लागि उद्धारक बनी आउनुभयो र तपाइंलाई पुनः एकपटक गल्ती दोहोर्याउने वा देशलाई निकास दिने अवसर प्रदान गरिदिनुभयो । हो, पुष्पकमलको साखको ग्राफ निसन्देह निकै खस्केको छ तर पनि उहाँसँग प्रकृतिप्रदत्त त्यो चामत्कारिक ऊर्जा छ, बुद्धि छ, साहस छ, रिस्क लिने प्रवृत्ति छ, देश र जनताप्रतिको उत्तरदायित्व निर्वाह गर्ने एटिच्युड छ कि छैन थाहा भएन । सारा नेपालीले बुझिसकेका छन् प्रचण्ड यो देशले संघीयता र समानुपातिकका नाममा ६०१ जनाको भार थेग्न सक्दैन । राजनीतिक दल र नेताका लागि यो अवसर होला तर एकपटक आफू सामान्य किसान, व्यापारी, जागिरे भएर सोच्नुस्, के यो सानो देशका लागि सुहाउँदो हो ? मनन गर्नुस्, यी तपाइंका एजेन्डा थिए वा अन्य दलले तत्कालीन परिस्थितिमा बाध्य भई स्वीकार गर्नु परेको थियो । उनीहरू यसबाट पछाडि हट्ने ठाउँ छैन । उनीहरूले फर्केको अर्थ पनि छैन । आठदस वर्षको राजनीतिक अनुभवले यो देशले धान्न सक्दैन भने तपाईंलाई पनि लाग्छ भने गल्ती स्वीकार गरी संघीयता र जम्बो सदस्य संख्या निरस्त गर्ने बहस प्रारम्भ गर्नुस् । सबै राजनीतिक दल तपार्इंलाई फलो गर्दै आउनेछन् । सानोतिनो गल्ती स्वीकार गरेर हुन्न । ती गल्ती पनि स्वीकार गर्ने साहस देखाउनुस् जुन देशहितमा छन्, जनताका पक्षमा छन् । स्मरण आउँछ, तपार्इं लुम्बिनी पुग्दा बुद्ध र सम्राट् अशोकको कुरा गर्नुहुन्छ । अशोक बन्ने चेष्टा होइन अंगुलिमाल बन्नुहोस् । बुद्ध साहित्यमा, बुद्धको नजिक, बुद्धचेत बुझेको, बुद्धवर्णित शान्ति, करुणा, मैत्रेयलाई उपलब्ध भएको अंगुलीमाल हो, अशोक प्रचारक हुन् । तसर्थ अंगुलीमालझैं सर्वसाधारण बनेर शान्तिलाई स्वयं उपलब्ध भएर अगाडि बढ्नुस् । एकजना भूतपूर्व अमेरिकी राष्ट्रपतिलाई जब उनका प्रशंसकहरूले पुनः उम्मेदवार बन्ने अनुरोध गरे उनले, नाउ देयर इज नो चान्सेस अफ प्रमोसन भन्दै अस्वीकार गरे । तपाईंले यी सात शब्द आत्मसात् गरे तपाईंको बाटो कसैले रोक्नसक्छ । जीवनभरि एउटै पदमा झुन्डिराख्नु र त्यसैका लागि मरिहत्ते गरिरहनु गिरिजाबाबुलाई सुहाउँथ्यो, शेरबहादुरलाई सुहाउँछ, तपाईंजस्तो समयकै चाल परिवर्तन गर्नसक्ने व्यक्तिलाई सुहाउँदैन । दलदलीय राजनीतिबाट माथि उठ्नुस् अब, देश र जनताका लागि बाँकी रहेको जीवन खर्च गर्नुस् । आफ्नो नेतृत्वमा देशलाई दलदलबाट निकालेर बाटोसम्म त ल्याइदिनुस् । नेपालमा भ्रष्टाचार र कालो धनको चर्चा भइरहन्छ । कतिपय नेतरु भ्रष्टाचारको अभियोगमा अदालतबाट सजाय पाएर पनि पुनः राजनीतिमा स्थापित भइसके ! अब यस्तो कानुन ल्याउने पहल गर्नुस् जसले देशविदेशमा रहेको जस्तोसुकै धन पनि देशमा खुला रूपले आओस, देशमै लगानी होस् । चाहे तपाईंको होस्, तपाइंका पार्टीका अन्य नेताहरूको होस्, बाबुरामको होस्, ज्ञानेन्द्रको होस्, अजय सुमार्गीको होस्, उपेन्द्र महतोको होस्, विनोद चौधरीको होस् वा अन्य जुनसुकै व्यक्तिको होस्; त्यो आउने वातावरण बनाउनुस् । ०४६ को परिवर्तनपछि नेपालमा जुनसुकै प्रधानमन्त्री आए पनि (चाहे किसुनजी, मनमोहनजी नै भए पनि) देशमा गुड गवर्नेन्स हेर्न पाइएन । मैले यसपटक तपाईंसँग यो आशा राख्नु मेरो गल्ती हो भने पनि म यो गल्ती बारम्बार गर्न उद्यत छु । गुड गवर्नेन्सको परिभाषा भनौं तपाईंलाई ! देशको सर्वोच्च निकायले बनाएको संविधानमा निहित भइसकेको संघात्मक प्रणाली र पार्लियामेन्टको सदस्य संख्याबाट देशको प्रधानमन्त्री एवं पार्टीको प्रमुखलाई पछाडि हट्न उद्यत गराउनु कानुनको नजरमा अपराध हो भने ममाथि कारबाही हुनुपर्छ । कानुनतः मबाट संविधानको अपमान भएको हो भने म कानुनबमोजिम सजाय भोग्न तयार छु । जुन संविधानको विरोध गर्दै नागरिक मारिए, राज्यले तिनलाई विप्लवकारी भन्दै शान्तिसुरक्षा कायम गर्ने नाममा ती नेपाली नागरिक मारिएका हुन् । तपाईं तिनलाई सहिद घोषणा गर्नपट्टि लाग्नुभयो । यसको सामान्य अर्थ लाग्छ तिनको माग उचित थियो, देशहितमा थियो, देशहितमा प्राणको बाजी थाप्नेलाई सहिद भनिन्छ होइन र प्रधानमन्त्री ? तपाईंको सरकारले तिनलाई सहिदको दर्जा प्रदान गरिसकेपछि आमनेपाली जुन माग राखेर सहिद हुन पुगे, ती माग पूरा गरिदिनुस् । यो भएन भने त राज्यसत्ता बाँडीचुँडी खाने आरोप तपाईं र आन्दोलनरत मधेसी दलहरूलाई लाग्दैन र ? तपाईंले ती गल्ती स्वीकार गर्नुभो, जसले तपाई र तपाईंको दललाई हानिनोक्सानी पुर्यायो । के आफ्ना ती गल्ती पनि स्वीकार गर्ने आँट गर्नुहुन्छ ? जसले समग्र देशलाई नै हानि पुर्यायो । यसको थालनी कहिलेबाट गर्नुहुन्छ ? पुष्पमा पनि श्रेष्ठ पुष्पकमलज्यू !"
टोकियो विमानस्थलबाट गैरखेलाडी बेपत्ता,"काठमाडौं: मैत्रीपूर्ण क्रिकेट खेलका लागि जापान लगेर उतै छाडिएका गैरखेलाडीमध्ये आधाभन्दा बढी टोकियो विमानस्थलबाटै गायब भएको खुलेको छ । नेपाली क्रिकेट टोलीसँगै त्रिभुवन अन्तर्राष्ट्रिय विमानस्थलबाट हङकङ ट्रान्जिट हुँदै जापानको टोकियोस्थित नारिता अन्तर्राष्ट्रिय विमानस्थलमा ओर्लिएका गैरखेलाडी त्यसपछि एकाएक गायब भएका थिए । जापान पुगेर फर्किएका खेलाडीका अनुसार नारिता विमानस्थलबाट उनीहरू बस्ने तय भएको होटेलसम्म पुग्दा नौ गैरखेलाडीमध्ये दुईजना मात्रै साथमा थिए । बाँकी सातमध्ये केही विमानस्थल र केही बाटोबाट अन्यत्रै लागेको स्वदेश फर्किएका खेलाडीले बताएका छन् । जापान पुगेर फर्किएका उनीहरूले राष्ट्रिय टोलीका प्रशिक्षक जगत टमाटा र सिनियर राष्ट्रिय टोलीले सोधेको लिखित जबाफमा समेत गैरखेलाडी विमानस्थलबाटै गायब भएको जानकारी दिएका छन् । 'हामी सात खेलाडी र हामीले चिनेका दुई अफिसियल विमानस्थलबाट होटेल पुग्दा अन्य नौजनामध्ये दुई मात्रै हामीसँग थिए । बाँकी सातजना बाटोबाटै हराइसकेका थिए', जापान पुगेर फर्किएकामध्ये एक खेलाडीले नाम नलेख्ने सर्तमा भने, 'उनीहरूमध्ये केही विमानस्थलबाटै गायब भएका थिए । दुईतीनजना भने बाटोमा गाडी रोकेर निस्किएका थिए ।' ती खेलाडीका अनुसार विमानस्थल र बाटोबाटै गायब भएका कुनै पनि गैरखेलाडी खेल खेल्न आएनन् भने टोलीको जापान बसाइमा उनीहरूसँग दोस्रोपटक भेटसमेत भएन । टोलीसँगै बसेका दुई गैरखेलाडीले भने जापानका स्थानीय टोलीविरुद्ध तीन खेलमध्ये दुई खेल खेलेका थिए । ती खेलमध्ये एकले दुई खेल तथा अर्का एकले एक खेल मात्रै खेलेका थिए । ती दुईजना पनि खेल समाप्त भएपछि टोलीसँगै नेपाल फर्किएनन् । प्रतियोगिता खेल्न गएकाहरू बाटैबाट गायब भएपछि टोलीसमेत अपूरो बनेको थियो । त्यसैले अन्तिम दुई खेलमा टोली व्यवस्थापक बनेर गएका किरण राणाले खेल्नुपरेको थियो । त्यसअघि नै जापानमै रहेका राष्ट्रिय टोलीका पूर्वखेलाडी राजकुमार प्रधान र उनले बोलाएका अन्य साथीले समेत नेपाली टोलीबाट प्रतियोगिता खेलेका थिए । सँगै गएका खेलाडी बाटोबाटै हराए पनि टोली व्यवस्थापनले सोधखोज नगरेको देखिएको छ । नेपाली टोलीसँगै गएका नेपाली सिनियर राष्ट्रिय टोलीका पूर्वसदस्य सिद्धान्त लोहनी तथा यू १९ राष्ट्रिय टोलीका खेलाडी प्रेम तामाङ, सौरभ खनाल, रामनरेश गिरी, फजलुर रहमान, अमित श्रेष्ठ र राष्ट्रिय खेलाडी सोनु तामाङ भने नेपाल फर्किएका छन् । उनीहरूसँगै टोली प्रशिक्षकका रूपमा गएका सुन्दर थापा क्षेत्री र व्यवस्थापकका रूपमा गएका किरण राणा पनि फर्किएका छन् । खेलाडीकै रूपमा लगिएका अन्य नौजना भने टोलीसँगै नफर्किएपछि सरोकारवाला निकायले त्यसको छानबिन सुरु गरेको छ । अन्तर्राष्ट्रिय क्रिकेट काउन्सिल (आईसीसी) ले जापान खेल्न गएकोबारे खेलाडीसँग लिखित स्पष्टीकरण सोध्न प्रशिक्षक जगत टमाटालाई निर्देशन दिएको छ भने युवा तथा खेलकुदमन्त्री दलजित श्रीपालीले पनि आन्तरिक छानबिन सुरु गरेको बताएका छन् । मैत्रीपूर्ण खेल खेल्ने टोली गत १५ जुलाईमा जापान गएको थियो । नेपाली खेलाडीलाई प्रतियोगिताबारे झुक्याइएको खुलेको छ । राष्ट्रिय टोलीबाट समेत खेलिसकेका खेलाडीलाई भारत, बंगलादेशलगायत देशबाट समेत टोली आउने र प्रतियोगिता भव्य हुने बताइएको थियो । यद्यपि खेलाडीले उनीहरूलाई भनिएजस्तो प्रतियोगिता नभएको बताएका छन् । 'जापान जानुभन्दा पहिले हामीलाई ठूलो प्रतियोगिता हुँदैछ । भारत, बंगलादेशलगायत ठूला देशबाट समेत राम्रा टोलीहरू आउँछन् भनिएको थियो', ती खेलाडीले भने, 'तर जापानमा हामीलाई भनिएजस्तो प्रतियोगिता भएन । अन्य कुनै पनि देशका टोली आएनन् । हामी जापानको मध्यम खालको टोलीसँग खेलेर फर्कियौं ।' जापानमै लुकेको आशंका गरिएका नौ गैरखेलाडीलाई समन्वय कसले गरेको थियो भन्ने अझै खुल्न नसके पनि राष्ट्रिय टोलीका खेलाडीलाई भने आईसीसीको निलम्बनमा रहेको नेपाल क्रिकेट संघ (क्यान) को निर्वाचित समितिका सचिवसमेत रहेका किरण राणाले पहल गरेको खेलाडीले बताएका छन् । 'हामीलाई किरण सरले नै प्रतियोगिताका बारेमा बताउनुभएको थियो । हामी कसैले पनि हामी सात खेलाडी र किरण सरबाहेक अन्यलाई चिनेका थिएनौं', एक खेलाडीले भने, 'किरण सरकै प्रस्तावमा हामी प्रतियोगिता खेल्न जापान गएका हौं ।' टोलीसँगै नेपाल फर्किएका राणा भने हाल अमेरिकामा छन् । यसैबीच क्रिकेट खेलाडीका रूपमा गैरखेलाडीलाई जापान लगी छाडिएको बारे छानबिन गर्न क्रिकेट खेलाडी संघ र नेपाली क्रिकेट समर्थक समाजले सरकारसँग अनुरोध गरेको छ । राष्ट्रिय टोलीका कप्तान तथा क्रिकेट खेलाडी संघका महासचिव पारस खड्काद्वारा जारी विज्ञप्तिमा यस्ता घटनाले नेपाली क्रिकेट परिवारलाई स्तब्ध बनाएको र नेपाली क्रिकेटको सम्मानमा आँच पुर्याएको उल्लेख छ । 'क्रिकेट खेलाडीका रूपमा गैरखेलाडीलाई जापान लगी छाडिएको आशयको समाचार सार्वजनिक भएको छ । यस्तो घटनाले नेपाली क्रिकेट परिवारलाई निराश तुल्याएको छ', विज्ञप्तिमा भनिएको छ, 'यस्तो घटनाले नेपाली क्रिकेटको मर्यादामा आँच पुर्याउने काम गरेको छ । त्यसैले यस्ता घटनामाथि छानबिन गर्न सम्बन्धित निकायलाई अनुरोध गर्दछौं ।' खेलाडी संघले यस्ता अन्तर्राष्ट्रिय प्रतियोगितामा खेलाडी पठाउनेबारे क्यान वा अन्य सम्बन्धित निकायले नियमन गर्नुपर्ने धारणासमेत अघि सारेको छ । यस्तै नेपाली क्रिकेट समर्थक समाजले समेत विज्ञप्ति जारी गरेर घटनामा छानबिन गरी दोषीलाई कारबाही गर्न अनुरोध गरेको छ । 'क्रिकेटका नाममा गैरखेलाडी विदेश लानु र उतै छाडिएको घटना क्षमायोग्य छैन', अध्यक्ष भानुभक्त सिग्देलद्वारा जारी विज्ञप्तिमा भनिएको छ, 'यस्ता घटनामा तत्काल छानबिन गरी दोषीमाथि कारबाही गर्न हामी सरकारसमक्ष अनुरोध गर्दछौं ।'"
ओलम्पिकमा पदक जितेका भारतीय खेलाडीलाई हिराको हार उपहार,काठमाडौंः ब्राजिलमा भएको रियो ओलम्पिकमा पदक जित्ने भारतीय महिला खेलाडीलाई हिराको हार उपहार दिइने भएको छ। एनएसी ज्वेलर्सले रियो ओलम्पिक २०१६ मा पदक जितेका दुई तथा राम्रो प्रदर्शन गरेवापत एक महिला खेलाडीलाई हिराको हार उपहार दिने घोषणा गरेको हो। हिराको हार रियो ओलम्पिकमा रजत पदक जित्ने व्याडमिन्टन खेलाडी पीवी सिन्धु र कास्य पदक विजेता रेस्लर साक्षी मलिक तथा राम्रो प्रदर्शन गरेवापत ज्यामनास्टिक खेलाडी दीपा कर्माकरलाई दिइने एनएसी ज्वेलर्सले जनाएको छ। हिराको हार उपहार दिने घोषणा भने एनएसी ज्वेलर्सले गत मंगलबार नै गरेको हो। एनएसी ज्वेलर्सले रजत पदक विजेता सिन्धुलाई ६ लाख रुपैयाँ बराबरको हिराको हार उपलब्ध गराउने जनाएको छ। यस्तै कास्य पदक विजेता मलिकले भने ३ लाख मुल्य बराबरको हार पाउनेछिन्। पदक नजितेपनि ज्यामनास्टिकमा राम्रो प्रदर्शन गर्ने खेलाडी कर्माकारलाई एक लाख रुपैयाँ बराबरको हार उपहारस्वरुप दिइनेछ। ज्वेलर्सका प्रवन्ध निर्देशक अनन्त पद्मनभनले रियो ओलम्पिक २०१६ मा महिला खेलाडीले गरेको उत्कृष्ट प्रदर्शनबाट आफूहरु गौरवान्वित भएको भन्दै सम्मानस्वरुप हिराको हार दिने निर्णय गरेको बताए। आगामी दिनहरुमा पनि खेल क्षेत्रमा लागेका महिला खेलाडीहरुलाई हौसला दिन यस्ता खालका कार्यक्रमलाइृ अगाडि बढाउने पनि उनले उल्लेख गरेका छन्।
रोनाल्डोभन्दा ग्रिजम्यान उत्कृष्ट खेलाडी हुन्,"काठमाडौंः पोर्चुगल तथा रियल मड्रिडका स्टार खेलाडी क्रिष्टियानो रोनाल्डोले बिहीबार राति मोनाकोमा युरोकप सर्वोत्कृट खेलाडीको अवार्ड जिते। उत्कृष्ट खेलाडीको उपाधि जित्दा रोनाल्डोले रियल मड्रिडका आफ्नै टिममेट ग्यारेथ बेल र एथ्लेटिको मड्रिडका स्ट्राइकर एन्टोनी ग्रिजम्यानलाई पछि पारे। तर, एथ्लेटिको मड्रिडका प्रशिक्षक डिएगो सिमोनले रोनान्डोभन्दा ग्रिजम्यान नै उत्कृष्ट खेलाडी भएको बताएका छन्। उनले भनेका छन्,गत सिजन रोनाल्डोको भन्दा ग्रिजम्यानको प्रदर्शन राम्रो थियो। ग्रिजम्यान विश्वकै तीन उत्कृष्ट खेलाडीमध्ये एक हो। रोनाल्डोले युरोपको उत्कष्ट खेलाडीको अवार्ड जितेपनि ग्रिजम्यानले गत सिजन उत्कृष्ट खेल पस्केको हो भन्नेमा कुनै शंका नरहेको बताए। उनले युरोपको उत्कृष्ट खेलाडीको सूचीमा पर्दै युरोकपमा ६ गोल गर्दै गोल्डेन बुट विजेता ग्रिजम्यान अघिल्लो सिजन राम्रो प्रदर्शन गरेका खेलाडी भएको बताए। अवार्ड जितेका रोनाल्डोले रियल मड्रिडलाई च्याम्पियन्स लिग फुटबल र पोर्चुगललार्इ पहिलो पटक युरोकप फुटबलको उपाधि दिलाए। त्यसैले उनलाई उपाधि हात पार्न कसैले रोकेन। रोनाल्डोलाई बधाइ छ। तर, कुनै शंकाविना भन्दा सक्छु, मेरालागि ग्रिजम्यान उपाधिका लागि लायक थियो,सिमोनले भनेका छन्।"
रोनाल्डो पोर्चुगलको राष्ट्रिय टिममा परेनन्,काठमाडौंः कप्तान क्रिष्टियानो रोनाल्डो विश्वकप छनोटको पहिलो खेलका लागि घोषणा गरिएको पोर्चुगलको राष्ट्रिय टिममा पर्न असफल भएका छन्। पोर्चुगलका प्रशिक्षक फर्नान्डो सान्तोसले कप्तान रोनाल्डो खेलका लागि फिट नभएकाले टोलीमा समावेश नगरिएको बताएका छन्। रोनाल्डोले विश्वकप छनोटका लागि हुने पहिलो खेल स्वीट्जरल्याण्डविरुद्ध टोलीमा उपलब्ध हुने छैनन्। त्यसअघि पोर्चुगलले जिब्रालटारसँग मैत्रीपूर्ण खेल खेल्नेछ। बिहीबारमात्रै युरोपको उत्कृष्ट खेलाडी घोषित भएका रोनाल्डोले रियल मड्रिडले खेलेका सबै प्रिसिजनका खेल पनि गुमाएका थिए। फ्रान्समा भएको युरोकप फुटबलमको फाइनल खेलमा घुँडामा लागेको चोटका कारण रोनाल्डो केही समययता मैदान उत्रिन सकेका छैनन्। पोर्चुगलले स्वीट्जरल्याण्डविरुद्धको विश्वकप छनोटको पहिलो खेलका लागि २४ सदस्यीय टोली घोषणा गरेको छ।

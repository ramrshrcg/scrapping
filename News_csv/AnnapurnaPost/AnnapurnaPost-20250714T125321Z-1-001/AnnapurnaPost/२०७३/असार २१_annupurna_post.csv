शीर्षक,विवरण
कूटनीतिको आफ्टरसक',"सन् २०१५ को जुलाई २० को द न्युयोर्क टाइम्स' को सम्पादकीयमा ओबामा प्रशासनको होसियार र सक्रिय कूटनीति' का कारण शीतयुद्धकै बेलाबाट अमेरिका र क्युवाबीच पानी बाराबार' को अवस्थामा रहेको सम्बन्धले कसरी पुनर्जीवन प्राप्त गर्यो' भन्ने सवाल मिहिन रूपमा केलाइएको छ । बेइजिङले पनि आसियन' लगायतका आफ्ना छिमेकीसँग हदैसम्मको कूटनीतिक सन्तुलनको नीति अख्तियार गरेको भेउ उसको क्षेत्रीय कूटनीति सञ्चालनको तौरतरिका' बाट सहजै पाइन्छ । यसैबीच, अमेरिकी सुरक्षा जानकार तथा अब्बल कूटनीतिज्ञ हेनरी किसिन्जरको सन् १९९४ मा छापिएको किताब डिप्लोमेसी' बाट उनको विचार उद्धरण गर्ने हो भने बुझिन्छ, आजको समयलाई चाहिने भनेको सन्तुलित कूटनीति' हो । माथिका केही टिपोटबाट के टुंगोमा पुग्न सकिन्छ भने यदि बाह्य जगत्सँगको सम्बन्धमा दरार आउन नदिने हो भने सन्तुलित, सक्रिय र चलाखीपूर्ण कूटनीति' सञ्चालनको विकल्प रहेनछ । पछिल्लो समय नेपालको कूटनीतिक सम्बन्ध दक्षिण छिमेकीसँग चिसो' र उत्तरी छिमेकीसँग न्यानो' बन्दै गएको छ, जसका कारण मुलुकको समदूरीको कूटनीति सञ्चालनको तराजुको पल्ला' उत्तर ढल्किएको देखिन्छ । दुई छिमेकीबीच कूटनीतिक एकरूपता प्रवद्र्धन हुन सकेको छैन । यसको पछाडि नेपालको नेतृत्वको कूटनीतिक अक्षमता मात्रै होइन कि नेपालले अपनाउने गरेको बाह्य नीतिको खराबीको जड पनि यही नै हो । अन्तर्राष्ट्रिय सम्बन्धका अर्का एक जानकार जुर्गेन क्लेइनर आफ्नो किताब डिप्लोमेटिक प्राक्टिस' मा तर्क गर्छन्, सक्रिय कूटनीतिज्ञको ध्येय भनेकै देशको बाह्य सम्बन्ध मजबुत पार्ने हो ।' त्यसको लागि केही मौलिक आयामको पहिचानको पनि सकेको खण्डमा त्यो बढी प्रभावकारी हुन्छ । मुलुकको कूटनीति सञ्चालनकर्ताको चयन गर्दा विभिन्न मापदण्डलाई आधार बनाउने मात्रै होइन, क्षमतावान् व्यक्तिको छनोटसमेत गर्न सक्नुपर्ने हुन्छ । नेपाल पब्लिक डिप्लोमेसी' को मामिलामा त धेरै पछाडि छ । भलै, नेपालले धार्मिक तथा साँस्कृतिक कूटनीतिलाई आफ्नो विदेश नीतिको एक अंगको रूपमा सक्रिय तुल्याउन सक्ने हो भने मुलुकको बाह्य सम्बन्धको आधार मजबुतीकरणमा प्रभावकारिता प्रवद्र्धन मात्रै नभएर नयाँ अध्याय नै पनि थपिने आधार बन्दछ । तर नेपालको बाह्य कूटनीति निष्क्रियप्रतिक्रियात्मक दायरामा मात्रै सीमित हुनुको पछाडि विविध आयाम छन्, तिनलाई यस आलेखमा धेरथोर केलाउने जमर्को गरिनेछ । सक्रिय कूटनीति नै त्यस्तो औजार हो, जसले मुलुकको अन्तर्राष्ट्रिय सम्बन्धलाई सन्तुलनको तराजुमा' राख्दै बाह्य सम्बन्ध सुधारमा समेत सघाउँछ । विद्वान् एडम वाट्सनलिखित किताब डिप्लोमेसीः द डायलग विट्वीन स्टेट्स' मा के तर्क गर्छन् भने हामीले अपनाउने कूटनीतिलाई लोकतन्त्रसँग आबद्ध गर्न सकेको खण्डमा मात्रै त्यसले समकालीन विश्व राजनीतिलाई न्याय गर्न सक्तछ । तर नेपालको सन्दर्भमा, बाह्य कूटनीति सञ्चालनको लोकतन्त्रीकरण हुन बाँकी नै देखिन्छ । हामीले अवलम्बन गर्ने कूटनीतिक पद्धतिमा लोकतान्त्रिक मूल्य कम र लाभको राजनीति' बढी हावी हुने गरेको छ र त अधिकांश मुलुकसँगको हाम्रो बाह्य सम्बन्ध पनि फितलो नै देखिएको छ । परराष्ट्र मन्त्रालयको (गत जुन २९ तारिख हेरिएको) वेबसाइट स्रोतअनुसार हालसम्म १४२ मुलुकसँग नेपालको कूटनीतिक सम्बन्ध स्थापना भएको छ । भलै, ती मुलुकसँग नेपालको सम्बन्ध औपचारिकताको तहभन्दा माथि उठ्न खासै सकेको देखिँदैन । अर्कोतर्फ, ती १४२ मध्ये (परराष्ट्र मन्त्रालयको वेबसाइटकै अनुसार) नेपालमा करिब दुई दर्जन मुलुकका आवासीय दूतावास रहेका छन् भने नेपालका आवासीय दूतावास जम्मा २९ मुलुकमा सीमित छन् । यसले पनि प्रस्टाउँछ, नेपालमा कूटनीति सञ्चालनको मामिलामा कुन तहको निष्क्रियता देखाइरहेको छ भनेर । बाह्य कूटनीतिक सबलतालाई आन्तरिक सुशासनको प्रभावकारी औजार' को रूपमा अथ्र्याउने गरिए पनि आन्तरिक राजनीतिक मजबुतीकरण बाह्य कूटनीतिक चुस्तताको सबैभन्दा महत्त्वपूर्ण कारक हो । समकालीन विश्वले सैन्यसामरिक कूटनीतिलाई महत्त्व दिँदै गरेको सन्दर्भमा नेपालजस्तो तेस्रो विश्व' भनिएको मुलुकको हकमा कम्तीमा एक्टिभ डिप्लोमेसी' को सबलता प्रवद्र्धन गर्न सकेको खण्डमा पनि त्यो सन्तोषप्रद मान्नुपर्ने हुन्छ । नेपालले अपनाएको कूटनीति कुन हदसम्मको निष्क्रिय छ भन्ने दृष्टान्त सन् २०१५ को सेप्टेम्बरमा भारतले नेपालमाथि लादेको नाकाबन्दीले नै पनि प्रस्ट्याउँछ । त्यो बेला बेलायत र युरोपेली युनियन आबद्ध अधिकांश मुलुकका नेपाली कूटनीतिक नियोगको भूमिका अत्याधिक फितलो देखियो । किनभने ती कुनै पनि मुलुकलाई नेपालले आफ्नो ऐतिहासिक राजनीतिक परिवर्तन र लोकतान्त्रिक उपलब्धिबारे कूटनीतिक स्तरबाट आश्वस्त पार्न सकेन । बरु, नेपालको त्यस कूटनीतिक निष्क्रियताको लाभ लिन भारत सक्षम बन्यो । नेपालमाथि उसले लगाएको नाकाबन्दीको मुद्दालाई दिल्लीले आफ्नो हित प्रवद्र्धन हुने गरी अन्तर्राष्ट्रियकरण गर्न सफल भयो । यहाँको आन्तरिक राजनीतिमा भारत अन्य मुलुकसमेतको आडमा हावी हुने अवस्था आउनुले नेपालमा लोकतान्त्रिक विधिद्वारा निर्मित संविधानबारे अन्तर्राष्ट्रिय जगत्मा यसको प्रवद्र्धनमा विदेशस्थित नेपाली कूटनीतिक नियोग असक्षम बन्नुतर्फ संकेत गर्छ । उक्त कूटनीतिक अक्षमता नै नेपालले अपनाउने कूटनीतिको मूल्य स्खलित भएको पछिल्लो गतिलो दृष्टान्त हो । लामो समयको धमिलो आन्तरिक राजनीति, गत सालको महाभूकम्प, भारतको आर्थिक नाकाबन्दीलगायतले मुलुकको अर्थतन्त्रलाई धराशायी तुल्याएको सन्दर्भमा नेपालले बाँकी विश्वसँग थप कूटनीतिक सघनता अभिवृद्धि गर्नुपर्ने समय हो र त्यसको लागि निश्चय पनि बाह्य सम्बन्धको विस्तारमा विशेष संयमता र डिप्लोमेटिक भिजन' को खाँचो पर्ने हो । तर रिक्त रहेका २२ मुलुकका लागि राजदूत सिफारिसमा राजनीतिक हानथाप लामो समय रह्यो । अन्ततः ती सबैलाई चिर्दै सरकारद्वारा विभिन्न रिक्त राजदूत पदको लागि सिफारिस गरिसकेको छ । (यसैबीच, पंक्तिकार राजदूतको नियुक्त गर्दा परराष्ट्र सेवाकालाई अधिक प्राथमिकता दिइनुपर्छ भन्ने पक्षमा छ ।) तर नेपालका राजनीतिक दलले मिलेसम्म पार्टीलाई कुनै न कुनै रूपमा योगदान पुर्याएको' व्यक्तिलाई गुणको बदला चुकाउने' अस्त्रको रूपमा राजदूत सिफारिस गरेको देखिन्छ । त्यस्ता राजनीतिक कार्यकर्ता' कतिपय सामान्य प्रोटोकल' को ज्ञान राख्नसमेत चुकेका व्यक्ति हुन्छन् । कतिपय त्यस्ता राजदूत महोदय' ले मुलुकको आर्थिकराजनीतिक हित अन्तर्राष्ट्रियकरणमा कसरी सफल होलान् भन्ने सवाल जटिल हो । तर यस पक्षलाई सर्वदा गौण पाटोको रूपमा आत्मसात गर्ने गरिएको छ । यहाँनेर नेपालको कूटनीतिक मूल्य स्खलनको खास कारण राजनीतिक तवरबाट नियुक्त हुने कतिपय राजदूतको अक्षमता नै हो । दृष्टान्तका रूपमा राजनीतिक दलविशेषलाई योगदान' गरेकै भरमा राजदूत पद सम्हाल्न पुगेकी कतारका लागि पूर्व राजदूत माया कुमारी शर्माको कूटनीतिक अक्षमताको नजिर पर्याप्त देखिन्छ । उनी नै त्यस्तो राजदूत हुन्, जो होस्ट' मुलुकबाट पर्सोना नन् ग्राटा' (अस्वीकृति) पाउने तहसम्म विवादित बनिन् । हुन त, नेपाली राजदूत महोदय' ले चन्दा उठाउनेदेखि खाडी मुलुकमा मत्यु भएका कामदारको क्षतिपूर्ति रकममा आँखा गाड्नेसम्मका हर्कत गरेका छन् । त्यसैगरी, राजनीतिक आस्थाका आधारमा भारतका लागि नेपाली राजदूत दीपकुमार उपाध्यायलाई फिर्ता बोलाएर सरकारले आफ्नो कूटनीतिक अदूरदर्शिता र अपरिपक्वता मात्रै प्रदर्शन गरेको छैन, दिल्ली र काठमाडौँबीच डिप्लोमेटिक भ्याकुम' समेत सिर्जना गरेको छ । अर्कोतर्फ, नेपालको खस्किएको कूटनीतिक अभ्यासको सच्यौट बाह्य समुदायसँगको सम्बन्ध सुधारलाई प्राथमिकता दिनुपर्ने अवस्थामा करियर डिप्लोम्याट्स' लाई बढी महत्त्व दिइनुपथ्र्यो, तर त्यसो नगरी राजनीतिक भागबन्डाजन्य नियुक्ति' लाई प्राथमिकता दिएर यसपटक पनि राजदूत पदको लागि सिफरिस गरिएको छ । नेपालले धार्मिक तथा साँस्कृतिक कूटनीतिलाई आफ्नो विदेश नीतिको एक अंगको रूपमा सक्रिय तुल्याउने हो भने मुलुकको बाह्य सम्बन्धको आधार मजबुतीकरणमा प्रभावकारिता प्रवद्र्धन मात्रै नभएर नयाँ अध्याय नै थपिन्छ । यस्तो अभ्यासले देशले कूटनीतिक मूल्य स्खलनलगायत बाह्य राष्ट्रिय हित अभिवृद्धिको सवालमा व्यवधान निम्ताइदिएको छ । राजनीतिक दलविशेषको निगाहमा राजदूतको जागिर खाएका' कतिपय हाम्रा कूटनीतिक अधिकारी' ले भियना कन्भेन्सन्स् अन डिप्लोम्याटिक रिलेसन्स, १९६१' को आर्टिकल तीनले उल्लेख गरेका कार्य सम्पादन गर्न सकेका छैनन् । जसका कारण नेपालको क्षेत्रीय अखण्डत, सार्वभौमसत्तालगायतको पैरवी गर्नेबाहेक बाह्य मुलुकसँग द्विपक्षीय तथा बहुपक्षीय सम्बन्ध मजबुतीकरणको चासो ओझेलिएका छन् । हाम्रो बाह्य कूटनीतिक मूल्य खस्किनुको पहिलो कारण नै मुलुकका प्रतिनिधिको अक्षमता नै हो । त्यसो त, भियना कन्भेन्सन अन डिप्लोम्याटिक रिलेसन्स्' वा भियना कन्भेन्सन अन कन्सुलर रिलेसन' बुझ्नसम्म पनि हाम्रा कतिपय राजनीतिक नियुक्ति पाएका राजदूत महोदय' लाई सहयोगी चाहिने गरेको समाचार छापामा आएकै हुन् । कूटनीतिक मामिलामा यस्तो अपरिपक्व अभ्यासले नेपालको अन्तर्राष्ट्रिय छविलाई उकास्नेभन्दा बढी मुलुकको ललाटमा बद्नामीको ट्याग' भिराउनेछ । यस्ता अभ्यासको सच्यौटको लागि केही पहल भए पनि हाम्रो नेतृत्व नै अन्तर्राष्ट्रिय कूटनीतिक अभ्यासआयामबारे उति जानकार नहुँदा त्यसमा सक्रियता आउन सकेको छैन । पछिल्लो समय नेपालमा रहेका कतिपय विदेशी दूतावास बन्द हुने क्रममा छन् । इन्डोनेसिया, इटालीलगायतका दूतावासको ढोका बन्द भइसकेका छन् भने डेनमार्कलगायतका मुलुक पनि उक्त प्रक्रियामा रहेका समाचार छापामा आएका छन् । यसलाई नेपालको कूटनीतिक निष्क्रियताको द्योतकको रूपमा अथ्र्याउन सकिन्छ । नेपालले थप मुलुकलाई यहाँ दूतावास खोल्न प्रोत्साहित गर्दै आर्थिक सक्रियता बढाउनुपर्ने समयमा मौजुदा दूतावास पनि बन्द हुने अवस्थाले मुलुकको बाह्य सम्बन्धमा ह्रास आउने निश्चितै छ । यस सवालमा नेपालको परराष्ट्र मन्त्रालयले त्यसको लागि पहल थालेको देखिँदैन । नेपालको कूटनीति पछिल्लो समय तरल अवस्थामा रहेको छ, त्यसको ठोस' रूपान्तरणको लागि आर्थिक कूटनीतिलाई प्राथमिकीकरण गर्नु जरुरी देखिन्छ । यहाँको पूर्वाधार विकास तथा इन्भेस्टमेन्ट ग्याप' परिपूर्तिको लागि द्विपक्षीय तथा बहुपक्षीय वैदेशिक लगानी भित्त्याउनेबाहेक प्रविधि हस्तान्तरण गर्नको लागिसमेत कूटनीतिक उपागमलाई चुस्त तुल्याउनुको विकल्प छैन । सँगै, थप बहुपक्षीय संगठनको सदस्यता प्राप्त गर्नेदेखि रिजनल फोरम' मा मुलुकको आयामिक उपस्थिति जब्बर तुल्याउने चुनौती पनि थपिएका छन् । त्यसका लागि अभ्यास गरिँदै आएको फेसलेस डिप्लोमेसी' तथा निष्क्रिय कूटनीति' सञ्चालन उप्रान्त सहायक हुने देखिँदैन । कूटनीतिक अभ्यासको विद्यमान शैलीमा नेपालले पुनरावलोकन गर्नैपर्ने हुन्छ । किनभने, अबको कूटनीति प्रोएक्टिभ' बन्न नसके पनि कम्तीमा एक्टिभ' हुनुपर्छ, ताकि आजसम्म कूटनीतिक सवालमा रहेको खराबीको सच्यौट र भएका क्षतिको परिपूर्ति गर्दै बाह्य जगत्सँगको सम्बन्धमा रहेका आपसी अविश्वास हटाउँदै दिगो सामान्यीकरण कायम राख्न सकियोस् ।"
"सुस्त हैन, चुस्त प्रशासन","अड्डा अर्थात् अडिने, आआफ्नो कार्य जिम्मेवारीमा अडिक भएर काम गर्नुपर्ने स्थानलाई अड्डा भनिएको हुनुपर्छ, यो व्याख्या अड्डाको शाब्दिक अर्थसँग मेल नखाने हुन सक्छ, तर सेवाको प्रकृतिको दृष्टिले भने अड्डालाई अडिने स्थानको रूपमा चित्रण गर्न सकिन्छ । जताजता हावा चल्यो त्यतात्यतै ढल्किने, जधौको संस्कारमा काम गर्न पल्किने, प्रवृत्तिका पात्रले अडिने गरी अड्डामा दह्रो खुट्टा टेक्न सक्दैनन् । जसोजसो बाहुनबाजे उसैउसै स्वाहा गरेर जिम्मेवारीलाई चरणागत र साष्टांगत रूपमा निर्वाह गर्नेहरू अड्डाका ढड्डा अर्थात् अनावश्यक बोझका रूपमा रहेका हुन्छन् । अड्डामा प्रायः सुस्त, मस्त, व्यस्त र ध्वस्त चरित्र प्रतिनिधित्व गर्ने पात्रको हालीमुहाली रहने गर्छ । उनीहरूका सोच र कार्यशैली प्राचीनतम् किसिमको रहने भएकाले एकातर्फ उनीहरू अड्डाभित्र आफैँ ढड्डाका रूपमा त रहेकै हुन्छन् भने अर्कोतर्फ अड्डालाई नै ढड्डै ढड्डाले भरिभराउ गराइएका हुन्छन्, तसर्थ हाम्रा सार्वजनिक कार्यालयका जनशक्ति उत्पादनशीलता र उपयोगिताको दृष्टिले महत्त्वपूर्ण साधन हुन् वा राज्यको लागि अनावश्यक दायित्व मात्र हुन् भन्ने विषयको वस्तुगत विश्लेषण गर्न आवश्यक भइसकेको छ । हामीलाई बोझिलो होइन, जोसिलो जनशक्तिको खाँचो छ । जना होइन, जनशक्ति चाहिन्छ, जसले व्यक्तिगत हितको प्रवाह नै नगरी सेवा प्रवाह गर्ने आँट देखाउन सकोस्, आँट नभएकाहरूको काम गर्ने छाँट नै ढाँट किसिमको हुने गर्दछ । ढाँट्नेहरू गफ गर्न भने निकै सिपालु हुन्छन् तर उनीहरूले अड्डामा नयाँ संस्कृतिको निर्माण गर्न सक्दैनन् । जो ढाँटको संस्कारमा हुर्केको छ, उसले जोखिम मोल्ने नैतिक आँट देखाउन सक्दैन । आँट नभएकाले साहस र दुस्साहसको निर्णय गर्न सक्दैनन् र उनीहरू कुनै पनि निर्णय गर्दासमेत सम्भावित परिणामको जोखिमबाट बच्न छहारीको खोजिमा भौँतारिइरहेका हुन्छन् । यस्ता प्रवृत्तिका पात्रमा कानुनबमोजिम निर्दिष्ट अधिकारको प्रयोग गर्दासमेत स्वयंको विवेकभन्दा निगाहको आदेश शिरोपर गर्ने संस्कार बसिसकेको हुन्छ । जसरी कुनै पनि यन्त्रले सञ्चालनको आदेशविना कुनै काम गर्न सक्दैन, त्यसैगरी यन्त्रबद्ध नेतृत्वले अन्तरविवेकको प्रयोग गर्ने सामर्थ गुमाउने गर्छन् र अड्डामा समेत आदेशमुखी संस्कारको कुसंस्कार स्थापित गराएका हुन्छन् । यस्तो शैलीका नेतृत्वले आफ्नो कार्यजिम्मेवारी वहन गर्ने क्रममा परिवर्तनमुखी, स्मरणयोग्य एउटा पनि काम गरेको उदाहरण नै फेला पर्दैन । त्यसैले पदमुक्तिपश्चात् उनीहरू सेवाग्राहीको विस्मरणमा रहने गर्छन् र उनीहरूको व्यक्तिगत पहिचान पनि पदमुक्तिसँगै अन्त्य हुने गर्छ, आफ्नै पूर्वपदीय पहिचान पनि कालान्तरमा आफूलाई नै नसुहाउँदो अनावश्यक भारजस्तो लाग्न थाल्छ । सेवामुखी, जनमुखी आधुनिक अड्डाको स्थापना र सञ्चालनको लागि देहायबमोजिमका विषयमा समयमै ध्यान दिनु आवश्यक छ सुस्त होइन चुस्त अड्डाको नीति अवलम्बन गरौँ सुस्तता हाम्रा अड्डाको पहिचान बन्न थालेको छ । सुस्तताले गतिको प्रतिनिधित्व गर्दछ । विकासका लागि गति, मति र नीति आवश्यक हुन्छ, यी तीनवटै पक्ष कमजोर, जीर्ण रहेको अवस्थामा अड्डाले नयाँ मान्यता, आधुनिकीकरण र परिवर्तनको मर्म र भाव आत्मसात गर्न सक्दैन । सार्वजनिक हितको काममा निकै झर्को मान्ने, पदीय दायित्वलाई अनावश्यक बोझका रूपमा लिने, व्यक्तिगत लाभको पक्ष आकर्षित नहुन्जेल राष्ट्रसेवक कर्मचारी उत्साहित नै हुन नसक्नुको कारण पत्ता नलगाई अड्डाको गति बढ्न सक्दैन । गतिविहीन अड्डामा मन्तव्य त प्रशस्तै दिइने गरिन्छ, तर गन्तव्य भने हासिल हुन सक्दैन । गन्तव्यविनाको मन्तव्य भनेको फलविनाको आशीर्वादजस्तै हो, सेवाग्राहीको लागि यो बेसरोकारको विषय हुने गर्छ । हाम्रा अड्डाहरू गतिशील हुन नसक्नुका थुप्रै कारण छन्, जसमध्ये केही प्रमुख कारण यहाँ उल्लेख गर्न सान्दर्भिक ठान्छु (क) बोझिलो नेतृत्वशैलीः जतिजति नेतृत्वले उच्च स्थान हासिल गर्दै जान्छ त्यति नै दैनिकी कामसम्बन्धी विषयमा मातहतलाई स्वतन्त्र छोडिदिने नीति अवलम्बन गर्नुपर्छ । अधिकार प्रत्यायोजन, विकेन्द्रीकरण, स्वायत्तता जस्ता विषयलाई पछिल्लो समयमा प्रशासनिक सुशासनको क्षेत्रमा निकै महत्त्व दिने गरिएको छ । सेरोफेरो सबै मेरो, थोत्रा टिप्पणी फाइल मात्र तेरो' भन्ने नेतृत्वको तहमा देखा पर्ने जमिनदारी शैलीको अन्त्य नभएसम्म चुस्त प्रशासनको संस्थागत विकास हुन सक्दैन । हिलारी सगरमाथाको चुचुरोमा पुग्दा उनीसँग साथमा केही थिएन, उनले साथमा लिएर गएको पानीको एक बोतलसमेत बाटैमा छोडिदिएका थिए । उनले आफ्नो आत्मवृतान्तमा भनेका थिए, उँचो स्थान हासिल गर्ने हो भने साथमा हलुका हुन पनि सिक्नुपर्दो रहेछ । आफ्नै स्वनिर्मित विवशताको बोझले किच्चिएका, थिच्चिएका, सबै क्षेत्र र विषयवस्तुलाई आफ्नो अनुमति र सरोकारको मुद्दा बनाउने प्रवृत्तिबाट आक्रान्त नेतृत्वको सोच र शैलीका कारण अड्डा कुच्चिएको र खुम्चिएको स्वरूपमा देखिन्छ । नेतृत्वको रूपअनुरूप नै अड्डाको पनि स्वरूप र संस्कार बन्दै जाने भएकाले निरबोझी, स्वतन्त्र द्रष्टाभावको मर्मलाई आत्मसात गर्ने नेतृत्वले मात्र अड्डाको ढड्डालाई विस्थापित गरी आधुनिक अड्डाको स्थापना गर्न सक्छ । (ख) वक्र प्रणालीः सोझै प्राप्त गर्न सकिने विषयलाई पनि वक्र प्रणाली र प्रक्रियाका कारण अनावश्यक प्रशासनिक झमेलाहरू खडा गरिएका हुन्छन् । पाँच रुपैयाँमा खरिद गरिने सामानको लागि पनि माग फाराम, खरिद आदेश, स्वीकृत आदेश, तोक आदेशलगायतका विभिन्न बक्रिय प्रक्रियाको चक्रमा प्रशासनिक प्रणाली फस्ने गर्दछ । अन्यत्र प्रक्रिया र प्रणाली सहजताको लागि स्थापित गरिएका हुन्छन् तर हामीकहाँ भने अधिकार प्राप्त अधिकारीले प्राप्त अधिकारको दुरुपयोग गर्छन् नै भन्ने पूर्वाग्रहका आधारमा वक्रीय प्रक्रियाहरू खडा गरिएका कारण प्रशासनिक सुस्तता बढेको देखिन्छ । बिगार्ने वा सपार्ने काम, विचार र भावनाका उपज हुन् यसलाई झन्झटिलो प्रक्रियाले मात्र रोक्न सकिँदैन । निर्धारित लक्ष हासिल गरे नगरेको आधारमा मूल्यांकन गर्ने प्रक्रिया र प्रणालीको विकास नभएसम्म वक्रीय प्रशासनिक प्रणालीले मात्र प्रशासनिक चुस्तता हासिल हुन सक्दैन यसले त छानबिनको अनावश्यक दायित्व मात्र बढाउँछ । संस्कार अन्त्य गरौँ व्यवस्थापनको सामान्य तर महत्त्वपूर्ण सिद्धान्त के हो भने सुधार र विकासका लागि जे जुन आवश्यक छ, त्यसको संरक्षण र संवद्र्धन गर्ने, जे जुन अनावश्यक छ, त्यसलाई निरुत्साहित र नियन्त्रण गर्ने हो । चाणक्य नीतिमा पनि जुन अनावश्यक र अधिक छ, त्यो नै बोझ र झन्झट हो भनिएको छ । हाम्रा अड्डालाई आधुनिक, चुस्त बनाउने नै हो भने ठूलाठूला कुराभन्दा देहायमा उल्लिखित केही सामान्य कुरामा मात्र पनि योजनाबद्ध किसिमले काम गर्न सकियो भने उपलब्धताबाटै यथेष्ट उपलब्धि हासिल गर्न सकिन्छ । प्रदर्शनमुखी संस्कार र व्यवहारको अन्त्यः कार्यकक्षमा राखिने ठूलाठूला महँगा नेमप्लेट हटाउने, सेवाग्राहीको पहिचान र सहजताका लागि नेमप्लेट राख्न आवश्यक छ भने सबै कर्मचारीको नेमप्लेट र कक्षसंकेत एउटै स्थानमा राख्ने । सेवकको पगडीमा रहने राष्ट्रसेवकले नै अनावश्यक मर्यादामुखी व्यवहारको प्रदर्शन गर्ने पुरातनवादी वर्गीय सोचबाट मुक्त हुन आवश्यक छ । हामीलाई बोझिलो होइन, जोसिलो जनशक्तिको खाँचो छ । जना होइन, जनशक्ति चाहिन्छ, जसले व्यक्तिगत हितको प्रवाह नै नगरी सेवा प्रवाह गर्ने आँट देखाउन सकोस्, आँट नभएकाहरूको काम गर्ने छाँट नै ढाँट किसिमको हुने गर्दछ । (क) हाकिमगिरी संस्कारको अन्त्य गरौँ: ठूला, भव्य, अनावश्यक कार्यकक्ष, सेवा र सुविधाका लागि अनावश्यक जनशक्तिको दुरुपयोग गर्ने संस्कारबाट मुक्त हुन आवश्यक छ । सासाना काममा पनि परनिर्भर रहने, छुट्टै टाइपिस्ट, ढोके, चालकको व्यवस्था गरिनुपर्ने जस्ता अनावश्यक क्षेत्रमा ठूलो धनराशि खर्च हुने गरेको छ । सानाठूला सबै हाकिममा देखिएको यस किसिमको हाकिमगिरी र परनिर्भरताको संस्कारले एकातर्फ सरकारी अड्डाहरू बोझिला भएका छन् भने अर्कोतर्फ अड्डामा वर्गविभेद र मातहतको कुसंस्कार फैलिएको देखिन्छ । मातहत होइन, साथसाथको वातावरण र संस्कार बनाउन अड्डामा घन्टी बजाएर ढोके बोलाउने, छुट्टै टाइपिस्ट, चालक चाहिने, छुट्टै शौचालय चाहिने जस्ता परम्परागत हाकिम गिरी मान्यता र संस्कार बोकेका अड्डाको सट्टा सरल र सामूहिक वातावरण भएको अड्डाको स्थापना र सञ्चालन गरेमा मात्र हाकिम गिरी संस्कारको अन्त्य हुन सक्छ कुनै पनि पदीय हैसियत (पोजिसन) र निर्वाह गरिने भूमिका (रोल) अर्थात पोजिसन र रोल भिन्दा भिन्दै विषयवस्तु हुन्, हामीकहाँ भने पोजिसनलाई नै रोल ठान्ने गरिएकाले हाकिमको व्यवहारमा हाकिम गिरी संस्कारको गहिरो प्रभाव देखिन्छ । हाकिमको पोजिसनमा बसिसकेपछि निश्चित काम आफैँले गर्नु नै हुँदैन, गरिएमा हाकिमको जात र पहिचान नै समाप्त हुन्छ भन्ने ग्रसित भावना र विचारको अन्त्य आवश्यक छ । ठूलो बिरालो छिर्ने प्वालबाटै साना बिराला पनि छिर्छन्ः हामी भिन्नाभिन्नै र छुट्टाछुट्टैको संस्कारलाई अड्डामा संस्थागत गर्न खोजिरहेका हुन्छौँ । । एउटै छातामुनि सबै सेवाको उपलब्धताको धारणा विकास भइसकेकाले हामीले पनि सोहीबमोजिमको नीति र आचरण अवलम्बन गर्न आवश्यक छ । (ख) आध्यात्मिक वातावरण विकास गरौँ: सेवा भावविनाको सेवक र सेवाग्राहीको कुनै अर्थ हुँदैन । सेवाभाव, सृष्टि सिर्जना सबै चेतन मनका उपज हुन् । विचारविहीन र चेतनाविहीन अवस्थामा अड्डामा अड्डिएर काम गर्न सक्ने सेवाग्राही भावना स्थापित हुन सक्दैन । यसको लागि अध्यात्मिक मन हुन आवश्यक छ । अहिले ठूला प्राइभेट कम्पनीमा समेत कर्मचारीका लागि अध्यात्म, योग जस्ता विषयमा अनिवार्य प्रशिक्षण दिने गरिन्छ । अध्यात्म कुनै धर्मविशेषको प्रचारको विषय होइन, यो त जागृत मनको लागि आवश्यक पर्ने महत्त्वपूर्ण साधन हो । हाम्रा अड्डाहरूमा पनि स्वस्थ मन र विचारको लागि अनिवार्य रूपमा योग र अध्यात्मको प्रशिक्षण दिने व्यवस्था गर्न आवश्यक छ । सक्कलबमोजिम नक्कल गरौँ अड्डा कस्तो बनाउने भन्ने विषयमा थुप्रै नयाँ मान्यता, सिद्धान्त प्रचलनमा आइसकेका छन् । हामीले पनि तदअनुरूपका मान्यतालाई आत्मसात गरी परम्परागत अड्डालाई विस्थापित गर्ने रणनीतिअनुरूप नमुना आधुनिक अड्डाको स्थापना गर्ने कार्ययोजना लागू गर्न आवश्यक छ । आधुनिकिकरण र परिवर्तनका लागि नक्कल गर्न सक्ने कला पनि आवश्यक हुन्छ तर नक्कलका लागि अक्कलको पनि त्यत्तिकै आवश्यकता पर्दछ । अक्कलविनाको नक्कल भने घातक हुने गर्छ । अड्डाको ढड्डा हटाउन कम्प्युटर अनिवार्य आवश्यकता हो भने कम्प्युटर र ढड्डासँगै लान खोज्ने अवस्था अक्कलबिनाको नक्कल हो । आधुनिक अड्डाको परिकल्पना गर्दा यसका निहित सिद्धान्त र नियमको पनि पालना गर्नुपर्ने हुन्छ । अड्डाको प्रशासनिक प्रणालीअन्तर्गतका अति महत्त्वपूर्ण क्रियाकलाप जस्तैः छनोट, नियुक्ति, सरुवा, बढुवा, अवकाश, वृत्ति विकासजस्ता विषयलाई प्रक्रियागत र प्रणालीगत किसिमले सञ्चालन गर्न नसकिएकाले गुण र दोषबीचको अन्तर कायम गर्न सकिएको छैन, जसले गर्दा कर्मचारीको ऊर्जाको प्रयोग र संरक्षणमा समस्या देखा परेका छन् । ढड्डा नै ढड्डाले थिच्चिएको, क्षमताविहीन नेतृत्वको संस्कारले थच्चिएको अड्डा भनेका सरकार र राष्ट्रकै लागि अतिरिक्त भार मात्रै हुन् । यिनीहरूमा भर पर्ने मूर्खता कसैले नगरे हुन्छ ।"
चीनको रेल रणनीति र कूटनीति,"नोभेम्बर २०१३ मा चिनियाँ प्रधानमन्त्री ली खछ्याङ मध्य तथा पूर्वीयुरोपका राष्ट्रहरूको भ्रमणमा थिए । सोही अवधिमा रुमानियाको राजधानी बुखारेस्टमा सो क्षेत्रका १६ देशका राष्ट्र तथा सरकार प्रमुखहरूसँगको वार्ता तथा तेस्रो आर्थिक तथा व्यापारिक मन्चको बैठकको उद्घाटन समारोहको अवसर पारेर प्रधानमन्त्री लीको एउटा लेख ती मुलुकका प्रमुख अखबारले २ नोभेम्बर २०१३ मा छापेका थिए । सो लेखमा प्रधानमन्त्री लीले मध्य तथा पूर्वीयुरोपका अधिकांश मुलुकले सडक, रेल, बन्दरगाह तथा अन्य यातायातका पूर्वाधारलाई सुधार, पुनर्निर्माण र नवनिर्माणद्वारा आधुनिकीकरणको आवश्यकतालाई अनुभव गरेको उल्लेख गरेका छन् । खास गरेर द्रूतगतिका रेल सेवाको पूर्वाधार विकास र सोसम्बन्धी यातायातका साधन र उपकरण निर्माणमा चीनले अत्याधुनिक तथा उच्चस्तरीय क्षमता आर्जन गरेकाले चीन सो सम्बन्धमा क्षेत्रका मुलुकहरूलाई सहयोग गर्न सक्नेसमेत त्यस लेखले बताएको थियो । लीले पूर्वी र मध्य युरोपका नेताहरूसँगको भेटका अवसरमा त्यस्ता रेलमार्गहरू निर्माणमा मात्र होइन, हरेक भूगोलको आवश्यकताअनुरूपको रेलसेवा सञ्चालनमा साझेदारी गर्न चीन तयार रहेको बताए । दक्षिणपूर्व एसिया र अफ्रिकाको भ्रमणका अवसरमा पनि उनले त्यही कुरा दोहोर्याए । चीनको एक प्रसिद्ध थिंक ट्यांकचाइना इन्स्टिच्युट अफ कन्टेम्पररी इन्टरनेसनल रिलेसन्सका वरिष्ठ अनुसन्धानकर्ता चेन फेंगिङलाई उद्धृत गर्दै चीन सरकारको वेबसाइटमा उल्लेख गरिएको छ द्रूत गतिका रेल कुनै सामान्य निर्माण परियोजना मात्र नभएर चीनको महत्त्वपूर्ण रणनीति हो । त्यसैले यस्ता परियोजनामा मुलुकका प्रमुख नेतृत्वहरू नै प्रत्यक्षरूपमा संलग्न हुनुपर्छ । निश्चितरूपमा, संसारको सबैभन्दा ठूलो जनसंख्यालाई अत्यन्त उन्नत र समृद्ध जीवनस्तर प्रदान गर्ने लक्षमा समर्पित चीनको लागि उच्च गतिका रेल सेवाको विकास र विस्तार यस कारण पनि रणनीति हो कि उसलाई मध्य एसियालगायतका प्रचुर प्राकृतिक साधन र स्रोतसम्पन्न मुलुकहरूबाट तेल, ग्यास र खनिज पदार्थ आयात गर्न र आफ्ना औद्योगिक उत्पादन ती मुलुकमा पठाउन उच्च गतिका साधन आवश्यक हुन्छन् । अत्याधुनिक रेल प्रणालीले उसको यो आवश्यकतालाई सबैभन्दा प्रभावकारी रूपमा सम्बोधन गर्न सक्ने उसको ठहर देखिन्छ । सन् २०१५ को अन्त्यसम्ममा चीनको रेलमार्गको कुल लम्बाइ एक लाख ५० हजार किलोमिटरभन्दा बढी थियो । त्यसमध्ये १९ हजार किलोमिटर दुई सय ५० देखि चार सय किलोमिटरको गतिमा चल्ने रेलमार्ग थिए । रोयटर्सले गत अप्रिलमा दिएको जानकारीअनुसार उक्त मितिसम्म चीनबाहेक संसारभर त्यस्ता उच्च गतिका रेलमार्गको लम्बाइ चार हजार पाँच सय किलोमिटरभन्दा बढी थिएन । उच्च गतिका रेलमार्गको लम्बाइ र गतिको हिसाबले चीन विश्वकै पहिलो राष्ट्र हो । सन् २०२० सम्ममा यो १९ हजारलाई ३० हजार किलोमिटर पुर्याउने उसको योजना रहेको छ । रेलमार्गको कुल लम्बाइको आधारमा भने अमेरिका पहिलो हो । अर्थात् अमेरिकाको रेलमार्गको कुल लम्बाइ दुई लाख ५० हजार किलोमिटर छ । तर उच्च गतिका रेलमार्ग निर्माणको प्रारम्भ भने अमेरिकाले सन् २०१४ मा आएर मात्र गर्यो जब कि त्यतिखेरसम्म चीनमा १५ हजार किलोमिटर लामो ट्र्याकमा त्यस्ता रेलहरू गुड्न थालिसकेका थिए । अत्याधुनिक प्रविधिमा आधारित र प्रतिघन्टा २५१ देखि ४३० किलोमिटर गतिका रेल सेवा चीनले सांघाईमा अप्रिल २००४ मै सञ्चालन गरेको थियो र त्यो संसारकै पहिलो त्यस्तो सेवा थियो । द्रूतगति रेलमार्गको चिनियाँ कूटनीति र रणनीति मे ८, २०१४ मा बेइजिङ टाइम्सलाई उद्धृत गर्दै चाइना डेलीले दिएको एक समाचारअनुसार अन्तर्राष्ट्रिय मिडियाहरूका लागि तातो विषय बनेको थियो । समाचार, रूसको साइबेरियाको सुदूरपूर्वमा रहेको चुक्ची प्रायद्वीप र अमेरिकाको अलास्का राज्यको सेवार्ड प्रायद्वीपलाई जोड्ने बेरिङ सागरमुनिबाट दुई सय किलोमिटर लामो सुरुङ मार्ग हुँदै अमेरिकाको अलास्का, क्यानडा र संयुक्त राज्य अमेरिकाका ४८ राज्यहरूलाई जोड्ने उच्च गतिको रेलमार्ग सञ्चालन गर्नेबारे थियो । चिनियाँ इन्जिनियरिङ प्रतिष्ठानका रेलमार्गसम्बन्धी विशिष्ट विज्ञ वाङ मेंग्सुका अनुसार चीनको उत्तरपूर्वबाट साइबेरिया र त्यहाँबाट बेरिङ भएर अमेरिका पुग्ने १३ हजार किलोमिटर लामो उक्त रेलमार्ग टाढाको कुरा होइन । प्रतिघन्टा तीन सय ५० किलोमिटरको वेगले चल्ने उक्त रेलबाट अमेरिका दुई दिनमा पुगिनेछ र रेलमार्गको सम्पूर्ण लगानी र निर्माण दायित्व चीनको हुनेछ । उक्त रेलमार्गको सबैभन्दा जटिल र चुनौतीपूर्ण भाग बेरिङ सागरमुनीको दुई सय किलोमिटर लामो सुरुङ नै हुने र यो निर्माण कार्य सम्पन्न भएमा यो पानीमुनिको सबैभन्दा लामो रेलमार्ग हुने बताइएको छ । चाइना डेलीका अनुसार चीनसँग योसम्बन्धी प्रविधि र क्षमता दुवै छ । उक्त महत्त्वाकांक्षी रेलमार्ग चीनद्वारा प्रस्तावित चार अन्य अन्तर्राष्ट्रिय रेल परियोजनामध्ये एउटा हो । अन्य तीनमध्ये एउटा, चीनबाट मस्को, बर्लिन, पेरिस हुँदै लन्डन पुग्छ । अर्को, चीनलाई मध्य एसियाका राष्ट्रहरू, इरान तुर्कीलाई जोड्दै बर्लिन पुग्छ र तेस्रो, चीनलाई म्यानमार, सिंगापुर, भियतनाम, कम्बोडिया, थाइल्यान्ड, मलेसियालगायतका दक्षिणपूर्वी एसियाका मुलुकहरूलाई जोड्छ । यी सबै परियोजनाबारे सम्बन्धित मुलुकहरूसँग विस्तृत सम्झौताहरू भइसकेका छैनन् । तर चीनका प्रमुख रणनीतिक प्राथमिकताको रूपमा रहेका यी मार्गको निर्माणमा सम्बन्धित मुलुकहरूको समर्थन रहनेमा चिनियाँ पक्ष विश्वस्त छ । प्रसिद्ध अमेरिकी पत्रिका फरेन अफियर्समा हालै टम जोल्नरले लेखेका छन् हिजोआज विश्वको रेल वे बजार र खासगरी द्रूतगतिका रेल सेवा विस्तारमा चीनको प्रभुत्व छ र उसले पूर्वीएसिया, युरोप र संयुक्त राज्य अमेरिकामा पनि द्रूत गतिका रेलवे प्रविधि र प्रणाली निर्यात गरिरहेको छ । २००८२०११ बीचको अवधिमा मात्रै पनि चीनले १० हजार किलोमिटर लामो त्यस्ता रेल सेवा विस्तार गरी आफ्नो मुलुकका सबै प्रमुख सहरहरूलाई जोडेको थियो । सन् २०११ मा चीनले एउटा विश्वव्यापी अभियान नै छेड्यो, जसलाई विश्लेषक तथा पर्यवेक्षकहरूले मात्र होइन, स्वयं चीनको आर्थिक र व्यापारिक गतिविधिसम्बन्धी पत्रिका सियासिन अनलाइनले समेत द्रूतगतिको रेल कूटनीति भनेर सम्बोधन गर्यो । त्यसपछि चिनियाँ र अन्य अन्तर्राष्ट्रिय सञ्चारमाध्यमहरूमा यो पदावली निकै प्रयोगमा आउने गरेको छ । चीनको आर्थिक तथा व्यापारिक अनलाइन पत्रिका काइसिनका वाङ लिनका अनुसार उच्च गतिको कूटनीति चिनियाँ विदेश मन्त्रालयको एउटा नयाँ शाखाको रूपमा अघि आएको छ । चिनियाँ प्रधानमन्त्री लीले आफ्ना हरेक विदेश भ्रमणहरूमा चीनले हासिल गरेको यो उन्नत प्रविधिको निर्यात र प्रवद्र्धनलाई आफ्नो प्राथमिकतामा राख्ने गरेका छन् । यसकारण उनलाई उच्च गतिका रेलका बिक्रेताको उपनामसमेत दिने गरिएको छ । अस्ट्रेलियाको एउटा थिंक ट्यांकका लागि जिओफ वेडले लेखेअनुसार चीनले आफ्नो उच्च गतिका रेल प्रविधिलाई उन्नत र अत्याधुनिक मात्र बनाएको छैन, त्यसलाई तुलनात्मक रूपमा सस्तो पनि बनाएकाले यसप्रति विश्वव्यापी आकर्षण बढिरहेको छ । चीन सरकारले पनि आफ्नो आर्थिक र कूटनीतिक साधनको रूपमा यो प्रविधिलाई आक्रामक ढंगमा प्रवद्र्धन गरिरहेको पनि वेडले लेखेका छन् । मे १९१४ मा चिनियाँ प्रधानमन्त्री लि कच्याङको अफ्रिकी राष्ट्रहरू इथियोपिया, नाइजेरिया, अंगोला र केनियाको भ्रमणमा र अफ्रिकी युनियनको मुख्यालयमा अफ्रिकी नेताहरूसँगको भेटघाटमा सबै अफ्रिकी राष्ट्रका राजधानीहरूलाई उच्च गतिको रेल सेवाबाट जोड्ने प्रस्ताव राखेका थिए । अफ्रिकाको विकास र समृद्धिको सपनालाई विपनामा रूपान्तरण गर्न चीनले सम्पूर्ण सहयोग गर्ने प्रतिबद्धतासमेत त्यहाँ उनले व्यक्त गरेको ब्लुमवर्गमा क्रिस्टिना लार्सनले लेखेकी छन् । नेपाल र चीनबीच रेल सेवा सञ्चालन भएर मानिसहरूको आवागमन सामानहरूको ओसारपसार सुरु भएपछि त्यसले स्वाभाविक रूपमा क्रमशः भारतीय उद्योग, व्यापार र पर्यटन क्षेत्रलाई आकर्षण गर्नेछ र ढिलोचाँडो नेपाल, भारत, चीन र बंगलादेशका अर्थतन्त्रहरू परस्पर आबद्ध हुँदै जानेछन् । सोहीअनुरूप चीनले इथियोपिया, नाइजेरिया, अंगोला, केनियालगायतका मुलुकहरूमा उच्च गतिका रेलमार्गहरू निर्माण गरिरहेको छ । पिपुल्स डेलीले गत वर्षको फेब्रुवरीमा दिएको जानकारीअनुसार दक्षिण अमेरिकाको भेनेजुयला, पेरू, ब्राजिल, चिली, अर्जेन्टिना आदि मुलुकहरूमा पनि चीनले हजारौँ किलोमिटर लामो रेलमार्ग निर्माण गरिरहेको छ । त्यसमध्ये एउटा त ब्राजिल र पेरू छिचोलेर आन्ध्र महासागरलाई प्रशान्त महासागरसँग जोड्ने अत्यन्त महत्त्वाकांक्षी रेलमार्गसमेत पर्छ । अमेरिकाका विभिन्न कम्पनी र रेल प्राधिकरणहरूले चिनियाँ रेल कम्पनीहरूसँग ठूला परियोजनाहरूका लागि आर्थिक र प्राविधिक लगानीको अपेक्षा राखेका छन्, तर अमेरिकी सरकारले रणनीतिक आधारमा त्यसलाई निषेध र दुरुत्साहन गरिरहेको छ । तर पनि साना अमेरिकी रेल परियोजनाहरूमा भने चिनियाँ कम्पनीहरूले काम गरिरहेका छन् । चिनियाँ रेल सन्दर्भ र नेपाल म्यानमार, थाइल्यान्ड र सिंगापुर हुँदै दक्षिणपूर्व एसियाका सबै मुलुकमा उच्च गतिका रेलमार्ग निर्माण र सेवा सञ्चालनमा चीनले सघन गृहकार्य गरिरहेको छ । चीन र म्यानमारबीच यस्तो रेल मार्ग निर्माणमा केही रणनीतिक असहमति विकास भएको भए पनि यस्तो असहमति लामो समयसम्म नरहने र म्यानमारले चाँडै भूराजनीतिक यथार्थ र राष्ट्रिय आवश्यकता आत्मसात गरेर त्यस्तो मार्ग निर्माणमा सहमति गर्ने अपेक्षा चिनियाँ अधिकारीहरूले गरेका छन् । चीनले एउटा नयाँ सुविधा आफ्ना रेलमार्गका ग्राहक कम्पनी र राष्ट्रहरूलाई दिएको छ । त्यो भनेको त्यस्तो मार्ग निर्माणवापत डलर, युरो तथा स्टर्लिङ पाउन्डजस्ता अन्तर्राष्ट्रिय मुद्रा मात्र नभएर प्राकृतिक कच्चा पदार्थ वा अन्य किसिमबाट भुक्तानी गरे पनि हुने छुट उसले दिएको छ । उदाहरणको लागि म्यानमारले त्यस्तो रेलमार्ग निर्माणमा खनिज पदार्थ र मध्य एसियाली राष्ट्रहरूले तेल तथा ग्यासमा भुक्तानी दिए हुने र कुनै विकल्प नभएकालाई सहुलियत दरमा ऋण दिनेसमेत व्यवस्था गरेको छ । इन्डोनेसियामा एउटा त्यस्तो रेलमार्ग निर्माणमा चीनले दिने ऋण सहयोगमा इन्डोनेसिया सरकारले ग्यारेन्टीसम्म बस्नुनपर्ने जस्ता सहुलियत दिने गरेको किङझेन चेनले ग्लोबल रिस्क इनसाइटसमा लेखेकी छन् । चीन नेपाल हुँदै भारत र बंगलादेशसम्म रेलमार्ग विस्तार गर्ने गम्भीर गृहकार्य गरिरहेको छ । प्रधानमन्त्री केपी ओलीको चीन भ्रमणको अवसरमा नेपालमा रेलमार्ग विस्तार गर्ने सम्बन्धमा भएको औपचारिक सहमतिले त्यो ढोका खोलेको छ । नेपाल र चीनबीच रेल सेवा सञ्चालन भएर मानिसहरूको आवागमन सामानहरूको ओसारपसार सुरु भएपछि त्यसले स्वाभाविक रूपमा क्रमशः भारतीय उद्योग, व्यापार र पर्यटन क्षेत्रलाई आकर्षण गर्नेछ र ढिलोचाँडो नेपाल, भारत, चीन र बंगलादेशका अर्थतन्त्रहरू परस्पर आबद्ध हुँदै जानेछन् । सन् २०२० सम्ममा चीनमा रेलमार्गहरूको कुल लम्बाइ एक लाख ५० हजार किलोमिटर पुग्नेछ र त्यहीअन्तर्गत नेपालचीन सीमामा रहेको केरुङ नाकामा समेत चिनियाँ रेल आइपुग्नेछ । नेपाल सरकारले प्रबल इच्छाशक्ति र भविष्य दृष्टि प्रदर्शन गर्दै चीन सरकारसँग सघन वार्ता र सहयोग प्रस्ताव राख्ने हो भने चीनले निर्माणाधीन चेङ्दुल्हासा रेलमार्ग निर्माणलाई तीव्रता दिनेछ । चेङदुसम्म उच्च गतिका रेल सेवा छिटै सञ्चालन हुन गइरहेको सन्दर्भमा चेङदुबाट ल्हासासम्मको एक हजार ६२९ किलोमिटरमा पनि त्यस्तै उच्च गतिका रेल सेवा सञ्चालन हुने र त्यसलाई रसुवागढी हुँदै ठोरी र वीरगन्ज लक्ष गरेर चितवनमा विशाल सुक्खा बन्दरगाह निर्माण गरेर त्यहाँसम्म त्यस्तो उच्च गतिको रेलमार्ग ल्याउन सकिन्छ । स्मरणीय छ, सांघाईबाट चितवनसम्मको दूरी मोटामोटी चार हजार किलोमिटर छ र सांघाईबाट छुटेको त्यस्तो उच्च गतिको रेल न्यूनतम गतिमा आउँदा पनि १४१५ घन्टामा पेट्रोलियम पदार्थलगायतका सामान बोकेर नेपाल आइपुग्नेछ । तिब्बतमा सयौँ अर्ब डलरका मूल्यका दुर्लभ खनिज पदार्थको प्रचुर भण्डार रहेको विज्ञहरू बताउँछन् । तिनको विकास, दोहन र औद्योगिक क्षेत्रहरूमा तिनको परिवहनको लागि पनि उच्च गतिका त्यस्ता रेल सेवाको अपरिहार्यता बुझ्न सकिन्छ । पर्यटन विकासका अपार सम्भावनाहरूले पनि तिब्बत पुग्ने उच्च गतिका रेल सेवाहरूको औचित्य बुझाउँछन् । भनिरहनु परेन, आवश्यक सैनिक प्रयोजनको लागि यस्तो मार्गको उपयोग हुन सक्नेछ, तर त्यसैकारण त्यस्ता विराट् सम्भावना बोकेका निर्माण परियोजनालाई सधैँभरि छेकेर राख्न सकिँदैन । त्यसले देश र जनतालाई वञ्चनाको स्थितिमा मात्र पुर्याउनेछ र सैनिक प्रयोजनको लागि राष्ट्रहरू अन्य विकल्पमा जान सक्नेछन् । सिगात्सेबाट नेपाल र भारतको अरुणाचल प्रदेशलाई लक्ष गरेर रेलमार्ग निर्माण भइरहेकोबारे बेलायतबाट प्रकाशित हुने टेलिग्राफले जुलाई २०१४ मा लेखेको थियो । यस्तो रेलमार्गको कुरा आउनेबित्तिकै भारत आत्तिएर साविकका ३० वटा सीमा चौकीहरूमा अर्को ५४ वटा चौकी थप्ने निर्णयमा पुगेको बारे पनि सो ब्रिटिस दैनिकले उल्लेख गरेको थियो । इतिहासले भारत र चीनबीच स्वाभाविकरूपमा गम्भीर रणनीतिक अविश्वासका स्थिति निर्माण गरिदिएको छ । दुई मुलुकबीचका समस्या तथा रणनीतिक आशंका र अविश्वासका स्थितिहरू रातारात प्रगाढ रणनीतिक विश्वासमा रूपान्तरण हुन सक्दैनन् । यसको समाधान भनेको परस्पर सघन सम्पर्कद्वारा आपसी मित्रता प्रवद्र्धन गर्दै आपसी लाभमा आधारित निर्भरता पुँजी निर्माण र विस्तार गर्नु हो । लामो रणनीतिक अविश्वास र आशंकाको वातावरण मेट्न पनि भारतले नेपाल हुँदै उसको भूमिमा त्यसपछि बंगलादेशमा चिनियाँ रेल आउने वातावरण निर्माण गर्न सक्छ । यसले प्रथमतः भारत र चीनबीच अनि दक्षिण एसियामा सहयोग र विश्वासको नयाँ युग प्रारम्भ हुने विश्वास गर्न सकिन्छ । निश्चित हो, भूगोलले अन्यथा भने पनि राजनीतिक र रणनीतिक आधारमा चीन दक्षिण एसियाको भाग बनिसकेको यथार्थ स्विकार्न ढिलाइ गर्नु रणनीतिक विवेक नमानिएला । भट्टराई नेपाल इन्स्टिच्युट फर स्ट्र्याटिजिक स्टडिजसँग आबद्ध छन् ।"
बहुदल अभ्यासका तीन दसक,"राणाकालपछिका दस वर्ष नेपालको राजनीति बहुदलमा आधारित रह्यो । लामो अन्तरिम व्यवस्थापछि १५ सालमा आएको संविधानले बालिग मताधिकारका आधारमा आम निर्वाचन गर्यो । त्यस आम निर्वाचनमा नेपाली कांग्रेसले दुईतिहाइ बहुमतको सरकार बनाएको थियो । जब राजा महेन्द्रले १७ सालमा त्यो सरकार भंग गरेर दलमा प्रतिबन्ध लगाए बहुदलीय व्यवस्था पनि भंग भयो । उन्नाईस वर्ष दलमाथि कडा प्रतिबन्ध लाग्यो । ०३६ सालको जनमतसंग्रहपछि नामको अगाडि प्रतिबन्धित वा प्र राखेर दलहरू पुनः राजनीतिक अभ्यासमा लागे । कानुनतः दल प्रतिबन्धित भए पनि नामको सामुन्ने प्र जोडेर गरिने गतिविधि करिबकरिब निर्वाध नै रह्यो । त्यसपछिका झन्डै एघार वर्ष दलहरूले कानुनतः प्रतिबन्धित र व्यवहारतः अपेक्षकृत खुला अभ्यास गरे । त्यसपछि पञ्चायत ढल्यो र दलहरू फुकुवा भए । त्यसपछिका करिब तीन दसक दलहरूले निर्वाध अभ्यास गरेका छन् । बीचमा राजाले प्रत्यक्ष शासन चलाएका महिनाहरूमा पनि दलहरू प्रतिबन्धित भएनन् । यसरी राणापछिका करिब सात दसकमा दुई दसक दलहरू प्रतिबन्धित रहे । एक दसक अर्धप्रतिबन्धित रहे । पहिलेको एक र पछिल्लो तीन गरेर चार दसक नेपाली जनताले बहुदलको अनुभव गरिसकेका छन् । त्यसमा थप अर्धप्रतिबन्धित एक दसक जोडिने हो भने करिब पचास वर्ष दलहरू राष्ट्रको मूलधारमा छन् । पहिला दुई दसक क्रमभंग भएकाले बहुदलीय संस्कृति विकास हुन नसकेको मान्दा पनि पछिल्ला निर्वाध तीन दसक कुनै प्रणाली स्थापना गरेर संस्थागत गर्न पर्याप्त समय हो । वर्तमानमा बहुदलीय व्यवस्थालाई कसैले पनि चुनौती दिएको छैन । तर त्यही बीचबाट बहुदल कि बहुलवाद भन्ने बहस सुरु गर्ने प्रयत्न भने भएका थियो । त्यो सबै कुरालाई नेपालको संविधान २०७२ ले टुंगो लगाइसकेको छ । अरू कुरामा विभिन्न मत सामुन्ने आए पनि बहुदलको अपरिहार्यताको बारेमा कसैले कुनै पनि कुनाबाट प्रश्न उठाएको छैन । त्यसैले अब नेपालमा बहुदलीय व्यवस्था अभ्यासको प्रारम्भिक चरणमा छ भन्नु उपयुक्त हुँदैन । राणाशासनबाट मुक्त भएको करिब सत्तरी वर्षमा कुनै न कुनै रूपमा मुलुकभित्रै पचास वर्ष अस्तित्व कायम गर्न सकेको बहुदलीय प्रजातन्त्र कुनै पनि कोणबाट कमजोर हुन्न । कसैले यसलाई अझै कमजोर भन्दछ भने त्यसमा कुनै न कुनै निहित स्वार्थ कायम रहेको मान्न सकिन्छ । बीचको एक कालखण्डमा आएको पञ्चायतलाई दोषारोपण गरेर आफूलाई उजिल्याउन पाउने समय अब समाप्त भइसकेको छ । इतिहासको पानामा सीमित भएको पञ्चायतको बेलाका कुराहरूको प्रतिरक्षा गर्ने वा व्याख्या गर्ने कोही छैन । यो अवस्थाको लाभ लिएर सम्पूर्ण दोष त्यसैलाई बोकाउने प्रवृत्ति कुनै बेलामा असरदार थियो । झन्डै पञ्चायतले भोग गरेको कालखण्ड बराबर बहुदलले भोग गर्दा पनि आफ्नो अक्षमताको कारण त्यहाँ देखाउँदा धेरैमा वितृष्णा आइसकेको छ । युवा अब के पञ्चायत भनिएजस्तै कालरात्रि थियो त भनेर खोज्न थालेका छन् । हिजोसम्म नाम लिँदा पनि कुल्ला गर्नुपर्ने जस्तो व्यवहार गरिएका राजा महेन्द्रलाई राष्ट्रवादको नायक भन्ने युवाहरू नै छन् । कहाँसम्म भने यसपटकको केपी ओलीको भारतसँगको अडानलाई महेन्द्रको जस्तो राष्ट्रवाद भनिँदैछ । केही चिन्तक, विचारकहरू पनि ओलीको अडानमा राजा महेन्द्रको अडान देख्न थालेका छन् । यो तुलना सही वा गलत छुट्ट्याउने यो आलेखको प्रयोजन हैन । मुलुकले वर्तमानमा भोग्नुपरेको कष्टका कारण नेताहरू पञ्चायतलाई दिँदैछन् । पञ्चायतकालमा मुलुकमा विभिन्न सरकारी जिम्मेवारीमा रहेर बहुदल स्थापना गर्न भूमिका खेलेका व्यक्तिहरू जीवितै छन् । तीमध्ये धेरै कोही निडर भएर औपचारिक रूपमै र कोही अनौपचारिक रूपमा आफूले अहिलेभन्दा पञ्चायतकालमा स्वतन्त्र भएर काम गर्न पाएको अनुभव सुनाउँछन् । जति पञ्चायतको बारेमा नकारात्मक कुरा उठाउने गरिन्छ, त्यति नै युवाहरूले त्यसमा सकारात्मकता पनि भेट्दै गएको पाइन्छ । यो कुरा युवा अभिव्यक्तिको सशक्त माध्यम भएका सामाजिक सञ्जालहरूमा छताछुल्ल हुन थालेका छन् । राणाशासनबाट मुक्त भएको करिब सत्तरी वर्षमा कुनै न कुनै रूपमा मुलुकभित्रै पचास वर्ष अस्तित्व कायम गर्न सकेको बहुदलीय प्रजातन्त्र कुनै पनि कोणबाट कमजोर हुन्न । कसैले कमजोर भन्छ भने त्यसमा कुनै न कुनै निहित स्वार्थ छ भन्ने बुझिन्छ । आजका युवालाई ट्रलीबसको अभाव खड्केको छ, सिटामोल र जीवनजल उत्पादन गरेर जनजिब्रोमा बसाउन सफल शाही औषधि लिमिटेड हराएकोमा दुःख छ । बाँसवारी छाला जुत्ता, कृषिऔजार कारखाना धुइँपत्ताल गरेर खोज्दैछन् । स्थानीय निकायमा मतदान गर्दाको अनुभव कस्तो होला भनेर युवा पुस्ता उत्सुक छ । यस्ता धेरै विषय आजका युवाले भेटेका छन्, जो नेपालमा दन्त्य कथामा झैँ उपस्थित थिए । समाजमा त्यस्ता चीजवस्तुहरूको उपस्थिति सुखकर थियो भन्ने बूढापाकाबाट सुनेका छन् । आफू पञ्चायतइतर भएर पनि मन्त्रीलगायत महत्त्वपूर्ण पदमा आफ्नै बलमा पुग्न सकेको किंवदन्ती सुनाउने बूढापाकाका कुरा सुन्न आजको युवा लालायित छ । अब सत्तरी वर्षमा झन्डै पचास वर्ष नेपालमा अस्तित्वमा रहेको बहुदलीय प्रजातन्त्रले आफूलाई शिशु भनेको सुहाउँदैन । आजको नेपाली जनता भाषण र आश्वासन हैन, परिणाम खोज्छ । हिजो के गरियो त भन्ने ओठे जवाफले जनतालाई उग्र बनाउँछ । किनभने हिजोले गरेन भनेर त्यसलाई सजाय दिइसकियो । त्यो हटाइसकियो । अहिले पनि हिजोलाई नै गाली गर्ने हो भने त्यो अक्षमता हो । यसै गर्ने हो भने हिजोलाई दिएको सजाय आजले पनि भोग्न तयार हुनुपर्छ ।"
रोनाल्डोले तालमा फ्याँकेको माइक्रोफोन भेटियो,"लियोन: पोर्चुगलका कप्तान क्रिस्टियानो रोनाल्डोले तालमा फ्याँकिदिएको पोर्चुगिज टेलिभिजन च्यानल सीएमटीभीको माइक्रोफोन भेटिएको छ । रोनाल्डोले जारी युरोकप फुटबल प्रतियोगिताअन्तर्गत हंगेरीविरुद्धको समूहगत चरणको आफ्नो अन्तिम खेलअघि आफ्नै देशको टेलिभिजन च्यानल सीएमटीभीको माइक्रोफोन तालमा फ्याँकिदिएका थिए । त्यति बेला पोर्चुगिज टोली बसेको फ्रान्सको लियोनस्थित होटलबाहिर रोनाल्डो सहकर्मीसँगै निस्किएका थिए । उनको पूर्वजानकारीबिना त्यहाँ पुगेका सीएमटीभीका संवाददाताले रोनाल्डोलाई माइक्रोफोन तेस्र्याउँदै प्रश्न सोध्न थालेका थिए । तर, रोनाल्डोले ती संवाददाताको प्रश्नको उत्तर दिनुको साटो माइक्रोफोन नै खोसेर नजिकै रहेको तलाउमा फ्याँकिदिएका थिए । यद्यपि सीएमटीभी च्यानलले नै विशेष तालि प्राप्त पौडीबाज डाइभर' खटाएर सो माइक्रोफोन खोजेको हो । अन्तर्राष्ट्रिय सञ्चारमाध्यमहरूले भिजेको स्विम सुटसहित रोनाल्डोले फ्याँकेको माइक्रोफोन समाइरहेका डाइभरको तस्बिर सार्वजनिक गरेका छन् । सीएमटीभीले पनि माइक्रोफोन भेट्टाएको जनाएको छ । यद्यपि पानीमा भिजेर काम नलाग्ने भइसकेको माइक्रोफोन खोज्नुको उद्देश्यबारे भने केही बताएको छैन । प्रतियोगिताको सुरुआती दुई खेलमा पोर्चुगिज टोली आइसल्यान्ड र अस्ट्रियसँग बराबरीमा रोकिएपछि रोनाल्डोको आलोचना भएको थियो । रोनाल्डोले अस्ट्रियाविरुद्ध निर्धारित समयभित्रै पाएको पेनाल्टी प्रहारको अवसरसमेत गुमाएपछि उनको अझ आलोचना भएको थियो । यद्यपि उनले माइक्रोफोन फ्याँकेकै दिन पोर्चुगलले हंगेरीविरुद्ध ३३ गोलको बराबरी खेल्दा भने रोनाल्डोले दुई उत्कृष्ट गोल गरेका थिए । अन्तर्राष्ट्रिय सञ्चारमाध्यमहरूले समूहगत चरणअन्तर्गत आइसल्यान्ड र अस्ट्रियाविरुद्धको खेलमा गोल गर्न नसकेको तनावमा रोनाल्डोले माइक्रोफोन फ्याँकिदिएको जनाएका थिए । यद्यपि पछिल्लो समाचारमा रोनाल्डो र सीएमटीभीबीच पुरानै द्वन्द्व रहेको जनाइएको छ । रोनाल्डोले सन् २०१४ देखि नै सीएमटीभी बहिष्कार गर्दै आइरहेको बताइएको छ । सो घटनापछि रोनाल्डोकै उत्कृष्ट प्रदर्शनमा हंगेरीसँग बराबरी खेल्दै प्रिक्वार्टरफाइनल पुगेको पोर्चुगल क्रोएसियालाई पराजित गर्दै क्वार्टरफाइनल पुगेको थियो । क्वार्टरफाइनलमा पनि पोल्यान्डलाई टाइब्रेकरमा पराजित गर्दै पोर्चुगल सेमिफाइनलमा पुगेको छ । सेमिफाइनलमा पोर्चुगलले वेल्सको समना गर्दैछ ।"
गोमेज बाहिरिएपछि जर्मनी अप्ठ्यारोमा,"पेरिस: युरोकपको उपाधि जित्ने अभियानमा रहेको जर्मनी आगामी खेलमा टोलीका प्रभावशाली खेलाडी मारियो गोमेजलाई गुमाउनु परेको चिन्तामा छ । इटालीविरुद्धको क्वार्टरफाइनल खेलमा घाइते भएका गोमेजले खेल्न नसक्ने भएपछि जर्मनी अप्ठ्यारोमा परेको हो । ३० वर्षीय गोमेज ह्यामस्टिङको समस्याबाट पीडित रहेको टोलीका चिकित्सकले जनाएका छन् । गोमेज इटालीविरुद्धको क्वार्टरफाइनल खेलको केही समयमै मैदानबाट बाहिरिएका थिए । मेसुट ओजिललाई गोल गर्न सहायता गर्ने क्रममा उनी घाइते भएका थिए । तत्काल उपचार थालिएको गोमेजको घुँडाभन्दा माथिको भागको मांसपेशी च्यातिएको छ । गोमेजले जारी युरोकपमा टोलीका लागि चार खेलमा दुई गोल गरेका छन् । जर्मन फुटबल संघले शनिबार विज्ञप्ति जारी गर्दै गोमेजले बाँकी खेल खेल्न नसक्ने जनाएको छ । जर्मन टोलीका प्रशिक्षक जोयचिम लोयले गोमेज टोलीका लागि महत्त्वपूर्ण खेलाडी भएकाले सेमिफाइनलमा उनको अभाव खट्किने बताए । गोमेजको चोटले म निकै दुःखी भएको छु । सेमिफाइनलको मुखमा आएर टोलीले महत्त्वपूर्ण हतियार गुमाउनु दुर्भाग्य हो', लोयले भने । उनले गोमेजको विकल्प आफूले खोज्ने पनि बताए । तर, लोयले गोमेजको स्थानमा कसलाई खेलाउने भनेर हालसम्म खुलाएका छैनन् । जर्मनी टोलीका अन्य खेलाडीले पनि चोटका कारण खेल गुमाउने देखिएको छ । जर्मनीका सामी खेदिरा र बास्टियन स्वेन्सटाइगरले पनि फ्रान्सविरुद्धको सेमिफाइनल खेल खेल्ने वा नखेल्ने भन्नेमा दुविधा रहेको बताइएको छ । विश्वकप विजेता जर्मनीले सेमिफाइनलमा बिहीबार आयोजक फ्रान्सको सामना गर्दैछ ।"

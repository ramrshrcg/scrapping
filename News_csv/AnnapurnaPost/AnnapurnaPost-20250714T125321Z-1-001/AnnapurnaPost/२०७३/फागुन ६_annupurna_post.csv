शीर्षक,विवरण
एकीकृत राप्रपा र राष्ट्रिय निकास,"गाउँ, क्षेत्र र जिल्ला तहको अधिवेशन सम्पन्न भएयता राष्ट्रिय प्रजातन्त्र पार्टी केन्द्रीय महाधिवेशन सम्पन्न गर्ने तयारीमा छ । छुट्टिएर रहेका राप्रपा एकीकृत भएपछिको सन्दर्भमा फागुन ६ देखि ९ गतेसम्म सम्पन्न हुन गइरहेको एकताको महाधिवेशनले वास्तवमा राष्ट्रिय, अन्तर्राष्ट्रिय चासो र ध्यानाकृष्ट गरिरहेको छ । मूलतः एकीकृत भइसकेको अवस्थामा राप्रपा नयाँ ऊर्जा र शक्तिका साथ राष्ट्रिय राजनीतिमा अघि बढ्छ भन्ने जनअपेक्षा छ । चौथो राजनीतिक शक्तिको रूपमा स्थापित राप्रपाले आगामी दिनमा फड्को मार्छ भन्ने विश्लेषण सर्वत्र छ । एकीकृत भएर शक्तिसञ्चय गर्ने क्रममा राप्रपा मुलुकको तेस्रो, दोस्रो वा कतैकतै पहिलो राजनीतिक शक्तिसमेत बन्न सक्छ भन्ने आकलन प्रवाह भएकाले आसन्न महाधिवेशनले थप महत्वव बटुलेको छ । वडादेखि जिल्ला तहसम्म संरचनागत तवरले अधिवेशन सम्पन्न गर्ने क्रममा जुन सरगर्मी देशभर सञ्चार भयो, त्यसबाट पनि पक्षविपक्षबीच एकीकृत राप्रपाले दर्बिलो उपस्थिति कायम गरेको देखियो । अर्थात् एकतापछिको राप्रपा संगठन निर्माण एवं जनपरिचालनको मार्गमा अघि बढिरहेको छ भन्ने राजनीतिक सन्देश स्थानीय तहका अधिवेशनले सफल रूपमा प्रवाह गर्यो । यसै पनि एकतापछिको राप्रपाले पाँच विकास क्षेत्रमा आमसभा आयोजना गर्ने क्रममा व्यापक रूपमा जनताको सहभागिता, उत्सुकता र समर्थन आकृष्ट गरेको थियो । बिर्तामोड, भक्तपुर, पोखरा, नेपालगन्ज तथा महेन्द्रनगरमा सम्पन्न क्षेत्रीय तहका जनसभा त्यसैका ज्वलन्त प्रमाण हुन् । त्यसका अतिरिक्त सिन्धुपाल्चोकको चौतारामा आयोजित खुला सभामा देखिएको जनलहरसमेत आफैंमा राप्रपा विकल्प हो भन्ने जनताको स्वीकारोक्तिको द्योतक थियो । राष्ट्रियता, प्रजातन्त्र र उदारवादको वैचारिक आधारस्तम्भमा अडेको पार्टी विद्यमान अन्योल र अभाव चिर्दै निर्णायक गतिमा अघि बढ्छ भन्ने चर्चा त्यस मानेमा अस्वाभाविक छैन । ०६२६३ को परिवर्तनको सेरोफेरोमा नयाँ नेपालको नारा सर्वव्यापी बनेको थियो । नेपाली जनतासमक्ष सञ्चार गरिएका नारा र वाचामा त्यसबेला महान्, युगान्तकारी छलांगको बेलीविस्तार लगाइन्थ्यो । तत्कालीन अवस्थामा विभिन्न पृष्ठभूमि र विचारधारामा अभ्यस्त दलहरूबीच कार्यगत एकता भएको थियो । सामाजिक समावेशीकरणलाई केन्द्रबिन्दुमा राखेर राजनीतिक, सामाजिक तथा आर्थिक रूपान्तरणका प्रस्तावना अघि सारिएको थियो । पृथक् दलगत आस्था र भिन्नताबीच परिवर्तन र पुनर्संरचनाको लागि प्रस्तुत खाका मूलतः माक्र्सवादी दर्शनबाट अभिप्रेरित थियो । समाजवादउन्मुख परिवेशको नियमित र निरन्तर याचना त्यसै यथार्थको द्योतक थियो । उन्नाईसौं शताब्दीमा माक्र्सले प्रतिपादन गरेको प्रस्तावनामा सामन्तवाद, पुँजीवाद, समाजवाद हुँदै साम्यवादसम्म पुग्ने समाज विकासक्रमको परिकल्पना अघि सारिएको थियो । त्यसै अवधारणाअनुरूप सामन्तवादको अवशानपश्चात् पुँजीवादी अर्थव्यवस्था हुँदै समाजवादको दिशामा नेपाली समाज अघि बढ्छ भन्ने अवस्था चित्रण गरिएको थियो । अर्थात् साम्यवादको अन्तिम लक्ष्य प्राप्त गर्ने क्रममा नेपालको सामाजिक विकासक्रम समाजवादउन्मुख छ भन्ने सन्देश नयाँ नेपालका संवाहक हौं भन्नेहरूले प्रवाह गरेका थिए । त्यस अर्थमा एक्काईसौं शताब्दीसुहाउँदो वैज्ञानिक परिवर्तन र पुनर्संरचनाको मूल आधार उन्नाईसौं शताब्दीमा माक्र्सले प्रतिपादन गरेको विचार नै थियो, जो मार्गचित्र आफैंमा अपुरो मात्र नभएर असान्दर्भिक पनि थियो, वस्तुतः यसमा कुनै नौलोपन वा नवीनतासमेत थिएन । पहिलो कुरा, उदारवादी अर्थव्यवस्था विद्यमान विश्व परिवेशको यथार्थ हो । समाजको विकासक्रम यस मानेमा नेपालको हकमा समेत सामन्तवाद, पुँजीवाद हुँदै समाजवादतर्फ अघि बढेको पाइन्न । पुँजीवादकै चरणमा चलायमान रहेको विश्व परिवेश, नेपाली परिवेश माक्र्सले भनेजस्तो समाजवाद र साम्यवादको चक्रमा अघि बढेको छैन । यो नै सत्य हो, वस्तुगत यथार्थ हो । अर्थात् पुँजीवादी संरचनामा अन्तरनिहित आकारप्रकार परिवर्तन हुन सक्लान् तर पुँजीवादको विकल्प पुँजीवाद नै हुनेछ भन्ने जारी प्राज्ञिक बहस यस अर्थमा सान्दर्भिक देखिन्छ । त्यसैले वैज्ञानिक परिवर्तन भनेर प्रस्तुत गरिएको समाजवाद, साम्यवादउन्मुख चक्र आफैंमा अपुरो थियो प्रधानमन्त्री स्वयंबाट प्रस्तुत अब मुलुक दुर्घटनामा जान्छ' भन्ने अभिव्यक्ति त्यसै गलत मार्गचित्रको परिणति हो भन्दा अतिशयोक्ति नहोला । निश्चित रूपमा समाज गतिशील हुन्छ, त्यसैगरी मानव परिवर्तमुखी । राप्रपाले पनि यो वस्तुगत धरातल आत्मसात गरेको छ, यद्यपि अन्य दलसँगको भिन्नता भनेको बाटो र विधिकै हो । नयाँ नेपालका प्रवर्तकहरूले जस्तो परिवर्तनका नाममा पुराना सबै भत्काउन र मिल्काउनुपर्छ भन्ने मान्यतामा राप्रपा विश्वास गर्दैन । पुराना संस्था, संरचना, परम्परा र मूल्यको विघटन एवं ध्वंसमा समृद्ध नेपाल निर्माण हुन्छ भन्ने मान्यता राप्रपाको दर्शन होइन । राप्रपा मूलतः संवद्र्धनवादमा अभ्यस्त राजनीतिक शक्ति हो । मुलुकको निर्णायक एवं जिम्मेवार भूमिकामा नेपाली राष्ट्रियताको जग सुढृद गर्दै विद्यमान यथास्थितिबाट मुलुक र जनताले निकास पाउनेछन् भन्ने आशा पाल्नु अस्वाभाविक देखिन्न, मूलतः राप्रपा एकजुट भएर अघि बढिरहेको परिवेशमा । संवद्र्धनवादको दर्शनमा खडा भएर पुराना निधि र सम्पत्ति, नयाँ ऊर्जा र सम्भावनालाई एकसाथ समायोजन गराएर लैजानुपर्छ भन्ने मार्गचित्र नै राप्रपाले रोजेको बाटो हो । यसै आधारशिलामा राष्ट्रहित र जनकल्याण प्राप्त हुन्छ भन्ने राप्रपाको ढृढ निष्कर्ष हो । नेपाल पुरानो भयो, नयाँ बनाउनुपर्यो भन्ने लहडमा राष्ट्रनिर्माता पृथ्वीनारायण शाहको सालिक भत्काउनुपर्छ भनेजस्तो आग्रह वा अल्पदृष्टि राप्रपाले कतै अवलम्बन गर्दैन, यस्तो गल्तीकमजोरीको कतै गुन्जाइस नै रहन्न । एकछिन एउटा उदाहरण यहाँ उल्लेख गरौं । परिवर्तनकामी छलांगको बहानामा भारतमा राष्ट्रपिता महात्मा गान्धीको प्रतिमा भत्काइने हो भने त्यहाँ कस्तो प्रतिक्रिया प्राप्त हुन्थ्यो होला । त्यसैगरी चीनमा माउत्से तुङ र अमेरिकामा अब्राहम लिंकनको सालिक नयाँको लागि, परिवर्तनको नाममा तोडफोड हुने हो भने त्यहाँका नागरिक र जनसमुदायबीच कस्तो प्रतिक्रिया उत्पन्न हुन्थ्यो होला, हामी कल्पना पनि गर्न सक्दैनौं । तर हामीबीच एक किसिमको हावा बग्यो भन्दैमा विभाजित नेपाललाई एकताको सूत्रमा बाँध्ने, हुँदै नभएको नेपाल सिर्जना गर्न नेतृत्वदायी भूमिका निर्वाह गर्ने, नेपाली भएर बाँच्न दिने राष्ट्रनिर्माता तथा क्रान्तिनायक पृथ्वीनारायणको प्रतिमा भत्काउने काम गरियो यहाँनेर । विध्वंसमा अडेको, दुराग्रहले अभिप्रेरित परिवर्तनको यस्तो प्रतीक आफैंमा उपयुक्त थिएन नै । किनभने सामाजिक विज्ञानको निष्कर्ष मध्यनजर गर्ने हो भने कोही पनि भुइँफट्टा हुँदैनन् । समाज, ज्ञान र व्यक्तिविशेष सबैको विकासक्रम विगतदेखि वर्तमान हुँदै भविष्यतर्फ उन्मुख हुने हो । यो नै वैज्ञानिक, स्वाभाविक र नियमित चक्र हो । एकांकी मार्गचित्रको प्रतिफल, नेपाली परिवर्तनका आकांक्षा, समावेशी, समृद्ध नेपालको चाहना र परिकल्पना आज दोबाटोमा अल्झिएको यात्री झैं भएको छ । अन्योल र अस्थिर दैनिकी हाम्रो लागि चुनौतीको विषय यसै बनेको होइन । राष्ट्रिय एकता, अखण्डताका सवाललाई लिएर व्यावहारिक प्रश्न यसै खडा भएका होइनन् । राष्ट्रिय सद्भावलाई एकताको सूत्रमा बाँध्ने कडी के हो र के हुनुपर्छ भन्ने संवेदनशील एवं गम्भीर प्रश्न हामीतिर मुखरित भएको सन्दर्भमा एकताको सन्देश र लक्ष्य कायम गर्दै सम्पन्न हुने महाधिवेशनले सही निकास र निष्कर्षतर्फ राप्रपालाई अभ्यस्त गराउनेछ भन्ने आशा लिन सकिन्छ । मुलुकको निर्णायक एवं जिम्मेवार भूमिकामा नेपाली राष्ट्रियताको जग सुढृद गर्दै विद्यमान यथास्थितिबाट मुलुक र जनताले निकास पाउनेछन् भन्ने आशा पाल्नु अस्वाभाविक देखिन्न, मूलतः राप्रपा एकजुट भएर अघि बढिरहेको परिवेशमा । लावती राप्रपाका युवा नेता (केन्द्रीय सदस्य) हुन् ।"
पहिलोपटक आर्थिक गणना,"केन्द्रीय तथ्यांक विभागका अनुसार नेपालले सन् २०१८ मा पहिलोपटक आर्थिक गणना गर्ने भएको छ । आर्थिक गणनामा देशको आर्थिक क्रियाकलापसम्बन्धी सम्पूर्ण तथ्यांक संकलन तथा टेबुल गरी व्याख्या गर्ने र निचोड निकाल्ने गरिन्छ । अन्त्यमा निचोडलाई जनसमक्ष ल्याइन्छ । आर्थिक गणनाको मुख्य उद्देश्य देशमा भएका सम्पूर्ण व्यवसाय नछुटाई गरिने गणना हो । किनकि साना वा ठूला व्यवसायले अर्थतन्त्रको सूक्ष्मदेखि बृहत् स्तरसम्म त्यत्तिकै प्रभाव पारेको हुन्छ । ती आर्थिक क्रियाकलापले देशको आर्थिक विकास र आर्थिक वृद्धिदरमा योगदान पुर्याएका हुन्छन् । साथै यसले उद्योगहरूको योगदानको कदर गर्न सहयोग हुनेछ । नेपालमा भर्खरै सुरु हुन लागेको आर्थिक गणना अन्य केही राष्ट्रभन्दा पछाडि नै हो, तर पनि यसको सुरु हुनु थियो र अब हुँदैछ । विकसित एवं अविकसित राष्ट्रमा आर्थिक गणनाको कति प्रयोगमा छ वा छैन भन्नुभन्दा पनि सार्क राष्ट्रमा मात्रै हेर्दा पनि आर्थिक गणना कहिले भएछ भनेर हेर्न सकिन्छ । सार्क राष्ट्रमध्ये भारत, श्रीलंका, बंगलादेश, पाकिस्तानमा आर्थिक गणनाको थालनी भइसकेको छ । भारतमा आर्थिक गणनाको सुरुआत सन् १९७७ मै भएको थियो । त्यहाँ आजसम्म छैटौंपटक आर्थिक गणना भइसकेको छ । उक्त गणनामा कृषि तथा गैरकृषि क्षेत्रको योगदानबारे गणना गरिएको थियो । गैरकृषि क्षेत्रअन्तर्गत साना, घरेलु उद्योग तथा अन्य उद्योगहरूको स्थापना र त्यसमा संलग्न रोजगारको अवस्था महिला उद्यमशीलतासम्बन्धी ह्यान्डिक्राफ्टसम्बन्धी विषयबारे छन् । त्यस्तै बंगलादेशको पहिलो आर्थिक गणना सन् १९८६ मा गैरकृषि क्षेत्रको आर्थिक क्रियाकलापबारे भएको थियो । उक्त गणना डिसेम्बर २७२९ भित्र पूरा गरेको थियो । दोस्रो आर्थिक गणना मे २७३१, २००१ मा सहरमा र अप्रिल २०२६, २००३ मा गाउँमा भएको थियो । तेस्रो आर्थिक गणना मार्च ३१मे ३१, २०१३ मा गरेको थियो । उक्त आर्थिक गणनाको तथ्यांक संकलनमा पहिलो चरणमा १५२४ अप्रिल २०१३ मा ३७ जिल्लामा र दोस्रो चरणमा १५२४ मे, २०१३ मा २७ जिल्लामा सम्पन्न भएको थियो । त्यस्तै पाकिस्तानमा पहिलो आर्थिक गणना अप्रिल २००१ देखि डिसेम्बर २००३ मा भएको थियो । उक्त आर्थिक गणनामा विस्तृत रूपमा सम्पूर्ण आर्थिक क्रियाकलापका तल्लोदेखि माथिल्लो स्तरसम्मको तथ्यांक संकलन गरेका थिए । नेपालको आर्थिक विकासको सन्दर्भमा देशको आर्थिक क्रियाकलापसम्बन्धी सम्पूर्ण क्षेत्रहरूको योगदानलाई गणना गरी देशको आर्थिक वृद्धिदरमा समावेश हुन नितान्त आवश्यक छ । त्यसैले यस गणनामा देशमा रहेका सानाठूला सबै उद्योगहरूको विस्तृत जानकारी गरिने मुख्य उद्देश्य छ । गणनाले देशको आर्थिक अवस्थाको सत्यतथ्य ज्ञान दिनेछ । यही गणनाका आधारमा देशले आर्थिक नीति तथा योजना निर्माण र कार्यान्वयन क्षेत्रमा जटिल भूमिका खेल्नेछ । हुन त नेपालमा कृषि गणना, उद्योगसम्बन्धी गणना भइराखेकै छन्, तर पनि यो आउँदो आर्थिक गणनामा १५ आर्थिक क्षेत्र समावेश गरिने थाहा हुँदा खुसी नै लागेको छ । जस्तै त्यस गणनामा कृषि, खानी, यातायात, उद्योग, पर्यटन तथा आदि क्षेत्रमा संलग्न रोजगारको अवस्थाबारे समावेश गरिँदैछ । सम्पूर्ण क्षेत्रमा समावेश भएका महिला तथा पुरुषको योगदानलाई स्पष्ट रूपमा सत्यतथ्य तथ्यांकलाई समावेश गराउनु नै यस आर्थिक गणनाको सफलताको प्रतीक मानिनेछ । नेपालको रोजगारको अवस्था हेर्दा बिनाज्यालामा पुरुषभन्दा महिलाको संख्या बढी छ । सन् २००१ को जनगणनाअनुसार करिब ६४ प्रतिशत महिला बिनाज्यालाको काममा संलग्न छन् । बाँकी ३६ प्रतिशत पुरुषहरू बिनाज्यालामा काम गर्छन् । बिनाज्यालाको काम भन्नाले घरदेखि आफ्नो जग्गामा काम गर्छन् तर पनि यही काममा घरबाहिरको मान्छे आएर गरेको ज्याला दिन्छन्, तर घरभित्रकाले मात्रै बिनाज्यालामा काम गर्छन् । त्यसैले यस्ता योगदानलाई महिला र पुरुष दुवैको कदर यस आर्थिक गणनाले गर्नु जरुरी छ । केन्द्रीय तथ्यांक विभागले यस आर्थिक गणनामा कृषिअन्तर्गत मत्स्यपालन, वनसम्बन्धी उद्योगहरूलाई समावेश नगरिने प्रस्ताव छ । तर पनि नेपालमा गरिने पहिलो आर्थिक गणना हुनाले यस आर्थिक गणनाको आर्थिक पक्षका सम्पूर्ण क्षेत्रहरू समावेश गर्नु नितान्त आवश्यक छ । यस गणनाले देशको आर्थिक अवस्थाको सत्यतथ्य ज्ञान दिनुका साथै सम्पूर्ण आर्थिक क्षेत्रको वृद्धिदर समेत स्पष्ट पार्नेछ । गणनामा महिला र पुरुषले गरेको योगदानलाई स्पष्ट रूपमा समेट्नसमेत आवश्यक छ । यही गणनाका आधारमा देशले आर्थिक नीति तथा योजना निर्माण र कार्यान्वयन क्षेत्रमा जटिल भूमिका खेल्नेछ । अन्त्यमा आर्थिक गणनाको सुरुआतको सँगसँगै देशको आर्थिक पक्षको समेत फड्को मार्न सजिलो हुनेछ । आशा एवं विश्वास छ यस आर्थिक गणनाले देशको आर्थिक वृद्धिदर हासिल गर्न ठूलो भूमिका खेल्नेछ ।"
महाभियोग र उन्मुक्ति,"कुनै एक दिन केही सांसदहरू निकै उत्तेजित देखिए संसद्मा । अख्तियार दुरूपयोग अनुसन्धान आयोगका तत्कालीन प्रमुख लोकमानसिंह कार्कीले सर्वोच्च अदालत' प्रति घोर अपमान देखाएको आरोपका साथ छातीमा रिसको ज्वाला र आँखाबाट प्रतिशोधको आँसु चुहाउनु सांसदहरूको अधिकार थियो । त्यसको उपभोग गरे । संसद्भित्रको त्यो संगठित' आक्रोश महाभियोग प्रस्तावको पृष्ठभूमि बन्यो । रहस्यपूर्ण तरिकाले र रातको अँध्यारोमा दर्ता भयो त्यो प्रस्ताव करिब चार महिना पहिला । तर त्यसलाई रणनीतिक गतिमा मात्र लिइयो । त्यसैबीच सर्वोच्च अदालतले फास्ट ट्र्याक' मा कार्की नियुक्तिविरुद्ध सार्वजनिक सरोकार' अपिलका आधारमा अदालतले अयोग्य घोषित गर्दै उनलाई पदमुक्तको फैसला गर्यो । सर्वोच्चको यो फैसलापछि संसद्को महाभियोग समितिले कार्कीमाथि अब कारबाही अगाडि बढाउनु नपर्ने राय पेस गरेको छ । त्यसमाथि सदनको, सभामुखको र महाभियोग प्रस्तावमा हस्ताक्षर गर्ने एक सय ५७ जना सदस्यहरूको टिप्पणी र प्रतिक्रिया के होला हेर्न बाँकी नै छ । तर हेर्न बाँकी धेरै विषय र गतिविधि छन्, अबका दिनमा । पहिलो, कार्कीविरुद्धको महाभियोग' अब एउटा सिलसिलाको सुरुआत होला सर्वोच्चका न्यायाधीशलगायत विभिन्न संवैधानिक निकायका सदस्यहरूविरुद्ध ? या त्यसले त्यही पूर्णविराम पाउला ? संसद्ले एकतर्फी रूपमा एकजना संवैधानिक निकायका पदाधिकारीको सार्वजनिक हुर्मत लिने, उनलाई सफाइ या आफ्नो पक्ष राख्ने अवसर दिनुपूर्व अब कारबाही' को आवश्यकता नभएको निष्कर्षमा पुग्नुले त्यो महाभियोग प्रस्ताव एउटा प्रतिशोधको पूर्वाभ्यास भएको प्रमाणित हुन जान्छ । संसद्को चार घेरालाई प्राप्त विशेषाधिकार र उन्मुक्तिलाई प्रतिशोधको अस्त्र बनाउनु संस्थागत कमजोरीको कारकका रूपमा लिइनेछ भोलि । कार्कीले विदेशबाट फर्कनेबित्तिकै केही ठूला नेताहरूविरुद्ध कारबाही सुरु गर्छन् भन्ने शंका र भयका आधारमा रातारात दर्ता गरिएको प्रस्तावलाई सभामुखले तत्काल अगाडि बढाउँदै उनलाई निलम्बन गरेर स्थापित गरेको पूर्वदृष्टान्तमा अब कति दृष्टान्त थपिने हुन्, त्यो हेर्न सायद धेरै दिन कुर्नुपर्ने छैन । यो प्रसंगलाई अगाडि बढाउँदै सर्वोच्चले जुन गतिमा मुद्दामा फैसला दियो र त्यो चरणमा संसद्ले जुन शिथिल गति देखायो, त्यो नियोजित त थिएन ? सर्वोच्चको त्यत्रो प्राथमिकतामा चढेको यो मामिला संसद्का प्राथमिकता किन बनेन ? सम्भवतः संसद्लाई त्रास थियो, स्पष्टीकरणको अवसर प्रदान गरिएमा कार्कीले केही ठूला माछा' हरूविरुद्ध भ्रष्टाचारका प्रमाणहरू पेस गर्नेछन् भन्ने । पक्कै पनि कार्कीले कारबाही सुरु गर्नुअघि नै मनोवैज्ञानिक त्रास सिर्जना हुने खालका अभिव्यक्ति सार्वजनिक रूपमा दिएर मर्यादित तथा गम्भीर छानबिनको सिद्धान्तमा आघात पुर्याएका थिए उनले । तर भयभीत नेता र सांसदको रक्षाकबचको अस्त्र सर्वोच्चको फास्ट ट्र्याक' शैली हुन सक्छ र ? प्रश्न अबका दिनमा बढी उठ्नेछ । त्यससँगै आफ्नो सम्मानको जिम्मा आफैं लिन नसक्ने संसद् जनताका नजरमा कसरी सम्मानित बन्ला ? कार्की प्रकरणसँग अरू केही प्रसंग पनि जोडिएका छन् । अदालतको तर्फबाट म्याद टाँस्न गएका, तर कार्य सम्पादन गर्न ढिलाइ गरेका अनि त्यसमा व्यवधान पुर्याएकाहरूलाई मानहानी ठहर गरी दण्डित गर्ने फैसला पनि गर्यो । यी सबै ६ साताको अवधिमा पूरा भए । उता झन्डै तीन वर्षदेखि अदालतमा रहेका र हेर्दाहेर्दै' को चरणमा समेत पुगेका अन्य मानहानि मुद्दालाई अभूतपूर्व किसिमले रोक्दै र मिति सार्दै अन्त्यमा सफाइ दिइयो । बलियो नैतिक, कानुनी र संवैधानिक धरातलमा रहेका न्यायालयहरू एकदमै आवश्यक ठानिएका मानहानी' मुद्दामा बाहेक अन्यमा उदार भाव र व्यवहार प्रदर्शन गर्छन् । त्यस अर्थमा केहीलाई देखाइएका उदाहरणलाई सकारात्मक रूपमा लिन सकिन्छ । तर न्यायमा एकरूपताको अपेक्षा पनि गरिन्छ । न्यायाधीशहरूबाट त्यही सहिष्णु व्यवहारको अपेक्षा गर्दै यो मामिलामा मात्र सम्बन्धित या जुन न्यायाधीशको कथित अपमान' भएको छ, उनैलाई सम्बन्धित मानहानि र अदालतको अपहेलनासम्बन्धी मुद्दा सुन्ने र फैसला गर्ने अधिकार दिइएको छ । नेपालमा त्यस्ता मुद्दाहरू सम्बन्धित न्यायाधीशबाट खोसिएका छन् भने त्यो किन' भन्ने प्रश्न उठ्नेछ । अहिले नेपालमा न्यायपालिका खासगरी सर्वोच्च अदालत पनि दलीय घेरामा साघुरिँदै छ, न्याय अथवा मुद्दा फैसलाको गति सबैका मामिलामा समान छैनन् । दण्डहीनता समाप्त गर्न सक्ला र न्यायपालिकाले ? आशंका मात्र हैन, खुला प्रश्न तेर्सिएका छन् । अदालती आचरणमा आशंका जन्मियो भने त्यसको दीर्घकालीन परिणाम अत्यन्त हानिकारक हुन्छ, प्रजातन्त्र र न्यायमा आधारित राज्य सिद्धान्तको प्रतिकुल । वास्तवमा जब राजनीतिक बाह्य परिचालित बन्न जान्छ र जब न्यायपालिका दण्डहीनता समाप्तिको बिन्दुसम्म पुग्दैन र बरु त्यसविपरीत दलीय या संकीर्ण न्यायलाई प्रतिपादन गर्छ, तब राज्यमा आम जनताको विश्वास गुम्छ । लोकमानसिंह कार्कीको नियुक्तिको लागि जिम्मेवार मन्त्रिपरिषद्, राष्ट्रपति तथा सिफारिसकर्ता नेताहरू कसैलाई दण्डित गरिएन । के सर्वोच्चले अर्जुनदृष्टि' प्रयोग गरेको हो कार्कीविरुद्ध ? २०६३ को राजनीतिक परिवर्तनका पृष्ठभूमि र त्यसपछिका एजेन्डा निर्धारणमा कसरी बाह्य हस्तक्षेप भित्रिएको छ र नयाँ संविधानले बाह्रबुँदेलाई संविधानको निर्देशनात्मक दस्ताबेज मानेर भारतलाई कसरी हस्तक्षेपको अधिकार दिएको छ, त्यसलाई सम्बोधन नगरेसम्म नेपालको संविधान निर्माण र त्यसको कार्यान्वयन नेपालको सार्वभौम अधिकार क्षेत्रमा आउने छैन । अर्को अर्थमा गणतन्त्र, धर्म निरपेक्षता, संघीयतालगायतका विषयमा नेपाली जनतालाई प्रत्यक्ष निर्णय र त्यसको शैली निर्धारण गर्ने अधिकार दिए मात्र राजनीतिक अपनत्व र स्थापित हुन्छ नेपालमा । हालै माओवादी केन्द्रका फरक मत राख्ने र राष्ट्रियताका पक्षधर मानिने नेता नारायणकाजी श्रेष्ठ दिल्ली गए । त्यहाँ विभिन्न दलका नेताहरूसँग भारतले नेपालमा माइक्रो म्यानेजमेन्ट' गरेकोमा आपत्ति जनाउँदै कसरी भारतीय जासुसी संस्थाले अनधिकृत संयन्त्र निर्माण गरेका छन् । (विराटनगर क्याम्प अफिस) त्यसको विस्तृत विवरण पनि दिए । तर वर्तमान संविधान कार्यान्वयन नभएमा राजसंस्था फर्किने भय पनि व्यक्त गरे उनले त्यहाँ के नेपालमा गणतन्त्रलगायत एजेन्डा निर्माणमा साउथ न्लक' सँगै सीताराम येचुरी, डीपी त्रिपाठी आदिको भूमिका थिएन ? अनि उनीहरूको राजनीतिक उपहार नेपालमा स्थायी रहनुपर्छ भन्ने मन्तव्य स्वयंमा हस्तक्षेपको आमन्त्रण र समर्थन हैन ? यी विरोधाभासपूर्ण व्यवहार नेतृत्व तहले प्रदर्शन गर्दै आएकाले नेपाल र नेपाली जनताको सार्वभौम हैसियतको अवमूल्यन हुँदै गएको र हुन नसकेको हो । टनकपुर विवादमा जसरी सर्वोच्चबाट परिआउँदा सार्वभौमसत्ता तथा जवाफदेहीताको सिद्धान्त सुदृढ र स्थापित हुने गरी फैसला आउलान् अबका दिनमा ? एनजीओ र दलहरूको पकड बढेकाले अदालतप्रति आशंका बढ्नु अस्वाभाविक हैन । उक्त फैसलामार्फत प्रधानमन्त्रीलाई समेत जवाफदेही ठहर गरेको थियो अदालतले । हालै सर्वोच्च अदालतको एउटा विस्तृत फैसला' आयो बाबुराम भट्टराई सरकारले राजनीतिक मुद्दा' को आवरणमा अपराधीहरूलाई उन्मुक्ति दिएको मामिलामा । त्यसलाई तत्कालीन प्रधानन्यायाधीश कल्याण श्रेष्ठलगायतको इजलासले अवैध ठहर गरेको थियो र अब आइन्दा' यस्तो नगर्नू भन्ने निर्देशनमा सीमित रह्यो फैसला, खिलराज रेग्मी प्रधानमन्त्री र प्रधानन्यायाधीशको पदमुक्त भइसकेपछि जारी फैसलामा भनिएजस्तै । दुवै गम्भीर प्रकृतिका यी फैसलामा अब आइन्दा यस्तो नगर्नू भन्ने निर्देशिका जारी गरे पनि त्यस्ता संवैधानिक र अन्य हिसाबले गल्ती गर्नेलाई कुनै दण्ड', जरिबाना तोकिएन र कसैप्रति स्ट्रिक्चर' जारी गरिएन । अर्थात् अदालतले दण्डित गर्नुपर्नेलाई दण्डित नगर्दा न्याय अधुरो रहन्छ र दण्डहीनता झन् प्रोत्साहित हुन्छ भन्ने बुझेन । खिलराज रेग्मीको नियुक्तिमा नियुक्तिकर्ता र सिफारिसकर्तालाई दण्ड' या स्ट्रिक्चर' को घेरामा ल्याइएन । अपराधीहरूलाई प्रोत्साहित गर्ने गरी उनीहरूलाई उन्मुक्ति दिने मन्त्रिपरिषद्का तत्कालीन नाइकेलाई दण्डको घेरामा ल्याइएन र कुनै स्ट्रिक्चर' समेत जारी गरिएन । लोकमानसिंह कार्कीको नियुक्तिको लागि जिम्मेवार मन्त्रिपरिषद्, राष्ट्रपति तथा सिफारिसकर्ता नेताहरू कसैलाई दण्डित गरिएन र कुनै प्रतिकुल टिप्पणी जारी गरिएन । के सर्वोच्चले अर्जुनदृष्टि' प्रयोग गरेको हो कार्कीविरुद्ध ? त्यस अर्थमा महाभियोग समितिको सिफारिस र संसद्को सम्भावित अन्तिम निर्णयपछि कार्की' मामिला पुनः सार्वजनिक बहस र राजनीतिक पद्धतिको केन्द्रीय विषय बन्न सक्छ । त्यो बहसको केन्द्रमा अदालती न्याय र आचरण पनि हुनेछ । दण्डहीनतालाई निरुत्सहित नगर्ने न्याय अन्त्यमा न्याय सावित हुने छैन ।"
नैतिकता र संवेदनशीलता हराएपछि,"केही दिनअघि म एउटा सार्वजनिक बसमा यात्रा गरिरहेको थिएँ । बसका सिटहरू भरिएका थिए । केही मानिस उभिएका थिए । त्यो भीडमा म पनि थिएँ । कालीमाटीमा पुगेपछि बस रोकियो । दुधे बालक काखमा बोकेकी महिला बसमा चढिन् । उनी केही कमजोर र हत्तास मुद्रामा देखिन्थिन् । सिट नभएकाले उनी पनि उभिइरहिन् । ती महिला बच्चा बोकेर उभिएको सबैजसोले देखेका थिए । बच्चा रोइरहेको थियो, तर कसैले पनि उनलाई बस्न ठाउँ दिने छाँटकाँट देखाएनन् । बल्लबल्ल बस्न पाएको सिट अरूलाई छोड्ने मन कसैले पनि गरेनन् । बच्चाकी आमा बच्चालाई बोकेर उभिइरहन बाध्य भइन् । त्यस्तै एकजना महिला टेम्पोबाहिर झुन्डिएर यात्रा गरिरहेकी थिइन् र केही तल खसेको आफ्नो पाइन्ट सम्हाल्दै थिइन् । उनको त्यो अवस्था देखेका कोही पुरुष मित्रहरू सिट छोड्न तयार भएनन् । अर्को सवारी साधनमा एकजना महिला आफ्ना बच्चालाई दूध ख्वाइरहेकी थिइन्, तर त्यसलाई पुरुषहरू आमाको ममताभन्दा गलत नजरले हेरिरहेका थिए । अर्को दिन एक माइक्रोमा एकजना महिला बच्चा च्यापेर बसिरहेकी थिइन् । बच्चा रुन थाल्यो । ती महिलाले बच्चालाई दूध ख्वाइन् । पुरुषहरू घुरेर हेर्न थाले । यसैगरी अर्को दिन वसन्तपुरमा चिया खाँदै बसिरहेको बेला एकजना बच्चा रुँदै भोक लाग्यो पैसा दिनुस्न भन्दै एक व्यक्तिको हात समात्यो । ठाँटिएर बसेका व्यक्तिले ती बालकलाई झपारे, अली उता बस्, जा छैन पैसा ।' यी प्रसंग हुन् मानिसको संवेदनशीलता र नैतिकताको । सार्वजनिक साधनमा यस्तो विसंगति प्रशस्त देख्न सकिन्छ । आरक्षण सिटमा बसिरहेकाहरू शारीरिक रुपमा कमजोर र बच्चा बोकेका महिलालाई ठाउँ दिन बिरलै तयार हुन्छन् । हामीले समाचारमा पढेका छौं ट्याक्सी ड्राइभरले आफ्नो ट्याक्सीमा भेट्टाएको पैसा र सुन सोही व्यक्तिलाई फिर्ता गरेको । त्यस्ता समाचार सुन्दा जोकोहीको आत्मसन्तुष्टि बढाउँछ । संवेदनहीनता सार्वजनिक यातायातमा प्रशस्त देख्न पाइन्छ । दुधे बालकलाई दुध खुवाइरहेकी आमाका क्रियाकलापलाई नग्नता देख्ने मानिसहरू यहाँ प्रशस्त छन् । के त्यही हो त हाम्रो नैतिकता र संवेदनशीलता ? हामी आफ्नो खल्तीमा भएको पैसा हराएमा चासो दिँदैनौं, तर सडकमा हात पसारेर मागिरहेका असहायलाई दिन हिच्किच्याउँछौं । हामी समाजसेवा त गर्छौं, तर स्वार्थी मनले । यस्ता स्वार्थी मनले गरिने समाजसेवा फेसन हुन पुगेको छ । अरुलाई देखाउनको निम्ति मात्र सेवा गर्छौं । अरूलाई सहयोग गरेको देखाउन हामी सामाजिक सञ्जालमा तस्बिरहरू राख्छौं तर व्यवहारमा बिरलै कार्यान्वयन गर्छौं । नैतिकताले हामीलाई खुसी बन्न होइन, खुसी हुनलायक बनाउँछ । हाम्रो मुलुकका राजनीति, आर्थिक, न्याय, प्रशासन, सुरक्षा, स्वास्थ्य, शिक्षा, विकास, यातायात आदि क्षेत्रमा जिम्मेवार तहमा रहेका मानिसहरूमा नैतिकता र संवेदनशीलताको सर्वथा अभाव देखिँदा ती निकाय निकम्मा हुन पुगेका छन् आजभोलि नैतिकता र संवेदनशीलताको खडेरी परेको छ । राजनीतिले प्रायः सबै क्षेत्रलाई छोएको छ । कुनै निकाय अछुतो छैनन् । आफ्नै गोरुको बाह्रै टक्का भने झैं सबैलाई जित्नैपर्छ । लचकता, समझादारी त कुइरोको काग झैं हराएको छ । नैतिकताबिनाको राजनीतिले देश विकास सम्भव छैन । प्रायः नेताहरूमा जिम्मेवारीबोध नै छैन । जति बूढो भए पनि नेताहरू पद र शक्तिको पछाडि नै लागिरहन्छन् । चुनाउमा आशा र सपना देखाएकै भरमा चुनाउ जित्छन् र पद र शक्तिमा पुग्दासाथ सबै वाचा बिर्सिन्छन् । राजनीतिक क्षेत्रमा नैतिकता अपरिहार्य हुन्छ । नैतिकताको राजनीति सबैभन्दा सुन्दर अभ्यास हो । नैतिकताको राजनीति गर्ने नेताले नै सबैको मन जित्न सक्छन् । यसका लागि आफूमा जिम्मेवारीबोध हुनु नितान्त आवश्यक छ, चुनौतीको सामना गर्न क्षमता हुनुपर्छ र आफ्नो घमण्डभन्दा पनि मूल्य र मान्यतालाई महत्व दिनुपर्छ । तर अहिले नेपाली राजनीतिमा त्यो नितान्त अभाव छ । नैतिकताको कमीले भ्रष्टाचारलाई प्रोत्साहन गर्छ । यसकारण कर्मचारीदेखि दलका नेता कार्यकर्तासमेत भ्रष्टाचारमा लिप्त छन् । भ्रष्टाचारले देश जकडिएको छ र देशको आर्थिक विकासमा प्रत्यक्ष हानि पुर्याएको छ । विदेशमा कोही पनि मानिसले जिम्मेवारी पूरा गर्न नसकेमा राजीनामा दिने चलन छ, तर हामीकहाँ नैतिकताका आधारमा राजीनामा दिएको उदाहरण बिरलै भेटिन्छ । हामीकहाँ त चुनाउ हारेका मान्छे पनि प्रधानमन्त्री भएका छन् । जति नै पटक हारे पनि नेताहरू सांसद हुन्छन् । भारतको बिहारका मुख्यमन्त्री नीतिश कुमारले बीजेपीको विजयपछि नैतिकताका आधारमा पदबाट राजीनामा दिएका थिए । नेपालामा नैतिकता भएका व्यक्तिहरू नभएका होइनन् । प्रशस्त छन् तर विडम्बना के भने त्यस्ता व्यक्तिलाई यहाँ अवसर दिइँदैन । राम्रो काम गर्नेहरूलाई दोहोर्याएर मौका नै दिइँदैन । गोकर्ण बिष्ट, लालबाबु पण्डितहरूले असल कामको सुरुआत गरेका थिए । अचम्मको कुरा, यस्ता नैतिकवान् नेता तथा कर्मचारी पनि मन पराउँदैनौं । त्यस्ता कर्मचारीको सरुवा गर्न लागिपर्छौं । वास्तवमा हाम्रो मुलुकका राजनीति, आर्थिक, न्याय, प्रशासन, सुरक्षा, स्वास्थ्य, शिक्षा, विकास, यातायात आदि क्षेत्रमा जिम्मेवार तहमा रहेका मानिसहरूमा नैतिकता र संवेदनशीलताको सर्वथा अभाव देखिँदा ती निकाय निकम्मा हुन पुगेका छन् ।"
राष्ट्रिय सरकार अनि चुनाव,"बाह्य हस्तक्षेप र दलहरूबीच उत्पन्न मतभेदले मुलुक यतिबेला संकटग्रस्त बन्दै गएको छ । यो संकटको अचुक रामवाण एकथरीले निर्वाचन मानेका छन् भने अर्कोथरीले संविधान संशोधन अनि मात्र निर्वाचन । यी दुवै काम पूरा गर्नुपहिले राष्ट्रिय सरकार गठन हुनुपर्ने पर्यवेक्षकको भनाइ छ । विगतको अनुभवले देखाएको छ नेपाली कांग्रेस, नेकपा एमाले, माओवादी केन्द्र र मधेसवादी दल एक ठाउँमा जबसम्म उभिँदैनन्, मुलुकमा राजनीतिक स्थायित्व आउँदैन, न त विकास निर्माणका काम नै अघि बढ्छन् । सर्वोपरि कुरा यिनै दलहरूबीचको सहमतिबाट गत वर्ष जारी भएको संविधान पनि लागू हुन सक्दैन भन्ने प्रमाण हो, हाल देखा परेको मुलुकको लथालिंग अवस्था । राष्ट्रिय सरकार अहिलेको आवश्यकता हो । दलहरूबीच न्यूनतम एकता पनि नहुँदा विकास निर्माणका काम ठप्प नभए पनि गुणस्तरहीन भएका छन् । भ्रष्टाचार सुरशाको मुखजस्तो गरी फैलिएको छ । सबभन्दा गम्भीर कुरा बाह्य हस्तक्षेप बढेको छ । यस्तो विकृति र विसंगतिबाट मुलुक जोगाउन दलहरूबीच एकता आवश्यक छ, त्यस्तो एकताको प्रस्थान बिन्दु हो, राष्ट्रिय सरकार निर्माण । संविधान जारी भएपछि उत्पन्न हुनसक्ने चुनौती सामना गर्न प्रमुख दलहरूबीच त्यतिबेला नै एकता आवश्यक थियो । नेताहरूले यो दूरदृष्टि देखाउन सकेनन् । कांग्रेस सभापति हुँदा सुशील कोइराला प्रधानमन्त्रीको उम्मेदवार बन्नु हुँदैनथ्यो । त्यसबाट सरकार कमजोर हुँदा बाह्य शक्तिले खेल्ने मौका पायो । सुशीलले आफ्नो नेतृत्वमा जारी संविधान कार्यान्वयनको लागि पनि त्यतिबेला उदारता र सहिष्णुता देखाउनु जरुरी थियो । उहाँको आत्माले अहिले पनि भनिरहेको होला लामो राजनीतिक जीवनमा त्यो निर्णय सबभन्दा ठूलो गल्ती थियो । त्यसबेला लिकबाट बाहिरिएको तीन दलबीचको राजनीतिक एकता अहिले पनि लिकमा आउन नसकेको मात्र होइन, अलगअलग बाटोमा हिँडिरहेको छ । नहुनुपर्ने भयो अहिले त्यसलाई सुधार गर्ने मौका आएको छ, अब पनि नेताहरू चेतेनन् भने इतिहासले यिनीहरूलाई धिक्कार्नेछ । हिजोका गल्ती सुधार्ने मौका यतिबेला कांग्रेस सभापति शेरबहादुर देउवाको काँधमा आइपरेको छ । संसद्मा सबभन्दा ठूलो दलको सभापतिको हैसियतले यसको नेतृत्व अब उहाँले लिनुपर्छ । संयुक्त सरकार कसरी चलाउने त्यसमा उहाँ निपुण हुनुहुन्छ । पहिले पनि धेरैपटक उहाँको नेतृत्वमा संयुक्त सरकार बनेका थिए । त्यो अनुभवको उपयोग गरेर आफ्नै नेतृत्वमा अहिलेका संस्थापन पक्षसहित एमाले र मधेसवादी दलहरूलाई समेत सरकारमा समावेश गरेपछि मात्र चुनावमा जानु राष्ट्रहितमा हुनेछ । केपी ओली र शेरबहादुरबीचको रसायन पनि मिल्छ, हिजोको निरंकुशताविरुद्ध दुवैले जेलनेल भोगेका छन् । यसो गर्दा सरकारको आकार जम्बो हुनेछ भन्ने कुरा यसै पनि अहिले नै संक्रमणकालको बहानामा संविधानले किटान गरेभन्दा बढीको मन्त्रिपरिषद् छ । राम्रो उद्देश्यको लागि अलिकति ठूलो मन्त्रिपरिषद् बनाइयो भने पनि जनताले अन्यथा मान्ने छैनन् । स्थानीय निर्वाचन नहुँदा सबभन्दा ठूलो मर्का सर्वसाधारणमा परेको छ । संविधानले तोकेको कार्यभार पूरा गर्न पनि एक वर्षभित्र स्थानीय, प्रान्तीय र केन्द्रीय निर्वाचन निम्ति एकलव्य दृष्टि पुर्याउन प्रमुख राजनीतिक शक्तिहरूबीच सहकार्य आवश्यक छ । ठूला दलहरूबीच सहमति हुनासाथ आफैं सवार डुंगामा प्वाल पारेर स्वार्थसिद्ध गर्न पल्केका डुहुरा' हरू स्वतः तह लाग्नेछन् । हाल देखा परेका विकृतिबाट मुलुक बचाउन र विघटनकारी शक्तिको कुत्सित खेल असफल पार्न पनि चुनावको विकल्प छैन । संविधान संशोधनको लागि संसद्मा प्रस्तुत विधेयक पनि राष्ट्रिय सरकार बनेपछि मात्र अघि बढाउनु राष्ट्रिय हितमा हुनेछ । अहिले संसद्मा प्रस्तुत गरेको संविधान संशोधन प्रस्तावप्रति संसद्को दोस्रो ठूलो दल एमालेको मात्र होइन, त्यस क्षेत्रबाट संसद्मा प्रतिनिधित्व गर्ने कांग्रेस र माओवादी केन्द्रका जनप्रतिनिधिको सहमति छैन । ५ नम्बर क्षेत्रका पहाडी जिल्लामा अहिले भइरहेको विरोध प्रदर्शन कांग्रेसका स्थानीय नेताहरूको नेतृत्वमा भएका छन्, यसमा सर्वसाधारण जनताको स्वतस्पूर्त सहभागिता छ । प्रमुख तीन दलकै प्रतिनिधिबाट यति धेरै विरोध हुँदाहुँदै संशोधन कसरी पारित होला ? कथंकदाचित पारित नै भयो भने यसले अर्को विस्फोट हुनेछ, जसलाई साम्य पार्न अहिलेका दलको बलबुताले सम्भव हुने छैन । यसबाट नेपाललाई अस्थिर पारेर आफ्नो स्वार्थसिद्ध गर्न चाहने बाह्य शक्तिको निम्ति हस्तक्षेप गर्ने अर्को मौका मिल्नेछ । अन्तर्राष्ट्रिय क्षेत्रमा तीव्रगतिमा विकास भएका घटनाक्रमहरूले र हाम्रो भूराजनीतिक संवेदनशीलताको सन्दर्भमा पनि यतिबेला हामी गम्भीर भएनौं भने सम्पूर्ण नेपालीले भोलिका दिनमा न्याउरी मारी पछुतो' भोग्नुपरेको कथा स्मरण गरेर बस्नुपर्नेछ । जनताको भावना आवधिक निर्वाचनबाटै मुखरित हुने हुँदा निर्वाचन अत्यावश्यक छ । आवधिक निर्वाचनको अभावमा प्रजातन्त्र मुर्दातुल्य हुन्छ भन्ने अनुभूति विगत २० वर्षदेखि स्थानीय जनप्रतिनिधि नहुँदा भएको छ । अहिले पनि स्थानीय निकाय छ, वृद्ध र अपांग भत्ता र नागरिकता लिन गाविसको सिफारिस आवश्यक पर्छ । गाउँपरिषद् बैठकले पारित नगरी गाउँमा कुनै विकास निर्माणका योजना आउँदैनन् । गाविसको त्यो संयन्त्र आत्माविहीन शरीरजस्तो छ, त्यसमा जनताको भावना र योजना प्रतिविम्बित हुँदैनन् केवल औपचारिकता निभाउन गाउँपरिषद् र जिल्ला परिषद् बैठक हुन्छ । विगत २० वर्षदेखि जनता विमुख निकायबाट शासित छन् । केन्द्रीय संसद् पनि अहिले गाउँ परिषद् र जिल्ला परिषद्जस्तै औपचारिकता निर्वाह गर्नमा मात्र सीमित भएको छ । देशमा देखा परेका जल्दाबल्दा संवेदनशील समस्या समाधानमा संसद्को कुनै भूमिका देखिँदैन । ट्रान्सपरेन्सी इन्टरनेसनल र अख्तियार दुरुपयोग अनुसन्धान आयोगको वार्षिक प्रतिवेदनले भ्रष्टाचार बढेको देखाएको छ । अख्तियारको वार्षिक प्रतिवेदनले नै उसको भूमिका निष्प्रभावी भएको जनाउँछ । अख्तियार कमजोर हुनुको अर्थ हो चोर र ठगी गर्नेहरूको मनोबल बढ्नु । अख्तियार, महालेखा परीक्षकको कार्यालय, लोकसेवा आयोग, निर्वाचन आयोग र मानव अधिकार आयोगले देखाएका गल्ती कमजोरी बेरुजु र अनियमिततामा संसद्का समितिहरूमा छलफल गरेर कारबाही गर्नु नभनी ती गल्तीकमजोरीमाथि सरकारले कारबाही गर्न सक्दैन । दुःखका साथ भन्नुपर्छ संसद्को कुनै पनि समितिबाट ती संवैधानिक आयोगहरूले देखाएका त्रुटिमा छलफल हुँदैनन् । सार्वजनिक रूपमा आएका कतिपय खबरहरूले त स्वयं सांसदहरूले समितिको बैठकमा भ्रष्टाचार र अनियमितताको विषय प्रवेश गराउने तर त्यसलाई टुंगोमा नपुर्याई बाहिरी लेनदेनमा गुपचुप राखिन्छ भन्ने छ । महालेखा परीक्षकको गत वर्षको वार्षिक प्रतिवेदनमा अर्बौंको बेरुजु देखाएको थियो । त्यसमा संसद्को सम्बन्धित समितिमा कुनै गम्भीर छलफल भएन ७७ महिनासम्म समितिको सभापति नै बनाइएन । यस वर्षको वार्षिक प्रतिवेदनले पनि थप अर्बौं बेरुजु देखाएको छ । हो, सबै बेरुजु भ्रष्टाचार होइन, एक हजार रुपैयाँमा नौ सय रुपैयाँ ठीक तरिकाले खर्च भएको छ र सय रुपैयाँ मात्र बेठीक देखिएको छ भने पनि एक हजार नै बेरुजुमा जान्छ । यस्तै हालत छ, लोकसेवा आयोग र मानव अधिकार आयोगले देखाएको बेथिति र विसंगतिको । संसद्ले नहेर्दा ती रद्दीको टोकरीमा थन्किएर बसेका छन् । चुनावको विकल्प छैन, तर समस्या समाधान नगर्ने चुनावले राष्ट्रको अस्मिता नै धरापमा पर्न सक्छ । राष्ट्रिय सरकार नबनाई चुनावमा गएमा त्यसैलाई हतियार बनाएर बाह्य शक्तिले अस्थिरतातर्फ नेपाललाई लैजानेछ । समस्या एकातिर छन्, संसद् त्यसमा प्रवेश नै गर्दैन । जहाँ प्रवेश गर्छ त्यसलाई पनि निक्र्योलमा नपुर्याई छरपष्ट छोडिदिन्छ, ठूलो होहल्लाका साथ अख्तियार प्रमुख आयुक्त लोकमानसिंह कार्कीमाथि महाभियोग प्रस्ताव अघि सारियो, नाटकीय ढंगले । लोकमानबाट दलका ठूला नेता कति आतंकित रहेछन्, रातको समयमा खालि कागजमा सांसदहरूको दस्तखत गराएर रातारात प्रस्ताव संसद्मा दर्ता भयो । दुई महिना बित्यो त्यो प्रस्तावमा संसद्ले के निर्णय गर्यो सार्वभौम जनता अनभिज्ञ छन् । राजनीतिमा अपराधीकरण र अपराधीलाई राजनीतिमा प्रवेश गराइएको आरोप यदाकदा लाग्ने गरेकोमा संसद्मा प्रस्तुत दुइटा आर्थिक विधेयकमा सांसदहरूले खेलेको भूमिकाले त्यस्तो आरोप प्रमाणित गर्छ । बाफिया अर्थ समितिमा जसरी पारित गरियो, त्यसमा जनताले गम्भीर आपत्ति जनाए । जनदबाबपछि अर्थ समितिमा फिर्ता पठाइयो र परिमार्जित रूपमा विधेयक पारित गरी सदनमा प्रस्तुत गरिएपछि त्यही रूपमा सदनबाट पारित पनि भयो, तर पछि लेखनमा शब्द थपघट गरी कतिपय दफा पुरानै रूपमा पारित भएको देखाइयो, यो आरोप सामान्य मानिसले लगाएका होइनन्, यो राष्ट्रबैंकका उच्च पदाधिकारीको आरोप हो । संसद्भित्र माफियाको यो ठूलो खेल हो र सार्वभौम संसद्माथिको गम्भीर आरोप पनि हो । संसद् सचिवालय र सम्बन्धित समितिबाट यसमा प्रतिक्रिया नजनाइँदा मौनम् सम्मति लक्षणम्' भएको छ । यसैगरी सहकारी ऐनमा संशोधन गर्न बनेको विधेयक अहिले संसद्मा विचाराधीन छ । यो विधेयकमा सांसदहरूले देखाएको गिद्देदृष्टिले जनताको प्रतिनिधि भन्न लाज मान्नुपर्ने भएको छ । सर्वसाधारण गरिब जनताबाट संकलित रकम सहकारीमा घुसेका माफियाले हिनामिना गर्दा अधिकांश सहकारी टाट पल्टेका छन् र बन्द भएका छन् । चार वर्षअघि सरकारले पूर्व न्यायाधीश गौरीबहादुर कार्कीको अध्यक्षतामा गठन गरेको छानबिन समितिले सहकारी संस्थाहरूमा ११ अर्ब हिनामिना भएको देखाएको थियो । सहकारीहरूले जनता ठग्न न्यूनतम १८ देखि भनसुन र जम्मा गर्ने रकमको अंश हेरेर ३०३२ प्रतिशतसम्म ब्याज दिने प्रलोभन देखाएर पैसा राख्न जनतालाई हौस्याए । बैंकहरूले दुईदेखि ५६ प्रतिशत मात्र ब्याज दिने हुँदा सीधा र असक्त वृद्धवृद्धाले बढी ब्याज पाउने प्रलोभनमा बैंकमा राखेको रकम पनि निकालेको मात्र होइन, अचल सम्पत्ति घरजग्गा बेचेर सहकारीमा पैसा राखे । जनताको त्यो रकम लिएर सहकारी सञ्चालक भागे । सञ्चालकहरू भागेपछि सहकारी बन्द हुँदा कतिपय बचतकर्ताले आत्महत्यासम्म गरे भने कति मानसिक सन्तुलन गुमाएर अहिले पनि बाँचेका छन् । यिनै ठगहरूमाथि कारबाही गरी जनताको बचत फिर्ता गर्न सरकारले प्रस्तुत गरेको सहकारी विधेयकमा ठगहरूको हित संरक्षण गर्न सयौंको संख्यामा सांसदहरूले संशोधन राखेका छन् । सरकारले प्रस्तुत गरेको विधेयक पारित हुन नदिने र यदि पारित गर्ने हो भने अहिले भइरहेको ऐनभन्दा विरूप ऐन पारित गर्न सांसद लागिपरेका छन् । पूर्व उपप्रधानमन्त्री चित्रबहादुर केसीले आफ्नो पालामा जनताको भावनाअनुसार ठगहरूलाई कडा कारबाही गर्ने गरी ऐन पारित गर्ने कोसिस गर्नुभयो, तर उहाँले नसकेर त्यसै थन्क्याउनुभएको थियो । ओली सरकार पतन भएपछि बनेका वर्तमान सहकारी मन्त्री हृदयराम थानीले उक्त विधेयक अघि बढाउन कोसिस गर्दा यतिबेला सम्पूर्ण माफिया मन्त्री थानीमाथि खनिएका छन् । सके त्यो विधेयक पारित गर्न नै नदिने, यदि पारित गर्ने हो भने सांसदहरूको संशोधनअनुसार पारित गर्नुपर्ने सांसदहरूको अडानका कारण विधेयक अघि बढ्न सकेको छैन । आर्थिक चलखेलका अतिरिक्त विकास निर्माणका काम पनि ठप्प छन् । आर्थिक वर्ष ०७३७४ को १० महिना बितिसक्दा विकास खर्च २० प्रतिशत पनि हुन सकेको छैन । यो आर्थिक वर्ष समाप्त हुन अब मात्र चार महिना बाँकी छ । जहाँजहाँ विकासका काम भएका छन्, तीमध्ये अधिकांश गुणस्तरहीन भएका छन् । सडक कालोपत्रे गरेको दुई हप्ता बित्न नपाउँदै भत्केको खबर सञ्चारमाध्यममा आउँदा यस्ता विषयले संसद्मा कहिल्यै प्रवेश पाउँदैन । संसद् बैठक आवश्यक गणपूरक संख्या नपुगेर बेलाबेलामा स्थागित हुन्छ । संसद्को काम छोडेर सांसदहरू केमा व्यस्त हुन्छन् ? अहिले जनताको जिब्रोबाट पटकपटक उच्चारण हुने शब्द हो कुलमान घिसिङ । एउटा मानिस इमानदार भएर कर्तव्य निभाउँदा कत्रो सकारात्मक परिणाम आउँदो रहेछ भन्ने प्रमाण हो काठमाडौं, पोखरा र अन्य केही सहरहरूलाई कुलमानले अन्धकारमुक्त बनाएका छन् । उनको यस्तो स्तुत्य काम र विद्युत् प्राधिकरणभित्र घुसेर राष्ट्र टाट पार्ने काममा लागेका जलमाफियाको भण्डाफोर गर्न संसद्ले सर्वाधिकारसम्पन्न छानबिन आयोग बनाउनुपर्ने हो । राष्ट्रका यस्ता जल्दाबल्दा समस्याप्रति संसद् मौन र वाणीविहीन छ । माथिका घटना प्रतिनिधिमूलक मात्र हुन् । यी र यस्ता धेरै विकृतिबाट राष्ट्र ग्रस्त छ, जनता पीडित छन् । अफशोच ! सांसदहरू कुम्भकर्ण निद्रामा मस्त छन् । चुनावमा जानुभन्दा पहिले दलहरू र दलका नेता यसमा गम्भीर हुनुपर्यो । यही प्रवृत्तिलाई निरन्तरता दिने चुनाव गर्नुको अब कुनै अर्थ छैन । अहिले सबै दलमा डनहरूको बोलवाला छ । चुनाव लड्न पैसा चाहिन्छ, पैसा डनहरूसँग छ । नेताहरू गम्भीर नहुने हो भने तीनै डनहरू जनताबाट अनुमोदित भएर आउनेछन् । चुनाव त राजा ज्ञानेन्द्रले पनि गराएका हुन्, तर त्यसको कुनै अर्थ रहेन । जनआक्रोशको एक धक्काले ज्ञानेन्द्रले गराएको स्थानीय निकाय चकनाचुर भयो । अहिले भइरहेका दलहरू र तिनका नेताहरूभन्दा बाहिरको राजनीतिक कल्पना गर्नु सोम शर्माको कथाजस्तै हुनेछ । स्थापित दलहरूभन्दा बाहिर जतिसुकै क्रान्तिकारी र ठूला कुरा गरे पनि तिनको के हालत हुँदोरहेछ भन्ने प्रमाण हो, भारतको आम आदमी पार्टी' को अहिलेको हालत । अन्ना हजारेको भ्रष्टाचारविरोधी अभियानमा तिनै भ्रष्ट र हत्यामा संलग्न व्यक्ति लागेछन् । भ्रष्टाचारविरोधी जनताको त्यो आवेगात्मक भावनाको फाइदा उठाउँदै भ्रष्ट र हत्याको अरोप लागेका व्यक्ति दिल्लीको विधानसभामा चुनिएका रहेछन् । अहिले करिब तीन दर्जनभन्दा बढी तिनै विधायकहरूमाथि अदालतमा मुद्दा परेका छन् । हामीले जुन समानुपातिक निर्वाचन प्रणाली अपनाएका छौं, त्यसले पनि चुनावप्रतिको जनताको आस्था कम गराएको छ । समानुपातिकका नाममा नेताहरूका खल्तीबाट निकालिने नामधारीहरूबाट व्यवस्था बद्नाम हुने र जनतामा राजनीतिप्रति वितृष्णा पैलिने मात्र होइन, तिनीहरूबाट कुनै पनि बेला राष्ट्रको सार्वभौमिकता र अखण्डतामा नै संकट नआउला भन्न सकिन्न । टका धर्म टका कर्म टकैव परम्म पद' तिनको धर्म हो । तिनले टका खर्च गरेर माननीय भएका छन् भने आफूले गरेको खर्चभन्दा बढी टका पाउनासाथ तिनले जे पनि गर्नेछन् । चुनावमा जानुभन्दा पहिले यसमा गम्भीर विमर्श हुनु आवश्यक छ । चुनावको विकल्प छैन, तर समस्या समाधान नगर्ने चुनावले राष्ट्रको अस्मिता नै धरापमा पर्न सक्छ । राष्ट्रिय सरकार नबनाई चुनावमा गएमा त्यसैलाई हतियार बनाएर बाह्य शक्तिले अस्थिरतातर्प नेपाललाई लैजानेछ । प्रत्येक १० वर्षमा मुलुक अस्थिरतामा लग्ने बाह्य डिजाइनको अभिशापबाट हामी ग्रस्त छौं । त्यस्ता दसबर्से अस्थिरताको चक्रमा परेर हामीले अतीतमा जे गुमायौं, अबको गुमाइ धेरै महँगो पर्नेछ । त्यसकारण दलहरू एक हुनुपर्छ र सबै मिलेर राष्ट्रिय सरकार बन्यो भने मात्र बाह्य शक्तिले खेल्न पाउने छैन ।"
संकटा विजयी,धरानः सिमरा गोल्डकप विजेता संकटा क्लब काठमाडौंले १९औं अन्तर्राष्ट्रिय आमन्त्रण रेडबुल बूढासुब्बा गोल्डकप फुटबल प्रतियोगितामा विजयी सुरुआत गरेको छ । धरान१७ स्थित एन्फा टेक्निकल सेन्टरको खेलमैदानमा भएको बिहीबारको उद्घाटन खेलमा संकटाले पाहुना टोली भारतको कोलकातास्थित दुर्गापुर स्टिल फुटबल क्लबलाई ३२ गोलले पराजित गर्दै क्वार्टरफाइनलमा स्थान बनायो । क्वार्टरफाइनलमा संकटाको भेएपीएफ क्लबसँगको भेट पक्का गरेको छ । संकटाको जितमा खेलको दोस्रो मिनेटमा अफ्रिकन खेलाडी मार्टिन अजयले पहिलो गोल गर्दै खेललाई १० को अग्रता दिलाएका थिए । मार्टिनले कोलकाताका रक्षापंक्तिका खेलाडीलाई छक्याउँदै गोल गरेका थिए । पहिलो गोल खाएर दबाबमा रहेको कोलकाताका आक्काले संकटाविरुद्ध खेलको २४ औं मिनेटमा गोल गर्दै खेललाई ११ को बराबरीमा पुर्याए । आक्काले सुशान्त हेम्ब्रिनले दिएको पासलाई सदुपयोग गर्दै हेड गोल गरेका थिए । ३६ औं मिनेटमा संकटाका अनिल गुरुङले दोस्रो गोल गर्दै खेललाई २१ को अग्रता दिलाए । मार्टिनले दिएको पासलाई सदुपयोग गर्दै अनिलले गोल गरेका थिए । पहिलो हाफमा २१ गोलले पछि परेको कोलकाता दोस्रो हाफमा संकटाविरुद्ध आक्रामक रूपमा प्रस्तुत भएको थियो । ५२ औं मिनेटमा कोलकाताका सलादुन मिर्दाको २५ यार्ड लामो फ्रिकिक प्रहार विपक्षीलाई ठोकिएर गोलमा परिणत भयो । ७७ औं मिनेटमा संकटाका सुशील केसीले तेस्रो गोल गरेका थिए । उनले राज पौडेलको पासलाई सदुपयोग गरी गोल गरेका थिए । कोलकाताका सुबन्दु घोसी म्यान अफ दी म्याच घोषित भए । उनले पाँच हजार रुपैयाँ पुरस्कार पाए । १० टोली सहभागि प्रतियोगिताको विजेताले पाँच लाख र उपविजेताले दुई लाख ५० हजार रुपैयाँ पुरस्कार प्राप्त गर्नेछन् । शुक्रबार नेपाल पुलिस र आयोजक धरान फुटबल क्लबबीच प्रतिस्पर्धा हुनेछ ।
आर्मी र एपीएफ विजयी,"ताप्लेजुङः दोस्रो पाथीभरा राष्ट्रिय खुला पुरुष भलिबल प्रतियोगिताको बिहीबार भएको खेलमा विभागीय टोली त्रिभुवन आर्मी क्लब र एपीएफ क्लबले सफलता हात पारेका छन् । ताप्लेजुङ नगरपालिकास्थित आर्मीको कोर्टमा भएको प्रतिस्पर्धात्मक खेलमा आर्मीले पूर्वाञ्चललाई ३० को सोझो सेटमा पराजित गर्यो । आफ्नो अपराजित यात्रालाई कायम राख्ने क्रममा आर्मीले पूर्वाञ्चलमाथि २५१६, २५२३, २५१८ अंकको जित हासिल गर्यो । दर्शकको गतिलो समर्थन पाएको पूर्वाञ्चलले अन्तिम समयसम्म आर्मीलाई गतिलो चुनौती दिए पनि डिफेन्स र ब्लकमा समस्या देखिँदा अन्ततः हार स्वीकार्नु पर्यो । पूर्वाञ्चलका स्पाइकर नवीन रिजालको खेल प्रशंसायोग्य रह्यो । उनकै स्तरीय प्रदर्शनका कारण दोस्रो सेटमा पूर्वाञ्चलले आर्मीलाई गतिलो दबाब दिएको थियो । पूर्वाञ्चलका खेलाडीमा आपसी तालमेलको केही समस्या देखिए पनि बलियो आर्मीलाई अन्तिम समयसम्म गतिलो चुनौती दिएर दर्शकको मन भने जित्न सफल भए । राउन्ड रोविन लिगका आधारमा सञ्चालित प्रतियोगिताको दोस्रो खेलमा एपीएफ क्लबले मध्यमाञ्चललाई ३० को सोझो सेटमा हरायो । एपीएफले सहज जित हात पार्ने क्रममा २५१७, २५१६, २५१५ नतिजा निकाल्यो । तेस्रो दिनको खेल समाप्त हुँदासम्म आर्मी र नेपाल पुलिस क्लबले अपराजित रहँदै दुईदुई खेलबाट समान ६६ अंक जोडेका छन् । यसैगरी दुई खेलबाट एपीएफले तीन अंक जोडेको छ । आयोजक पूर्वाञ्चलको तीन खेलबाट दुई र आफ्नो तीन खेलमै पराजय व्यहोरेको मध्यमाञ्चलको एक अंक छ । जिल्ला भलिबल संघले आयोजना गरेको प्रतियोगिताको विजेताले तीन लाख ३० हजार र उपविजेताले एक लाख ६५ हजार रुपैयाँ पुरस्कार पाउनेछन् ।"
सविताले जितिन् पाँच स्वर्ण,"ताप्लेजुङः राष्ट्रपति रनिङ सिल्डअन्तर्गत निर्वाचन क्षेत्र नम्बर १ को छनोट प्रतियोगिताको उपाधि कञ्चन एकेडेमीले जिते पनि सदरमुकामभन्दा करिब ४५ मिनेटको दुरीमा रहेको जनता माविकी एक किशोरी प्रतियोगिता अवधिभर सबैको चासोको विषय बनिन् । बिहीबार सम्पन्न चारदिने प्रतियोगितामा जनता मावि कक्षा ९ मा अध्ययनरत सविता कार्की एक्लैले ट्र्याक एन्ड फिल्डका विभिन्न पाँचवटा स्पर्धामा स्वर्ण पदक जितेर गतिलै चर्चा बटुलिन् । उनले एक सय मिटर दौड, हाइजम्प र ट्रिपलजम्पको व्यक्तिगत स्पर्धामा स्वर्ण हात पारिन् । यसैगरी एक सय गुना चार र चार सय गुना चार मिटर रिले दौडमा पनि उनले टोलीका अन्य सदस्यसँग मिलेर स्वर्ण पदक जितिन् । आफ्नो उत्कृष्ट प्रदर्शनका कारण उनी छात्रातर्फको सर्वोत्कृष्ट खेलाडी पनि घोषित भइन् । प्रतियोगिताको समापन समारोहमा एकपछि अर्को गर्दै पाँचवटा स्वर्ण पदक थापेपछि निकै प्रफुल्ल देखिएकी सविताले यो सफलताबाट आफू निकै उत्साही भएको प्रतिक्रिया दिइन् । मलाई निकै खुसी लागेको छ । अब अझ राम्रो तयारी गरेर जिल्ला स्तरीय प्रतियोगितामा सहभागी हुन्छु, उनले भनिन् । प्रतियोगितामा पहिलो स्थान हासिल गरेको फुङलाङस्थित कञ्चन एकेडेमीले कुल एक सय ५३ अंक जोडेको थियो । यसैगरी दोस्रो भएको हाङदेवास्थित जनता माविले एक सय १५ अंक बटुल्यो । भलिबलमा कञ्चन माविका छात्र राजन लिम्बू सर्वोत्कृष्ट खेलाडी घोषित भए । कबड्डीको छात्रमा कञ्चन माविका स्टेफन मगर र छात्रामा पनि सोही माविकी सरिता राई सर्वोत्कृष्ट खेलाडी बने ।"

शीर्षक,विवरण
नाम मात्रैका प्रधानमन्त्री,"नेपालका प्रधानमन्त्री पुष्पकमल दाहाल हालै चीनको साताव्यापी भ्रमणपछि फर्किए । त्यससम्बन्धी अनेक समाचार र विचार प्रकाशित भए । तर भनिएका कुरा र भन्न खोजिएका कुरा फरक देखिए । कूटनीतिक भाषामा जे बोलिए पनि त्यसभित्र लुकेको राजनीतिक संकेत र अभिव्यक्ति बेग्लै रहे । जुन लक्ष लिएर नेपालका प्रधानमन्त्री चीन गएका थिए, के त्यो पूर्ण भएको छ ? यसको उत्तर प्रकाशित सामग्रीबाट ठहर गर्न कठिन देखिन्छ । त्यसकारण तलका पंक्ति पढेर पाठकले आफ्नो स्वविवेक प्रयोग गरेर एउटा निष्कर्षमा पुग्नुपर्ने देखिन्छ । चीनका राष्ट्रपति सी जिनपिङले नेपालका प्रधानमन्त्री पुष्पकमल दाहालसँगको बेइजिङमा भएको भेटमा भने, 'दुई मुलुकबीच राजनीतिक तहमा विश्वास बढाउँदै सम्बन्धलाई नयाँ उचाइमा लैजान आवश्यक रहेको छ ।' (भन्न खोजेको कुरा 'तपाईं प्रधानमन्त्री भएपछि चीनबाट टाढिनुभयो । भारतसित लहसिनुभयो । त्यसकारण हामीलाई तपाईंको विश्वास हुन पनि छोड्यो । गोवामा भेट हुँदा तपाईंले मलाई अप्ठेरोमा पार्नुभयो । त्यसबेला म नेपाल आउँछु भन्दा तपाईं र तपाईंका सहयोगीहरूले केके अप्ठेरा कुरा निकाल्नुभयो । मुखले त हामीसित नजिकै रहेको गफ गर्नुभयो तर तपाईंका क्रियाकलाप र हावभावबाट हामीले बुझिहाल्यौं, तपाईं कतातिर झुक्दै जानुभएको छ । हामीले तपाईंलाई अप्ठेरो पार्ने केही भन्नु पनि भएन । अहिले पनि तपाईंसित भेट्ने मन थिएन, तर तपाईंले साह्रै कर गर्नुभएकाले म भेट्न तयार भएको हुँ । भेटेर मात्र विश्वास बढ्ने होइन । आपसी विश्वास बढाउन दुई हातको ताली बज्नुपर्छ । एउटा हातले मात्र विश्वास बढ्न सक्दैन ।') प्रधानमन्त्री पुष्पकमल दाहालले चीन भ्रमणका क्रममा अघिल्लो सरकारका पालामा भएका पारवहन सम्झौताको प्रोटोकल बनाउने कामलाई उच्च प्राथमिकताका साथ नेपालले अघि बढाएको जनाए । प्रधानमन्त्री पुष्पकमल दाहालले चीन जानुअघि अविश्वासको दूरी हटाउने प्रयास गर्ने बताएका थिए । दूरी रहेको पुष्टि त भयो तर यसको चर्चा नै नगरी उनले भने, 'नेपालले अन्तर्राष्ट्रिय मामिलामा सक्रियतापूर्वक चीनले निर्वाह गर्दै आएको भूमिका प्रशंसनीय छ र अन्तर्राष्ट्रिय र क्षेत्रीय मामिलामा नेपालले चीनसँग मिलेर काम गर्न चाहेको छ । यो छलफलबाट नेपाल र चीनको सम्बन्ध विकासमा महत्वपूर्ण आयाम थपेको छ।' (भन्न खोजेको कुरा तपाईंहरूको भावनालाई बुझेरै मैले तपाईंसित भेट गर्न खोजेको हो । म तपाईंहरूबाट टाढिन खोजेको होइन । तपाईंकै नेता माओको नाम जप्दै म यहाँसम्म आइपुगेको छु । म विचार र भावनाबाट तपाईंहरूबाट अलग रहन सक्दै सक्दिन । तर परिस्थितिवश, म तपाईंहरूबाट टाढिएको देखिन पुग्यो । तपाईंहरूलाई थाहै छ, म अहिले साह्रै अप्ठेरो अवस्थामा परेको छु । उनीहरूको कुरा नमानूँ भने मलाई हेगमा लगेर १७ हजार मानिस मारेको अपराधमा दोषी ठहर्याएर सजाय दिने धम्की दिएका छन् । त्यसैले मैले उनीहरूका कुरा मान्नुपर्ने मजबुरी छ । होइन भने म चीनबाट टाढिन सक्ने मान्छे होइन । मैले उनीहरूका कुरा मानेजस्तो गरेर तपाईंहरूको मन नदुखाउने किसिमले काम गर्न खोजेको छुनेपाल र मेरो संकटलाई तपाईंहरूले राम्ररी बुझिदिनुहोला भनेरै म तपाईंसित भेट्न आएको हुँ ।' राष्ट्रपति सीसित भेट्नुअगाडि नै प्रधानमन्त्री दाहालले बोआओमा चीनका उपप्रधानमन्त्री झाङ गाओलीसित भेट गरेका थिए । भेटवार्तामा प्रधानमन्त्री दहालले 'वान बेल्ट वान रोड' को अवधारणामा नेपालको प्रतिबद्धता जनाए, तर त्यसको सदस्यतासम्बन्धी समझदारी पत्रमा नेपालको आवश्यक तयारी पूरा नभएकाले हस्ताक्षर हुन नसकेको बताए । (भन्न खोजेको कुरा हामीलाई राम्ररी थाहा छ, त्यो एउटा उत्तम अवधारणा हो । तर यस घडीमा हामीले आफ्नो प्रतिबद्धताभन्दा बढी केही गर्न असमर्थ छौं कारण हामीमाथि यसमा हस्ताक्षर नगर्न उताको ठूलो दबाब छ । त्यसैकारण यससम्बन्धी तपाईंहरूले पठाउनुभएको चिठी हाम्रो परराष्ट्र मन्त्रालयमा थन्किएर बसेको छ । यसबारेमा तपाईंहरूले अन्यथा नलिनु होला । सहज परिस्थिति आएपछि हामीले यस सम्झौतामा हस्ताक्षर गर्नेछौं ।) त्यस भेटमा प्रधानमन्त्री दाहालले नेपालचीन सिमानामा आइपुग्न लागेको रेल रसुवा, काठमाडौं, पोखरा हुँदै लुम्बिनीसम्म विस्तार गर्न, नेपालचीन विद्युतीय प्रसारण लाइन तथा सीमापार आर्थिक क्षेत्रलगायत विषयमा दुई देशबीच सहमति आवश्यक रहेको बताए । यसको उत्तरमा चिनियाँ उपप्रधानमन्त्री झाङले प्रस्ट भने, 'यी विषयमा छिटै सहमति गरेर सहकार्य गर्न चीन प्रतिबद्ध छ । तर तपाईंहरूले नै रुचि नदेखाउनुभएकाले हामी चुप लागेर बसेका हौं ।' (भन्न खोजिएको कुरा 'हामीलाई थाहा छ, यस कुरामा तपाईंहरू किन चुप लागेर बस्नुभएको हो ? तपाईंभन्दा पहिलेको सरकारसँग पारवहन र रेलसम्बन्धी गरिएका सम्झौता कार्यान्वयन हुन सकेको भए अहिलेसम्म चिनियाँ रेल केरुङ पुगिसक्थ्यो । यसबारेमा तपाईंले कुरा नउठाइरहन पनि भएको छैन, यसलाई अगाडि बढाउन पनि मिलेको छैन । यसबारे तपाईंका कुरा प्रचारको लागि कुरा मात्र हुन् । यसलाई अगाडि बढाउने साहस तपाईंमा छैन भन्ने खबर हामीले पहिल्यै पाइसकेका छौं ।' यी विषय चिनियाँ राष्ट्रपति सीसितको भेटमा पनि छलफल भयो । भेटमा प्रधानमन्त्री दाहालले चीनले अघि बढाएको वान बेल्ट वान रोडको अवधारणाले नेपाल, भारतलगायत एसिया क्षेत्रकै आर्थिक विकासमा महत्वपूर्ण योगदान दिने बताए । उनले नेपालले चाँडैभन्दा चाँडै उक्त अवधारणाको अंग बनी त्यसबाट लाभ लिन चाहेको बताए । दाहालले अघिल्लो सरकारका पालामा चीनसँग भएका पारवहन सम्झौताको प्रोटोकल बनाउने कामलाई उच्च प्राथमिकताका साथ नेपालले अघि बढाएको जनाए । अन्य सहमति र सम्झौता कार्यान्वयनमा सरकार कटिबद्ध रहेको पनि बताए । प्रत्युत्तरमा चिनियाँ राष्ट्रपति सीले भने, 'पारस्परिक लाभको लागि चीनले अघि बढाएको वान बेल्ट वान रोड अवधारणा एक अवसरका रूपमा रहेको छ । उक्त अवधारणाअन्तर्गत कनेक्टिभिटी, स्वतन्त्र व्यापार, कृषि, उत्पादन, ऊर्जा र विपत्तिपछिको पुनर्निर्माणलाई अघि बढाउन सकिनेछ । द्विपक्षीय व्यापार र लगानी, व्यापार सन्तुलन र दिगो विकासका लागि उक्त अवधारणा महत्वपूर्ण रहेको पनि छ ।' पर्यटन, संस्कृति, युवा, सञ्चारमाध्यम र सहकार्यका अन्य क्षेत्रमा सहकार्य घनीभूत पार्नुपर्ने कुरा पनि चिनियाँ नेता सीले भने । (भन्न खोजिएको कुरा 'तपाईंले जति विषय उठाउनुभएको छ, त्यसमा तपाईं गम्भीर हुनु हुन्न । तपाईं नेपाल फर्केपछि यी सब कुरा बिर्सनु हुनेछ । किनभने मलाई तपाईंका सबै कमजोरी थाहा छ । नेपाली जनतालाई सुनाउन तपाईंले मेरो अगाडि यी विषयहरू उठाउनुभएको हो । तर यी क्षेत्रमा तपाईलें के गर्दै हुनुहुन्छ भनेर उताबाट हेरिरहेको तथ्यलाई पनि तपाईंले बुझ्नुभएको छ । तपाईंको सीमा बुझेरै मैले तपाईंसित भेट्न नखोजेको हो । किनभने तपाईंसित विताएको समय व्यर्थ खेर जानेछ भन्ने मलाई लागेको छ । के गर्ने, हामीले तपाईंहरूलाई मद्दत गर्न खोजेका हौं । दिने हात मात्र तातेर नहुने रहेछ । लिने हात पनि उत्तिकै अगाडि बढ्नुपर्ने रहेछ । त्यो काम तपाईंले गर्न सक्नु हुन्न । तपाईं नाउँको मात्र प्रधानमन्त्री हुनुभएको छ । निर्णय त अरूले नै लिने गरेका छन् । नेपालप्रति हाम्रो जुन चाहना र भावना छ, त्यसको कदर गर्नको लागि भए पनि म तपाईंसित भेट्दै छु र यति कुरा गर्दैछु । तपाईं यसरी लाचार हुनुको साटो अलि साहसिलो भएको भए हामीले तपाईंलाई कत्ति मद्दत गर्न सक्थ्यौं !'"
राजनीतिक चक्रव्युहमा कानुनको शासन,"मानिसले विवेकबाट निर्देशित भई गरेको समुन्नेत जीवनको खोजको परिणामस्वरूप परिवार, समाज हुँदै समाजको बृहत् स्वरूप राज्यसंयन्त्रको विकास भएको तथ्य विकसित अवधारणा तथा राज्यको कार्य प्रकृति र संरचनागत स्वरूप हेर्दा प्रस्ट हुन्छ । राज्य मानिसको राजनीतिक रूपमा संगठित हुने चाहना तथा जनइच्छाको प्रतिफल भएकाले यसको हरेक संरचना, प्रक्रिया र क्रियाकलापमा जनचाहना प्रतिबिम्बित हुनुपर्छ । यही मान्यताअनुरूप राज्य संरचित गर्नु, कार्य प्रणालीको विकास गर्नु र राज्यका कर्ताहरू परिचालित हुनु नै राज्यको वैधता पुष्टि हुन सक्ने राज्य सञ्चाालनको प्रजातान्त्रिक पद्धति हो । राज्यको आधिकारिक स्रोत जनता भएकाले जनता नै शासनको आधारभूत साध्य र साधन दुवै हुन् । साध्य भएकाले राज्यका हरेक क्रियाकलापले जनइच्छाबाट निर्देशित भई जनहित स्थापित गराउन सक्नुपर्छ । राज्य वा जनतालाई अधिकारको दम्भ तथा सनकका आधारमा नभई भेदभावरहित पद्धतिका आधारमा सञ्चालन गर्न सके मात्र जनहित कायम हुन सक्छ । यस्तो पद्धति स्थापनार्थ जनताका हकहितका विषय, जनता र राज्यबीचको सम्बन्ध निश्िचत रूपमा परिभाषित गरी सोको प्रत्याभूति र राज्य सञ्चाचलनका विभिन्नत संरचनाहरूको अधिकार र कर्तव्य तय गरी स्वेच्छाचारिता नियन्त्रणको लागि कार्य सीमासमेत निर्धारण गर्न संविधान निर्माण गरिन्छ । जनताले आफूसमेत शासित हुन स्वीकारी राज्य सञ्चालनको अधिकार प्रत्यायोजन गरेको प्रमाणपत्रको रूपमा रहने संविधान र यसअन्तर्गत बन्ने् कानुनहरूको परिपालना भएमा मात्र शासनको आधारभूत साध्यको रूपमा रहेको जनताको चाहना पूरा भई शासनको वैधतासमेत कायम रहन सक्छ । त्यस्तै जनता राज्य सञ्चानलनको साधन तथा राज्यको अन्तिम स्रोतसमेत भएकाले आफ्नो राज्य सञ्चारलनको आधारभूत नियम (संविधान) निर्माण गर्ने, सोअन्तर्गत कानुन र आधारभूत संरचना (व्यवस्थापिका) पनि जनताबाट चयन भएका जनप्रतिनिधिबाटै निर्माण हुन्छ । जनप्रतिनिधिहरू जनताको वारेश मात्र भएकाले तिनीहरूले बनाउने संविधान, नियम, कानुन र गर्ने अन्य कार्यहरू जनइच्छाअनुरूपका तथा जनताबाट अनुमोदित हुने हुनुपर्छ । जनताले दिएको सहमतिका आधारमा संविधानलगायतका कानुन बन्नेध हुँदा सोलाई सर्वोपरि तथा बाध्यात्मक मानी स्वयं जनतासमेत सोअनुसार परिचालित हुनुपर्छ । यसरी जनइच्छाअनुरूप जनताकै सहभागितामा कानुन बनाई सोअनुसार मात्र जनतालगायत राज्यका सम्पूर्ण क्रियाकलाप परिचालित भई स्वेच्छाचारितामाथि नियन्त्रण गर्नु नै कानुनको शासन हो । आफूमाथि शासन गर्ने वैधानिक आधार स्वयं व्यक्तिलाई मात्र हुने र उसले प्रदान गरेपछि मात्र उसमाथि वैधानिक शासन लागू गर्न सकिने हुँदा जनताको राज्य सञ्चा लनार्थ दिएको अख्तियारीको प्रमाणपत्रको रूपमा रहेको संविधान र सोअन्तर्गतका कानुनअनुरूप सबै सञ्चारलित नभए शासनको वैधानिकता नै समाप्त हुन्छ । परिणामस्वरूप राज्यरूपी मानव समाज अराजक बनी मानव सभ्यता नै धराशायी हुन पुग्छ । कानुनको शासनले स्वेच्छाचारी नभई आफ्नो हरेक कामको वैधानिक आधार र औचित्यता सहजै पुष्टि गरी वैधानिकताको अन्तिम स्रोत जनतालाई समेत सन्तुष्टग पार्न सक्ने उत्तरदायी शासनको माग गर्छ । यस्तो उत्तरदायी शासनले मात्र जनता तथा समाजलाई सुपरिचालन गर्नसक्ने र सेवासुविधा प्रवाह समुन्न त तरिकाले गर्न सक्ने गरी सुशासन कायम गर्न सक्छ । स्वच्छ, निष्पक्ष, शीघ्र, पारदर्शी, सहभागितामूलक, कम खर्चिलो, गुणस्तरीय र सहज सेवा प्रवाह तथा जनउत्तरदायी शासन प्रणाली हुनुपर्ने कुरालाई जनताको आधारभूत अधिकारको रूपमा मानी शासकीय क्रियाकलाप सञ्चा लन गर्नमा जोड दिने सुशासनको पूर्वसर्त पनि कानुनको शासन हो । कर्मचारीतन्त्रलगायतका जनशक्तिहरूले जनताप्रति उत्तरदायी भई कानुनअनुरूपको कार्य प्रभावकारी रूपमा गर्ने संस्कार विकास गरेमा अवश्य पनि चक्रव्युहमा बन्दीजस्तै रहेको कानुनी शासन प्रवद्र्धन भई सुशासन कायम हुनेछ । राष्ट्ररमा कानुनी शासनको वातावरण कायम भए मात्र राष्ट्र्को मूल आधार तथा साधन र साध्यरूपी जनताको समुन्नूति भई राज्य निर्माणको औचित्यतासमेत पूरा हुनेछ । कानुनी शासनको लागि आवश्यक मानिने संवैधानिक तथा कानुनी सर्वोच्चता, आधारभूत मानव अधिकारको संरक्षण, शक्ति पृथकीकरण र सन्तुलन, स्वतन्त्र र सक्षम न्यायपालिका, जनउत्तरदायी सरकार, स्वतन्त्र संवैधानिक निकाय, आवधिक निर्वाचन, सहभागितामूलक शासन प्रणाली जस्ता विषयहरूलाई नेपालको संविधानले स्वीकारी व्यवस्थित गरेको पाइन्छ । तर कानुनको शासन सैद्धान्तिक रूपमा स्विकारेर मात्र कायम हुने विषय होइन । मेरो राज्य र सरकार भएकाले मात्र मैले आवश्यकताअनुसार सेवासुविधा पाउन सके वा राज्यबाट उचित शासन पाए भन्नेध सन्तुष्िटको अनुभूति हरेकले जीवनको हरेक पक्षमा गर्न सकी राज्यप्रति सबैको अपनत्व कायम हुन सकेमा मात्र कानुनको शासन कायम भएको मान्नुनपर्ने हुन्छ । नेपालको वर्तमान परिस्थिति हेर्दा राजनीतिक दलको अझ त्यसका सीमित नेताहरूको निहित स्वार्थको खिचातानीमा संविधान कार्यान्वयनको लागि कानुन, संरचनाहरू निर्माण गर्नुपर्नेलगायतका कार्यहरू अल्झिरहेको पाइन्छ । बेलाबेलामा सहमतिको नाटक रचिए पनि देशको साझा स्वार्थको पहिचान गरी सो प्राप्ितका लागि काम गर्न सकेको पाइँदैन । यस्तो अवस्थामा नियमित गर्नुपर्ने विषयहरू कसरी नियमित हुने हो ? र देशको वास्तविक हित के हो ? भन्नेय अन्योल छ । त्यस्तै शक्तिको स्वेच्छाचारितामाथि नियन्त्रण गर्न व्यवस्थित महत्वपूर्ण निकायहरू राजनीतिक भागबन्डाका आधारमा भर्ती केन्द्र बनाएको पाइन्छ । यसरी नियुक्त शक्ति निकटस्थहरूले शक्तिको स्वेच्छाचारितामा अंकुश लगाई कानुनको शासन कायम राख्नकमा कति मद्दत गर्न सक्लान् ? सके पनि त्यसमा जनताले विश्वा स गर्ने स्थिति हुन्छ हुँदैन ? भन्नेस पक्ष पनि विचारणीय छ । त्यस्तै कर्मचारीको सरुवा, पदस्थापन आदिको दृष्टिले प्रशासनिक निकायहरू राम्रोनराम्रो भनी खुलमखुला विभाजित गरी स्वार्थपूर्तिको हिसाबकिताबका आधारमा सरुवा तथा पदस्थापना गरी कर्मचारीले गर्नुपर्ने कार्यमा समेत हस्तक्षेप हुने गरेको देखिएको छ । यस्तो अवस्थामा कर्मचारीले पेसागत मर्यादाअनुसार कानुनअनुरूपको कार्य गरी सुशासन कायम राख्नु सकिरहेका छन् वा छैनन ? प्रश्नर टड्कारो छ । राष्ट्रम जनताको हितको विषय फरकफरक हुन सक्दैन । त्यसैले जनताका राजनीतिक संगठनको रूपमा रहेका दल र यसको नेतृत्वले राष्ट्रो हितमा साझा धारणा बनाई अगाडि बढ्नुपर्छ । तर नेपालमा राजनीतिक दल र नेतृत्वको हरेक विषयमा आफ्नो दलगत गुटगत र व्यक्तिगत स्वार्थ खोजी सोहीअनुकूल राष्ट्रेहितको व्याख्या गर्ने प्रवृत्तिले सुशासन कायम गरी राष्ट्रिय स्वार्थमा कत्तिको योगदान गर्ला ? विषय सोचनीय छ । कानुनको शासनमा हरेक कानुन उल्लंघन गर्ने व्यक्तिलाई कानुनको दायरामा ल्याइनुपर्छ । नेपालमा देखिएको राजनीतिको अपराधीकरण र अपराधको राजनीतीकरण गर्ने प्रवृत्ति तथा राज्यशक्तिको आडमा अपराध गर्न उक्साउने र अपराधीलाई बचाउ गर्ने प्रवृत्ति कानुनी शासनको लागि कत्तिको उचित हो? चेतनाको स्तर कमजोर रहेका नेपालीलाई आफ्नो नारा नै देशको साध्य भएको भनी भ्रमित पार्दै समूहसमूहमा विभक्त गरी उत्पादन र विकास काममा परिचालन गराउने वातावरण सिर्जना गर्नुभन्दा स्वार्थको लागि होमी शक्तिमा आउने र शक्तिमा आउना साथ नाराहरू परित्याग गर्दै संविधान तथा कानुनको भावनाविपरीत आफ्नो व्यक्तिगत स्वार्थपूर्तिमा तल्लीन हुने खेल राजनीतिक दलको नेतृत्वबाट भइरहेको पाइन्छ । शक्तिले भ्याएसम्म आफ्नो निहित स्वार्थको लागि शक्तिको दुरुपयोग गर्नु र अन्त्यमा आफूले जतिसुकै घातक काम गरे पनि त्यसैलाई असल भनी जनता झुक्याउन सक्नुपर्छ भन्नेअ कुटिल संस्कार सबैको रक्तकणमा स्थापित भइसकेको पाइन्छ । देशमा कुनै नवशक्तिको उदय भए पनि यही स्थापित संस्कारबाट संस्कृत हुन पुगी अन्ततः उही स्थितिमा पुग्ने गरेको देखिएको छ । जनतालाई सेवा प्रवाह गर्ने निकायमा कार्यरत कर्मचारीहरू र अन्य पेसाव्यवसायमा संलग्नहरूको मानसिकता समेत आफू माथिकालाई रिझाई भ्रष्टाचार गरी तथा शक्तिको दुरुपयोग गरी मौकामा स्वार्थसिद्ध गर्नुपर्छ भन्नेल गरी नै विकास भएको पाइन्छ । त्यस्तो मानसिकतामा मलजल पनि राजनीतिक नेतृत्वको चरित्र र नेतृत्वसँग हुने साँठगाँठबाट नै भएको पाइन्छ । यस्तो अकर्मण्य संस्कारबाट देश सजिलै मुक्त हुन नसक्ने गरी चक्रव्युह नै निर्माण भई कानुनी शासनका मान्यताहरू पनि स्वाभाविक रूपमा सोही राजनीतिक चक्रव्युहमा बन्दी बनिरहेका छन् । यस्तो प्रवृत्तिबाट जनता आजित भई निराश हुन पुगेको पाइन्छ । कानुनी शासनप्रतिकूलका यस्ता तमाम कार्यहरू कुनै एउटा राजनीतिक दल र नेताबाट मात्र नभई कम वा बढी सबै दलहरू र नेतृत्वहरूबाट भइरहेको देखिन्छ, जसको प्रभाव सम्पूर्ण राज्यव्यवस्थाका संयन्त्रहरूमा परी आउने दुष्परिणाम भोग्न देश र जनता बाध्य छन् । यस्तो अवस्थाबाट त्राण पाउन सर्वप्रथम राजनीतिक नेतृत्वले आफ्नो स्वार्थभन्दा माथि उठी इमानदारीका साथ राष्ट्र्हितका साझा विषयहरू पहिचान गर्नु र सो प्राप्तिको साझा नीतिसमेत तय गर्नुपर्छ । अरूको आलोचनामा समय खर्चिनुभन्दा सबै दल र नेतृत्वले आफ्नो विगतका कार्यको आत्मसमीक्षा गरी आफूले गरेको सही र गलत कार्यको यथार्थ पुष्स्ट्यानईं जनतालाई गराई नयाँ सोचका साथ एकताबद्ध भई अगाडि बढ्नुपर्छ । सम्पूर्ण प्रशासन संयन्त्रलाई अनुशासित र जनताप्रति जिम्मेवार बनाउन सबैखाले हस्तक्षेप रोकी कानुनअनुसार काम गर्न सक्ने वातावरण निर्माण गर्नुपर्छ । रगतका कणकणमा व्याप्तर हालको राजनीतिक संस्कारलाई जबर्जस्ती भए पनि शुद्धीकरण गर्न सबैले आफैंबाट सुरु गरेमा अवश्य पनि नयाँ राम्रो संस्कारले विस्तारै पुरानो कुसंस्कार विस्थापित गर्दै जानेछ । जुनसुकै राष्ट्रर र जनताको समृद्धिको आधार उत्पादन तथा गुणस्तरीय सेवा हो । त्यसैले आफ्नो स्वार्थका खातिर सबैलाई दलको झन्डा बोकाई सो आधारमा मूल्यांकन गर्ने प्रवृत्तिको सट्टा आआफ्नो कार्य कानुनबमोजिम इमानदारीका साथ गर्न प्रोत्साहित गराई कार्य क्षेत्रमा गरेको योगदानका आधारमा मूल्यांकन गर्ने प्रवृत्तिको विकास गरिनुपर्छ । त्यस्तै जनता पनि निराश मात्र भए कानुनको शासन कायम भई समृद्धिको चाहना पूरा हुन सक्दैन । जनताले आग्रह पूर्वाग्रहबिना कानुनप्रतिकूलका कार्यलाई कानुनको दायराभित्र ल्याउन सहयोग गर्नुपर्छ । राजनीतिक दल सरकार र यसका निकाय पदाधिकारीले गरेको कार्यको मूल्यांकन गर्दै दलको सरकार बदल्ने खेलमा लागी आन्दोलनमा सरिक हुनुभन्दा जनजीविका सुशासन र विकासका विषयमा आवाज बुलन्द गरी सरकारलाई जनमुखी कार्य गर्न बाध्य पार्न सक्नुपर्छ । व्यक्तिगत स्वार्थभन्दा माथि उठी कसैको बन्धक वा अन्धभक्त नभई वस्तुपरक सत्यताका आधारमा सही गलत छुट्ट्याएर मात्र दलहरूलाई समर्थन गर्ने वा नगर्ने निष्कर्षमा पुग्न जरुरी छ । राष्ट्राको समृद्धिको लागि दलको झन्डा बोक्नुभन्दा आफ्नो क्षेत्रको कार्य इमानदारीका साथ उत्तरदायी भई गर्नु आवश्यक छ । यही सत्यतालाई सबैखाले पेसाव्यवसायमा संलग्नहरूले हृदयंगम गरी प्रयत्न्शील रहेमा व्यक्ति स्वयंले पनि राम्रो प्रतिफल पाउने र देश विकासमा पनि ठूलो योगदान पुग्नेछ । अन्त्यमा, सरकार सञ्चािलन गर्ने जनप्रतिनिधि, जनताको राजनीतिक संगठनका रूपमा रहेका दल तथा नेताहरू र विभिन्नक पेसाव्यवसाय तथा प्रशासन संयन्त्रमा कार्यरत कर्मचारीतन्त्रलगायतका जनशक्तिहरूले जनताप्रति उत्तरदायी भई कानुनअनुरूपको कार्य प्रभावकारी रूपमा गर्ने संस्कारको विकास गरेमा अवश्य पनि चक्रव्युहमा बन्दीजस्तै रहेको कानुनी शासनको प्रवद्र्धन भई सुशासन कायम हुनेछ । राष्र् पमा कानुनी शासनको वातावरण कायम भए मात्र राष्ट्र्को मूल आधार तथा साधन र साध्यरूपी जनताको समुन्नूति भई राज्य निर्माणको औचित्यतासमेत पूरा हुनेछ । यस्तो भएमा सबै नेपाली विश्वतसामु गौरवान्वित भई बाँच्न सफल हुनेछौं । शर्मा सर्वोच्च अदालतमा उपसचिव छन् ।"
राष्ट्रिय सुरक्षाका चुनौती,"महाभारतमा यक्ष र युधिष्ठिरको प्रश्नोत्तरको प्रसंग रोचक, घतलाग्दो एवं ज्ञानवद्र्धक मानिन्छ । कुन शास्त्रले मानिस बुद्धिमान् बन्छ ? ' यक्षप्रश्न गर्छन् । युधिष्ठिर उत्तर दिन्छन्, असल, ज्ञानी र विनम्र व्यक्तिको संगतले मात्र मानिस बुद्धिमान् बन्छ । त्यसबाहेक मानिसलाई बुद्धिमान् बनाउने अर्को उपाय छैन, कुनै शास्त्र छैन ।' विश्वविद्यालयबाट ठूलाठूला डिग्री लिएका लाखौं व्यक्ति शिक्षित भएका छन् तर तीमध्ये बुद्धिमान्, ज्ञानी र विद्वान्विदुषी थोरै भेटिन्छन् । आफू सर्वत्र हुँ भन्ने अभिमानले धेरै मानिस ग्रस्त छन् । वाराणसीमा मार्च २१ देखि २४ सम्म भएको सम्मेलनमा नेपालबाट सहभागी भएकाहरूमध्ये दुईजना राष्ट्रघातीले नेपालबाट तराईलाई पृथक् गराएर छुट्टै राष्ट्रको मान्यता दिनुपर्ने प्रस्ताव राखे । आफूलाई नेपालको शीर्षस्थ विश्लेषक, स्तम्भकार तथा विद्वान् ठान्ने तर विदेशीका हितमा मात्रै काम गर्ने ती लेखक र राजनीतिक आवरणमा विखण्डन उद्यममा लागेका अर्का कथित राजनीतिज्ञको विचार सुनेपछि बनारस हिन्दु विश्वविद्यालयका प्राध्यापक वर्ग र अन्य आगुन्तकहरूले विस्मित स्वरमा भने, यस्ता कपुतहरू भएकै कारण नेपाल अस्थिर बनेको रहेछ ।' जगजाहेर छ, राष्ट्र आज अभूतपूर्व संकटमा छ तर धेरैले यसलाई सतही रूपमा लिएको पाइन्छ । गाम्भीर्य, साहस, इमान, स्वाभिमान र राष्ट्रभक्ति भएका व्यक्ति उपेक्षित छन् । विदेशीले बोकेका मानिस उच्च आसनमा पुगेका छन् । परराष्ट्र, गृह र राष्ट्रिय सुरक्षाजस्ता विषयमा समेत खेलाँची भइरहेको देखिन्छ । प्रा श्रीधर खत्री भन्छन्, राजा महेन्द्र भारतसँग आँखामा आँखा जुधाएर हेर्न सक्ने हैसियत राख्थे । भारतलाई नचिढ्याई सम्बन्ध सुधार्न र निर्वासनमा रहेका शक्तिहरूलाई नेपालमा आक्रमण गर्न नदिने नीति सफलतापूर्वक अंगीकार गरेका थिए ।' यस्तै बीपीका बारेमा उनी लेख्छन्, बीपी कोइरालाको प्रधानमन्त्रीत्वकालमा नेपालले इजरायललाई मान्यता दियो । त्यसैले उनी आँटिला हुन् भन्ने प्रस्टिन्छ । भारतको विरोध हुँदाहुँदै चीन र पाकिस्तानसँग सम्बन्ध स्थापित गर्नुले पनि बीपीको आँट देखाउँछ ।' आज आँट होइन, ढाँट प्रवृत्तिले राजनीति र परराष्ट्रनीति ग्रस्त छ । बीसबाइसजना राजदूतको सिफारिस गर्दा अधिकांश व्यक्ति राजनीतिक दलका नोकरचाकर, अनुचर र नेताका गुप्तचर छानिए । परराष्ट्र मन्त्रालयका उच्च पदस्थ अधिकारीहरूले देखिजान्ने, सुनिजान्ने किनाराका साक्षी' बनेर तमसुकमा हस्ताक्षर गर्न बाध्य भए । राजा वीरेन्द्रले २०३१ सालमा अघि सारेको शान्ति क्षेत्रको प्रस्तावलाई भारतले समर्थन नगरे पनि ११६ राष्ट्रले समर्थन गरे तर भारतको निर्देशनमा नेपालका प्रतिबन्धित' राजनीतिक दलहरूले पनि प्रस्तावको विरोध गरे । राजा वीरेन्द्र दिल्ली पुगेका बेला केही राष्ट्रघातीले राजालाई कालो झन्डा देखाए । उनीहरू चिच्याए, शान्ति क्षेत्रको प्रस्ताव चाहिँदैन ।' त्यहाँका मालिकहरूले जे सिकाएका थिए, त्यही गरे । आजका कतिपय युवा नेपालको गौरवमय विगतका कुरा सुनेर छक्क पर्छन् । हालै युरोपबाट आफ्नो अध्ययन पूरा गरेर फर्केकी शालिनी शर्माले पंक्तिकारसँग प्रश्न गरिन्, नेपाल त संयुक्त राष्ट्रसंघको सुरक्षा परिषद्मा सदस्य भएको रहेछ । राजा महेन्द्र अमेरिका र ब्रिटेन पुग्दा त्यहाँका राष्ट्रप्रमुखले नै स्वागत गरेका रहेछन् । माओदेखि जवाहरलाल नेहरूसमेतले राजाहरूप्रति सम्मान व्यक्त गरेका रहेछन् । हामीलाई त नेताहरूले उल्टोउल्टो कुरा मात्र सिकाएछन् । आजसम्म त्यस्तै छ ।' मैले सम्झाएँ, २००७ सालपछि २०१७ सालको कालखण्ड, त्यसपछि २०४६ सालसम्मको शासनप्रशासन, २०४७ सालदेखि २०६२ साल र त्यसपछिका प्रत्येक घटनाक्रम अध्ययन गर्दा सबै स्पष्ट बुझ्न सकिन्छ । अमेरिकाले पनि शान्ति क्षेत्र प्रस्तावको समर्थन गरेको थियो । परराष्ट्र नीतिको परिभाषा र सञ्चालन दलहरूले गर्ने होइन भन्ने कुरा २०४६ सालपछि दलहरूले आत्मसात् गर्नै सकेनन् । राजनीतिक अस्थिरताको फाइदा उठाएर विदेशी शक्तिले कार्यपालिका, न्यायपालिका, व्यवस्थापिका, प्रेसजगत् र नागरिक मञ्चहरूमा समेत प्रत्यक्षपरोक्ष रूपमा हस्तक्षेप गर्न थाले । वकिल र न्यायाधीशका टेबल कुर्सीमा समेत दान दातव्यमा प्राप्त' भएका फर्निचर भनेर लेखिएको पाइन्छ । आज यस्तो लाग्छ, राष्ट्र नै भिखारी भएको छ । नेपालीहरू निर्धा छन् भन्ने प्रचार गरिएको छ ।' एडम स्मिथले द वेल्थ अफ नेसन्स' ग्रन्थमा स्पष्ट लेखेका छन्, राष्ट्रलाई कसरी सम्पन्न बनाउने भन्ने सिकाउन राष्ट्रको दर्शन के हो भन्ने सिकाउनुपर्छ । प्राचीन धर्म, संस्कृति, परम्परा, सभ्यता र मूल्यमान्यता (फ्याक्ट्स् एन्ड भ्यालुज) फ्याँकेर राष्ट्र धनी हुँदैन ।' सन् १७७६ (अमेरिका स्वतन्त्र भएकै साल) मा प्रकाशित १२३१ पृष्ठको सो ग्रन्थ बजारमा आउँदा स्मिथ ५३ वर्षका थिए । पुस्तक पढ्दा उनी पूर्वीय दर्शनबाट पनि राम्ररी प्रभावित थिए भन्ने बुझ्न सकिन्छ । उनको अद्भुत विद्वता र ज्ञानको सहस्र धारा छ त्यसमा । पृथ्वीनारायण शाहले नेपाल एकीकरण गरेको आठ वर्षपछि मात्र अमेरिका स्वतन्त्र भएको हो । द वेल्थ अफ नेसन्स' ग्रन्थमा राष्ट्रलाई आत्मनिर्भर गराउन एडम स्मिथले जेजस्ता सल्लाह दिएका छन्, पृथ्वीनारायणको दिव्योपदेशमा त्यस्तै किमिसका घतलाग्दा प्रसंग छन् । सन् १७४० तिर ग्लास्गो र अक्सफोर्डमा पढेका एडम स्मिथ तथा गोरखा दरबार नामको सानो घरमा स्थानीय बाहुनहरूबाट अक्षर चिनेका पृथ्वीनारायण शाहको विद्वता तुलना हुनै सक्दैन तर आश्चर्य लाग्छ, परराष्ट्र, उद्यम, कृषि, खानी, कूटनीति, धर्मसंस्कृति आदिको रक्षा गरे मात्र राष्ट्र सबल, सक्षम र सम्पन्न बन्छ भन्ने ज्ञान उनलाई कहाँबाट आयो होला ? त्यसैले यस लेखको प्रारम्भमा पंक्तिकारले निवेदन गरे झैं असल ज्ञानी मानिसको संगतले मात्र मानिस बुद्धिमान बन्छ । युधिष्ठिरले यक्षलाई दिएको उत्तर यसकारणले नै घतलाग्दो ठहरिएको छ । असल, सक्षम र बुद्धिमान व्यक्तिको सल्लाहले पृथ्वीनारायण र राजा महेन्द्रजस्ता अशिक्षित शासक पनि सफल भएका रहेछन् । अकबर र जंगबहादुर कुँवर (राणा) पनि शिक्षित थिएनन् तर उनले पनि असल, इमानदार, सक्षम, साहसी र राष्ट्रवादीहरूलाई मात्र भरोसा गर्थे । असल मानिसको सल्लाह लिन्थे र परिस्थितिको आकलन गर्न सक्थे । जंगबहादुरको उदय हुनुको पहिलो कारण राजनीतिक अस्थिरता (सरकार परिवर्तनको सिलसिला) नै हो । ब्रिटिस रेजिडेन्स मेजर लरेन्सले फत्तेजंग शाहको अध्यक्षता (मुख्तियारी) मा गठित सरकारमा दलभञ्जन पाँडे, अभिमानसिंह राना (मगर), गगनसिंह आदि मन्त्री भएको व्यहोराको प्रतिवेदन भारतस्थित इस्टइन्डिया कम्पनी सरकारलाई पठाएको पाइन्छ । त्यसबेला नौ वर्षको अवधिमा ६ वटा सरकार परिवर्तन भएको ब्रिटिस दूतले उल्लेख गरेका छन् । राजेन्द्रविक्रम शाह गद्दीनसीन भएका बेला नेपालमा पहिलो सैनिक विद्रोह (मिलिट्री कू) भएको थियो । सैनिकहरूले गुटबन्दी गर्ने' र राष्ट्रलाई कमजोर बनाएको भन्दै कैयन् मन्त्री, अधिकारी र राजगुरुपुरोहितलाई घरमै गएर गोदेका थिए । माथवरसिंह थापालाई प्राइम मिनिस्टर' तथा कमान्डरइनचिफ' दुवै पद दिएपछि राजकाजमा सहभागी एउटा गुटलाई असह्य भयो । थापा आफ्नै भान्जा जंगबहादुरका हातबाट मारिए । कान्छा बडामहारानी राज्यलक्ष्मीदेवीका प्रियपात्र रहेका मन्त्री जनरल गगनसिंहको हत्यापछि नेपाली राजनीतिले कोल्टे फेर्यो । संवत् १९०३ मा भएको सो घटना कोतपर्व नामले इतिहासमा अंकित छ । राजकाजमा बस्नेहरूबीचमै ध्रुवीकरण भइरहेको अवस्थामा राजनीतिक पद्धति नै धरापमा पर्दोरहेछ । उदाहरण पर्याप्त छ, सर्वाधिकार राजामा रहे पनि त्यसको दुरुपयोग हुँदा जंगबहादुरले फाइदा उठाए । त्यहाँबाट सुरु भयो राणा परिवारको शासन । राजालाई तलब भत्ता दिएर निस्क्रिय बनाइयो । २००७ सालको अन्त्यसम्म राणाशासन चल्यो । १०४ वर्षसम्म राजाहरू सुनको पिँजडामा थुनिएका चरा झैं बिचरा' बन्न पुगे । शाहवंशका राजाले २४० वर्ष लुटेरै मात्र खाए भन्नेहरूले इतिहासको राम्रो अध्ययन गरेर कुन राजाले कति लुटे भनेर खुलस्त पार्नु राम्रो हुनेछ । राजा सुरेन्द्रले संवत् १९१३ सालमा जंगबहादुरलाई लमजुङ र कास्कीको श्री ३ महाराज' घोषणा गरे । इतिहासकार चित्तरञ्जन नेपालीले जंगबहादुरको कथा' ग्रन्थमा भारतीय राष्ट्रिय अभिलेखालयका दस्ताबेज उद्धृत गर्दै १९०४ साल जेठ (४ जून १८४७) मा राजा राजेन्द्रविक्रम शाहले बनारसबाट नेपाल सरकारलाई पठाएको पत्रबारे उल्लेख गरेका छन् । राष्ट्रिय सुरक्षाका जिम्मेवार निकायहरूले टोलटोलमा फैलिएका विखण्डनकारीका उद्योग बन्द गर्नैपर्छ । राष्ट्रिय एकतामा विषको रङ घोलेर फागु खेल्नेहरूको कुरूप जात्रा बन्द गर्नुपर्छ । लका मादल बजाएर नाच्ने तलबजीवीहरूको उदासीनता, राष्ट्रघाती राजनीतिज्ञहरूको मौनता र दलहरूले जे गरे पनि सहँदै बस्ने जनताको दास मनोवृत्ति परिवर्तन नभएमा राष्ट्र झन् ठूलो संकटमा पर्ने निश्चित छ । त्यसमा राजेन्द्रले लेखेका छन्, वीरध्वज बस्न्यात र दलमर्दनले मेरो र मेरा दुई छोराको ज्यान लिने प्रयत्न गरेका थिए । मेरो हुकुमबमोजिम मन्त्री जंगबहादुरले उनीहरूलाई मारी हाम्रो रक्षा गरे । यस कामदेखि म खुसी भई मैले उनलाई प्राइममिनिस्टर र कमान्डर इन चिफको पदवी दिनुका साथै मुख्तियार पनि बनाएँ र म आफैं बनारस आएँ ।' (त्रिरत्न मानन्धर, नेपालको इतिहासमा जंगबहादुर) जंगबहादुर' एउटा व्यक्ति मात्र होइन, पात्र प्रवृत्ति र नियतिको उपमा पनि हो । दिनभरि भूमिगत भएर पार्टीको काम गर्ने र मध्यरातमा खेत जोतेर बाबुआमाको कृषि पेसामा सहयोग गर्ने युवक मदन भण्डारी हुन् वा २००७ सालको क्रान्तिपछि मिथक' बनेका बीपी कोइराला, केआई सिंह र गणेशमान सिंह सबैजना जटिल परिस्थितिबाट उठेर चर्चामा आए । २००१ साल असार १५ गते बुधबारको गोरखापत्रमा जेलबाट फरार गणेशमानलाई ज्यानको माया भए फर्केर आत्मसमर्पण गर्नू भन्ने सन्देश प्रथम पृष्ठमै छापिएको छ । आजका कुनै नेतासँग उनीहरूलाई दाँज्नु अंशुबर्मा र रूपलाल विश्वकर्माको तुलना जस्तो हुन्छ । ०६२६३ सालपछि दस वर्षमा कुनै एकजना राजनीतिज्ञ त्यसरी उठ्नै सकेनन्, जसका बारेमा २०३० वर्षपछिका सन्ततिलाई गाथा सुनाउन सकियोस् । हजारौंको हत्या गरेर लासहरू टेक्दै, अकूत सम्पत्ति आर्जन गर्दै सत्ता, सम्पत्ति र सुखका खातिर रक्तपिपासु जुकाहरू जंगलबाट सिंहदरबारमा पुगे । केका लागि थियो, १० वर्ष लामो द्वन्द्व ? यसको मीमांसा हुन बाँकी छ । तर एउटा कुरा घामजस्तै छर्लंग छ माओवादीहरू भारतमा शक्तिशाली मानिएका सोनिया गान्धी र टी हर्मिस (रअका पूर्व प्रमुख) जस्ता क्रिस्चियन तथा युरोपअमेरिकाका शक्तिसम्पन्न चर्च, आईएनजीओ र गुप्तचरले क्लोनिङ गरेको इसाई फौज मात्र हो, जो आज पनि आफ्नै मिसनमा क्रियाशील देखिन्छ । नेपालको वास्तविक पहिचान हिन्दु अधिराज्य' (हिन्दु किङडम) हो, हिन्दुराष्ट्र होइन । भारत र मरिसस पनि हिन्दु राष्ट्र' बन्न सक्छन् तर हिन्दु किङ्डम' हुन सक्दैनन् । गणतन्त्र, संघीयता र धर्मनिरपेक्षता जस्ता विषवृक्ष रोपेपछि नेपालीहरू दलदलमा, जातजातिमा, क्षेत्रक्षेत्रमा र धार्मिक सम्प्रदायहरूका नाममा लडाइँ गर्ने थाल्नेछन् भन्नेमा ढुक्क भएर विखण्डनवादी संविधान बनाइयो । अहिले राष्ट्रिय सुरक्षाको दृष्टिले सबैभन्दा ठूलो चुनौती नै यही भएको छ । राजसंस्थाले हिन्दु बौद्धलगायतका प्राचीन, धर्मसंस्कृतिको मात्र होइन, राष्ट्रियता, राष्ट्रिय सुरक्षा, राष्ट्रिय एकता र अखण्डताको रक्षा गर्ने भएकाले राजतन्त्र उन्मूलन गरेको घोषणा गरियो । राजतन्त्रलाई प्रगतिको वाधक भनियो । त्यसो भए गणतन्त्रपछि किन राष्ट्रको उत्थान हुन सकेन ? किन स्थायित्व भएन ? किन जनताले सुख पाएनन् ? लाखौं युवकयुवती किन रोजगार खोज्दै बिदेसिएका छन् ? किन विदेशी हस्तक्षेप अत्यधिक बढेको छ ? राष्ट्र किन ऋणमा डुबेको छ ? किन अर्बौं रुपैयाँको खाद्यान्न आयात गरेर पेट पाल्नुपरेको छ ? किन शिक्षा, स्वास्थ्य, यातायात झन्झन् महँगो भएको छ ? के दियो त गणतन्त्रले ? यी प्रश्नहरूको स्पष्ट उत्तर पाइँदैन । राजीव मल्होत्रा तथा अरविन्दन् नीलकन्दन्द्वारा लिखित ब्रेकिङ इन्डिया' ग्रन्थमा भारतलाई टुक्र्याएर प्राचीन धर्मसंस्कृति र परम्परा समाप्त पार्न अन्तर्राष्ट्रिय गैरसरकारी संस्थाहरू एवं विदेशी गुप्तचरहरूले कसरी खेल खेलिरहेका छन् भन्ने विशद् चर्चा गरिएको छ । नेपालमा सक्रिय माओवादीको पनि चर्चा छ त्यसमा । क्रिस्चियनकम्युनिस्ट कनेक्सन (सम्पर्क) बारे चित्तबुझ्दो व्याख्या गरिएको छ । पुस्तकमा जातीय राज्यको विषाक्त चिन्तन युरोपका क्रिस्चियन विद्वान्हरूले अफ्रिका र एसियामा भाँडभैलो मच्चाउन ल्याएको गुरुयोजना हो भनिएको छ । इसाईहरूको योजनामा माओवादीले नेपालमा जातीय राज्य, संघीयता र धर्मनिरपेक्षताको प्रचार गरे । सत्ताका लागि मरिहत्ते गर्ने अरू दलमा पनि इसाईका मानसपुत्रहरूले प्रगतिशील एजेन्डा' भन्दै समर्थन गरे । आज एमाले र कांग्रेसलाई पनि संघीयता घाँटीमा अडकिएको हाडजस्तो भएको छ । न थुक्न सक्छन्, न निल्न सक्छन् । भूल स्वीकार गरेर बाह्रबुँदे' रद्द गर्न पनि तयार छैनन् । राजाको फोटो देखाएर भोट माग्नेहरूले गणतन्त्रको संविधान उत्कृष्ट' भनेर कायलनामामा सहीछाप ठोकेपछि जनताका नजरमा उनीहरू गिरेका छन् । श्रीलंकामा सिंहालीलाई आर्य र तमिललाई द्रबिड भनेर वा अफ्रिकामा हुतु र तुत्सीहरूलाई आपसमा गोराहरूले गोरु जुधाएजस्तो नेपालमा हिमाल, पहाड, तराई, पूर्व, पश्चिम, चुच्चेथेप्चे, शोषकशोषित आदिको पर्खाल लगाएर आगो सल्काउन खोजिएको छ । तसर्थ, राष्ट्रिय सुरक्षाका जिम्मेवार निकायहरूले टोलटोलमा फैलिएका विखण्डनकारीका उद्योग बन्द गर्नैपर्छ । राष्ट्रिय एकतामा विषको रङ घोलेर फागु खेल्नेहरूको कुरूप जात्रा बन्द गर्नुपर्छ । आफ्नै पत्नी परपुरुषबाट गर्भधान भएको चाल नपाउने गुप्तचरहरूलाई बिदा गरेर समयमा सही सूचना लिन सक्नुपर्छ । दलका मादल बजाएर नाच्ने तलबजीवीहरूको उदासीनता, राष्ट्रघाती राजनीतिज्ञहरूको मौनता र दलहरूले जे गरे पनि सहँदै बस्ने जनताको दास मनोवृत्ति परिवर्तन नभएमा राष्ट्र झन् ठूलो संकटमा पर्ने निश्चित छ । तसर्थ भ्रष्टलाई होइन, राष्ट्रलाई शिरमा राखेर अघि बढ्न जनताले नै साहस गर्नुपर्छ । नत्र हामी फुटेको सिसाजस्तो टुक्राटुक्रा हुनेछौं ।"
स्थानीय निर्वाचन र निजी क्षेत्र,"लामो अन्तरालपछि स्थानीय तहको निर्वाचन हुँदैछ । हिजोआज चियापसलदेखि सैलुनसम्म यही प्रसंग चलिरहेको छ । राजनीतिक दलहरूमा त यसको चर्चा र उम्मेदवार छान्ने होडबाजी चलिरहेको छ । अझ कसको गुटको मेयर र कसको गुटको उपमेयर अनि कतिवटा वडा कुन गुटलाई दिने भन्ने रस्साकस्सी पनि चलेकै छ । यस निर्वाचनमा उठेका विषय र पुरानो स्थानीय निर्वाचनले स्थापित गरेको मान्यता केलाउँदा देखिएका केही नयाँ पक्षहरू यहाँ प्रस्तुत गरेको छु । यो स्थानीय निर्वाचन यति लामो समयसम्म गर्न नसक्दा स्थापित मनोभावना र आकांक्षा कसले आत्मसात गर्न खोजेका हुन् र ? तर पनि स्थानीय निर्वाचन हुने निश्चित देखिँदै गएको छ । जेहोस् हाम्रो देशको करिब २० वर्षको राजनीतिक नेतृत्व उत्पादनमा छेकबार लगाएर बूढा पुरानाहरूले सञ्चालन गरिरहेको दलका नेताहरूले स्थापित गरेका धारणालाई आजको युवा वर्गले कसरी लिनेछ, यो एउटा गहन विषय हो । यसमा हामी आम नागरिक, बुद्धिजीवी, प्राज्ञहरू र सरोकारवाला दलहरूले सोच्न र बहस गर्न जरुरी छ । के हुन्छ स्थानीय निर्वाचनपछि ? हामीले कस्तो अपेक्षा गरेका छौं यसको नतिजापछि र संघ निर्माणपछिको स्थानीय तहको कार्यभारबारे थप प्रश्न छन् । लोकतन्त्रको खम्बाको रूपमा स्थापित स्थानीय निर्वाचनबिना हामीले बिताएको दुई दसकले हामीलाई कहाँबाट कहाँ पुर्याउने थियो । यसको घाटा वा पूर्ति के यो निर्वाचनले गर्ला ? यस प्रकारको प्रश्नहरूको थुप्रोमा उम्मेदवार खोज्ने क्रममा नेपालभरि छरिएका निजी क्षेत्रको छाता संगठन उद्योग वाणिज्य संघको पूर्व सञ्चालक, पूर्व अध्यक्ष, वर्तमान अध्यक्षहरूलाई दलहरूले उम्मेदवार बनाउने समाचार आइरहेको छ । किन रोजे निजी क्षेत्रका अभियन्ताहरूलाई यो प्रश्नको उत्तर खोज्नु जरुरी छ । के दलहरूले आफ्नो दलमा सधैं लगिरहेको कार्यकर्ता वा स्थानीय नेताहरूमा त्यो छवि पाउन गाह्रो भएर हो वा निजी क्षेत्रले यो दुई दसकमा स्थानीय निर्वाचन नहँदा खेलेको भूमिकाले हो वा आजको राजनीतिको दीर्घकालीन एजेन्डामै भन्ने ठम्याएर हो । नेपाल उद्योग वाणिज्य महासंघको ५१ औं वार्षिक साधारणसभा यही चैत २८ र २९ गते हुँदैछ । यस वर्ष महासंघको विधान संशोधनपछि फरक प्रकारको निर्वाचन तयारी भइरहेको छ । यसैबेला देशमा स्थानीय निर्वाचनको पनि सरगर्मी चलेकाले हामीले महासंघको निर्वाचनमा मात्र जाँदा खोटाङ, भोजपुर, धनकुटा, दैलेख, सुर्खेत, प्युठान, आछाम, बाजुरा, सिन्धुली, जनकपुर, रामेछाप, रसुवा, नुवाकोट सबैजसो जिल्लामा कुनै पूर्व अध्यक्षलाई कांग्रेसले कुनैको पूर्व अध्यक्ष वा वर्तमान अध्यक्षलाई एमालेले अनि यस्तै माओवादी, राप्रपालगायत दलहरूले उम्मेदवारको रूपमा प्रस्तुत गरेको पाइन्छ । कतैकतै त पत्रकार महासंघको नेतृत्वको पनि चर्चा चलेको पाइएको छ । नेपालीको आर्थिक क्षेत्रका वस्तुगत उद्योगव्यवसायको संगठनका अध्यक्षहरूलाई पनि नेतृत्वको लागि दलहरूले टिकट दिन बोलाइरहेको वा मनाइरहेको पाइएको छ । यसको अर्थ अब हाम्रो देशका दलहरूले समुन्नत देश बनाउन आर्थिक क्षेत्र सबल बनाउनुपर्छ भन्ने ठम्याइ हो भन्दा फरक नपर्ला । हामी नेपाल उद्योग वाणिज्य संघले च्याम्बर लको अवधारणा पेस गरेको लामो समय भयो । यो चुनावी दौडमा हाम्रो यस क्षेत्रका अभियन्ता वा नेतृत्वहरूले स्थानीय निर्वाचनमा यस प्रकारको स्थान पाउँदा पक्कै पनि हाम्रो कार्यदक्षतामाथि सन्तोष व्यक्त गर्न सक्ने अवस्था आएको महसुस गरेजस्तो लागेको छ । महासंघले समग्र नेपालीको आर्थिक र सामाजिक पक्षलाई बोकेको छ, यसैकारण हाम्रो देश संघीयतामा गइसकेकाले महासंघले पनि संघीयतासहितको निर्वाचनको तयारी गरेको छ । अब निर्वाचित हुने समूहमा सातवटा प्रदेशका प्रमुख पनि हुनेछन् । अब नेपालमा उद्योग वाणिज्य महासंघले प्रदेशको संरचना तयार पार्नेछ । यसको लागि निर्वाचनअगावै १८ औं बोर्ड बैठकले सातवटा प्रदेश प्रमुख तयार पारेर संरचनासहितको निर्वाचन गर्न आवश्यक अनुमति प्रदानसमेत गरेको छ । लामो समय समावेशी अवधारणालाई आत्मसात गरी राजनीतिक संयत्रलाई साक्षी राखी कर्मचारीले चलाएको स्थानीय निकाय अब जनताले चलाउन पाउने दिन आइसकेको छ । यसमा पनि उद्योग वाणिज्य महासंघको नेतृत्व पनि सहभागी हुँदैछ । नेपालभरि रहेका स्थानीय तहको निर्वाचनपछि हामीले आशा गरेको रोजगारसहितको आर्थिक उन्नतिमा सहजता आउनेमा हामी विश्वस्त छौं । हुन त देशको जुनसुकै परिवर्तनमा पनि निजी क्षेत्रले केहीं घरबेटी भएर, कहीं सेल्टरको रूपमा, कहीं यातायात व्यवसायी भएर, कहीं होटेलको मालिक भएर लुकाएका र सुरक्षित राखेको नेताहरू नै आजको दलहरूका प्रमुख हुन् भन्दा अन्यथा नहोला । सबै दलको अभिलाषा समुन्नत नेपाल नै हो । बढ्दो बेरोजगारको अन्त्य र श्रमशक्तिको आन्तरिक व्यवस्थापन अहिलेको चुनौती हो । तर चन्दा र असुलीमा आधारित विगतको निर्वाचन बिर्साउँदै आउँदो स्थानीय चुनावले दलहरूसँगको नयाँ संवाद र सम्बोधनको पनि विकास गर्छ भन्ने आशा गर्न सकिन्छ भन्ने सन्देश खोजेको अवस्था हो । निजी क्षेत्रसहितको नगर र गाउँपालिकाको सामुन्ने नगरप्रतिको अपनत्वबोध पनि खास कुरा हो । जसले गर्दा यो निर्वाचनमा दलको नेतृत्वभन्दा पनि आफ्नो क्षेत्रलाई राम्रोसँग बुझेको र गाउँठाउँ र आवश्यकतासँग विभिन्न संघसंस्थामा बस्दाको अनुभव बोकेको व्यक्ति खोज्ने कारणले महासंघको पूर्व वा वर्तमान नेतृत्वप्रतिको आकर्षण बढेको छ । तर जे होस्, गाउँपालिकादेखि नगरपालिका अनि उपनगरपालिका हुँदै महानगरपालिकासम्मको नेतृत्वसम्म बहुसंख्यक जिल्ला नगर उद्योग वाणिज्य संघको पुरानो वा नयाँ नेतृत्वको लागि स्वतन्त्र वा दलबाट चर्चामा आउनु सकारात्मक पक्ष हो । २०४६ को राजनीतिक अधिकारमा आधारित आन्दोलनको आठ वर्षपछि जनताको तहमा विकासको अवधारणा पुगेको देखिन्छ, तर त्यो अवस्था एक दसक पनि टिक्न नसक्दै तुहियो । त्यसपछि फेरि एक दसक जनआन्दोलन र बाँकी त्यो आन्दोलनले बोकेको अवधारणा स्थापित गर्नु अर्को एकदसक हामीले खर्चनुपर्यो । यस प्रकारको आर्थिक, सामाजिक र राजनीतिक विकासमा हामीले मौनतामा २० वर्ष बिनाउपलब्धि गुजार्नुगरेको नमीठो अनुभवलाई अहिलेको स्थानीय निर्वाचनले कत्तिको सम्बोधन गर्ला भन्ने अड्कल भइरहेको छ, बौद्धिक जगत्मा । एकातिर देशले आफ्नो विकास बजेट खर्च गर्न नसक्नु अर्कोतिर बैंकलाई आर्थिक तरलताले सताउनु र यसको उल्टो पाटो हाम्रो अर्थतन्त्र रेमिट्यान्समा निहित हुनु पनि हो । के यो स्थानीय निर्वाचनले दोस्रो चरणमा हुने संघीय निर्वाचनलाई सघाउला भन्ने प्रश्न पनि बहसको विषय बन्न थालेको छ । हामी कुनै पनि विषयमा आत्मनिर्भर हुन सकेको छैनौं । त्यसैले जीडीपीकोे कुरा त कता हो कता, आगामी निर्वाचनसँगै हामी 'एक पालिका एक उत्पादनको तालिका' भन्ने अवधारणा पेस गर्नेछौं । एक नगर एक सहर, एक उत्पादनसहितको पहिचान जस्तै अवधारणामा काम गर्न सक्छौं । लामो समय समावेशी अवधारणालाई आत्मसात गरी राजनीतिक संयत्रलाई साक्षी राखी कर्मचारीले चलाएको स्थानीय निकाय अब जनताले चलाउन पाउने दिन आइसकेको छ । यसमा पनि उद्योग वाणिज्य महासंघको नेतृत्व पनि सहभागी हुँदैछ । हामी परम्परागत स्थानीय निकायभन्दा फरक ढाँचाको सञ्चालन हेर्न उत्साहित छौं । साँच्चिकै परिवर्तन गर्न सकिएमा समुन्नत नेपालको सबैको चाहना अवश्य पूरा हुनेछ । सुमार्गी नेपाल उद्योग वाणिज्य माहासंघ प्रदेश नं ३ का अध्यक्ष (तदर्थ) हुन् ।)"
मेसी बिनै चम्कियो बार्सिलोना,काठमाडौं : कप्तान लियोनल मेस्सी बिना नै मैदानमा उत्रिएको बार्सिलोनाले सानदार जीत निकाल्न सफल भएको छ । ला लिगा अन्तरगत आइतार राती भएको खेलमा बार्सिलोनाले ग्रानाडलाई ४१ गोल अन्तरले पराजित गर्यो । बार्सिलोनाले ४४ औँ मिनेटमा स्वारेजको गोल मार्फत खेलमा अग्रतो कायम गरेको थियो । ५० औँ मिनेटमा ग्रानाडाका बोगाले गोल गर्दै खेललाई बराबरी बनाएका बनाए । एल्कासरले ६४ औँ मिनेटमा गोल गरी पुन बार्सिनोलाई अग्रता दिलाएका थिए । बार्सिनोलनाका लागि तेस्रो गोल सोनियर ले ८३ मिनेटमा गरे भने अतिरक्त समयमा नेइमारले चौथो गोल गरे । ८२ औं मिनेटमा हेनरी एग्बो दोहोरो पहेँलो कार्ड खाँदै मैदानबाट बाहिरिएपछि ग्रनाडा १० खेलाडीमा सीमित भएको थियो । २९ खेल खेलेको बार्सिलोना ६६ अंकका साथ दोस्रो स्थानमा कायम छ । एक खेल कम खेलेको रियल मड्रिड ६८ अंक सहित शीर्ष स्थानमा रहेको छ ।
म्यानचेस्टर सिटी आर्सनलसँग बराबरीमा रोकियो,"काठमाडौः इंग्लिस प्रिमियर लिग फुटबलमा म्यानचेस्टर सिटी आर्सनलसँग बराबरीमा रोकिएको छ। इमिरेट्स स्टेडियममा गएराति भएको खेलमा म्यानचेस्टर सिटी घरेलु टोली आर्सनलसँग २२ गोलको बराबरीमा रोकिएको हो। खेलको पाँचौं मिनेटै सानेले गोल गर्दै म्यानचेस्टर सिटीलाई सुरुवाती अग्रता दिलाएका थिए। तर, ४० औं मिनेटमा आर्सनलका लागि थियो वालकोटले गोल गर्दै खेल ११ को बराबरीमा ल्याए। खेलको ४२ औं मिनेटमा सर्जियो अग्युरोले गोल गर्दै सिटीलाई पहिलो हाफमा २१ को अग्रता दिलाएका थिए। तर, ५३ औं मिनेटमा आर्सनलका लागि मुस्ताफीले गोल गर्दै खेल २२ को बराबरीमा ल्याए। त्यसपछि बाँकी समयमा दुवै टोलीले गोल गर्न सकेनन् र खेल २२ गोलको बराबरीमा सकियो। बराबरीपछि म्यानचेस्टर सिटी २९ खेलबाट ५८ अंकका साथ चौथो स्थानमा यथावत छ भने आर्सनल समान खेलबाट ५१ अंकका साथ लिगको छैठौ स्थानमा छ।"
"सकियो एनआरएन अष्ट्रेलियाको स्पोर्टस् अवार्ड, फुटबलर अनिल र नवयुग सम्मानित","सिड्नीः गैरआवासिय नेपाली संघ (एनआरएन) अष्ट्रेलियाले पहिलो पटक आयोजना गरेको स्पोर्टस् अवार्डमा नेपाली फुटबलर अनिल गुरुङ र नवयुग श्रेष्ठलाई सम्मानित भएका छन्। अष्ट्रेलियाभर छरिएर रहेका नेपालीलाई एकताको गाँठोमा बाध्ने प्रयास स्वरुप आयोजना गरिएको स्पोर्टस् अवार्डमा गुरुङ र श्रेष्ठलाई सम्मान गरिएको हो। अवार्डमा बास्केटबल, भलिबल, क्रिकेट र फुटबलका विजेतालाई पुरस्कृत गर्न आयोजना गरिएको अवार्डमा नेपालवाट फुटबलर अनिल गुरुङ, नवयुग श्रेष्ठ र भलिबलका पूर्व कप्तान भरत शाहलाई बोलाइएको थियो। एनआरएन अस्ट्रेलियाले खेलकुदको माध्यमवाट देशलाई चिनाउने खेलाडी मुलुकको गहना भएको भन्दै अष्ट्रेलियामा छरिएर रहेका दश खेलाडीलाई समेत विशेष सम्मान गरिएको छ। कार्यक्रममा खेलाडीहरु यशवन्त सुवेदी, प्रेम चौधरी , टीट्वान्टी विश्वकप खेलेका नेपालका वायाँ हाते फास्ट बलर अमृत भट्टराई, सागमा उसुमार्फत स्वर्ण पदक विजेता विनिता महर्जन, रजत पदक विजेता राजु महर्जन, फुटबलका जगजित श्रेष्ठ र अनिल ओझालाई पनि सम्मान गरिएको थियो। यस्तै अष्ट्रेलियामा रहेर यहाँका राष्ट्रिय तथा अन्तर्राष्ट्रिय प्रतियोगितामा पदक जितेर नेपालको नाम राख्ने नेचुरल बडि बडिबिल्डर सन्तोष कुमार श्रेष्ठ, प्रकृति श्रेष्ठ, सञ्जिव चौधरी र जुडोका मोहम बमलाई पनि सम्मान गरिएको एनआएन अष्ट्रेलियाका प्रेस सल्लाहकार हेमन्त काफ्लेले जानकारी दिए। कार्यक्रममा प्रमुख अतिथि अष्ट्रेलियाका लागि नेपालका कार्यवाहक राजदूत राजेन्द्र पाण्डेले मुलुक चिनाउने महत्वपूर्ण माध्यम खेलकुद रहेकाले खेलाडी राष्ट्रका दूतका रुपमा रहेको बताए। एनआरएन अष्ट्रेलियाका अध्यक्ष सुरेन्द्र सिग्देलले प्रतिभावान खेलाडी सम्मानको परम्पराको थालनी गर्न पाउनु आफ्ना लागि खुसीको विषय भएको बताए।"
रियल मड्रिडको सानदार जित,काठमाडौं : स्पेनिस ला लिगा अन्तरगत आइतबार राती भएको खेलमा शीर्ष स्थानको रियल मड्रिडले उत्कृष्ट जित हासिल गरेको छ । रियलले एलाभेजमाथि ३० को जित हात पार्यो । रियलका लागि खेलको ३१ औँ मिनेटमा करिम बेन्जिेमाले पहिलो गोल गरे । त्यसैगरी इज्कोले ८५ मिनेटमा र नाकोले ८८ मिनेटमा गोल गर्दै रियललाई सहज जित दिलाए । खेलमा एलाभेजको गोल गर्ने कुनैपनि प्रयास सफल हुन सकेन । जितसँगै रियल मड्रिड शीर्ष स्थानमा कायम छ । २८ खेल खेलेको रियलको ६८ अंक छ । ला लिगा अन्तरगतनै आइतबार राती भएका अन्य खेलमा भ्यालेन्सियाले डिपोर्टिभो ला कोरुना लाई ३० ले पराजित गर्यो । सेभिल्ला र स्पोर्टिङ गिजोन बीचको खेल गोल रहित बराबरीमा टुङ्गियो ।
मायामी ओपन टेनिसको उपाधि रोजर फेडेररलाई,काठमाडौंः पाँचौ मायामी ओपन टेनिसको उपाधि रोजर फेडेररले प्राप्त गरेका छन्। राती अबेर भएको फाइनल खेलमा चिर प्रतिद्वन्द्वी राफेल नाडाललाई पराजित गर्दै उनले उपाधि जितेका हुन् । उनले विश्व नम्बर ६ का फेडेररले सातौं बरियताका नाडाललाई ६३ र ६४ को सोझो सेटमा पराजित गरे। विश्व नम्बर ६ फेडेरर निक करिओसलाई र सातौं बरियताका नाडालले ४० औं बरियताका फाबियो फोगिनीलाई पराजित गर्दै फाइनल प्रवेश गरेका थिए। मायामी ओपन टेनिसको फाइनल फेडेरर र नाडाल आमनेसामने भएको यो ३७ औं पटक हो। यसअघि गत जनवरीमा भएको अष्ट्रेलियन ओपन टेनिसमा फेडेररले नाडाललाई पराजित गर्दै उपाधि चुमेका हुन् ।

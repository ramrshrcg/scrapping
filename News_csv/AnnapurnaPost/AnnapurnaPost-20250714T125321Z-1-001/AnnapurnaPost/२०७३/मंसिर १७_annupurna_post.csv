शीर्षक,विवरण
मुलुक विखण्डन अभ्यास दुई,"नेपालले विभिन्न समय, काल, परिस्थिति र सन्दर्भमा आफ्नो विविध पहिचान र हैसियत स्थापित गर्दै आएको छ, अन्तर्राष्ट्रिय जगत्मा । बुद्धको देश, हुएनसाङको अध्ययनमा इमानदारहरूको देश, भारत र अन्य छिमेकमा ब्रिटिस तथा अन्य युरोपेली साम्राज्य फैलिँदा स्वतन्त्रताका हिमायती र योद्धा तथा वीरहरूको देश । यी फरक परिवेशमा नेपालले कमाएका राष्ट्रिय पहिचान हुन् । पृथ्वीनारायण शाहको सबल नेतृत्वमा नेपालको एकीकरण, नेपालमा राणाशासनको उदय र अन्त्य अनि द्वितीय विश्वयुद्धको अन्त्यसँगै धराशायी हुँदै गएको उपनिवेशवाद र प्रजातन्त्रप्रतिको बढ्दो आकांक्षामा नेपालको संलग्नता आदि राष्ट्रको जीवनमा अन्य महत्वपूर्ण, ऐतिहासिक र प्रतिनिधि कोसेढुंगा थिए । भारतको स्वतन्त्रतापछिको त्यहाँका सर्वोच्च नेतृत्व र सरकारको तहमा आफ्नो र छिमेकी मुलुकको स्थायित्व र स्वतन्त्रताप्रतिको विरोधाभासपूर्ण व्यवहार तथा नीति पनि भारतीय स्वतन्त्रतापछिको नेपालको नियतिको एउटा मुख्य कारण बन्न पुगेको छ । नेपाललाई हिमाली अधिराज्य' (हिमालयन किङडम) को उपाधि राजा पृथ्वीनारायण शाहले दिएका हैनन् । उनले त सैन्य, भौगोलिक र राजनीतिक विजयपछि सांस्कृतिक, धार्मिक र भावनात्मक एकीकरणको प्रयासमा नै विजयपछिका अन्तिम ६ वर्ष बिताए । गोरखाबाट काठमाडौं राजधानी कायम मात्र गरेनन्, नेपाल खाल्डोकै संस्कृति, पर्व र परम्परागत मान्यता सकभर अपनाए । नेपाललगायत कश्मीर, भुटान, सिक्किम र तिब्बतलाई बेलायतीहरूले हिमालयन किङडम' मान्दै तिनीहरूसँगको सम्बन्धको नीति र व्यवहार परिभाषित गरे । भारतको स्वतन्त्रतासँगै कश्मीर उसमा विलय भयो, भुटान र सिक्किम उसका संरक्षित राज्य' बन्न पुगे । त्यसको सात वर्षमा तिब्बतको हैसियत अर्को बन्न पुग्यो । भारतीय स्वतन्त्रताको २८ औं वर्षमा सिक्किम भारतको संरक्षित राज्यबाट उसको प्रान्त बन्न पुग्यो, चोग्यालको सामन्ती शासन' समाप्तिको लागि क्रान्तिका अगुवा लेन्डुप दोर्जीको नेतृत्वमा । नेपालले आफ्नो स्वतन्त्र हैसियतमा सम्झौता गर्न मानेन । भारतीय सुरक्षा छाताभित्र रहन र भारतलाई आफ्नो विदेश नीतिको सञ्चालनको जिम्मा दिन नेपाल कहिल्यै तयार भएन, सन् १९४७ पछि स्वतन्त्र भारतका अनेकौं प्रयास पनि । सम्भवतः एउटा महत्वाकांक्षी नेता र एउटा स्वतन्त्रता आन्दोलनको अगुवाको मनोविज्ञानको नेताबीचको द्वन्द्वको फाइदा नेपालले पायो, त्यसबेला । महत्वाकांक्षी नेताका रुपमा नेहरूले बराबर नेपाली विदेश मामिलाको सञ्चालन गर्न नखोजेका हैनन्, तर त्यसलाई राजा महेन्द्र र पछि कुनै पनि नेताले स्वीकार गरेनन् । उता सुरक्षा छाताका बारेमा उत्तरमा हिमालय' नै भारतको सुरक्षा किल्ला हो भन्ने नेहरूको अभिव्यक्तिलाई पहिलो निर्वाचित संसद्बाटै प्रधानमन्त्री बीपी कोइरालाले अस्वीकार गरेर राजा महेन्द्रले अगाडि बढाएको नेपालको स्वतन्त्र हैसियतको परिचय दिएका थिए । टंकप्रसाद आचार्यलगायत बीपीदेखि सुवर्ण शमशेर, गणेशमान सिंह, सूर्यप्रसाद उपाध्याय, कृष्णप्रसाद भट्टराई, महेन्द्रनारायण निधि र उनीहरूबाट दीक्षित नेपाली कांग्रेसका नेताहरूमा राष्ट्रियता र स्वतन्त्रताप्रति पूर्ण प्रतिबद्धता र समर्पण रहेकाले मुलुकको वैदेशिक र सुरक्षा नीतिप्रति नेपाली कांग्रेस लामो संवेदनशील रहिरह्यो । ०७ सालपछि महत्वपूर्ण ठाउँहरूबाट क्रमशः भारतीय सल्लाहकार, प्रशासनिक र सैनिक निकाय हटाइँदा सबैको समर्थन रह्यो । पञ्चायतलाई जति गाली गरे पनि, नेपालको राष्ट्रियताको संवद्र्धन र विकास तथा भौतिक पूर्वाधार निर्माणमा त्यो समय अत्यन्त उत्पादक र महत्वपूर्ण रहेको अहिले सबैले स्विकारेका छन् । तर दुर्भाग्य प्रजातन्त्र स्थापनाको नारा र त्यसमा विदेशी वर्चस्वले नेपालको राष्ट्रियता र स्वतन्त्र हैसियतलाई डामेको आभास अहिले हुन थालेको छ । सम्भवतः भट्टराई र मनमोहन अधिकारीबाहेक ०४७ पछि सत्ताको नेतृत्व गर्नेहरूमध्ये अधिकांशको घोषित मूल्य र मान्यता प्रतिबद्धताको कमी हुनुले नेपाली राजनीतिलाई क्रमशः मूल्यविहीन बनायो । माओवादी नेतृत्वले शान्ति प्रक्रियामा आएपछि उनीहरूको क्रान्ति' र क्रान्तिकारिता' रणनीतिक मुकुन्डा थिए र उनीहरू बाह्य शक्तिबाट परिचालित थिए भन्ने १० वर्षभित्रै सावित गरेपछि पञ्चायत' झन् आदरयुक्त व्यवस्था बन्न पुगेको छ । आफ्नो महत्वाकांक्षा पूर्तिमा देश सञ्चालनको तालाचाबी अन्यत्रै बुझाउन र परिआएमा देश टुक्र्याउन पछि नपर्ने वर्तमान नेताहरूको व्यवहार र चरित्रले क्रान्ति' त्यही अनुपातमा घृणाको विषय बनेको छ, आम नेपालीसँगै हिजो तिनै क्रान्तिकारी' नेतृत्वको आदेशमा नेपालीहरू' लाई नै मार्न बन्दुक उठाउनेहरूको नजरमा पनि क्रान्ति राष्ट्रियता र मुलुकको स्वतन्त्र हैसियतमाथिको सम्झौता त थिएन ? प्रश्न तेर्सिएको छ । संघीयता विश्वका तीन दर्जनजति मुुलुकले विभिन्न स्वरूपमा अपनाएको प्रशासनिक शासन व्यवस्था हो । बृहत् र सर्वपक्षीय छलफलबाट साझा मान्यता विकसित गर्दै उपयुक्त संविधान, कानुन र संयन्त्र बनाइएको भए नेपालको लागि पनि त्यो वैकल्पिक प्रयोग बन्न सक्थ्यो । तर यहाँ संघीयताको कथित आन्दोलन र संविधानमा त्यसको व्यवस्था षड्यन्त्रकारी तरिकाबाट भएको छ । विदेशी मन्त्र र पैसामा कहिले जातीय राज्य, कहिले कृत्रिम मधेसवाद' का आधारमा पहाडीविरुद्धको संघीयता र कहिले मधेसी जनजाति अव्यावहारिक गठबन्धन' को अस्पष्ट र घृणा तथा निषेधमा आधारित संघीयताको वकालत गरिएको छ यहाँ । अहिले प्रदेश पाँच र प्रदेश चार प्रभावित हुने गरी प्रस्तावित संविधान संशोधनले निषेध र छुवाछूतमा आधारित संघीयताको वकालत गरेको छ । किन पहाडी जिल्ला या पहाडसँग जोडिएका जाति, जनजाति, थारूबहुल प्रान्तमा अटाएनन् त ? त्यसैले देखाउँछ, संघीय समाजवाद' ले अगाडि बढाएको गठबन्धन नक्कली र देश विखण्डनको सूत्र हो । पहिलो चरणमा थारूविरुद्ध पहाडी र जनजातिलाई उभ्याउँदै छ, माओवादीविरुद्ध गौरकाण्डमार्फत मधेसी' लाई उभ्याएजसरी । अनि त्यसपछि थारू समुदायमाथि अंगीकृत मधेसी नेतृत्व लाद्ने पूर्वाभ्यास हुँदैछ, क्रान्तिकारी' माओवादी नेतृत्वमा । एसडी मुनीले मधेसी र जनजाति एकताको वकालत के नेपालको राष्ट्रियताको संवद्र्धन, राजनीतिक स्थायित्व र सामाजिक सद्भावका लागि गरेका होलान् त ? जातीयता, धर्मान्धता र पहिचानको कृत्रिम व्याख्यालाई राष्ट्रियतासँग जोडी अलग राज्य माग्ने आजको माग समयमै बहस, विवेक र त्यसमा आधारित सामूहिक अडानबाट पराजित गरिएन भने त्यो विखण्डनको विशाल वृक्ष बन्न सक्छ, केही दिनमा । त्यस अर्थमा पुष्पकमल दाहालको नेतृत्वमा अगाडि बढाइएको यो विखण्डन अध्याय दुई नेपालीका लागि समयमै एउटा चेतावनीको रूपमा आएको छ । पहिलो अध्याय बाह्रबुँदेमार्फत नेपाली राजनीतिको तालाचाबी दिल्लीमा बुझाएर आएपछि प्रधानमन्त्री बनेका गिरिजाप्रसाद कोइरालाको आदेशमा उनका गृहमन्त्री कृष्णप्रसाद सिटौलाले रचेका थिए । पृथ्वीनारायण शाहको जन्मदिनलाई सार्वजनिक छुट्टीको सूचीबाट हटाएर राष्ट्रिय एकीकरण' र त्यसका हिरो' को अवमूल्यन गरिएको थियो । त्यससँगै पृथकतावादी एजेन्डालाई प्रोत्साहित गरिएको थियो । नेपालको इतिहास, संस्कृति र अखण्डताप्रति विद्वेष फैलाउने त्यो कार्यलाई माओवादी, कांग्रेस, एमाले र मधेसी मोर्चालगायतका शक्तिहरूले चुनौती नदिएकाले आज अध्याय दुई रचिँदै छ । चार वर्ण र छत्तीस जात' को साझा फूलबारीलाई अंगीकृत' बहुल बनाउने षड्यन्त्रको रचना पनि पृथ्वीनारायण शाहकै अपमानसँगै सुरु भएको हो नागरिकताको अनियन्त्रित व्यापारबाट । तर यसले भोलिको अवस्थामा अंगीकृत' विरुद्ध संगठित असहिष्णुता जन्माउनेछ । यी प्रवृत्तिहरू विभिन्न रूपमा युरोप, भारत, अमेरिका आदिमा पनि देखिएका छन्, अलगअलग परिवेशमा । वास्तवमा अंगीकृत' र वंशज' दुवै नेपाली हुन् । नेपाललाई माया गर्ने अनि नेपाली पहिचान अपनाउने अंगीकृतहरू त्यस अर्थमा वंशजभन्दा कम राष्ट्रप्रेमी हुँदैनन् । तर राजनीतिमा सर्वत्र मर्यादा र मान्यताको थ्रेसहोल्ड' या सर्त हुन्छन् । नेपाललाई माया गर्ने अंगीकृतले त्यसलाई कुनै पनि नियतवश नागरिकता लिने र दिलाउनेले त्यसलाई विवादको मुद्दा बनाउनेछन् । अहिले त्यही भइरहेको छ । जनतालाई सामेल नगरी महत्वपूर्ण राजनीतिक निर्णय लिने र सामाजिक बहिष्कार तथा छुवाछूत तथा घृणामा आधारित संघीय प्रान्त बनाउने खेल त्यही मान्यताको पाटो हो । विविधतालाई अस्वीकार गर्ने खेल पनि हो यो । अर्को अर्थमा सामाजिक र जातीय घृणा फैलाउने या निषेधको नीति तथा व्यवहारलाई संस्थागत गर्ने खेल पनि हो यो । थारू नेपालका आदिवासी हुन् । त्यस्तै उर्वरभूमि मधेसमा पुस्तौं पहिले बसाइँ सरेका पहाडी, त्यहाँका रैथाने मेधसीहरूको नेपाली हैसियत अवमूल्यन गर्ने खेलमा अंगीकृत' मुद्दा प्रायोजित रूपमा उठाइएको छ । जबकि सीमापारिबाट अंगीकृतहरूको नेतृत्व स्विकार्न हुन्न भन्नेमा थारू, राजवंशी, रैथाने मधेसी र पहाडबाट बसाइँ सरी गएकाहरू सबैमा एकमत छ । तर त्यसप्रति नेपालको नेतृत्व तह नै संवेदनशील देखिँदैन । नेपाली जनताको सहिष्णुता सम्भवतः विशाल र धेरै फराकिलो छ । सामाजिक विभाजन र घृणाको आगो सल्किँदा दमकल लिएर अगाडि बढेनन् भने इतिहासदेखि अक्षुण्ण उनीहरूको बहादुर' र सहिष्णुता' को पहिचान समाप्त हुनेछ । राष्ट्र विखण्डनको दोस्रो प्रयासलाई पराजित गर्न उनीहरू अगाडि आएमा विगत ११ वर्षमा अगाडि सारिएका अरू विकृति पनि पराजित हुनेछन् । हालको लागि मोरङ र झापा तथा कैलाली कन्चनपुरको विभाजन रोकिनुलाई नै उपलब्धि मान्ने भूल केपी ओली र शेरबहादुर देउवाले पनि गर्नु हुन्न । किनकि नवलपरासीको विभाजनलाई वैधानिकता दिएर भोलि आफ्ना क्षेत्र' को विभाजन रोक्न सकिन्न । राजनीति र मुलुकभित्रको सामाजिक सद्भाव आफूपछि पनि कायम रहनुपर्छ भन्ने मान्यताबाट नेता विचलित भए भने उनीहरू डिलर' बन्न पुग्छन् । कमल कोइरालाको एउटा राजनीतिक पृष्ठभूमि र मौलिक सोच छ, अनि राष्ट्रियता' को पक्षमा उनी लामो बहस गर्न सक्छन्, व्यापक अन्तर्राष्ट्रिय र छिमेकी परिवेशलाई ध्यानमा राख्दै एउटा प्रसंगमा उनले भने, संघीयताको मागले उग्र रूप लियो लाहानमा १६वर्षीय रमेश महतोको मृत्युपछि । माओवादी नेता र वर्तमान राम कार्कीका अंगरक्षक भनी चिनिएका सियाराम ठाकुरको गोलीबाट महतो मरे । तर को हुन् ती ठाकुर ? कसैले छानबिन गरेन, त्यो घटनाको आपराधिक या षड्यन्त्रको पाटो । तर त्यसैलाई आधार बनाएर संघीयता' अपरिहार्य घोषित गरियो । संघीयता प्रान्तीय स्तरमा जनतालाई सशक्त गराउनको लागि हो भने अंगीकृत' नागरिकहरूको अधिकारको प्रधानता किन मुख्य विवाद बन्छ ? किन घृणा तथा छुवाछूत र मूलका आधारमा निषेधको राजनीतिले संविधानमा स्थान पाउँछ ? दाहालको संविधान संशोधनले त्यही गरेको छ । मधेस आन्दोलनकै क्रममा उपेन्द्र यादवको अगुवाइमा गौर हत्याकाण्ड भयो, माओवादी मारिए करिब ३० जना । टीकापुर प्रायोजित थियो, सबैले बुझेका छन् । यी सबै घटना साम्प्रदायिकताको बीउ रोप्न र घृणाको राजनीतिलाई संस्थागत स्वरूप दिन गराइएका हुन् । एउटा समूह त्यही साम्प्रदायिकता र घृणाको जगमा संघीयताको वकालत गर्दछ । त्यसैले ऊ बहस र साझा अडानको सान्दर्भिकता स्विकार्दैन । दाहालको सरकारले त्यही आधारमा यो संशोधन विधेयक ल्याएको छ । मधेस आन्दोलन र त्यहाँको मुद्दाबारे बाह्रबुँदेमार्फत माओवादीलाई नेपाली राजनीतिको मियो सुम्पेको भारतको स्पष्ट अडान छ । मधेसमा भारतविरोधी भावना व्याप्त छ, तर मधेसी जनताको समर्थन नभएका केही नेताहरूमार्फत उसले त्यहाँ आन्दोलन र जातीयता भड्काउन महत्वपूर्ण भूमिका खेल्दै आएको छ । भारत स्वयंले मुलुक विभाजन र सामाजिक विभाजनको पीडा भोगेको छ । अनुभूति गरेको छ । त्यसैले पनि नेपालमा उसले उक्साएका छद्म क्रान्ति' र जातीय' राजनीतिबाट ऊ पछि हट्छ भन्ने विश्वास गर्न सकिन्छ, छिट्टै, आज नभए भोलि । किनकि भारतको आन्तरिक राजनीतिमा त्यो नीति प्रत्युत्पादक बनेको उसले अनुभूत गरिसकेको छ । तर मुलुकको एकात्मकता र भावनात्मक एकीकरणलाई सुदृढ बनाउने र हामी सबै नेपालीको साझा मुलुक हो नेपाल' भन्ने भावना जागृत गराउने, अवसरमार्फत त्यसलाई आत्मसात गराउने भूमिका शासकहरूको हो । तर त्यो ०६३ को परिवर्तनको एजेन्डा बोकेका नेताहरू त्यस अर्थमा असफल भइसकेका छन् । दुर्भाग्य, बाह्रबुँदेका नेताहरूले राष्ट्रप्रतिको आफ्नो बफादारी सावित गर्न असफल भए । त्यसैले उनीहरूको एजेन्डा राष्ट्रघाती र राष्ट्रविरुद्धको षड्यन्त्र थियो र उनीहरू त्यसको लागि विदेशी गोटी' मात्र थिए भन्ने सन्देश छिट्टै जानेछ । नेपाली जनताको सहिष्णुता सम्भवतः विशाल र धेरै फराकिलो छ । तर सामाजिक विभाजन र घृणाको आगो सल्किँदा दमकल लिएर उनीहरू अगाडि बढेनन् भने इतिहासदेखि अक्षुण्ण उनीहरूको बहादुर' र सहिष्णुता' को पहिचान समाप्त हुनेछ । राष्ट्र विखण्डनको दोस्रो प्रयासलाई पराजित गर्न उनीहरू अगाडि आएमा विगत ११ वर्षमा अगाडि सारिएका अरू विकृति पनि पराजित हुनेछन् । नेताहरूले अझ एउटा कुरा समयमै आत्मसात गर्नु आवश्यक छ । अहिलेको विरोधले उनीहरूलाई बढार्नेछ । उनीहरूको नेतृत्व गएपछि उनीहरूको नीति र उनीहरूले ल्याएको परिवर्तन अनि उनीहरूले अपनाएका बाह्य अभिभावकहरूको हैकम पनि गुम्नेछ ।"
हेपाहा नीति परिवर्तन गर्ने कि ?,"गोप्य दस्ताबेज सार्वजनिक गरेर सनसनी मच्चाउने बिकिलिक्सको दस्ताबेजअनुसार भारतले सन् १९७० मा नेपाललाई कब्जा गर्ने धम्की दिएको थियो । तत्कालीन परराष्ट्रमन्त्री ऋषिकेशका अनुसार एक भारतीय उच्च अधिकृतले नेपालले कुनै चाइनिज सैनिक दस्तालाई निमन्त्रणा गरे वा कुनै पनि बहानामा चाइनिज दस्ता नेपाल छिरे भारतले सिधै नेपालमाथि सैनिक आक्रमण गरेर नेपाल कब्जा गर्ने धम्की नै दिएको थियो । तर सन् १९७३ मा तत्कालीन भारतीय विदेशमन्त्री स्वरण सिंहले चाइनिज टेक्निसियनहरू नेपाल भित्रिँदैमा भारतले कुनै चिन्ता लिनु नपर्ने जानकारी भारतीय संसद्मा गराएका थिए । भारतीय उच्च अधिकारी भने नेपाललाई भारतले भन्दा चीनले तुलनात्मक रूपमा कम सहयोग गरेको निष्कर्षमा थिए । उनीहरूमा एउटा शंका थियो, त्यसो हुने भए चीनले विस्तारै नेपालमा आफ्नो प्रभाव बढाउँदै लैजानेछ । तर उनीहरू ढुक्क थिए, यस्ता किसिमको कुनै प्रभावको छनक नेपालमा देखिएको थिएन । तर नेपालमा भने भारतसँग बार्गेन गर्न चाइनिज प्रभाव बढाउने कसरत भइरहेको थियो । भारत भने एउटा निष्कर्षमा पुगेको थियो कि नेपालसँगको भारतको लामो सम्बन्ध र नेपालमा बढ्दै गएको राष्ट्रिय एकताको भावनाले चीनको नेपालमा न्यून उपस्थितिले खासै फरक पर्दैन । तर नेपालप्रतिको उनीहरूको चाह, दबाब देखाउन खोज्थे । जसको उदाहरण माथि उल्लिखित नेपालको सीमामा चाइनिज टेक्निसियन आएकाले उनीहरूमा आएको चिन्ता र शंकाले प्रस्ट्ट्याउँछ । त्यस्तै सन् १९७१ को भारत पाकिस्तान युद्धमा नेपालले साधारण महासभाको महत्वपूर्ण भोटिङमा आफूलाई सामेल गराएन । त्यस्तै यहाँका तत्कालीन राजाले एउटा कार्यक्रममा बंगलादेशलाई सामेल गराएका थिए । यी यावत् घट्नाले पनि भारत यहाँको तत्कालीन राजाबाट असन्तुष्ट भएको आभास हुन्थ्यो । भारत नेपालका पार्टीमध्ये नेपाली कांग्रेसलाई आफ्नो नजिक ठान्थ्यो । राजाभन्दा पनि भारत कांग्रेसलाई समर्थन गथ्र्यो । नेपालमा त्यतिबेला राजा शक्तिशाली छन् भन्ने तथ्य भारतले बुझेको थियो, त्यसैले ऊ कि राजाले प्रणाली केही उदार बनाइदिए हुन्थ्यो भन्ने चाहन्थ्यो कि कांग्रेससँग सम्झौता गरेर अघि बढून् भन्ने चाहन्थ्यो । कांग्रेसका नेताले भारतको स्वतन्त्रताको लडाइँमा पनि ठूलो भूमिका खेलेका थिए । उनीहरूको व्यक्तिगत सम्बन्ध पनि भारतसँग छ । त्यसैले उनीहरू कांग्रेसको माध्यमबाट राजालाई निष्क्रिय गराउन चाहन्थे । तर उनीहरूको निष्कर्ष थियो राजालाई हटाउने सामथ्र्य कांग्रेसमा थिएन । भारतका परराष्ट्रका केही अधिकारी कांग्रेसलाई पम्प्लेटधारीको संज्ञा दिन्थे । तर भारत कांग्रेसका माध्यमबाट राजाको शक्ति निष्क्रिय पार्न चाहन्थ्यो, त्यसैले कांग्रेसलाई भारतले आर्थिक सहयोग गर्न थाल्यो । कांग्रेस नेता भारत गएका बेला उनीहरूलाई व्यक्तिगत तवरले आर्थिक सहयोग गर्न थाल्यो । यसरी नेपालको हरेक घटनाबारे भारत जानकार हुन्थ्यो । भारतले नेपाललाई बंगलादेशबाहेक अरू देशभन्दा बढी सहयोग दिँदै आएको थियो । त्यसबेला भारतले वर्षको १२ मिलियन डलर आर्थिक सहयोग गथ्र्यो । त्यसभन्दा पहिला भारतबाट मात्र आधा सहयोग प्राप्त हुन्थ्यो । त्यस्तै त्यतिबेला काठमाडौंदेखि धनकुटा सडक निर्माण गर्न पनि एक सय मिलियन डलर सहयोग गर्ने प्रतिबद्धता भारतको थियो । यी सबै सहयोगको पछाडि भारतमाथि नेपालको निर्भरता बढाउन चाहन्थ्यो । त्यस्तै भारत कर्णालीमाथि ड्याम हालेर आफ्नो वर्चस्व कायम गर्न चाहन्थ्यो । नेपाल भारत सम्बन्धमा थुप्रै उतारचढाव पैदा हुँदै आएका छन् । भारत नेपाललाई सधैँ आफ्नो अधीनमा राख्न खोज्छ । भारतसँग भएको सन् १९५० को सम्झौताको विरोध र यसको पुनरावलोकनको माग पनि बुलन्द हुँदै आएको छ । भारत नेपालमा आफूले चाहेजस्तो प्रणाली विकास गर्न उद्यत् हुन्छ । नेपालले त्यसको विरोध गरे नाकाबन्दी र धाकधम्की दिन पनि पछि पर्दैन । बिकिलिक्सको उक्त दस्ताबेजअनुसार भारतका केही अधिकारीले ७० को दसकमा नेपालमा सैन्य आक्रमण गर्ने धम्की नै दिएका थिए । भारत नेपाललाई एक स्वतन्त्र राष्ट्र मान्नै चाहँदैन । कुनै न कुनै रूपमा यहाँ उसको चलखेल हुन्छ । पहिलेदेखि चलिआएको यो प्रचलन अझै रोकिएको छैन । यसको रूप र शैली परिवर्तन हुँदै झन् बुलन्द हुँदै आएको छ । भारतले नेपालमाथि आफ्नो प्रभुत्व देखाउनुको पछाडि यहाँका नेताका पनि ठूलो दोष छ । सानोसानो निर्णय कुर्न पनि भारतको सहमति यहाँका नेताले खोज्छन्, जसले गर्दा भारतलाई थप मद्दत पुग्छ । भर्खरै मात्र मन्त्रिपरिषद्ले संविधान संशोधन प्रस्ताव पेस गरेको छ । वास्तवमा यो पनि भारतले पहिलेदेखि कुनै न कुनै रूपले दबाब दिँदै आएको थियो । नयाँ संविधान जारी भएदेखि नै भारतले नेपालमाथि कुनै न कुनै किसिमले हस्तक्षेप गर्दै आएको छ । अत्यधिक बहुमतले पारित नयाँ संविधानलाई भारतबाहेक विश्वका अन्य देशले स्वागत गरे । लामो समयको संवैधानिक तरलतापछि अन्ततः नेपालले संविधान पाएको हो । नजिकको छिमेकीको नाताले त्यसलाई साथ र समर्थन दिनुको साटो अनेक बहानाबाजी गर्दै त्यसलाई स्विकार्न हिच्किच्यायो, जुन दुर्भाग्यपूर्ण थियो । आखिरमा भारतको भन्दा नेपालको संविधान उत्कृष्ट र समावेशी छ भन्ने यथार्थ भारतका केही नेताले पनि व्यक्त गरेका थिए । अहिले पनि भारतले चाहेअनुरूप संविधान संशोधन प्रस्ताव मधेसको माग सम्बोधन गर्ने नाममा दर्ता भएको छ । यसको पक्षविपक्ष आफ्नै होला, तर भारतले चाहेअनुरूप भएको छ । नेपालको संविधानले महिला तथा अरू पिछडिएका वर्गको हकअधिकार सुनिश्चित गरेको छ, तर यी विशेषता भारतको संविधानमा पाइँदैन । नेपालको संविधानप्रतिको भारतीय असन्तुष्टि कायमै छ र यसलाई भारतले कुनै न कुनै रूपमा व्यक्त गरिरहेको छ । नाकाबन्दी होस् या विभिन्न देशसँग मिलेर नेपालसम्बन्धी निकालिएका वक्तव्यलाई भारतको असन्तुष्टिका रूपमा लिन सकिन्छ । ब्रसेल्समा उठेको नेपाल प्रसंग पनि त्यही असन्तुष्टिको निरन्तरता हो । नेपाल मामलामा भारतले अन्तर्राष्ट्रिय साथ र सहयोग खोजेको त्यो चौथोपटक थियो । जेनेभामा मानवअधिकारसम्बन्धी बैठक, भारतीय प्रधानमन्त्री नरेन्द्र मोदीको बेलायत भ्रमण, जापानी प्रधानमन्त्रीको भारत भ्रमण र ईयूभारत तेह्रौं सम्मेलनमा नेपाल मामिला उठेका हुन्, तर जापानले मात्र भारतको साथ दिएन । प्राप्त समाचारअनुसार नेपालको अन्तर्राष्ट्रिय सम्बन्ध विस्तार र त्यसमा पनि विशेष गरेर चीनसँगको सहकार्य उनीहरूको पीडा' को विषय बनेको छ । यसले भारतको सामरिक संवेदनशीलता प्रभावित हुने र भारत क्रमशः चीनको सामरिक घेराबन्दीमा पर्ने विश्लेषणले त्यहाँका सुरक्षाविज्ञलाई अत्याएको छ । वास्तवमा जति नेपाल भारतबाट टाढा हुँदै जान्छ त्यति नै भारतलाई नोक्सान हुन्छ । पछिल्लो समय नरेन्द्र मोदीले नेपालप्रति लिएको नीति भारतकै लागि फाइदाजनक छैन । प्रधानमन्त्री भएपछि नरेन्द्र मोदी नेपाल आएर यहाँका नेता, जनताको मन केही हदसम्म जिते, यहाँ भएका भारतविरोधी भावनालाई केही मत्थर त पारे तर त्यो धेरै दिन टिक्न सकेन । अघोषित नाकाबन्दी गरेर नेपाली जनतालाई महिनौंसम्म सास्ती दिए । सायद त्यसको पीडा नेपाली जनतालाई सजिलै बिर्सन सक्ने छैनन् । त्यो नाकाबन्दीले नेपाली जनता झन् भारतविरोधी बनेका छन् । अहिले पनि भारतले चाहेअनुरूप संविधान संशोधन प्रस्ताव मधेसको माग सम्बोधन गर्ने नाममा दर्ता भएको छ । यसको पक्षविपक्ष आफ्नै होला, तर भारतले चाहेअनुरूप भएको छ । नेपाल एक स्वतन्त्र राज्य हो । तर त्यो न भारतले पहिले बुझ्यो न त पछि नै बुझ्नेछ । जबसम्म यहाँका नेता सबल र सक्षम हुँदैनन्, त्यो सम्भव छैन । ७० को दसक र अहिलेको घटना हेर्ने हो भने भारतको सोचमा कुनै परिवर्तन आउन सकेको छैन । त्यसबेला भारत धम्की नै दिन्थ्यो अहिले पनि उसको त्यही शैली कायम छ । बरु हामी नेपालीबीच एकता भए नेपाललाई सहज अघि बढाउन सघाउ पुग्थ्यो कि ?"
आधुनिकीकरण पश्चिमीकरण होइन,"विकासशील र अविकसित देशको विकास एवं आधुनिकताको पूर्वसर्त पश्चिमीकरण हो ? पश्चिमीकरण नमान्नु या दुत्कार्नु आधुनिकतालाई अस्वीकार गर्नु हो ? यी र यस्ता प्रश्नको वस्तुनिष्ठ उत्तर नखोजेसम्म हाम्रो समाज आधुनिक हुने लालसामा पश्चिमीकरणको दलदलमा झन् तीव्र गतिमा भासिने निश्चित छ । उन्नाईसौं र बीसौं शताब्दी युरोपकेन्द्रित रह्यो । त्यही अवधिमा युरोपका शक्तिशाली देशले संसारभर साम्राज्य र उपनिवेश कायम गरेकाले विश्वव्यापी पश्चिमीकरणको लागि मार्गप्रशस्त भयो । युरोपको औद्योगिक क्रान्तिले एक प्रकारले त्यही अवधिमा विश्वभर युरोपेली देशको उपनिवेश कायम थियो नै । अन्य देशमा लादिएको उपनिवेश र साम्राज्य पुष्टि गर्न सभ्यता निर्यात गर्ने भनिएकाले भाषा, साहित्य, कला, धर्म, संगीत, शिक्षा प्रणाली हुँदै खानपान र पोसाकसम्म युरोपकै शैली अनुकरण गर्नु सर्व श्रेष्ठ ठानियो । त्यो भ्रम उघारिनुको साटो आज झन् हर क्षेत्रमा अन्धानुकरणको दबदबा छ । युरोप, अमेरिका औद्योगिक क्रान्ति सम्पनन गरेर सामाजिक उत्थानतर्फ अघि बढिसके । भर्खरै आर्थिक उन्नतितर्फ तंग्रिदै गरेका एसियाली, अफ्रिकी देशमा सशक्तीकरण, सामाजिक उत्थानको भारी बोकाउँदा यी देश आन्तरिक द्वन्द्वमा मात्रै फसेका छैनन्, आर्थिक उन्नतिको बाटोसमेत अल्मलिन पुगेको छ । अन्तर्राष्ट्रिय गैरसरकारी संस्थासँग आबद्ध कथित कुलिन, बुज्रुक पुस्ता पश्चिमी संस्थासँग मिलेर अघि बढ्दा सामाजिक दरार पैदा भयो । हुन त सामाजिक न्याय, मानवअधिकारको विषय विश्वव्यापी सर्वस्वीकार्य मूल्य पद्धति बनिसकेको छ, बन्नु पनि पर्छ । तर त्यही वैशाखी टेकेर तेस्रो विश्वमा विग्रह, विभाजन र उत्तेजना ल्याउनु आधुनिकताको अभ्यास होइन, पश्चिमीकरणको अनुसरण हो । समाजको मूल्य प्रणाली हेर्ने दृष्टि पनि एकपक्षीय छ । उन्नाईसौं शताब्दीमा ब्रिटिस साम्राज्य कहिल्यै घाम नअस्ताउने गरी ५२ देशमा फैलिएकाले त्यही भाषा विश्वको माध्यम भाषा बन्यो । इतिहास, प्राज्ञिक अध्ययनको शैली र दृष्टिकोण पनि उतैबाट आयो । संग्रह एवं अभिलेख पनि त्यस्तै भयो, त्यसैले घरेलु सामाजिक अन्तद्र्वन्द्वलाई आयातित चस्माले हेरिनाले प्रायोजित मुद्दाले प्र श्रय पाए । नेपाली समाज व्यापक रूपमा आधुनिकतातर्फ उन्मुख भइरहेको छ, त्यो राम्रो हो । विडम्बना यहाँ पश्चिमीकरणलाई नै आधुनिकता भन्ने भ्रम पर्न थालेको छ । आधुनिकताले समाजलाई उन्नत, सुसंस्कृति, सभ्य, पुनर्ताजगी तुल्याउँछ तर पश्चिमीकरणले हाम्रो मान्यता र आदर्श ध्वस्त पार्छ । आधुनिकता र पश्चिमीकरणबीच एउटा मसिनो धर्र्सा हुन्छ । त्यसको भेद खुट्ट्याउन नसके मौलिकता मुर्झाउने मात्रै होइन, जताततै उदात्त रूपमा पश्चिमा प्रभाव बढ्छ । अंग्रेजी भाषा अन्तर्राष्ट्रिय व्यापार, वाणिज्य, शिक्षा, स्वास्थ्य क्षेत्र, विज्ञान प्रविधि, कूटनीति, सञ्चार, उड्डयन, सामुद्रिक परिभ्रमण, पर्यटनको अभिन्न माध्यम हो, तर मात्रै माध्यम त्योभन्दा बढी होइन । बेलायतको उपनिवेशकालमा संसारभर फैलिएको यो भाषा विश्वको भाषाका रूपमा माध्यम पनि बन्यो, बन्ने नै छ । तर यसको अर्थ यो होइन कि भाषासँग जोडिएर सभ्यता, संस्कार, संस्कृति र धर्म आयात हुनु हुँदैन । आधुनिकता र पश्चिमीकरणबीचको मसिनो तर ज्यादै पेचिलो धर्सो यही हो । धेरैलाई लाग्दो होे, युरोप र अमेरिकामा बस्ने मानिसले लगाउने भेषभूषा, खानपान, मनाउने चाडपर्व, अंगीकार गर्ने धर्म, संस्कृति, उन्नत, परिस्कृत र सभ्य होला । होला पनि, तर प्रश्न अरू भूगोल, इतिहास र सभ्यता भएकाहरूका लागि यो किञ्चित पनि मार्गनिर्देशन होइन, हुनु हुँदैन । उनीहरूको सभ्यता पश्चिमी हो नकि आधुनिक । आधुनिकताको मुहान जुनसुकै भुगोल, इतिहास र संस्कृति हुन सक्छ । एउटा उदाहरण हेराैं, टाइ केको प्रतीक होला ? हाम्रा राजनीतिज्ञ, उच्च प्रशासक तथा कथित कुलिनहरूका शिरमा देखिने टोपी र गालामा लड्किएको टाइ हाइब्रिडका नाममा भांग्राको टोपीमा गुयलाको फूल प्रतीत हुन पुगेको छ । अधिकांशको मुखबाट स्वाभाविक रूपमा निस्कन्छ यो सभ्यताको, आधुनिकताको, छरितोपनको, भलाद्मीपनको तथा चुस्तपनको प्रतीक हो । युरोपबाट सुरु भएको यो संस्कृति एसियादेखि अफ्रिकासम्म, अस्ट्रेलिया लियादेखि ल्याटिन अमेरिकासम्म यही बुझाइ बनेर धेरैको गलामा सजिएको छ । टाइको सुरुआत इसाई धर्मको मूल्य प्रणालीसँग अझ जिसस क्राइस्टले क्रुसमा चढेको प्रतीकात्मक बिम्बका रूपमा सन् १६४६ बाट सुरु भयो भन्ने सुन्दा धेरैलाई आश्चर्य लाग्न सक्छ । सन् १६१८ देखि तीन दसकसम्म चलेको पर्सियन युद्धका क्रममा फ्रान्सेली सेनाले विजय प्राप्त गरेको उत्सवको रूपमा शासक लुई चौधौंले क्राइस्टले सुलीमा चढेको प्रतीकात्मक अर्थ खुल्ने गरी त्यही स्वरूपको पहिरन सेनालाई पहिराइदिए । त्यो दिन अक्टोबर १८ थियो । निकै कमलाई मात्रै जानकारी होला, लुई चौधौंले विजेता सेनालाई क्राइस्टप्रति समर्पित गर्दै त्यही विशिष्ट उपहार दिएको दिन युरोप र अमेरिकामा टाइ दिवसको रूपमा मनाइन्छ । अब भनिरहनु परोइन, टाइ संस्कृति आधुनिकीकरणको प्रतीक हो या पश्चिमीकरणको विश्वव्यापी आलिंगन ? नेपालमा निजी विद्यालय खुलेदेखि नै टाइ संस्कृति भित्रिए पनि यो आम प्रवृत्ति र प्रचलन भइसकेको थिएन । तर पछिल्ला वर्षहरूमा सामुदायिक विद्यालयले पनि अंग्रेजी माध्यमलाई अनिवार्य बनाएजस्तै यो गलपासोलाई पनि बाध्यात्मक बनाउनु त्यही आधुनिक हुने नाममा पश्चिमी हुने होडको द्योतक हो । पाल्पाली ढाकाटोपी र भादगाउँले टोपीलाई राजामहाराजा र शासकको पोसाक बताउनेहरूसमेत टाइको सांस्कृतिक पहिचानबारे बेखबर रहनु ताजुबलाग्दो विषय हो । अरू त अरू राजनीतिज्ञ, उच्च प्रशासक तथा कथित कुलिनहरूका शिरमा देखिने टोपी र गालामा लड्किएको टाइ हाइब्रिडका नाममा भांग्राको टोपीमा गुयलाको फूल प्रतीत हुन पुगेको छ । परस्पर विपरीत मूल्य संस्कृति बोक्ने पोसाक एकैपटक पहिरिनु फ्युजन होइन, कन्फ्युजन हो । दक्षिण एसियामा भाषा, संस्कृति तथा धर्ममा व्याप्त पश्चिमी प्रभाव पर्गेल्न सन् १८३५ तिर फर्किनुपर्ने हुन्छ । भारतलाई उपनिवेश बनाएको इस्ट इन्डिया कम्पनीलाई सत्ता र अर्थतन्त्रमा मात्रै नभई समाजका सबै पक्षमा प्रभावी बनाउने र अंग्रेजको शासनसँगै अंग्रेजी भाषा, संस्कृति, सभ्यता, धर्म तथा शिक्षा प्र्रणाली लागू गर्ने भन्ने योजनातर्फ ध्यान दिन जरुरी छ । सोही प्रयोजनको लागि बेलायती संसद्ले लर्ड म्याकालेलाई भारत पठायो । सन् १८३५ देखि १८३८ सम्म भारतको सबै क्षेत्रमा अध्ययन गरेर म्याकालेले बेलायती संसद्मा बुझाएको प्रतिवेदनको सार थियो, कुनै पनि देशमा दीर्घकालीन शासन गर्न धर्म, भाषा र संस्कृतिमा आक्रमण गर्नुपर्ने र हर क्षेत्रमा बेलायती मोडेल लागू गर्नुपर्छ । सोही सिफारिसमुताबिक सरकारबाट संस्कृत गुरुकुलको लागि दिइँदै आएको अनुदान रोक्का गरियो र अंग्रेजी पठनपाठनको लागि संस्थागत रूपमै प्रोत्साहित गरियो । म्याकालेको निष्कर्ष थियो कुनै पनि देशमा शासन सत्ता विस्तार गर्नु छ भने त्यहाँको मूल्य प्रणाली, भाषा र धर्मप्रतिको आस्था खण्डित गर्नु र नयाँ मूल्य प्रणाली लागू गर्नु । त्यसैले त हाम्रो धर्म, संस्कृतिलाई ढोंगी, कुरीति ग्रसित, अन्धविश्वासी, पुरातन भन्ने उक्ति हामै्रहरूमार्फत हामीलाई भनाउन उनीहरू सफल भए । भारतमा त्यही गरियो र त्यसको प्रभाव समग्र दक्षिण एसियामा पर्याे । ७० वर्षअघि अंग्रेजले छोडेर गए पनि उनीहरूले छोडेको शिक्षा पद्धतिको अंग्रेजी मोह भने झन्झन् विस्तार हुँदै गएको छ । सोही सोपान टेकेर समाजका हर क्षेत्र पश्चिमी प्रभावबाट ग्रस्त छ, जसलाई हामी आधुनिक भन्दै कुहिरोको काग बनिरहेका छौं । यात्री एपी वान टेलिभिजनका समाचार प्रमुख हुन् ।"
कस्तो होला ट्रम्पको विदेश नीति ?,"अमेरिकी राष्ट्रपतीय चुनावमा डोनाल्ड ट्रम्पको विजय पूर्णतः अप्रत्याशित थियो । यसले विपक्षी डेमोक्रेटिक पार्टी एवं त्यसकी उम्मेदवार हिलारी क्लिन्टनलाई ठूलो आघात पुर्यायाे । रिपब्लिकन ट्रम्पको जितको घोषणापछि अमेरिकाका कैयौं स्थानमा उनीविरुद्ध आन्दोलन गरियो । अहिले ग्रिन पार्टी, जसले मात्र एक प्रतिशत मत पाएको छ, विस्कान्सिन, मिसिगन र पेनसेलभेनिया राज्यमा ट्रम्पको जितमाथि प्रश्न उठाइरहेको छ र पुनः गणनाको प्रयास गरिरहेको छ । जानकारहरूका अनुसार, हिलारी क्लिन्टन नै यी सबै गतिविधिको प्रेरक हुन् । ग्रिन पार्टीका उम्मेदवार जिल स्टिनलाई परोक्ष रूपमा हिलारीकै समर्थन प्राप्त भइरहेको छ । मत पुनः गणना गर्न सात मिलियन डलर आवश्यक पर्छ । जिलले ६ मिलियन डलर संकलन गरिसकेका छन् । ग्रिन पार्टी जस्तो सानो पार्टी स्वयंले यतिका रकम संकलन गर्न सक्दैन भन्ने धेरैको विश्वास छ । शंकाको औंला सीधै हिलारीतर्फ सोझिएका छन् । पुनः मतगणना गर्दा चमत्कार भए मात्रै पराजित हिलारीले डोनाल्ड ट्रम्पको जितलाई खारेज गर्न सक्लिन् । तथापि यस्तो केही चमत्कार भइहालेमा पनि कानुनी लडाइँ सुरु हुनेछ र अमेरिकामा घोर सामाजिक खल्बली अवश्य मच्चिनेछ । किनभने राजनीति र राजनीतिज्ञको खेल अच्चमकै हुन्छ । तात्कालिक घटनाक्रमका परिणाम जेसुकै आए पनि समस्त विश्व ट्रम्पको भावी राष्ट्रिय तथा अन्तर्राष्ट्रिय नीतिबारे जान्न उत्सुक छ । सर्वविदितै छ, अमेरिकाले अंगीकार गर्ने नीतिको प्रभाव विश्वव्यापी रूपमा पर्ने गर्छ । यतिबेला आम मान्यता यही छ कि पुनः मतगणनाको फन्डाले ट्रम्पबाट उसको ऐतिहासिक एवं अभूतपूर्व विजयलाई खोस्न सक्दैन । त्यसैले अन्य देश ट्रम्पको सम्भावित विदेश नीतिमाथि आँखा गाडेर बसेका छन् । के ट्रम्पको विदेश नीति पूर्णतः आश्चर्यचकित तुल्याउने खालको होला या उनले अमेरिकाको वर्तमान एवं पूर्वनीतिहरूको निरन्तरता कायम राख्नेछन् ? यो अहं प्रश्न हो । किनभने चुनावको रस्साकस्सीका बीचमा ट्रम्पले व्यक्त गरेका अनेकन बयानले सबैलाई आश्चर्यचकित तुल्याइदिएको थियो । विपक्षी डेमोक्रेटले मात्रै होइन, आफ्नै दल रिपब्लिकन पार्टीभित्रका कैयौं दिग्गजले समेत ट्रम्पलाई सनकी र नालायकको संज्ञाबाट कैयौंपटक विभूषित गरे । यसका कारणले ट्रम्प केही अस्तव्यस्तसमेत बने । तर उनको विवादास्पद भनाइको बाढी भने रोकिएन । सायद उनका समर्थकहरूले पनि यही चाहेका थिए । ट्रम्प राष्ट्रपति बनेपछि अमेरिकारूस सम्बन्धमा सर्वाधिक काम हुने सम्भावना देखिन्छ । वर्तमान अमेरिकी राष्ट्रपति बाराक ओबामाले युक्रेनक्रिमियाको मुद्दामा रूसलाई निकै कुनामा धकेलिदिएका थिए । यसमा कुनै शंका छैन, युक्रेनको हिस्सा क्रिमियालाई रूसले अधिग्रहण गर्नु अन्तर्राष्ट्रिय मान्यताको उल्लंघन हो । तर अमेरिकाले नै युक्रेनमा यस्तो स्थिति सिर्जना गरेको थियो, जसले गर्दा रूसलाई नाटो शक्तिले घेर्ने खतरा उत्पन्न भयो । यो पनि एउटा तथ्य हो कि क्रिमिया सन् १७८४ देखि रूसको एउटा प्रमुख सैनिक केन्द्रको रूपमा रहँदै आएको छ । ट्रम्पको विजयपछि उनको र रूसी राष्ट्रपति भ्लादिमिर पुटिनका बीचमा दुवै महाशक्तिबीचको सम्बन्ध सुधार्ने सहमति भएको छ । यो सहमतिले सिरियामा रूस र अमेरिकाको सहयोग बढ्न सक्छ । यसले गर्दा इस्लामिक स्टेट सिरियाबाट पछाडि फर्केको खण्डमा यसको श्रेय प्राप्त हुनेछ र अमेरिका बाहिर पनि उनको कद उँचो हुनेछ । साथै, ओबामा प्रशासनद्वारा तिरस्कृत रूस, चीनको निकट हुँदै गएको छ । ट्रम्पको नयाँ नीतिका कारण रूस आउँदा दिनमा चीन र अमेरिकासँग समान सम्बन्ध कायम राख्न चाहन्छ । यो अमेरिकाको हितमै हुनेछ । पश्चिमा देशहरूले भने अस्तव्यस्त बनेको रूस विश्वको नया आर्थिक महाशक्ति चीनको पोल्टामा सधैंका लागि पुग्नेछ भन्ने आशंका निर्मूल पार्न सकेनन् । ट्रम्प कालमा अमेरिकाले आफ्नो रक्षा बजेट अवश्य बढाउँछ नै । साथसाथै उनले यो पनि पटकपटक दोहोर्याउँदै आएका छन् कि आफू राष्ट्रपति बनेपछि नाटोका पश्चिमी देशहरू एवं अन्य अमेरिकी साथी देशजस्तै साउदी अरब, जापान र दक्षिण कोरियाद्वारा सुरक्षा सहायताको लागि अत्यधिक व्यय गर्नुपर्नेछ । ट्रम्पको यो कुरा उनका समर्थकले निकै मन पराए । अमेरिकाले विश्वभरिको चौकीदारीमा खर्च गर्नुको साटो आफ्ना नागरिकको प्रमुख आवश्यकता पूर्तिका लागि खर्च गरोस् भन्ने उनीहरूले चाहेका छन् । ट्रम्पको आगमनले चीनलाई अवश्य पनि चिन्तित तुल्याइरहेको हुनुपर्छ । सन् २०१५ मा अमेरिकाचीन व्यापारिक सम्बन्ध अमेरिकाको लागि ३६७ बिलियन डालर प्रतिकूल थियो । ट्रम्पले चीनमाथि आफ्नो मुद्रामा गोलमाल गरेको आरोप लगाएका छन् । अब हेर्नु छ, ट्रम्पले चीनबाट आयातित सामानमा ४५ प्रतिशत कर लगाउँछन् कि लगाउँदैनन् । अहिलेसम्म उनले कर लगाउनेतर्फ नै संकेत गरेका छन् । जे भए पनि एउटा सम्भावित वाणिज्यव्यापार युद्धलाई अहिल्यै नकार्न सकिँदैन । एउटा कुरा स्पष्ट भइसकेको छ, ट्रम्पलाई नयाँ अमेरिकन फ्री ट्रेड एग्रिमेन्ट पूर्ण रूपमा मन परिरहेको छैन । सन् १९९४ मा भएको यो सम्झौताका कारण अनेकौं अमेरिकी कम्पनीहरूले आफ्नो उत्पादनको काम छिमेकी मुलुक मेक्सिकोमा रूपान्तरण गरेका छन् । किनभने त्यहा मजदुर श्रमिक निकै सस्ता छन् । ट्रम्पको विजयपछि उनको र रूसी राष्ट्रपति भ्लादिमिर पुटिनका बीचमा दुवै महाशक्तिबीचको सम्बन्ध सुधार्ने सहमति भएको छ । यो सहमतिले सिरियामा रूस र अमेरिकाको सहयोग बढ्न सक्छ । सन् १९९४ देखि अहिलेसम्म आइपुग्दा एउटा अटोमोबाइल उद्योगमा मात्रै अमेरिकाले ३५ हजार रोजगार गुमाउनुपरेको छ । यिनै रोजगार गुमाएका गोरा अमेरिकी र उनीहरूजस्ता अन्य देशवासीले चुनावमा ट्रम्पलाई जोडतोडले समर्थन गरे । त्यसैले ट्रम्पको कदम यसै दिशामा अघि बढ्ने अपेक्षा गरिएको छ । हो, ट्रम्पले मेक्सिको बोर्डरमा घूसपैठ रोक्न पर्खाल लगाउँछु भनेर बहुचर्चित अभिव्यक्ति दिए पनि चुनावको नतिजा आफ्नो पक्षमा आएपछि उनले केही नरमपन देखाउन सुरु गरेका छन् । विशेषज्ञहरूका अनुसार ओबामा कालको तुलनामा ट्रम्प प्रशासनमा अमेरिका र इजरायलबीचको सम्बन्ध थप सुदृढ हुनेछ । जहाँसम्म हाम्रो छिमेकी मुलुकसँगको सम्बन्धको प्रश्न छ, ट्रम्पले भारतलाई यस्तो मुलुकको रूपमा स्विकारेका छन्, जसको उच्च शिक्षित नागरिक वर्षौंदेखि अमेरिकी अर्थव्यवस्थामा महत्वपूर्ण भूमिका निर्वाह गरिरहेका छन् । तैपनि ट्रम्प प्रशासनले भारतीयलाई दिइँदै आएको एचवान बी भिसामा कटौती गर्ने सम्भावना प्रबल देखिन्छ । एचवान बी भिसाअन्तर्गत अमेरिकी कम्पनीले आफ्ना देशवासीका साटो सस्तोमा भारतीय कम्प्युटर र अन्य प्राविधिज्ञलाई रोजगार दिँदै आएका छन् । यसमा कटौती हुने हो भने अवश्य पनि यो भारतको लागि कष्टप्रद हुनेछ तर अमेरिकी नागरिकको लागि लाभप्रद । अब हेर्नु छ, वैश्विक (ग्लोबल) व्यापारिक व्यवस्थामा केवल आफ्ना सीमित मानव संसाधनलाई लिएर अमेरिका प्रतिस्पर्धी बनिरहन सक्ला ? यही यक्षप्रश्न ती तमाम पश्चिमी र गैरपश्चिमी धनी देशमा पनि लागू हुन्छ, जसले अर्धविकसित र विकासशील देशका नागरिकका विभिन्न क्षमताको दोहन गरेर आफूलाई समृद्ध तुल्याउँदै आएका छन् । ट्रम्पको विदेश नीतिमाथिको चर्चा आउँदा दिनमा अझ बढी सार्थक हुनेछ, जब ग्रिन पार्टीको मत पुनः गणनाको परिणाम आइसक्नेछ र ट्रम्प औपचारिक रूपमा राष्ट्रपति पदमा आसीन हुनेछन् ।"
हरिसिद्धि र आदर्शको राेचक जित,"काठमाडौः रेडबुल फुटसल लिगअन्तर्गत बिहीबार भएका खेलमा हरिसिद्धि फुटसल र आदर्श फुटसलले जित हात पारेका छन् । समूह बी अन्तर्गतको खेलमा हरिसिद्धि फुटसलले तालिकाको शिर्ष स्थानमा रहेको शंखमुल फुटसललाई ४१ गोलले हरायो । हरिसिद्धि फुटसलको जितमा राइफी महर्जन र रिपु भुलानले दुईदुई गोल गरे । शंखमुल फुटसलका अभय रानाले एक गोल गरे । हरिसिद्धि फुटसलका गोलरक्षक मनोज तामाङ प्लेयर अफ दी म्याच घोषित भए । हरिसिद्धि फुटसल आफ्नो घरेलु मैदानमा उत्रिएको थियो । समूहमा हरिसिद्धि फुटसल ११ खेलबाट २० अंक जोडेर तेस्रो स्थानमा छ । शीर्ष स्थानमा आसीन शंखमूल फुटसलको ११ खेलबाट २५ अंक छ । शंखमूल फुटसलले प्रतियोगितामा आठ जित, एक बराबरी र दुई हारको नतिजा निकालेको छ । १० खेलबाट २० अंक जोडेको कुमारी फुटसल दोस्रो स्थानमा छ । सामाखुसी फुटसल ११ खेलबाट १९ अंक जोडेर तालिकाको चौथो र ११ खेलबाट १९ अंक जोडेको ताहाचल फुटसल पाँचौं स्थानमा छन् । समूह ए अन्तर्गतको खेलमा आदर्श फुटसलले रजनी फुटसलमाथि ५४ गोलको रोमाञ्चक जित हासिल गर्यो । रजनी फुटसलको मैदानमा भएको खेलमा आदर्श फुटसलका लागि अविरल रिजालले दुई तथा दिनेश खड्का, राजु बुढाथोकी र सुरेन्द्र कटुवालले एकएक गोल गरे । रजनी फुटसलका रुसन केसीले दुई तथा विकेन शर्मा र सुमन कार्कीले एकएक गोल गरे । आदर्श फुटसलका अविरल रिजाल प्लेयर अफ दी म्याच घोषित भए । आफ्नो समूहमा ११ खेलबाट सात अंक जोडेको आदर्श फुटसल आठौं स्थानमा छ । ११ खेलबाट १२ अंक बटुलेको रजनी फुटसल पाँचौं स्थानमा छ । तालिकाको शीर्ष स्थानमा आसीन किक अफ फुटसलको ११ खेलबाट २७ अंक छ । प्रतियोगितामा किक अफ फुटसलले नौ जित र दुई हारको नतिजा निकालेको छ । ११ खेलबाट २२ अंक बटुलेको ढुकु फुटसल हब दोस्रो स्थानमा छ । तेस्रो स्थानमा रहेको बानेश्वर रिक्रिएसनल सेन्टरको १० खेलबाट २२ अंक छ । ११ खेलबाट २० अंक जोडेको वाइट हर्स चौथो स्थानमा छ । आमा इभेन्ट्सद्वारा आयोजित प्रतियोगितामा दुवै समूहमा आठआठ टोली सहभागी छन् ।"
महिला एसिया कप क्रिकेट: भारतसँग नेपाल ९९ रनले पराजित,"काठमाडौं: एसिया कप ट्वान्टी ट्वान्टी महिला क्रिकेटमा नेपालले अन्तिम खेलमा भारतसँग पराजित भएको छ। थाइल्याण्डको बैंककमा शुक्रबार भएको खेलमा नेपाल भारतसँग ९९ रनले पराजित भएको हो। भारतले दिएको १२१ रनको विजयी लक्ष्यका साथ मैदान उत्रिएको नेपाल १६ दशमलब ३ ओभरमा सवै विकेट गुमाउँदै २१ रनमा समेटियो। नेपालका लागि कुनै पनि ब्याट्स म्यानले दोहोरो अंकको स्कोर जोड्न सकेनन्। नेपालका लागि सरिता मगरले सर्वाधिक ६ रन जोडिन्। कप्तान रुविना क्षेत्री, करुणा भण्डारी र ज्योति पाण्डेले समान २२ रन जोडे भने सीता राणा मगर र रोशनी बोहोराले ११ रन बनाए। नेरी थापा, नीरा राजोपाध्याय, शोभा आले, संगीता राई र सरस्वती कुमारी खाता नै नखोली पेभिलियन फर्केका थिए। यसअघि टस हारेर पहिले ब्याटिङको निम्तो पाएको भारतले पुरै ओभर खेल्दै पाँच विकेटको क्षतिमा १ सय २० बनाएको थियो। नेपालका लागि रुविना क्षेत्रीले २ तथा करुणा भण्डारी र सीता राणा मगरले समान ११ विकेट लिएका थिए। नेपालको यो लगातार पाँचौ हार हो। नेपाल यसअघि भएका खेलमा थाइल्यान्डसँग ८ विकेट, पाकिस्तानसँग ९ विकेट, श्रीलंकासँग ८ विकेट तथा बंगलादेशसँग ९२ रनले पराजित भएको थियो।"
महिला एसिया कप क्रिकेटमा नेपाललाई १२१ रनको लक्ष्य प्रस्तुत,काठमाडौं: थाइल्याण्डमा जारी महिला एसिया कप क्रिकेट प्रतियोगिता अन्तर्गत अहिले नेपाल र भारतबीचको खेल जारी रहेको छ । भारतले नेपालका लागि १२१ रनको लक्ष्य प्रस्तुत गरेको छ । अहिले नेपालले जवाफी व्याटिङ गरिरहेको छ । टस हारेर पहिले ब्याटिङ गरेको भारतले निर्धारित २० ओभरमा ५ विकेट गुमाएर १२० रन बनायो । २० रनमा पहिलो विकेट गुमाएको भारतले ६९ रन जोड्दा ५ विकेट गुमाइसकेको थियो । त्यसपछि आएका व्याट्सवुमनले शिखा पाण्डे र हर्मनप्रित कौरले अविजित ५१ रनको साझेदारी गरे । नेपाली टोलीकी रुविना क्षेत्रीले दुई विकेट लिएकी छन् । करुणा भण्डारी र सीता रानाले एक एक विकेट लिए ।
राजकुमारले चुमे मुस्ताङ म्याडनेसको उपाधि,"तातोपानी म्याग्दीः मुस्ताङ म्याडनेस क्रसकन्ट्री साइकल रेसको उपाधि राजकुमार श्रेष्ठले जितेका छन् । अघिल्लो चरणमा १३ घन्टा ६ मिनेट ४७ सेकेन्डको अग्रताका साथ दौड सुरु गरेका राजकुमारले सातौं दिन अन्तिम चरणको मनाङको मार्फादेखि म्याग्दीको तातोपानीसम्मको ५० किलोमिटर दूरी एक घन्टा ४८ मिनेट १० सेकेन्डमा पूरा गर्दै उपाधि जितेका हुन् । उपाधिसँगै राजकुमारले एक लाख २५ हजार रुपैयाँ पुरस्कार पाए । बुद्धिबहादुर तामाङले १६ घन्टा ३३ मिनेट ४० सेकेन्डमा दूरी पूरा गर्दै दोस्रो भए । तेस्रो भएका मानबहादुर थापामगरले १७ घन्टा २२ मिनेट ५२ सेकेन्डमा दूरी पूरा गरे । दोस्रो र तेस्रो हुनेले क्रमशः ७५ हजार र ५० हजार रुपैयाँ पुरस्कार पाए । यसैगरी राजेन्द्र चेम्जोङ १९ घन्टा पाँच मिनेट नौ सेकेन्डमा दूरी पूरा गर्दै चौथो भए । सबैभन्दा कान्छो सहभागी १६ वर्षीय प्रचित थापामगरले २० घन्टा १६ मिनेट ४५ सेकेन्डमा दूरी पार गर्दै पाँचौं स्थानमा अटाए । विदेशी सहभागीमा बेलायतकी इजाबेल बोइडलले २४ घन्टा ६ मिनेट ३० सेकेन्डमा पूरा गरिन् । नेपाली सेनाकी पुष्पा भण्डारीले ३१ घन्टा २९ मिनेट ५० सेकेन्डमा दूरी पूरा गरिन् । उपाधि जितेपछि राजकुमारले सुरुको चरणमा टाइमिङमा निकै मेहनत गरेका कारण उपाधि जित्न सफल भएको बताए । हाई अल्टिच्युडमा साइकल कुदाउन सजिलो छैन । तर पनि उपल्लो मुस्ताङको मनोरम दृश्य अवलोकन गर्दै साइकल कुदाउन पाउँदा सबैलाई उत्साही बनाउँछ', राजकुमारले भने । रेसका व्यवस्थापक एवं संयोजक शिखर पाण्डेले मुस्ताङ म्याडनेस क्रसकन्ट्री साइकल रेसले नेपालमा माउन्टेन बाइकिङको विकास र साहसिक खेल पर्यटनमा सहयोग पुग्ने बताए । एडभेन्चर स्पोर्टस् नेपालको आयोजना, नेपाल पर्यटन बोर्ड र हाइमेक्सको सहयोगमा सञ्चालित प्रतियोगितामा एकएकजना नेपाली र विदेशी महिलासहित सात खेलाडीले भाग लिएका थिए ।"

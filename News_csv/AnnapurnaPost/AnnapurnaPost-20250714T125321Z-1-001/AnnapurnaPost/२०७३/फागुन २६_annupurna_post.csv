शीर्षक,विवरण
विकास रोज्ने कि प्रधानमन्त्री ?,"देशको नेतृत्वको क्षमताले त्यस देशको विकासको गन्तव्य तय गर्छ । जंगबहादुर राणादेखि मोहनशमशेरसम्मका प्रधानमन्त्रीहरू स्वाभाविक रूपले रोलक्रमबाट तय भएका हुन् । पञ्चायतका प्रधानमन्त्रीहरू जनताप्रति उत्तरदायी हुनुपर्ने थिएन । २०१५ सालमा आफ्नो नेतृत्वमा निर्वाचनमा गएर बहुमत प्राप्त दलको नेताको रूपमा निर्वाचित हुने नेपालको पहिलो प्रधानमन्त्री बीपी कोइराला हुन् । जीपी कोइराला (पहिलोपल्ट), मनमोहन अधिकारी, कृष्णप्रसाद भट्टराई, पुष्पकमल दाहाल (पहिलोपटक) र सुशील कोइराला क्रमशः २०४८, २०५१, २०५६, २०६६ र २०७० सालमा यसरी नै निर्वाचित हुने विधिसम्मत प्रधानमन्त्री हुन् । नेपालले विधिसम्मत ढंगले नेतृत्व पाएको यही ६ पटक हो । यी कुनै पनि सरकारहरू पूर्णकालीन हुन सकेनन्, किन ? बीपी महेन्द्रद्वारा खोसिए, जीपी आफ्नै ढिपीले ढले, जीपीले नै मनमोहन र कृष्णप्रसादलाई ढाले, पुष्पकमल आफ्नै अहंकारले ढले, केपी ओलीको सत्तामोहले सुशील ढले । परिस्थितिले, कृपाले वा लोकतन्त्रको मजाक उडाएर २०१५ सालदेखि अहिलेसम्म करिब तीन दर्जनभन्दा बढी सरकार परिवर्तन भएका छन् । लोकतन्त्रको सुन्दर पक्षलाई कुरूप बनाएर, आफ्नै परिभाषा कोरेर, जनमतको उपहास गरेर च्याँखे थाप्ने प्रधानमन्त्री धेरै आए । कतिपय त कसरी आए र गए भन्ने गहन अनुसन्धानको विषय छ । धेरैलाई भारतीय दबाबमा प्रधानमन्त्री भएको आरोप पनि लाग्छ । अंकगणितको हिसाबले यी कतिपय कानुनसम्मत भए पनि देश उँभो नलाग्नुको प्रमुख कारण यही च्याँखेपना हो । लोकतन्त्रको १० वर्षमा पनि सरकार परिवर्तन गर्ने खेल जारी छ । लोकतन्त्रमा म' भन्दा हामी' महत्ववपूर्ण पक्ष हो । त्यसैले अंकगणितको आधारमा सरकार ढाल्ने र गठन गर्ने गर्दा नागरिकहरूको अपमान भएको रहेछ भने त्यसले फाइदाभन्दा बेफाइदा बढी गर्छ । विगत १० वर्षको राजनीति हामी' केन्द्रित भएको भए दोस्रो संविधानसभा चाहिँदैनथ्यो, आज आर्थिक मुद्दामा बहस हुन्थ्यो । यसरी च्याँखे थाप्ने प्रधानमन्त्री भारतमा पनि नआएका होइनन् । कसरी गर्यो त भारतले प्रगति ? सन् १९९१ मा भारतमा राजीव गान्धीको मृत्यु हुँदा राहुल गान्धी सानै भएकाले अप्रत्यासित रूपमा सरकारको नेतृत्व गर्ने अवसर पीभी नरसिंह रावलाई मिल्यो । राजीव गान्धी आफ्नो क्षमताले नभई परिवारबाट स्वाभाविक रूपमा राजनीतिमा आएका थिए । त्यसैले पूर्ण बहुमतको सरकार हुँदा पनि उनले कुनै क्रान्तिकारी कदम चाल्न सकेनन् । रावको नेतृत्वले भारतको राजनीतिमा तीनवटा महत्ववपूर्ण परिवर्तन गर्यो । उनी गान्धी परिवारका थिएनन् वा उनी स्वाभाविक उम्मेदवार थिएनन्, उनको अल्पमतको सरकारले पूरा कार्यकाल चलायो र उनले ख्यातिप्राप्त अर्थशास्त्री डा मनमोहन सिंहलाई अर्थमन्त्रीको जिम्मेवारी दिए । ९० को दसकदेखि डा सिंहकै उदारीकरण र निजीकरणको नीतिले सुरु भएको भारतको आर्थिक वृद्धिको वक्ररेखा त्यसपछि तल झरेको छैन । सन् २०२० सम्ममा संसारका आर्थिक महाशक्तिहरूको सूचीमा अमेरिका र चीनको साथमा भारतको नाम अर्थशास्त्रीहरूले जोड्न थालिसकेका छन् । कालान्तरमा त्यहाँ राहुल गान्धीको स्वाभाविक उदय भयो । सन् २०१४ को लोकसभा निर्वाचनमा गुजरात राज्यका तत्कालीन मुख्यमन्त्री नरेन्द्र मोदीको सामना राहुल गान्धीसँग भयो । विकासको दर उच्च भएको राज्यका मुख्यमन्त्रीले विकास, सुशासन र कालो धन नियन्त्रणको नारा दिए, तर राहुल गान्धीसँग परिवारसिवाय केही थिएन । मोदीले स्वाभाविक नेता गान्धीको स्थापित दललाई ऐतिहासिक रूपमा परास्त गरेर भारतीय लोकतन्त्र मजबुत भएको विश्वलाई सन्देश दिए । निर्वाचित प्रधानमन्त्री मोदीले आर्थिक प्रगतिको लागि अनेक नीति अवलम्बन गरेर आफूलाई एक सक्षम नेताको रूपमा प्रस्तुत गरिसकेका छन् । लोकतन्त्रसँगै सञ्चारमाध्यमको व्यावसायिक विकास भएको भारतमा राहुल गान्धीलाई उनको योगदानको बारेमा सञ्चारकर्मीले सोध्ने गरेका छन्, जसको उनीसँग उत्तर छैन । इन्दिरा गान्धीको नाति भएको नाताले मात्रै अब राहुल गान्धीलाई राजनीतिमा स्थापित हुन गाह्रो छ । देङ स्याओ पिङले चीनमा विदेशी निवेशलाई प्रोत्साहन र बजार अर्थतन्त्रको सुधार गरेर चीनलाई विश्वको प्रमुख अर्थतन्त्रको रूपमा पुर्याए । सिंगापुर, साउथ कोरिया, इन्डोनेसिया, कतार, कुबेत, मलेसिया आदि देशमा भएको आर्थिक प्रगति पनि जिम्मेवारीपूर्ण नेतृत्वको कारणले हो । लोकतन्त्र नभएका मुलुकहरूले पनि सबल नेतृत्वको कारण प्रगति गरेका उदाहरण छन् । हजारौंको बलिदानबाट आएको परिवर्तनको १० वर्षमा हामीले माननीय, मन्त्री, उपप्रधानमन्त्री र प्रधानमन्त्रीको संख्याबाहेक उन्नति गरेनौं, किन ? अब अघि बढ्नुअघि यसको उत्तर खोज्ने कि ? फ्रान्स, बेलायत, अमेरिका जस्ता मुलुकहरूमा आगामी राष्ट्रप्रमुख को होला भन्ने प्रश्नको जबाफ राजनीतिका पण्डितलाई पनि दिन गाह्रो हुन्छ । नेपालमा आगामी १०१५ वर्षको प्रधानमन्त्रीको रोलक्रममा स्वाभाविक रूपमा शेरबहादर देउवा, माधवकुमार नेपाल, खड्गप्रसाद ओली, झलनाथ खनाल, बाबुराम भट्टराई र पुष्पकमल दाहाल छन् । यी सबैमा केही समानता छन् । दलको नेतृत्व गरेको बेला आआफ्नो दलका यी स्वाभाविक दाबेदार हुन्, यी अर्थशास्त्रका न जानकार हुन् न विद्यार्थी । यी कसैले पनि नेपालको आर्थिक प्रगतिको मार्गचित्र प्रस्तुत गर्न सकेका छैनन् । आफू प्रधानमन्त्री भए सम्पूर्ण समस्या समाधान हुन्छ र अख्तियारमा योग्यलाई ल्याउनु हुन्न भन्नेमा यी सबैको एकमत छ । पूर्णकाल सरकार चलाउन नसकेका यी भूतपूर्व प्रधानमन्त्रीलाई सफल भन्न सकिँदैन । यिनले चाहेमा विद्यार्थी युनियनको वैकल्पिक व्यवस्था अथवा चुनाव शान्तिपूर्ण गर्न सक्छन् तर त्यसमा यी कसैको रुचि छैन । विगतको १० वर्षको समीक्षा गरेर आर्थिक उन्नतिका नवीनतम कदम चाल्नुपर्ने समयमा हामी विगतका यी असफल नेतृत्वको वरिपरि फनफनी घुम्दै छौं । यी प्रधानमन्त्रीका दाबेदारहरूको पृष्ठभूमि कस्तो छ ? सुशील कोइरालाको नेतृत्वमा दोस्रो संविधानसभामा गएको नेपाली कांग्रेसमा उनको देहान्तपछि स्वाभाविक रूपमा देउवा प्रधानमन्त्रीको रूपमा देखिएका हुन् । देउवाको नेतृत्वमा नेपाली कांग्रेस चुनावमा कहिल्यै गएको छैन । देउवालाई लोकतन्त्र दरबारमा बुझाएको, जम्बो मन्त्रिमण्डल बनाएको, माननीयहरूलाई बैंकक घुमाएको आरोप छ । पत्रकारहरूको प्रश्नको जबाफ दिन नसकेर हपार्ने शैलीमा प्रस्तुत हुनुले उनको बौद्धिकता दर्शिन्छ । प्रहरी प्रशासनमा उनले गरेको हस्तक्षेपको उनले बचाउ गर्नुको सट्टा आफ्नो हस्तक्षेप नभएको वक्तव्य निकाले । राजदूतमा उनले गरेको सिफारिसले उनको संवेदनशीलतामा प्रश्नचिन्ह लाग्छ । योग्य र अयोग्यको विभेद गर्न नसक्ने व्यक्तिलाई क्षमतावान् भन्न सकिँदैन । माधव नेपाल अरुण तेस्रो नेपालमा ल्याउनु हुन्न भनेर पत्र काट्ने व्यक्ति हुन् । संसारको कुनै लोकतन्त्रमा नभएको दुई ठाउँबाट हार्दा पनि प्रधानमन्त्री हुने लालचा देखाउनु नेपालको ठूलो कमजोरी रह्यो । उनी विदेशी प्रभुको आशीर्वादमा प्रधानमन्त्री भएका बाबुरामले पटकपटक भन्ने गर्थे । भित्तामा नाम लेखाउन आएका झलनाथ नाम लेखाएर गए । केपी ओलीले पनि कुनै क्रान्तिकारी आर्थिक कदम चाल्न सकेनन् । केही समयअघि उनले विद्युत् प्राधिकरणको मोटर कब्जा गरेको समाचार आएको थियो । औषधोपचारको लागि उनले ठूलै रकम सरकारबाट लिएको समाचार छ, जसको खण्डन आएको छैन । चालीसबुँदेको आधारमा सत्ता कब्जाको नारा दिएर युद्धमा जाने र आफू प्रधानमन्त्री भएपछि त्यो आवश्यक छैन भन्ने बाबुराम भट्टराई आफूले हस्ताक्षर गरेको संविधानको विरोध गर्ने सबभन्दा पहिला व्यक्ति हुन् । उनी भारतको कृपाले प्रधानमन्त्री भएको उनकै दलका अध्यक्षले भनेका थिए । राज्यको सुरक्षा घेराभित्र बसेर उनी देशद्रोहको जस्तो मुद्दामा पनि सरकारको विपक्षमै देखिए । दसकौंसम्म नभएको स्थानीय निर्वाचनको उनी विपक्षमा देखिएका छन् । लोकतन्त्र नभएका मुलुकहरूले पनि सबल नेतृत्वको कारण प्रगति गरेका उदाहरण छन् । हजारौंको बलिदानबाट आएको परिवर्तनको १० वर्षमा हामीले माननीय, मन्त्री, उपप्रधानमन्त्री र प्रधानमन्त्रीको संख्याबाहेक उन्नति गरेनौं, किन ? अब अघि बढ्नुअघि यसको उत्तर खोज्ने कि ? हार्न लागेको अवस्थामा संविधानसभाको परिणाम बहिस्कार गर्न तत्पर हुने उनले लोकतन्त्र बलियो बनाउने कुनै काम गरेका छैनन्, बरु ठोकतन्त्रमा उनको ठूलो योगदान छ । लडाकु शिविरको रकम हिनामिनाको आरोपबाट पुष्पकमल मुक्त भएका छैनन् । जंगलबाट निस्कनेबित्तिकै मंगलमय भएको उनको जीवनशैलीको स्रोत खुलेको छैन । आजसम्म कुलमान जस्ता कुशल व्यक्तिले ठाउँ नपाउनुमा यिनै भूतपूर्व प्रधानमन्त्रीहरू दोषी हुन् । सरकारलाई जनताप्रति उत्तरदायी बनाउने सञ्चार जगत्को भूमिका कस्तो छ त ? नेपालमा सञ्चारमाध्यमले आर्थिक क्रान्तिको लागि को कति सक्षम छन्, कसको पृष्ठभूमि कति दागी छ भन्ने बहसमा ल्याएका छैनन् । व्यावसायिक पत्रकारिता भएन भने लोकतन्त्र बलियो हुँदैन । समाचार खोज्न बालुवाटार जाने सञ्चारकर्मीले बालुवाटारमा रक्सी पिउने र त्यसको भाषण गर्दै हिँड्नु कुनै गर्वको समाचार होइन । सञ्चारजगत्ले त्यसलाई प्राथमिकता दिनु व्यावसायिकता होइन । २०६१ सालमा इराकमा नेपाली मारिएको घटनामा नेपालमा भएको दंगामा एक दैनिकले सम्पादकीय लेखेको थियो, जसमा यो सरकारको तुलना नेपालको इतिहासमा सायदै कसैसँग हुन्छ' भन्ने आशय थियो । त्यो सरकारका प्रमुख तिनै थिए, जसले हालै पुष्पकमललाई दोस्रोपटक ताजपोसी गराएर अर्को च्याँखे थापेका छन् । यसको कारण हो, उनको दलले वरिष्ठतालाई क्षमता र योग्यता मान्नु र उनी वरिष्ठताको आधारमा प्रधानमन्त्रीका स्वाभाविक उम्मेदवार हुनु । यो बेमौसमी बाजाले उनको सिवाय कसैको हित गर्दैन । त्यो सम्पादकीय क्षणिक आक्रोश थिएन भने ओलीलाई पदमुक्त गर्न देउवाले थापेको च्याँखेको विषयमा त्यो दैनिकले किन बहस नचलाएको ? व्यावसायिक दक्षता हासिल गरेका, राजनीतिज्ञलाई ठाडो प्रश्न गर्ने सक्ने, भयमुक्त पत्रकार रवीन्द्र मि श्रले सञ्चारजगत् छोड्नु सञ्चारजगत्को क्षति हो । सञ्चारको शक्तिशाली मञ्चबाट राजनीतिमा प्रहार गर्न सक्ने ठाउँ हुँदाहुँदै पनि राजनीतिक शून्यताले मि श्रजस्ता सञ्चारकर्मीलाई उतै डोर्यायो । उनले सबै दलका केही स्वच्छ व्यक्तिलाई आकर्षित गरेर निर्वाचनमा जालान्, तर त्यसले ठूला दलमा स्वच्छको संख्या न्यून भयो भने के हुन्छ ? सरकार परिवर्तनले एउटा दूरदृष्टा, इमानदार, उच्च राजनीतिक मनोबल भएको, अर्थशास्त्रको सामान्य ज्ञान भएको, योग्यताको कदर गर्न सक्ने र विगतमा धेरै दाग नलागेको प्रधानमन्त्री दिन सक्नुपर्छ । यसको लागि बाँकी रहेको संसद्को अवधिमा गर्न सकिने कामको मार्गचित्र बनाएर त्यसअनुसार पार्टी, देश र लोकतन्त्रलाई दिशा दिन सक्ने योग्य प्रधानमन्त्री चयन गर्नु नेपाली कांग्रेसकै हितमा हुन्छ । २००७ सालदेखिको लोकतान्त्रिक दल भनेर स्वाभाविक रूपमा कसैलाई अघि सार्ने मूर्खता गरे भारतमा राहुल गान्धीको नेतृत्वमा कांग्रेस आईको स्थिति स्मरण गर्नु बेस होला । अबको प्रधानमन्त्रीमा नेपाली जनताले शिक्षा, स्वास्थ्य, कृषिमा परिवर्तनकारी कदम चाल्न सक्ने, विकासका पूर्वाधारहरूको निर्माण गर्ने सक्ने, रोजगार सिर्जनाका लागि उपयुक्त नीति निर्माण गर्न सक्ने एउटा योग्य व्यक्तिको खोजी गर्नेछन् । अहंकारी प्रधानमन्त्रीले आर्थिक विकास गर्न सक्दैन । अर्थशास्त्र जानेको व्यक्ति दलमा छैनन् भने स्वतन्त्र नागरिकबाट ल्याउनु बुद्धिमानी हो । कांग्रेसमा गगन थापा, धनराज गुरुङ, विश्वप्रकाश शर्माजस्ता कुनै आर्थिक विसंगतिसँग नजोडिएका, युवाहरूलाई उत्प्रेरित गर्न सक्ने सक्षम नेताहरू धेरै छन् । प्रतिस्पर्धाबाट नेतृत्वको चयन गर्ने प्रक्रियाले योग्यताको विकास आफैं गर्छ । दल र सरकार चलाउनु फरक हो । भारतमै पनि प्रतिस्पर्धाबाट आएका मोदी आफ्नो दलका अध्यक्ष होइनन् । कांग्रेसले २००७ सालदेखिको लोकतान्त्रिक दलको विरासत कायम राख्न परिवर्तित स्थितिमा प्रधानमन्त्रीको उम्मेदवार प्रतिस्पर्धी ढंगले खोजेर क्रमभंगता गर्नु जरुरी छ । त्यसपछि रहन्छ लोकतन्त्रको सिपाही र जेठो लोकतान्त्रिक दलको अर्थ । प्रगतिका वाधक यी स्वाभाविक च्याँखे उम्मेदवारहरूको सत्ता परिवर्तनको खेल जारी रहेसम्म विकास सम्भव हुँदैन । भट्ट टेनिसी स्टेट युनिभर्सिटी अमेरिकका एसोसिएट प्रोफेसर हुन् ।"
पानी र युवाले देश छोड्दा,"आजभोलि तराई, पाहाड र हिमाली तीनवटै क्षेत्रका ग्रामीण भेगमा मानिस, पशु र वस्तुभाउको गतिविधि न्यून देखिन्छ । उपस्थित जनसंख्यामा महिला, केटाकेटी, वृद्धवृद्धा र असक्तहरूको बाहुल्य छ । फलस्वरूप खेत, गरा र बारी बाँझा भएका छन् । गाई, भैंसी, गोरु, बाख्रा र भेडाको आनुपातिक संख्या घटेको छ । खेतबारी, पाखा, पखेरा र खर्कहरूमा वन र बुट्यान बढेका छन् । हिजोका दिनमा हिमाली र पहाडी क्षेत्रमा व्यस्त र चल्तीमा रहेका बाटा, गोरेटा, घोडेटा र आँगन तथा करेसाहरूमा झारपात उम्रेर, नुन छरेर छोडेजस्तै बिराना भएका छन् । यसको मूल कारण पानी र मान्छेले कुसमयमा देश छोड्नु । अब यसको प्रभाव न्यूनीकरण गरी ती क्षेत्रलाई पुनः गुल्जार गराउनेबारेमा घोत्लिँदा हामीले मूलतः दुई विषयमा केन्द्रित हुनुपर्ने देखिन्छ । पहिलो विषय पानीको उपलब्धता र प्रयोगसँग सम्बन्धित छ । अर्कोे पक्ष आधुनिक प्रविधि उपयोग गरी उपलब्ध स्रोतको उच्चतम प्रयोग गर्न सक्ने गरी जनशक्तिको परिचालन । नेपाल जलस्रोतको दृष्टिले धनी तथा गुण र मात्राको दृष्टिले भाग्यमानी मानिन्छ । किनभने पृथ्वीको कुल पानीमध्ये तीन प्रतिशत ताजा र ९७ प्रतिशत नुनिलो छ, तर नेपालको अधिकांश जलसतह स्रोतबाट प्राप्त ताजा पानी हो । विश्वको उपलब्ध ताजा पानीमध्ये ६९ प्रतिशत हिमनदी तथा बरफको रूपमा र ३० प्रतिशत भूमिगत स्रोतबाट प्राप्त हुन्छ भने बाँकी अन्य स्रोतबाट । पानीको उपयोग मूलतः कृषि, उद्योग, यातायात, घरेलु काम, मनोरञ्जन र पर्यावरणीय क्षेत्रमा हुन्छ । मानवीय कार्यले पानीको संरक्षण तथा विनाश दुवै कुरामा भूमिका खेल्न सक्छन् । विगतबाट मानिसहरू अक्सर जलाशयद्वारा भण्डारण क्षमता वृद्धि र विभिन्न प्रकार तथा आकारका पोखरी निमार्ण गरी पानीको सञ्चिती गर्दथे । नेपालको अधिकांश खेती प्रणाली वर्षाको पानीमा निर्भर छ । त्यसमा पनि जलवायु परिवर्तनको कारणले मनसुन तालिका फरक हुँदै गएको छ, अतिवृष्टि वा अनावृष्टिको क्रम बढेको छ । २०७२ साल वैशाखमा आएको विनाशकारी भूकम्पले कतिपय मुहान सुके । नदी र खोलामा पानी भए पनि त्यसको उच्चतम उपयोगको समुचित व्यवस्था नहुनाले वा पानीलाई सिँचाइसमेतका परियोजनामा प्रयोग गर्न नसक्नाले कोशी, काली, गण्डकी र कर्णालीको अथाह पानी २४ घन्टा नपुग्दै नेपाल भूमिबाट बाहिरिन्छ । यसरी पानी बगेर तथा मानिस गुडेर र उडेर बाहिरिँदै छन्, माटो बाँझिदैछ । यद्यपि जहाँ पानी उपलब्ध छ, त्यहाँ युवा अडिएका छन्, उत्पादन बढेको छ । पूर्वी तथा मध्यतराईका केही क्षेत्र जहाँ बाह्रै महिना सिँचाइ सुविधा उपलब्ध छ, त्यहाँ आधुनिक प्रविधि र उपकरणको प्रयोग र उत्पादकत्व बढेको छ, युवाहरू स्थानीय स्तरमा उद्यमशीलतामा अघि बढ्न थालेका छन् । यसको कारण हो, त्यहाँ पानी उपलब्ध हुनु, कृषिमा आधुनिक प्रविधि र उपकरण प्रयोग हुनु, उक्त स्थान अन्तर्सम्बन्ध सञ्जाल (सूचना र यातायातसम्बन्धी सुविधा) बाट अन्य क्षेत्रसँग जोडिनु, बजारमा पहुँच बढ्दै जानु र ऊर्जा तथा इन्धनको उपलब्धतामा अभिवृद्धि हुनु हो । अर्थशास्त्रले खोतल्ने, विश्लेषण गर्ने र निचोड निकाल्ने प्रमुख विषय उत्पादन र उत्पादनका साधनबीचको अन्र्तसम्बन्ध नै हो । त्यसमध्येको प्रमुख साधन श्रमशक्ति हो । भौतिक र वित्तीय स्रोत थप आधार हुन् । पानी भौतिक साधनमा पर्छ । श्रम साधनको जीवन यसैमा अडेको छ । प्राकृतिक वस्तु उब्जाउ होस् वा औद्योगिक वस्तु उत्पादन गर्न होस्, पानीबिना यी कार्य सम्भव छैनन् । तर देशका कर्णालीसमेतका कतिपय भूभागमा त खानेपानीको अभाव भएर गाउँका गाउँ उठिबास हुने स्थितिमा छन् । नेपालमा मात्र होइन, भारतका १० वटा राज्य खानेपानीको उपलब्धताको दृष्टिले जोखिममा रहेको प्रतिवेदन गत वर्ष सार्वजनिक भएको थियो । अनि महाराष्ट्रको मराठावाडा र लातुर जिल्लामा खानेपानी वितरण गर्दा सरकारले सुरक्षा आदेशसमेत जारी गरेको थियो । नेपालसमेत संसारमा पानीको मात्राको समस्या होइन, प्रमुख चुनौती भनेको स्रोत संरक्षण, गुणस्तरीयताको प्रत्याभूति र असन्तुलित वितरण हो । विश्वको अबको सर्वोपरि प्राथमिकता पानी भएकाले कतिपय देशले जलस्रोतको विकास, संरक्षण, संवद्र्धन तथा वितरणसम्बन्धी दीर्घकालीन र रणनीतिक योजना बनाएर अघि बढ्दैछन् अनि शक्ति राष्ट्रहरूका आँखा तेलबाट पानीका स्रोतहरू कब्जा गर्न जाँदै छ, भारतको नदी मिलान योजना जलरणनीतिकै एउटा पाटो हो । त्यसैले विश्वमा पानीको संरक्षण, संवद्र्धन र दिगो प्रयोगको चाँजोपाँजो मिलाउन सकिएन भने यसले दिने परिणाम निकै घातक हुन्छ । मानिस र पानी दुवै अगाडि बढिरहने हुँदा नेपालमा यी दुवैलाई अड्याउनुपर्ने खाँचो छ । पानी अड्याए युवा अडिन्छ अनि लगानी बढ्छ, काम बढ्छ, उत्पादन र आय बढ्छ, आर्थिक विकासमा दिगोपन आउँछ, जसले सम्पन्नताको ढोका खुल्छ । पानीको उपयोग एक पक्षीय होइन, बहुपक्षीय भए यो समृद्धिसँग जोडिन्छ । सबैले जानेकै हो, चिस्यान भएका क्षेत्र हराभरा हुन्छन्, जमिनमा चिसोपन नहुँदा मरुभूमीकरण बढ्छ । नेपालमै हेरौं उत्तर वा पूर्व फर्केका डाँडा र पखेराहरू रसिला र हरिया छन्, उत्पादनशील छन्, खोला र खोल्सीहरू पानी बगेका छन् । गरा र पाटामा पानी छ, तीन बालीसम्म उत्पादन हुन्छ, खानेपानीको समस्या कम छ । दक्षिण वा पश्चिम फर्केका डाँडा र खर्कहरू उजाड छन्, उत्पादन न्यून छ । सिँचाइ त के खानेपानी पनि छैन । ती क्षेत्रबाट अन्यत्र बसाइँसराइ सर्ने क्रम बढेको छ । जमिन पनि मानव शरीरजस्तै हो । रसिलो जमिन र हरियाली बस्तीमा फूर्तिलोपन हुन्छ । त्यसैले पानी अड्याउने र चिस्यान बढाउने गरी अब बृहत्तर परियोजनाहरूको तयारी गर्नुपर्ने भएको छ । जहाँजहाँ सकिन्छ पानीलाई त्यहीं अड्याउने र नसके दौडाइको गति कम गर्ने गरी परियोजनाहरू बनाउनुपर्छ । यसको लागि पानीलाई आफ्नै भूमिमा घुमाउने र बढी समय अड्याउन सक्ने ठूला तथा बहुमुखी योजना (जस्तै नदी मिलान, विद्युत् उत्पादन, सिँचाइ, खानेपानी, मत्स्यपालन, जल यातायात, पर्यटनसमेत) निर्माण गरी कार्यान्वयनमा ल्याउन आवश्यक छ । ताल र पोखरीहरूलाई पनि सम्भव भएसम्म नदी मिलान कार्यमा समायोजन गर्न सकिन्छ । नेपालको पानी सम्पत्ति र ओखती दुवै हो । त्यसैले जल परियोजनाहरूको विकास गरी खेती, शक्ति र ओखतीमा पानी उपभोग गर्नु जरुरी छ । त्यस्तैगरी हिमाल र पाहाडी क्षेत्रमा रहेका प्राकृतिक ताल, कुवा र पँधेराहरूको संरक्षण गर्ने अनि थप पोखरी, आहाल र कुवा निर्माण, संरक्षण र विकास हुने आयोजनाहरू बनाई कार्यान्वयनमा ल्याउन व्यावहारिक हुन्छ । अनि तराईका प्राकृतिक तालतलैया तथा पोखरीहरूको संरक्षण गर्ने र नयाँ ताल एवं पोखरीहरूको विकास, विस्तार एवं निर्माण सम्बन्धमा दीर्घकालीन रणनीतिक योजना र वार्षिक कार्यक्रम बनाई कार्यान्वयन गर्न सके बाढी नियन्त्रण गर्नुका अतिरिक्त सिँचाइ, जल यातायात, जैविक विविधता संरक्षण, मत्स्यपालन तथा थप पर्यटकीय क्षेत्रहरूको समेत प्रवद्र्धन र विकास सम्भव हुन्छ । यस्ता परियोजनाहरूको कार्यान्वयनले नदीको बहाब कम जान्छ, जमिनमा चिस्यान बढ्छ, यसले उत्पादन बढाउँछ, उत्पादकत्व बढाउँछ, भूक्षय र नदी कटानमा न्यूनीकरण हुन्छ । त्यस्तैगरी वन, भूसंरक्षण तथा अन्य भौतिक र सामाजिक पूर्वाधारसमेतका अन्तर्सम्बन्धित क्षेत्रहरूको विकास, संरक्षण एवं संरचना निर्माण गर्दा पनि पानीलाई राष्ट्रिय भूभागभित्रै बढी समयसम्म अड्याउने विषयलाई प्राथमिकतामा राख्नु उपयुक्त हुन्छ । यसका अतिरिक्त नदीहरूको हिमालदेखि तराईसम्मको अन्तर्सम्बन्ध केलाई त्यसै आधारमा जलविद्युत्, सिँचाइ र खानेपानीसमेतका आयोजनाहरूको निर्माण गर्न सके संघीय संरचनाको कार्यान्वयन पनि सहज हुन्छ । त्यसो गर्दा ठूला नदीहरूको देशभित्रको लम्बाइको सम्पूर्णता र त्यसले जनजीवनमा पारेको र पार्ने आर्थिक सामाजिक, हावापानी र जैविक विविधतासम्बन्धी प्रभावको आधारमा जलस्रोतको संरक्षण तथा उपयोग गर्ने गरी नीति तथा कार्यक्रम बनाई त्यसै आधारमा परियोजनाहरूको विकास, कार्यान्वयन र अनुगमन गर्न सके उत्पत्ति विन्दुबाट चौबीस घन्टा पुग्दानपुग्दै देशको सिमाना काटिसक्ने पानीबाट बढीभन्दा बढी फाइदा लिने अवस्था बन्छ। साथै सिँचाइ आयोजना, जैविक तथा अन्य विविधता, जलविद्युत् परियोजना तथा सडकसम्बन्धी परियोजनालाई समेत पर्यटकीय उद्योग तथा आर्थिक क्रियाकलाप बढाउने विषयसँग जोड्न सकिन्छ । यसले ठूलो लगानीको माग गरी रोजगार दिन सक्ने कामको सिर्जना गर्दछ । यसका लागि पानीको संरक्षण, उपयोग र गुणस्तर कायम गर्ने कार्यलाई एकीकृत रूपमा अघि बढाउनु आवश्यक हुन्छ । ऊर्जा र सिँचाई मन्त्रालय छुट्ट्याएर राख्दा स्रोतको एकीकृत उपयोगको विषय छायामा परकाले यसलाई सच्याइनुपर्छ । त्यसैले अब संरचनामा प्रतिकुल प्रभाव नपर्ने गरी पानीलाई देशका उपयुक्त भूभागमा बढीभन्दा समयसम्म अड्याउने, घुमाउने र जमाउने परियोजनाहरू तयार गरी अलमलका हरेक घुम्तीलाई उत्पादन तथा आर्थिक क्रियाकलापसँग जोड्नुपर्छ । यसो गर्नाले अन्तरकुन्तरका साधन स्रोतको समेत उपयोग गरिएको, गाउँसहर समेटिएको, सबै वर्गमा पुगेको, सबै क्षेत्र, भूगोल र विषयलाई समेटेकोे दिगो र फराकिलो विकासको बाटो खुल्छ, यसले देशलाई समृद्धितर्फ डोर्याउँछ । नेपालको पानी सम्पत्ति र ओखती दुवै हो । त्यसैले नेपालको विदेशबाट आउने तेलमाथिको निर्भरता कम गर्न सबभन्दा बढी उपयोगी कुरा भनेको जलसम्बन्धी परियोजनाहरूको व्यापक रूपमा विकास गरी पानीको उपयोग खेती, शक्ति र ओखतीको लागि उपभोग गर्नु एउटा अनिवार्य आवश्यकता हो । यसो गरेमा थप लगानी हुन्छ । यसले उत्पादन, काम र रोजगार बढ्छ अनि सम्पूर्ण अर्थशास्त्रीय तत्ववहरू क्रियाशील हुन्छन् र अर्थतन्त्रले गति लिन्छ ।"
लगानीको उत्साह,"भर्खर काठमाडौंमा सम्पन्न लगानी सम्मेलनमा साढे १३ खर्ब रुपैयाँबराबरको लगानी गर्ने प्रतिबद्धता जाहेर भयो । नेपालको कुल गार्हस्थ्य उत्पादनको आधाभन्दा बढी र चालू आर्थिक वर्षको बजेट सिलिङभन्दा धेरै रकम लगानीका लागि कबोल हुनु उत्साहप्रद विषय हो । यसमध्ये कति व्यवहारमा कार्यान्वयन भएर आउँछ र नेपालले कति प्रतिफल पाउँछ भन्ने विषय नितान्त भविष्यत छ, तर भविष्य र भाग्य भनेका दुवै स्वयंले निर्माण गर्ने कुरा हुन् । नेपाली जनताको सचेत निर्णयबाट सकारात्मक राजनीतिक वातावरण बन्ने हो भने यस्ता सम्मेलन पटकपटक भइरहनु एवं मुलुकमा अन्तर्राष्ट्रिय लगानीको अविराम वातावरण बनाउनु नौलो रहने छैन । नेपालमा लगानी अन्तर्राष्ट्रिय लगानीकर्ताको लागि सदैव आकर्षण हो । अथाह जलस्रोत र अद्वितीय पर्यटनले संसारमा सर्वोत्तम लगानीको लागि सम्भाव्यता खोजिरहेकालाई नेपालबारे सोच्न बाध्य पार्छ । पूर्वाधार क्षेत्रमा रहेको विशाल सम्भावनाका कारण ठूला कर्पोरेट होल्डिङ्सहरूले नेपाल छिर्न चाहिरहेका छन् । वन पैदावार, कृषि, जडिबुटी, प्राकृतिक खानी, शिक्षालगायतका क्षेत्रमा यति धेरै सम्भावना छन्, जहाँ लघु, मझौला र ठूला लगानी समेटिने ठाउँ छ । यस अर्थमा हालैको लगानी सम्मेलनले कबोल गराएको रकम अंक नेपालको सम्भाव्यताको हकमा एउटा प्रस्थान विन्दु मात्र हो । समृद्धि र मानवअनुकुल वातावरणका कारक हरेक मुलुकमा समान हुँदैनन्, हुनै सक्दैनन् । दोस्रो विश्वयुद्धमा जापान ध्वस्त भयो । युद्धअघि संसार हल्लाउने र क्षेत्रीय रूपमा एउटा अतिवादी शक्ति बनेको जापानले नयाँ बाटो समात्यो समृद्धिको । सानो भूमि, थोरै जनसंख्या र सीमित स्रोत हुँदाहुँदै पनि ऊ संसारको तेस्रो ठूलो अर्थतन्त्रका रूपमा कायम छ । चीनसँग गुमाएको दोस्रो ठूलो शक्तिको हैसियत फेरि प्राप्त गर्न ऊ नयाँनयाँ आर्थिक नीति र कार्यक्रममा तल्लीन छ । छिमेकी चीनकै कुरा गर्दा कम्युनिस्ट क्रान्ति, सांस्कृतिक क्रान्तिको जगमा मात्र उभिरहँदा उसको सन् १९९० को दसकसम्मको अवस्था के थियो र ? देङ स्याओ पेङको सपनाबाट चीनको समृद्धिको जग बसेको हो । पेङले वैदेशिक लगानी खुला गर्दासँगै संसार कठोर कम्युनिस्ट मुलुकमा गएर समेत लगानी गर्न तयार भयो । आज चीनको अर्थतन्त्र कति व्यापक भएको छ भने त्यसको उतारचढावमा संसार झस्किने अवस्था छ । ६ दसक भयो नेपालले प्रजातन्त्रको अभ्याससँगै संसारसँग बृहत् अन्तरक्रिया गर्न थालेको । लगभग समान समयमा स्वतन्त्रता प्राप्त गरेका कयौं मुलुकहरू आज विश्वका समृद्ध मुलुकमा गनिइसकेका छन् । उनीहरू तेस्रो विश्वबाट पहिलो विश्वको दर्जामा पुगिसकेका छन् । संसारका परम्परागत आर्थिक शक्तिबाहेकका मुलुकहरूले समृद्धिको बाटो पक्रेको खासमा ८० को दसकयता हो । भनौं, यो मात्रै ३०३५ वर्षको मामिला हो । नेपालले यो अवधिमा केके गर्यो त ? फेरि प्रजातन्त्रद्वन्द्व, लोकतन्त्रद्वन्द्व र गणतन्त्रद्वन्द्व । अब संघीयतासँग पनि द्वन्द्व नै जोडिएर आउने शतप्रतिशत पक्का भइसक्यो । कुनै पनि तन्त्र सफल हुन त्यसले जनतालाई समृद्धि दिनुपर्छ । समृद्धिको रहस्य के त ? समृद्धिको एउटा प्राविधिक पाटो मात्र हो, अन्तर्राष्ट्रिय लगानी । यो स्वतः र स्वाभाविक हुन्छ यदि समृद्धिको आन्तरिक जग बलियो बनाउन सकियो भने । समृद्धिको जग भनेको त्यस्तो राजनीतिक व्यवस्था हो, जसले जनताको इच्छाशक्तिलाई आन्तरिक एकताको माध्यमबाट सुदृढ ढंगले स्थापित गर्छ । प्रजातन्त्र त्यसको साधन हो । जनताले आफ्ना प्रतिनिधि भएर काम गर्नसक्ने योग्यता भएकालाई चुनेर पठाउँछन् र तीमार्फत यथोचित काम भएनभएको अर्को मौकाको चुनावमा मूल्यांकन गर्छन् । मुलुक बनाउने अनुष्ठानमा अरू छिमेकीलाई दोष दिएर मात्र हुँदैन । पहिला आफ्नो दायरा स्पष्ट कोरेर, त्यसपछि छिमेकीसँग अनुकूल सम्बन्ध बनाएर अघि बढ्न जरुरी छ । जनताले यो प्रक्रियालाई इमानदारीपूर्वक निर्वाह गर्ने हो भने सधैंभरि नेतृत्वलाई दोष दिनुपर्ने अवस्थै बन्दैन । तर हामीकहाँ सयौं भ्रष्टाचार काण्डमा मुछिएको मानिस फेरि निर्वाचित भएर आउँछ । त्यही मानिसले कसरी समृद्धि र प्रजातन्त्रको सपनालाई सम्बोधन गर्न सक्छ ? समस्या यहीं छ । के नेपाली जनता अलमलिएका हुन् ? दुई दसकमा दुई ठूला आन्दोलन र एउटा संहार खेप्ने जनताले समृद्धिको युद्धमा चाहिँ किन हारिरहेका छन् ? अब के नेताले नै जनतालाई सिकाउनुपर्ने हो ? संसारमा जनताको इच्छाशक्तिबाट नेता जन्मिने हुन् । नेपालमा अक्षम नेताहरू जन्मिनुका कारण जनताको खराबी होइन । यसको कारण हो, नेपालीको सोझोपन । आम नेपाली निकै सोझा छन् । नेता र तिनको वरपर हिँड्ने कुण्ठित झुण्डले जनताको त्यो सोझोपनलाई निरन्तर सिकार बनाइरहेको छ । अब नेपालमा वास्तवमा एउटा व्यापक सामाजिक आन्दोलनको आवश्यकता छ, जसले त्यो सोझोपनबाट जनतालाई ब्युँझाउन सक्छ र उचित राजनीतिक विवेक निर्माणमा सघाउ पुर्याउँछ । त्यो आन्दोलनको सिर्जना कहाँबाट हुन्छ त ? त्यसको लागि गाउँगाउँमा क्लब बनाएर हुने होइन । त्यो पनि विद्यमान राजनीतिक शक्तिहरूभित्रैबाट खोतल्नुपर्ने विषय हो । नेपालमा राष्ट्रभक्त नेताहरूबीच एउटा बृहत् सहकार्य जरुरी छ, जसले मुलुकलाई अहिलेको बेथितिबाट निकास दिने एउटा सामाजिक अभियान छेड्न सकोस् । त्यो अभियान आआफ्ना ठाउँबाटै गर्ने हो । जसको असर अन्ततः समग्र राजनीतिक तह र शासन प्रणालीमा पर्न जान्छ । जनतामा त्यसपछि मतादेश गर्ने सवालमा कुनै द्विविधा हुँदैन । अनि यो प्रक्रियाले जनतालाई वास्तवमै जनताका रूपमा मुलुकप्रति कर्तव्य निर्वाह गर्ने सवालमा सबलीकरण गराउँछ । प्रगतिशील प्रजातन्त्र भनेकै यही हो । समृृद्ध राष्ट्रियता भनेको पनि यही हो । एउटा सबल राष्ट्रियताको घेराभित्र संसारको जुनसुकै कुनाको लगानी आउन सक्छ । कोही कमसल घरमा गएर पाहुना लाग्न चाहँदैन । कोही असुरक्षामा पर्ने गरी अन्यत्र गएर आफ्नो धन्दा गर्न चाहँदैन । लगानी सम्मेलनको मञ्चमा सबै दलका प्रमुख गएर निर्धक्क लगानी गर्न आह्वान गरे । लगानीकर्तालाई ढुक्क हुन आश्वस्त गराए । तर हिजोका दिनमा विदेशी लगानीका आयोजनास्थलमा आगजनी, धरपकड गर्ने तिनै नेताको निर्णय थियो । संसारलाई नै अत्याउने गरी नेपाल बन्द गर्ने विशेषज्ञता कसको हो ? आन्तरिक सुरक्षाको प्रत्याभूति नभई आर्थिक विकास हुन सक्दैन । वैदेशिक लगानीको गुन्जाइसै रहँदैन । समस्या जताबाट हेर्दा पनि छ । समाधानको बहसमा हामी प्रायः फिका हुन्छौं र हाम्रो कर्तव्यबोध सधैं कमजोर हुने गर्छ । नेपाल दुई ठूला अन्तर्राष्ट्रिय बजारको बीचमा बसेको छ, महत्ववपूर्ण सामरिक र आर्थिक महत्ववका साथ । के यो नै समृद्धिको सबैभन्दा ठूलो अवसर होइन र ? दुवै बजारको ट्रान्जिट अनि दुवैतर्फको शक्ति होडमा वफर जोन । नेपाल समृद्ध हुनुनपर्ने, यहाँ लगानी भित्रिन नपर्ने अरू कारण के छ ? कारण हामी आफैं हौं । हामीले खोइ आफ्नै राष्ट्रिय चरित्र निर्माण गरेको ? खोइ हाम्रा सीमाहरू व्यवस्थित गरेको ? पहिला आफ्नो घेरा, लक्ष्मण रेखा कोरेर मात्र कुनै अनुष्ठान सम्भव छ । मुलुक बनाउने अनुष्ठानमा अरू छिमेकीलाई दोष दिएर मात्र हुँदैन । पहिला आफ्नो दायरा स्पष्ट कोरेर, त्यसपछि छिमेकीसँग अनुकूल सम्बन्ध बनाएर अघि बढ्न जरुरी छ ।"
विराटनगरको सेरोफेरो,"पूर्वीनेपालको कोसी अञ्चल मोरङ जिल्ला विराटनगरको नेपालको राजनीतिक, आर्थिक र सामाजिक विकासमा महत्ववपूर्ण योगदान रहेको छ । साविक मधेस गोश्वारा ऐनमा मोरङ गोश्वारा रहेकोमा पछि मोरङ विराटनगर गोश्वारा भएको त्यस बेला बडाहाकिम र पछि अञ्चलाधीशले चढ्ने एक नम्बरको सरकारी गाडीमा मोबिगो र कोअअक्षर प्रयोग गरिएकोमा हालसम्म पनि कोसी अञ्चलमा सञ्चालन हुने सबै सवारी साधनमा यही नै प्रयोग यथावत् राखिएको छ । १९७२ सालसम्म मोरङको सदरमुकाम रंगेलीमा रहेकोमा पछि साबिकको गोग्राहा बजारलाई विराटनगर नामाकरण गरेर विराटनगरमा सारियो । गत वर्ष विराटनगरले शतवार्षिकी हर्सोल्लासका साथ मनायो भने रंगेलीले सदरमुकाम सारेकोमा शोक दिवस र रंगेली कालीमन्दिर र पञ्चेश्वरनाथ महादेवको मन्दिरको भव्य पुनर्निर्माण पनि एकैसाथ गरियो । रंगेलीबाट विराटनगर सदरमुकाम सार्नमा १९६८ सालमा जोगबनीमा रेल वे स्टेसनको स्थापना र हुलाक आकाशवाणीको सुविधा नै प्रमुख कारण रहेको थियो । राजा महेन्द्रले नेपालभर नेपाली रुपैयाँ र हुलाकको प्रचलन अगाडि विराटनगरमा भारतीय रुपैयाँ र चिठीपत्र पठाउँदा मोरङ विराटनगर जिल्ला पूर्णिया हुलाक जोगबनी (भारतको बिहार राज्यको पूर्णिया जिल्ला) भनेर लेख्ने चलन थियो । धरान विराटनगर सडकलाई मलाया रोड भन्ने चलन थियो । बेलायत सरकारले ब्रिटिस गोर्खा सैनिक भर्नाको लागि धरानमा घोपा सैनिक क्याम्प खडा गरेको थियो । त्यो बेलाको मलाया हालको मलेसियामा गोर्खा सैनिकको लागि लडाइँमा लैजाने भएकाले सडकको नाम नै पछिसम्म मलाया रोड रहेको थियो । घोपा क्याम्प धरानमा बीपीकेआईएस मेडिकल कलेज अस्पताल खुलेपछि सडकको नाम परिवर्तन हुन गयो । काठमाडौंबाट विराटनगर हवाईजहाजबाट सोझै जाने र स्थल मार्ग रेल, मोटरबाट जानुपरेमा अमलेखगन्जसम्म पैदल, रक्सौलसम्म नेपाली रेलबाट र त्यहाँबाट बिहारको दरभंगा, समस्तीपुर, बरौनी हुँदै दुई दिन लगाएर जोगबनी पुगिन्थ्यो । पछि कोसी ब्यारेज बनेपछि निर्मली हुँदै रक्सौल मोटरबाट एक दिनमै जानआउन सम्भव भयो । पूर्वपश्चिम महेन्द्र राजमार्गको पूर्वी खण्डको निर्माणपश्चात् ०३०३१ मा राजधानी एक्सप्रेसले १२ घन्टामा विराटनगर काठमाडौं आउनजान सजिलो हुन गयो । यसरी विराटनगरबाट काठमाडौं आउँदा भारतको बाटो प्रयोग गर्नुपर्ने बाध्यता अन्त्य हुन गयो । मोरङ जिल्लाका आदिवासी कसलाई मान्ने भन्नेमा अन्य क्षेत्रमा जस्तै विवाद हुन सक्ने देखिएकाले पुरातत्व विभागले सय वर्ष पुराना कलाकृतिलाई पुरातात्विक महत्ववका मानेजस्तै मोरङमा एक सय वर्षअगाडिदेखि बसोबास गरेकालाई आदिवासी मानिएको छ । औलो नियन्त्रण र औद्योगिक तथा कृषि विकाससँगै नेपालको पहाडी क्षेत्र र उत्तरी भारतबाट मोरङमा एकैसाथ बसोबास सुरु भएको अनुमान छ । दोस्रो विश्वयुद्धमा भएको औद्योगिक वस्तुको अभाव र जोगबनी रेलवेको स्थापनाले मोरङको विराटनगर रानीमा जुटमिल कटनमिल र चिनी मिल जुद्वशमशेरले १९९० सालको दसकमा स्थापना गरेका थिए । जुटका सामग्रीहरू लडाइँका सामान र खाद्यान्न ओसारपसार गर्न बोराको काममा प्रयोग भएको र कलकत्ता बन्दरगाहको सहज पहुँचले औद्योगिक गतिविधिको केन्द्र हुन पुग्यो । जुट जसलाई सनपाट वा पाटा भन्ने गरिन्थ्योको मोरङ, झापामा व्यापक खेती र व्यापार सुरुआत भयो । खेतीको लागि स्थानीय र पहाडबाट आएकाले र व्यापारको लागि राजस्थानी मारवाडीहरूको वर्चस्व हुन गयो । पूर्वी पहाडबाट झरेका रिजाल, थापा, कार्की, अर्याल, आचार्य, खनाल, थपलिया, घिमिरे, कोइराला र पश्चिम नेपाल खास गरेर लमजुङको चितीबाट पन्त, तिवारी, पाण्डे, जोशी, बिष्ट, लोहनी र न्यौपानेहरू प्रमुख रहेका छन् । व्यापारको लागि मारवाडी समुदायका गोल्छा, अग्रवाल, बोहरा, डांगा, दुगड, काबरा आदि छन् । शिक्षा र स्वास्थ्य क्षेत्रमा बंगाली, झा, ठाकुर रहेका छन् । राजवंशी, चौधरी, मण्डल, थारू, सतार, मुसहर, र्बातर, झाँगड, खवासलगायत त्यो समयमा रहेका छन् । मुस्लिम समुदायका आलम, करिम, मियाँ रहेका छन् । मोरङको विकास र समृद्धिमा सबैको महत्ववपूर्ण योगदान रहेको छ । तराईमधेसका जातजाति, समुदाय र धर्मको एकअर्काप्रति आदर, सम्मान र समन्वयको नमुना मोरङ जिल्लामा रहेको छ । मोरङका ग्रामीण क्षेत्रमा समेत छुवाछूत र इनारको पानी अलगअलग र बोक्सी, छुवाछूतको चलन रहेको छैन । प्रस्तावित २ नम्बर प्रदेशका केही जिल्लामा रहेको जातिगत छुवाछूत र भेदभाव मोरङ जिल्लामा देखिएको छैन । त्यसैले प्रस्तावित २ नम्बर प्रदेशका सम्पन्नहरूको विराटनगरमा बसोबास बढेको छ । शक्तिको स्रोत एकै ठाउँमा केन्द्रित भएमा निरंकुशताको शासन भएजस्तै कुनै सहर गाउँमा एकै समुदायको मात्र बसोबास भएमा त्यहाँ परिवर्तनको लहर ढिलो मात्र पुग्छ । मोरङमा नेपालको पहाडी क्षेत्र र उत्तरी भारतबाट बसाइँ सरेर आएका र साविकमा बसोबास गरिरहेका रैथानेहरूको मिश्रित बसोबास भएकाले राजनीतिमा शक्ति पृथकीकरण भएजस्तै एकअर्को समुदाय र वर्गको भावनाको कदर गर्दै एकअर्काको शान्तिपूर्ण सहअस्तित्व स्विकारेर बसेका छन् । मोरङमा पहाडबाट सोझै पुख्र्यौली बस्तीबाट आएका र बीचमा केही समय अर्को ठाउँमा बसेर आएका दुईथरी रहेका छन् । लमजुङको कोइराला फाँटबाट सिन्धुलीको दुम्जा हुँदै विराटनगर आएका कोइरालाहरू, चितीबाट काठमाडौं हुँदै गुरुज्यूको जिमिदारी र तेजारथ हेर्न विराटनगर आएका पाण्डेहरू, धनकुटाबाट सोझै विराटनगर झरेका थापा रिजाल रहेका छन् । लमजुङकै चितीबाट सात दिन लगाएर पैदलै तत्कालीन चितवनको ठोरी सिमानाका हुँदै भारतको रक्सौलबाट रेल चढेर दुई दिनमा फारबिसगन्ज र त्यहाँबाट गाडा, घोडा वा पैदलै एक दिन गरी १० दिन लगाएर सोझै मोरङको रंगेलीमा सरकारी जागिर खान आएका तिवारी, बिष्ट, पन्त, जोशी, कँडेल, कडरिया, मि श्र आदि रहेका छन् । पश्चिम नेपालबाट आएकाको बसोबास लोहन्द्रा नदी पूर्व रंगेलीको नजिक रहेको छ भने पूर्वी पहाडबाट आएकाको बसोबास लोहन्द्रा नदी पश्चिम र विराटनगरमा रहेको छ । विराटनगर सदरमुकाममा बसेकाको राजनीतिक र शैक्षिक क्षेत्रमा अग्रसरता रहन गयो भने अन्य क्षेत्रमा बसेकाको कृषि पेसामा वर्चस्व रहन गएको छ । हाल विराटनगर उपमहानगरपालिकाको वडा नम्बर १०११ हाटखोला क्षेत्रमा लमजुङ, गोरखा र तनहुँबाट आएकाको बाक्लो बस्ती भएकाले स्थानीय र संसद्को निर्वाचनमा उनीहरूको प्रभावकारी भूमिका रहेको छ । भारतको राजस्थानबाट बिहार हुँदै आएका मारवाडी व्यापारीहरू, बंगालबाट आएका डाक्टर र औषधिपसलेहरू र तत्कालीन बिहार हाल झारखण्ड दुम्का जिल्लाबाट आएका सतारहरूको योगदान पनि उल्लेखनीय रहेको छ । नेपालको औद्योगिक विकासमा महत्ववपूर्ण योगदान पुर्याएका गोल्छा घरानाका रामलाल गोल्छा बिहारको फारबिसगन्जबाट लदिया घोडामा जुट बोकाएर कारोबार गरेको चर्चा गरिन्छ । विराटनगरमा जुट मिल स्थापना भएपछि जुटको कारोबार गर्न १९९० सालको दसकमा विराटनगर आएका थिए । साथै बोहरा, डांगा, दुगडलगायतका अन्य मारवाडी पनि धान, तोरी, लत्ताकपडालगायत थोक र किरानापसल गर्नको लागि विराटनगर आए । यसले विराटनगरको व्यापार र औद्योगिक विकासमा महत्ववपूर्ण योगदान रहेको छ । त्यस्तै स्वास्थ्य क्षेत्रमा बंगाली डाक्टर बनर्जी र लेडी डाक्टर शान्ति बनर्जी र नर्सहरू तथा अन्यले मेडिकल स्टोर खोलेर पुर्याएको योगदान स्मरणीय छ । शिक्षा क्षेत्रमा कृष्णप्रसाद कोइरालाले स्थापना गरेका आदर्श विद्यालयपछि बालिकाका लागि स्थापना गरिएको आदर्श बालिका विद्यालय अग्रणी स्थानमा छ । भारतको बिहारबाट आएका श्याम झा, कृपाराम शास्त्री, गजेन्द्र र रतीराम ठाकुर तथा पूर्वीपहाडबाट आएका नेपाली पढाउने बस्ती गुरु र संगीत सिकाउने अधिकारी गुरु बहुवालाई उल्लेख गर्न सकिन्छ । विद्यालयमा पढ्ने विद्यार्थीमा पहाडी मूलका, तराई मधेसी र भारतीय मूलकाको प्रतिनिधित्व रहेको थियो । हिन्दु, जैन, मुस्लिम सबै धर्म मान्नेहरू रहेका थिए । सबै धर्म र संस्कृतिको आदर र सम्मान रहेको थियो । पछि महेन्द्र विद्यालय जहाँ मोती ढकाल, विष्णु बरालजस्ता आदर्श शिक्षक थिए भने जनता हाईस्कुल, सरस्वती माध्यमिक विद्यालय र प्रौढहरूलाई तीन वर्षमै एसएलसी कोर्स सञ्चालन गर्ने राष्ट्रिय विद्यालय रहेको थियो । आदर्श पुस्तकालय र देवकोटा पुस्तकालयले शिक्षाको ज्योति निभ्न नदिन महत्ववपूर्ण योगदान पुर्याएका छन् । नेपालको राजनीतिमा प्रमुख स्थान ओगटेको मोरङ विराटनगर कृष्णप्रसाद कोइरालाका तीन भाइ छोरा मात्रिकाप्रसाद, विश्वेश्वरप्रसाद र गिरिजाप्रसाद तथा मनमोहन अधिकारी, नगेन्द्रप्रसाद रिजाल, सूर्यबहादुर थापा र कीर्तिनिधि बिष्ट गरी सातजनाको स्थायी बसोबास वा खेती कामतले विराटनगरसँग सम्बन्ध रहेको थियो । मोरङ विराटनगरको भौतिक विकासमा राजनीतिज्ञको योगदान सुदूर पश्चिमाञ्चलको जस्तो रहन सकेन । गाउँ, जिल्लामा योजना पार्नेमा प्रशासनमा बसेकाको महत्ववपूर्ण स्थान रहेको छ । झापा जिल्लाको गौरीगन्ज गाविसका योजना आयोगका सदस्य र कम्प्युटर अपरेटर रहेकोमा योजना आयोगका सदस्यले भनेको योजना नपरेको तर कम्प्युटर अपरेटरले भनेको योजना परेको गुनासो सदस्य स्वयंले गर्नुभएको थियो । त्यस्तै मोरङको कर्सिया बिर्ता विद्युत् प्रसारण लाइन, हुडहुडिया दौलथपुर सडक, केसलिया नदी पैनी मर्मत, बिर्ता माध्यमिक विद्यालयमा खानेपानी र भवन मर्मत सुधारको लागि तत्कालीन मन्त्री बद्रीमण्डल र आमोदप्रसाद उपाध्यायलाई भनेर थाकेका जनता योजना आयोगका सचिवले योजना पारेर कार्यान्वयन गरेको स्थानीय जनताले सम्झिरहेका छन् । विराटनगरको चक्रपथ योजना २० वर्षसम्म पनि अधुरै रहेको छ । हाल आएर सडक, ढल निकास जस्ता योजनाले विकास गति समातेको छ । नेपालमा संवैधानिक राजतन्त्र र बहुदलीय व्यवस्थाले मात्र शान्ति, स्थायित्व र विकास ल्याउँछ भन्नेमा मोरङ, विराटनगरबासीको अटुट आस्था र विश्वास रहेको छ । राजा महेन्द्रले नेपाल राष्ट्रिय एकता र जागरणको लागि पुर्याएको योगदान मोरङेहरूले भुलेका छैनन् । मोरङ कलेजको नाम महेन्द्र मोरङ कलेज र बजार अड्डा चोकको नाम महेन्द्रचोक राखिएको थियो । हाल आएर राजसंस्थाको नाममा राखिएका नाम हटाउने अभियान भए पनि सर्वसाधारण र रिक्सावालाले महेन्द्रचोक नै भन्ने गरेका छन् । नेपालमा राजसंस्था राष्ट्रिय एकताको लागि कति महत्ववपूर्ण रहेको छ भन्ने कोइराला परिवारबाट प्रधानमन्त्री भएकाले देखाएका छन् । राजा महेन्द्रले पहिलो निर्वाचित सरकार २०१७ सालमा विघटन गरेर बीपीलाई जेल हाले पनि बीपीले राजासँग मेरो घाँटी जोडिएको भन्नु, २०३७ सालको जनमत संग्रहमा सुधारिएको निर्दलीय पञ्चायतको पक्षमा भएको विजयलाई आत्मसात गर्नु रहेको छ । त्यस्तै गिरिजाप्रसादले २०५८ को राजदरबार काण्डपछि राजा ज्ञानेन्द्रलाई माधव नेपालसहित दाम राखेर ढोग्नु र २०६३ को अन्तरिम संविधान जारी भएपछि पनि बेबी किङ भनेर दोहोर्याइरहनुले पनि देखाएकै छ । माओवादीका अध्यक्ष प्रचण्डले देखाएको राष्ट्रपतिको ललीपपमा लोभिएर गणतन्त्रतर्फ लागेका गिरिजाप्रसादलाई जीवनको अन्तिम समयसम्म पनि राजसंस्थाविरुद्व लागेकोमा पछुताउ लागिरहेको विश्वास गरिन्छ । जसरी विश्वनाथ उपाध्यायलाई एमालेका अल्पमतका प्रधानमन्त्री मनमोहन अधिकारीको २०५२ सालमा भएको संसद् विघटनको सिफारिस बदर गरी संसद् पुनस्र्थापना गरेकोमा आजीवन पछुताउ लागिरहेको मानिएको छ । नेपालमा ९९ वटा राम्रो काम गरेकोमा एउटै मात्र नराम्रो कामले सबै राम्रो कामलाई बिर्साउने चलन रहेको छ । विराटनगर र कोइरालानिवास एकअर्काको परिपूरक रहेकोमा राजसंस्था र हिन्दु धर्म कायम राख्नुपर्छ भन्ने बीपीका सच्चा उत्तराधिकारी डा शेखर कोइरालाबाहेक अन्यले आफ्नो अंश भागमा परेको कोइराला निवासको जग्गा बेचिसकेको पाइयो । कोइराला निवासको मधेसमा त्यो बेला बनाइने टिपिकल सखुवा अर्थात् सालको रुखका खम्बाबाट बनाइएको जस्ताको छानाको टुम घर अहिले सुनसान ठिङ्ङ उभिइरहेको छ । त्यसलाई नेपालको राजनीति संग्रहालय बनाउने सद्बुद्धि प्राप्त होस्, राजनीतिक, आर्थिक र सामाजिक क्षेत्रमा विराटनगरको अग्रसरता कायम रहिरहोस्, शुभकामना !"
पीएसजीलाई हराएपछि नेमारले भनेमेसीले बार्सिलोनासँग सम्झौता गर्छन्,"बार्सिलोनाका स्टार खेलाडी नेमारले अर्जेन्टिनी खेलाडी लियोनल मेसीले बार्सिलोनासँगको सम्झौता लम्ब्याउने बताएका छन्। उनले मेसीले बार्सिलोना छोड्न हल्लामा कुनै सत्यता नरहेको पनि दाबी गरेका छन्। नेमारले भनेका छन्मेसीले बार्सिलोनासँगको सम्झौता लम्ब्याउने छन्। यसमा कुनै शंका छैन। मेसीले बार्सिलोनासँगको सम्झौता नलम्ब्याउने चर्चा चलिरहेका समयमा नेमारले यस्तो दाबी गरेका हुन्। मेसीको बार्सिलोनासँगको सम्झौता २०१८ मा सकिँदैछ। तर, अहिलेसम्म नयाँ सम्झौता हुन सकेको छैन। मेसीले पारिश्रमिक धेरै मागेपछि पछिल्लो समय सम्झौताबारे कुराकानी हुन सकेको छैन। च्याम्पियन्स लिग फुटबलको प्रिक्वाटरफाइनलको दोस्रो लेगमा पीएसजीलाई ६१ ले हराउँदै उत्कृष्ट पुनरागमन गर्दै क्वाटरफाइनल प्रवेश गरेपछि नेमारले भनेमेसी बार्सिलोनामै बस्छन् र सम्झौता पनि लम्ब्याउँछन्।"
दिदीबहिनी कप महिला भलिबलको समूह चरण पूरा,"कुश्माः पर्वतमा जारी प्रथम दिदिबहिनी कप महिला राष्ट्रिय भलिबल प्रतियोगितामा सेमिफाइनल समिकरण पूरा भएको छ । बिहिबार सदरमुकाम कुश्माबजारस्थित नवौँ पश्चिमाञ्चल महोत्सब अन्र्तगत भएको समूह चरणको खेल समाप्ति पश्चात समूह 'ए'बाट एपीएफ र नेपाल पुलिस तथा समूह 'बी'बाट न्यूडायमण्ड र त्रिभुवन आर्मी सेमिफाइनलमा प्रवेश गरेका छन् । समूह 'ए'बाट एपीएफ समूह बिजेता र पुलिस उपविजेता तथा समूह 'बी'बाट न्युडायमण्ड विजेता र आर्मी उपविजेता बन्दै अन्तिम चारमा पुगेका छुन् । सेमिफाइनमा समुह एको विजेता एपीएफले समुह बीको उपविजेता आर्मीसँग तथा समुह बीको बिजेता न्युडायमण्डले समूह 'ए'को उपबिजेता पुलिससँग प्रतिस्पर्धा गर्नेछ । एपीएफले आफ्नो समूहको दुवै खेल जित्दै ६ अंकका साथ समूह विजेता बन्यो । पुलिसले भने एपीएफसँग हार र आयोजक दिदिबहिनी रेडियोमाथि जित निकालेपछि ३ अंक प्राप्त गरी समूह उपविजेता बन्यो । बिहिबार एपीएफले दिदिबहिनीमाथी २५४, २५६ र २५६ को सोझो सेटमा जित निकाल्यो । पुलिसले पनि रेडियो दिदिबिहीनीलाई २५१२, २५१४ र २५१२ को सोझो सेटमा हरायो । समूह 'बी'को न्यूडायमण्डले पश्चिमाञ्चल क्षेत्रीय भलिबल संघलाई २५९,२५१३ र २५८ ले हराउदै प्रतियोगितामा विजयी सुरुात गरेको थियो । दोस्रो खेलमा पनि आर्मीमाथि २५१४, २५१२ र २५२१ को सोझो सेटमा हराउदै सत प्रतिशत जितका साथ समुह बिजेता बन्यो । उक्त समुहको उपविजेता आर्मीले पहिलो खेल गुमाएपनि पश्चिमाञ्चलमाथि रोमाञ्चक जित निकाल्दै अन्तिम चारमा स्थान बनायो । निकै रोमाञ्चक बनेको खेलमा आर्मीले पश्चिमाञ्चलमाथि २४२६, २५२०, २५२२, २३२५ र १५११ ले जित निकाल्दै समुह उपविजेता बन्यो । शुक्रबार सेमिफाइनल र फाइनल खेल सम्पन्न हुनेछन् । प्रतियोगिताको विजेताले एक लाख र उपविजेताले ६० हजार रुपैयाँ प्राप्त गर्नेछन् । त्यसैगरी तेस्रो हुने टिमले ३० हजार प्राप्त गर्नेछ । प्रतियोगितामा विभिन्न विधागत पुरस्कारको पनि व्यवस्था गरिएको छ ।"
प्रधानमन्त्री कप एपीएफलाई,इटहरीः इटहरीमा जारी प्रधानमन्त्री कप राष्ट्रिय महिला क्रिकेट प्रतियोगिताको उपाधि एपीएफले जितेको छ । प्रतिष्पर्धी सुदुर पश्चिमाञ्चललाई ८ विकेटको फराकिलो अन्तरले पराजित गर्दै एपीएफले उपाधि जितेको हो । बुधबार भएको फाइनल खेलमा पहिला ब्याटिङ थालेको सुदुर पश्चिमाञ्चलले सबै ओभर खेल्दै ७ विकेट गुमाएर ५७ रन जोड्यो । सुदुरपश्चिमाञ्चलकी सन्जना खड्काले १६ रन लिन सफल भइन् । सुदुर पश्चिमलाई सस्तैमा समेट्ने क्रममा एपीएफका लागि ऋतु कनोजियाले ३ विकेट र सुनिता रानाले १ विकेट लिइन् । जवाफि ब्याटिङ्गमा आएको एपीएफले १४१ ओभरमा २ विकेट गुमाउँदै विजय लक्ष्य भेटायो । एपीएफकी सीता रानामगरले १६ र सरीता मगरले २२ रन बटुले । सुदुर पश्चिमाञ्चलकी रेखा रावलले १ विकेट लिइन् । खेलको प्लेयर अफ द म्याच एपीएफकी ऋतु कनोजिया घोषित भइन् । ऋतु कनोजियाले प्रतियोगिताको बेस्ट बलरको उपाधिसमेत पाएकी छिन् । यस्तै बेस्ट व्याट्सउमनको उपाधि भने उपविजेता सुदुर पश्चिमाञ्चलकी रेखा रावलले हात पारिन् । कनोजिया र रावलले जनही पाँच हजार रुपैया पुरस्कार पाए । प्लेयर अफ द सिरिज एपीएफकी सीता रानामगर भइन् । उनले १० हजार नगद प्राप्त गरिन् । विजेता तथा उपविजेताहरुलाई आयोजक राष्ट्रिय खेलकुद परिषद्का सदस्य सचीव केशवकुमार विष्टले शिल्ड तथा प्रमाणपत्र प्रदान गरेका थिए । कार्यक्रममा बोल्दै सदस्य सचीव विष्टले प्रतियोगिताहरुले खेलाडीको विकासमा मद्धत गर्ने बताए । कार्यक्रमको स्थानिय व्यवस्थापन इटहरी क्रिकेट एकेडेमीले गरेको थियो । एकेडेमीकै आयोजनामा आउँदो चैतको दोस्रो साता १९ वर्ष मुनीका खेलाडिहरुको इटहरी प्रिमियर लिग क्रिकेट प्रतियोगिता आयोजना हुन लागेको क्लबका सीपी पौडेलले जानकारी दिए ।
नेपालगन्ज गोल्ड कप आजदेखि,"नेपालगन्जः नेपालगन्जमा विहीबारदेखि टुबोर्ग दोस्रो नेपालगन्ज गोल्डकप फुटवल प्रतियोगिता आज (बिहीबार) देखि हुँदैछ । प्रतियोगिता उद्घाटन खेल साविक विजेता सुदूरपश्चिम११ र दिल्ली युनाइटेका बीचमा हुने आयोजकले जनाएको छ । तीन जना विदेशी खेलाडी भित्र्याएको साविक विजेता सुदूरपश्चिम यस पटक अझ बलियो भएको दावी गरेको छ । सुदूरपश्चिमका ब्यवस्थापक सुरेश हमालले विदेशी खेलाडी भित्र्याएपछि टीम अझ बलियो बनेकाले उपाधि जित्ने साँेचका साथ नेपालगन्ज आएको बताए । आफ्ना खेलाडीहरु निरन्तर प्रतियोगिता खेलिरहेकाले फिट रहेको बताउँदै हमालले मिड फिल्ड र दुई जना फरवार्ड विदेशी राखिएको जानकारी दिए । टीम क्याप्टन प्रणय अन्जानले धेरै अभ्यास खेल खेलेर आएको टीमको सेटिङ राम्रो रहेको बताए । दिल्ली युनाइटेड पनि नेपालगन्ज गोल्ड कप लैजाने तयारीका साथ आएको जनाएको छ । प्रशिक्षक अनसुल कटियारले दुई दिनअघि मात्रै भारतीय लिगमा दोस्रो डिभिजन छनौट भएर आएकाले खेलाडीहरु उच्च मनोबलका साथ मैदानमा उत्रीने दावी गरे । क्याप्टन डन लेप्चाले यूवा खेलाडीहरुलाई मौका दिएर आएको बताए । बाँके जिल्ला फुटवल संघको आयोजनामा हुन लागेको प्रतियोगितामा ८ वटा टीमले सहभागिता जनाउने भएका छन् । उक्त प्रतियोगिताको उद्घाटन एन्फाका अध्यक्ष नरेन्द्र श्रेष्ठले गर्ने भएका छन् । विजेताले पाँच लाख रुपैयाँका साथ कप, दोस्रो हुनेले दुई लाख ५१ हजार पाउने संघका अध्यक्ष भोजराज शाहीले जानकारी दिए । प्रत्येक खेलमा म्यान अफ म्याच हुनेलाई एक थान लेनेभो मोबाइल, बेष्ट गोल किपर, बेष्ठ डिफेन्स, बेष्ट मिडफिल्डर, बेष्ट स्कोरर र बेष्ट कोचलाई ५५ हजार रुपैयाँ प्रदान गरिने शाहीले बताए । प्रतियोगिताको समूह क' मा सुदूरपश्चिम११, दिल्ली युनाइटेड, संकटा र सशस्त्र प्रहरीको एपीएफ क्लव, समूह ख' मा नेपाल प्रहरी, नेपालगन्ज११, मनाङ मस्र्याङ्दी र रुपन्देही११ रहेका छन् । फोटोः सुदूरपश्चिम र दिल्लीका टीम प्रशिक्षक तथा क्याप्टन ।"

शीर्षक,विवरण
संविधानपछिको राजनीतिक उतारचढाव,"नेपालको संविधान घोषणाको लागि एक भएका ठूला राजनीतिक दलहरूको समीकरणमा अहिले निकै परिवर्तन भइसकेको छ । भूकम्पबाट थिलथिलो अवस्थामा पुगेको देशलाई संविधान निर्माण गरी राष्ट्र निर्माणमा अघि बढ्ने वाचासहित दलहरूले अनेक आन्तरिक र बाह्य अवरोध छिचोल्दै २०७२ असोज ३ गते संविधान घोषणा गरे । ५९७ जम्मा सभासद्मध्ये ५३७ को हस्ताक्षरसहित जारी गरिएको संविधानलाई उत्तरको छिमेकीले स्वागत गर्दा सांस्कृतिक, आर्थिक, भौगोलिक र भाषागत हिसाबले नजिकको मित्र भारतले भने यसको जानकारी भएको सामान्य अभिव्यक्ति दियो । नेपालको स्वाधीनता खतरामा पर्ने गरी तराईकेन्द्रित मधेसी दलहरूद्वारा उठाइएका माग पूरा हुन सम्भव थिएन, जसले गर्दा मधेसी दलहरू सीमानाकामा धर्ना दिन पुगे । नेपालतर्फको आन्दोलन र असुरक्षा देखाउँदै भारतबाट नेपालतर्फ अत्यावश्यक सामग्रीको आपूर्तिमा रोक लाग्यो र त्यो नाकाबन्दीको रूपमा प्रकट भयो । संविधानको कार्यान्वयण गर्दै सबै तहका निर्वाचन मिलेरै सम्पन्न गर्ने समझदारी बनाएका दलहरू प्रधानमन्त्री, राष्ट्रपति र सभामुखको चुनावसम्म आइपुग्दा छिन्नभिन्न बन्न पुगे । प्रधानमन्त्रीको चुनाव भयो । संविधान घोषणापछि एमाले अध्यक्ष केपी ओलीलाई सर्वसम्मत ढंगमा प्रधानमन्त्रीमा सघाउने भनिएको भद्र सहमति नेपाली कांग्रेसले आफ्ना सभापति सुशील कोइरालालाई उक्त पदको उम्मेदवारी बनाएर तोड्यो । केपी ओली प्रधानमन्त्री भए । निकै कठिन अवस्थामा देशको प्रधानमन्त्री बनेका ओलीलाई सुरुआतदेखि नै चुनौतीका पहाड थपिँदै गए । पाँच महिनाको लगातार नाकाबन्दी, त्यसअघिको तराई आन्दोलन र नाका खोलेपछि पनि सहज अवस्थामा आउन लागेको समय सबै जोड्ने हो भने सरकारमा रहेको पूरै अवधि ओलीको लागि चुनौतीपूर्ण रह्यो । तर पनि अभाव र भोकभोकै भारतीय नाकाबन्दीको सामना गर्न तयार भएको जनताको ताँतीले पक्कै पनि ओलीलाई ऊर्जा दिइरह्यो र कुनै पनि हालतमा देशको स्वाभिमानविपरीत उनले कुनै सम्झौता गरेनन् । नाकाबन्दीको नेपालमा मात्रै होइन, विश्वका धेरै देशहरूमा विरोध हुँदै गयो । संसारभर छरिएका नेपालीहरूले अमानवीय भन्दै नाका तत्काल खोल्न अपिल गर्दै गए । भारतभित्रै नाकाबन्दीको व्यापक आलोचना हुँदै गयो । पहिलोपटक भारतको तल्लो सदनमा नेपाल मामलाले प्रवेश पायो । कांग्रेस (आई) ले यसको विरोध गर्यो । नाका नखोलेसम्म भारत भ्रमणमा नजाने दह्रो अडान देखाए ओलीले । अन्त्यमा नाका त खुल्यो तर संविधान संशोधनमाथिको भारतीय रुचि भिन्न रूपमा प्रकट हुँदै गयो । ओलीको भारत भ्रमण भयो । भारत भएर हुने बंगलादेशसँगको पारवहनसम्बन्धी मामलालाई सहज बनाउने र यसका लागि विशाखापटनम बन्दरगाह प्रयोग गर्ने समझदारी भयो, जुन नेपालको लागि भारतले उपलब्ध गराउने दोस्रो पारवहन सुविधा हो । तर अन्त्यमा नेपालको संविधान संशोधनमा सबै पक्षलाई समेट्नुपर्ने बुँदा राख्ने भन्ने भारतको अडानविपरीत यो नेपालको आन्तरिक मामला भएको र संयुक्त विज्ञप्तिमा उल्लेख गर्नु सही नहुने अडानले ओलीको कद झनै बढायो । त्यसरी नै गत चैतमा चीन भ्रमणको क्रममा इतिहासमा पहिलोपटक चीनसँग पारवहन सम्झौता भयो । यसको कार्यान्वयनमा तत्कालको लागि कठिनाइ भए पनि भविष्यमा नेपालको एकपक्षीय निर्भरता अन्त्य हुने आधार तयार गरिदियो । यो अर्थपूर्ण यसकारणले छ कि चीनसँगको पारवहनसम्बन्धी सम्झौताकै कारण नेपालले आउँदो दिनमा फेरि नाकाबन्दी व्यहोर्नुपर्ने स्थितिको अन्त्य हुने सम्भावना छ । नेपालको व्यापारलाई विविधीकरण गर्ने र एक्काईसौं शताब्दीको देश भूपिरवेष्ठित भएकै कारण बाँकी विश्वसँगको सम्बन्ध र व्यापारमा लाग्ने लगाम अन्त्य गर्नुपर्छ भन्ने हिसाबले भएको कामले ओलीलाई राष्ट्रिय र अन्तर्राष्ट्रिय उचाइ प्राप्त भयो । मुर्छित अवस्थाका सपनाहरू ब्युँझाएको, त्यस्तै अवस्थाको राष्ट्रियता र स्वाभिमान उठाएको र नवजवान युवाहरूमा देशप्रेमको भाव भराएको कामले बाँकी दलहरू त्रसित बन्न पुगेकै थिए । आन्तरिक र बाह्य कुराको जोडबलले लोकप्रिय ओली सरकार ढालियो र प्रमुख प्रतिपक्ष दल नेपाली कांग्रेसको साथमा गत साउन १९ गते सत्ता समीकरणकै महत्त्वपूर्ण घटक माओवादी केन्द्रका अध्यक्ष प्रधानमन्त्रीमा चुनिए । एकातिर युद्ध अपराधसम्बन्धी मुद्दाले पिरोलिरहेको, अर्कोतिर ओलीसँगको गठबन्धनबाट माओवादीलाई बाहिर निकाल्न र निस्कन प्रयास भइरहेको भने सँगसँगै ओलीको लोकप्रियताबाट त्रसित भइरहनु जस्ता कुराले प्रचण्डलाई एमालेको साथ छोड्नमा उत्प्रेरकको भूमिका खेले । असोजमा नेपाल भ्रमणमा आउने ठानिएका चिनियाँ राष्ट्रपति नेपाल आएनन्, केरुङ, काठमाडौँ र पोखरा हुँदै लुम्बिनीसम्म पुर्याउने भनिएको चिनियाँ रेलको असोजमा उद्घाटन हुने सम्भावना टर्यो । प्रचण्डले आफ्ना दुई उपप्रधानमन्त्रीलाई दूतको रूपमा एकसाथ चीन र भारत पठाए । विशेष दूत सामान्यतया घोषितअघोषित युद्ध र दुई देशको सम्बन्ध संकटमा परेको बेला पठाउने प्रचलन ठानिन्छ । उनको त्यो कदम पनि ठीक रहेन । चीनसँगका विभिन्न मन्त्रीस्तरीय र सचिवस्तरीय दुईपक्षीय बैठकहरू समयमा सम्पन्न हुन सकेनन् । ओली सरकारले चीनसँग गरेका सम्झौताहरू कार्यान्वयनको लागि पहल हुनेमै अनेकौं आशंका पैदा भए । तीनतिर घेर्ने एक छिमेकी राष्ट्र भारतसँगको सम्बन्ध पनि निकै महत्त्वपूर्ण छ जति चीनसँगको सम्बन्धको मूल्य छ । तर सम्बन्ध आपसी सद्भाव, सम्मान र सहकार्यले मात्र हार्दिकतातिरको दिशामा अघि बढ्छ । गत भदौको अन्त्यतिर भएको उनको भारत भ्रमण झनै विवादमा पर्यो । भारतको विश्व र क्षेत्रीय दृष्टिकोणसँग नेपालको दृष्टिकोण मिल्दोजुल्दो बनाउनुपर्ने बुँदा संयुक्त विज्ञप्तिमा जसरी समावेश गरियो, नेपालको आफ्नो स्वतन्त्र व्यक्तित्व र नीतिमै प्रश्नचिन्ह खडा भयो । भारतको सहयोगमा नेपालको सामाजिक, आर्थिक र प्राविधिक विकासको लागि सञ्चालन हुने कार्यक्रमको अनुगमनको लागि नेपाल सरकारलाई भारतीय दूतावासका उच्च पदस्थ कर्मचारीको तहमा राख्ने गरी समावेश गरिएको अर्को बुँदाले नेपाल स्वतन्त्र देश नभई एक प्रदेशको सन्देश गएको छ । यसको अर्थ नेपाल भारतसँग पौंठेजोरी खेल्नुपर्छ भन्ने पनि होइन । तीनतिर घेर्ने एक छिमेकी राष्ट्र भारतसँगको सम्बन्ध पनि निकै महत्त्वपूर्ण छ जति चीनसँगको सम्बन्धको मूल्य छ । तर सम्बन्ध आपसी सद्भाव, सम्मान र सहकार्यले मात्र हार्दिकतातिरको दिशामा अघि बढ्छ । सरकारको प्रमुख साझेदार दल नेपाली कांग्रेस जुनसुकै सवेदनशील विषयमा पनि मौन रहँदै आउनु अर्को आश्चर्यको कुरा हो । देशको पहिलो दलले सरकारलाई प्रमुख मुद्दाहरूमा जसरी रायसल्लाह दिनुपथ्र्यो र प्रतिपक्षसँग जसरी संविधान संशोधनदेखि अनेक मुद्दाहरूमा गम्भीरतापूर्वक छलफल गर्नुपथ्र्यो । त्यसो नगर्नु विडम्बना हो । अठार वर्षदेखि हुन नसकेको भारतीय राष्ट्रपति तहको भ्रमणले यसपटक मूर्तरूप लियो । भारतका महामहिम राष्ट्रपति प्रणव मुखर्जीको नेपाल भ्रमण आफैँमा स्वागतयोग्य कुरा हो । यसले नेपाल भारतको अगाडिको सम्बन्धलाई अझै सौहार्दपूर्ण बनाउनेमा महत्त्वपूर्ण भूमिका त खेल्छ नै । तर कुनै अर्को देशको राष्ट्रपति आउँदा देशैभर र विदेशस्थित कूटनीतिक नियोगहरूसमेत बन्द रहने गरी गरिएको सार्वजनिक बिदा भने उचित होइन । देशले विदेशबाट हुने उच्चस्तरीय पाहुनाहरूको भरपूर स्वागत, सम्मान र सत्कार गर्नुपर्छ । सुरक्षाको सम्पूर्ण प्रबन्ध गर्नु झनै मुख्य काम भइहाल्यो तर सर्वसाधारणलाई सास्ती हुने गरी गरिएको आवतजावत बन्दले नेपाली जनमानसमा नकारात्मक सन्देश गएकोतर्फ पनि सरकारले ध्यान पुर्याउनैपथ्र्यो । अन्त्यमा, प्रतिपक्ष दलहरूसँगको गम्भीर वार्ता र गृहकार्यमार्फत मधेसी दलहरूको मागलाई टुंगो लगाउनुपर्ने, संविधानलाई पूरै कार्यान्वयनको चरणमा लैजानुपर्ने र तिनै तहका निर्वाचनहरू डेढ वर्षभन्दा कम समयावधिमा सम्पन्न गर्न तुरुन्त प्रक्रिया सुरु गरिएन भने देश नयाँ दिशातिर अघि बढ्नेछ । भोलि निम्तिन सक्ने गम्भीर राष्ट्रिय समस्याले सबै दलहरू र उनीहरूको समीकरणमा व्यापक फेरबदल ल्याउनेछ जसरी सुशील कोइरालादेखि केपी ओली हुँदै प्रचण्डसम्म आइपुग्दा फेरबदल भइरह्यो । शाह एमालेका केन्द्रीय सदस्य हुन् ।"
ट्रम्प विजयको सन्देश,"सन् २००८ मा बाराक ओबामा पहिलो कार्यकालको लागि अमेरिकी राष्ट्रपतिमा विजयी हुँदा स्तम्भकार तथा अन्तर्राष्ट्रिय मामलाका राजनीतिक विश्लेषक थोमस एल फ्रिडम्यानले न्युयोर्क टाइम्समा लेखेका थिए, '४ नोभेम्बर २००८ को राति ११ बजे अमेरिकामा सांकेतिक गृहयुद्ध समाप्त भयो । २१ जुलाइ १८६१ बाट सुरु भएको गृहयुद्ध १४७ वर्षमा मात्र अन्त्य भयो ।' 'बुलरन' भर्जिनियाबाट सुरु भएको कुनै न कुनै प्रकारको विभेदको अध्याय बाराक ओबामाको सत्तारोहणपछि समाप्त भएको उनको तर्क थियो । भर्जिनिया कमनवेल्थको एक शताब्दीपछि सन् १९६४ मा रंगभेदविरुद्ध मानवीय समानताको सशक्त आन्दोलन चलाउने र मानव अधिकार ऐन पारित गराउने मार्टिन लुथर किङले महत्त्वपूर्ण पाइला चालेका थिए । तर अमेरिकी श्वेत प्रभुत्वमा अश्वेत व्यक्ति सर्वाधिक उच्च पदमा नआउन्जेल त्यसले व्यावहारिक रूप ग्रहण गरेको थिएन । त्यसैले ओबामाको जितले अमेरिकी इतिहासमा एउटा स्वर्णिम इँटा थपेको धेरै विश्लेषक र टिप्पणीकारको मत थियो । तर ट्रम्पको विजयले अमेरिकाको प्राज्ञिक, बौद्धिक जमात मात्रै होइन, मूलधार मानिने ठूला सञ्चारमाध्यमलाई आश्चर्यमा मात्रै पारेको छैन, विस्मितसमेत तुल्याएको छ । पूर्व प्रक्षेपण, 'ओपनियन पोल' तथा सञ्चारमाध्यमले खुलेरै हिलारी क्लिन्टनप्रतिको रुझान र त्यसले बनाउने आम धारणाको कारण विश्वकै लागि यो परिणाम अनपेक्षित र आश्चर्यजनक छ । पहिलो कार्यकालमा ओबामाले जटिल अमेरिकी मतपरिणाममा ५३८ इलेक्ट्रोलमध्ये ३४९ प्राप्त गरेका थिए भने रिपब्लिकन उम्मेदवार जोन म्याकिनले १६२ मतमा चित्त बुझाउनुपरेको थियो, जो अनपेक्षित थिएन । त्यस्तै लोकप्रिय मतको ५२३ प्रतिशत उनको पोल्टामा परेको थियो भने म्याकिनले ४६४ प्रतिशत प्राप्त गरेका थिए । अहिले भने ट्रम्पले ४८ प्रतिशत ल्याउँदा हिलारी ४७२ प्राप्त गरिन । अमेरिकी निर्वाचनको यो परिणामले त्यहाँको राजनीतिक वातावरण जुन परिमाणमा ततायो, त्यसको असर बाँकी विश्वमा पनि परेको स्पष्टसँग देख्न सकिन्छ । व्यापारिक पृष्ठभूमिका ट्रम्प यसअघि कहिल्यै राजनीतिमा सुनिएको नाम होइन । डेढ वर्षअघि रिपब्लिकनका तर्फबाट आन्तरिक प्रतिस्पर्धामा आफूलाई प्रत्याशी घोषणा गर्दा धेरैले यसलाई मजाक सम्झिएका थिए । प्रक्रिया अघि बढ्दै जाँदा जतिजति उनले आफ्ना प्रत्याशीलाई उछिन्दै गए, त्यतित्यति उनको छवि झनै 'राक्षसी' व्यक्तिको रूपमा चित्रित गरिँदै गइयो । रुखो र खरो अभिव्यक्तिका कारण प्राज्ञिक जमातको आँखाको कसिंगर बनेका उनी 'वास्तविक अमेरिकी' जनतामाझ भने झन्झन् लोकप्रिय बन्दै गएछन् । अमेरिकामा ७४ प्रतिशत श्वेत, १३ प्रतिशत म्याक्सिकन, १२ प्रतिशत अश्वेत र एसियाली, मुसलमान र अन्य समुदाय गरेर ११ प्रतिशत जनसंख्या छ । यहाँ वास्तविक अमेरिकी भनेर बहुसंख्यक श्वेत अमेरिकीलाई संकेत गर्न खोजिएको हो । जबजब बहुसंख्यकले आफूलाई सीमान्तकृत र असुरक्षित ठान्न थाल्छ त्यतिबेला विवेकभन्दा पनि भावनामा अनि तर्कभन्दा पनि संवेदनाका आधारमा मतदान हुन्छ । ट्रम्पको आप्रवासी, इस्लामिक समुदाय तथा अश्वेतप्रतिको अनुदारता तथा मेक्सिकोलाई छेकेर पर्खाल निर्माण गर्ने उग्र तर भावुक नाराले धेरै अमेरिकीलाई छोयो र उनीहरूले ट्रम्पको पक्षमा मतदान गरे । प्राज्ञिक, बौद्धिक तथा कथित मूलधारे सञ्चारको लागि उनको छवि मूर्ख, अज्ञानी, सन्की, अनुदार, महिला, कम्युनिस्ट, अश्वेत, आप्रवासी, अल्पसंख्यकप्रति कुदृष्टि राख्ने खालको थियो । विश्व नागरिकले पनि त्यही आधारमा धारणा बनाए । तर राजनीति, सामरिक र आर्थिक भूमिकामा रक्षात्मक बन्दै गएको अमेरिकी अवस्थाले 'वास्तविक अमेरिकी' लाई भने पोलिरहेको थियो । त्यसैले उनीहरूको संवेदनालाई ट्रम्पले छुन सके र मत आकर्षित गर्न सके । अमेरिकामा मात्रै होइन, राष्ट्रवादको ज्वरो केही वर्षयता विश्व नागरिकको आम मनोविज्ञान बनेको छ । बेलायत युरोपेली युनियनबाट बाहिरिने निर्णय त्यसको सबैभन्दा ठूलो पुष्टिको आधार थियो । विवेक र तर्क आधार हुन्थ्यो भने बेलायती जनताको अभिमत अस्वाभाविक निर्णय थियो । रूसमा भ्लादिमिर पुटिनको अविच्छिन्न लोकप्रियता, भारतमा नरेन्द्र मोदीको पूर्वीय मान्यता र दर्शनप्रतिको रुझान, जापानमा सिन्जो आवेको आक्रामक आकर्षण, फिलिपिन्समा रोड्रिगो डुटर्टको राष्ट्रवादी उग्र छवि, चीनमा सी जिनपिङको जादुमयी व्यक्तित्वले राष्ट्रवादको ज्वरो विश्वव्यापी बनेको प्रतीत हुन्छ, भलै यसलाई कतिपयले दक्षिणपन्थी वर्चश्व किन नभनून् । समग्रमा दोस्रो विश्वयुद्धयता पुनः एकपटक विश्व राजनीति र जनमत जरो तथा मुहानतर्फ फर्किने संक्रमणमा छ । अर्को सनातनी मान्यताअमेरिकी दुई दल डेमोक्रेटिक र रिपब्लिकनलाई स्वतन्त्र विश्लेषकहरूले कोकाकोला र पेप्सीसँग तुलना गर्ने गर्छन् । उनीहरूबीच तात्विक भिन्नता नभएकाले निर्वाचन परिणममा पनि क्रमशः हेराफेरी हुने गरेको छ । आलोपालोको व्यावहारिक सिद्धान्तका आधारमा यसै पनि डेमोक्रेटिक ओबामाको दुई कार्यकालपश्चात् रिपब्लिकन ट्रम्पकै पालो थियो । अलोकप्रियता र अतिरञ्जनाका बीच अमेरिकाको पैंतालीसौं राष्ट्रपतिका रूपमा इतिहास त रच्न सफल भए ट्रम्प, तर यसअघि सकारात्मक हलचल ल्याउने जर्ज वासिंटन, अब्राहम लिंकन, फ्र्यांकलिन रुजबेल्ट, मार्टिन लुथर किङ, जोन एफ केनेडी, जिम्मी कार्टर, बिल क्लिन्टनहरूको स्थानमा भने उनी न पुग्न सक्छन् न त त्यस्तो अपेक्षा नै गर्न मिल्छ । अमेरिकामा हरेक वर्ष वैध रूपमा १० लाख र अवैध रूपमा पाँच लाख आप्रवासी पस्ने गरेको अनुमान गरिएको छ । अवैध आप्रसवासीलाई कडाइ गर्ने ट्रम्प चेतावनीले करिबकरिब सबै आप्रवासीलाई त्रस्त तुल्याएको छ । अमेरिकामा गैरकानुनी ढंगमा बसोवास गर्नेहरू त ट्रम्पको कोपभाजनको सिकार बन्लान् तर यसको अर्को सुन्दर पहलु पनि छ । भ्लादिमिर पुटिन नेतृत्वको रूससँग सुमधुर सम्बन्ध स्थापित गर्ने उनको घोषणा विश्व शान्ति र सामरिक सन्तुलनको लागि दूरगामी महत्त्व राख्ने विषय बन्न सक्छ । व्यापारिक पृष्ठभूमिका ट्रम्प आफ्नो सबैभन्दा ठूलो व्यापारिक साझेदार चीनलाई चिढ्याएर पक्कै पनि राजनीति टकरावको अवस्था ल्याउने छैनन् । उग्रवाद र आतंकवादविरुद्ध डटेर सामना गर्ने पूर्वउद्घोषलाई ट्रम्पले कुन परिणाममा अगाडि बढाउँछन्, त्यो त आउने दिनले नै प्रस्ट्याउला तर उत्तर एटलान्टिक सन्धि संगठन (नेटो) को अस्तित्वमाथि समेत धावा बोल्न सक्ने उनी बोलीजस्तै व्यवहारमा खरो उत्रिन सक्छन् भन्नेमा भने सन्देह अवाञ्छनीय छैन । उनले भने झैं पूर्व घोषणालाई कार्यरूप दिन खोजे भने एसिया, अफ्रिका, ल्याटिन अमेरिकालगायत भने अमेरिकी कोपभाजनबाट क्रमशः मुक्त हुँदै जानेछन् । किनभने अमेरिकी राष्ट्रपति अब अमेरिकाबाहेक बाँकी विश्वको हर्ताकर्ता होइन, घरेलु मामिलामै अस्तव्यस्त बन्नुपर्नेछ । सन् २००७ अगस्तमा देखा परेको 'सबप्राइम मोटेगेज लोन' को समस्याबाट खस्कन सुरु अमेरिकी वित्तीय बजारको असर विश्व वित्तीय बजारमै प्रत्यक्ष रूपमा परेको छ । त्यही मितिदेखि राम्ररी नतंग्रिएको अमेरिकी अर्थतन्त्रको समानान्तर चिनियाँ अर्थतन्त्र आइपुगेको छ । सन् १९९७ मा पूर्वीएसियाली वित्तीय संकटको बेला अन्तर्राष्ट्रिय मुद्राकोष, विश्वबैंक र एसियाली विकास बैंकले संकटमा परेका देशहरूलाई ब्याजदर बढाउन, असुलीमा जोड दिन, संकटग्रस्त संस्था बन्द गर्न अघि बढेका थिए । तर रिपब्लिक बुसले ब्याजदर कटौती गर्ने, डुब्न लागेका संस्थाहरूलाई थप तरलता उपलब्ध गराउने, निजी क्षेत्रका संस्थालाई राष्ट्रियकरण गर्ने नीति लिएर उदारीकरण र खुला नीतिसँग परस्पर असंगत नीति अवलम्बन गरेका थिए । फलत सन् १९३० को तीव्र्र आर्थिक मन्दीलाई उछिन्ने गरी बजार अस्वाभाविक बाटोमा जाने खतरा बढिसकेको थियो । ओबामाले पनि त्यस अवस्थामा तात्विक योगदान गर्न नसकेको यथार्थ हो । अब लिइने आर्थिक नीतिले ट्रम्पको सफलताको कसी नापिन्छ । अलोकप्रियता र अतिरञ्जनाका बीच अमेरिकाको ४५ औं राष्ट्रपतिका रूपमा इतिहास त रच्न सफल भए ट्रम्प, तर यसअघि सकारात्मक हलचल ल्याउने जर्ज वासिंटन, अब्राहम लिंकन, फ्र्यांकलिन रुजबेल्ट, मार्टिन लुथर किङ, जोन एफ केनेडी, जिम्मी कार्टर, बिल क्लिन्टनहरूको स्थानमा भने उनी न पुग्न सक्छन् न त त्यस्तो अपेक्षा नै गर्न मिल्छ । यति हो, अनपेक्षित पात्रको चारबर्से ह्वाइट हाउस यात्रा हाम्रा लागि पनि रोचक परिघटना बन्नेछ । यात्री, एपी वान टेलिभिजनका समाचार प्रमुख हुन् ।"
यसरी भए नेपालमा दलित,"राज्य सञ्चालन, उपभोग, जाति, भाषा विकास गर्ने सिलसिला हेर्ने हो भने दलित जातिको लामै इतिहास रहेको पाइन्छ नेपालमा । 'राजा हुन चाहियो जे खोज्यो त्यही पाइयो' भन्ने उखानको अर्थसहित नेपालमा दलित जातको उत्पत्तिको बारेमा खोज्ने प्रयास गरेको छु । राज्य सञ्चालन कसरी गर्ने भन्नेबारेमा भाइभारदारका बीचमा राजपरिवारमा छलफल भयो । त्यसपछि जयस्थिति मल्लले विचार गरे, अब सीपको पहिचान गरी कामको विभाजन गर्नुपर्छ । अनि मात्र यो राज्य सञ्चालन गर्न सकिन्छ, अन्यथा गाह्रो हुन्छ भन्ने निष्कर्षमा पुगी दरबारमा बैठक आह्वान गरे । राजा जयस्थिति मल्लले सन् १३६० देखि १३९५ सम्म पटकपटक राज्य सञ्चालन गरेको झन्डै आठ सय वर्ष पुरानो इतिहास छ । त्यसै क्रममा राजा जयस्थिति मल्ल राजगद्दीमा सवार हुने बेलामा उनलाई लगाउने जुत्ता आवश्यक पर्यो । त्यो कसले बनाउन सक्छ भने बहस सुरु भयो । एकजनाले भनेछमहाराज त्यो काम मैले गर्न सक्छु । राजा खुसी भई हुकुम भयो गरेर ल्याऊ । त्यो व्यक्ति खुसी भएर केही दिनको मेहनत लगाएर जुत्ता बनाएर ल्यायो । उसले राजालाई देखाउँदै भन्यो महाराज, मैले हजुरको मर्जी र आदेशअनुसार जुत्ता बनाएर ल्याएँ । अनि राजाले हेरर लगाए, एकदम ठीक भयो । स्याबासी पनि पायो । तर दुर्भाग्य, राजा राजगद्दीमा आसीन भएको बेला त्यहाँ नजिकै जुत्ता राख्ने ठाउँ थियो । दरबारमा पालेको एउटा कुकुरले त्यो जुत्ता च्यातिदियो । कारण थियो, जुत्ता छालाको, कुकुरलाई छाला मन पर्ने, त्यो कुरा दरबारका भारदारहरूले राजालाई सुनाए । त्यसपछि राजाले जुत्ता बनाउनेलाई बोलाएर हप्काउँदै भनेतैंले के यस्तो जुत्ता बनाएको ? यो त कुकुरभन्दा पनि घटिया बनाइस् ? त्यसपछि राजाले उनलाई कहिल्यै पनि भेट्न चाहेनन् । एक दिन राजसमारोहमा त्यो जुत्ता बनाउनेलाई देखेपछि हुकुम दिए यसलाई यहाँ आउन नदेऊ, टाढा राख । पछि गएर त्यसले एक जातको रूप लियो । जो पछि गएर सार्की जात भनेर चिनिन पुग्यो । यसरी सार्की जात रहन गएको इतिहास पाइन्छ । त्यही क्रममा मल्लकालमै राजा प्रताप मल्लले थोरै परिवर्तन गर्न चाहेका थिए । जब उनी राजाको रूपमा राजगद्दीमा आसीन भए, दरबारमा पूजा लगाउने चलन थियो, हरेक आइतबार । बिहानको समयमा बोकाको बलि चढाउने बेलामा खुकुरीको आवश्यक पर्यो । त्यो कहाँबाट ल्याउने हो भन्नेबारे छलफल भयो । त्यसै बेलामा फलामसम्बन्धी ज्ञान भएकाहरूको भेला गराइयो । राजाबाट हुकुम भयोकसले यो काम गर्न सक्छ ? एकजनाले फेरि म बनाउन सक्छु भनिहाल्यो । त्यसपछि उनी त्यो काममा लागेर खुकुरी बनाएर ल्याएपछि राजालाई देखाएछन्, उनले पनि स्याबासी पाएछन् । त्यहीबेला रानी पनि त्यहाँ आइपुग्दा उनले भनिन्यो कसले बनाएर ल्याएको हो ? तरबार बनाउनेले भन्यो मैले हजुर । अनि रानीले पड्केर भनिछन्तिमीले कसैको ज्यान लिने हतियार बनाएर ल्याएको ? त्यसैले अब तिमीले यो हतियार राजाबाट पूजा भएपछि छुनु हुँदैन । अनि त्यो व्यक्तिले कहिल्यै पनि राजाको अगाडि गएर आफूले बनाएको समान राजामहाराजाबाट पूजा सकेपछि बनाउने मान्छेले छुन नपाउने भयो । त्यसपछि त्यो तरबार लुवाबाट बनेको हुनाले पछि त्यो बनाउने मान्छेलाई लोहार जात राखियो भन्ने विभिन्न प्रमाणबाट सिद्ध भएका छन् । राजाले रानीको आज्ञा मान्दै लोहारलाई नजिकै नल्याएपछि हाल त्यो दलित भनेर चिनियो । त्यो नै दलितलाई अभिशाप बन्न गयो । यसैलाई कामको आधारमा जातको विभाजन गरी आफूले मात्र मोजमस्ती गरेको भन्ने पनि शिलालेखमा पाइन्छ । पहिलापहिला त जात के हो भन्नेबारेमा पनि कसैलाई थाहा नहुने र पछि सीपको आधारमा काम विभाजन गरियो । नाच्नेलाई नाच्ने काम दिइयो, जुत्ता सिलाउनेलाई छालाको काम दिइयो, सुन बनाउनेलाई सुनको काम दिइयो र फलाम बनाउनेलाई फलामको काम दिइयो । तर पछि त्यसैमा राजाहरूले छालाको काम गर्नेलाई सार्की, सुन बनाउनेलाई सुनार, फलाम बनाउनेलाई लोहार । नाचगान गर्नेलाई गाइने वादीको जाति बनाइयो । यसैको विकसित रूप नै पछि गएर टाठाबाठाले जातमा विभाजन गरे । त्यो नै कालान्तरमा गएर जातमा परिणत भयो, ती जातलाई तल्लो स्तरको भने चलन बसेको इतिहासमा उल्लेख छ । आजका दलितले पनि त्यही दुर्गति भग्दै आएका छन् । मानवमा यो कतिको कुठाराघात हो भन्ने पनि यसैबाट प्रस्ट भएको पाइन्छ । राष्ट्रिय नागरिक अदालतले सन् १८५४ मा मुलुकी ऐन निर्माण गरी नेपालबाट जातीय छुवाछूत अन्त्य भएको घोषण गर्यो, तर कार्यान्वयन भने हुन सकेन । हालसम्म पनि विभिन्न दलित वर्गका मानिसले त्यही नियति भोग्दै आएका छन् । नेपालमा झन्डै २० प्रतिशत दलित रहेको तथ्यांक पाइन्छ । तीमध्येबाट उनीहरूमा भएको सीप, कला र संस्कृतिलाई मात्र जगेर्ना गर्न सकेकोमा उनीहरू आफैंमा भरिपूर्ण हुनेछन् । नेपालमा भएको दलित जातको बारेमा पनि थुप्रै अनुसन्धान नभएको पनि होइन, केवल कागजमा मात्र सीमित भएका छन् । कुनै न कुनै तवरबाट दलितहरूलाई अपहेलित गर्ने प्रचलन अद्यापि छ । त्यो नै दलितको लागि अभिशाप बन्न गयो । त्यसैको विकसित स्वरूपमा नेपालमा जातिप्रथाको जग बस्यो र पछि पृथ्वीनारायाण शाहले पनि भुरेटाकुर राजाहरूलाई एकीकरण गर्दा खासै दलितहरूलाई लडाइँको बेलामा प्रयोग गरे । जातीय भेदभाव अन्त्यको पहल नै गरिएन । भारतमा महात्मा गान्धीले गरेजस्तै गरे । सिंगो नेपाल निर्माणदेखि आजसम्म दलितको पनि कम योगदान छैन । मनिराम गाइने, बागे सार्की, बिर्खे नकर्मी, दिलबहादुर रम्तेल जस्ताले दलित मुक्ति आन्दोलनको लागि आफूहरू बलिको बोको भए । जसको फाइदा अगुवाहरूले उठाए । दलित भने जहाँको त्यहीं । वाचा गरे लडाइँको बेला अनि फुक्का पारे तिनीहरूको शक्ति र भक्तिलाई । दलित वृद्धाले सधैं भने गर्छन्दलितहरू सीपयुक्त हुने भएकाले काममा लगाउने तर फल उपल्लो जातकाले खाने ? कुनै न कुनै तवरबाट उनीहरूलाई अपहेलित गर्ने प्रचलन छ । एक्काईसौं शताब्दीमा आइपुग्दा दलित जातको बारेमा भएका अनेकौं खोजबिनले पनि दलितको इतिहास लामो रहेको पाइन्छ ।"
राष्ट्रिय स्वाभिमान र पहिचान,"संसारमा जति पनि निर्जीव वस्तु वा जीवित प्राणीहरू छन्, तिनीहरू सबैको आआफ्नै स्वाभिमान र पहिचान हुन्छ । पहिचानका कारण नै उनीहरूको स्वतन्त्र अस्तित्व रहेको हुन्छ । मानिसको आगमन जब बच्चाको रूपमा यो संसारमा हुन्छ, उनीहरूलाई पहिचानको आवश्यकता पर्छ । पहिचानको सुरुआत नामाकरण वा न्वारनबाट हुन्छ । नामाकरण ज्योतिषीले घडी, पला मुहुर्तका आधारमा राम, सीता आदि र सात बारका आधारमा आइते, आइती, सोमे, मंगली, त्यस्तै महिला र समाजमा प्रचलित अन्य नाम रामविलास, धनियाँ, पासाङ, च्याङ्बा, आलम, जहिदा रहेका छन् । त्यस्तै ठाउँका आधारमा हिमाल, पहाड, तराई मधेसबाट हिमाली, पहाडी, मधेसी भनिन्छ भने जाति, वर्णका आधारमा बाहुन, क्षेत्री, वैश्य, शूद्र, सेतामगुराली र भाषाका आधारमा नेपाली, मैथिली, नेवारी, गुरुङबख्खु, दौरासुरुवाल, भोटो, कछाड र धोती, टोपीको पहिचान गरिन्छ । त्यस्तै उच्च वर्ग, मध्यम वर्ग र निम्न वर्गका आधारमा पनि पहिचान निर्धारण गर्ने गरिन्छ । देशका आधारमा नेपाली, भारतीय, चिनियाँ, अमेरिकी आदिमा पहिचान गरिन्छ । यो संसारमा मानवको जन्म हुँदाको बखत् सम्पूर्ण बालबालिका समान रूपले जन्मिन्छन् । समाज, वातावरण देशमा परिस्थितिले अलग पहिचान बनाइन्छ । सबै मानिसको नशामा बग्ने रगत रातो नै हुन्छ । रंग, वर्ण, भेदपछि सिर्जना भएका हुन् । मानव अधिकार ग्लोबलाइजेसन, आमसञ्चारमा भएको विकासले 'वसुदैव कुटुम्बम' को भावना विकास भएर पहिचानको मापदण्डमा परिवर्तन आएको छ । अहिले नेपालको प्रमुख कार्य स्वाभिमान जोगाएर आफ्नो पहिचान कायम राख्नु नै रहेको छ । नेपालमा अहिलेसम्म सबै नेपाली छन् । देश संघीयतामा गयो भने भारतमा जस्तै नेपालभित्र पनि विभिन्न प्रान्त, क्षेत्र, भाषा र जातिका आधारमा पहिचान खोजिनेछन् । जस्तो मधेसमा बस्नेले पहिले मधेसी त्यसपछि नेपाली । जनजातिहरूले पहिले आफ्नो जाति र त्यसपछि नेपाली भन्नेछन् । स्वनामधन्य केही तथा कथित बुद्धिजीवी भनाउँदाहरू नेपाल नरहे पनि मधेस रहन्छ भन्ने विखण्डनवादी विचार विभिन्न सञ्चारमाध्यमबाट प्रवाह गरिरहेका छन् । नेपालभित्रै मधेस सुरक्षित छ भन्ने यथार्थमा आँखा चिम्लिरहेका छन् । आम नेपालीमा नैराश्य र भ्रमको खेती गरिरहेका छन् । नेपालभित्र नेपाली नभनिने र राहदानी लिएर विदेश गएपछि नेपालीसँग भेट गर्नुपर्ने हुन सक्छ । आज देशमा धर्म, भाषा, भेषभूषा, शिक्षा आदिमा प्रहार गरेर बेथिति र अन्योल सिर्जना गर्न सफल गैरजिम्मेवार अवसरवादी जमातको अर्को प्रहार स्थानीय निकायलाई स्थानीय तहमा परिवर्तन गरी जिल्लाहरूको पहिचान मेटाउन अर्को प्रयास सुरु भएको छ । २०४७ को संविधानअगाडिको गाउँ पञ्चायत हटाई बहुदलीय व्यवस्थाको आगमनसँगै गाउँ विकास समिति, जिल्ला विकास समिति बनाइयो । दलीय भागबन्डाले गाउँमा जन्ती, मलामी, मेला पर्वमा पनि दलीय आधारमा विभाजन सुरु गरियो । जसको फलस्वरूप २०५४ सालमा भएको स्थानीय निर्वाचनपछि विगत १८ वर्षदेखि स्थानीय निकायको निर्वाचन हुन सकेको छैन । सर्वदलीय भागबन्डाका आधारमा विकास बजेट भागशान्ति जय नेपाल गर्ने गरिएको छ । अब २०७२ को संविधानमा व्यवस्था भएको नाममा जुन संशोधनको लागि कबुल गरिएको छ । स्थानीय निकायलाई स्थानीय तहमा परिवर्तन गरी गाविसलाई गाउँपालिका, नगरलाई नगरपालिका बनाएर गाउँ, जिल्लाको विगत ५० वर्षदेखि कायम भएको पहिचान मेटाउने कोसिस भएको छ । एउटा गाविस सचिवको व्यवस्था गर्न नसकेर गाउँलेहरूले वृद्ध भत्ता मालपोत बुझाउने, सिफारिस लिने जन्मदर्ता, मृत्युदर्ता जस्ता कार्य गर्न नपाएको अवस्थामा गाविसमा ७० देखि १०० जनासम्म कर्मचारी उपलब्ध गराई सिंहदरबारको अधिकार गाउँमा पुर्याउँछु भन्नु हिँड्न नसक्नेले दौडने खोज्नुजस्तै हो । अब नेपालमा नयाँ शक्ति र पुरानो शक्ति भनेर झैझगडा, संघर्ष र अन्योलमा समय बिताउने वा नयाँ र पुरानो दुवै शक्तिलाई मिलाएर वर्ग संघर्ष होइन, वर्ग समन्वय गरी सुन्दर, शान्त र समृद्ध नेपाल बनाउने र रोज्ने बेला आएको छ । नेपालको संविधान २०७२ तीन दलका नेताले सहमतिका आधारमा जारी गरेर पटकपटक संशोधन गरी संविधानको महत्त्व नै कम गराएका छन् । विधिको शासन भएको देशमा संविधान देशको मूल कानुन हो र यसलाई केटाकेटी खेलेजस्तो जतिबेला पनि संशोधन गरिराखिँदैन । संविधान लागू गर्नुभन्दा पहिल्यैै संशोधन गर्ने कबुल गरेर जारी गर्नुभन्दा केही दिन पर्खेर संशोधन गर्ने बुँदा राखेर जारी गरेको भए संविधानमा विश्वास र अपनत्व कायम हुन्थ्यो । अहिले राजनीतिक दलका नेताहरू हामी नै सर्वेसर्वा हौँ र जनताका नाममा हामीले जे गरे पनि हुन्छ भन्ने अहमपना देखा परेको छ । अति भएपछि खती हुन्छ र ढिलोचाँडो सत्यकै विजय हुनेछ । अब नेपालमा नयाँ शक्ति र पुरानो शक्ति भनेर झैझगडा, संघर्ष र अन्योलमा समय बिताउने वा नयाँ र पुरानो दुवै शक्तिलाई मिलाएर वर्ग संघर्ष होइन, वर्ग समन्वय गरी सुन्दर, शान्त र समृद्ध नेपाल बनाउने र रोज्ने बेला आएको छ । नेपालमा हाल अहोरात्र खटिरहेका विदेशमा उच्च शिक्षा प्राप्त जनशक्ति, सञ्चार, शिक्षा, स्वास्थ्य, जलस्रोत व्यवस्थापनमा विदेशमा उपलब्ध अवसर त्यागेर नेपालमा बसेका छन् । तिनीहरूको आत्मविश्वास दृढता र लगनशीलताले नेपालको भविष्यमा आशावादी बनाएको छ । २००७ सालदेखि २०७३ सम्म यो ६६ वर्षको अवधिमा राजाको सक्रिय नेतृत्वमा तीसबर्से निर्दलीय पञ्चायत व्यवस्था र ३६ वर्ष नेपाल सरकार बहुदलीय व्यवस्था चलाएर सबैले काम गर्ने मौका पाएका छन् । एकअर्कालाई आरोपप्रत्यारोप र अरूलाई होचो बनाएर आफूलाई अग्लो बनाउने निषेधको राजनीति छोडेर अनावश्यक विवादमा नअलमलिई हातेमालो गरेर समृद्ध नेपालको सपना सफल परी विश्वमा नेपालीको उचित पहिचान कायम गर्न सकिनेछ । नेपालको स्वाभिमान यसैमा सुरक्षित छ ।"
एपीएफले जित्याे प्रधानसेनापति कप,"काठमाडौः सशस्त्र प्रहरी बलको एपीएफ क्लबले प्रधानसेनापति चौथो अन्तर्राष्ट्रिय महिला फुटबल प्रतियोगिताको उपाधि जितेको छ । बुधबार भएको फाइनलमा एपीएफले मध्यमाञ्चललाई ३१ गोलले हरायो । लगनखेलस्थित सैनिक शारीरिक तथा खेलकुद केन्द्रमा भएको खेलमा एपीएफ पूर्ण रूपमा हावी भएको थियो । एपीएफले पहिलो हाफमा २० गोलले अगाडि रहँदै खेल जित्ने सम्भावना बलियो बनाएको थियो । विजयी टोलीका सावित्रा भण्डारीले दुई र अनिता बस्नेतले एक गोल गरिन् । मध्यमाञ्चलकी निशा ठकुरीले एक गोल गरिन् । उत्कृष्ट लयमा रहेकी सावित्राले २६औं मिनेटमा टोलीलाई अग्रता दिलाएकी थिइन् । उनले वन भर्सेस वनमा गोल गरेकी थिइन् । हेडमार्फत गोल गर्दै ४२औं मिनेटमा उनले टोलीको अग्रता दोब्बर बनाइन् । मध्यमाञ्चलले ६७औं मिनेटमा गोल गर्दै खेलमा फर्कने सम्भावना देखाएको थियो । मध्यमाञ्चलकी निशाले गोल गरेकी हुन् । तर, त्यसपछि मध्यमाञ्चलले गोल थप्न सकेन । ८२औं मिनेटमा अनिताले गोल गर्दै एपीएफको अग्रता फराकिलो बनाएकी थिइन् । विजेता एपीएफले उपाधिसँगै तीन लाख रुपैयाँ प्राप्त गर्यो । उपविजेतामा सीमित मध्यमाञ्चलले पनि एक लाख ५० हजार रुपैयाँ हात पायो । विजेतालाई प्रधानसेनापति राजेन्द्र क्षेत्रीले ट्रफी प्रदान गरे । एपीएफकी सावित्री भण्डारी प्रतियोगिताको सर्वोत्कृष्ट खेलाडी घोषित भइन् । उनले स्कुटर प्राप्त गरिन् । एपीएफका जनकसिंह सर्वोत्कृष्ट प्रशिक्षक र सरु लिम्बू सर्वोत्कृष्ट फर्वाड घोषित भए । यसैगरी मध्यमाञ्चलकी निशा थोकर सर्वोत्कृष्ट रक्षक र अञ्जन रानामगर सर्वोत्कृष्ट गोलरक्षक घोषित भए । आर्मीकी सुमित्रा योञ्जन सर्वोत्कृष्ट मिडफिल्डर चुनिइन् । सबै विधाका सर्वोत्कृष्टले जनही दसदस हजार रुपैयाँ प्राप्त गरे । सेमिफाइनलमा मध्यमाञ्चलले त्रिभुवन आर्मी क्लबलाई स्तब्ध बनाएको थियो भने एपीएफले नेपाल पुलिस क्लबलाई हराएको थियो । नकआउटका आधारमा सञ्चालन गरिएको प्रतियोगितामा पाँच विकास क्षेत्रका पाँच महिला फुटबल टोली, विभागीय टोलीसहित कुल नौ टोली सहभागी थिए ।"
जाेए रुटको शतकसँगै इङ्ल्यान्डको गतिलो सुरुआत,"राजकोटः भारतविरुद्धको पहिलो टेस्ट क्रिकेटमा इङ्ल्यान्डले गतिलो सुरुआत गरेको छ । टस जितेर पहिला ब्याटिङ गरेको इङ्ल्यान्डले पहिलो दिन बुधबारको खेल सकिँदासम्म चार विकेट गुमाएर तीन सय ११ रन जोडेको छ । इङ्ल्यान्डका जोए रुटले शतकीय पाली खेले । उनले एक सय २४ रन बनाए । मोइन अली शतक बनाउनबाट केवल एक रनले पछाडि छन् । कप्तान एलेस्टर कुक २१, हासिम हमिद ३१ र बेन डुकेट १३ रन बनाएर आउट भए । नाइट वाचम्यान बेन स्टोक्स १९ रनमा अविजित छन् । रुटले एक सय ८० बलको सामना गरी एक छक्का र ११ चौका हिर्काए । २६ वर्षीय रुटले ११ औं टेस्ट शतक बनाएका हुन् । ४९ औं टेस्ट खेलिरहेका उनले २३ वटा अर्धशतक पनि बनाएका छन् । रुटले एसियामा बनाएको यो पहिलो टेस्ट शतक हो । पहिलो विकेटका लागि ४७ रनको साझेदारी गरेको इङ्ल्यान्डलाई रुट र अलीले सम्हालेका हुन् । यी दुईबीच चौथो विकेटका लागि एक सय ७९ रनको साझेदारी भएको थियो । इङ्ल्यान्डले दोस्रो विकेट ७६ रन र तेस्रो विकेट एक सय दुई रनको स्थितिमा गुमाएको थियो । रुट र अलीको साझेदारीलाई उमेश यादवले तोडेका थिए । टेस्ट श्रृंखला सकिएपछि भारत र इङ्ल्यान्डबीच तीनवटा एक दिवसीय र तीनवटा टीट्वेन्टी प्रतियोगिता पनि हुने छ । टेस्ट क्रिकेटमा डेब्यु गरिरहेका १९ वर्षीय हासिमले सन्तोषजनक प्रदर्शन गरे । हासिमलाई कुकको जोडीका रूपमा प्रारम्भिक ब्याट्सम्यानका रूपमा उतारिएको थियो । अलीले सम्हालिएर खेलिरहेका छन् । उनले एक सय ९२ बलको सामना गरिसके पनि केवल नौ चौका प्रहार गरेका छन् । भारतका बलर रविचन्द्रन आश्विनले दुई तथा उमेश यादव र रवीन्द्र जडेजाले एकएक विकेट हात पारे । भारतको सुरुआत राम्रो हुन सकेन । भारतले दिनको पहिलो आधा घन्टामै तीनवटा क्याच छुटाएको थियो । इङ्ल्यान्डले भर्खरै बंगलादेशमा घरेलु टोलीसँग दुई खेलको टेस्ट शृंखला ११ को बराबरी खेलेको थियो । यो प्रदर्शनले इङ्ल्यान्डको आलोचना भएको थियो । इङ्ल्यान्ड र भारतबीच पाँच खेलको टेष्ट शृंखला हुनेछ । टेस्ट शृंखला सकिएपछि भारत र इङ्ल्यान्डबीच तीनवटा एकदिवसीय र तीनवटा टीट्वेन्टी प्रतियोगिता पनि हुनेछ । भारतले सन् २०१२ यता घरेलु मैदानमा एउटा पनि टेस्ट खेल हारेको छैन । भारत अन्तिम पटक घरेलु मैदानमा इङ्ल्यान्डसँगै पराजित भएको थियो ।"
रेड कार्ड दिएपछि टाउकोले हिर्काएर रेफ्रीको हत्या,मेक्सिको सिटीः खेलका क्रममा रेड कार्ड देखाएको रिसमा एक खेलाडीले मेक्सिकोमा आफ्नो टाउकोले प्रहार गरी रेफ्रीको हत्या गरेका छन्। मेक्सिको सिटीबाट झन्डै एक सय २० किलोमिटरको दूरीमा रहेको हिडाल्गो राज्यस्थित तुलानसिंगो सहरमा उक्त घटना भएको हो। घटना आइतबार एक स्थानीय प्रतियोगिताका क्रममा भएको हो। मेक्सिकन पत्रिका क्राइटेरिअन हिडाल्गोले जनाएअनुसार खेलाडीले टाउकोले हिर्काएपछि रेफ्री भिक्टोर ट्रेजोको मृत्यु भएको हो। खेलका क्रममा विपक्षी खेलाडीलाई फल प्रहार गरेपछि रेफ्री ट्रेजोले रुबेन रिभेरा भाज्कुइज नाम गरेका खेलाडीलाई रेड कार्ड देखाएका थिए। रेफ्रीले रातो कार्ड देखाएपछि भाज्कुइज निकै क्रुद्ध बनेका थिए। त्यसलगत्तै उनले ट्रेजोको मुखमा लगातार आफ्नो टाउकोले प्रहार गरेका थिए। रेफ्री अचेत भएर भुइँमा लडेपछि ती खेलाडी भागेका थिए। खेलका क्रममा मैदानमै उपस्थित रहेका प्यारामेडिक्सले ट्रेजोलाई बचाउने प्रयास गरे पनि असफल भएका थिए। तस्बिरमा देखिएअनुसार ट्रेजोको मृत शरीरलाई प्लास्टिकले छोपेर मैदानमै राखिएको थियो । ती खेलाडीलाई अझै प्रहरीले खोजी गरिरहे पनि पक्राउ गर्न सकेको छैन।
क्रिकेटर युवराज सिंहको बिहे नोभेम्बर ३० मा,भारतीय चर्चित क्रिकेटर युवराज सिंह वैवाहिक बन्धनमा बाँधिने भएका छन्। क्रिकेटर सिंहले अभिनेत्री हजेल किचसँग बिहे गर्न लागेका हुन्। क्रिकेटर सिंह र अभिनेत्री किचको अघिल्लो वर्षको नोभेम्बर ११ मा फूलमाला भएको थियो। उनीहरुको बिहे भारतको चन्डीगढमा पन्जाबी रितिरिवाजअनुसार नोभेम्बर ३० मा हुनेछ भने गोवामा हिन्दु रितिरिवाज अनुसार डिसेम्बर २ मा हुने भारतीय सञ्चारमाध्यमहरुले जनाएका छन्। बिहे बन्धनमा बाँधिन लागेको युवराज र हजेलले बुधवार सँगै डिनर खाएको टाइम्स अफ इन्डियाले जनाएको छ। क्रिकेटर युवराजले बिहेको भोज भने डिसेम्बर ७ मा दिल्लीमा दिनेछन्।
ट्रम्पको जितसँगै चर्चामा अमेरिकामेक्सिको खेल,"लन्डनः मेक्सिकोले उनीहरूका राम्रा मान्छेलाई अमेरिका पठाउँदैन। मेक्सिकोले ती व्यक्तिहरूलाई अमेरिका पठाउँछ, जो समस्या नै समस्याले ग्रसित छन्। मेक्सिकनसँग उनीहरूको समस्या पनि हामीसम्म आइपुगेको छ। उनीहरूले अमेरिकामा ड्रग्स भित्र्याइरहेका छन्। उनीहरूले हिंसा पनि भित्र्याइरहेका छन्। उनीहरू बलात्कारी हुन् तर केही मेक्सिकन राम्रा पनि छन्। बुधबार संयुक्त राज्य अमेरिकाको ४५औं राष्ट्रपतिमा निर्वाचित भएका डोनाल्ड ट्रम्पले हालैको एक चुनावी प्रचार कार्यक्रममा दिएको भाषणको अंश हो यो।अमेरिकाको आप्रवासी समस्याबारे आफ्नो नीति स्पष्ट पार्ने क्रममा ट्रम्पले छिमेकी राष्ट्र मेक्सिकोप्रति कटाक्ष गरेका थिए। सीमा जोडिएको मेक्सिको अमेरिकाका लागि समस्या बन्दै आइरहेको उनको आरोप छ। ट्रम्पका अनुसार मेक्सिकोसँग जोडिएको सिमानामार्फत हजारौं आप्रवासी बिनाअनुमति अमेरिका छिर्छन् र शरणार्थीका रूपमा त्यतै बस्छन्। आफ्नो झन्डै १६ महिने चुनावी अभियानका क्रममा ट्रम्प मेक्सिकोप्रति निकै आक्रामक देखिएका थिए। उनको विजयको एउटा आधार मेक्सिकोप्रतिको नीति पनि भएको कतिपय विश्लेषकको ठम्याइ छ। त्यसैले ट्रम्प अमेरिकाको राष्ट्रपतिमा निर्वाचित भएपछि यी दुई देशबीचको सम्बन्ध अझ चिसिने सम्भावना देखिएको छ। त्यसको प्रभाव दुई दिनपछि (शुक्रबार) नै हुने यी दुई देशबीचको विश्वकप छनोट फुटबल प्रतियोगितामा समेत पर्ने देखिएको छ। त्यसैले अमेरिकामै आयोजना हुने उक्त खेललाई लिएर चिन्ता र चासो व्यक्त गर्न थालिएको छ। सन् २०१३ को तथ्यांकअनुसार अमेरिकामा तीन करोड ४६ मेक्सिकन बस्दै आइरहेका छन्। त्यसैले ओहियो राज्यको कोलम्बसस्थित मापफ्री स्टेडियममा हुने उक्त खेलमा अप्रिय घटनासमेत हुनसक्ने चिन्ता व्यक्त गरिएको छ। मेक्सिको र अमेरिकासहित कोस्टारिका, होन्डुरस, पानामा र ट्रिनिडाडले शीर्ष तीन स्थानमा रहँदै सन् २०१८ को विश्वकपका लागि सीधै छनोट हुन प्रतिस्पर्धा गर्दैछन्। चौथो स्थानमा रहने टोलीले भने विश्वकपमा छनोट हुन प्ले अफ खेल्नुपर्नेछ। यसअघि सन् २०१४ को विश्वकपका लागि भएको छनोट खेलका क्रममा अमेरिकाले शीर्ष स्थानमा रहँदै छनोट चरण पार गरेको थियो भने मेक्सिकोले न्युजिल्यान्डसँग प्ले अफ खेल्दै विश्वकपमा स्थान सुरक्षित गरेको थियो। त्यस बेला अमेरिकापछि कोस्टारिका र होन्डुरसले क्रमशः दोस्रो र तेस्रो स्थानमा रहँदै विश्वकप खेलेका थिए।"
नेमारको जेटमा मेसी ब्राजिल पुगेपछि,"नेमार र लियोनल मेसी क्लब फुटबलका सहयात्री हुन् । यी दुवै खेलाडी क्लब फुटबलमा बार्सिलोनाको जर्सी लगाएर मैदानमा ओर्लन्छन्। तर, अर्जेन्टिनाका महान् खेलाडी मेसी र ब्राजिलका उदीयमान खेलाडी नेमार बिहीबार हुने विश्वकप छनोट फुटबलमा आआफ्नो राष्ट्रको जर्सी लगाएर एकअर्काविरुद्घ मैदानमा देखा पर्नेछन्। विश्वकप २०१८ का लागि ब्राजिलमा खेलिने छनोट खेलमा सहभागिता जनाउन नेमार बुधबार बार्सिलोनाबाट निजी जेटमा ब्राजिल गए । तर, उनले अर्जेन्टिनाका आफ्ना साथी मेसीलाई भने छाड्न सकेनन् । बिहीबार अर्जेन्टिना र ब्राजिलबीच हुने छनोट खेलका लागि नेमार र मेसी आमनेसामने भए पनि उनीहरूको मित्रता आफैंमा गजबको छ । त्यसैले त नेमारले मेसीलाई आफ्नै जेटमा सँगै ब्राज्लि लिएर गए । मेसीको साथमा उनले अर्जेन्टिनाका अर्का खेलाडी जेभियर मास्केरानोलाई पनि सँगै लिएर गए । दक्षिण अमेरिकी राष्ट्र अर्जेन्टिना र ब्राजिलबीचको उक्त छनोट खेललाई लिएर विश्वभरका फुटबल समर्थकले सामाजिक सञ्जालमा चर्चा चलाएका छन् । अर्जेन्टिनाको बाँकी टोली यसअघि नै ट्रेनमार्फत ब्राजिल पुगिसकेको छ । दक्षिण अमेरिकी राष्ट्रको उक्त छनोट खेलमा १० राष्ट्रबीच प्रतिस्पर्धा भइरहेको छ । हालसम्म खेलिएको १० खेलबाट शीर्ष स्थानमा रहेको ब्राजिलले २१ अंक बनाएको छ । दोस्रो स्थानमा रहेको उरुग्वेको २० अंक छ । तेस्रो र चौथो स्थानमा रहेका इक्वेडर र कोलम्बियाको समान १७ अंक छ । चिली र अर्जेन्टिना समान १६ अंकका साथ तालिकाको पाँचौं र छैटौं स्थानमा छन् । १५ अंक बनाएको पाराग्वे सातौं, ११ अंक बनाएको पेरु आठौं, चार अंक बनाएको बोलिभिया नवौं र दुई अंक बनाएको भेनेजुएला १० औं स्थानमा छन् ।"

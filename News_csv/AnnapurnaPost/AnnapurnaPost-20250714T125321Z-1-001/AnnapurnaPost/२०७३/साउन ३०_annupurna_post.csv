शीर्षक,विवरण
सामन्ती पितृसत्ताः विकासको वाधक,"जतिबेला म भौतिक योजना तथा निर्माण मन्त्री थिएँ, त्यतिबेला मेरै मन्त्रालयमा पर्ने एउटा दुर्गम सडकको शिलान्यास नेपाली कांग्रेसका अर्थमन्त्रीले गर्न लागेको थाहा पाएँ । तब मैले आफ्नो मन्त्रालयको कार्यकारी व्यक्ति भएकाले सीधै सो काममाथि हस्तक्षेप गरेँ र आफैँले त्यो योजनाको शिलान्यास गरेँ । त्यस्तै, काठमाडौँमा पानीको हाहाकार भएको बेलामा मैले पानी ट्यांकरको व्यवस्था मिलाएर पानी वितरण गर्ने काम गरेँ । यसरी विकासको क्षेत्रमा एउटा लैंगिक सचेत महिला भएको नाताले थोरै भए पनि हस्तक्षेप गर्न सकेँ । यद्यपि, अर्थमन्त्रीले मेरै मन्त्रालयअन्तर्गत पर्ने सडक विभागमा परिरहेको अतिरिक्त रकम पानी विभागमा हस्तान्तरण गर्न मानेनन् । यसको लागि मैले अन्तिमसम्म पनि मुकाबिला गरिरहेँ । त्यस्तै, मन्त्री भएकै बेला पहिलो संविधानसभामा मैले भोट माग्दै हात मिलाउँदै गर्दा प्रायजसो महिलाको हात चिसो पाएँ । कसैको हात भाँडा माझ्दा, कसैको लुगा धुँदा र कसैको बालबच्चालाई नुहाउँदा चिसो भएको रहेछ । साथै, कतिपय ठाउँमा पानीको अभावले घरभित्र र छरछिमेकमा कलहसमेत देखेँ । यसरी पानी र महिलाको बीचको सम्बन्ध कति गहिरो रहेछ भन्ने राम्ररी अनुभूति भयो मलाई । त्यसैले पनि मलाई अन्तर्राष्ट्रिय संस्था एडीबीसँग संघर्ष गर्ने हिम्मत पनि मन्त्री हुँदा मिल्यो । महिला तथा विकासप्रति मेरो सधैं चिन्ता र चासो भइरह्यो । हालै पनि मैले यस्तो दृश्य देखेँ, जहाँ मधेसको एकल महिला घाइते भएर काठमाडौँको नर्भिक अस्पतालमा ल्याइएको रहेछ । अन्नपूर्ण पोस्ट् दैनिकको समाचारमार्फत थाहा पाएँ, ती एकल महिलामाथि सांघातिक हमला भएको रहेछ । हालसम्म त्यो गाविसमा आउने एकल महिला भत्ता, वृद्धभत्तालगायत केही कर्मचारीले मिलेर सम्बन्धित पक्षलाई नदिएको रहेछ । जब त्यहाँका महिलाले त्यो कुरा थाहा पाए, त्यसपछि उनीहरूले महिला सशक्तीकरण समूह बनाएर ती महिलालाई अध्यक्ष बनाएका रहेछन् । ती महिला हुन् रामशकी देवी साह । अध्यक्षको हैसियतले उनी गत साउन १८ गते गाविसमा पुगेर त्यस्ता खाले बजेटबारे जिज्ञासा राखिन् तब, ती कर्मचारीले उनलाई सम्झाउनु त परै जाओस्, उल्टो भौतिक रूपमै उनीमाथि जाइलाग्न थालेछन् । उनीमाथि यसरी सांघातिक हमला गरेछन् कि उनको मुखबाट ह्वालह्वाल्ती रगत निस्केछ र शरीरको अन्य भागहरूमा पनि चोटको कारण नीलडाम थिए । समाचार स्रोतका अनुसार उनीमाथि समनपुर ३, रौतहटका सहसचिव नागेन्दर यादव, लेखापाल सहायक कामेश्वर सहनी, बाबुलाल सहनी, रवीन्द्र सहनी, विजय सहनी, वीरेन्द्र सहनी, रुदल सहनी र तिनीहरूको समूहले मरणासन्न हुने गरी कुटपिट गरेको रहेछ । सो घटनाबारे उनका छोरा अशोककुमार साहले विज्ञप्ति जारी गरेर भत्र्सना गरेका थिए । उनको विज्ञप्तिसमेत मैले हेरेँ । यस घटनाले मलाई असाध्यै पीडाबोध गरायो । सोचेँ, नेपालमा गणतन्त्र त आयो तर महिलालाई आएन, शब्दमा आयो व्यवहारमा आएन । साथै, देश समृद्ध बनाउने अभियानमा सरकारका स्वयं केही कर्मचारी नै बाधक रहेछन् ।' अझ महिला हकको कुरा गर्दा मानौँ महिलालाई मान्छे नै नभएको भिखारीजस्तो मानिँदो रहेछ । याद रहोस्, कतिपय पिछडिएका क्षेत्रमा अझै पनि महिलालाई बोक्सीको आरोप लाग्ने गरेको छ । विशेष गरेर तराईका गाउँहरूमा । यसरी रामशकिदेवी साह एउटी महिला मात्र नभएर एकल महिला भएकीले पनि उनीमाथि सांघातिक हमला भएको सहजै बुझिन्छ । हेक्का रहोस्, नेपाल जहाँ अधिकांश पुरुषहरू विदेश पलाएन भएका छन्, त्यहाँ भएका महिलालाई लैंगिक विकासका निम्ति जागरण अभियान चलाउँदासमेत आक्रमण गर्नु भनेको देश अग्रगमनतर्फ होइन, पश्चगमनतर्फको यात्रामा रहेको देखिन्छ । जबकि पटकपटकको आन्दोलन, जनयुद्ध र विभिन्न आन्दोलनबाट राजनीतिक उपलब्धि संस्थागत भइसकेपछि आर्थिक समृद्धितर्फ लाग्नुपर्ने हो । अतः लैंगिक क्षेत्रमा काम गरिरहेका मानिसहरूले हकहितका साथसाथै महिलामाथि भएका उत्पीडनविरुद्ध संघर्ष गरी महिलालाई अझ उत्पादनशील कसरी बनाउने भन्नेतर्फ ध्यान दिनुपर्दछ । नेपाल देश धनी नभएर होइन, मन गरिब भएर यस्तो गति भएको हो । विकासका अवधारणा सर्वत्र नपुग्दा सुदूरपश्चिममा छाउपडी चलन' अहिलेसम्म छ । हिमाली क्षेत्रमा झुमा प्रथा' अझै छ । बालविवाह, अनमेल विवाह, बहुविवाह र यससँग जोडिएर आउने लैंगिक हिंसा प्रायः मधेसमा व्याप्त छ । साथै, दाइजोप्रथा पहाडमा समेत कम भएको छैन । महिलाहरू जातीय र क्षेत्रीय उत्पीडनभन्दा पनि धेरै उत्पीडित भएकोले तिनको विकासमा पहुँच पुग्न अझै जरुरी छ । बुझ्नुपर्ने कुरा के हो भने, स्रोतसाधन भनेपछि प्रायः मानिसले प्राकृतिक स्रोतसाधन सम्झन्छन्, तर त्यसलाई शून्यबाट एक सय डलरसम्म पुर्याउने माध्यम मानव जाति नै हो । तसर्थ जति आमजनतालाई उत्पादन शक्तिको स्रोत भनेर बुझिन्छ, त्यति नै आधाभन्दा बढी हिस्सा ओगटेका महिलाहरू यस प्रक्रियाबाट टुटेका छन् । महिलाहरू जातीय र क्षेत्रीय उत्पीडनभन्दा पनि धेरै उत्पीडित भएकोले तिनको विकासमा पहुँच पुग्न अझै जरुरी छ । साथै महिलाहरूको विकासमा संलग्नताले उत्पादन शक्ति र उत्पादन सम्बन्धमा पनि प्रगतिशील मोड आएको देखिन्छ । अतः महिलालाई तालिम दिइयो भने उनीहरूले उत्पादन बढाउन सक्छन् । जसले गर्दा देशलाई समृद्ध बनाउन मद्दत पुग्छ । हालै, गोरखाको सिर्दिबासमा हेलिकोप्टर दुर्घटना भयो । जसको मुख्य कारण त्यहाँ विकास नपुग्नु नै हो । बच्चा पाउँदा इन्फेक्सन' भएको र त्यसलाई इलाज' गर्न काठमाडौँ आउनुपर्ने अवस्था आएको हो । यसरी विकासको अवधारणा नपुग्दा कति ठूलो दुर्घटना आइपर्दो रहेछ भन्ने यो घटनाले देखाउँछ । युरोपेली तथा अमेरिकन मुलुकहरूमा पनि महिलाको विकास भएको अवस्थामा नेपालमा भने यस्तो अवस्था देखिएको छ । नेपालमा महिलाको पक्षमा काम गर्ने एनजीओ, आईएनजीओ र संगठनहरू पनि छन् । तर यस्ता घटनालाई उनीहरूले किन गम्भीरतापूर्वक लिएनन् ? मधेसमा यस्ता घटना हुनुको पछाडि त्यहाँ अझै पनि सामन्ती पितृसत्ता हाबी हुनु हो । त्यही प्रवृत्ति विकासको पनि वाधक बनेको छ । त्यसमाथि मधेस उत्पीडित क्षेत्र भएकाले त्यहाँ विकास नपुग्दा त्यहाँका महिलाले थप कष्ट बेहोर्नुपरेको छ । स्मरण रहोस्, जहाँ महिलाले जिम्मेवार भूमिका पाएका छन्, त्यहाँ भ्रष्टाचार, अपारदर्शिता र अनियमितता पनि नगन्य छ । तसर्थ, सामन्ती पितृसत्तालाई निरुत्साहित पार्दै विकासमा महिलालाई अगाडि ल्याउनु आवश्यक छ । यो मधेसको हकमा झन् सान्दर्भिक छ ।"
प्राधिकरणमा राजनीतिक हस्तक्षेप,"नेपाल टेलिकमबाहेक सरकारका अधिकांश कलकारखाना घाटामा छन् । जेनतेन बाँचेका सरकारी उद्यम पनि कोही बन्द हुने अवस्थामा छन् भने कोहीको घाटा सरकारले बेहोरेर चलाइरहेको छ । गतिलो व्यवस्थापन हुन सके अभै पनि सम्भावना रहेका कलकारखाना भने सरकारमा रहेकाहरूको गिद्देदृष्टिमा परेका छन् । उदयपुर सिमेन्ट उद्योगको पाँच सय वर्षलाई पुग्ने चुनढुंगाले गर्दा यो निकाय सधैँ बेचबिखनमा पर्ने उच्च जोखिममा पर्दै आएको छ । अघिल्ला प्रधानमन्त्री र उद्योग मन्त्रीले यसलाई घाटामा परेको देखाई लिजमा सञ्चालन गर्ने नाममा बेच्ने अन्तिम तयारी गरेका थिए । स्थापनादेखि हालसम्म पूर्ण क्षमतामा कहिले पनि सञ्चालनमा नरहेको उदयपुर सिमेन्टको व्यापारीहरूको नजरमा पर्दै आउनुको मुख्य कारण अन्य सिमेन्ट उद्योगको जस्तो नभई अत्यन्त दुर्लभ र दीर्घकालपर्यन्तका लागि चुनढुंगा उपलब्ध हुनु हो । त्यही भएर उद्योगमन्त्री भएका जोकोहीले पनि एकपटक उदयपुर सिमेन्टलाई आँखा लगाउने गर्छन् । त्यस्तै अति सम्भावना भएर पनि सधैँ घाटामा रहेको अर्को प्रमुख सरकारी कलकारखाना विद्युत् प्राधिकरण हो । यसमा पनि प्रधानमन्त्रीदेखि अर्थमन्त्रीसम्म र ऊर्जामन्त्रीदेखि सत्तासीन दलका अध्यक्षसम्मको नजर प्राधिकरणमाथि पर्दै आएको छ । प्राधिकरणमा राजनीतिक दलका गिद्देनजर पर्नुको धेरै कारण छन् । पहिलो, विदेशी जलविद्युत् आयोजनाको विद्युत् खरिद सम्झौता (पीपीए) अमेरिकी डलरमा गराएर डलरमै कमिसन प्राप्त गर्ने लालच, दोस्रो, ठूलाठूला आयोजना स्वदेशका बलिया एजेन्टको इशारामा विदेशी कम्पनीलाई दिनु, तेस्रो, संरचनाका ठेक्कापट्टा आफूले भनेको एजेन्टको कम्पनीलाई दिलाउनु आदि । गत वर्ष प्राधिकरणको घाटा १२ अर्ब रूपैयाँ रहेको उसको अप्रकाशित प्रतिवेदनमा उल्लेख छ । अघिल्लो वर्ष चार अर्ब घाटा भएको प्राधिकरणमा गत वर्ष दोब्बर हुनुको एउटै कारण देखाइएको छ, भारतबाट बिजुली आयात । निवर्तमान केपी ओलीको सरकारले भारतबाट बिजुली आयात गरेर देशबाट अन्धकार हटाउने नीति अख्तियार गरेका कारण भारतीय बिजुलीमाथिको अत्यधिक निर्भरताले प्राधिकरणले सहनै नसक्ने गरी घाटा बेहोरेको हो । कुल १२ अर्बको बिजुली व्यापार घाटामा चार अर्ब सरकारले शोधनान्तर दिएकाले आठ अर्ब रूपैयाँ मात्र घाटा परेको कुरा प्राधिकरणले गौरवका साथ फलाक्दै आएको छ । प्राधिकरणले भारतीय बिजुली, खिम्ती र भोटेकोसीका बिजुली देखाएर अन्य आर्थिक अपराध ढाकछोप गर्ने ठूलो बहाना पनि भएको छ । अर्कोतिर सरकारले आयातीत ऊर्जामा परेको घाटा बेहोरिदिने भनेर पनि स्वदेशी निजी क्षेत्र उपेक्षित हुने, आफ्नै बनिरहेका आयोजना कहिल्यै पूरा नहुने र आयातीत ऊर्जामै भर पर्ने प्रवृत्ति रहन गएको छ । प्राधिकरणको बढ्दो घाटाप्रति न सरकार चिन्तित छ, न त त्यहाँका कर्मचारी नै । जतिसुकै घाटा परोस्, जनताले तिरेको तिरोबाट उक्त घाटा भड्ताल हुँदै आएको छ । घाटा बढ्दै जाँदा यसका कर्मचारी अनेक बहानामा प्रोत्साहन भत्ता खाने तर उत्पादकत्व नबढाउने, चुहावट नियन्त्रण नगर्ने प्रवृत्ति पनि सँगसँगै गइरहेको छ । कुलेखानी तेस्रो, चमेलिया, राहुघाट र माथिल्लो त्रिशूली थ्री ए अनेक बहानामा कहिल्यै पूरा हुँदैनन्, गरिँदैन । गर्नुपर्ने काम नगर्ने अनि नगर्नुपर्ने काम गर्ने थिति रहेको प्राधिकरण घाटाको मुख्य जड नै राजनीतिक हस्तक्षेप हो, जसको अन्त्य तत्कालको लागि सम्भव छैन । ९५ प्रतिशत काम पूरा भइसकेको ३० मेगावाटको चमेलिया जलविद्युत् आयोजनाको काम सार्वजनिक लेखा समितिका तत्कालीन सभापति र स्वार्थ भएका प्राधिकरणका केही पदाधिकारीबाट रोकाइयो । आयोजनामा भ्रष्टाचार भयो भनेर निर्माण पूरा हुन नदिने लेखा समितिका सभापति नै अहिले ऊर्जामन्त्री भएका छन् । तिनै सभापतिको निर्देशनका कारण विवादास्पद ठेकेदारले काम रोक्न र प्राधिकरणबाट ठूलो रकम दाबी गर्ने मौका मिल्यो । नौ वर्षदेखि निर्माणाधीन यो आयोजनाको लागत प्रति मेगावाट ६० करोड रूपैयाँ पर्ने देखिइसकेको छ । चमेलिया मात्र होइन, कुलेखानी तेस्रोको अवस्था पनि उही छ । आयोजना जति ढिला भयो, प्राधिकरणका सीमित कर्मचारीलाई दुहुनो गाईसरह हुँदै आएको छ । काठमाडौँमा बसेर हार्डसिप भत्ता, ईपीआर पाइने, ठेकेदार र परामर्शदातालाई भुक्तानी दिँदा प्राप्त हुने कमिसन, बारम्बार विदेश भ्रमण गर्न पाइनेलगायतका विशेषताले प्राधिकरण सञ्चालित उत्पादनका मात्र होइन, वितरण र प्रसारण लाइनका आयोजना पनि पूरा हुँदैनन् । बिजुली उत्पादन गरेर भारतीय आयातीत ऊर्जा घटाउनुपर्ने ठाउँमा आम्दानी हुने ठाउँमा उल्टो खर्च भइरहेको छ । प्राधिकरणमा राजनीतिक दलपिच्छेका कर्मचारी युनियन र तिनका मालिकले गर्ने राजनीतिक हस्तक्षेपका कारण व्यावसायिक रूपमा कुनै पनि गतिविधि सञ्चालन हुन पाउँदैन । आकर्षक ठाउँमा आफ्ना कार्यकर्ताको सरुवा गरिदिने दलका नेताका दबाब आउनेलाई प्राधिकरण व्यवस्थापनले स्वाभाविक रूपमा लिँदै आएको छ । दलले नै नियुक्त गरेको सञ्चालक समिति, दलकै ऊर्जामन्त्री र दलकै कर्मचारी युनियनको दबदबाका कारण प्राधिकरणले चाहेको होइन कि उनीहरूले चाहेको व्यवसाय हुँदै आइरहेको छ । प्राधिकरणले कुनै व्यावसायिक निर्णय गर्दा युनियनहरूको विरोध भइहाल्छ । ११ तहको दरबन्दी भएको ठाउँमा १० तह, १० तह दरबन्दी भएको ठाउँमा ९ तहका कर्मचारी आयोजना प्रमुख हुने गर्छन् । यस्तो कार्य गर्न गराउन सर्वप्रथम ऊर्जामन्त्री उद्यत् देखिन्छन् । ऊर्जामन्त्री र उनका सहयोगीहरूको दबाब यस्तो कार्यको लागि सामान्य मानिन्छ । त्यसमाथि प्राधिकरणका कर्मचारी युनियन र व्यवस्थापनले पनि सिकाइदिने गर्छ । अनि ११ तहका कर्मचारी थन्केर बस्ने, अयोग्यहरूले शासन गर्ने चलन छ प्राधिकरणमा । यो कार्य २०४६ सालदेखि निरन्तर चलिरहेको छ । किन यस्ता विकृतिले संस्थागत रूपमा निरन्तरता पाइरहेका छन् ? प्राधिकरणको घाटा किन भयो भन्ने प्रश्नको जवाफ यही प्रश्नमा अड्केको छ । प्राधिकरण घाटामा जानु भनेको मुलुक अन्धकारमा रहनु मात्र होइन, विकास निर्माणमा खर्च गर्नुपर्ने पैसा घाटा सन्तुलनमा खर्चिनुपर्ने हुन्छ । जसले गर्दां गरिबको गरिबै र पछौटेपनको पछौटेपनै रहन बाध्य हुन्छ । चमेलिया र कुलेखानी निर्धारित समयमा बनेको भए भारतबाट बिजुली आयात गर्नुपर्ने थिएन । भारतीय बिजुली आयात होइन, उल्टै यी आयोजनाबाट आम्दानी प्राप्त हुने थियो । तर दलका नेता र ऊर्जा मन्त्रीहरूको तुष्टि मेट्नका लागि गलत व्यक्तिलाई आयोजना प्रमुखको जिम्मेवारी दिंदाको फल हो यो । उदाहरणको लागि मध्यमस्र्याङ्दी आफ्नै ढंगबाट सहज रूपमा अघि बढिरहेको थियो । तत्कालीन कार्यकारी निर्देशकले १२ तहको दरबन्दी रहेको आयोजनामा १० तहको लागि कामु ११ तहको जिम्मेवारी दिँदा कुन हालत भयो ? सबैलाई थाहै छ । ठीक यही शैली अहिले प्राधिकरणका क्षेत्रीय कार्यालय, आयोजना, वितरण केन्द्रमा हुबहु लागू छ । हिजो केपी शर्मा ओलीले चमेलियामा नक्कली भ्याट बिल बनाई राजस्व ठगी गर्ने सीजीजीसी कम्पनीलाई बूढीगण्डकी दिन प्रक्रिया सुरु गरिसकेका थिए । देशको प्रधानमन्त्रीको समेत आँखा परेको मुलुकको ऊर्जा क्षेत्र राजनीतिकै कारण अहिलेको अवस्थामा फसेको कसैबाट लुकेको छैन । यसको कार्यकारी निर्देशक र सञ्चालक समितिका सदस्यहरू नेपाल सरकारले मनोनीत गर्ने व्यवस्था विद्युत् प्राधिकरण ऐन, २०४१ मा रहेसम्म यो संस्था अहिलेको अवस्थाभन्दा पनि अझ गएगुज्रेको हुनेमा कुनै दुविधा छैन । गर्नुपर्ने काम नगर्ने अनि नगर्नुपर्ने काम गर्ने थिति रहेको प्राधिकरण घाटाको मुख्य जड नै राजनीतिक हस्तक्षेप हो, जसको अन्त्य तत्कालको लागि सम्भव छैन । किनभने प्राधिकरणको आठ तहको कार्यालय प्रमुख पनि व्यवस्थापनले नियुक्त गर्न नसक्ने सीधै मन्त्री र निजको दलले तोक्ने अवस्था रहेसम्म दीर्घकालसमम प्राधिकरणको यो घाटाको यात्रा निरन्तर चल्ने देखिन्छ, जसको असर प्राधिकरणले स्वदेशी निजी क्षेत्रको बिजुली खरिद गर्न नसक्ने, नयाँ आयोजनामा लगानी गर्न अक्षम भई लोडसेडिङलाई बढावा दिने, घाटाजति सरकारले बेहोरिरहने र अन्ततः जनता नै मारमा पर्ने हुन्छ ।"
यसरी भयो ओली बहिर्गमन,"व्यवस्थापिकासंसद्बाट प्रधानमन्त्रीमाथिको अविश्वासको प्रस्ताव पारित भएपछि केपी ओलीले बालुवाटार छोड्नुअघि सिस्नुपानी टोलीले केही सुझावसहित बिदाइ भेट गरेको कुरा नौलो भयो । हास्यव्यंग्य सम्बद्ध कलाकारको उक्त समूहले दिएको सुझावको माग कस्तो थियो भने 'तिमी सानका साथ रह्यौ अब बिदा हुने काम पनि शानका साथ गर' भन्ने थियो । नेपालमा शक्तिबाट जानेलाई अवगालको भारी बोकाइदिने र शक्तिमा आउनेलाई फूलको मालाको भारी बोकाइदिने आम प्रचलनविपरीत यहाँ जानेलाई मालाले पुरिदिने र आउँदै गरेकोलाई आशंका र अविश्वासको झटारोले हान्ने स्थिति देखियो । जाँदै गरेका ओली र आउँदै गरेका प्रचण्डको हकमा यस्तै देखियो । इतिहासले कहिलेकाहीँ रमाइलैसँग मजाक गर्दो रहेछ । जिन्दगीभर भारतपरस्तको आरोप खेपेका ओली भारतीय हस्तक्षेपविरुद्ध अडान लिने राष्ट्रवादी नेताको रूपमा दर्ज भए भने 'भारतीय विस्तारवाद मुर्दावाद' भन्दै सुरुङ युद्ध गर्छु भन्ने हुँकार गर्ने प्रचण्डले भारतीय डिजाइनमा प्रधानमन्त्री बनेको आरोप खेप्नुपर्यो । नेपालमा राष्ट्रवाद फेरि एकपटक बहसको विषय बन्न पुग्यो । विशेषगरी कम्युनिस्टहरूका माझमा फेरि बहसको विषय बन्न पुगेको छ । युरोपमा कम्युनिस्ट राजनीतिको जग औद्योगिक मजदुर आन्दोलनको रूपमा रह्यो । पश्चिमा शक्ति नेपालमा बढ्दो कम्युनिस्ट प्रभाव निस्तेज पार्न र उनीहरूमार्फत आफ्नो ध्येय पूरा गर्न चाहन्छ । बहुदल आउनासाथ उसले एमालेलाई एनजीओकरण गरी आफ्नो पकडमा लिने काम गर्यो । चीनमा यसको जग किसान आन्दोलनले दियो । नेपालमा राष्ट्रवादी आन्दोलनको जगमै कम्युनिस्ट आन्दोलन फस्टाउन पुग्यो । कम्युनिस्टका संस्थापक नेता पुष्पलाल श्रेष्ठ कांग्रेसको कार्यालय सचिव थिए । राणाविरोधी आन्दोलनमा सक्रिय भूमिका रहे पनि शताब्दीदेखि नेपालमाथि भइरहेको भारतीय हस्तक्षेपप्रतिको उदासीनताले उसको राष्ट्रियताप्रतिको नकारात्मक छवि बन्न पुगेकाले पुष्पलाल कांग्रेस पार्टी छोडी कम्युनिस्ट प्रभावमा गएर नेपाल कम्युनिस्ट पार्टी स्थापना गर्न पुगे । स्थापनादेखि नै कम्युनिस्ट पार्टीले २००७ सालको दिल्ली सम्झौता, १९५० को नेपाल भारत शान्ति मैत्री सन्धि, कोसी नदी सम्झौता र घटनाको विरोध गर्दै गयो । एमालेमाओवादीको हाल नेतृत्व गर्ने पुस्ताको स्कुलिङको जग नै भारतले गरेको सुस्तालगायतको नेपाली सीमा अतिक्रमणको विरोध, सिक्किम हडप्ने कामको विरोधका आन्दोलनको जगमा भएको हो । नेपालमा राष्ट्रवाद भन्नु नै भारतीय विस्तारवादविरोधी आन्दोलन सम्झिइन्थ्यो । दोस्रो विश्वयुद्धको समाप्तिपछि पुरै विश्व दुई शक्तिराष्ट्र अमेरिका र सोभियत संघवरिपरि दुई ध्रुवमा बाँडिएको थियो । भारत सोभियत धुरीमा थियो । चीन भने अमेरिकारूस दुवैविरुद्ध थियो । नेपाली राजा स्वभावतः अमेरिकापश्चिमा आडमा भरोसा गर्थे र क्षेत्रीय सन्तुलनमा रहन चीनतिर सम्बन्ध विस्तारमा विश्वास गर्थे । नेपालका दुई प्रमुख शक्ति कांग्रेस भारतपरास्त र कम्युनिस्ट चीनपरस्तबाट आरोपित थिए । सोभियत संघको विघटनपछि विश्व व्यवस्था अमेरिकी वर्चश्वको एकध्रुवीय रह्यो । सोभियत संघको पतनबाट सैद्धान्तिक रूपले नै समाजवादी विश्व क्याम्प विघटन हुन पुग्यो । चीनमा त सोभियत संघको विघटनको १२ वर्षअघि नै अर्थात् माओको मृत्युपश्चात् नै परिवर्तन आइसकेको थियो । चीनले विश्व समाजवादको केन्द्र बन्नुभन्दा पनि आफूलाई राष्ट्रवादी बन्न रुचि देखायो । यसरी नै शक्तिशाली चीन निर्माणको दिशामा अगाडि बढ्यो । सोभियत विघटनपछि भारत क्रमशः अमेरिकी प्रभावभित्र पर्दै जान थाल्यो र राजा वीरेन्द्रसम्म आइपुग्दा नेपालका राजा अमेरिका छोडेर चीनतिर ढल्किने स्थिति बन्दै गयो । नेपाली राजाहरूको भारतीय सत्तासँग परम्परागत मतभेद त थियो नै, राजा वीरेन्द्रको चीनतर्फको ढल्काइ उनका लागि प्रत्युत्पादक बन्न पुग्यो । पारिवारिक झगडालाई प्रयोग गरी उनको वंशनाश नै गराइयो । सोभियत संघ ढले पनि उदाउँदो चीनप्रति द्वन्द्वीको रूपमा आउँछ भन्ने अमेरिकाले देखिसकेकाले अमेरिकी रणनीतिको प्राथमिकतामा चीन बढ्दै गएको हो । यो कुरा राम्ररी बुझेको भारतले वीरेन्द्रपछि राजा भएका ज्ञानेन्द्रलाई पनि घेराबन्दी गराएर एक्लाउँदै चीनतर्फ ढोका ढकढकाउन बाध्य पारी पश्चिमा समर्थनमा सत्ताच्युत गराउन सफल भएको हो । जब शक्तिराष्ट्रको चासोभित्र पर्न थाल्छ, तब साना राष्ट्रले अकारण नै उथलपुथल बेहोर्नु अकाट्य हुन्छ । कविला राज्यसरहको अफगानिस्तानमा जब एक महाशक्ति सोभियत संघले सत्तामा हस्तक्षेप गर्यो तब अर्को महाशक्ति अमेरिकालाई त्यहाँ सोभियत संघलाई पछार्न तातो लाग्यो । यसको लागि पाकिस्तानमा खुट्टा टेक्नु जरुरी भएकाले नै भुट्टोलाई फाँसी दिएर सैनिक कू गराई मोहम्मद जियाउल हकलाई सत्तामा ल्याएर पाकिस्तानको पेसावरमा मुजाहिद्दिन लडाकु शिविर खडा गरी विन लादेनसमेत विभिन्न देशका मुस्लिम जम्मा गरी तालिम दिएर अफगानिस्तानमा सोभियत हस्तक्षेपविरुद्ध लड्न पठाइयो । त्यसबेलादेखि त्यस भेगमा मच्चिएको रक्तपात अझै थामिएको छैन । यसरी हाम्रो कारणले भन्दा पनि चीनको महाशक्ति बन्ने प्रक्रियाले गर्दा चीनको संवेदनशील क्षेत्र तिब्बतसँग जोडिनुको कारणले नेपाल शक्तिराष्ट्रहरूको क्रीडास्थल बन्दै गएको छ । यसरी नेपालको राष्ट्रवादको आयाम पनि फेरिँदै गएको छ । भारत आफैँ पनि अमेरिकासहितको पश्चिमा मुलुकहरूबाट बेलाबेलामा पीडित भएकै हो । खालिस्तान, कश्मीर, उत्तरपूर्वी राज्यको पृथकतावादी आन्दोलन, आतंकवाद यी आदिको तार कुनै न कुनै रूपमा पश्चिमतिर जोडिन पुगेको धेरै तथ्यहरूले पुष्टि गरिसकेका छन् । सर्पको मुखमा परेको भ्यागुताले फट्याङ्ग्रा टिप्न खोजे झैँ आफू पीडित रहँदारहँदै पनि छिमेकी साना देशप्रति भारतीय कुदृष्टिको अन्त्य भने भएन । भारतभित्रै र भारतपरस्त छिमेकी देशभित्र पश्चिमाले राजनीतिक, प्रशासन, गुप्तचर र व्यावसायिक सबै निकायमा आफ्नो बलियो लवि क्रियाशील बनाएका छन् । नेपालमा स्वयं र भारतमार्फत गरी दुवैतिरबाट पश्चिमाको गतिविधि सशक्त उपस्थितिमा छ । नेपालमा लामो समयसम्म भारतीय हस्तक्षेप र थिचोमिचो रहिरह्यो । पश्चिमाको आडमा चीनलाई न्युट्रलाइज गर्न सक्ने स्थिति बन्नासाथ भारतले नेपालको अस्तित्व नै समाप्त गर्न पछि पर्दैन भन्ने आम नेपालीको मनमस्तिष्कमा परिसकेको छ । चाहे कांग्रेस आईको सत्ता होस् वा बीजेपीको, नेपालका सन्दर्भमा तात्विक अन्तर पर्नेवाला छैन । बीजेपीका नेता अटलविहारी वाजपेयी प्रधानमन्त्री भएको समयमा माओवादी नेता प्रचण्ड र बाबुराममार्फत भारतीय सत्ता र नेपाली माओवादीबीच लगनगाँठो कसिएको थियो । नेपालमा अस्थिरता ल्याउने प्रयोजनमा राजा कांग्रेसभन्दा माओवादीका एजेन्डा काम लाग्दा भएकोले विजातीय माओवादीसँग भारतीय सत्ताले साँठगाँठ बढाएको देखिन्छ र हालै पनि हिन्दुवादी पार्टी भाजपा सत्तामा रहेको बेला चर्किएको मधेस आन्दोलनमार्फत मधेस र पहाड अलग प्रदेश बनाइनुपर्ने माग जोडदार रूपमा उठाइयो । ९० प्रतिशतभन्दा बढी हिन्दु रहेको मधेसीमार्फत हिन्दु राष्ट्रको पहिचान समाप्त गरी धर्म निरपेक्ष बनाएको कुराको विरोध गर्नुको सट्टा उल्टै पहाडी हिन्दुहरू खसआर्यविरुद्ध पहाडी जनजाति र मधेसीको मोर्चा कस्न लगाइयो । भारतीय शासकहरू एक करोड भारतीय मूलका नेपालीको हित मात्रै देख्छन् तर साढे दुई करोडभन्दा बढी हिन्दु नेपालीको हितप्रति वास्ता हुँदैन । भारतले जेसुकै सोचे पनि नजानिँदो गरी नेपालभित्र र स्वयं मधेसभित्रै पनि पश्चिमाको प्रभाव विस्तारित हुँदै गएको छ । गतिविधि बढ्दै गएको छ । पश्चिमाहरू के चाहन्छन् नेपालमा ? नेपालमा बढ्दो कम्युनिस्ट प्रभाव निस्तेज पार्न चाहन्छन् भने यिनै कम्युनिस्टहरूमार्फत आफ्नो ध्येय पूरा गर्न चाहन्छन् । बहुदल आउनासाथ खुला भएको एमाले जब शक्तिमा आएको देखियो । एमालेभित्र एनजीओकरण गरी पश्चिमाले आफ्नो पकडमा लिने काम गरे । कम्युनिस्ट आन्दोलनभित्र व्याप्त राष्ट्रवादी भावना अर्थात् भारतविरोधी चेतनालाई उपयोग गरी चिनियाँ कार्ड खेल्दै भारतचीनबीच द्वन्द्व चर्काउने पश्चिमा एजेन्डालाई साकार रूप दिने काममा नेपालमा कम्युनिस्टहरू लागेका छन् । यसलाई बलियो पुठ दिने काममा नेपालका प्रो अमेरिकन भनी चिनिएकाहरू लागेका छन् । स्यान्डविच जस्तो अवस्थामा बाँचेको मुलुकमा यस्तो असन्तुलित विदेश नीति लिनु घातक हुन्छ भन्ने कुरा राष्ट्रवादी मनबाट सोचिनुपर्ने हो । आईएनजीओका फन्डिङबाट चलेका एनजीओहरूको तलब भत्ताबाट हुर्केको पुस्ताको कब्जामा एमाले केन्द्रीय कमिटी परिसकेको छ । वरिष्ठ नेताहरू मात्रै होइन, नेतृत्व पंक्ति नै एनजीओकरणको प्रक्रियाबाट, पश्चिमा आईएनजीओले दिएका विभिन्न प्रोजेक्ट हाँकेको दोस्रो पुस्ताका एनजीओकर्मीहरू शीर्ष नेतृत्व ओगट्ने लाइनमा नै देखा परेका छन् । एमाओवादी त जनयुद्धकालदेखि नै वर्गीय राज्य स्थापनाको उद्देश्य छोडी जातीय राज्य स्थापना गर्ने अनि हिन्दु राष्ट्रको पहिचान सिध्याएर क्रिश्चियनिटी फैलाउने ध्येयको धर्म निरपेक्षता स्थापना गर्ने घोषित एजेन्डा साथ क्रिश्चियनहरूको सबै प्रकारको सहयोगबाट यहाँसम्म आइपुगेको छ । नेपालमा कम्युनिस्टहरूको अघिल्लो पुस्ताले भारतीय हस्तक्षेपविरुद्ध राष्ट्रवादी आन्दोलन अघि बढाएका थिए भने पछिल्लो पुस्ताले सत्ता प्राप्तिको लालचमा केन्द्रित भई त्यही राष्ट्रवादी सेन्टिमेन्टलाई भर्याङ बनाई जनमतलाई गुमराहमा पारी पश्चिमा शक्तिहरूको गोटी बनी, बाह्य शक्ति राष्ट्रहरूको द्वन्द्वको क्रीडास्थल बनाउन खोजिरहेका छन् । नेपाली कम्युनिस्टका पश्चिमा गोटी बन्ने, एनजीओमुखी, क्रिश्चियनमुखी तथा जातिवादीसाम्प्रदायिकतावादी मुखुन्डो नच्यातेसम्म नेपाली राष्ट्रवादी आन्दोलनले सही दिशा प्राप्त गर्न सक्दैन । भारतमा भएको लवीको झगडालाई नेपालका नेताहरूले यहाँ उतारेका हुन् । प्रधानमन्त्री नरेन्द्र मोदी विहारको चुनावपछि मात्रै नेपालमा संविधान जारी होस् भन्ने चाहन्थे । अनि उनका विरोधी नेपालमा कांग्रेस कम्युनिस्टलाई उक्साएर मोदीको कुरा नसुन, अहिले संविधान जारी गर भन्दथे । यहाँको नेताहरूको सत्ता स्वार्थ पूरा हुने हुनाले भारतको मोदी विरोधीको उक्साहटमा नेपालमा भाँडभैलो हुँदाहुँदै पनि संविधान जारी गरियो । यही निहुँमा मधेस आन्दोलन चर्काउँदै भारतीय सत्ताले नाकाबन्दी गर्यो । भूकम्पको मारमा परेका नेपाली जनता भारतको नाकाबन्दीको पीडाबाट मर्माहत भयो । भारतीय पेलानबाट बाध्य भएर ओली सरकार चीनको ढोका ढकढकाउन पुगेको हो । कम्युनिस्ट आन्दोलनभित्र व्याप्त राष्ट्रवादी भावना अर्थात् भारतविरोधी चेतना उपयोग गरी चिनियाँ कार्ड खेल्दै भारतचीनबीच द्वन्द्व चर्काउने पश्चिमा एजेन्डालाई साकार रूप दिने काममा नेपालमा कम्युनिस्टहरू लागेका छन् । मोदीको आदेश अवज्ञा गर्ने हदसम्म मात्रै भारतको पश्चिमा लवीले नेपालका ओलीदेउवाहरूलाई स्याबासी गर्ने थियो । तर नाकाबन्दी र मधेस आन्दोलनले नेपालको संकट जनस्तरमा पुर्याइदियो । ओलीसामु कि प्रम छोड्ने कि चीनको ढोका ढकढकाउने भन्दाबाहेक अरू विकल्प थिएन । उनी चीन गुहार्न पुगे भने उनलाई टेको दिने कंग्रेस आई, पश्चिमा लवीको यसमा सहमति हुने कुरा थिएन । अमेरिकी, युरोपेलीहरू नेपाल चीनतिर लागोस् भन्नेमै थिएनन् । ओलीलाई सबैतिरबाट एक्लाएर सरकार ढालियो । माध्यम माओवादी बन्यो । भारतले प्रचण्डलाई फकाएर भन्दा तर्साएर प्रयोग गर्यो । भारतले पश्चिमासँग ओली फाल्ने सहमति गरेपछि अमेरिकासमेत पश्चिमाहरूले एमालेभित्रको आफ्नो लवी परिचालन गरेर द्वन्द्वकालीन मुद्दा चर्काउने काममा ओलीनिकटका एनजीओवाला, राजदूत र सल्लाहकार समूहभित्रकै मान्छेहरूको सक्रियतामा एमालेमाओवादी गठबन्धन टुटाउन अग्रभूमिका खेल्न पुगे । ओली ढल्दै गर्दा पनि एमालेलाई प्रभावित गर्न भारतले पश्चिमाहरू उपयोग गरेको देखिन्छ । ओलीले पार्टीभित्रै पनि वरिष्ठ नेता पन्छाएर प्रो अमेरिकन, प्रो युरोपियन, क्रिश्चियन भनेर चिनिएका कनिष्ठलाई अगाडि सारेबाट नै ओली पश्चिमा घेराबाट मुक्त छैनन् भन्ने देखिन्छ । भारतीय दादागिरीको विरोध मात्रै होइन, पश्चिमा गोटी बन्नबाट जुन हदसम्म ओली जोगिन्छन् त्यही हदमा उनको राष्ट्रवादी छवि जोगिनेछ । चीनसँगका सम्झौता निस्क्रिय पार्न र चिनियाँ राष्ट्रपतिको नेपाल भ्रमण रोक्ने प्रयोजनबाटै ओली सरकार गिराइएको हो । यसमा प्रयोग भएका भनिएका प्रचण्डको नांगिने क्रम पनि उक्त प्रयोजन सफल हुन्छ हुँदैन भन्नेमा निर्भर रहन्छ । नेपाली जनमतले अपेक्षा गर्ने कुरा यो पुस्ताका कम्युनिस्ट नेताले अघिल्लो कम्युनिस्ट पुस्ताले थमाइदिएको राष्ट्रवादको झन्डा जोगाइराखून् भन्ने नै हो ।"
स्वर्ण बेचेको १३ वर्षपछि अर्काे स्वर्ण,"रियो दी जेनेरियोः अमेरिकी पौडीबाज एन्थोनी इर्भिनले आफ्नो ओलम्पिक स्वर्ण पदक बेचेको १३ वर्षपछि ओलम्पिकमै फेरि अर्को स्वर्ण पदक जितेका छन् । ३५ वर्षीय अफ्रिकी मूलका अमेरिकी खेलाडी इर्भिनले शुक्रबार रियो ओलम्पिकको ५० मिटर फ्रिस्टाइलमा स्वर्ण जित्दै आफ्नो नाममा ओलम्पिक स्वर्ण पदक थपेका हुन् । इर्भिनको खेलयात्रा निक्कै रोचक छ । इर्भिनले सन् २००० मा सिड्नीमा भएको ओलम्पिक खेलकुदमा ५० मिटर फ्रिस्टाइलमा स्वर्ण पदक जितेका थिए । त्यस बेला इर्भिन आफ्ना साथी गारी हाल जुनियरसँगै एकै समयमा दूरी पूरा गर्दै संयुक्त रूपमा विजेता घोषित भएका थिए । उनी त्यस बेला ओलम्पिक खेलकुदमा स्वर्ण पदक जित्ने पहिलो अफ्रिकी मूलका अमेरिकी पौडी खेलाडीसमेत बनेका थिए । तर, सन् २००३ मा इर्भिनले पौडी खेल नै त्यागिदिए । अनि उनले सिड्नी ओलम्पिकमा आफूले जितेको स्वर्ण पदक पनि बेच्ने निर्णय सार्वजनिक गर्दै सबैलाई आश्चर्यमा पारेका थिए । तर, इर्भिनले सन् २००४ मा आएको इन्डियन ओसियन सुनामीका पीडितलाई सहयोग गर्न आफ्नो ओलम्पिक स्वर्ण पदक बेच्ने निर्णय गरेका थिए । त्यसैले उनले आफ्नो पदक लिलामीमा पनि राखे । उनले आफ्नो पदक बेचेर आएको १७ हजार एक सय अमेरिकी डलर सुनामीपीडितको सहयोगका लागि सहयोग गरे । त्यसपछि उनी अन्य क्षत्रमै रमाउन लागे । उनी कामकै सिलसिलामा क्यालिफोर्नियाबाट न्युयोर्क पुगे । फेरि फर्किएर आफ्नो पढाइमा लागे र क्यालिफोर्नियाबाटै डिग्री पास गरे । लामै समय अन्य क्षेत्रमा व्यस्त बने पनि उनले पौडीप्रतिको मोह त्याग्न सकेनन् । इर्भिन पौडीमा फर्किए । सुरुआतमा ससाना बालबालिकालाई पौडी सिकाउन थाले । आफै पनि खेल्न थाले । फलस्वरूप उनी सन् २०१२ को ओलम्पिकका लागि अमेरिकाको टोलीमै छानिए । तर, लन्डन ओलम्पिकमा ५० मिटरको फ्रिस्टाइलमै प्रतिस्पर्धा गरेका उनले अमेरिकालाई पदक दिलाउन भने असफल बने । त्यस बेला उनी पाँचौं स्थानमा सीमित हुन पुगेका थिए । त्यसको चार वर्षपछि रियो ओलम्पिकमा भने उनले अमेरिकालाई स्वर्ण पदक नै दिलाएका छन् । शुक्रबार निर्धारित दूरी २१४० सेकेन्डका साथ पूरा गर्दा इर्भिन ओलम्पिक खेलकुद इतिहासमै नयाँ कीर्तिमान कायम गर्न सफल भएका छन् । इर्भिन ओलम्पिक खेलकुदमा स्वर्ण पदक जित्ने सबैभन्दा बढी उमेरका पौडी खेलाडी बनेका छन् । इर्भिनले साविक विजेता फ्रान्सेली फ्लोरेन्ट मनाउडोउलाई पछि पार्दै स्वर्ण पदक जितेका हुन् । यो स्पर्धामा इर्भिनकै साथी नाथन एड्रियनले कांस्य पदक जिते । आफ्नो खेल जीवनमा धेरै खाले उतारचढाव सहँदै अघि बढेका इर्भिनले स्वर्ण जितेसँगै खुसी व्यक्त गरे । त्यस क्रममा उनले अहिलेसम्म गोप्य राखेको एक तथ्य पनि खोलेका छन् । रियो ओलम्पिकको छनोट प्रतियोगिताको दौरान उनी छोरीका पिता बनेका थिए । तर, ओलम्पिकको छनोट, त्यसपछि तयारी र अहिले प्रतियोगिताको दौरान उनले आफूले अहिलेसम्म आफ्नी छोरीको मुख हेर्नसम्म नपाएको बताए । यो त मेरा लागि ठूलो बज्रपातजस्तै हो । मैले अहिलेसम्म आफ्नी छोरीको अनुहार हेर्नसमेत पाएको छैन', उनले भने । इर्भिनले यसपटकको स्वर्ण पदक भने आफैसँग राख्ने बताएका छन् ।"
क्विक्स ग्रिनल्यान्ड बास्केटबल भ्याली पब्लिक र भद्रकाली विजयी,"काठमाडौंः भ्याली पब्लिक र भद्रकालीले एघारौं क्विक्स ग्रिनल्यान्ड अन्तरविद्यालय बास्केटबल प्रतियोगितामा शनिबार सफलता हात पारेका छन् । सिनियर ब्वाइजको खेलमा भ्यालीले नवजीवनलाई ३७३२ अंकले हरायो । अर्को खेलमा भद्रकालीले ह्वाइट ह्याभेन्टमाथि ३०औ२९ अंकको रोमाञ्चक जित निकाल्यो । भ्यालीको जितमा विनोद नेपालीले १५ स्कोर गरे । भद्रकालीका सुजन महर्जनले सर्वाधिक ११ स्कोर गरे । सिनियर ब्वाइजको अन्य खेलमा गोल्डेनपिक, टीआईए र बीएनएले सफलता हात पारे । धापासीस्थित ग्रिनल्यान्ड स्कुुलको कोर्टमा भएको जुनियर ब्वाइजको खेलमा सामाखुसी बोर्डिङ स्कुल (सेब)ले ग्रिनफिल्डलाई २०१४ अंकले हरायो । सेबको लगातार दोस्रो जितका लागि रवि शर्माले पुनः सर्वाधिक आठ स्कोर गरे । जुनियर ब्वाइजको अर्को खेलमा भ्याली पब्लिकले न्यु समिटलाई २२१२ अंकले हरायो । भ्याली पब्लिकको जितमा लक्ष्मण परियारले ११ स्कोर गरे । जुनियरतर्फ नेरिकले पनि सफलता हात पार्यो ।"
राष्ट्रिय टोलीमा फर्किए लियोनल मेसी,"बार्सिलोनाः चर्चित अर्जेन्टिनी फुटबलर स्टार लियोनल मेसीले अन्तर्राष्ट्रिय फुटबलबाट लिएको सन्न्यास फिर्ता लिएका छन् । दुई महिनाअघि सम्पन्न कोपा अमेरिका सेन्टेनारियो कप फुटबलको फाइनलमा अर्जेन्टिना चिलीसँग पराजित भएपछि मेसीले अब राष्ट्रिय टोलीबाट नखेल्ने सञ्चारमाध्यामबाट जानकारी दिएका थिए । कोपा अमेरिका कपको फाइनलमा उनी टाइब्रेकरमा चुकेका थिए । चार अन्तर्राष्ट्रिय प्रतियोगिताको फाइनलमा पुगेर पनि उपाधि नजित्नु आफ्नो भाग्य नभएको भन्दै सन्न्यास लिएको बताएका थिए । उनको यो निर्णयले विश्व फुटबललाई नै आश्चर्यमा पारेको थियो । यी २९ वर्षीय स्ट्राइकरलाई राष्ट्रिय टोलीमा फर्काउन अर्जेन्टिनाका राष्ट्रपतिदेखि त्यहाँका नागरिकले समेत सन्न्यास फिर्ता लिन निकै दबाब दिएका थिए । केही साताअघि अर्जेन्टिनी फुटबल टोलीको प्रशिक्षक नियुक्त भएका एडगार्डो बाउजासँगको कुराकानीपछि मेसी राष्ट्रिय टोलीमा फर्कन सहमत भएको अर्जेन्टिनी अखबार ला नासियनले उल्लेख गरेको छ । मेसीले देशको मायाले टोलीलाई सहयोग गर्न आफूले सन्न्यास फिर्ता लिएको बताएका छन् । मैले अहिले अर्जेन्टिनी फुटबलमा धेरै समस्या देखेको छु र मेरो कारणले अर्को समस्या थप्न चाहन्न । म थप क्षति भएको हेर्न चाहन्नँ । मैले गर्न सक्नेजति गर्दै आएको छु । खासगरी अर्जेन्टिनी फुटबलमा केही समस्याको समाधान तत्काल आवश्यक छ । यसका लागि म बाहिर बसेरभन्दा टोलीभित्रै रहेर सहयोग गर्न चाहन्छु', सर्वाधिक पाँचपटकका फिफा वर्ष खेलाडी मेसीको भनाइ उद्धृत गर्दै ला नासियनले उल्लेख गरेको छ । अर्जेन्टिनाका लागि सर्वाधिक अन्तर्राष्ट्रिय गोलकर्ता मेसीले राष्ट्रिय टोलीबाट खेलेका एक सय ३३ खेलमा ५५ गोल गरिसकेका छन् । मेसीले आफ्नो कप्तानीमा अर्जेन्टिनालाई पछिल्लो तीन वर्षमा तीन महत्वपूर्ण प्रतियोगिताको फाइनलमा पुर्याएका थिए । तर, अर्जेन्टिना ती प्रतियोगिताको फाइनलमा अतिरिक्त समय र टाइब्रेकरमा उपाधिबाट चुक्दै आइरहेको थियो । अर्जेन्टिना पछिल्लो २३ वर्षयता सिनियर अन्तर्राष्ट्रिय उपाधिविहीन छ । मेसीले अर्जेन्टिनालाई सन् २०१४ को फिफा विश्वकप, गत वर्षको कोपा अमेरिका र यो वर्षको कोपा अमेरिकाको फाइनलमा पुर्याएका थिए । सन् २००७ को कोपा अमेरिकामा अर्जेन्टिना फाइनल पुग्दा पनि मेसी टोलीमा थिए । मेसीकै उत्कृष्ट प्रदर्शनमा अर्जेन्टिनाले सन् २००८ मा ओलम्पिकमा स्वर्ण जितेको थियो । मेसीले राष्ट्रिय टोलीमा फर्कने निर्णय गरेपछि विश्वभरका उनका समर्थकले सामाजिक सञ्जालमार्फत खुसी व्यक्त गरेका छन् । गत कोपा अमेरिकाको फाइनलपछि मेरो दिमागमा धेरै कुरा खेल्यो । र, म साँच्चिकै राष्ट्रिय टोलीबाट बिदा हुने निर्णयलाई गम्भीरतापूर्वक लिएको थिएँ । राष्ट्रिय टोलीमा मेरो पुनरागमन चाहने सबैलाई म धन्यवाद दिन चाहन्छु । आशा गरौं, हामी चाँडै खुसीको खबर दिनेछौं', मेसीले भनेका छन् । मेसीले सन्न्यास फिर्ता लिएलगत्तै उनलाई विश्वकप छनोटअन्तर्गत आगामी महिना उरुग्वे र भेनेज्वेलाविरुद्ध हुने खेलका लागि अर्जेन्टिनी टोलीमा समावेश गरिएको छ ।"
सरस्वतीले तोडिन् २६ वर्ष पुरानो कीर्तिमान,"काठमाडौंः नेपाली धाविका सरस्वती भट्टराईले ३१औं ग्रीष्मकालीन रियो ओलम्पिक खेलकुदमा नयाँ राष्ट्रिय कीर्तिमान बनाएकी छन् । शनिबार बिहान भएको एथलेटिक्स महिला १५ सय मिटरको दौडको हिट चरणमा सरस्वतीले निर्धारित दूरी चार मिनेट ३३९४ सेकेन्डमा पूरा गर्दै २६ वर्ष पुरानो राष्ट्रिय कीर्तिमान तोडेकी हुन् । तर, उनी अघिल्लो चरण पुग्न भने सकिनन् । नेपाललाई उपलब्ध अनिवार्य कोटामार्फत प्रतियोगितामा सहभागी सरस्वतीले यसअघि सन् १९९० को एसियन गेम्समा राजकुमारी पाण्डेले बनेको कीर्तिमान तोडेकी हुन् । राजकुमारीले निर्धारित दूरी चार मिनेट ३४४७ सेकन्डमा पूरा गरी उक्त कीर्तिमान बनाएकी थिइन् । ४१ जना सहभागी यस स्पर्धामा सरस्वतीले हिट वानबाट प्रतिस्पर्धा गरेकी थिइन् । हिट चरणबाट बाहिरिएकी सरस्वती आफ्नो हिटमा १३औं स्थानमा रहेकी थिइन् । उक्त हिटमा १४ खेलाडीले प्रतिस्पर्धा गरेका थिए । सरस्वतीको यसअघिको उत्कृष्ट समय चार मिनेट ४००३ सेकेन्ड थियो । १५ सय मिटर दौडमा राष्ट्रिय कीर्तिमान बनाउन पाउँदा म निकै खुसी भएकी छु । अझ ओलम्पिकमा आएर कीर्तिमान तोड्न पाउनु मेरा लागि ठूलो उपलब्धि हो । मेरो यो नतिजामा गुरु पुष्पराज ओझाको समेत धेरै मेहनत परेको छ । ओलम्पिकका लागि मैले पनि राम्रो तयारी गरेको थिएँ', सरस्वतीले भनिन् । यस स्पर्धाको हिट चरणमा इथियोपियाकी डविट सियम पहिलो हुँदै फाइनल चरणमा पुगिन् । डिविटले निर्धारित दूरी चार मिनेट ०५३३ सेकेन्डमा पूरा गरेकी थिइन् । अमेरिकाकी सानोन रोबुरी दोस्रो भइन् । सानोनले निर्धारित दूरी चार मिनेट ०६४७ सेकेन्डमा पूरा गरेकी थिइन् । तेस्रो भएकी बेलायतकी राउरा मुइरले चार मिनेट ०६५३ सेकेन्डमा दौड पूरा गरेकी थिइन् । यसैगरी मोरक्कोकी रावावे अरफी चार मिनेट ०६६४ मा दूरी पूरा गर्दै चौथो, नेदरल्यान्ड्सकी सिफन हुसन चार मिनेट ०६६४ सेकेन्डमा दौडँदै पाँचौं भइन् । सरस्वतीको स्पर्धासँगै रियो ओलम्पिकमा सहभागी सात खेलाडीमध्ये पाँच खेलाडीको प्रतिस्पर्धा सकिएको छ । रियो ओलम्पिकमा अब नेपालबाट एथलेटिक्सअन्तर्गत हरिकुमार रिमालले पुरुष पाँच हजार मिटरमा प्रतिस्पर्धा गर्नेछन् । पाँच हजार मिटर हिट चरणको प्रतिस्पर्धा अगस्ट १७ मा हुनेछ । तेक्वान्दोमा निशा रावलले प्रतिस्पर्धा गर्दैछिन् । निशाले महिला ६७ केजीमाथि तौल समूहमा प्रतिस्पर्धा गर्नेछिन् । वाइल्ड कार्डमार्फत ओलम्पिकमा सहभागी निशाको स्पर्धा २० तारिखमा परेको छ । नेपालबाट सहभागी अन्य खेलाडी आर्चरीका जितबहादुर मोक्तान, जुडोमा फुपुल्हामु खत्री, पौडीकी गौरिका सिंह र शिरीष गुरुङले आआफ्नो स्पर्धामा प्रतिस्पर्धा गरिसकेका छन् ।"
लेडेस्कीको उत्कृष्ट प्रदर्शन,"रियो दी जेनेरियोः अमेरिकी पौडीबाज केटी लेडेस्की प्रशस्तै आशा र अपेक्षासहित अघिल्लो साता रियो ओलम्पिक खेलकुदमा सहभागी हुन ब्राजिलको राजधानी पुगेकी थिइन् । ठूलो प्रतियोगिताअघिको आशा र अपेक्षाले प्रायः खेलाडीलाई नकारात्मक असर पार्ने गर्छ । अर्थात् त्यही अपेक्षा खेलाडीका लागि दबाब बन्न पुग्छ र त्यसको नतिजा नकारात्मक हुने गर्छ । तर, यी १९ वर्षीया किशोरीले भने ती आशा र अपेक्षालाई शक्तिमा बदल्दै रियो ओलम्पिक खेलकुदमा उत्कृष्ट प्रदर्शन गरेकी छन् । उनको यो प्रदर्शनलाई ओलम्पिक खेलकुदमै उत्कृष्टमध्ये एक मानिएको छ । अमेरिकाको वासिङ्टन डीसीकी लेडेस्कीले शुक्रबार राति पौडीको आठ सय मिटर फ्रिस्टाइलमा स्वर्ण पदक जित्दै जारी रियो ओलम्पिक खेलकुदमा आफ्नो स्वर्णको संख्या चार पुर्याएकी छन् । यससँगै लेडेस्कीले आफ्नो नाममा कीर्तिमान थपेकी छन् । लेडेस्की एउटै ओलम्पिक खेलकुदअन्तर्गत पौडीको दुई सय मिटर, चार सय मिटर र आठ सय मिटर फ्री स्टाइलमा स्वर्ण जित्ने मात्र दोस्रो महिला खेलाडी बनेकी छन् । उनीभन्दा अघि आमेरिकाकै डेब्बिई मेयरले यी तीन विधामा स्वर्ण पदक जितेकी थिइन् । डेब्बिईले सन् १९६८ मा मेक्सिकोमा भएको ओलम्पिकमा सो सफलता हात पारेकी थिइन् । लेडेस्कीले डेब्बिईको कीर्तिमान बराबरी गर्न पाउँदा खुसी लागेको बताएकी छन् । म कीर्तिमानका बारे त्यति धेरै सोच्दिनँ', लेडेस्कीले भनेकी छन्, तर डेब्बिईको कीर्तिमान बराबरी गर्न पाउँदा निकै खुसी लागेको छ ।' यस्तै उनी एकै ओलम्पिक खेलकुदमा सर्वाधिक चार स्वर्ण पदक जित्ने पनि तेस्रो अमेरिकन महिला पौडी खेलाडी बनेकी छन् । उनीभन्दा पहिले अमेरिकाकै एमी भान डिकेन र मिस्सी फ्रांकलिनले एकै ओलम्पिक खेलकुदमा त्यो सफलता हात पारेका थिए । चार वर्षअघि १५ वर्षको उमेरमा लन्डन ओलम्पिकमा सहभागी भएकी लेडेस्की त्यसयता अन्तर्राष्ट्रिय प्रतियोगितामा उत्कृष्ट प्रदर्शन गर्दै आइरहेकी छन् । उनले यस अघि रियो ओलम्पिक खेलकुदमै पौडीको दुई सय मिटर र चार सय मिटर तथा चार गुणा एक सय मिटरमा स्वर्ण पदक जितेकी थिइन् । चार गुणा चार सय मिटरको फ्री स्टाइलमा भने उनको टोली दोस्रो भएको थियो । शुक्रबार उनले आठ सय मिटरमा नयाँ विश्वकीर्तिमानको समयसहित स्वर्ण पदक जितेकी हुन् । उनले आफ्नो पुरानो विश्वकीर्तिमानमा सुधार ल्याउँदै आठ मिनेट ०४७९ मिनेटको नयाँ समयसहित स्वर्ण पदक जितेकी हुन् । आठ सय मिटर फ्रिस्टायलमा समेत स्वर्ण जितेपछि लेडेस्कीले आफ्नो इच्छा पूरा भएको बताइन् । म सहभागी यी सबै स्पर्धामा स्वर्ण जित्न चाहन्छु । त्यसमा सफल भएकी छु', लेडेस्कीले भनिन् ।"
नेपालको कमजोर ब्याटिङ,"काठमाडौंः आईसीसी वल्र्ड क्रिकेट लिग (डब्लूसीएल) च्याम्पियनसिपअन्तर्गत नेदरल्यान्ड्सविरुद्धको पहिलो एकदिवसीय खेलमा नेपाल सात विकेटले पराजित भएको छ । नेदरल्यान्ड्सको भीआरए ग्राउन्डमा शनिबार सम्पन्न खेलमा नेपाली टोलीले कमजोर ब्याटिङ गर्यो । टस जितेपछि नेदरल्यान्ड्सले नेपाललाई पहिला ब्याटिङ गर्ने जिम्मा दिएको थियो । नेपाली टोली ३८१ ओभरमा ९४ रनमा समेटियो । ३८ रन जोड्दा केवल एक विकेट गुमाएको नेपाली टोली त्यसपछि लगातार दबाबमा रह्यो । नेपाली पालीमा प्रारम्भिक ब्याट्सम्यान अनिल मण्डलले सर्वाधिक २० रन जोडे । अर्का ओपनर ज्ञानेन्द्र मल्लले ११, तेस्रो क्रममा ब्याटिङ गर्न आएका शरद भेषावकरले १४ र तल्लो क्रमका सोमपाल कामीले १२ रन जोड्नुबाहेक अन्य नेपाली ब्याट्सम्यानले दोहोरो अंकमा रन जोड्न सकेनन् । कप्तान पारस खड्का गोल्डेन डक आउट भए । सागर पुनले सात, विकेटकिपर राजु रिजालले तीन, विनोद भण्डारीले नौ र वसन्त रेग्मीले सात (अविजित) रन जोडे । बलिङतर्फ डच टोलीका टिम भान डर गुग्टेन र माइकल रिप्पोनले तीन तीन विकेट लिए । रोएलोफ भान डर मार्वीले दुई तथा मुदासर बुखारी र पल भान मिकेरेनले एक एक विकेट लिए । घरेलु टोलीले १६५ ओभरमा तीन विकेट गुमाएर लक्ष्य पूरा गर्यो । विकेटकिपर वेस्ली वारेस्सीले ३७ र प्रारम्भिक ब्याट्सम्यान स्टेफन माइबर्घले अविजित ३३ रन बनाए । अर्का ओपनर रिप्पोन ६ तथा मध्यक्रमका बेन कुपर पनि ६ रनमा आउट भए । पहिलो विकेटका लागि १३ रनको साझेदारी गरेको नेदरल्यान्ड्सले दोस्रो विकेटका लागि ५७ रनको साझेदारी । नेपाली बलर करण केसी, वसन्त रेग्मी र सागर पुनले एक एक विकेट लिए । नेपाली ब्याटिङमा शरदले ७१ , अनिलले ३९, सागरले ३१ र वसन्तले २१ बलको सामना गरेका थिए । प्रतियोगिताको चौथो चरणको खेलमा नेपालले नेदरल्यान्ड्ससँग प्रतिस्पर्धा गरेको हो । डच टोलीसँगको दोस्रो एकदिवसीय खेल सोमबार हुनेछ । प्रतियोगितामा आठ टोली छन् । हरेक टोलीले प्रत्येक टोलीसँग दुई दुईवटा एकदिवसीय खेल खेल्नेछन् । राउन्ड रोबिन लिग आधारमा सञ्चालन हुने प्रतियोगिताका शीर्ष चार टोली सन् २०१८ मा आयोजना हुने विश्वकप छनोटमा प्रवेश गर्नेछन् भने अन्तिम चार टोली डिभिजन दुईमा झर्नेछन् । डिभिजन दुईमा झर्ने टोलीले डिभिजन तीनबाट उक्लने दुई टोलीसँग विश्वकप छनोटको बाँकी दुई स्थानका लागि प्रतिस्पर्धा गर्नेछन् । नेपाल सात खेलबाट चार अंक जोडेर तालिकाको छैटौं स्थानमा छ । शीर्ष स्थानमा रहेको नेदरल्यान्ड्स अपराजित रहँदै सात खेलबाट १२ अंक जोड्न सफल छ । दोस्रो स्थानमा रहेको हङकङको नौ अंक छ । ६ खेलपछि पपुआ न्युगिनीको आठ, स्कटल्यान्डको सात र केन्याको ६ अंक छ । ६ खेलपछि नामिबिया र यूएईको समान दुईदुई अंक छ । नेपाल पपुआन्युगिनी र स्कटल्यान्डसँग चारवटै खेलमा पराजित भएको थियो भने नामिबियालाई दुवै खेलमा हराएको थियो ।"

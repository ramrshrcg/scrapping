शीर्षक,विवरण
"गान्धी दर्शन, आदर्श र नेपाल","जो क्षमा कर सके वो इन्सान हैं । जो वद्लाव भाव रखे वो शैतान हैं । उद्धृत पंक्ति अहिंसाका पुजारी महात्मा गान्धीको मानवतावादी सोच हो । यो पंक्ति हिन्दी गीतमा समेत समावेश गरेर गाइएको छ । कुनै विभेदबिना नै पूर्वीयजत्तिकै पश्चिमा दर्शनमा पनि गान्धीको अध्ययन थियो । सबै दर्शनको सार अहिंसा, सत्य, शान्ति र प्रेम नै हो भन्ने उनको निचोड थियो । तिरस्कार कसैलाई पनि गरिनु हुँदैन भन्ने गान्धीको मान्यता रह्यो । त्यसलाई व्यवहारमा उतारेर उनले देखाए । त्यसैले उनी सत्य, प्रेम र करुणाका प्रतिमूर्ति बने । गान्धीको आदर्श र अहिंसाको दर्शनलाई संयुक्त राष्ट्रसंघले समेत स्वीकार गर्दै सन् २००७ बाट उनको जन्मतिथि अक्टोबर २ लाई अहिंसा दिवसका रूपमा मनाइँदै आएको छ । गान्धीले जीवनको उत्तराद्र्धमा ईश्वर परायणताका खातिर मैले आफैंलाई संयम राखेर ४० वर्षदेखि कसैप्रति द्वेष राख्ने गरेको छैन । विनम्रताले मात्र त्यो गुण आर्जित हुन्छ भनेका छन् ।गान्धीको धर्म निरपेक्षवादी थिए । तर पनि उनी धर्मका पक्षपाती रहे । उनले बहकावमा लागेर जन्मसिद्ध धर्म परिवर्तन गरेनन् । बरु कर्मलाई धर्ममा रूपान्तरण गरे र त्यसको पालना गरिरहे । गान्धीको धर्मको परिभाषामा ज्ञान, बुद्धि, विवेक, सत्य, प्रेम, करुणा, सुख र शान्ति थिए । धर्मको बलमा प्राप्त हुने शक्तिलाई उनी विश्वास गर्थे । त्यही शक्तिको बलमा उनी अहिंसात्मक आन्दोलनका प्रणेतासमेत बने । उनले सबै मानव धर्मलाई समान हैसियतको व्यवहार गर्थे । उनको नित्य प्रार्थनामा सर्वधर्मे समानत्व भन्ने भजन गुञ्जिन्थ्यो । साथै गान्धीको धर्ममा विनम्रता र क्षमा अद्वितीय गुण थियो । सन् १९३० को दाण्डी मार्चमा २ नेपालीसहित ७९ सत्याग्राही सहभागी थिए । तीमध्ये एक महावीर गिरी र अर्का खड्गवीर गिरी थिए । खड्ग अपराधकर्म गरेर जेलसजाय भोगेका नेपाली युवक थिए । उनलाई गान्धीले अन्तिम समयमा दुई सत्याग्राही थप गर्दा सहभागी बनाएका थिए । उनलाई सहभागी बनाउने वा नबनाउने भन्ने विषयमा साबरमती आ श्रममा विवाद भइरहँदा गान्धीसामु गिरीले आफूले गरेको अपराधकर्म स्वीकार्दै प्रायश्चित्त गरे । साथै आगामी दिनमा त्यस्तो कर्म नगर्ने प्रतिबद्धता जनाएपछि गान्धीले उनलाई क्षमा दिँदै उक्त महान् यात्रामा सहभागी बनाएको इतिहास छ । जुन यात्राको सफलतासँगै भारतमा स्वतन्त्रता सुनिश्चित छ भन्ने आत्मविश्वासको सञ्चार भएको थियो । नेपाल आफैंमा गौरवान्वित देश हो । यसको आफ्नै स्वाभिमान छ, आफ्नै इतिहास छ । उपनिवेशबिनाको अटल स्वतन्त्र पहिचान छ । नेपालको मौलिकताको जगमा धर्म, भाषा र संस्कृतिको विरासत छ । त्यसैले नेपालले आफ्नै मौलिक शासनव्यवस्था र विकासमा जोड दिन आवश्यक छ । उनी भन्ने गर्थे तर जहाँ दुष्कर्म हुन्छ त्यसलाई मैले धिक्कार गर्ने गरेको छु । साथै त्यस्ता दुर्जनलाई घृणा पनि गर्ने गरेको छु । अंग्रेज वर्ग जसले भारतमा जबर्जस्ती शासन गरिरहेको छ, उनीहरूका लागि म द्वेषी छु । भारतवासीलाई निर्दयतापूर्वक शोषण गर्ने उनीहरूको नीतिलाई म हृदयबाट धिक्कार गर्छु । साथै हिन्दु वर्ण व्यवस्थामा आफूलाई उच्च जात बताउँदै छुवाछूतको व्यवहार गर्नेहरूलाई पनि म धिक्कार गर्छु । अबुझपनले अरूलाई दुःख निम्त्याउनेहरूलाई मैले आफ्ना तर्फबाट हरसम्भव सुधारको प्रयत्न गर्नु मेरो धर्म हो । अहिंसाका पुजारी महात्मा गान्धीको राजनीतिक, आर्थिक, सामाजिक र विकासका बारेमा आफ्नै योजना र सपना थियो । भारतले त्यो सोच सपनालाई कति अपनाउन सक्यो वा सकेन भन्ने विषय आफैमा अध्ययनको विषय छ । जुन तथ्य बुझ्न माई ड्रिम इन्डिया वा मेरा सपनोका भारत भन्ने पुस्तक पढे केही मात्रामा प्रस्ट हुनेछ । भारत आज आर्थिक रूपमा जति समृद्ध छ, त्यति नै चुनौतीको सामनारत छ । त्यो चुनौती भनेको धनी र गरिबबीचको बढ्दो अन्तर हो । असमान अवसर हो । प्राकृतिक स्रोतसाधनको अत्यधिक दोहन हो । समृद्ध हुन यन्त्रको बढ्दो उपयोग हो । सीमित व्यक्तिमा पुजीको संग्रह हो । त्यही तथ्यलाई मनन गरेर वर्तमान प्रधानमन्त्री नरेन्द्र मोदीले एक हजार र पाँच सय रुपैयाँका नोटमा बन्देज लगाउनु पर्यो । त्यसो त एक हजार दरका नोटमा गुजरातबाटै प्रधानमन्त्री बनेका मोरारजी देसाईले पनि बन्देज लगाएको इतिहास छ । नोटबन्दीको सकारात्मक र नकारात्मक प्रभावको पाटो आफ्नै स्थानमा छ । गान्धीले सन् १९२० मा स्थापना गरेको विश्वविद्यालय (गुजरात विद्यापीठ, अहमदाबाद)का गान्धी दर्शन विभागका प्राडा पे्रमानन्द मि श्र भन्छन्, भारत जति समृद्ध छ, त्यति नै गरिबीको समस्याले ग्रसित पनि छ । ५० करोडभन्दा धेरै मानिस दैनिक एक सय रुपैयाँभन्दा कमको आम्दानीमा बाँच्नु परिहेको अवस्था छ । यस्ता विकराल समस्याका तथ्यांक धेरै छन् । तर, आज भारत विश्वकीर्तिमान बनाउने होडमा जनताको गाँस काटेर आणविक भट्टी र भूउग्रह बनाउने होडमा छ; जुन कुरा गान्धीको आदर्शसँग मेल खाँदैन । समस्याको तथ्यांक खोजेर अल्मलिनुभन्दा रचनात्मक कर्ममा जीवनलाई उपयोग गर्दै शान्तिको मार्गमा समाजलाई प्रेरित गर्नसक्नु गान्धीका अनुयायीको सतत् कर्तव्य हुनेछ । भारतमा दैनिक करिब २५ भन्दा धेरैले आत्महत्या गर्ने गरेका छन् । ती सबैको कारण धनी र गरिबबीचको बढ्दो अन्तर नै हो । विकास र समृद्धिको चमकसँगै भारतमा चुनौती र समस्याको जँघार पनि त्यत्तिकै छ । उद्योग र यन्त्रको प्रयोगले भारत आज छिमेकी देशको तुलनामा समृद्ध देखिन्छ । तर, त्यसभित्र जटिल र चुनौतीको शिखर छ । धनी र गरिबबीचको अन्तर र विभेद ठूलो छ । यन्त्र र मानवीयताबिनाको विकासले समाजमा हिंसाको पक्षपोषण गर्छ भन्ने कुरा त्यति बेलै गान्धीले भनेका थिए । जुन भविष्यवाणी आजको भारतमा स्वप्नदृष्टि जत्तिकै साबित भएको छ । नेपालको भविष्यका बारेमा मूर्धन्य गान्धीवादी स्व नेता नारायणभाइ देसाईले २०७० फागुनमा नेपालमा गान्धी कथा वाचन गर्न आउँदा नेपालसँग अद्वितीय साहस र प्राकृतिक स्रोतको भण्डार छ । त्यसलाई दोहन नगरी उपयोग गरेर विकास गरियो भने नेपाल छिटै समृद्ध देश बन्नसक्छ भनेका थिए । उनले डेनमार्क र नर्वेको उदाहरण प्रस्तुत गर्दै दोस्रो विश्वयुद्धमा जर्मनीले अस्त्र शक्तिका बलमा छिमेकी देशका सिमाना भत्काइरहँदा डेनमार्क र नर्वेले उसलाई ठेगान लगाइदिएको स्मरणसमेत सुनाएका थिए । त्यसको कारण थियो आर्थिक सबलीकरण र विकेन्द्रित सुशासनयुक्त शासनव्यवस्था । ती देशको सिमानामा पुग्दा राज्यको सेनाले नभएर स्थानीय नागरिकले जर्मन सेनाको प्रतिकार गरेका थिए । राज्यका लागि नागरिक शक्ति हुन् न कि शस्त्रले सुसज्जित सेना । शस्त्रले सुसज्जित सेना हिंसामा विश्वास गर्नेका लागि ढाल हुन सक्छन् तर राज्यका लागि दिगो शक्ति हुन सक्दैन । उनको अनुभवसहितको भनाइ थियो । बंगलादेशको स्वतन्त्रताका लागि शान्ति सेनाको मार्च पास गरेका देसाई भारतको भुदान यज्ञका सारथि विनोवा भावेका विश्वासपात्र थिए । गान्धीको जीवनमा अन्तिम आठ वर्ष सचिवालयमा काम गरेका देसाईको अनुभवमा गान्धी युगकै नेता हुन् भन्ने तर्कसहितको दाबी रह्यो । गान्धीद्वारा हिटलरलाई पे्रषित पत्रका टाइपराइटरसमेत रहेका देसाई शस्त्रको शक्तिमा विश्वास गर्ने जर्मन शासक हिटलर हिंसाको आडमा दम्भले गर्दा पतन भएको बताउँथे । गान्धीले सन् १९४२ मा हिटलरलाई हिंसाको मार्ग त्यागेर अहिंसाको मार्ग अपनाउन आग्रह गर्दै पत्र लेखेका थिए । अहिंसामा विश्वास गर्ने गान्धी संसारका लागि परन्तु नभएर पुज्य रहिरहनेछन् भन्ने देसाईको गान्धी कथाको सन्देश थियो । नागरिक र सेनाको सम्बन्ध नङ र मासुको जस्तो हुन सक्यो भने दुनियाँमा कसैको गुलाम हुनु पर्दैन भन्ने देसाईको आत्मविश्वासी तर्क थियो । देसाई ०७० साल फागुनमा आफ्नो ११६औं गान्धी कथा नेपालमा वाचन गर्न आएका बखत तत्कालीन प्रधानमन्त्री सुशील कोइरालालाई बालुवाटारको भेटमा नेपालले गान्धीको अहिंसाको आदर्श र विचारलाई आत्मसात् गर्न सक्यो भने शस्त्र शक्तिले सुसज्जित दुई महाशक्ति देशका बीचमा रहेर पनि नेपालले नैतिक बल आर्जन गर्न सक्नेछ । त्यसलाई ध्यान दिनुहोला भनेका थिए । उक्त प्रसंगको साक्षी वर्तमान सरकारका उपप्रधानमन्त्री तथा गृहमन्त्री विमलेन्द्र निधि छन् । यन्त्रको प्रयोग मानव परि श्रमको विकल्प हुन सक्दैन । भारतको भविष्य पश्चिमा शैलीको रक्तरञ्जित पथमार्ग हुँदैहैेन, जुन मार्गको यात्रामा स्वयं पश्चिम थाकिसकेको छ । त्यो मार्ग भारतले अपनाउन आवश्यक छैन । भागवान्ले हिन्दुस्तानलाई मात्र नभएर सम्पूर्ण विश्वलाई यन्त्रीकरणबाट बचाउन सकोस् । यन्त्रीकरणले मुट्ठीभर मानिसलाई मात्र आर्थिक रूपमा सम्पन्न र परिचालनको अधिकार प्रदान गर्छ । बहुसंख्यकलाई त्यो अधिकारबाट वञ्चित गरिरहेको हुन्छ, गान्धीले भनेका छन् । भारत आज आफ्नो आत्माको खोजीमा छ । त्यो आत्माको प्राप्तिबिना भारतवासी मर्नेछैनन् ।बाहिरबाट देखिएको भारतको आवरणलाई यति बेला नेपालले हुबहु नक्कल नगरोस् भन्ने कामना भारतका गान्धीवादीको छ । बेलायती शासक भारत छाडेर गएको ६९ वर्ष भए पनि उनीहरूले चलाएको हुकुमत शैली अहिले पनि भारतमा कायम छ । त्यो शैलीलाई नेपालले परिवर्तित संरचनाको सँघारमा अनुसरण गरेर त्यस्तो गल्ती नगरोस् भन्ने उनीहरूको सुझाव छ । नेपाल आफैंमा गौरवान्वित देश हो । यसको आफ्नै स्वाभिमान छ, आफ्नै इतिहास छ । उपनिवेशबिनाको अटल स्वतन्त्र पहिचान छ । नेपालको मौलिकताको जगमा धर्म, भाषा र संस्कृतिको विरासत छ । त्यसैले नेपालले आफ्नै मौलिक शासनव्यवस्था र विकासमा जोड दिन आवश्यक छ । ती मूल्य र मान्यतालाई समयानुकूल जर्गर्ना गर्दैै अघि बढ्न सक्यो भने नेपालको समृद्धि कल्पनामा सीमित हुनुपर्ने छैन, भारतका गान्धीवादीको सुझाव छ । (लेखक अहिंसा र गान्धी विचारका विद्यार्थी हुन् ।)"
सेटिङको राजनीति,"एउटा प्रचलित उखानबाट यो आलेख सुुरु गरौं नमच्चिने पिङको सय झट्का । अर्थात् दसैंमा रमाइलो गर्न थापिएको पिङ नमच्चिएपछि वा मच्चाउने बल र कला नहुुँदा जति गर्दा पनि त्यो बल झट्कामा परिणत हुुन्छ, गतिमा बदलिँदैन । त्यस्तो झट्का मात्रले दुुई कुुरा देखाउँछ मच्चाउने मान्छे पनि गल्छ, थाक्छ र पिङको आनन्द लिन पाउँदैन अनि पिङ पनि झट्का खाँदाखाँदा चुँडिन्छ र फुुस्किने डर हुुन्छ । नेपालको राजनीतिको गति यस्तै छ अहिले, अहिलेमात्र होइन धेरै समयदेखि नै यस्तै छ । राष्ट्र दलदल र भासमा छ, पहिरोको जोखिममा पनि छ । द्वन्द्वपछिका द्वन्द्व र कहिल्यै नसकिने संक्रमणकालमा छ राष्ट्र । देशको चिन्ता लिएर आफ्नो जीवन र राजनीतिलाई जोखिममा पारेर पनि राष्ट्रलाई जोगाउँदै गति दिने र भरोसा गर्नयोग्य, पछि लाग्नयोग्य इच्छा शक्ति र सामथ्र्य भएको नेताको अनुुहार नदेखिँदा नेपाली जनता चिन्तित छन् । यस प्रकारको दशामा यसअघि राष्ट्र सायद यतिविघ्न फसेको थिएन । परिवारका आफ्नै सदस्यहरूले गति छाड्दा के गर्नसक्छ मान्छेले, ऊ लाचार हुुन्छ, शिथिल हुुन्छ, ओज र बलविहीन हुुन्छ । त्यस्तै हालतमा पुर्याएका छन् यी नेताहरूले नेपाली जनतालाई अहिले । निल्नुु न ओकल्नुुको हालतमा । घाँटीमा गाँस अड्किएको छ र पानी पिऊँ भन्दा पानीको सट्टा ढिक्का बरफ राखिदिएका छन् भाँडामा । धेरै अघिदेखि केही शब्दहरू खुुब प्रचलनमा छन्, प्रयोगमा छन् । तर माटो नभएको ढुुंगैढुुंगामा हलो नारेजस्तो छ यी शब्दहरूका प्रयोग, बाली लाउन पनि नसकिने, आशा भरोसा गर्न पनि नसकिने । घनिभूत छलफल, हदैसम्मको लचकता, सहमतिको विकल्प छैन, शीर्ष नेताहरूको बैठक जारी, प्याकेजमा सहमति आदि इत्यादि । भन्नेहरूलाई लाज छैन तर सुुन्नेहरू लाजले भुुतुुक्क भइसकेका छन् । प्याकेजमा सहमति भन्छन्, तर त्यो प्याकेज के हो भन्न सक्दैैनन् । प्याकेजभित्र के हुुन्छ ? प्याकेजभित्रको चिज, वस्तुु के हो ? ताजा कि सडेगलेको ? अर्थ यसमा छ । राजनीतिक शब्दजालले नेपाली आक्रान्त छन् । शब्द रटानले वाक्कदिक्क हुुँदा त्यसको अर्थ र मान्यता पनि सेलाउँदो रहेछ, हराउँदो रहेछ । देखिनेलाई भन्दा देख्नेलाई बढी लाज भइरहेछ । राष्ट्रले व्यावसायिक, दक्ष, इमानी र प्रतिबद्ध व्यक्तिहरू खोजेको छ । राष्ट्र मौन भएर खोजिरहेछ । तर, पार्टी र नेताहरू स्वार्थी र सेटिङ मिलाउनेहरू मात्र खोजिरहेछन् । अहिले एउटा शब्द खुुब प्रयोग छ सेटिङ । सेटिङ भ्रष्टाचार र मनोमानीस्वार्थी संस्कृतिको पर्याय नै बनेको छ । केन्द्रमा अस्थिरता, अपवित्र गठबन्धन, स्वार्थपरक गठबन्धन, गुुटउपगुुटको बिगबिगी र स्थानीयस्तरमा दशकौं जनप्रतिनिधिविहीन अवस्थामा कारण सेटिङ खुुबै मौलाएको छ । सेटिङ संस्कृतिका कारण भ्रष्टाचारको दायरा झनै विस्तार भएको छ । भ्रष्टाचार सहभागितामूलक र हाकाहाकी भएको छ, सेटिङ संस्कृति मौलाएका कारण । भ्रष्टाचारका सहभागीहरू बढेको र स्थानीयस्तरमा सर्वदलीय मिलिभगतका कारण तैं चुुप मै चुुपको सांस्कृतिक उत्थान हुुन पुुगेको छ । जंगलमा गैरकानुनी सिकार गरेर विलो बाँड्न पल्केकाहरूले ओठ बन्द गर्छन्, तैं चुुप मै चुुप । सबै बिटुुलिएका छन्, सबै सत्तापक्षका छन्, प्रतिपक्ष कोही छैन । सेटिङ र गुुन्डाराजले राजनीतिलाई यसरी पक्डिएको छ कि गोहीको मुुखबाट बबुुरा मृग निस्कन सक्ला तर इमान र निष्कलंक उम्कन पाउँदैन । अहिले चुुनावको कुुरा भइरहेछ, हेरौं यो सेटिङ संस्कृतिको भेटिङमा कोको पर्लान् ? विकासमा सहभागिता होइन भ्रष्टाचार र सेटिङमा सहभागिता बढ्दै गएको छ । हाम्रो देशको जग गाउँ हो, गाउँलाई कमजोर बनाइएको छ । गाउँको आचरण, इमान र सदाचार बिग्रिएपछि राष्ट्र मक्किन्छ । राष्ट्रको आधारभूमि नभत्काई बाह्य र भित्री स्वार्थी तत्वहरूले आराम नलिने चाला देखिँदैछ । चुुनाव हुुनुु प्रजातन्त्रको अभ्यास हो, तर कस्तो चुुनाव ? कसले जित्ने र कसले हार्ने चुुनाव ? कसरी जित्ने र कसरी हार्ने हराउने चुुनाव ? पैसा र गुुण्डाले जित्ने कि इमान, निःस्वार्थ र निष्कलंले ? राष्ट्र सेटिङ संस्कृतिको पूरै कब्जामा छ, देश अपहरणमा परेको छ सेटिङको । के आगामी चुुनावहरूले सेटिङको कब्जाबाट बाहिर ल्याउन सक्छन् ? कुुन योजनामार्फत ? राजनीतिले भागबन्डा, गठबन्धन र सर्वदलीय मिलिभगतका नाममा इमान र राष्ट्रहितलाई बिक्री गरिसकेका छन् । कसकसको कति हिम्मत र ताकत होला यो बिक्रीको धरौटी फिर्ता गरेर वा खेल जितेर इमान र राष्ट्रहितलाई मुुक्त गर्ने ? तर, सेटिङअन्तर्गत पैसा, गुुण्डाको हालीमुुहाली र इमानको जरो उखेल्ने व्यथा देखा परेन भने भनांैला, अब केही हुुनेवाला छ भनेर । केन्द्रको सेटिङको कथाव्यथा झनै भयानक हुुँदै गएको छ । सत्ता प्राप्तिको खेलमा, फकाउने र घुुक्र्याउने खेलमा पालैपालो मन्त्रालयहरू पार्टीका पेवा बनेका छन् । पार्टीले सेटिङ परिवर्तन गर्न कर्मचारीका सेट परिवर्तन गर्छन् । पार्टीको भागमा परेको मन्त्रालयको पूर्णाधिकार त्यही पार्टीलाई प्राप्त हुुन्छ । राष्ट्रका प्रमुुख कार्यकारी प्रधानमन्त्रीले त्यसमा दखल दिन र हलचल गर्न पाउँदैन । हेरौं यो सेटिङ भत्काउन अत्यधिक जनसहभागितामा बनेको संविधानले कस्तो औजार प्रयोग गर्ला ? जुुन मन्त्रालय जुुन पार्टीको भागमा पर्छ उसले सचिवदेखि तलसम्मका कर्मचारी रङ मिलाएर छान्छ कालो, रातो, पहेँलो तर त्यहाँ सफा र सेतोचाहिँ चल्दैन; बर्जित छ, सेतो, स्वच्छ र सफा रङ । सेटिङले दक्षता, इमान र व्यावसायिकता भष्म बनायो, खरानी बनायो र यही खरानी हेरेर राजनीति गर्नेहरू मक्ख छन् । तैपनि लोकतन्त्र, विकास, शान्ति र समृद्धिका कुुरा गर्न छाड्दैनन् । चुुरे भावरका खोलानालाका गिटीबालुुवा बिनामूल्य रित्याउने खेलको प्रपञ्च पनि यही सेटिङ संस्कृतिको एउटा पर्व हो निकासी खुुला पर्व । यो पर्व मनाउन तम्तयार हुुनेहरू मौका हेरेर बसिरहेका छन् । अहिले पुुँजीगत तथा विकास खर्च न्यून भएको अर्थात् खर्च हुुन नसकेको चर्चा छ । खिन्नता खर्च नभएकोमा छ तर अब चाँडै कसरी खर्च हुुन्छ भन्नेमा खासै चिन्ता छैन । अब आर्थिक वर्ष सकिने बेलामा एक महिनाभित्र चामत्कारिक रूपमा रेकर्ड ब्रेक गर्ने गरी खर्च हुुनेछ । सेटिङको चाँजोपाँजो मिलेपछि दिनेले दिनेछन्, लिनेले लिनेछन् । हरेक सालको पुँजीगत खर्च बजारको कथाव्यथा र चाडपर्व यसरी नै आउँछ । सेटिङ संस्कृतिले नेपालको प्रशासन संयन्त्रलाई निकम्मा, पंगुु र अनुुत्पादक बनाइदिएको छ । जे रोप्यो त्यही फल्ने हो । राज्य संयन्त्रका विभिन्न क्षेत्रहरूमा विषयगत ज्ञान, विवेक र इमान बिक्दैन, अनुुभव बिक्दैन, सेटिङका स्वार्थहरू मात्र बिक्छन् । विषयगत, क्षेत्रगत अनुुभव माथिदेखि नै चाहिँदैन । अर्थमन्त्री र अर्थ सचिव हुुन अर्थशास्त्रको ज्ञान आवश्यक छैन, कानुुन पढेकाले प्राविधिक मन्त्रालय चलाउँछन् र प्राविधिक विषय पढेकाहरूले आर्थिक, कानुनी र सुुरक्षा निकायहरू चलाउँछन् । संसारमा कहाँकहाँ यस्तो प्रवृत्ति, प्रविधि र पद्धति छ; त्यो पनि खोजी गर्नुुपर्ने अवस्था आयो । काम देखाएर प्रतिफल ल्याउनुु नपर्ने र जिम्मेवारी र जवाफदेहिता वहन गर्नुु नपर्ने भएपछि यस्तै हुुन्छ सेटिङका करामतहरू सर्वत्र देखिन्छन् । सेटिङ मौलाउँदै जाँदा अल्पमत, बहुुमतमाथि घोडसवार हुुन्छ । अस्थिरताको कारकथ्रेसहोल्ड राख्ने नराख्ने र कति राख्ने भन्नेमा मुुसा पार्टीलाई सोध्नुु र तिनले थर्काउँदा थर्किनुु जरुरी छ ? यो देशमा अब कसैले बहुमत ल्याएर सरकार बनाउनुु भनेको सायद आकाश खस्नुुसरह होला । अल्पमत र अपवित्र गठबन्धनहरूले यहाँका स्थिरता, शान्ति र विकासका गतिलाई तितरबितर पारिरहेको छ र पारिरहनेछ । हेरौं ९० प्रतिशत बहुुमत र व्यापक जनसहभागितामा ल्याइएको संविधानको कार्यान्वयनले कुुनै चमत्कार गर्छ कि । पार्टीहरूभित्र सिद्धान्त, नीति, योजना र कार्यक्रमहरूका बहस हुुन छाडेका छन् । सञ्चार माध्यममार्फत समेत यी विषय रत्तिभर देखा परेका छैनन् । सत्ता प्राप्ति र टिकाउने खेलमा नै रन्थनिएको छ राजनीति । चुुनाव गराउने, तुुरुन्त गराउने वा अलि ढिलो गराउने, कुुन पहिला गराउने सबै कुुराहरू सत्ताको छिनाझपटीसँग जोडिएका छन्, सेटिङ छ यहाँ पनि । राष्ट्रले व्यावसायिक, दक्ष, इमानी र प्रतिबद्ध व्यक्तिहरू खोजेको छ । राष्ट्र मौन भएर खोजिरहेछ । तर, पार्टी र नेताहरू स्वार्थी र सेटिङ मिलाउनेहरूमात्र खोजिरहेछन् । हरेक नियुुक्ति, बढुुवा, सरुवा र जिम्मेवारीमा यो बोध हुुन्छ । यहाँ विरोधाभास छ राष्ट्र र राजनीति सञ्चालक बीच । वास्तवमा उत्पादक नीति र कानुुनको निर्माण गर्न तिनको कार्यान्वयन गर्न, नियमन गर्न, मूल्यांकन गर्न, पृष्ठपोषण गर्न र परिवर्तन गर्न व्यावसायिकता, दक्षता, निष्पक्षता, इमानदारतिा चाहिन्छ । सेटिङ संस्कृति यसको विपरीत गुुणको प्रवृत्ति हो । अब भनौं, यो देशमा शान्ति र समृद्धि यही परिवेश संस्कृति र प्रवृत्तिबीच कसरी सम्भव छ ? हिजोका दिनमा एक ऊर्जामन्त्रीले सेटिङ संस्कृतिअन्तर्गत एउटा हाइड्रोपावर कम्पनीको प्रबन्धकबाट हटाइएका कुुलमानमा कति व्यावसायिक दक्षता र इमान रहेछ, त्यो उनले देखाए । एउटा उदाहरण हो यो । तर भन्न सकिन्न सेटिङको बिगबिगीमा कुुनै कुुख्यात मन्त्री पदासीन भएर ती कुुलमानलाई रातारात नहटाउलान् । नदेखिएका अन्य कुुलमानहरू विगतमा त्यसरी नहटाइएका भए यो राष्ट्र आज निकै बलवान् हुुने थियो, नेपाली जनताका पेटमा सन्तुुलित खाना र जीउमा न्याना नाना हुुने थिए । सेटिङ संस्कृतिको अर्को विकराल र भयावह रूप चुुरेको गिटी बालुुवा उत्खनन र निकासीमा देखिन खोज्दैछ । जताबाट भए पनि सेटिङ मिलाएर बहानाबाजी खोज्दै निकासी खुुलाउन भूमिगत सुुरुङ मार्ग खन्न तम्तयार देखिँदैछन् स्वार्थीहरू । सेटिङ संस्कृतिअन्तर्गत राष्ट्रघातको यो पनि एउटा चरम नमुुना हो र खुुट्टाको घाउमा पुुर्ने मासुु खोज्ने बहानामा घाँटीको मासुु काट्न खोज्दैछन् । हेरौं ! जनताबाट चुुनिएका प्रतिनिधिहरूले के गर्लान् ? अब अन्तिममा एउटा प्रश्न पनि गरौंजताततै भ्रष्टाचार, सेटिङ, बेइमानी भएर पार्टी र नेताहरू असफल देखिएका हुुन् कि तिनको अकर्मण्यता र असक्षमताका कारण ती नकारात्मक प्रवृत्ति हावी भएका हुुन् ? विगत र वर्तमानलाई राम्ररी केलाउँदा अकर्मण्यता र बेइमानीकै कारण नकारात्मक प्रवृत्तिको गुुणात्मक वृद्धि भइरहेछ । ज्ञान विवेक, दूरदृष्टि दृढता नहुुँदा स्वार्थ र सेटिङ मौलाएको छ । यो यथार्थ हो कि होइन ? पंक्तिकारलाई धेरै भन्नुु केही छैन; सबैले बुुझ्ने, मनन गर्ने र सकेसम्म क्रियाशील हुुने बेला बित्दै गएको छ । यसमा बढी गन्थन भए पनि केही अंश चिन्तन र मन्थनसमेत अवश्य देखिएला भन्ने आशा छ ।"
शिवको तेस्रो आँखाभरि शिवरात्री महात्म्य,"शिवलाई वैदिक दर्शनले महान् आत्मा मानेको छ । शिव चिन्तन भन्नु अन्तरदेखि देखिने साक्षात्कार दृश्य झल्झली देखिनु हो । शिवको शारीरिक दृश्य सादृश्य ठान्छु । सादृश्य बन्नु, बनाउनुको तत्वमयी आधार विवेकब्रह्मतेज मानिन्छ, मान्नुपर्छ । ब्रह्मतेज एक्काइसौं शताब्दीको लेजरबिम समान माने अत्युक्ति नहोला । लेजरबिम वैज्ञानिक आविस्कारको एक अद्भुत चमत्कार । लेजरबिम जस्तै अन्य अनेक शक्तिशाली, अन्तरयामीअन्तरभेदी किरणहरू विज्ञानले पहिल्याएका छन् । एक्स रे, गामा रे आदि तिनका अनेक भेद हुन् । तिनै किरणको प्रयोगबाट जैविक दैहिक जीवन्त जीव अन्तरनिहित स्वस्थ, अस्वस्थ, निर्विकार र विकारयुक्त अवस्था पहिचान गर्न स्वास्थ्य क्षेत्रमा बेहद प्रयोग भएका छन् । अन्तरभेद्य ती किरण कुनै पनि लुकाइएका, दबाइएका निषेधित पदार्थतत्वहरू सहजै पत्ता लगाउन कामयाव रहेका छन् । साधारणतया हामीले यिनको पहिचान स्वास्थ्योपचार जल, थल र हवाई बन्दरगाह, भन्सार कार्यालयहरूमा प्रयुक्त मेसिनऔजारहरू अवलोकनबाट गर्न सक्छौं । सम्भवतः शिवशक्तिको महिमा यी र यस्तै अन्यान्य क्षमतावान् शक्ति, भनूँ शक्तिशाली क्षमतामा अन्तरनिहित थिए । नितान्त प्रासंगिक बन्छ कि शिवमा त्यस्ता चमत्कारी क्षमता अन्तरनिहित थिए । त्यसैले उनी देवादिदेवमहादेव कहलिए ! यी सबै प्रसंग चिन्तनधारले सङ्ल्याउँदै प्रवाहित गर्ने मानस गतिशीलताका रूप स्वरूप मान्नुपर्छ । अनवरत चिन्तन धार प्रवाहित राख्दा हाम्रा मनमस्तिष्क, ब्रह्मविवेक आफैं सङ्लिन्छ । निरन्तर अभ्यास, अटुट प्रयास गर्दै हामी योगाभ्यासी बन्छौं । योगाभ्यासी बन्नुको सरल अर्थ अनवरत योग गरिरहनु हो । अनवरतनिरन्तर योग अभ्यासले हामीभित्र जमेका विकार निखारिदिन्छ । स्वस्थ बन्छांै, रहन्छौं हामी । स्वस्थताले हाम्रा चिन्तनधार सङ्लिन्छ । सङ्लो चिन्तनधारले अन्तरचेतके प्रस्फुरण गर्छ । अन्तरचेत प्रस्फुरित आत्मालाई शिव भनिन्छ । शिव सबैको कल्याणमुखी चैतन्य चेत बन्छ । सर्वमांगल्य चैतन्य चेतको नामसंज्ञा शिव हुन् । सर्वमंगलकारी चेतना ब्रह्म शिव भएकाले उनी ॐकार स्वर गुन्जिन बनेका छन् । ॐकार भन्नु स्वरब्रह्म हो । स्वरब्रह्मले अन्तरनाद गुञ्जाइदिन्छ । अन्तरनादको गुञ्जनले हाम्रा चैतन्य चेतनामा सन्तुलन कायम गर्छ । अंगप्रत्यांगको सन्तुलनले दैहिक जीवनका सबै भागलाई चलायमान राख्छ । शरीरका सबै अंग चलायमान रहनु गतिशील जीवनयापनको स्वस्थ अवस्था कायम राख्नु, हुनु हो । जैविक जीवनलाई जागरुक बनाउनराख्न सके नै हाम्रा दैहिक जीवन स्वस्थ र स्फूर्तिमय रहन्छ, रहन सक्छ । यस अवस्थाधारी चिन्तनसंस्कारलाई चैतन्य चोला भन्न रुचाउँछु । चैतन्य चोला अभय बन्छ, रहन्छ । अभय चोलाको तादात्म्य चिन्तामुक्त जीवनसित छ । जहाँ चिन्ता मुक्त अवस्था कायम गर्न सकिन्छ त्यहाँ नै अभय बन्न सकिन्छ । अभय बन्न सङ्लो मनस्थिति कायम राख्नु जरुरी हुन्छ । अभय मनस्थिति परपीडा मुक्त चिन्तन संस्कारबाट प्राप्त हुन आउँछ । परपीडा मुक्त चिन्तन संस्कार भन्नु सबै प्राणीप्रति समदर्शी भावव्यवहारसंस्कार पालन गर्नु हो । यस्तो समदर्शी चिन्तन एउटा सग्लो सिंगो चरित्र बन्छ । शिवको आराधना संस्कार साधना संस्कृति अन्तरनिहित मन्त्रको मांगल्यमंगल भाव, अर्थ यसरी अर्थिन्छ । यस्तै यस्ता अनेक अन्तरनिहित भाव धारणा ग्रहण गर्न सकौं कामनासहित हामी शिवरात्री महिमा गाउँछौं । महान् आत्मपुरुषको आराधना गरेर कुशलमंगल कामनासाथ शिवरात्री महात्म्य जप्छौं, हामी शिवप्रति नै समर्पित रात्रीकाल समय एकाग्र भएर मनमस्तिष्कभरिका चिन्तन सँगालेर । अ, उ, म तीन अक्षरमध्येका दुई स्वर अक्षर, अनि हलन्त म् व्यञ्जनसहितका तीन अक्षरका संयुक्त ध्वनि ॐकार गुञ्जन बनेर मुखरित हुन्छन् । यिनै एकाकार ॐ ध्वनिको संयमित उच्चारण ब्रह्मनाद बन्छन् । त्यो ॐ ध्वनि गुन्जनका नाद एक अद्भुत, विस्मयकारी चमत्कार बन्छ । त्यो अद्भुत विस्मयकारी नादले हाम्रा शरीरका अन्तरंगका नसानसामा तरंगहरू तरङयाइदिन्छन् । ती अन्तरतरंगहरूले हाम्रा अवयवका अंगप्रत्यंगका नसा नदीलाई अविरल गतिमा प्रवाहित राख्छ । नसानदीका तरल तरंगले शरीरभित्रका अंगप्रत्यंग गतिमान राख्छ, चलायमान बनाउँछ । हामी र हाम्रा शरीर स्वस्थ बन्छ । ॐ ध्वनिका गुञ्जनले अन्तरंगमा एक अजीव जीवन संरचनाका सन्देश प्रवाह गर्छ । तिनै स्वर गुञ्जनका प्रकम्पनले पैदा गर्ने तरंगले प्रत्येक अवयवका नसा, जोर्नीहरूलाई चलायमान पारिदिन्छ । यिनै चलायमान अवस्था हाम्रा स्वस्थताका परिचायक बन्छ । योगीहरू यिनै प्रक्रियाहरूलाई योगको अभ्यास मान्छन् । योगरत योगवीरहरू चरणबद्ध क्रियाकलाप योग साधनाद्वारा प्राणायामसम्मै उक्लिन्छन् । प्राणायामको चरम योग पीडामुक्ति, चिन्तामुक्तिका सुखद् आनन्दी जीवन मुहूर्त ठानिन्छन्, मानिन्छन् । योगाभ्यासी योगवीरहरू त्यसैले योगाभ्यासका अन्तरालहरूमा ॐकारमय ध्वनिका स्वरगुञ्जन गर्छन् निरन्तर । शिवका मोहक स्वर र ध्वनि गुञ्जन अ, उ, म् तीन अक्षर ब्रह्मनाद बनेको छ । शिवरात्री महात्म्यका नाद ब्रह्म त्यसैले ॐकारमय स्वरमा मच्चिने ब्रह्मनाद गुञ्जन हो र बनेको छ । हृष्टपुष्ट, उल्लासमय जीवनयौवनकालका उल्लासमय प्रहर अहोरात्र नै हुन् । रात साम्य, सौम्य र सौहार्द मुहूर्त पनि हुन् । त्यो समय साम्य छ । सबैसबैले पनि त्यस समयकाललाई सुनसान प्रहर मान्छन् । काल, त्यो समय आम प्राणी मात्रकै समान मान्यता प्राप्त रात्री शिवरात्री बने, बनाइएको छ । साम्यसित समग्र अटाउँछ । समग्र नै साम्य स्थितिको परिचायक बन्छ, बनाइएको छ । परिस्थिति बन्नु स्वभावगत संस्कारको प्रजनन बन्छ । स्वभावगत संस्कार पालन गर्दै जाँदा परिस्थिति सिर्जना हुन्छ । संस्कार, सभ्य र संस्कृत समुदायले पालन गर्छ । सभ्य र संस्कृत समुदायका आआफ्नै संस्कृति हुन्छ । संस्कारविहीन संस्कृतिले तिनका संस्कार बताउँछ, बुझाउँछ । शिवसम्बन्धी यो रात्रीशिवरात्री महात्म्य बुझ्न, थाहा पाउन शिवका शैव्य संस्कारका प्रसंगमाथि विहंगम दृष्टिपात गर्नु रहेको छ । शिवस्वरूप नील वर्णको छ । नीलोपन एउटा प्रकरण हो रंगको । नीलो रंग आकाशको रंग । नीलो रंग सागरको रंग । नीलो आकाशको रंग सीमाहीन व्यापकताको प्रतीक । नीलो सागर प्रवाहशील गतिको प्रतीक । प्रवाह गतिशीलताकै नैरन्तर्यनिरन्तरता । शिवका मंगल मांगल्य स्वभाव, संस्कार हामी सबैको लागि चाहिँदो जीवन चरित्र । शिव बेहद उदार र दानशील स्वभावका छन् । भष्मासुरलाई बेहद शक्तिशाली वरदान दिए तिनले । स्पर्शमै भस्म पार्ने अग्न्यास्त्र वरदान दिने शिवको उदार मनस्क स्वभावको परिचायक बन्छ । अन्त्यमा भस्मासुरले शिवलाई छुन लखेट्दा विष्णुको कूटनीतिक क्षमताले शिवलाई बचाए । विष्णुले शिवसँग त्यस्तो क्षमता कहाँ छ र ? छुनासाथ खरानी पार्ने ? तिमीलाई छलकपट गरे उनले । नपत्याए पहिले परीक्षा गर्नू ! एकपटक आफैंलाई छोएर हेर्नू भने । छुँदाछुँदै आफैं भस्म भए । शिव आफ्नै बेपरबाही उदारताबाट उब्जेको संकटबाट बचे । यी र यस्तै स्वभावजन्य संस्कार भएकाले शिवलाई भोलेनाथ, भोले बाबा भनिएछन् । हामीलाई सीमाहीन उदारताले आपत्ति निम्त्याइदिन्छ । शिवरात्री महात्म्यसित सिकिलिनु छ । पालनकर्ता रक्षक अवतारी विष्णुको आचरण संस्कारसित जोडिएको कूटनीतिक क्षमतावान् चरित्र निर्माण पनि हामी र हाम्रा युगसापेक्ष जेता, नेता, भाग्यविधाता सबैले मनन गर्नु गरिलिनु आवश्यक छ भन्ठान्छु । शिवका नाम रूप अनेक छन् । दसै दिशाका कुबेर मानिन्छन् । पूर्व, पश्चिम, उत्तर, दक्षिण चार दिशा । इशान, आग्नेय, नैऋत्य, वायव्य चार कोण, दिशा उत्तरी ध्रुव (स्वर्ग), दक्षिणी ध्रुव (पाताल) सहित दस दिकदिशा सबै शिवका धुरी मानिएका छन् । यो आख्यानिक पुराण; पौराणिक आख्यान आपसमा सहअस्तित्व वरण गर्छ । दशै दिशाका कुबेर कहलिनुको तात्पर्य भूस्वर्गमा स्वामी हुनु समान अर्थबोधक बन्छ । शिवलाई दिगम्बर भनिनुको अर्थबोध दसै दिकमै उनका अम्बरपहिरन ठानिनुको पर्याय बन्छ । अम्बरको दुई अर्थ छन् । पहिलो आकाश, दोस्रो वस्त्र । शिवलाई दिगम्बर भन्नुको अर्थबोध सम्पूर्ण दिकदिशाहरू नै उनका वस्त्र हुन् । सम्पूर्ण दिशा नै वस्त्र ठानिनुको व्यञ्जना अर्थ हुन्छ निरवस्त्रनांगो ! कुनै वस्त्र नभएको । आधुनिक अभिव्यक्ति सीपमा यस्ता व्यञ्जना अर्थविन्याशलाई कूट अभिव्यक्तिकूटनीतिक बोली मानिनुपर्छ । शिव त निरवस्त्रनांगो शरीरधारी नकच्चरो नभनेर दिगम्बर भन्नु सभ्य र शिष्ट अभिव्यक्ति बनाइएको छ । सभ्य र शिष्ट अभिव्यक्ति सुसंस्कृत भाषाशैलीगत संस्कृति नै बन्छ । यो शैव मत, शैव संस्कार र सभ्यताकै परिचायक बन्छ । दिगम्बर अवस्था पार गरेपछिको शिवको अर्को नाम रहेको छ बाघाम्बर ! बाघको छाला नै वस्त्र बनाई त्यसैलाई ओढेका । यसरी दिगम्बरबाट बाघाम्बर बन्दासम्म शिवका जीवन, परिवेश र परिस्थिति निकै परिवर्तित अवस्था बोधक बन्छ । लाजगाजविहीन अवस्था दिगम्बरकाल बोधक ! बाघाम्बर अवस्था सिकारी अवस्थाबोधक रहन्छ । प्रत्येक अवस्थाजन्य स्थिति सांस्कृतिक विकासबोधक अग्रगमनका इतिहास कोर्छ । तिनलाई कोरल्नु, चल्ला काढ्नु सांस्कृतिक सौरभ ठहर्छ । शिवसित गाँसिएका अनेकानेक पौराणिक आख्यानले मनुष्य जीवन समाजको क्रमबद्ध विकासविकासक्रममा इतिहास मौन भावमा अवाक परायण गर्दाे छ । अन्धविश्वास नभनी पौराणिक आख्यानभित्रका तत्कालीन अभिव्यञ्जना र अभिव्यक्ति मनन गर्नु प्रत्येक संस्कृतिकर्मीका थाप्लोको नाम्लो ठान्छु । सहिसलामत, सकारात्मक विश्लेषणले सत्यार्थ प्रकाशनमा सही योगदान पुयाउँछ । यो धारणा राख्न चाहन्छु । शिवका व्युत्पत्तिजन्मका सान्दर्भिक आख्यानिक लोकोक्ति अनेक छन् । शैव मतयामीहरू शिवका मातापिता नभएकोमा विश्वस्त छन् । वर्तमान जीवन परिप्रेक्ष्यमा मातृकोष र गर्भविनाको कुनै निर्जीवजीवनको अस्तित्व अस्वीकार्य बन्छ । यसो हुनु स्वाभाविक बन्छ । वर्तमानमा टेस्ट्युब बच्चाबाहेक अरू अनुभूति छैनन् पनि हामीसित । बिना प्रामाणिक अनुभूति कसरी, कुन आधारमा विश्वस्त रहन सकिन्छ ? किन्तु, यो आख्यान शैवमतयामीका मात्र अलग्ग धारणा बनेको छैन । विश्वमा विद्यमान अनेक आस्थाधारीहरूको यस्तै प्रकारका हेतु रहेका छन् आदिम सृष्टिका सिर्जनासम्बन्धी । परपर नकुदी आफ्नै सेरोफेरो इसाई सम्प्रदाय एडम र ईभको सृष्टिसिर्जना परमेश्वर (प्रकृति) ले गरेको बखान भर्छन् । लाग्छ, शिव पनि प्राकृतिक पुरुष हुन् पूर्वकालीन संरचना सम्बन्धमा हाम्रा पूर्वीय दर्शनले गाएका यी श्लोक विश्लेषण योग्य छः प्रथम अवतार प्रभु मत्स्य रूप धारणम् ! यस श्लोकले सृष्टिको पहिलो स्वरूपलाई अवतार मानेको छ । पहिलो अवतारलाई प्रभु भनिएको छ । अवतार र प्रभु एकै, समकक्षी बनाइएको छ । अवतारकै स्वरूपलाई समान सन्दर्भ बनाउँदा प्रभु शब्दको प्र अक्षरले प्रथमलाई र भू अक्षरले हुनुलाई प्रतिनिधित्व गर्छ । प्रभु शब्दको सच्चा अर्थ पहिलो सृष्टि । कालान्तरमा युगवाणी बन्न पुगे प्रभु, ईश्वर, भगवान् आदिइत्यादि । शिव त्यसैले आदिम पुरुष बने सृष्टि संरचनाको पौराणिक इतिहासपरक आस्थाका आख्यानभरि । शिवको आख्यानिक अर्को नाम त्रिनेत्र रहेको छ । त्रिनेत्र शब्दको मार्मिक अर्थविन्यास छ । मर्मसित सटिएको त्यो त्रिनेत्रको अर्थ तेस्रो आँखासित रहेको छ । तेस्रो आँखा निधारको बीचैमा रहेको चित्रण कलाकार बन्धुहरूले गरे, गरेका छन् । निधार बीचमा कुनै पनि ज्ञानीमानी मानव जीवनधारी प्राणीमा कहिल्यै जन्मजात अंगउपअंग बनेको यथार्थ रहेको छैन । तैपनि मात्र शिवको तेस्रो आँखाको आख्यान बनेको छ । अयथार्थ वस्तुतत्वलाई साँच्चै भएकै जस्तो स्थापित गर्नु जीवन दर्शनको मूल तत्व बनेको छ; बनाइएको छ । जीवनलाई दर्शन बनाएर हेर्नु देख्नु दार्शनिकहरूको जीवनदर्शन बन्छ, बनेको छ । प्रतीकले गम्भीर गहिरो अर्थबोधक ज्ञानतत्वलाई सहज सरल तवरले बुझ्न बुझाउन मद्दत गर्छ, पुयाउँछ । त्यसैले प्रतीक वस्तुले अन्तरालमा गढेको रहस्यलाई सतहसम्म उजागर गर्ने भूमिका निर्वाह गर्दछ । शिवका तेस्रो आँखा निधारको बीच दुई आँखा अनि घ्रानेन्द्रीय नाकैमाथि कलाकर्मीले चित्रण गर्नु प्रतीक बन्छ, बनेको छ । तेस्रो आँखाका प्रतीकात्मक अर्थ यथार्थमा विवेक ब्रह्मसित सटेको छ । विवेक ब्रह्मको उद्भव अग्रभागमा रहेका मस्तिष्क कोषिकाहरूबाटै हुँदो हो । विवेक ब्रह्मको गर्भगृह आखिर त मस्तिष्क नै बनेको छ, रहेको छ । शिवको तेस्रो आँखाका सन्दर्भलाई पाश्चात्य गोलाद्र्धमा पनि उत्तिकै महŒवका साथ चिन्तनमनन भएगरिएका छन्, शिवको तेस्रो आँखामा । क्षिण स्मृतिले शिवको तेस्रो आँखाका लेखक तथा प्रकाशक उल्लेख गरी सहृदयी पाठक महानुभावसामु उजागर गर्न नसक्दा हात जोड्नुपर्ने भएको छ ।"
रोनी म्यानचेस्टर युनाइटेडमै रहने,"लन्डन: इङ्लिस प्रिमियर लिग क्लब म्यानचेस्टर युनाइटेडका कप्तान वेन रोनीले तत्काल क्लब नछाड्ने भएका छन् । रोनीले क्लब छाड्ने व्यापक चर्चा चलेपछि उनले कम्तीमा यो सिजन म्यान युनाइटेडमै रहने घोषणा गरेका हुन् । पछिल्लो समय रोनी चीनको सुपर लिग क्लबमा आबद्ध हुने चर्चा चलेको थियो । उनले क्लब छाड्ने चर्चा व्यापक बनेपछि म्यान युनाइटेडका प्रशिक्षक जोसे मोउरिन्होले पनि केही दिनअघि रोनीको विषयमा आफूले केही बताउन नसक्ने स्पष्टीकरण दिनु परेको थियो । रोनीले यो सिजन आफ्नो एकमात्र लक्ष्य म्यान युनाइटेडका लागि उत्कृष्ट प्रदर्शन गर्नु रहेको बताएका छन् । क्लबका लागि यो महत्वपूर्ण समय हो, त्यसैले यति बेला मेरो एकमात्र उद्देश्य म्यानचेस्टर युनाइटेडलाई एकपछि अर्को सफलता दिलाउनु नै हो, उनले भनेका छन् । इङ्लिस प्रिमियर लिगमा यो सिजन गतिलो प्रदर्शन गर्न नसकिरहेको म्यान युनाइटेड तालिकाको छैटौं स्थानमा छ । २५ खेल खेलेको म्यान युनाइटेडले ४८ अंकमात्र जोड्न सकेको छ । तालिकाको पहिलो स्थानमा आसीन चेल्सीको समान खेलबाट ६० र दोस्रो स्थानमा रहेको म्यानचेस्टर सिटीको समान खेलबाट ५२ अंक छ । म्यान युनाइटेडसँग रोनीको सम्झौता अझै १८ महिना बाँकी छ । ३१ वर्षीय सन् २००४ देखि नियमित रूपमा म्यान युनाइटेडमा आबद्ध छन् । अन्य केही क्लबले पनि मलाई भित्राउने इच्छा व्यक्त गरेका छन्, त्यसका लागि म उनीहरूलाई धन्यवाद दिन चाहन्छु तर, कम्तीमा यो सिजन म म्यानचेस्टर युनाइटेडमै रहनेछु, रोनीले भनेका छन् । यो सिजन म्यान युनाइटेडले आगामी आइतबार साउथ ह्याम्पटनसँग इङ्लिस लिग कपको फाइनल खेल्ने कार्यक्रम छ । यसैगरी म्यान युनाइटेड युरोपा लिगको प्रिक्वार्टरफाइनलमा पनि पुगेको छ । म्यान युनाइटेड एफए कपको पनि क्वार्टरफाइनलमा पुगेको छ ।"
दृष्टिविहीन क्रिकेटले देखाएको दृश्य,"भारतको बैंगलोरस्थित चिन्नस्वामी अन्तर्राष्ट्रिय स्टेडियममा एकपटक नेपाल गुञ्जियो । दोस्रो दृष्टिविहीन टीट्वेन्टी विश्वकपको समापन समारोहमा अन्तर्राष्ट्रिय दृष्टिविहीन क्रिकेट लिमिटेडका अध्यक्ष महान्तेस जिकेले विशेष प्रसंगमा नेपालको नाम लिएका थिए । २८ जनवरीदेखि १२ फेब्रुअरीसम्म भारतका विभिन्न १२ सहरमा सञ्चालन भएको दोस्रो टीट्वेन्टी विश्वकपको दौरान नेपालका पदम बडैलाले दोहोरो शतक प्रहार गरे, जुन प्रतियोगिताकै एकमात्र दोहोरो शतक थियो । त्यसैले भारतीय दृष्टिविहीन क्रिकेट संघ (क्याबी)का समेत अध्यक्ष रहेका महान्तेसले नेपालसँग जोडेर बडैलाको नाम घोषणा गर्दा भारतकै चर्चित चिन्नस्वामी स्टेडियममा उपस्थित २० हजारभन्दा बढी दर्शक र १० विभिन्न देशका टोलीले सम्मानका साथ ताली बजाए । राम्रो सुविधा र क्रिकेट संस्कृति भएका भारत, पाकिस्तान, श्रीलंका, इङ्ल्यान्ड, अस्टेलिया, न्युजिल्यान्ड, वेस्ट इन्डिज, दक्षिण अफ्रिका र बंगलादेश सहभागी भएको प्रतियोगितामा नेपाल आठौं बनेर घर फर्किए पनि बडैलाले बनाएको दोहोरो शतकले सबैको मनमा नेपाल कुँदिदियो । उनले न्युजिल्यान्डविरुद्धको खेलमा ९० बलसम्म अविजित हुँदै दुई सय ११ रन बनाएका थिए । प्रभाव यस्तो पयो, भोलिपल्ट बैंगलोरको अलुरस्थित क्रिकेट मैदानमा स्थानीय युवा बिहानै नेपाली खेलाडी भेट्न आइपुगेका थिए । त्यसपछि नै हो, मैदान र मैदानबाहिर बडैला र नेपाली दृष्टिविहीन क्रिकेट टोलीलाई बधाई आउन थालेको । त्यसअघि आन्ध्रप्रदेशको विजयवाडास्थित मुलापाडु क्रिकेट स्टेडियममा नेपाली लोकदोहोरी घन्किएको थियो । नेपाली लोकगीत (हाम्रो गाउँमा भट्टीको पसल छपसल गर्ने साउनी झन् असल छमासु मीठो भालेको, माछा तारेकोलेऊ लेऊ साइँली दुई बोतल घरमै पारेको)मा नेपाली र भारतीय दृष्टिविहीन क्रिकेटरहरू नाचेको दृश्य सुखद थियो । यस्तो दृश्य प्रायः दुर्लभ हुन्छ । वेस्ट इन्डिजका भवानी प्रसादले पदम बडैलालाई सोधे, यति धेरै रन प्रहार गर्ने ब्याट कहाँ किनेको ? कुन ब्याटले खेल्छौ ? बडैलाले नेपाली खेलाडीसँग व्यक्तिगत ब्याट नभएको र सिंगो टोलीसँग जम्मा तीनवटा ब्याट रहेको जवाफ दिँदा सुन्नेहरूले पनि अचम्म माने । गीत बज्न सुरु भएपछि नेपालीमात्रै हैन, भारतीय खेलाडीहरू पनि छमछमी नाचे । उनीहरूले गीतको भाव सायदै बुझे होलान् तर ताल मिलेकै थियो । त्यही भिडियो सामाजिक सञ्जालमा भाइरल बन्यो । नेपाल एक सय ५२ रनको भारी अन्तरले पराजित भएको दिनकै त्यो दृश्य वास्तवमै नेपालले भारतीय खेलाडीबाट पाएको उपहारसमान थियो ।सफलताअसफलता खेलको नियम नै हो । दोस्रो टीट्वेन्टी विश्व कपले दिएको सम्मान र स्नेहले भने नेपाली दृष्टिविहीन क्रिकेट टोलीलाई गौरव महसुस गराउनेछ । सुखद अनुभवका बीच प्रतियोगिताका केही खेलमा नेपालले ठूलो अन्तरको पराजय बेहोर्यो। त्यसैले नेपाल १० टोली सम्मिलित प्रतियोगितामा आठौं स्थानमा पुग्यो । तर, नेपाली दृष्टिविहीन टोलीले तयारीका क्रममा पाएको सहयोग र सुविधाको दृष्टिबाट उपलब्धि साँच्चिकै सोचेभन्दा राम्रो मान्नुपर्छ । उपाधि जितेको भारतले प्रतियोगिताका लागि सुविधासम्पन्न वातावरणमा झन्डै ६ महिना तयारी गरेको थियो । इङ्ल्यान्ड, अस्टेलिया, पाकिस्तान लगायतका टोली विभिन्न घरेलु प्रतियोगितामा सशक्त प्रदर्शन गर्दै विश्वकपका लागि भारत आइपुगेका थिए । नेपाल खर्च अभावमा कुनै पनि राष्ट्रिय प्रतियोगिता नखेली मात्र १८ दिनको बन्द प्रशिक्षणमा बसेर भारत पुगेको थियो । ती १८ दिन पनि मैदान अभावका कारण नेपाली टोलीले अन्तिम केही समय टँुडिखेलको धुलोमा ब्याटिङ गरेर बितायो । त्यसको असर प्रतियोगितामा नेपाली टोलीको फिल्डिङमा देखियो । मैदान नभएपछि बन्द प्रशिक्षणमा टोलीले कहिल्यै पनि फिल्डिङको अभ्यास गर्न पाएन । त्यसैले बी वान क्याटेगोरी (पूरै आँखा नदेख्ने)का खेलाडीले सुतेर गर्नुपर्ने फिल्डिङमा नेपाली खेलाडी आक्कलझुक्कल त्यसो गर्थे । बाउन्ड्रीको फिल्डिङमा बस्ने बी थ्री (२० मिटरसम्म देख्नसक्ने) क्याटेगोरीका खेलाडीले समेत डाइभ हान्न जानेनन् । नेपालबाहेक अन्य देशका खेलाडी मेन स्ट्रिम क्रिकेटका खेलाडीले जस्तै डाइभ हान्थे । इङ्ल्यान्ड, अस्ट्रेलियालगायत देशका प्रत्येक खेलाडीसँग व्यक्तिगत किट्स थिए । उनीहरू प्रत्येकसँग आफ्नो एकभन्दा बढी ब्याट थिए । नेपाली टोलीसँग मात्र तीनवटा ब्याट थिए । न्युजिल्यान्डविरुद्ध दोहोरो शतक प्रहार गरेपछि म्यान अफ दी म्याचको अवार्ड दिने क्रममा कार्यक्रम सञ्चालन गरिरहेका वेस्ट इन्डिजका भवानी प्रसादले पदम बडैलालाई सोधे, यति धेरै रन प्रहार गर्ने ब्याट कहाँ किनेको ? कुन ब्याटले खेल्छौ ? बडैलाले नेपाली खेलाडीसँग व्यक्तिगत ब्याट नभएको र सिंगो टोलीसँग जम्मा तीनवटा ब्याट रहेको जवाफ दिँदा सुन्नेहरूले पनि अचम्म माने । त्यसपछि भवानीले नेपाली दृष्टिविहीन क्रिकेटबारे जिज्ञासा राखेका थिए । त्यस बेला बडैलाको जवाफ सुनेका भारतीय कर कार्यालयमा कार्यरत पंकज गुप्ताले नेपाली टोलीलाई तीनवटा ब्याट सहयोगस्वरूप दिएका थिए । अन्य टोलीहरू आवश्यकताअनुसार प्याड र हेल्मेट फेर्थे तर नेपाली टोलीसँग एउटा पनि हेल्मेट र प्याड थिएन । इङ्ल्यान्डविरुद्ध नेपालले प्रतिस्पर्धा गर्दा बंगलादेशले विकेटकिपरले लगाउने प्याड उपहार दिएको थियो । तर, सुरुआतको १० ओभरपछि नेपाली विकेटकिपर लोकबहादुर थापाले प्याड फुकालेर फालिदिए । पहिलोपटक प्याड लगाएर खेलेका उनलाई निकै असहज महसुस भयो । बानी नभएकाले प्याडले उनको स्वाभाविक खेल नै बिगारिदियो । दृष्टिविहीन क्रिकेटमा नेपाल पछि सहभागी हुन आइपुगेको बंगलादेशको टोलीसँग पनि मार्चपासदेखि मैदानबाहिर र भित्र लगाउने फरकफरक ड्रेस थिए । नेपाली टोलीसँग मैदानमा प्रयोग गर्ने दुई फरक जर्सीमात्रै थिए । अस्टेलियाविरुद्धको पहिलो खेलमै कप्तान कीर्तन श्रेष्ठ दुवालको ट्राउजर च्यातिएपछि नेपाली टोलीले त्यसपछिका खेलमा एउटामात्रै जर्सी प्रयोग गर्यो । दक्षिण अफ्रिकाविरुद्ध भएको आफ्नो तेस्रो खेलमा कीर्तनको अर्काे ट्राउजर पनि च्यातिएपछि प्रतियोगिताभर नेपाली टोलीले च्यातिएकै जर्सी लगाएर खेल्यो । बी वान क्याटेगोरीका खेलाडीले प्रयोग गर्ने चस्मासमेत पर्याप्त नहुँदा नेपाली टोलीले अन्य टोलीसँग सहयोग मागेरै चलायो । यति धेरै अभाव र अवसरको कमीका बीच नेपाली दृष्टिविहीन क्रिकेट टोलीले अन्तर्राष्ट्रिय प्रतियोगितामा आफ्नो क्षमता भने देखाएको छ । अब पालो नेपाली खेलसम्बद्ध सरकारी निकायको हो । के यी निकायको आँखा अब खुल्ला ?सरकारको उपेक्षाका बीच दोस्रो दृष्टिविहीन विश्वकपमा नेपालले दक्षिण अफ्रिका र न्युजिल्यान्डजस्तो टोलीलाई पराजित गर्न सफल भयो । वेस्ट इन्डिज र बंगलादेशलाई कडा चुनौती दिन सफल भयो । दृष्टिविहीन क्रिकेट वास्तवमै नेपालले राम्रो गर्नसक्ने खेल हो । अहिलेकै अवस्थामा पनि नेपाल भारत, पाकिस्तान र श्रीलंकाबाहेकका टोलीलाई बलियो चुनौती दिनसक्ने टोली हो । नियमित प्रतियोगिता र व्यवस्थित प्रशिक्षण हुने हो भने नेपाली टोलीले दृष्टिविहीन विश्वकपकै उपाधि जित्नसक्ने नेपाल दृष्टिविहीन क्रिकेट संघका अध्यक्ष पवन घिमिरे बताउँछन् । अहिले विभिन्न कारणले दृष्टि गुमाएकाहरूलाई क्रिकेट खेल्न आऊ भनेर बोलाउनु परेको छ । जब कि उनीहरूलाई राम्रो खेल्ने भन्दा पनि क्रिकेटको आधारभूत नियम नै सिकाउनुपर्छ, अन्तर्राष्ट्रिय दृष्टिविहीन क्रिकेट लिमिटेडका उपाध्यक्षसमेत रहेका घिमिरे भन्छन्, तर, त्यसरी सिकेर थोरै समयको तयारीका बीच पनि हामीले यसपटक न्युजिल्यान्ड र दक्षिण अफ्रिकाजस्तो टोलीलाई पराजित गर्न सफल भयौं । सुविधा दिएर व्यवस्थित प्रशिक्षण गराउने हो भने नेपाली टोलीसँग विश्वकप नै जित्नसक्ने क्षमता छ । त्यसका लागि नेपाल दृष्टिविहीन क्रिकेट टोलीले आफूसँग भएका कमजोरीहरू सुधार्न आवश्यक छ । राष्ट्रिय टोलीभित्र सशस्त्र द्वन्द्वका बेलामा दृष्टि गुमाएका र बाहिरका खेलाडीको आआफ्नै समूह छ, जसको नकारात्मक असर मैदानमा पनि पर्ने गरेको छ । कम्तीमा खेलाडीबीचको त्यो व्यवहारलाई हटाउन जरुरी छ । अर्काे वर्ष पाकिस्तानले संयुक्त अरब इमिरेट्स (यूएई)मा आयोजना गर्न लागेको एकदिवसीय विश्वकप खेल्ने तयारीमा रहेको नेपालले कम्तीमा त्यसअघि खेलाडीका लागि मानसिक परामर्शका साथै उनीहरूको मनोबल उच्च राख्ने व्यवहार गर्नु आवश्यक छ ।"
न्युजिल्यान्डमाथि दक्षिण अफ्रिकाको सानदार जित,"एजेन्सी : न्युजिल्यान्डविरुद्धको तेस्रो एकदिवसीय खेलमा पाहुना टोली दक्षिण अफ्रिका एक सय ५९ रनको फराकिलो अन्तरले विजयी भएको छ। वेलिङ्टनमा टस जितेर पहिले ब्याटिङ गरेको भ्रमणकारी टोली दक्षिण अफ्रिकाले निर्धारित ५० ओभर खेल्दै आठ विकेट गुमाएर दुई ७१ रनको योगफल तयार पारेको थियो। दक्षिण अफ्रिकाका एवी डेभिलियर्सले सर्वाधिक ८५ रन बनाए। डिभिलियर्स एकदिवसीय खेलमा सवैभन्दा छिटो नौ हजार रन बनाउने खेलाडी बनेका छन्। उनले दुई सय पाँच पालीमा नौ हजार रन पूरा गरेका हुन्। दक्षिण अफ्रिकाका लागि क्विन्टन डिककले ६८ रन बनाए भने फाफ डुप्लेसिसले ३६ रन जोडे। वायने पार्नेलले ३५ रन जोड्दा जेपी डुमिनीले १६ रन बनाए। न्युजिल्यान्डका कोलिन डे ग्रान्डहोमले दुई विकेट लिए भने टिम साउथी, ट्रेन्ट बोल्ड, लुकी फगुर्सन र मिचेल स्यान्टेनरले समान एक एक विकेट लिए। दुई सय ७२ रनको विजय लक्ष्य पछ्याएको न्युजिल्यान्ड ३२२ ओभरमा एक सय १२ रनमै सीमित भएपछि फराकिलो हार बेहार्न बाध्य भयो। अलराउन्डर कोलिन डे ग्रान्डहोमले अविजित ३४ रन बनाउनु बाहेक अन्य ब्याट्सम्यान चल्न नसक्दा न्युजिल्यान्ड निरीह सावित भयो। न्युजिल्यान्डका कप्तान काने विलियमसनले २३, रोस टेलरले १८ तथा जेम्स निसामले १३ रन जोडे। घरेलु टोलीलाई कम स्कोरमा रोक्न दक्षिण अफ्रिकाका ड्वाइने प्रेटिरिओसले सर्वाधिक तीन विकेट लिए। यस्तै कागिसो रवाडा, वाइने पार्नेल र एन्डिल फेलहकवाहोले दुई दुई विकेट हात पारे। प्रभावशाली जितसँगै दक्षिण अफ्रिका पाँच खेलको शृंखलामा २१ ले अगाडि छ। पहिलो खेल दक्ष्णि अफ्रिकाले जितेको थियो भने दोस्रो एकदिवसीय घरेलु टोलीले जितेको थियो। दक्षिण अफ्रिका र न्युजिल्यान्डवीचको चौथो एकदिवसीय खेल ह्यामिल्टनमा आगामी बुधबार हुनेछ।"
अष्ट्रेलिया विरुद्धको पहिलो टेस्टमा भारतको लज्जास्पद हार,एजेन्सीः भारत र अष्ट्रेलिया बीचको पहिलो टेस्ट क्रिकेटमा भारत पराकिलो अन्तरले पराजित भएको छ । पुणेको महाराष्ट्र रङ्गशालामा भएको टेस्टमा भारतले तेस्रो दिन नै चिर प्रतिद्वन्दी अष्ट्रेलियासँग ३३३ रनको हार व्यहोरेको छ । शुक्रबार पहिलो पारीमा १०५ रनमा समेटिएको भारतीय टोलीले दोस्रो पारीमा पनि १०७ रन मै सबै विकेट गुमायो । पहिलो पारीमा २६० रन बनाएको अष्ट्रेलियाले दोस्रो पारीमा २८५ रन बनायो । १४३ रन र चार विकेटको अवस्थाबाट तेस्रो दिनको खेल सुरु गरेको अस्ट्रेलिया २८५ रनमा समेटियो हो । जितका लागि ४४१ रनको लक्ष पछ्याउँदै दोस्रो पारी शुरु गरेको भारतीय टोली पुःन अस्ट्रेलियाका बलरको शिकार भए । अष्ट्रेलियायाको जीतका लागि अष्ट्रेलियाली बलर 'ओ किफ' नायक सावित भए । पहिलो पारीमा ६ विकेट चड्काएका ओ किफ ले दोस्रो पारीमा पनि ६ विकेट नै लिन सफल भए । दोस्रो पारीमा भारतीय टोलीका लागि चेतेश्वर पुजाराले सर्वाधिक ३१ रन बनाए भने अजिन्का रहानेले १८ रन बनाए कप्तान विराट कोहली १३ रन बनाएर पेभेलियन फर्किए । पछिल्ला १९ टेस्ट म्याच पछि भारतको यो पहिलो हार हो ।
टुँडिखेल स्तरोन्नति हुने,धनकुटा: ऐतिहासिक महत्व बोकेको धनकुटाको तल्लो टुँडिखेललाई धनकुटा नगरपालिकाले स्तरोन्नति गर्ने भएको छ । राणाकालीन समयमा निर्माण गरिएको तल्लो टुँडिखेललाई करिब ७७ लाख रुपैयाँ खर्चेर धनकुटा नगरपालिकाले स्तरोन्नति गर्न लागेको हो । टुँडिखेलको लम्बाइ र चौडाइ बढाउने र दर्शक बस्ने प्यारापिट निर्माण गरिने धनकुटा नगरपालिका कार्यालयका इन्जिनियर मिङ्मा शेर्पाले बताए । उनका अनुसार टुँडिखेल स्तरोन्नतिका लागि कार्यालयले टेन्डरसमेत आह्वान गरिसकेको छ । टेन्डरको म्याद फागुन १८ गतेसम्म छ । फागुन मसान्तभित्र निर्माण कम्पनी छनोट गरेर दुई महिनाभित्र काम सम्पन्न गरिसक्ने इन्जिनियर शेर्पाले बताए । करिब ६ हजार दर्शक क्षमता रहेको हालको प्याराफिटलाई बढाएर १० हजार दर्शक अट्ने बनाइनेछ । यसैगरी खेलमैदानलाई अन्तर्राष्ट्रिय स्तरको मापदण्डअनुसार बनाउन लम्बाइ र चौडाइ पनि बढाइनेछ । धनकुटा सदरमुकाममा एकमात्र टुँडिखेल मर्मतसम्भार नहुँदा जीर्ण बन्दै गइरहेको थियो । खेलाडीहरू धुलाम्मे मैदानमा फुटबल खेल खेल्न बाध्य थिए । गत आर्थिक वर्षमा धनकुटा नगरपालिकाले प्याराफिटको माथिल्लो भागबाट वैकल्पिक वाटो निर्माण गरेको थियो । धनकुटा नगरपालिका वडानं ६ सिरानबजारका स्थानीयवासी मनोजनारायण श्रेष्ठका अनुसार धनकुटा सदरमुकाममा दुईओटा टुँडिखेल थियो । हाल नेपाली सेनाको श्रीमेहर गण रहेको सल्लेरी वन भित्र माथिल्लो टुँडिखेल छ भने धनकुटा नगरपालिका वडा नं ५ मा तल्लो टुँडिखेल । २०३१ सालमा धनकुटा नगरयोजना आएपछि स्थानीयको जग्गा अधिग्रहण गरी तल्लो टुँडिखेलको विस्तार गरिएको उनले बताए । त्यो बेला दर्शकको लागि बाँसको स्टेप स्टेप बनाई माटोको प्याराफिट बनाइएको थियो । ऐतिहासिक तल्लो टुँडिखेलमा जोर धरहरासमेत रहेको छ । भीमनारायण गोल्डकप अनिश्चित तल्लो टुँडिखेलको स्तरउन्नोत्ति हुने भएपछि पूर्वाञ्चलकै प्रतिष्ठित सहिद भीमनारायण अन्तर्राष्ट्रिय आमन्त्रण गोल्डकप फुटवल प्रतियोगिता आयोजना अनिश्चित भएको छ । धनकुटा नगरपालिकाको स्वामित्वको तल्लो टुँडिखेलमा हरेक वर्ष चैत्रमा हुँदै आइरहेको सो प्रतियोगिता सञ्चालनमा अनिश्चित भएको आयोजक समितिका सदस्य गोविन्द राईले बताए । यसवर्ष प्रतियोगिताको १३औं संस्करण आयोजना हुँदै थियो । सदस्य राईका अनुसार प्रतियोगिता साबिक मितिभन्दा तीन महिनासम्म परसम्म सर्न सक्छ । प्रतियोगिता सञ्चालनको लागि सदरमुकाममा एकमात्र खेलमैदान टुँडिखेल थियो । नेपाली कांग्रेसका नेता सहिद भीमनारायण श्रेष्ठलाई विराटनगरमा राजा वीरेन्द्रलाई बम हानेको आरोपमा पक्राउ गरी २०३५ सालमा तत्कालीन सरकारले गोली हानी हत्या गरेको थियो । उनैको सम्झनामा सहिद भीमनारायण अन्तर्राष्ट्रिय प्रतियोगिता २०५५ सालदेखि आयोजना हुँदै आएको हो ।

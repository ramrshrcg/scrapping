शीर्षक,विवरण
सार्क र बिमस्टेक,"गोवामा आयोजना भएको ब्रिक्स तथा बिमस्टेक शिखर सम्मेलनले दक्षिण एसियाको आर्थिक विकासमा खासै कार्यक्रम उद्घोष गर्न सकेन । यस मञ्चको प्रभावकारी प्रयोग सुनिश्चित गर्न नेपाल त असफल भयो नै, यस मञ्चको प्रयोग गर्न भारत पनि असफल भयो । भारत आर्थिक विकासको तीव्र दौडमा सामेल छ । यस तथ्यलाई नकार्न सकिँदैन । तर यो दौड आफैंमा विकास होइन । यो विकासको बाटो हिँड्ने कार्य मात्र हो । विकासलाई आर्थिक वृद्धिदरबाट अलग गरेर बुझ्ने संस्कार दक्षिण एसियामा छैन । आर्थिक वृद्धिदरलाई विकासको रूपमा बुझ्ने भ्रमपूर्ण दृष्टिकोणले भारत पनि ग्रस्त छ । विकासका तीनवटा पक्ष छन् । एउटा हो आर्थिक वृद्धिदर । अर्को हो मानिसको सांस्कृतिक रूपान्तरण र अझ अर्को मानिसमा मौलाएको आत्मसन्तुष्टि । मानिसमा न्यूनतम आत्मसन्तुष्टि तब पलाउँछ जब प्रत्येक व्यक्तिले आधारभूत आवश्यकताबाट वञ्चित हुनु पर्दैन । यी तीनैवटा पक्षलाई एकै ठाउँमा राख्दा वास्तविक विकासलाई वैज्ञानिक विकास' भनिन्छ । भारतमा पछिल्ला दुइटा संकट यथावत् छन् । भारतमा रुढिवादी संस्कारले समाजलाई ग्रस्त बनाइरहेको छ । धार्मिक उग्रताका समस्या यसैसँग जोडिएका समस्या हुन् । भारतमा हाल कायम रहेको शिक्षा प्रणालीले भारतीय समाजका यथार्थ ज्ञान (इपिस्टेमी) लाई प्रतिनिधित्व गर्दैन । यसको परिकल्पना ब्रिटिस उपनिवेशको स्थायित्व र संस्थापनको लागि गरिएको थियो । त्यसैले भारतीय शिक्षाले चीनमा जस्तो स्वतन्त्र चिन्तन प्रणालीलाई प्रवर्धन गर्दैन । यसले मानसिक औपनिवेशिक अवस्थाको जगेर्ना गर्छ । यस्तो शिक्षाले मौलिक धरातलीय मान्यताको विकास गर्दैन र राष्ट्रियताको जगेर्ना पनि गर्दैन । यसको विरुद्धमा उठ्ने आवाजहरूले अन्ध राष्ट्रवाद र अवैज्ञानिक मान्यताहरूको जगेर्ना गर्छ । सांस्कृतिक रूपान्तरणको अभावमा मौलिकता, श्रमप्रतिको सम्मान र समतामूलक अवसरहरूको निर्माण पनि गर्दैन । अतः सांस्कृतिक रूपान्तरणविनाको आर्थिक वृद्धिदरले जनसंख्यामा विसमता सिर्जना' गर्छ । धनीलाई धनाढ्य सम्भ्रान्तमा रूपान्तरण गर्छ । अधिकांश मध्यम वर्गलाई विपन्न वर्गमा रूपान्तरण गर्छ । धनी र नव धनाढ्यमा रूपान्तरित थोरैलाई धनाढ्य सम्भ्रान्त' मा रूपान्तरण गर्छ । यस किसिमको आर्थिक वृद्धिदरले मानिसमा आत्मसन्तुष्टि सिर्जना गर्ने कुरा त परैजाओस् गम्भीर द्वन्द्वहरूको निर्माण गर्छ । भारतको वर्तमान विकासको यथार्थ यही नै हो । अर्थात् माथिल्लो मध्यमवर्ग, खासगरी वकिल, डाक्टर, इन्जिनियर, परामर्शदाता जस्ता सेवा प्रदान गर्ने सहरीया मानिसहरू सम्भ्रान्त धनाढ्यमा परिणत भइरहेका छन् । तर धार्मिक, अल्पसंख्यक, आदिवासी, मजदुर र किसानहरू झन्झन् गरिब भइरहेका छन् । यस्तो अवस्थामा विकासको स्वरूप वैज्ञानिक तथा समतामूलक विकास नभई विकास द्वन्द्वप्रवृत्त हुन जान्छ । यस्तो द्वन्द्वप्रवृत्त विकास प्रणालीमा मानिसहरूबीचको जातीय र साम्प्रदायिक विभाजनको खाडल झन् फराकिलो हुन्छ । उदारवादी धर्म निरपेक्ष राजनीतिक सामाजिक शक्तिहरू कमजोर हुन्छन् । रुढिवाद जातीयता र धार्मिक साम्प्रदायिकता सँगै मौलाउँछ । यस्तो अवस्थामा शिक्षा कथित डिग्री बेच्ने व्यवसायमा रूपान्तरण हुन्छ । भारतमा अहिले शिक्षाको अवस्था मूलतः यस्तै छ । शिक्षामा विकासको मापन शिक्षालयका भौतिक संरचनालाई ग्रहण गरिन्छ । यसबाट शिक्षा महँगो हुन्छ । गरिब शिक्षाबाट विमुख हुन्छ । भारतको विकासको वास्तविक यथार्थ हो यो । त्यसैले भन्न सकिन्छ सामाजिक, सांस्कृतिक एवं वैज्ञानिक रूपान्तरणविनाको आर्थिक वृद्धिदरले मानिसमा आत्मसन्तुष्टि पैदा गर्दैन । दक्षिण एसियाको विकासको यस मूलभूत समस्यालाई सम्बोधन नगरी आर्थिक वृद्धिदरको सपनाले मात्र यथार्थको प्रतिनिधित्व गर्दैन । भारतले उसको शिक्षा प्रणालीलाई उत्पादनमूलक, सामाजिक सद्भावप्रवृत्त एवं दक्षिण एसियाको यथार्थ (इपिस्टेमी) सँग जोड्न सक्नुपर्छ । दक्षिण एसियामा भारतमा समस्या समाधान नभई अरू देशका समस्या समाधान हुन सक्तैनन् । संसारको ४३ प्रतिशत गरिबहरूको अधिकांश ठूलो संख्या भारतमा छ । अतः भारतमा गरिबीको समस्या समाधान भनेकै दक्षिण एसियाको गरिबीको सम्बोधन हो । भारतको आर्थिक वृद्धिदर र उसका सामाजिक सांस्कृतिक समस्याहरूको सम्बोधनका आवश्यकता दुवै कारणले भारतले अन्तर्राष्ट्रिय जगत्मा आफ्नो एउटा अलग पहिचान निर्माण गर्न सक्नुपर्छ । यो पहिचानको सुरु विन्दु हो सार्क र बिमस्टेकमा आबद्ध देशहरूका बीचमा भरपर्दो समायोजन र घनीभूत आर्थिक एवं वैज्ञानिक एकीकरण । दक्षिण एसियालगायत बर्मा र थाइल्यान्डको एकीकृत सहकार्यको नेतृत्वदायी भूमिकाविना वा यी देशहरूसँगको निर्भरतायुक्त पारस्परिक सहयोगविना भारतको आर्थिक वृद्धिदर दिगो हुन सक्तैन । तर दुई सय वर्षको औपनिवेशिक सम्भ्रान्तताबाट प्रभावित भारतको बौद्धिकतामा पश्चिमी देशहरूसँगको सहकार्य नै अनिवार्य सर्त हो भन्ने भ्रम धेरै गहिरो छ । सार्क र बिमस्टेकलाई प्रभावहीन बनाई दक्षिण एसियाको भरोसायुक्त सम्पर्क र एकीकरणको विकास नगरी, दक्षिण एसियाको व्यापारलाई सुदृढ नगरी भारतको आर्थिक विकास दरको निरन्तरता रहिरहन सम्भव छैन । यस्तो अवस्थामा नेपालको आर्थिक विकास पनि प्रभावित रहिरहन्छ । यसैकारण सार्क र बिमस्टेक दुवै समूहमा भारतका मानसिक समस्या छन् । भारत यस क्षेत्रलाई एउटा भरपर्दो संगठनमा आबद्ध गर्न र त्यस्तो संगठनको अन्तर्राष्ट्रिय स्वतन्त्र पहिचान निर्माण गर्न डराइरहेको छ । परिणामस्वरूप यी संगठन औपचारिकतामा सीमित रहेका छन् । सार्कको प्रभावकारी भूमिका नहुँदानहुँदै पनि विगत दस वर्षमा भारतले उल्लेखनीय आर्थिक वृद्धि हासिल गर्न सकेको छ । यसले पनि सार्क र बिमस्टेकप्रति भारतको नकारात्मक दृष्टिकोण नभए पनि सक्रिय भूमिकाप्रति बेसरोकारपूर्ण मनस्थिति निर्माण गरेको छ । किन चाहियो सार्क र बिमस्टेक आदि यस्ता संगठनको प्रभावकारी भूमिकाविना पनि आर्थिक विकास सम्भव हुन्छ भने ? भारतीय नीतिनिर्माताहरू यस मान्यताबाट प्रभावित छन् । तर एउटा यथार्थ के हो भने दक्षिण एसियाको आर्थिक, प्राविधिक एकीकृत विकास नहुने हो भने दक्षिण एसियाका देशहरूबीचको व्यापार सुदृढ नहुने र दक्षिण एसिया खुला बजार प्रणालीमा रूपान्तरण नहुने हो र दक्षिण एसियाको सामूहिक सुरक्षा प्रणालीको निर्माण नहुने हो भने गरिब छिमेकीहरूबाट बाँधिएको भारत धनी हुन सक्तैन । त्यसैले सार्क र बिमस्टेक अरू साना देशको आवश्यकता होइन, ती संगठन भारतका प्राथमिक आवश्यकता हुन् । तर भारतलाई यस यथार्थ बुझ्न सम्भव भइरहेको छैन । सार्कको भूमिकामा प्रश्नचिन्ह लाग्नु भारतको जित हुन सक्तैन, भारतको हार हुन जान्छ । सार्कको अस्तित्वमा प्रश्नचिन्ह खडा हुनु भनेको दक्षिण एसियाको एकीकृत आर्थिक, सामाजिक र वैज्ञानिक उत्थानको लक्ष्यमा प्रश्नचिन्ह लाग्नु हो । भारत अहिले पनि सुदृढ सार्क र बिमस्टेक उसका प्रतिकूल जालान् कि भन्ने भयको मनोविज्ञानबाट ग्रस्त छ । यसको तात्पर्य हो भारतले आर्थिक र सैन्य क्षेत्रमा प्रगति गरे पनि अन्तर्राष्ट्रिय जगत्मा नेतृत्वदायी भूमिका खेल्न सक्ने क्षमता विकास गर्न सकेको छैन । उसले यो कुरा चीनबाट सिक्न सक्नुपर्ने हो । चीनले दक्षिण एसियाका सबै देशसँग सौहार्द सम्बन्ध राख्न सकेको छ । उसले ब्रिक्सको माध्यमबाट स्वयं भारतलाई पनि नेतृत्व गरिरहेको छ । तर भारत सार्कको नेतृत्वबाट भागिरहेको छ । सार्कभित्र उसले समस्या समाधानको उपाय खोज्ने पहल गर्नुपर्नेमा पाकिस्तानलाई अलग्याउने बाहनामा सार्कलाई कमजोर बनाइरहेको छ । सार्कलाई प्रभावकारी बनाएर पाकिस्तानको रबैया समस्यामूलक छ भने पाकिस्तानलाई आफैं सार्कबाट बाहिरिने अवस्था निर्माण गर्न सक्नुलाई सफल कूटनीति भन्न सकिन्छ' भलै त्यो व्यावहारिक नहुन सक्छ । बिमस्टेकको गोवा शिखर सम्मेलनले एउटा नयाँ स्थितिको पट्टाक्षेप गरेको छ । त्यो हो सार्कको विकल्प बिमस्टेक हुन सक्छ । हो, पाकिस्तानलाई दक्षिण एसियाबाट बाहेक गर्ने यो एउटा सफल रणनीति हुन सक्छ । तर व्यवहारमा बिमस्टेकलाई पनि त्यही कारणले प्रभावहीन हुन जान्छ, जुन कारणले सार्क प्रभावहीन भयो । भारत बिमस्टेकलाई पनि दक्षिण एसियाको सामूहिक प्रतिनिधित्व गर्ने संगठन, जसको आफ्नै अन्तर्राष्ट्रिय पहिचान हुन्छ, बनाउन चाहँदैन । बिमस्टेकमा पनि भारत डराउँछ किनकि यस्तो स्वतन्त्र संगठित संस्था उसका चाहनाविपरीत हुन जाने खतरा रहन्छ । त्यसैले सन् २००४ मा नेपाल र भुटान बिमस्टेकका सदस्य भइसके पनि जारी गरिएको घोषणापत्रले बिमस्टेक' लाई संगठनका रूपमा स्वीकार नगरी समूह' का रूपमा घोषित गरेको छ । यसको तात्पर्य हो बिमस्टेक पनि दक्षिण एसियाको आर्थिक विकास, वैज्ञानिक विकास, बजार एकीकरण सम्पर्क र यातायात नेटवर्क निर्माणमा संगठित भूमिका खेल्ने संगठन होइन । तर सार्क र बिमस्टेकलाई प्रभावहीन बनाई दक्षिण एसियाको भरोसायुक्त सम्पर्क र एकीकरणको विकास नगरी, दक्षिण एसियाको व्यापारलाई सुदृढ नगरी भारतको आर्थिक विकास दरको निरन्तरता रहिरहन सम्भव छैन । यस्तो अवस्थामा नेपालको आर्थिक विकास पनि प्रभावित रहिरहन्छ । नेपालको लागि अब दुइटा भूमिका मात्र बाँकी छन् । पहिलो सार्कलाई प्रभावकारी बनाउन सबै किसिमका भूमिका प्रबल बनाउनु । यसका लागि देशको कूटनीतिलाई खोपामा राखी गफ गर्ने दुकानमा परिणत गर्ने र कूटनीति भनेको राजदूत नियुक्ति गर्ने खेल' हो भनिठान्ने रणनीति मानिसकता समाप्त हुनु । यसका लागि बौद्धिकहरू र नेपाली जनताले राजनीतिक दलहरूलाई चुनौती दिन सक्नुपर्छ । त्यसैले दिग्भ्रमित राजनीतिमाथि आवाजको निर्माण हुनु आवश्यक छ । दोस्रो नेपालले घोषित रूपमा भारतको भरोसा छोडी चीनसँग एलाइन गर्नु' र चीनसँग मिली ट्रान्स हिमालयन इकोनोमिक डेभलपमेन्ट' को नयाँ संगठन निर्माण गर्नु हो । हेरौं बिमस्टेकमा ब्रिक्स र सार्कसमेत सदस्य हुन पुगेबाट चीनको सक्रियताले बिमस्टेकलाई प्रभावकारी संगठन बनाउन भूमिका खेल्नैपर्ने बाध्यता भारतलाई पैदा हुन सक्छ ।"
हेपाहा प्रवृतिको पीडा,"नेपालको संविधानप्रतिको भारतीय असन्तुष्टि कायमै छ र यसलाई भारतले कुनै न कुनै रूपमा व्यक्त गरिरहेको छ । नाकाबन्दी होस् या विभिन्न देशसँग मिलेर नेपालसम्बन्धी निकालिएका वक्तव्यलाई भारतको असन्तुष्टिका रूपमा लिन सकिन्छ । ब्रसेल्समा उठेको नेपाल प्रसंग पनि त्यही असन्तुष्टिको निरन्तरता हो । नेपाल मामलामा भारतले अन्तर्राष्ट्रिय साथ र सहयोग खोजेको त्यो चौथोपटक थियो । जेनेभामा मानव अधिकारसम्बन्धी बैठक, भारतीय प्रधानमन्त्री नरेन्द्र मोदीको बेलायत भ्रमण, जापानी प्रधानमन्त्रीको भारत भ्रमण र ईयूभारत तेह्रौं सम्मेलनमा नेपाल मामिला उठेका हुन्, तर जापानले मात्र भारतको साथ दिएन । नयाँ संविधान जारी भएदेखि नै भारतले नेपालमाथि कुनै न कुनै किसिमले हस्तक्षेप गर्दै आएको छ । अत्यधिक बहुमतले पारित नयाँ संविधानलाई भारतबाहेक विश्वका अन्य देशले स्वागत गरे । लामो समयको संवैधानिक तरलतापछि अन्ततः नेपालले संविधान पाएको हो । नजिकको छिमेकीको नाताले त्यसलाई साथ र समर्थन दिनुको साटो अनेक बहानाबाजी गर्दै त्यसलाई स्विकार्न हिच्किच्यायो, जुन साह्रै दुर्भाग्यपूर्ण थियो । आखिरमा भारतको भन्दा नेपालको संविधान उत्कृष्ट र समावेशी छ भन्ने यथार्थ भारतका केही नेताले पनि व्यक्त गरेका थिए । नेपालको संविधानले महिला तथा अरू पिछडिएका वर्गको हकअधिकार सुनिश्चित गरेको छ, तर यी विशेषता भारतको संविधानमा पाइँदैन । भारतले नेपालको मामलामा विभिन्न चरणमा वक्तव्य जारी गर्दै आएको छ । तराईमधेसमा भएको आन्दोलनलाई सम्बोधन गर्ने नाममा संविधानमा संशोधनको लागि सातबुँदे प्रस्तावसमेत भारतले राखेको थियो । तर नेपालका नेताले त्यसलाई अस्वीकार गरे । फलस्वरूप भारतले नेपाललाई अघोषित नाकाबन्दी नै लगाएको थियो । नाकाबन्दीले नेपालीले दुःख र पीडा खेप्नुपर्यो । इन्धन अभावले नेपालीले कष्टको सामना गर्नुपर्यो । केहीले त भोकभोकै दिन पनि बिताए । यात्रुहरूलाई बाटोमा यात्रा गर्न ठूलो हैरानी भयो । भारतले दिएको यो पीडा नेपाली जनताले कहिल्यै बिर्सने छैनन् । नेपालीले भारत र भारतीयमाथि हेर्ने दृष्टिकोण यो घटनापछि झन् नकारात्मक बन्दै गएको छ । दुई वर्षअघि भारतीय प्रधानमन्त्री नेपाल आएर यी भावनामा केही सुधार गर्न खोजेका थिए र नेपाल भारत सम्बन्धमा नयाँ आयाम थप्न खोजेका थिए, तर ती सब निरर्थक बने । पछिलो समय नेपालका भूतपूर्व प्रधानमन्न्त्री केपी ओली चीन गएर पारवहन, यातायात र अन्य सम्झौता गरे र भारतसँगको हाम्रो निर्भरता केही मात्रामा घटाउने कोसिस गरे, त्यसबाट पनि भारत असुन्तष्ट थियो । नेपाल भारत उसैसँग मात्र आश्रित होस् भन्ने चाहन्थ्यो । यो एकाधिकार तोड्न खोजिएकोमा भारत निकै असन्तुष्ट देखियो । त्यसको बिम्ब भारतले युरोपियन युनियनसँग मिलेर निकालेको सयुक्त वक्तव्यमा नेपालसम्बन्धी गरेको टिप्पणी थियो, जसको कुनै तुक छैन । त्यहाँ आदेशात्मक भाषाको प्रयोग गरिएको थियो र नेपालको संविधानलाई अपूर्ण भनिएको थियो । आखिर पूर्ण संविधान भनेको के हो भन्नेबारेमा त्यो भारतले बुझाउन सकेको छैन र नेपालको संविधान कसरी अपूर्ण भयो त्यो पनि भारतले प्रस्ट रूपमा भन्न सकेको छैन । आखिर पूर्ण संविधान कस्तो हुन्छ, त्यो पनि भारतले भन्न सकेको छैन, यो खाली छिमेकीले हेप्ने र दुःख दिने बखेडा मात्र हो । आखिर तेस्रो स्वतन्त्र मुलुकको संविधानको बारेमा टिप्पणी गर्नु र आदेश दिनु अरू कुनै देशको अधिकार छैन । यो त सीधै हस्तक्षेप हो । कुनै पनि देशको संविधान पूर्ण हुँदैन र भारतकै संविधानमा पनि सयौँभन्दा बढी संशोधन भइसकेका छन् । अझ नेपालको संविधानले त महिला, दलितको लागि विशेष प्रावधान गरेको छ ।भन्ने नै हो भने यस्ता प्रसंगमा भारतको भन्दा नेपालको संविधान धेरै स्तरीय छ । नेपालको संविधानको बारेमा नबुझी र विस्तृत अध्ययनै नगरी भारतको उक्साहटमा ईयू, बेलायतले पनि नेपालको संविधानप्रति आलोचना गर्नु आश्चर्यजनक छ । ती देशमध्ये कतिले त नेपालको संविधानको अध्ययन पनि गरेका छैनन् । भारतको उक्साहटमा अरू देशले पनि नेपालको संविधानको विरोध गर्नु दुर्भाग्य हो । के देश सानो छ भन्दैमा जे पनि गर्न पाइन्छ ? पछिल्लो समय जसरी भारतीय प्रधानमन्त्री नरेन्द्र मोदीले नेपालसम्बन्धी नीति लिएका छन् र एकपछि अर्को हस्तक्षेप गर्दै नेपालीलाई दुःख दिइरहेका छन् । यसले वास्तवमा भारतलाई नै घाटा पुर्याउँछ । पछिल्लो समय नेपाली जनतामाझ भारतविरोधी भावना झन्झन् बढ्दो छ । रोटीबेटीको सम्बन्ध भएका नेपालमा भारतविरोधी यस्तो भावना आउनु दुर्भाग्यपूर्ण हो र यसको जिम्मेवार पनि भारत नै हो । खबरमा आएअनुसार नेपालको अन्तर्राष्ट्रिय सम्बन्ध विस्तार र त्यसमा पनि विशेष गरेर चीनसँगको सहकार्य उनीहरूको पीडा को विषय बनेको छ । यसले भारतको सामरिक संवेदनशीलता प्रभावित हुने र भारत क्रमशः चीनको सामरिक घेराबन्दीमा पर्ने विश्लेषणले त्यहाँका सुरक्षाविज्ञहरूलाई अत्याएको छ । वास्तवमा जति नेपाल भारतबाट टाढा हुँदै जान्छ त्यति नै भारतलाई नोक्सान हुन्छ । पछिल्लो समय नरेन्द्र मोदीले नेपालप्रति लिएको नीति भारतकै लागि फाइदाजनक छैन । प्रधानमन्त्री भएपछि नरेन्द्र मोदी नेपाल आएर यहाँका नेता, जनताको मन केही हदसम्म जिते, यहाँ भएका भारतविरोधी भावनालाई केही मत्थर त पारे तर त्यो धेरै दिन टिक्न सकेन । अघोषित नाकाबन्दी गरेर नेपाली जनतालाई महिनौंसम्म सास्ती दिए । सायद त्यसको पीडा नेपाली जनतालाई सजिलै बिर्सन सक्ने छैनन् । त्यो नाकाबन्दीले नेपाली जनता झन् भारतविरोधी बनेका छन् । पछिल्लो समय जसरी भारतीय प्रधानमन्त्री नरेन्द्र मोदीले नेपालसम्बन्धी नीति लिएका छन् र एकपछि अर्को हस्तक्षेप गर्दै नेपालीलाई दुःख दिइरहेका छन् । यसले वास्तवमा भारतलाई नै घाटा पुर्यउँछ । वास्तवमा चीन र भारतजस्ता विशाल र आर्थिक हिसाबले पनि सबल र उदीयमान राष्ट्रको बीचमा रहेको यो सानो मुलुक नेपाल यति अविकसित र गरिब हुनु ती ठूला राज्यका निम्ति पनि लज्जाको विषय हो । वास्तवमा यी दुई राष्ट्रले नेपाललाई एउटा राम्रो पुलको रूपमा प्रयोग गरेर यसको विकासका साथै आफू पनि आर्थिक रूपमा सबल हुँदै जानुपथ्र्यो । पुरातन सोचमा भारत अघि बढ्न खोजिरहेको छ । यसले पक्कै दुवै देशलाई फाइदा पुर्याउँदैन । जति धेरै नेपाल विकास हुन्छ, त्यति धेरै फाइदा यी दुई राष्ट्रलाई पुग्छ । यसले उनीहरूलाई पश्चिमा र अरू देशसँग प्रतिस्पर्धा गर्न पनि सजिलो हुनेछ । तर भारत अझै पनि नेपाललाई आफ्नै पकडमा राख्न खोज्छ । ब्रिटिसले भारत छोडेको धेरै भइसक्यो, तर त्यसको छाप भारतीय नेतामा अझै देखिन्छ, जुन भारतले नेपालमाथि लाद्न खोज्छ । इतिहासमा थुप्रै देशहरूको उपनिवेश हुँदा पनि हामीले युद्ध लडेर नेपाललाई अरूको कब्जामा पर्न दिएनौँ भने अहिले भारतको निरन्तर हस्तक्षेपको कुनै तुक छैन । देश सानो हुँदैमा त्यसको स्वाभिमान सानो हुँदैन । चीन र भारतले नेपाललाई विकास गर्दै पुलको रूपमा प्रयोग गर्दै आफ्नो विकासमा ध्यान दिनुपर्छ । अरू देशलाई पनि नेपालको संविधानप्रति अनवाश्यक आलोचना गर्ने अधिकार छैन । नेपाल सानो अवश्य छ, तर सधैँ स्वतन्त्र रहिआएको छ । ब्रिटिसले भारतलाई आफ्नो कब्जामा राख्न सफल भयो तर त्यो सामथ्र्य उनीहरूले नेपाल माथि देखाउन सकेन । यो सधैँ स्वतन्त्र थियो छ र रहिरहनेछ"
गोवाको त्यो संयोग भेट,"गोवाको होटेलमा प्रधानमन्त्री पुष्पकमल दाहाल, चिनियाँ राष्ट्रपति सी जिनपिङ र भारतीय प्रधानमन्त्री नरेन्द्र मोदीबीचको संयोग भेट' लाई कतिपयले अतिशयोक्तिपूर्ण तरिकाले र उपलब्धिको रूपमा प्रस्तुत गरेका छन् । त्यसरी प्रस्तुत गर्नेमा प्रधानमन्त्री दाहाल स्वयं नै सबभन्दा अगाडि छन् । गोवामा भएको त्यो भेटलाई ढुंगा खोज्दा देउता' भेटेको अभिव्यक्ति दिएर एकातिर दाहालले नेपालको प्रधानमन्त्रीमा निहित हीन भावना प्रदर्शन गरेका छन् भने अर्कोतिर नजानिँदो हिसाबले उनले राजनीतिक स्थायित्वको लागि धर्मको प्रधानता या सान्दर्भिकता स्वीकार गरेको सन्देश दिएका छन् । यो संयोग भेट' थियो या थिएन, त्यसबारे अनेक अड्कलबाजी र दाबी भइरहेका छन् । तर चीन र भारतका सरकार प्रमुखहरूको मिनेटमिनेटको कार्यक्रम या व्यस्तता पूर्व निर्धारित भएको अवस्थामा उनीहरूले अचानक एकैपटक फुर्सद निकाल्न सके, दाहालसँग टाइम पास' गर्न भन्ने निष्कर्ष त्यति पत्यारिलो नहोला । निश्चय पनि, राष्ट्रपति सी र प्रधानमन्त्री मोदी नेपालको अस्थिरता र अनिश्चितता अनि त्यसका कारण उसले गुमाउँदै गएको अवसरबारे चिन्तित छन् र नेपालको हित' मा साझा चासोलाई संयोग भेट' मार्फत उनीहरू अभिव्यक्त गर्न चाहन्थे । त्यो भेट अनौपचारिक रूपमै भए पनि एजेन्डा' विहीन थिएन, कम से कम उनीहरूका तर्फबाट । होटेल लबीमा भएको त्यो भेटघाट र प्रकाश दाहालले खिचेका ती फोटाको विश्लेषणले के देखाउँछ ? राष्ट्रपति सी सोफामा सहज (रिल्याक्सड) मुद्रामा छन् र कुसन' हातमा खेलाइरहेका छन् । उनी वातावरणलाई सहज र अनौपचारिक देखाउन अनि संवादउन्मुख तथा खुलारूपमा होस् भनी सुनिश्चित गर्न चाहन्थे । दाहालको लागि यो अनपेक्षित भेट सहज थिएन पक्कै पनि । त्यसैले राष्ट्रपति सीले बालसुलभ हाउभाउ देखाए । अनौपचारिक पहिरनमै थिए उनी, मोदीले उपहार दिएको मोदी कोट' भिरे पनि । त्यसको २० मिनेटजति पछि त्यो भेटमा प्रायोजित संयोगवश' थपिएका मोदी आइपुग्दासम्म निश्चय पनि दाहालमा आत्मविश्वास चुलिसकेको थियो होला । उनको अनुमतिले पुत्र प्रकाशले फेसबुकमा राखेको प्रस्तुतिअनुसार प्रधानमन्त्री दाहालले नेपाल दुई देशबीचको प्रगति र आर्थिक सेतु बन्न सक्ने अब पुरानो भइसकेको सुझाव त उनले राखे नै, त्यससँगै लुम्बिनी र पशुपतिनाथलाई क्रमशः चीन र भारतसँगको सम्बन्धको मूल आधारका रूपमा प्रस्तुत पनि गरे । संघीयता र गणतन्त्रसँगै धर्म निरपेक्षता नेपाली जनताको संलग्नताविना भारतीय प्रशासकहरूको अति र खुला सक्रियता र पश्चिमाहरूको अनुमोदन तथा भौतिक सहयोगमा लादिएको' भन्दै अहिले नेपालमा विरोध चर्किएको बेला दाहालले सहजै या विना प्रयोजन बुद्धस्थल र पशुपतिनाथको प्रभुत्व र महत्व स्विकारेका हैनन् । चीनले नेपालको छाडा राजनीति, अराजकता र धर्म परिवर्तनको पर्यायका रूपमा प्रस्तुत धर्म निरपेक्षताप्रति अप्रसन्नता व्यक्त गर्दै आएको छ । नरेन्द्र मोदी प्रधानमन्त्री बनेपछि भारत यसबारे मौन छ, यद्यपि ०६३ को राजनीतिक परिवर्तनपछि यो मुद्दा नेपाली जनतालाई निर्णयको परिधिबाट बाहिर राखेर त्यो हचुवा शैलीमा ल्याइनु या लादिनु र त्यसले अहिले जन्माएको विरोध भारतको लागि यता आएर निकै टाउको दुखाइको कारण बन्न थालेको छ । भारतले आतिथेय प्रदान गरेको ब्रिक्स' शिखर र त्यस अवसरमा त्यहाँ आमन्त्रित बिमस्टेक' र पाकिस्तानबाहेकका दक्षिण एसियाली क्षेत्रीय सहयोग संगठन (सार्क) मुलुकको उपस्थितिमा आतंकवाद' विरोधलाई प्रधान मुद्दा बनाउँदा नेपालमा एउटा अनुमान या अड्कलबाजी हुनु अस्वाभाविक हैन । सायद १५ वर्षअघि नै नरेन्द्र मोदी त्यहाँ प्रधानमन्त्री भएको भए नेपालमा माओवादीले श्रीलंकाका तामिल टाइगरले जसरी त्यहाँ प्रोत्साहन, समर्थन र तालिम पाउँदैनथे कि ? सायद बाह्रबुँदेमार्फत माओवादीलाई नेपालको राजनीतिको मियो सुम्पिँदैनथे कि यहाँको राजकीय संरचना भत्काएर ? सायद धर्म निरपेक्षता, संघीयता र गणतन्त्र जस्ता दीर्घकालीन महत्वका विषयमा निर्णय लिँदा नेपाली जनताको संलग्नता मौलिक अधिकार बन्थ्यो कि ? गोवाबाट जारी बिमस्टेक' को घोषणापत्र र ब्रिक्स' मा प्रधानमन्त्री मोदीका अभिव्यक्तिपछि स्वाभाविक बनेका छन्, यी प्रश्न नेपालमा । आतंकवाद' आतंकवाद नै हो र त्यसको कुनै गतिविधि र स्वरूपलाई प्र श्रय दिने मुलुकलाई फरक ढंगले हेर्न नहुने साझा अडान छन्, मोदीको भाषण र बिमस्टेकको घोषणापत्रमा । मोदीले ती मान्यतालाई साझा मान्यता बनाउन सक्रिय भूमिका खेलेको प्रस्टै देखिन्छ । कश्मीरस्थित उरी सैन्य शिविरमा गत महिनाको आतंककारी आक्रमणपछि भारतको सक्रियतामा तीव्रता आएको छ, क्षेत्रीय र विश्व मान्यतालाई साझा रूप दिन । बिमस्टेक घोषणापत्र एउटा त्यस्तो संकेत थियो, यद्यपि भारतचीन सम्बन्ध, भारतपाकिस्तान तनाव अनि तीसँग जोडिएका क्षेत्रीय र अन्तर्राष्ट्रिय महत्वका विषयबारे विविध मत यथावत् नै छन् । ती फरक मतकै बीच पनि चीन र भारतले आपसमा सहयोग र साझा धारणा बनाउने प्रयास गरेका छन्, नेपाल मामिलामा । दाहाल र माओवादी आन्दोलनको पृष्ठभूमि अनि उनलाई यो हैसियत दिलाउन भारतको भूमिकाप्रति उनी अनुगृहित छन् र त्यसको असर दुईपक्षीय या त्रिपक्षीय सम्बन्धमा नदेखिएला भन्न मिल्दैन । त्यसैले पनि केपी ओलीभन्दा दाहाल अनेकौं गुणा प्रिय र स्वीकार्य बन्न पुगे, भारतको लागि । तर लुम्बिनी र पशुपतिनाथ प्रसंगलाई संयोग' बैठकमा उठाएर संविधानमा धर्म निरपेक्ष' लेखिए पनि नेपाली राज्य व्यवहार र कूटनीतिमा समेत धर्म निरपेक्ष नहुने स्पष्ट संकेत दिए उनले । तर नेपालको संविधानमा त्यो अभिव्यक्तिको प्रस्तुति कसरी गर्ने, नेपालीको चासो त्यो हो । बिहीबार पूर्वराजा ज्ञानेन्द्रले अन्तर्राष्ट्रिय हिन्दु सम्मेलनलाई सम्बोधन गर्दै सनातनी हिन्दु र बौद्ध दर्शनबाट निर्देशित नेपालको सभ्यता, धर्म, परम्परा र मान्यतामा बाहिरी हस्तक्षेप भएकोमा चिन्ता व्यक्त गर्दा उनले त्यसमा धर्म निरपेक्षतासँगै गणतन्त्रको निर्णय पनि बाहिरबाट आएको मान्यता फेरि सार्वजनिक गरेका छन् । ०६३ को परिवर्तनले राजा, राजसंस्था र जनतालाई निर्णयको घेराबाट बाहिर राखेकाले त्यो निर्णय बाहिरबाट आएको या कृष्णप्रसाद भट्टराईका शब्दमा धर्म निरपेक्षता, संघीयता र गणतन्त्र आयातीत' एजेन्डा भएको मान्यताले पनि अहिले व्यापकता पाइरहेका छन् । त्यसबेला भारतीय प्रशासनको खुला संलग्नतासँगै ठूलो आकारमा विदेशी दाता र नेपालभित्रका सिभिल सोसाइटी' बीचको लेनदेनका कारण पनि राजनीति र संविधान लेखनमा जनतालाई निर्णयमा सामेल नगरिएको अहिले स्पष्ट हुन थालेको छ । चीन र भारतले अहिले देखाएको चासो र संयोग भेट' का एजेन्डा पश्चिम दाताहरूप्रति पनि लक्षित देखिन्छ, निकै हदसम्म । किनकि राजसंस्थाको प्रक्रियाविहीन र विधिविहीन अन्त्यपछि नेपाली सेनालाई कमजोर पार्ने र सर्वोच्च न्यायपालिकालाई आफ्नो नियन्त्रणमा ल्याउने खेलले अहिले निकै हदसम्म सफलता पाउँदा छिमेकीहरूसमेत कमजोर भएको अवस्थामा छन् । नेपाल सार्कको नेतृत्वमा छ अहिले र पाकिस्तान तथा भारतबीच जति तनाव र अविश्वास अनि आरोपप्रत्यारोप चले पनि के यो क्षेत्रको एउटा अणु शक्तिलाई बाहिर राखेर न सार्क क्षेत्र सुरक्षित बन्न सक्छ, न समृद्ध नै । सम्भवतः नेपाली राज्य असहाय हुँदै गएको देखेरै राष्ट्रपति सी जिनपिङले दाहाललाई कुनै पनि सार्वभौम ठूलो र सानो हुँदैन भन्दै ठूलासँग नडराउन, उनीहरूका नाजायज हस्तक्षेप नस्विकार्न र सानो भएको हीन भावना नपाल्न आग्रह गरेका थिए । त्यस्तै राज्यको आधिकारिकता गैरराज्य संस्थाहरूलाई सुम्पिएर अथवा सर्वोच्च न्यायपालिकालगायतका राज्यका अंगहरूमा एक्टिभिस्ट' भरेर अनि संविधान लेखनदेखि प्रशासन सञ्चालन र कानुन निर्माणमा उनीहरूलाई भूमिका दिएर सीले भनेजस्तै सम्मानजनक र स्वतन्त्र राज्यको हैसियत हासिल गर्न सकिन्न । पक्कै पनि सी र पछि मोदीले जेजति चासो व्यक्त गरे र सुझाव दिए, त्यो दाहालले भन्न सक्ने छैनन्, सार्वजनिक रूपमा मुलुकमा । तर सीले भनेको सर्वाधिक महत्वपूर्ण आन्तरिक एकता' स्थापित गर्नमा दाहालको भूमिका महत्वपूर्ण रहनेछ । लुम्बिनी र पशुपतिनाथको सूत्र' अगाडि बढाएकै भरमा सी र मोदी आश्वस्त हुने छैनन् । सीको आन्तरिक एकता' र मोदीको सबै पक्षलाई अगाडि लिएर जानुपर्ने' सुझावमा उनीहरूले समानता देखेका छन् । अर्थात् त्यसमा विरोधाभास छैन । नेपालमा स्थायित्व नहुँदा त्यसका कुअसरबाट चीन र भारत पनि मुक्त हुने छैनन् । तर प्रश्न उठ्छ, सबै पक्ष' भनेका को हुन् ? बाह्रबुँदेमा हस्ताक्षर गर्ने आठ दलहरूकै हालीमुहाली र शासन चलेको छ, विगत १० वर्षमा । उनीहरू एक पक्ष हुन्, संसद्, सरकार र प्रतिपक्ष तथा अन्यत्र जता छरिएका भए पनि । अर्को विशाल र उपेक्षित पक्ष त्यो बाह्रबुँदेले निषेध गरेको र बाहिर राखेका शक्ति हुन्, जसमा विभिन्न असंगठित समूह र दलीय घेरामा नभएको राजसंस्था पनि पर्छ । त्यसैले उनीहरूबीच सहमति र सहकार्यका एजेन्डा निर्धारित नभएसम्म त्यस्तो आन्तरिक एकता' या सबै पक्षसँगै अगाडि बढ्ने वातावरण बन्दैन । हो, भारत र चीनबीच क्षेत्रीय मामिला हेर्ने दृष्टिकोणमा आधारभूत फरक देखिएका छन् । नेपाल त्यसबाट अप्रभावित रहन सक्तैन । गत महिना मोदी र दाहालले अन्तर्राष्ट्रिय तथा क्षेत्रीय मञ्चहरूमा समान धारणा बनाएर नेपाल भारत अगाडि बढ्ने मान्यता अगाडि सारेका छन् । तर अहिले सार्क' को अस्तित्व र पाकिस्तानको त्यसमा निरन्तरताबारे के नेपाल र भारतको एउटै धारणा बन्न सक्ला ? सीले गोवामा नेपाल चीन सम्बन्ध राष्ट्रसंघीय वडापत्र र मान्यता, संघाई सहयोग संगठनका समझदारी र सार्कको वडापत्रबाट निर्देशित हुनुपर्ने उल्लेख गरेका छन् । नेपाल सार्कको नेतृत्वमा छ अहिले र पाकिस्तान तथा भारतबीच जति तनाव र अविश्वास अनि आरोपप्रत्यारोप चले पनि के यो क्षेत्रको एउटा अणु शक्तिलाई बाहिर राखेर न सार्क क्षेत्र सुरक्षित बन्न सक्छ, न समृद्ध नै । आवश्यकता पाकिस्तान र सबै मुलुकलाई आतंकवादविरुद्ध व्यवहार र वाणीमा एकै ठाउँमा ल्याउनु हो । तर नेपालको लागि आन्तरिक एकता र राष्ट्रिय एजेन्डामा सहमति अनि शक्ति सन्तुलन र निषेधको राजनीतिको अन्त्य महत्वपूर्ण र मौलिक एजेन्डा हुन् । सी र मोदीको सन्देश सायद त्योभन्दा फरक छैन । दाहालले यसलाई अगाडि बढाउन चाहलान् या अराजक तथा अस्थिरतामै रमाउलान् ? हेर्न बाँकी छ ।"
कति धेरै भूपू प्रधानमन्त्री ?,"केही हप्ताअगाडि हाम्रो राजनीतिक व्यवस्थाको अवधारणाको जननी बेलायतका प्रधानमन्त्री डेभिड क्यामरुनले ४९ वर्षको उमेरमा नैतिकताको कारण देखाउँदै राजनीतिबाट सन्न्यास लिए, जबकि उनी राजीनामा गर्न बाध्य थिएनन् वा भनाैं कुनै कानुनी झन्झट पनि उनीसामु थिएन । उनको राजनीतिक सन्न्यास राजनीतिक कारणभन्दा पनि नैतिक र संस्कारगत कारणले भएको छ । बेलायतको संसदीय व्यवस्था अनुसरण गरेको नेपालका राजनेताहरूले राजनीतिक संस्कार भने धेरै पछाडिएको समाजबाट ग्रहण गरेको जस्तो आभास हुन्छ । त्यसैको परिणाम हो वर्तमान संसद्मा पाँचजना भूपू प्रधानमन्त्री क्रियाशील रहनु । समग्र राजनीतिमा सक्रिय भूपू प्रधानमन्त्रीहरू गन्ने हो भने त यो संख्या सात पुग्छ । यो अवस्था देख्दा जोकसैले पनि स्वाभाविक रूपमा प्रश्न गर्छ कि के नेपाल सबैभन्दा बढी भूपू प्रधानमन्त्री सक्रिय राजनीतिमा भएको देश हो ? त्यसो भए किन ? के यसो हुनु राम्रो हो ? यसले के कुराको संकेत गर्छ ? उनीहरू यसरी सक्रिय बन्दा देशको अवस्था राम्रो भएको भए हामीले ठिकै ठान्दा हौँ, तर दुर्भाग्य, देश बर्बादीबाट खासै सुध्रिएको छैन र नेताहरू पालो गर्दै गएको झन्डै तीन दसकदेखि देशको नेतृत्वमा रहेको छ । अझ यसो भनौं गएको तीन दसकदेखि देश उनीहरूकै वरिपरि घुमेको छ । प्रत्येक दिनका अखबार उनीहरूकै बारेमा रंगिएका छन्, कहिले कुन भूमिकामा त कहिले कुन भूमिकामा तर राजनीतिको केन्द्रभागमै । उनीहरू राजनीतिक रूपमा केन्द्र भागमा रहनु र देश विकासको अवस्थाबीच कुनै सम्बन्ध छ कि छैन ? भलै यो कुनै अमूक एक व्यक्तिको सन्दर्भमा कुरा गर्दा अर्थ नरहला तर सामूहिक रूपमा उनीहरू यसको जिम्मेवार बन्नुपर्छ कि पर्दैन ? तपाईंहरूकै पालामा भएका राजनीतिक स्खलन, गरिबी र अराजकताको जिम्बेवारीबोध गर्नुपर्छ कि पर्दैन ?यी प्रश्नले हामीलाई सताउन थालेका छन् । स्मरण रहोस्, विकसित देशको सन्दर्भमा हेर्ने हो भने यो तपाईंहरू राजनीतिको केन्द्र भागमा रहन थालेको समयपश्चात् पनि औसतमा तीन तह तलको राजनीतिक कार्यकर्ता नेतृत्वको केन्द्र भागमा उभिएको छ । तपाईंहरू राजनीतिको केन्द्र भागमा उदाउँदा भर्खर स्थानीय स्तरमा समाजसेवामा भएका व्यक्तिहरू आफ्नो देशको नेतृत्वमा रहेका छन् । भारतकै नरेन्द्र मोदी यसका सशक्त उदाहरण हुन् । बेलायतको राजनीतिबाट भर्खर सन्न्यास लिएका डेभिड क्यामरुन पनि सन् २००१ बाट मात्र निर्वाचन लड्न थालेका हुन् वा भनौं राजनीतिमा उदाएका हुन्, संसद्मा निर्वाचित भएर । कस्तो अस्थिरता ? यसो हुनुमा अस्थिरतालाई दोष दिन सकिएला, दिने गरिन्छ, तर अस्थिरताको पनि कारण खोज्ने हो भने हामी बाध्य हुन्छौं कि अग्रज नेताहरूको स्वभाव र राजनीतिक संस्कार नै जिम्मेवार छ । किनभने यो यस्तो व्यवस्था भएको छ, जसमा समाज, व्यवस्था र सरकार अस्थिर बनेको छ तर नेता नेतृत्वमा स्थिर रहेका छन् । यो कस्तो अस्थिरता हो ? दुर्भाग्य त के भने नेतृत्व तहमा स्थिर भएकाहरूबाटै देश अस्थिर बनेको छ । उनीहरूकै छिनाझपटीबाट यो देशलाई गरिबी जस्ता समस्याबाट मुक्त गर्न सम्भवै छैन । पछिल्लोपटक हामीले देखेकै छौं कि व्यक्तिगत स्वार्थको लागि पहिल्यै प्रधानमन्त्री भइसकेकाहरू पालैपालो यो देशलाई डेढ वर्षको लागि बन्धकीमा लिएका छन् । अझ प्रस्ट त के छ भने यो अवधिमा देश कम्तीमा केही वर्षअगाडि होइन, पछाडि धकेलिनेवाला छ र केही नयाँ सकारात्मक काम हुने लक्षण देखिँदैन, अपवादबाहेक । अन्य देशमा के छ चलनसंस्कार ? हुन त हामीले अन्य देशको सिको गर्नैपर्छ भन्ने छैन, आफैंले राम्रो गर्दासम्म । जब हामी आफैंले गर्दा जनताको जीवनस्तरमा वर्षौंसम्म खासै परिवर्तन गर्न सक्दैनौँ, हामीले चाहेर वा नचाहेरै पनि अरू देशको सिको गर्न विवश हुन्छौं । यस सन्दर्भमा कुरा गर्दा भारतबाटै सुरु गरौं । भारतमा हाल तीनजना भूपू प्रधानमन्त्रीहरू जीवित रहेकोमा एचडी देवेगौडा लोकसभामा र मनमोहन सिंह राज्यसभामा सदस्य छन् भने अटलविहारी वाजपेयी २००९ को निर्वाचन नै लडेनन् । अर्को छिमेकी बंगलादेशमा निर्वाचनका बेला गठन गरिने मन्त्रिपरिषद्का कार्यकारी प्रमुखलाई गन्दा पनि पाँचजना जीवित छन्, जसमध्ये खालिदा जिया एकजना मात्र सक्रिय राजनीतिमा छन् । संसदीय प्रजातन्त्रको जननी मानिने बेलायतमा सन् १७३० मा पहिलो प्रधानमन्त्रीको रूपमा रोबोर्ट वालपोलले कार्यकाल सम्हाले । उनी भ्रष्टाचारको आरोपमा अविश्वासको प्रस्तावबाट हटाइए । हाल जीवितमध्येका एक जोन मेजर स्नातक पास नगरेका अन्तिम प्रधानमन्त्री हुन्, जसले सन् १९९० देखि १९९७ सम्म जिम्मेवारी सम्हाले, हाल सक्रिय राजनीतिमा छैनन् । टोनी ब्लेयरले प्रधानमन्त्री छोडेपछि केही समय संयुक्त राष्ट्रसंघमा कूटनीतिक भूमिकामा रहे । गोर्डेन ब्राउन प्रधानमन्त्रीमा सन् २०१० मा पराजित भएपछि जिम्मेवारी हस्तान्तरण गरेर बाहिरिए । हालै मात्र, डेभिड क्यामरुन युरोपेली युनियनबाट बेलायत बाहिरिनु हुन्न भन्ने मान्यतामा अडिग रहे, जनमत संग्रहमा उनले लिएको विचारविपरीत जनताले बाहिरिने पक्षमा अभिमत जाहेर गरे । उनको पार्टीको अल्पमत पक्ष बाहिरिनुपर्छ भन्ने पक्षको भावना जनभावनासँग मिलेको देखियो । उनले न पार्टी फुटाए, न त कसरी सत्तामा टिकिरहन सकिन्छ भनेर बाटो नै कुरे । उनको न राजीनामा मागिएको थियो, न त उनलाई संवैधानिक संकट नै थियो । तर पनि उनले राजीनामा दिए, नयाँ प्रधानमन्त्रीको लागि बाटो खोले । केही क्षण सांसद सदस्यका रूपमा पछिल्लो बेन्चमा बसे । उनी त्यहाँ बसिरहँदा नयाँ प्रधानमन्त्रीलाई काम गर्न अप्ठ्रो हुन्छ कि भन्ने महसुस गरे र सांसद पदबाट पनि राजीनामा दिएर राजनीतिक सन्न्यास लिए । अर्को विकसित मुलुक अस्ट्रेलियामा पनि ६ जना भूपू प्रधानमन्त्रीहरू जीवित रहेकोमा एकजना मात्र सक्रिय राजनीतिमा छन् र उनी सांसदको भूमिकामा पछिल्लो बेन्चमा रहेका छन् । सम्भवतः उनी अर्को चुनाव लड्ने छैनन् । सामान्यतः प्रधानमन्त्रीबाट बाहिरिएपछि बढीमा एक वा दुईचोटि निर्वाचन लडेका केही उदाहरण छन् । हाम्रो देशमा जस्तो आजीवन चुनाव लडिरहने चलन खासै देखिँदैन विकसित देशहरूमा । पदकेन्द्रित वा भूमिकाकेन्द्रित ? हामीकहाँ मानिस उसले समाज विकासमा उसले खेल्ने भूमिकाभन्दा पनि ऊ कुन पदमा छ भन्ने कुराले बढी प्राथमिकता पाउँछ । पदमा रहुन्जेल वा एकपटक विशिष्ट पदमा पुग्यो भने ऊ जीवनभर विशेषज्ञ कहलिन्छ । त्यसपश्चात् नदीमा कति पानी बग्यो, उसको विषयमा कति नयाँ कुरा भए भन्ने जस्ता कुराले महत्व नै पाउँदैनन् । पदमा पुगेर के गर्यो भन्ने कुराको खासै अर्थ मान्दैन समाजले, केवल अर्थ राख्छ त प्रधानमन्त्री भयो या भएन, भयो भने कतिपटक भयो भन्ने जस्ता कुराले राजनीतिको खान्दान घरानिया ठहर्याउँछौँ । समस्या यहींनेर छ । अमेरिकाका पूर्व उपराष्ट्रपति एलगोर राष्ट्रपति भएनन् । तर उनले वातावरण परिवर्तनका पक्षमा जुन कदम चाले उनी अमेरिकाका धेरै राष्ट्रपतिहरूभन्दा प्रसिद्ध छन् र आगामी धेरै शताब्दीसम्म उनको चर्चा रहिरहनेछ । अहिले नेपालको राजनीतिमा वर्ग संघर्ष होइन, पुस्ता विवाद, व्यक्तिगत स्वार्थ र गुटगत व्यवहारले प्राथमिकता पाएको छ, यसले अस्थिरता र त्यसबाट धेरैभन्दा धेरै भूपू प्रधानमन्त्रीहरू जन्माउनेभन्दा खासै उपलब्धि देशलाई दिनेवाला छैन । हाम्रा राजनीतिज्ञले भूमिका भन्दा पदलाई नै प्राथमिकता दिनुको परिणाम हो यो । नेपालको विशिष्टता के ? यही भएरै हाम्रो देशको राजनीति यति लाचार बन्दै गएको छ कि कुनै विषयमा संवैधानिक निकायले देशको कार्यकारी प्रमुखका बारेमा प्रश्न गर्छ अनि कार्यकारी प्रमुखले कुरा मिल्यो भनेर भन्दै हिँड्छ र त्यो विषयको चर्चापरिचर्चा त्यत्तिकै हराउँछ । के हामीले खोजेको सुशासन र नयाँ नेपाल यस्तै हो ? अहिले नेपालको राजनीतिमा वर्ग संघर्ष होइन, पुस्ता विवाद, व्यक्तिगत स्वार्थ र गुटगत व्यवहारले प्राथमिकता पाएको छ, यसले अस्थिरता र त्यसबाट धेरैभन्दा धेरै भूपू प्रधानमन्त्रीहरू जन्माउनेभन्दा खासै उपलब्धि देशलाई दिनेवाला छैन । हाम्रा राजनीतिज्ञले भूमिका भन्दा पदलाई नै प्राथमिकता दिनुको परिणाम हो यो । एउटा ठूलो पंक्तिले देशको राजनीतिक परिवर्तनमा नेतृत्व गर्यो । उनीहरूको त्याग र बलिदानीको भावनाका कारण उनीहरू वास्तवमै सम्मान गर्नलायक छन् । तर अबको समय यति अप्ठारो र चुनौतीपूर्ण बन्दै गएको छ कि उनीहरूलाई सम्मान मात्र गरेर जनताको जीवनस्तर माथि उठ्नेवाला छैन । आलोपालो गरेर प्रधानमन्त्री त सूर्यबहादुर थापा र लोकेन्द्रबहादुर चन्द नै थिए । नयाँ अनुभूति दिनै सकिँदैन भने लोकतन्त्रको पनि के अर्थ भयो र ? समाधान के ? त्यसैले उनीहरूको सम्मान गर्ने तरिका नेपाली जनताले परिवर्तन गर्नुपर्छ र नेतृत्वमा हुनुपर्ने गुणका आधारमै नेतृत्व चयन गर्नुपर्छ । प्रधानमन्त्री पद कसैको मनको चाहना र आकांक्षा पूरा गर्ने माध्यम बन्नु हुँदैन । यो त देशको आवश्यकता बुझेर समृद्ध नेपालको भावना समेट्दै परिणाममुखी काम गर्न जाने पद हो । यसमा आराम र विलास गर्न वा ख्याउटे अनुहार चिल्लो र मोटो बनाउन जाने ठाउँ हुँदै होइन । त्यसको लागि त व्यक्तिको व्यवस्थापकीय कौशलता, नेतृत्व क्षमता, दूरदर्शिता, विकाससम्बन्धी उसको ज्ञान, राष्ट्रियता जस्ता कुरालाई आधार बनाउनुपर्छ । पंक्तिकार मानिसहरूको उत्तरार्धको जीवन अझै सक्रिय हुनुपर्छ भन्ने मान्यता राख्छ । उनीहरूले विभिन्न अप्ठारा र सजिला कुराबाट हासिल गरेको अनुभवलाई देशले प्रयोग गर्नुपर्छ । तर त्यसलाई प्रयोग गर्ने नाममा उनीहरू देशलाई अनिर्णयको बन्दीको कारण बन्नु हुँदैन । फेरि एकपटक प्रधानमन्त्री भइसकेको व्यक्तिसँग विशिष्ट क्षमता खासै छैन भने त कुनै पार्टीको वरिष्ठ नेता होइन, आम नेपालीको नेता बन्ने र उनको हृदयमा बस्ने खालका काम गरेर उदाहरणीय बन्ने अनि नेतृत्वमा नयाँ (उमेरको आधारमा नयाँ होइन कि भूमिकाका आधारमा नयाँ) मानिसलाई स्थापित गर्न सक्यो भने राम्रो काम केही हुन सक्थ्यो कि ? त्यसो त नयाँ मानिसले पनि आफूलाई भूमिकामा त्यही ढंगले स्थापित गर्दै लैजानुपर्छ नै ।"
रत्नजित र नङ्सलको जोडी फाइनलमा,"काठमाडौः पाकिस्तानको राजधानी इस्लामाबादमा जारी योनेक्स सनराइज पाकिस्तान इन्टरनेसनल ब्याडमिन्टन सिरिजको मिक्स डबल्स स्पर्धामा नेपाली खेलाडी रत्नजित तामाङ र नङ्सल तामाङको जोडी बिहीबार फाइनलमा प्रवेश गरेको छ । नङ्सल र रत्नजित दिदीभाइ हुन् । २७ मिनेट चलेको सेमिफाइनल खेलमा रत्नजित र नङ्सलको जोडीले पाकिस्तानका रिजवान अजाम र सरा मोहम्मदको जोडीलाई सोझो सेटमा पराजित गर्यो । पहिलो सेटको नतिजालाई २११६ ले आफ्नो पक्षमा पारेको रत्नजित र नङ्सलको जोडी दोस्रो सेटमा पनि २११२ अंकले अगाडि रह्यो । रत्नजित र नङ्सलको जोडीले फाइनलमा पाकिस्तानका मोहम्मद इर्फान सइद भट्टी र मेहमोना अमिनको जोडीसँग उपाधिका लागि भिडन्त गर्ने जानकारी नेपाल ब्याडमिन्टन संघका महासचिव वीरेन्द्र श्रेष्ठले दिए । फाइनल खेल शुक्रबार हुनेछ । फाइनलमा स्थान पक्का गरेसँगै रत्न र नङ्सलको जोडीले कम्तीमा रजतपदक जित्ने निश्चित भएको छ । महिला एकल स्पर्धामा भने नङ्सलको यात्रा सेमिफाइनलमै सीमित भयो । सेमिफाइनलमा नङ्सललाई पाकिस्तानी खेलाडी पल्वाशा बसिरले १६२१, १२२१ को सोझो सेटमा पराजित गरिन् ।"
प्रतिनिधि विवाद कायमै,"काठमाडौः अखिल नेपाल फुटबल संघ (एन्फा) को अध्यक्ष र उपाध्यक्ष पदको चुनाव नजिकिँदै जाँदा फुटबलमा चुनावी सरगर्मी ह्वात्तै चुलिएको छ । कात्तिक ८ गते हुन लागेको चुनावका लागि अध्यक्ष र उपाध्यक्षका प्रत्यासी उम्मेदवारले आफ्नो प्रचारलाई तीव्र बनाएका हुन् । अध्यक्षका प्रत्यासी कार्यवाहक अध्यक्ष नरेन्द्र श्रेष्ठ र उपाध्यक्ष कर्माछिरिङ शेर्पाबीच जिल्लाका प्रतिनिधि र क्लबलाई आआफ्नो पक्षमा मत हाल्नका लागि फकाउने होडबाजी चलेको छ । अध्यक्षका उम्मेदवार श्रेष्ठ र शेर्पाले चुनावी दौडसँगै आफूले जित्ने दाबी गरेका छन् । एक वर्षदेखि एन्फाको कार्यवाहक अध्यक्ष बन्दै आएका श्रेष्ठले चुनावको नतिजा आफ्नो पक्षमा आउने ठोकुवा गरे । नेपाली फुटबलमा अहिले भएकामध्ये मेरो योगदान कम छैन । जीवनको लामो समय फुटबलमा खर्च गरेकाले पनि जिल्ला र क्लबका साथीहरूले मलाई साथ दिन्छन् भन्ने पूर्ण विश्वास छ', श्रेष्ठले अन्नपूर्ण पोस्ट्सँग भने । निर्वाचनका लागि एक साता समय बाँकी रहेकाले आफ्नो पक्षमा रहेका जिल्ला र क्लबको खुलासा गर्न नचाहेको उनले बताए । यसअघि श्रेष्ठले उम्मेदवारी घोषणा कार्यक्रममा आफ्नो पक्षमा २२ जिल्ला, १० क्लब र तीन समितिको समर्थन रहेको दाबी गरेका थिए । श्रेष्ठलाई अहिले संस्थापन पक्षको बलियो उम्मेदवारको रूपमा चित्रण गरिएको छ । विश्व फुटबल महासंघ (फिफ) बाट दसवर्षे प्रतिबन्धको कारबाही गरिएका एन्फाका पूर्वअध्यक्ष गणेश थापाको समर्थन पनि श्रेष्ठलाई छ । तर श्रेष्ठ भने थापाको समर्थन आफूलाई रहेको भन्ने भनाइ निराधार भएको बताउँछन् । श्रेष्ठको पक्षबाट उपाध्यक्ष पदका लागि मणि कुँवरले उम्मेदवारी दिएका छन् । कुँवर वर्तमान कार्यसमितिका सहायक महासचिव हुन् । यसैगरी, अध्यक्षका अर्का प्रत्यासी शेर्पाले पनि आसन्न निर्वाचनका आफ्नो जित निश्चत भएको दाबी गरे । मैले ३७ जिल्लाको भ्रमण सकेँ । काठमाडौं, भक्तपुर र ललितपुर जिल्लाको समर्थन पनि मलाई छ । आसन्न चुनावमा ४७ मत ल्याएर जित्नेमा म विश्वस्त छु', शेर्पाले भने । विगतमा एन्फाको संस्थापन पक्षबाट भएको भ्रष्टाचार, अनियमितता र एकलौटी निर्णय नै आफ्नो जितको बलियो आधार भएको शेर्पाले बताए । अघिल्लो दुई कार्यकाल उपाध्यक्ष पदमा रहेका शेर्पा तीन वर्षदेखि एन्फामा आर्थिक नियमितता, प्रशासनिक पारदर्शिता, सामूहिक नेतृत्व र फुटबलको विकेन्द्रीकरण हुनुपर्ने माग राख्दै आएका छन् । उम्मेदवार घोषणा कार्यक्रमा भने शेर्पाले २० जिल्ला र सात क्लबको समर्थन आफ्नो पक्षमा रहेको खुलासा गरेका थिए । शेर्पाको प्यानलबाट दीपक खातीले उपाध्यक्ष पदमा उम्मेदवारी दिएका छन् । उपाध्यक्ष पदमै राष्ट्रिय फुटबल टोलीका पूर्वकप्तान एवं प्रशिक्षक उपेन्द्रमान सिंहले पनि उम्मेदवारी दिएका छन् । एन्फा निर्वाचन समितिले कात्तिक ५ गतेसम्म उम्मेदवारी फिर्ता गर्ने समय तोकेको छ । तर एन्फाको निर्वाचनका विषयमा पाटन उच्च अदालतमा उजुरी परेपछि अदालतले कात्तिक ५ गतेसम्म एन्फाको चुनावी गतिविधि सञ्चालन नगर्न नगराउन अन्तरिम आदेश दिएकाले उम्मेदवारी फिर्ता गर्ने समय फेरबदल हुन सक्ने एन्फाले जनाएको छ । अदालतले ५ गते नै सम्बन्धित पक्षलाई छलफलका लागि बोलाएको छ । यो निर्वाचनबाट एन्फाको अध्यक्ष र उपाध्यक्ष पदमा निर्वाचित पदाधिकारीको पदावधि केवल एक वर्षको हुनेछ । एन्फाको यो कार्यसमितिको कार्यावधि २०७४ कात्तिकसम्म रहनेछ । फिफाले भ्रष्टाचारको आरोपमा २०७२ कात्तिक ३० गतेदेखि लागू हुने गरी निवर्तमान अध्यक्ष थापालाई १० वर्षको प्रतिबन्ध र करिब २१ लाख रुपैयाँ जरिवानाको कारबाही गरेपछि अध्यक्ष पद रिक्त रहँदै आएको थियो । यसैगरी तत्कालीन वरिष्ठ उपाध्यक्ष ललितकृष्ण श्रेष्ठको २०७२ साल जेठ २९ गते निधन भएपछि सो पद पनि रिक्त छ । निर्वाचनमा एन्फामा आबद्ध ४५ जिल्ला, ए' डिभिजन क्लबबाट १२ जना, बी' डिभिजन क्लबबाट पाँचजना र सी' डिभिजन क्लबबाट तीनजना तथा प्रशिक्षक, खेलाडी, रेफ्री र महिला समितिबाट एकएक गरी ६९ जनाले मत दिन पाउने व्यवस्था छ । बी' डिभिजन क्लबको मताधिकार पाएको श्रीकुमारी क्लबलाई हालै एन्फा अनुशासन समितिले फुटबलबाट दुईवर्षे प्रतिबन्ध र ५० हजार रुपैयाँ जरिवाना गरेपछि उसले मत दिन पाउने छैन । प्रतिनिधि विवाद कायमै एन्फा चुनाव आउन एक सातामात्र समय रहे पनि प्रतिनिधिको विवाद भने कायमै छ । निर्वाचनका लागि उम्मेदवारी दर्तासँगै उम्मेदवारी फिर्ता लिने समय नजिकिँदा पनि कञ्चनपुर जिल्लाको प्रतिनिधिका विषयमा पुनः विवाद देखिएको हो । यसअघि निर्वाचन समितिमा कञ्चनपुरबाट जिल्ला अध्यक्ष भीमबहादुर थापाको नाम प्रतिनिधिको रूपमा पठाइएको थियो । निर्वाचन समितिले असोज २९ गते थापाको स्थानमा उपाध्यक्ष सुशीलप्रसाद भट्टलाई प्रतिनिधिको रूपमा राखेपछि विवाद चुलिएको हो ।संस्थापन पक्षले कञ्चनपुरका प्रतिनिधि थापाले आफू निर्वाचनमा आउन नभ्याउने बताएकाले उपाध्यक्षलाई पठाइएको दाबी गरेको छ । निर्वाचन समितिका संयोजक एवं एन्फाका कानुनविद् सुजित केसीले कञ्चनपुरका अध्यक्ष थापाकै अध्यक्षतामा पुनः बसेको कार्यसमिति बैठकले भट्टलाई प्रतिनिधिमा पठाएकोले सदर गरिएको बताए । एन्फाको निर्वाचनको मत अधिकार जिल्ला र क्लबलाई हो । यसमा को व्यक्ति आउने वा नआउने भन्ने विषयले महत्व राख्दैन', केसीले भने । निर्वाचन समितिले त्रिभुवन आर्मी क्लबको पनि प्रतिनिधिमा फेरबदल हुन सक्ने जनाएको छ । तर शेर्पा पक्षले भने निर्वाचन समितिले संस्थापन पक्षसँग मिलेर कानुनविपरीत थापाको नाम हटाएर भट्टलाई प्रतिनिधि बनाएको आरोप लगाएको छ । थापाले पनि आफूलाई केन्द्र र जिल्लाका साथीले दबाब दिएर दोस्रो पटक बैठक राखी उपाध्यक्ष भट्टको नाम प्रतिनिधिका रूपमा पठाएको बताए । निर्वाचनका लागि प्रतिनिधिको नाम सार्वजनिक र उम्मेदवारी समेत दर्ता भइसकेको अवस्थामा दोस्रो व्यक्तिको नाम मागेर केन्द्र र निर्वाचन समितिले नियमविपरीत काम गरेको छ,' थापाले भने । उनले निर्वाचनमा आफूले नै भोट हालेर छाड्ने दाबी पनि गरे । अध्यक्ष पदका उम्मेदवार शेर्पाले निर्वाचन समितिले संस्थापन पक्षलाई काखी च्यापेर निर्वाचन निर्देशिकाभन्दा बाहिर गई काम गरेको आरोप लगाए । यसअघि पनि पर्सा, सिन्धुपाल्चोक, झापा, सर्लाही जिल्ला, मच्छिन्द्र र फ्रेन्ड्स क्लबको प्रतिनिधिका विषयमा विवाद भएको थियो ।"

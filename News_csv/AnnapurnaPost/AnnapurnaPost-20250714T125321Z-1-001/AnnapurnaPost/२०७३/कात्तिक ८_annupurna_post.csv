शीर्षक,विवरण
होला त संविधानको कार्यान्वयन ?,"सर्वसाधारणदेखि राष्ट्रका उच्च पदस्थ व्यक्तिले आफन्त, समकक्षी तथा मातहतका व्यक्ति तथा समुदायलाई दसैंको शुभकामना दिँदा अधिकांशले संविधान कार्यान्वयन, देशमा शान्ति, स्थायित्व र समृद्धिका लागि सफलता मिलोस् भन्ने विचार व्यक्त गरे । कतिसम्म भने सरकारको बागडोर सम्हालेका व्यक्तिले पनि संविधान कार्यान्वयनको सफलताको शुभकामना व्यक्त गरेका थिए । आखिर चाडपर्वलाई आधार बनाएर दिइएको शुभकामनाका शब्दगुच्छामा सबैले संविधान कार्यान्वयनको चिन्तालाई विशेष गरेर उजागर गरेबाट आम नेपालीको चासो र चिन्ताको विषय भनेकै संविधान कार्यान्वयन रहेछ भन्ने स्पष्ट हुन्छ । देशको शासन सत्ताको मियोमा रहेका व्यक्तिले संविधान कार्यान्वयनको सवाललाई विभिन्न बहानामा अलमल गर्ने र संविधानले तोकेको समयसीमा त्यत्तिकै नघाउने हो भने देशको अस्थिरता र अशान्तिको बीउ त्यही नै बन्न सक्नेमा दुईमत हुन सक्दैन । यसलाई अधिकांशले आत्मसात गरेजस्तो देखिन्छ । तैपनि दसैंमा दिएको शुभकामनालाई कोही कसैले आडम्बरीको रूपमा प्रकट गर्ने धृष्टता गरेको भए मुलुकको लागि त्योभन्दा महाभूल एवं महामुख्र्याईं अरू केही हुने छैन । किनकि आम नेपाली सबै यो मुलुकको समृद्धि र विकासको यात्रारूपी एउटै डुंगामा सयर गरिरहेको कसैबाट लुकेको छैन । डुंगा चालकको मानवीय कमजोरी र अरू कुनै प्राकृतिक कमजोरीका कारणले डुंगा दुर्घटनामा परेछ भने आम नेपाली सबै दुर्घटनामा पर्ने स्वतः सिद्ध छ । अतः राष्ट्रलाई सही मार्गमा अघि डोर्याउन सबैले आआफ्नो ठाउँबाट इमानदारीपूर्वक जिम्मेवारी बहन गर्नुपर्छ । तर विशेष जिम्मेवारीमा रहेका व्यक्तिले आफ्नो ठाउँबाट बेमतलब गर्ने अनि अर्कोले गरेन र गर्न दिएन भनेर दोषारोपण गरेर उम्किन खोज्ने प्रवृत्ति कायमै छ । यो प्रवृत्तिले गर्दा पनि हाम्रो मुलुक सही दिशामा अघि बढ्न सकेको होइन भन्न सकिन्छ । अस्थिरतामा रमाउन खोज्ने प्रवृत्तिको पनि समूल निर्मूल भइनसकेकाले हाम्रो मुलुकले स्थायी शान्ति, समृद्धि र विकासको बाटोमा लम्किन पटकपटक प्रसव पीडा बेहोर्नु परिरहेको छ । आमरूपमा यस वर्ष पनि दसैंको रमझम विगत वर्षहरूमा झैं परम्परागत ढंगले नै सकिएको भन्न सकिन्छ । यहाँनेर आफ्नो औकात भएकाहरूले साँचो अर्थमा रमझम गरेर खुसीसाथ दसैं मनाएको हुनुपर्छ । तर दुःखको कुरा, डेढ वर्षअघि गएको विनाशकारी भूकम्पका कारण बिचल्लीमा परेका भूकम्पपीडितमध्येका हजारौंले यस वर्षको दसैं पनि अस्थायी टहरा र पालमुनि मनाउन विवश हुनुपरेको छ । कयौंले त दसैंको दिन पनि राम्ररी खान नपाएको भन्ने कुरा पनि सञ्चारमाध्यमबाट सुन्नमा आएको थियो । यसबाट राज्य आफ्ना नागरिकको पीडाप्रति कत्तिको संवेदनशील छ र उनीहरूको पीडा हटाउन कत्तिको ध्यान दिने गरेको छ भन्ने कुराको पनि एउटा उदाहरण हो । जसोतसो सरकारमा जान र सरकारमा भएकालाई हटाउने जस्तो फोहोरी खेलमा लिप्त भएका दलले दुःखी, गरिबहरूको समस्यामा केको पो साथ दिन्थे र ? भन्ने कुराको पनि दृष्टान्त हो यो । त्यसैकारणले पनि दसैंमा जोकोहीले जसरी शुभकामना दिएको भए पनि त्यसलाई साँचो अर्थमा सकारात्मक रूपमा लिएर सफल तुल्याउन सर्वप्रथम राज्य सञ्चालनको बागडोर समातेका राजनीतिक दल तथा ती दलका नेतृत्व वर्गले अग्रणी भूमिका खेल्न जरुरी छ । किनकि सरकारमा रहेका दल सम्बद्ध व्यक्ति र प्रतिपक्षमा रहेका दलसम्बद्ध व्यक्तिबाट प्रकट हुने गरेका हिजोआजका व्यवहार आकलन गर्ने हो भने ताप्के नतात्ने तर बिँड तात्ने गरेको भन्ने उक्ति झैं भएको देखिन्छ । सरकारमा रहेका दल र यसका जिम्मेवार नेताहरूले नै अवश्य पनि संविधान कार्यान्वयनको नेतृत्वदायी भूमिका खेल्नुपर्ने अपरिहार्य हुन्छ, तर व्यवहारमा त्यस्तो देखिँदैन । सरकारसम्बद्ध व्यक्ति नै बढी बेखबर हुने गरेको देखिन्छ । तनमन दिएर जिम्मेवार पक्ष अबको डेढ वर्षभन्दा पनि कमको समयमा संविधान कार्यान्वयन गर्न नलाग्ने हो भने कुनै अलौकिक शक्ति आएर यो कामको फत्ते गरिदिने छैन । सरकारमा रहेकाहरूले हौवा फिँजाउनको लागि संविधान कार्यान्वययन सरकारको मूल लक्ष्य हो भनेर पटकपटक भन्ने गरिएको सुनिन्छ तर व्यवहारले त्यो देखाउँदैन । बरु प्रमुख प्रतिपक्षमा रहेको दलले भने चिन्ता महसुस गरेर सरकार र सम्बद्ध पक्षलाई यतिबेला झीनामसिना कुरामा नअल्झिई संविधान कार्यान्वयनको महान् कार्यमा कटिबद्ध भएर अगाडि बढ्न बारबार आह्वान गरिरहेको पाइन्छ । सरकारका अगुवाले अरूलाई दिएको शुभकामनाका शब्दगुच्छामा अभिव्यक्त भएका विषयलाई सर्वप्रथम आफैंले व्यवहारमा लागू गर्नगराउन साँच्चै दत्तचित्त भएर लागेको अवस्थामा शुभकामना फलिफाप हुने आशा गर्न सकिन्थ्यो, अन्यथा सरकारको शुभकामना त एकछिनको लागि हात्तीको देखाउने दाँत मात्र सावित हुन गएको पो देखिन्छ । अतः मधेसी मोर्चाले राख्दै आएको राज्य पुनर्संरचनामासमेत पुनर्विचार गर्नुपर्नेलगायतका माग सम्बोधन गरिने भनेर सरकारमा आसीन हुन पुगेका माओवादी केन्द्र र नेपाली कांग्रेसले संविधान संशोधन गरेरै संविधानको सही कार्यान्वयनमा अघि बढ्न सकिने कुराको उजागर गर्दै आएका पनि देखिन्छन् । तर आखिर अहिलेसम्म संविधान संशोधनको नाउँमा संविधानको कुनकुन धारा र कुनकुन उपधारामा केके संशोधन गर्नुपर्ने हो भन्नेबारेमा मागकर्ता स्वयं मधेसी मोर्चा आफैं स्पष्ट छैन भने सरकार झनै यसबारेमा आफैं अष्पस्ट छ । त्यसैले पनि सरकारले संविधान संशोधनको खाका तयार गर्न नै सकेको छैन । अझ त सरकारमा रहेका दलहरूको आन्तरिक छलफल पनि हुन सकेको देखिँदैन । त्यसैले पनि संविधान संशोधनका विषयमा सरकार सम्बद्ध दलहरूबीचमै एकमत हुन सकेको छनक देखिने गरेको छैन । जसको परिणतिले सरकारले केकेमा संशोधन गर्ने हो भनेर स्पष्ट खाकासहित प्रमुख प्रतिपक्षसँग औपचारिक बहस छलफल गर्ने आँट पनि गर्न सकेको देखिँदैन । हल्कारूपमा र एक अर्थमा झारा टार्ने हिसाबले ठूला दलका बीचमा संविधान संशोधनसम्बन्धी भनेर हल्का छलफल गर्न खोजेको दृश्य कहिलेकाहीँ देखिने गरेको भए पनि त्यसले कुनै सार्थकता भने प्राप्त गर्न सकेको पाइँदैन । सरकारको यही तौरतरिकाले अझ पनि यस सवालले सार्थकता पाउन सक्छ भन्ने अवस्था देखिँदैन । सरकारको तर्फबाट संविधान संशोधनको प्रस्ताव अब सदनमा छिट्टै लगिँदै छ भनेर भन्ने गरेको आधा दर्जन पटक भइसकेको छ । तर वास्तवमा सदनमा लिने गरी प्रस्तावको तयारी नै हुन सकेको छैन । देशको शासन सत्ताको मियोमा रहेका व्यक्तिले संविधान कार्यान्वयनको सवाललाई विभिन्न बहानामा अलमल गर्ने र संविधानले तोकेको समयसीमा त्यत्तिकै नघाउने हो भने देशको अस्थिरता र अशान्तिको बीउ त्यही नै बन्न सक्नेमा दुईमत हुन सक्दैन । मधेसी मोर्चासँगको भेटघाटमा र सभासमारोह तथा कुनै पनि कार्यक्रममा सरकारका सम्बद्ध मानिसले सरकार गठनको दिनदेखि नै संविधान संशोधनको लागि व्यापक गृहकार्य भइरहेको भन्ने कुरालाई मुख्य विषयवस्तु बनाउने काम मात्र भएको देखिन्छ । उनीहरूका अनुसार अब कुनै पनि हालतमा ढिलो नगरी संशोधन प्रस्ताव सदनमा लगिँदै छ भन्ने कुराको रटान गरिरहेको पाइए पनि सजिलो नभएकाले व्यवहारमा उतार्न नसकेको सबैले जानेबुझेकै हो । संविधान संशोधनलगायतका विभिन्न कुराको अल्झन सरकार आफैंले तेस्र्याउँदै गरेर तहगत निर्वाचनको कामलाई पछि धकेल्ने र संविधान कार्यान्वयनमा ढिलाइ गर्ने काम भइरहेको स्पष्ट हुन आउँछ । सरकार स्वयंको यस्तो गतिविधिले संविधान कार्यान्वयनको सफलतासँग जोडेर दसैंमा अरूलाई दिएको शुभकामना खोक्रो सावित हुनेमा दुईमत हुन सक्दैन भने सरकारलाई अरूले त्यसै कुरासँग जोडेर दिएको शुभकामना पनि फजुल सावित हुने देखिन्छ । अब निकट भविष्यमा आउँदै गरेको दीपावलीको उपलक्षमा दिइने शुभकामनाको विषय पनि यही संविधान कार्यान्वयनकै सफलताको बन्ने निश्चित छ । संविधान कार्यान्वयननै नगरी हतारमा पहिलो संविधानको संशोधन भइसकेको छ । त्यो संशोधनसमेतको संविधानको कार्यान्वयनविना नै फेरि संशोधनलाई उचाल्नु त्यति युक्तिसंगत देखिँदैन भनेर पनि अधिकांशको जिकिर रहँदै आएको छ । हुन पनि यसलाई कार्यान्वयनमा लिएर मात्रै कुन वर्ग, समुदाय र क्षेत्रका कुराको सम्बोधन गर्न कहाँनेर कुन कुराको कमी भयो, कुन कुराले मेल खाएन र कुन कुरा बढी भयो भनेर प्रस्ट भएपछि त्यसका आधारमा संशोधन गर्नुपर्ने जायज हुन जान्छ । कार्यान्वयनले मात्र यी कुराको राम्ररी निक्र्योल गर्ने कुरा बढी व्यावहारिक र भरपर्दो हुन जान्छ । संविधान परिवर्तनशील दस्ताबेज हो भन्ने कुरा सतही व्याख्यातर्फ लिएर जुन कुनैले जतिबेला पनि जस्तोसुकै विषयको उठान गरेका आधारमा संविधान संशोधन गर्ने भन्ने अवश्य पनि होइन होला । तर केही व्यक्ति र समुदायको हठलाई तिलको पहाड बनाएर पहिलो संशोधनसमेतको संविधानको कार्यान्वयनबिनै दोस्रोपटक संशोधनमा जाने बेला भइसकेको देखाइँदैन । त्यसैले पनि सरकारले संविधान संशोधनको लागि कसैको चित्त बुझाउनको लागि खोक्रो भाषणबाजी गर्दै आएको भए पनि धेरैले त्यसलाई विश्वास नै गरिरहेका छैनन् । सरकारले बाहिरी हल्लाको आधारमा कति दिनसम्म यो ढाँट छलको प्रवृत्ति देखाइरहने होला त भनेर पनि सर्वसाधारणले प्रश्न गर्न थालिसकेका छन् । त्यसैले अब कुनै पनि बहानाबाजी नगरी तहगत निर्वाचनको कार्ययोजना बनाई काममा लागिहाल्ने र संविधान कार्यान्वयनको बाटोमा हिँडिहाल्ने गर्नु नितान्त जरुरी भइसकेको छ । मुलुक र मुलुकवासीको हित नै यसैमा जोडिएको छ ।"
प्रधानमन्त्री र सरकारसँग,"भारत भ्रमणअघि संसद्मा गरेको सम्बोधनमार्फत प्रधानमन्त्री पुष्पकमल दाहालले नेपाली जनतासामु आफ्नो नेतृत्वमा गठित सरकारका प्राथमिकता घोषणा गरेका थिए । विगतमा झैं प्रधानमन्त्री र यो सरकारका पुराना एवं केही थप जिम्मेवारी छन् । स्वास्थ्य सेवाबारे प्रधानमन्त्री दाहालले जिल्लाजिल्लामा डाक्टर पठाउने, अस्पतालको ओपीडी समयलाई १० देखि ५ बनाउने घोषणा गर्नुभएको छ । सोही घोषणाअनुसार स्वास्थ्य मन्त्रालयले पनि वीरलगायत मेचीदेखि महाकालीसम्मका करिब २० वटा अस्पतालमा परिपत्र पनि गरिसकेको छ । तर प्रधानमन्त्रीको यो घोषणा त्यो बेलासम्म सार्थक हुन्न जबसम्म आवश्यक न्यूनतम भौतिक पूर्वाधार, आर्थिक व्यवस्थापन र तालिम प्राप्त उच्च मनोबल बोकेको अनि उत्प्रेरित एवं उत्साहित जनशक्तिबीचको उचित संयोजन या व्यवस्थापन हुन्न । त्यो निर्णयलाई कार्यान्वयन गर्नुअघि सम्बन्धित पक्षहरूलाई विश्वासमा लिनुको विकल्प छैन । हेक्का रहोस्, अहिलेसम्म सरकारी चिकित्सक नौदेखि दसको बीचमा सरकारी अस्पतालमा प्रवेश गरी दुई बजेपछि निजी क्लिनिकमा रहने गरेका छन् । त्यो अवधिमा निजहरूबाट इमानदारीपूर्वक कर्तव्य पालना भएनभएबारे सम्बन्धित कार्यालय प्रमुख र जिम्मेवार नियामक निकायले अनुगमन गर्ने, सम्पादित कामको रेकर्ड लिन पनि सक्थ्यो अर्थात् लगबुक पद्धतिको विकास पनि गर्न सक्थ्यो । त्यसैगरी भनसुन र आर्थिक चलखेलका आधारमा नभई औचित्यता र विशिष्टताका आधारमा चिकित्सकको सरुवा या पदस्थापना गर्ने पद्धति बसाल्न सकेको भए पनि जवाफदेहिता, जिम्मेवारीपन र उत्तरदायित्वको भावना विकास हुन सक्थ्यो । चिकित्सकलाई मात्रै खटाएर या कार्यालयको समयावधि बढाएर मात्रै पनि सरकारी अस्पतालमा न गुणात्मक न त मात्रात्मक सुधार हासिल गर्न सकिन्छ । भूकम्पपश्चात् हचुवा पारामा गाउँगाउँ पठाइएका चिकित्सक उपलब्धिविहीन या प्रयोजनहीन बनेका हुन् । विनातयारी आईसीयू सेवा सञ्चालनार्थ पठाइएका महँगा उपकरण त्यसै खेर गएको स्थिति छ । अस्पतालको ओपीडी अवधि र प्रदानित सेवाको स्तर दुवै कुरामा वृद्धि गर्नुपर्ने आवश्यकता छ । सरकारी अस्पतालमा कार्यरत चिकित्सकले निजी प्राक्टिस गर्न नपाउने, अस्पतालमा नै विस्तारित सेवा सञ्चालन गर्ने र सोबापत निजहरूलाई अतिरिक्त आर्थिक सुविधा प्रदान गर्ने कुरा पनि उल्लेख भएको हो । सोको प्रयोजनका निम्ति नियम र निर्देशिका त तयार भइसकेको हो । खै त कार्यान्वयन भएको ? प्रस्ट छ चिकित्सकप्रति पूर्वाग्रही र हेय दृष्टि राख्दै व्यावहारिकता र सम्भाव्यताको अध्ययन नगरी सम्बद्ध सेवाप्रदायक र चिकित्सकबीच अन्तक्र्रिया नगरी लाद्न खोजिँदा त्यो कार्यान्वयन हुन सकेन । विडम्बना समान तह या श्रेणीका गैरचिकित्सक प्रशासनिक कर्मचारीले पाउने गरेको हैसियत र सुविधा पनि सरकारी चिकित्सकले पाउन सकेका छैनन् । लेखा, अर्थ, दूर संस्थान आदि संस्थामा काम गर्ने कर्मचारीले पाउने सुविधा के स्वास्थ्यकर्मीलाई पनि उपलब्ध गराउनु पर्दैन ? १०५ सम्म मात्रै होइन, चिकित्सक त (अझै सीमित संख्यामा मात्रै रहेका ठाउँमा त) चौबीसै घन्टा अनकल पनि बस्नुपर्ने हुन्छ । तर त्यसको उचित व्यवस्थापन गर्ने, नियमन गर्ने र उत्प्रेरणा दिने काम के राज्यको सम्बन्धित निकायको होइन ? चिकित्सकका न्यायोचित मागको सुनुवाइ गर्दै उनीहरूसँग अन्तक्रिया गरी उनीहरूकै सहमतिमा उनीहरूले एकै स्थान संस्थामा मात्रै काम गर्ने वातावरण बनाउन सकिन्छ । सेवा र समयअनुसारको पारि श्रमिक, हैसियत, आवास सवारीसाधन, उपचार आदि आवश्यकताको व्यवस्थापन गरिदिने हो भने उनीहरूलाई पूर्णकालीन बनाउन सकिन्छ । सरकारी चिकित्सकप्रति मन्त्रालयमा गरिने व्यवहार उदेकलाग्दो छ । संविधानमा घोषणा गरिए झैं स्वास्थ्य सेवालाई मौलिक अधिकारको रूपमा स्थापित गर्न उपयुक्त ऐनकानुनको तर्जुमा गर्नुपर्नेछ । यसको लागि अन्य मुलुकहरूबाट पनि सिक्न सकिन्छ । शिक्षा क्षेत्रमा बजेट वृद्धिको आवश्यकता भन्दा कैयौं सार्वजनिक विद्यालयमा विद्यार्थी र शिक्षकबीच घट्दै गएको अनुपात कसरी बढाउने ? यतातर्फ ध्यान जानु जरुरी छ । वास्तवमा सार्वजनिक स्वास्थ्य क्षेत्रमा भारत होइन, श्रीलंका उदाहरण छ, जहाँ सस्तो, निःशुल्क र स्तरीय सेवा प्रदान हुन्छ । यो तथ्यलाई प्रधानमन्त्रीले पनि स्विकारेको अवस्था हो । भूकम्प, पुनर्निर्माण र जनकल्याण भूकम्प गएलगत्तै बसेको संसद्को बैठकमा तत्कालीन प्रतिपक्षी नेता प्रचण्डले सरकारलाई हृदय खुला गरेर, मुठी फुकाएर, थैली खोलेर उदारतापूर्वक भूकम्पपीडितलाई आर्थिक सहयोग गर्न सुझाएका थिए । तत्कालीन अर्थमन्त्री डा रामशरण महतले भने नगद प्रवाहमा खुकुलोपन नल्याउने र कन्जुस्याईं प्रतीत हुने किसिमको प्रवृत्ति देखाएका थिए । सिद्धान्ततः उनीहरू दुवैमा विरोधाभास देखिएको थियो । माओवादी नेताले नगद प्रवाहमा उदारता देखाउन दलील पेस गर्ने अनि उदारवादी अर्थतन्त्रका पक्षपाती अर्थमन्त्री दुरुपयोग हुने भन्दै नगद वितरण गर्न अनिच्छुक देखिएका थिए । निष्पक्षतापूर्वक भन्नुपर्दा दुवै नेताहरूका अभिव्यक्तिमा सकारात्मक र नकारात्मक, व्यावहारिक र अव्यावहारिक जस्ता दुवैखाले प्रवृत्ति या सोचाइ विद्यमान देखिन्थे । नगद मात्रै बाँडेर राहत पुग्ने, कल्याण हुने या पुनर्निर्माण कार्य सम्भव हुन सक्दैन । उल्टो त्यसको सही सदुपयोग हुन नसकी ऋणको भार बढ्ने, अनुत्पादक क्षेत्रमा खर्च हुने र मुद्रास्फीति पनि बढ्न सक्ने सम्भावनालाई इन्कार गर्न सकिन्न । गरिब जनताको हितलाई नै एक मात्र ध्येय ठान्नुभएका बीपीका अनुयायी डा महतले आर्थिक उदारीकरण, बजारमुखी अर्थतन्त्र, वैदेशिक लगानीलाई निःसर्त एवं अनियन्त्रित छुट दिनुमै मुलुकको भलो सम्झे । महतको अर्थनीतिले धनीलाई झन् धनी त बनाउला तर गरिबको कल्याण हुनेमा पंक्तिकारलाई आशंका छ । नगद प्रवाहसँगै स्वतः राहत र पुनर्निर्माण पुग्छ भन्ने माओवादी नेताको सोचाइ पनि कालान्तरले गलत सावित हुन सक्छ । माओवादलाई मार्गनिर्देशक ठान्ने पार्टीलाई माओले चीनको पुनर्निर्माणको नेतृत्व कसरी सम्हालेका थिए भन्नेबारे हेक्का हुनुपर्छ । विदेश पलायन भइरहेको युवा जनशक्तिलाई स्वदेशभित्र आवश्यक तालिम व्यवस्था गरी उनीहरूलाई पुनर्निर्माणमा परिचालन गर्ने व्यवस्था कति गर्न सकियो ? कांग्रेस, एमाले मात्रै होइन, यो अभियानमा हिंसात्मक विद्रोह छोड्दा बेरोजगारसमेत बन्न पुगेका माओवादीका युवा कार्यकर्ता कति परिचालित हुन सके ? आखिर मलेसिया, अरबलगायतका देशहरूमा न्यूनतम ज्यालामा काम गर्न जाने युवालाई स्वदेशभित्र तालिम दिइएर कति रोक्न सकियो ? भूकम्पपश्चात् थोपरिएको नाकाबन्दीको समयमा गृह र आपूर्तिको जिम्मेवारी पाएको क्रान्तिकारी पार्टीले तत्कालीन समयमा सिर्जित अभाव, कालोबजारी, महँगी र भ्रष्टाचार नियन्त्रण गर्न कस्तो भूमिका खेल्यो ? मानव संकटलाई उचित व्यवस्थापन गर्न किन सकेन ? यसो हुनुमा अक्षमता जिम्मेवार छ कि गलत नियत ? त्यसो भनेर यो पार्टीमाथि दोष थोपर्न भने किञ्चित पनि खोजिएको होइन, तर दसबर्से जनयुद्धताका प्रकट गरिएका वचनबद्धताको स्मरण गराउन खोजिएको मात्रै हो । हजारौं भूकम्पपीडितले ओतको अभावमा पानीमा भिज्नु मात्र परेन, जाडोका कहरमा कठ्यांग्रिनुपर्यो । यस्तै ढिलासुस्ती र अकर्मण्यता रहे कहिलेसम्म यो नियति भोग्नुपर्ने हो ? अझै पनि संवेदनशील र क्रियाशील हुन सके पुनर्निर्माण असम्भव छैन । स्थानीय या स्वदेशमै उत्पादित वस्तु या सामग्रीको अधिकतम प्रयोग गरी अनि यथासम्भव स्वदेशकै तालिमप्राप्त जनशक्तिको माध्यमबाट पुनर्निर्माण अभियान सञ्चालन हुनुपर्छ । पुनर्निर्माणमा अनुशासित, संगठित र सक्षम सावित भइसकेको अनि जनशक्ति र भौतिक साधनको हिसाबले सम्पन्न नेपाली सेनालाई पुनर्निर्माणमा महत्वपूर्ण भूमिका प्रदान गर्नैपर्छ । पाकिस्तान, अस्ट्रेलियालगायतका देशहरू उदाहरण छन् । काठमाडौं उपत्यकामा नेपाली सेनाले चर्चेको जमिनमा उसैको माध्यमबाट सार्वजनिक सेवाका निर्माण सम्पन्न गर्न सकिन्छ । सकभर वैदेशिक सहायताप्रति मुख ताक्नुभन्दा स्वदेशभित्रको र स्वदेशीबाट स्रोत परिचालन गर्नु उपयुक्त हुन्छ । शिक्षामा सुधारबारे सार्वजनिक शैक्षिक संस्थाको सुधारका निम्ति पहिलो सर्त हो, तिनलाइ पार्टीगत राजनीतिबाट मुक्त गर्नु । बजेटको हिसाबले भन्ने हो भने सार्वजनिक विद्यालयमा प्रतिविद्यार्थी खर्च भएको रकम निजी क्षेत्रमा भएको लगानीभन्दा धेरै बढी छ । तर नतिजा किन कमजोर हुन्छ ? एउटै शिक्षकले पढाएको निजी र सार्वजनिक विद्यालयको स्तर किन फरक हुन्छ ? कारण खोज्न धेरै दिमाग खियाउनै पर्दैन । शिक्षा क्षेत्रमा बजेट वृद्धिको आवश्यकता भन्दा कैयौं सार्वजनिक विद्यालयमा विद्यार्थी र शिक्षकबीच घट्दै गएको अनुपात कसरी बढाउने ? यतातर्फ ध्यान जानु जरुरी छ । नियतवश नै सार्वजनिक विद्यालयको स्तर कमजोर बनाउन खोजिएको आरोप लाग्ने गरेको छ । त्यसैले विद्यालयलाई शान्ति क्षेत्र घोषणा गर्ने र पार्टीगत राजनीतिबाट अलग राख्ने नारा नारामै सीमित भएको प्रतीत हुन्छ ।"
सर्वोच्च र विधेयकमा परामर्श,"शक्ति पृथकीकरणको सिद्धान्तलाई नेपालको हालसम्मको सबभन्दा नयाँ संविधानमा स्थान दिइएको भनिन्छ । यद्यपि सो संविधानको प्रस्तावनामा यस लबजको प्रयोग भने गरिएको छैन । तर संविधानको धारा ५६(६) मा शक्ति पृथकीकरण र नियन्त्रण तथा सन्तुलन भन्ने लबजको प्रयोग भएको पाइन्छ । जसअनुसार नेपालका संघ, प्रदेश र स्थानीय तहले शक्ति पृथकीकरण र नियन्त्रण तथा सन्तुलनको सिद्धान्तको संरक्षण गर्नुपर्ने हुन्छ । भाषिक हिसाबले भन्नुपर्दा सिद्धान्तको प्रयोग र पालना गरिन्छ । संविधान कुनै सिद्धान्त संरक्षण गर्ने औजार हो र ? अमेरिकीहरूले संविधानमा यो लबज नै प्रयोग नगरी चलनमा ल्याए । हाम्रा संविधान निर्माताले संरक्षणको भारी बोकाए । साथै यो सिद्धान्त किन प्रस्तावनामा रहेन र किन यसलगायतका अन्य सिद्धान्त धारा ५६(६) मा राखिए भन्न सक्ने अवस्था छैन । यो संविधानलाई समग्र रूप र भावमा हेर्दा सबभन्दा त्रुटिपूर्ण अन्तिम औपचारिक आलेख भनी कसैले आरोप लगाए र तर्क दिन थाले आश्चर्य मान्नुपर्दैन । यो संविधान निर्माण पूर्व र निर्माणकालमा अलगअलग स्वार्थबाट प्रेरित गैरनेपालीको दबाब, चासो र लगानी तथा तिनका नेपाली सेवकको पर्दा पछाडिको गठजोडले पनि यसलाई निकै विरूप, त्रुटिपूर्ण र भद्दा बनाएको छ भनी कसैले आधार दिन खोजे चुपचाप सुन्नुको विकल्प नहुन सक्छ । खासगरी जनताका मूल सरोकारबारे उनीहरूको बहुमतको राय के थियो र त्यसको सट्टा कसको लागि केके कुरा राखिए भन्ने कुराले पनि संविधानकै वैधानिकतामा प्रश्न उठाउने स्थितिमा पुर्याउन सक्छ । यसमा लेखिएका नलेख्नुपर्ने र नलेखिएका लेख्नुपर्ने कुराबारे विधिवेत्ताहरूले बताउँदै गर्लान् । यसका विभिन्न पहलुबारे बार, कानुन अध्ययन संस्थान र सञ्चारमाध्यमले बहस चलाउन जरुरी छ । यो आलेखमा सर्वोच्च अदालतले विधेयकमा राय, परामर्श, सुझाव वा निर्देशन दिन मिल्छ या मिल्दैन भन्ने विषयमा मात्र चर्चा गर्ने प्रयास गरिनेछ । सन्दर्भ ७ कात्तिक २०७३ को अन्नपूर्ण पोस्ट्मा 'सर्वोच्चको असन्तुष्टि' शीर्षकमा प्रमुख समाचार छापिएको छ । सो समाचारमा द्वन्द्वकालीन मुद्दा हेर्ने विशेष अदालतसम्बन्धी विधेयकबारे सर्वोच्चको फुलकोर्टमा छलफल भएको र बाह्रबुँदे सुझावसहित मस्सौदा सरकारलाई नै फिर्ता पठाएको भनिएको छ, तर समाचारको पुछारमा भने सुझाव पठाउन बाँकी रहेको छ पनि भनिएको छ । यो समाचार साँचो हो भने सर्वोच्च अदालतका न्यायाधीशले सरकारी विधेयकको मस्यौदामा राय, परामर्श वा सुझाव वा तत्सम्बन्धी पत्रको जबाफ दिँदैछन् । यो विधेयक अझै सार्वजनिक नभएकाले त्यसका अन्तर्यमा अहिले चर्चा गर्न सकिने अवस्था रहेन । सरकारको मस्यौदा विधायिकामा प्रस्तुत नहँदासम्म प्रतिक्रिया व्यक्त गर्नु अपरिपक्व मसौदामा प्रतिक्रिया दिनु हुनेछ । स्मरण रहोस्, यहाँ केवल वर्तमान संविधानको आधारमा सर्वोच्चले विधेयकमा रायसुझाव दिन मनासिव हो या होइन भन्नेबारे मात्र चर्चा गरिने हुँदा सर्वोच्चले के भन्यो वा भन्न खोज्यो भन्नेबारे पनि उल्लेख गर्नु मनासिव हुने छैन । साथै समाचारको अन्त्यमा फुलकोर्टले हस्ताक्षर गर्न बाँकी रहेको समेत भनिएकाले सर्वोच्चको सुझावबारे बोल्नु पनि अपरिपक्व नै हुने भयो । किनकि त्यसमा हस्ताक्षरपूर्व सुधारको सम्भावना छ । संवैधानिक व्यवस्था र रायको पृष्ठभूमि नेपालमा विगतमा सर्वोच्चमा राय माग्ने संवैधानिक व्यवस्था थिए । नेपालको संविधान, २०१९ को धारा ७० ले सर्वोच्चको अधिकार क्षेत्र तोक्दा केही अधिकार क्षेत्रको उल्लेख गर्दै कानुनद्वारा अन्य अधिकार क्षेत्र तोक्न सकिने बाटो खुला राखेको थियो । न्यायिक समिति नियमावली, २०२८ को नियम ५ मा न्यायिक समितिका सदस्यको असमर्थताबारे श्री ५ ले सर्वोच्चसँग राय माग्न सक्ने व्यवस्था थियो । वर्तमान संविधानले सर्वोच्चको अधिकार क्षेत्र तोक्दा साधारण अधिकार क्षेत्रका विषयमा कानुनले अधिकार क्षेत्र विस्तार गर्न पाउने त्यस प्रकारको कुरा बोलेको छैन । यो सन्दर्भमा हेर्दा, हालको संवैधानिक व्यवस्थाअनुसार ऐननियमबाट सर्वोच्चको अधिकार क्षेत्र थप्न पाइने देखिँदैन । अर्थात् संविधानमा रायपरामर्श दिने व्यवस्था नभएपछि ऐननियमबाट सो अधिकार क्षेत्र थप्न मिल्ने देखिँदैन । कतै ऐननियममा यस प्रकारका व्यवस्था छन् भने ती असंवैधानिक मानिन्छन् । पुरानो संवैधानिक प्रस्ट व्यवस्था भएको नयाँ संविधानमा छैन भने त्यसलाई न्यायिक परम्परा भन्न पनि मिल्दैन । नेपाल अधिराज्यको संविधान, २०४७ को धारा ८७(५) मा श्री ५ बाट यो संविधान वा अन्य कुनै कानुनको व्याख्यासम्बन्धी कुनै जटिल कानुनी प्रश्नमा सर्वोच्च अदालतको राय बुझ्न चाहिबक्सेमा सो प्रश्नमाथि विचार गरी सर्वोच्चले श्री ५ समक्ष आफ्नो रायसहितको प्रतिवेदन पठाउनुपर्छ भन्ने व्यवस्था गरिएको थियो । यो व्यवस्था सर्वोच्चको अधिकार क्षेत्रअन्तर्गत राखिएको थियो । सोअन्तर्गत विगतमा सर्वोच्चले नागरिकता विधेयकमा राय दिएको कुरा सार्वजनिक भएको पनि थियो । तर नेपालको वर्तमान संविधानमा सर्वोच्चलाई यस प्रकारको अधिकार क्षेत्र प्रदान गरेको पाइँदैन । यसरी संविधानले सर्वोच्चलाई कानुनी रायको अधिकार क्षेत्र नदिएको अवस्थामा सर्वोच्चका न्यायाधीशले सर्वोच्चको नामबाट रायसुझाव दिनु संविधान अनुकुल हुन्छ या हँदैन भन्ने नै मुख्य प्रश्न हो । संविधानमा यो अधिकार क्षेत्र झुक्किएर नरहेको पक्कै होइन, किनकि नेपालको अन्तरिम संविधान, २०६३ मा पनि यो व्यवस्था थिएन । अर्थात् विगतमा संविधानमा रहेको यो व्यवस्था पछिल्लो र वर्तमान संविधानका निर्माताले जानीजानी नराखेको हो भनी मान्नुपर्ने हुन्छ । राय कसले माग्ने विगतका संवैधानिक र कानुनी व्यवस्था हेर्दा सर्वोच्चसँग राज्य प्रमुखले रायपरामर्श माग गर्ने गरेको देखिन्छ । सार्वजनिक भएको सो समाचार हेर्दा अहिले सरकारले राय मागेको भन्ने देखिन्छ । सरकार भनेको कानुन व्याख्या ऐन २०१० को दफा २(च) अनुसार मन्त्रिपरिषद् हो, तर मन्त्रिपरिषद्ले यो अधिकार मन्त्री वा पदाधिकारीलाई प्रत्यायोजन गर्न सक्ने हुन्छ । समाचारअनुसार विधेयकमाथि सर्वोच्चको राय माग्ने काम मन्त्रिपरिषद् वा मन्त्री वा अन्य पदाधिकारी कसले गरेको हो प्रस्ट भएन । यस्तो राय माग्ने कानुनी आधार के हो ? कानुनी प्रक्रिया के हुन् ? ती प्रक्रिया पूरा भए भएनन् ? भन्ने प्रश्न यहाँ गौण छन् । किनकि राय दिने निकायको राय दिने अधिकार क्षेत्र नै संविधानमा नरहेपछि अरू प्रश्न निरर्थक हुन्छन्, किनकि अब सर्वोच्चको न्यायाधीशले सर्वोच्चको नामबाट राय दिन मिल्दैन भन्नेचाहिँ प्रस्ट छ । स्मरण रहोस्, सर्वोच्चको प्रशासनले राय दिन बाधा पर्ने देखिँदैन । यस्तै न्यायाधीशका सम्मेलनबाट कुनै कानुनमा सुधार गर्नु वा नयाँ कानुन बनाउनुपर्नेबारे उल्लेख गर्न बेमुनासिव नहुन सक्ला । यो कुरा पनि कसैलाई बहसको विषय हुन सक्ला । किन उपयुक्त हुँदैन विधेयकमा राय दिन ? सर्वोच्च अदालत संविधानले नै अधिकार क्षेत्र तोकेको संवैधानिक अंग हो । यस्ता अंग पनि संविधान र कानुनअधीनस्थ हुन्छन् । यी अंगले संविधान र कानुनले गर्नु भनेका काम मात्र गर्नुपर्ने हुन्छ, आफ्नो अधिकार क्षेत्र नभएको विषयमा काम गर्नु हुँदैन । दोस्रो, शक्ति पृथकीकरणको सिद्धान्तअनुसार नजिरबाहेकको कानुन निर्माण न्यायपालिकाको काम होइन । यो जनप्रतिनिधिको काम हो । कानुनको जसअपजस जनप्रतिनिधि संस्थाले लिनुपर्छ । तेस्रो, कानुन निर्माण सम्बन्धमा न्यायपालिकाले आत्मसंयम अवलम्बन गर्नुपर्छ । यसबारे अमेरिकी न्यायाधीशको एउटा कथन प्रासंगिक हुन्छ । एउटा ऐनबारे जस्टिस होम्सले भनेका थिए सबैलाई थाहा छ सर्मन ऐन वाहिघात छ तर सबैजना नर्क जान तयार छन् भने म तिनलाई पछ्याउन तयार छु । चौथो, नेपालको संविधानले ऐनलाई असंवैधानिक घोषणा वा बदर गर्ने अधिकार सर्वाेच्च अदालतलाई प्रदान गरेको छ । नेपालको वर्तमान संविधानको धारा १ र धारा १३३ लगायतका धाराहरू यसका उदाहरण हुन् अर्थात् सर्वोच्चले आज ठीक ठानी प्रश्न नउठाएका दफा वा व्यवस्था असंवैधानिक भएकाले बदर गरी पाऊँ भनी निवेदन पर्न सक्छ । आज ऐन ठीक भनी फुलकोर्टमा बसी रायसुझाव पठाउने न्यायाधीशले इजलासमा बसेर न्यायिक पुनरावलोकनबारे बोल्न मनासिव होला र ? फेरि फुलकोर्टमा सर्वोच्चका उपस्थित भएसम्मका न्यायाधीश रहन्छन् । पहिले फुलकोर्टमा धारणा बनाएको वा अनदेखा भएको विषयमा उनै न्यायाधीशले कसरी न्यायिक पुनरावलोकन गर्ने ? निवेदकले के ठान्ने ? पाँचौं, सर्वोच्च अदालत ऐन २०४८ ले पनि सर्वोच्चलाई विधेयकमा रायपरामर्श दिने अधिकार क्षेत्र प्रदान गरेको छैन । छैटौं, न्याय प्रशासन ऐन २०४८ ले पनि सर्वोच्च अदालतलाई विधेयकमा रायपरामर्श आदि दिने अधिकार प्रदान गरेको छैन । सातौं, राय प्रदान गर्ने कार्य अदालती परम्परा मान्ने हो भने पनि विगतमा यस्तो राय राज्य प्रमुखबाट मात्र मागिन्थ्यो । अगाडि उल्लेख भए झैँ संविधानमा जानीजानी नराखेको कुरालाई निरन्तरता दिन परम्परा भनी तर्क दिनु मनासिव हुँदैन । आठौं, सर्वोच्च अदालत नियमावली २०४९ को नियम १२(क) मा न्याय प्रशासनसँग सम्बन्धित कुनै कानुनी व्यवस्था गर्ने वा त्यस्तो कुनै कानुनी व्यवस्थामा संशोधन वा परिवर्तन गर्ने विषय पूर्ण बैठक (फुलकोर्ट) मा छलफल हुने विषयभित्र पारिएको छ । यो मूलतः अदालतभित्रको आफ्नो विषय हो । यो व्यवस्था पहिले संविधानतः राय दिन पाउने समयको निरन्तरता हो भने राय दिने सन्दर्भमा यो व्यवस्था अब निरर्थक हुन गएको छ । अब यो नियमका आधारमा सर्वोच्च अदालतले सरकारलाई विधेयकमा कानुनी राय दिन मिल्छ भन्नु संविधानविपरीत हुन्छ । नवौं, सर्वोच्च नियमावली २०४९ को नियम १२ को पूर्ण बैठक (फुलकोर्ट) नियम शीर्षकअन्तर्गतको व्यवस्थामा छलफल गर्ने विषयको रूपमा तोकिएको हो । यसमा सरकारले राय माग्ने र सर्वोच्चले राय दिने व्यवस्था गरिएको भन्न मिल्ने होइन । कदाचित त्यस्तो व्यवस्था गरिएको भए सो प्रस्ट भाषामा लेखिन्थ्यो । त्यसका प्रक्रिया पनि तोकिन्थ्यो । साथै यो नियम सर्वोच्च स्वयंले बनाएको हो । सर्वोच्चले संविधानले हटाएको रायपरामर्शसम्बन्धी संवैधानिक व्यवस्था पुनर्जीवित गराउन नियम बनाउन सक्दैन । नियममा त्यस्तो प्रस्ट व्यवस्था छैन भने त्यस प्रकारको अर्थ गर्न पनि मिल्दैन । दसौं, संविधान बाहिर गएर रायसुझाव दिने काम स्वयंमा असंवैधानिक हो र यस्तो असंवैधानिक काम सर्वोच्चले पनि गर्न सक्दैन । निष्कर्ष नेपालको सर्वोच्च अदालत वर्तमान संविधानअनुसार रायपरामर्श दिने संस्था होइन । भारतमा राष्ट्रपतिले राय माग्ने व्यवस्था संविधानमा छ । नेपालमा पनि पहिले थियो । अमेरिकामा त्यहाँको सर्वोच्चले नै रायपरामर्श नदिने भनी आफैं निर्णय गरेको थियो । नेपालको संविधानले रायपरामर्श दिने पुरानो व्यवस्थालाई जानीजानी संविधानमा नराखेपछि परम्परा वा नियममा भएको कानुनी व्यवस्था गर्ने वा कानुनी व्यवस्थामा संशोधनबारे फुलकोर्टले छलफल गर्ने भनेकोमा रायपरामर्श दिने कार्य सर्वोच्च अदालतबाट हुन सक्ने देखिँदैन । सर्वोच्चले संविधानलाई शिरोपर गरी आफूलाई यो भूमिकाबाट अलग राख्नुपर्छ । राय परामर्श सर्वोच्चको अधिकार क्षेत्र हुनु मनासिव हुन्छ भने संविधानमा नै संशोधन गर्नुपर्छ । हाइलाइटनेपालको संविधानले रायपरामर्श दिने पुरानो व्यवस्थालाई जानीजानी संविधानमा नराखेपछि परम्परा वा नियममा भएको कानुनी व्यवस्था गर्ने वा कानुनी व्यवस्थामा संशोधनबारे फुलकोर्टले छलफल गर्ने भनेकोमा रायपरामर्श दिने कार्य सर्वाेच्च अदालतबाट हुन सक्ने देखिँदैन ।"
चेल्सीसँग म्यानचेस्टर युनाइटेडको लज्जास्पद हार,काठमाडौंः म्यानचेस्टर युनाइटेडले चेल्सीसँग लज्जास्पद हार ब्यहोरेको छ। इंग्लिस प्रिमियर लिगको गएराति भएको खेलमा म्यानचेस्टर युनाइटेड चेल्सीसँग ४० को लज्जास्पद हार ब्यहोर्न बाध्य भयो। खेलको पहिलो मिनेटमै पेड्रोले गोल गर्दै चेल्सीलाई सुरुवाती अग्रता दिलाए। २१ औं मिनेटमा ग्यारी काहिलले गोल गरेपछि चेल्सीले २० को अग्रता लियो। पहिलो हाफमा २० को अग्रता लिएको चेल्सीले दोस्रो हाफमा थप दुई गोल गर्यो। खेलको ६२ औं मिनेटमा हाजार्डले गोल गर्दै टोलीलाई ३० को अग्रता दिलाए। एकपछि अर्को आक्रमण बुनेको चेल्सीका लागि खेलको ७० औं मिनेटमा कान्टेले गोल गरेपछि म्यानचेस्टर युनाइटेड ४० को लज्जास्पद हार ब्यहोर्न बाध्य भयो। जितपछि चेल्सी ९ खेलबाट १९ अंक जोड्दै प्रिमियर लिग फुटबलको चौथो स्थानमा उक्लिएको छ भने म्यानचेस्टर युनाइटेड समान खेलबाट १४ अंकका साथ सातौ स्थानमा छ।
पेड्रो बने प्रिमियर लिगमा सबैभन्दा छिटो गोल गर्ने खेलाडी,काठमाडौंः चेल्सीका स्ट्राइकर पेड्रो इंग्लिस प्रिमियर लिग फुटबलमा यो सिजन सवैभन्दा छिटो गोल गर्ने खेलाडी बनेका छन्। गएराति इंग्लिस प्रिमियर लिग फुटबल अन्तर्गत म्यानचेस्टर युनाइटेडविरुद्धको खेलमा पेड्रोले खेल सुरु भएको ३० सेकेन्डमै गोल गरेका थिए। जुन खेलमा चेल्सीले म्यानचेस्टर युनाइटेडलाई ४० ले पराजित गरेको थियो। म्यानचेस्टर युनाइटेडका दुई डिफेन्डर क्रिस स्मालिङ र डिले ब्लाइन्डको कमजोर डिफेन्सको फाइदा उठाउँदै २९ वर्षीय स्पेनिस खेलाडी पेड्रोले गोल गरेका हुन्। पेड्रोलाई चेल्सीका मार्कोस अलन्सोको लामो पासमा उपलब्ध गराएका थिए। पेड्रोले म्यानचेस्टर युनाइटेडविरुद्ध गरेको उक्त गोल नै यो सिजनको उनको पहिलो गोल हो। हेर्नुस् भिडियो:
रियल मड्रिड ला लिगा फुटबलको शीर्ष स्थानमा उक्लियो,"काठमाडौंः रियल मड्रिड ला लिगा फुटबलको शीर्ष स्थानमा उक्लिएको छ। गएराति भएको खेलमा एथ्लेटिक क्लबलाई २१ ले पराजित गर्दै रियल मड्रिड ला लिगा फुटबलको शीर्ष स्थानमा उक्लिन सफल भएको हो। खेलको सातौं मिनेटमा करिम बेन्जिमाले गोल गर्दै रियल मड्रिडलाई सुरुवाती अग्रता दिलाए। तर, रियल मड्रिडको अग्रता धेरै बेर टिक्न सकेन। खेलको २७ औं मिनेटमा एथ्लेटिक क्लबका लागि सबिनले गोल गर्दै खेल ११ को बराबरी ल्याए। खेलको ८३ औं मिनेटमा मोरोटाले निर्णायक गोल गरेपछि रियल मड्रिड २१ गोल अन्तरले विजयी भयो र तालिकाको शीर्ष स्थानमा उक्लियो। जितपछि शीर्ष स्थानमा उक्लिएको रियल मड्रिडको ९ खेलबाट २० अंक २१ अंक छ भने दोस्रो स्थानमा रहेको सेभिल्लाको समान खेलबाट २० अंक छ। तेस्रो स्थानमा रहेको बार्सिलोनाको भने समान खेलबाट १९ अंक छ।"
एन्फा अध्यक्षमा नरेन्द्र श्रेष्ठ र उपाध्यक्षमा मणि कुँवर निर्वाचित,काठमाडौंः अखिल नेपाल फुटबल संघ (एन्फा)को अध्यक्षमा नरेन्द्र श्रेष्ठ निर्वाचित भएका छन्। एक वर्षे कार्यकालका लागि सोमबार भएको एन्फाको निर्वाचनबाट अध्यक्षमा श्रेष्ठ विजयी भएका हुन्। उनले अध्यक्षका प्रत्याशी कर्माछिरिङ शेर्पालाई पराजित गरे। अध्यक्षमा निर्वाचित श्रेष्ठले ३६ मत प्राप्त गरे भने उनका प्रत्याशी शेर्पाले ३१ प्राप्त गरे। यसैगरी उपाध्यक्षमा मणी कुँवर निर्वाचित भएका छन्। उनले उपाध्यक्षका अर्का उम्मेदवार दिपक खाती र उपेन्द्रमान सिंहलाई पराजित गरे। उपाध्यक्षमा विजयी कुँवरले ३४ प्राप्त गरे भने खातीले २५ तथा उपेन्द्रमानले ८ मत मात्रै प्राप्त गरे। निर्वाचनमा कुल ६७ मत खसेको थियो। फिफाले भ्रष्टाचारको आरोपमा २०७२ कात्तिक ३० गतेदेखि लागू हुने गरी निवर्तमान अध्यक्ष गणेश थापालाई १० वर्षको प्रतिबन्ध र करिब २१ लाख रुपैयाँ जरिबानाको कारबाही गरेपछि अध्यक्ष पद रिक्त रहँदै आएको थियो। तत्कालीन वरिष्ठ उपाध्यक्ष ललितकृष्ण श्रेष्ठको २०७२ साल जेठ २९ गते निधन भएपछि सो पद पनि रिक्त थियो।
श्रीलंकामा नेपालले जित्यो कास्य पदक,"काठमाडौं: दक्षिण एसियाली अक्वेटिक च्याम्पियनसिप२०१६ मा नेपाली पौडी टोलीले १८ वर्षमाथिको रिलेमा कास्य पदक जितेको छ। श्रीलङ्कामा आज सम्पन्न पुरुष १०० मिटर गुणा ४ फ्रिस्टायल रिलेमा नितेश मानन्धर, देवेश मानन्धर, अनुभव सुब्बा र शुभम श्रेष्ठको टोलीले ४ मिनेट १००३ सेकेन्ड समयका साथ कास्य पदक प्राप्त गर्न सफल भएको नेपाल पौडी सङ्घका अध्यक्ष अशोक बज्राचार्यले जानकारी दिए। त्यस्तै शुभम श्रेष्ठले सोही प्रतियोगिताको २०० मिटर ब्रेस्ट स्ट्रोकमा दुई मिनेट ४२६२ सेकेन्ड समयका साथ राष्ट्रिय कीर्तिमान समेत कायम गरेका छन्। यसअघि यो विधामा शिरीष गुरुङका नाममा दुई मिनेट ४२७२ सेकेन्डको कीर्तिमान थियो। रासस"

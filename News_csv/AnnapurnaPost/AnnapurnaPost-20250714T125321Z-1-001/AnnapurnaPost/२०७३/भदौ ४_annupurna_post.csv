शीर्षक,विवरण
घर घडेरी छनोटमा वास्तुशास्त्रको औचित्य,"वास्तुशास्त्रमा प्रकृति एवं मानव जीवनको सन्तुलन, निर्माणको सम्पूर्ण ज्ञान छ । मानवजीवनमा पाँच तत्व (भूमि, जल, तेज, वायु, आकाश) ले सकारात्मक वा नकारात्मक प्रभाव पारिरहेका हुन्छन् । मानिसको शरीरमा कुनै पनि वस्तु र पञ्चतत्वको मात्राको समन्वय राम्रो भएन भने असन्तुलन सिर्जना हुन्छ । भूमि (घडेरी) को महत्व आफ्नै ठाउँमा भए पनि विशेष गरेर सूर्यले यस संसारमा पार्ने प्रभावलाई ध्यानमा राखेर वास्तुशास्त्र विधिको निर्धारण तथा निर्माण भएको छ । पञ्चतत्वको प्रभावलाई सन्तुलनमा राख्दै समन्वय गरेर बनाएको भवनमा बस्ने मानिसलाई सुस्वास्थ्य, सुख, समृद्धि र शान्ति प्राप्त हुन्छ । सूर्यको प्रकाशले सबैलाई न्यानो र जीवनदायिनी शक्ति प्रदान गर्छ । वनस्पति, प्राणी, जीवजन्तु र अन्य उपग्रहहरूलाई प्रकाशित हुने शक्ति प्रदान गर्छ । प्रकृति, वनस्पति र मानजीवनको एकअर्कामा सम्बन्ध रहेकाले प्रकृतिसँग जीवनको तालमेल मिलाउने शास्त्र नै वास्तुशास्त्र हो । पृथ्वीको गुरुत्वाकर्षण शक्ति, सूर्यको ऊर्जा, पानीको शीतलता, तेजको तरंग, वायुको प्राणदायिनी शक्तिको तालमेल नै वास्तुशास्त्रअनुसारको प्राकृतिक सन्तुलन तथा तालमेल हो । वास्तुशास्त्र एक व्यावहारिक शास्त्र भएकाले प्राचीन सभ्यतादेखि नै यसको प्रचलन रहेको प्रमाण शास्त्रहरूमा रहेको पाइन्छ । वैदिक ऋषिमहर्षिहरूले आत्मसात् गरेको हुनाले यसको सान्दर्भिकताको अझ बढी पुष्टि हुन्छ । जुनसुकै देशका मानिस भए पनि वास्तुशास्त्रको विधिलाई अपनाएर बनाएको घरमा बस्नाले सुख, समृद्धि र शान्ति पाएकै दृष्टिगत हुन्छ । यो वास्तुविज्ञान निर्माण र जीवनजगत्को प्रत्यक्ष तालमेलको सिद्धान्त हो । नेपालमा हजारौं वर्षपहिले बनेका मठ, मन्दिर, किल्ला, दरबार, पोखरी, बिहार, गुम्बाहरू वास्तु सिद्धान्तमा निर्माण भएका छन् । अहिले पनि नेपालमा बनेका हजारौं मन्दिर वास्तुशास्त्रअनुसार नै बनेका र सुरक्षित रहेका छन् । एकअर्को वस्तुसँगको संसर्ग, सम्बन्ध, सम्मुख आगमनले उत्पन्न हुने एक किसिमको ऊर्जाको बारेमा पनि वास्तुशास्त्रले सैद्धान्तिक विश्लेषण गर्छ । ऊर्जाको परावर्तन र त्यस ऊर्जाले मानव जीवनमा पार्ने प्रभावको बारेमा ध्यान दिएर सकारात्मक तरंगको अपेक्षा राख्नु नै वास्तुशास्त्रको प्रमुख उद्देश्य हो । दिशा र पञ्चतत्वको अवस्था उत्तर पूर्व, ईशान पानी पूर्व दक्षिण, अग्निकोण आगो दक्षिण पश्चिम, नैऋत्य पृथ्वी पश्चिम उत्तर वायव्य हावा उत्तर ईशान, मध्यभाग आकाश पञ्चतत्वको मेलमा वास्तुशास्त्रीय आधारहरू निर्माण भएका छन् । तत्वबीचको घर्षणले संसारको सृष्टिको सामञ्जस्य भएको देखिन्छ । यही वैज्ञानिक सूत्रका आधारमा मानिसको निवासस्थानको सामञ्जस्य कसरी गर्न सकिन्छ भन्ने प्रस्ट्याएको छ । घडेरी छनोटका आधार प्राचीन वैदिक वास्तुशास्त्रमा घर तथा व्यावसायिक भवन बनाउने घडेरीका लागि उपयुक्त अनुपयुक्त भूमि छुट्ट्याउन निम्न कुराको गहिरो विचारविमर्श र विश्लेषण गर्ने गरेको पाइन्छ । माटोको रङका आधारमा घर बनाउन लागेको घडेरीको माटोको रङ कस्तो छ भनेर वास्तुशास्त्रका आधारमा पाँच तरिकाले परीक्षण गरिन्छ । ब्राह्मणी घडेरी: छुँदा नरम, हेर्दा कमेरो माटो, मीठो स्वाद दिने खालको माटो भएको घडेरी ब्राह्मणी नामले चिनिन्छ । यस्तो ठाउँमा घर बनाउनाले सुख, समृद्धि, शान्ति पाइन्छ । यस्तो घडेरी सर्वात्तम मानिन्छ । क्षत्रीया घडेरी: रातो माटो भएको, छुँदा अलि कठोर, चाम्रो, डल्लाडल्ला परेको, धुजाधुजा परेर माथिमाथि चर्केको चिम्ट्याइलो भूमिलाई क्षत्रीया घडेरी भनिन्छ । यस्तो घडेरी बलवर्धक, तेज र वीरता बढाउने हुन्छ । यस्तो घडेरी उत्तम मानिन्छ । वैश्या घडेरी: पहेलो रङ अथवा हरियो रङ भएको, छुँदा धेरै कडा वा नरम नभएको मध्यम खालको माटोको स्वाद अमिलोअमिलो भएको घडेरीलाई वैश्या घडेरी भनिन्छ । यस्तो घडेरीमा उद्योग व्यापारका लागि भवन निर्माण गर्न सकिन्छ । शूद्रा घडेरी: छुदा साह्रै अरम परेको, कठोर कालो रङ भएको, स्वाद नमीठो भएको घडेरीलाई शूद्रा घडेरी भनिन्छ । आवासका लागि यस्तो घडेरी राम्रो मानिँदैन । कुनै व्यावसायिक भवन निर्माणको काम गर्नु नै राम्रो हुन्छ । रङ, सुगन्ध, अवस्था मि िश्रत भूमिमा स्कुल, क्याम्पस र शिक्षा प्रदान गर्ने भवन निर्माण गर्नु शुभ मानिन्छ । नेपालमा हजारौं वर्षपहिले बनेका मठ, मन्दिर, किल्ला, दरबार, पोखरी, विहार, गुम्बाहरू वास्तु सिद्धान्तमा निर्माण भएका छन् । अहिले पनि नेपालमा बनेका हजारौं मन्दिर वास्तुशास्त्रअनुसार नै बनेका र सुरक्षित रहेका छन् । समतलताका आधारमा वास्तुशास्त्रमा समतलताका आधारमा घडेरीलाई मुख्य चार प्रकारमा विभाजन गर्न सकिन्छ । कूर्मपृष्ठ: बीचमा अग्लो एवं चारैतर्फ भिरालो भएको घडेरीलाई कूर्मपृष्ठ (कछुवा ढाडे) घडेरी भनिन्छ । यस्तो भूमिमा आवास बनाउनाले जीवनमा सुख, समृद्धि, उल्लास र बलवृद्धि हुन्छ । गजपृष्ठ: जुन घडेरी चार कुना उठेको छ र बीचमा सामान्य होचो छ, त्यस्तो घडेरीलाई गजपृष्ठ (हात्तीढाडे) घडेरी भनिन्छ । यस्तो घडेरीमा निवास गर्नाले आयु, आरोग्य, ज्ञान र धनको वृद्धि हुन्छ । दैत्यपृष्ठ: जुन घडेरी पूर्व र उत्तरतिर अग्लो र पश्चिमतिर होचो छ, त्यस्तो घडेरीलाई दैत्यपृष्ठ (दैत्यढाडे) घडेरी भनिन्छ । यस्तो ठाउँमा आवास बनाउनाले हानि हुन्छ । विशेष गरेर चौपाया, सन्तति र आर्थिक पक्ष आदिमा समस्या उत्पन्न हुनसक्छ । नागपृष्ठ: पश्चिमपूर्वमा लामो सोतो भएको, माझमा होचो, दक्षिणउत्तरमा अग्लो भएर उठेको घडेरीलाई नागपृष्ठ (नागढाडे) घडेरी भनिन्छ । यस्तो घडेरीमा आवास गर्नाले घरमूलीको स्वास्थ्य, आफन्त, बन्धुबान्धवसँग झैझगडा र दुःख हुन्छ । पत्रपत्रका आधारमा भूमिमा माटो, ढुंगा, ग्यास, खनिज पदार्थ र पानीको समन्वय भएको हुन्छ । माटो विभिन्न चट्टान, पत्रपत्र परेको विभिन्न खालको हुन्छ । एकै ठाउँमा पनि खन्दै जाँदा विभिन्न पत्र पाइन्छ । पत्रका आधारमा भूमिलाई चार भागमा वर्गीकरण गर्न सकिन्छ: कडा: कडा खालको पत्रले युक्त भएको भूमिलाई कडा भूमि भनिन्छ । यस्तो भूमि पानी जम्मा भए पनि धसिँदैन । यस्तो भूमि चिराचिरा भएर फुट्दैन । यस्तो भूमिमा आवास बनाउन सर्वाेत्तम हुन्छ । सामान्य: आकाशबाट परेको पानीलाई केही मात्रामा शोषण गर्नसक्ने, नरम खालको, चिराचिरा नभएको भूमिलाई सामान्य भूमि भनिन्छ । यस्तोमा आवास बनाउन सामान्य मानिन्छ । गेंगरी: बालुवा, ससाना ढुंगा मिसिएको, खस्रो खालको, चार हातदेखि सात हातसम्ममा कतै बालुवा, कतै ढुंगा, कतै कडा माटो भएको भूमिलाई गेंगरी भूमि भनिन्छ । यस्तो भूमि आवासका लागि उत्तम मानिँदैन । पाकिला: बाक्लो माटो भएको, विभिन्न खालका रङ भएको माटो, कतै ढर्याङ परेको भूमिलाई पाकिला भूमि भनिन्छ । यस्तोमा कलकारखाना बनाउनु राम्रो हुन्छ । दिशाका आधारमा आवास बनाउने घडेरीको मध्य भागबाट पर्ने दिशाहरूका आधारमा पनि घरमा बास बस्नेहरूलाई प्रभाव परिरहेको हुन्छ । त्यसैले वास्तुशास्त्रमा यसका बारेमा पनि केही निश्चित नियम उल्लेख गरिएका छन् । घडेरी समतल ९० डिग्री कोणमा हुनुपर्छ । वर्षात् कालमा परेको पानीको बगाइ इशान कोणमा बग्ने हुनुपर्छ । वास्तुशास्त्रमा आकाशबाट परेको पानीको बहावको आधारमा पनि शुभाशुभ हेर्ने गरेको पाइन्छ । उत्तर दिशामा बग्ने भएमा धन प्राप्ति, पश्चिमतिर बग्ने भएमा सन्तानमा समस्या, दक्षिणतिर बग्ने भएमा अशुभ फल दिने हुन्छ । पूर्वतिर बग्ने भएमा सम्पूर्ण क्षेत्रमा शुभ प्रभाव पार्ने हुन्छ । जुन घडेरीमा चारै कोण मिलेको छैन, त्यस्तो घडेरी पनि अशुभ मानिन्छ । तर, ईशान कोणमा चोसे भएको र ईशान बढेको भए शुभ मानिन्छ । घडेरीबाट पर्ने बाटोको प्रभाव घरको अगलबगल पर्ने बाटोले गर्दा राम्रो घडेरीले पनि नराम्रो प्रभाव पार्ने गर्छ । दोबाटोको संगम: घडेरीको कुनै पनि दिशामा दोबाटोको संगम हुनसक्छ । यस्तो भएमा निम्नानुसार शुभाशुभ फल प्राप्त हुन्छ । घडेरीबाट पूर्व या उत्तर दिशामा दोबाटो भए कुनै दोष हुँदैन । दक्षिणमा भए सामान्य दोष र पश्चिममा दोबाटो भए सामान्य दोष हुन्छ । घडेरीलाई चारैतिरबाट बाटोले काटेको छ दोष हुँदैन । आवासको नजिक अर्थात् सय हातसम्ममा वर, पीपल आदिको रूख भएमा दोष लाग्छ । घरको छेउछाउमा ठूला रूख, स्तम्भ आदि छन् र त्यसको छायाँ बिहानको १२ बजेसम्म घरको छानामा पर्छ भने त्यो पनि अशुभ हुन्छ । घरको अगाडि दूध आउने वा काँडा भएको रूख रोप्नु हुँदैन । घडेरीको उत्तर, पूर्व वा ईशान कोणमा ठूलो रुख, डाँडो भएमा र त्यसको छाया घरको छानामा परिराखेमा साथै दैलोअगाडि ठूलो खाँबो ठडिएको भएमा पनि दोषयुक्त हुन्छ । घडेरीको पश्चिम, दक्षिण अथवा आग्नेय कोणमा कुनै जलाशय, खाल्डो, पुलपुलेसा आदि भएमा घडेरी दोषयुक्त मानिन्छ । कुनै पनि पानीको मूल पूर्व दिशामा छ र त्यसको बगाइ अर्थात् निकास पश्चिमदेखि पूर्व या दक्षिणदेखि उत्तरतिर छ भने दोष लाग्दैन । घडेरीको छेउछाउमा झाडी, पुरानो किल्ला, राजप्रासाद (राजदरबारको भग्नावशेष) हुनु राम्रो हदैन । पुराना इँटा, किल्ला, श्मशानका दाउरा पनि घरमा पर्नु हुँदैन अर्थात् प्रयोग गर्नु हुँदैन । घडेरीमा जग खन्दा, डोब खन्दा, शालिग्राम, शंख आदि आकृति भएका पत्थर, कछुवा, शुभ धातु, सग्ला इँटा, स्वर्ण, आभूषण, सिक्का आदि प्राप्त भएमा शुभ मानिन्छ । घर बनाउनुपूर्व विचारणीय कुराहरू आवासका लागि वा अन्य कुनै प्रयोजनका लागि निर्माण गरिने भवन र प्रतिष्ठान आदिको घडेरी लिँदा गृहप्रवेशदेखि आन्तरिक सजावट र कोठा निर्धारणसम्म ध्यान दिनुपर्छ । त्यसमा पनि वास्तुशास्त्रअनुसार उपयुक्त घडेरी खरिद गर्नुपर्छ । शुभमुहूर्तमा निर्माण कार्य प्रारम्भ गर्नुपर्छ । मानिसको पञ्चतत्वसँग नजिकको सम्बन्ध भएकाले मानवको जीवनमा पञ्चतत्वले महत्वपूर्ण प्रभाव पार्छ । भूमि: विभिन्न कोणबाट शुभ भूमि चयन गर्नुपर्छ । पानी: भवन निर्माणदेखि नै पानी चाहिने भएकाले पानीको स्थान पूर्वाेत्तर अर्थात् ईशान कोणमा उचित मानिन्छ । इनार कुवाका लागि ईशान कोणमा पानीको स्रोत बनाउनुपर्छ । पानीको स्रोत निर्माणका लागि पर्याप्त जग्गा पनि घर बनाउनुपूर्व नै छोड्नुपर्छ । ईशानमा पानीको स्रोत निर्माण गर्न सम्भव छैन भने ट्यांकीको पानी ईशानमा झर्ने गरी एउटा धारो बनाउनुपर्छ । वायु: वायु (हावा) प्राणिक ऊर्जा, प्राणदायिनी शक्तिको रूपमा वायुलाई बुझिन्छ । भौगोलिक बनावटका आधारमा घरभित्र या बसोबास गर्ने ठाउँमा शुद्ध हावाको प्रवेश अनिवार्य आवश्यकता हो । शुद्ध वायु नै जीवनदायिनी शक्ति हो । भवनको खपाइका लागि पनि पश्चिमोत्तर वायव्य कोणमा खाली ठाउँ हुनु परम आवश्यक मानिन्छ । अग्नि: अग्नि (तेज) तीन प्रकारका हुन्छन् । सूर्यको प्रकाशलाई प्राकृतिक, जलबाट उत्पन्न कृत्रिम, पेटभित्र रहने जठराग्निलाई अग्निका रूपमा परिभाषित गरिएको पाइन्छ । अग्निको स्थान आग्नेय कोण हो र त्यही दिशामा भान्छा, जेनेरेटर, विद्युत्का सामान र तापसँग सम्बन्धित सम्पूर्ण उपकरण दक्षिणपूर्व आग्नेय कोणमा स्थापित गर्नुपर्छ । आकाश: शब्दगुणकम् आकाशम् शब्द र गुणले सहित भएको नै आकाश हो । आकाश शब्दले खुलापन भन्ने अर्थ बुझाउँछ । ध्वनिलाई गति दिने र विस्तारित हुन सघाउने नै आकाश हो । निर्माण गर्दा घरको चारैपट्टि खुला छोड्नु उपयुक्त मानिन्छ । सुस्वास्थ्य, दीर्घायु र सुखशान्तिका लागि घरवरिपरि वृक्षरोपण अत्यावश्यक छ । सुखशान्ति र समृद्धिका लागि सम्पूर्ण तत्वको तालमेल मिलाएर बस्नु नै सफल जीवनयापन गर्नु हो ।"
टाईमा झल्किएको महराको चिन्तन,"उपप्रधान तथा अर्थमन्त्री कृष्णबहादुर महराले चिनियाँ प्रधानमन्त्री ली खछ्याङलाई भेटेको तस्बिर छापाहरूमा तपाईंले देख्नुभयो ? गत बुधबार बेइजिङमा चिनियाँ प्रधानमन्त्री ली खछ्याङभन्दा कम्ता भव्य नदेखिने गरी उपप्रधानमन्त्री महराले सेतो स्ट्रिप भएको कालो सुट लगाएका थिए । अनुहार क्रिम दलेर चम्किलो पारेका थिए । ओठ पनि आकर्षक र गुलाबी देखिएको थियो । उनले हलुका नीलो रङमा रातो फूलको प्रिन्ट भएको टाई पनि लगाएका थिए । हो, टाई । त्यसको अघिल्लो दिन मंगलबार चिनियाँ विदेशमन्त्री वाङ यीसँगको भेटमा पनि उपप्रधानमन्त्री महरा आकर्षक पोसाकमै सजिएका थिए । उनले खैरो रङको सुट लगाएका थिए । सेतो स्ट्रिप भएको रातो टाईमा चिनियाँ विदेशमन्त्री वाङ यीभन्दा कम देखिएका थिएनन् उनी । एकपटक पहिले पनि उपप्रधानमन्त्री भइसकेका महरा दुई साताअघि पुष्पकमल दाहाल सरकारमा उपप्रधानमन्त्री र अर्थमन्त्री नियुक्त भएका हुन् । उपप्रधानमन्त्री नियुक्त भएपछि राष्ट्रपति विद्यादेवी भण्डारीसँग पद तथा गोपनीयताको शपथ खाने क्रममा उनले सेतो सर्ट र खरानी रङको सुट लगाएका थिए । त्यो दिन उनले टाई लगाएका थिएनन् । टाई लगाउन मलाई पनि मन पर्दैन । बाख्राको घाँटीमा पगाहा लगाएजस्तो । हाप्पेन्ट र टिसर्ट लगाउन मलाई सबैभन्दा सजिलो लाग्छ । अझ कुर्तापाइजामा । योग गर्ने क्रममा लगाउने गाउन मेरो लागि सबैभन्दा सजिलो पोसाक हो । सुटप्यान्ट लगाउनै परे पनि म हत्पत्ति टाई लगाउँदिनँ । म एकजना आम नागरिक र औपचारिक कार्यक्रममा उपप्रधानमन्त्रीबीचको पहिरन अनि त्यसको अर्थबारे तुलना हुन सक्दैन । सार्वजनिक जीवनमा मैले गर्ने हरेक गतिविधिले कूटनीतिक अर्थ राख्दैन । एउटा पत्रकारले के लगायो भन्ने विषयले ठूलो अर्थ राख्दैन पनि । यद्यपि औपचारिक कार्यक्रममा औपचारिक सदस्यका रूपमा सहभागी हुनुपर्दा म पनि औपचारिक पोसाक नै लगाउँछु । त्यस्तो कुनै विशेष कार्यक्रम छ भने टाई लगाउन पनि पछि पर्दिनँ । उपप्रधानमन्त्रीका रूपमा शपथ ग्रहण समारोहमा महराले किन टाई लगाएनन् र चीनको भेटघाटमा किन टाई लगाए ? शपथ लिने क्रममा राष्ट्रपतिको अपमान हुने गरी टाईबिनै देखिएका महराले दुई सातापछि बेइजिङमा प्रधानमन्त्री ली खछ्याङ र विदेशमन्त्री वाङ यीलाई भेट्दा किन टाई लगाउनुपर्यो ? मामुलीजस्तो लाग्ने यो प्रश्नले नेपाली नेताहरूको चिन्तन शैली, हीनताबोध र सोचको स्तर कस्तो छ भन्ने महत्त्वपूर्ण जवाफ बोकेको छ ।पोसाक आफ्नो शारीरिक सहजता, सुविधासँगै अरूको सम्मानका लागि लगाइने आवरण हो । आफ्नो लागिमात्र लगाइने वस्तु हुन्थ्यो भने गर्मीको यो याममा सबैजना लामो कट्टु र टिसर्टमात्र लगाएर कुदिरहेका भेटिन्थे होलान् । त्यहीमाथि मन्त्रीजस्तो हरेक व्यवहार सर्वसाधारण जनताका लागि ऐना बन्ने पद धारण गरेको व्यक्तिले लगाउने हरेक पोसाकको ठूलो अर्थ हुन्छ । उनले गर्ने हरेक व्यवहारको ठूलो अर्थ हुन्छ । त्यसमा आम जनता र सञ्चारको चासो रहिरहन्छ । पोसाक शिष्टाचारको अभिन्न अंग हो । पोसाक अघिल्तिर बसेको व्यक्तिलाई आफूले दर्शाउने सम्मान पनि हो । पोसाक तपाईंको व्यक्तित्व र एचिच्युड पनि हो । र, यी कुनै एक्सक्लुसिभ तथ्य होइनन् जो उपप्रधानमन्त्री कृष्णबहादुर महरालाई थाहा नहोस् । तर, मुलुकभित्र महत्त्वपूर्ण औपचारिक समारोहमा राष्ट्रप्रमुखसँग शपथ लिने क्रममा पोसाकको मर्यादा निर्वाह गर्न नचाहेका महराले बेइजिङमा प्रधानमन्त्री र विदेशमन्त्रीलाई भेट्दा किन शिष्टाचार निर्वाह गर्नुपर्यो ? हाम्रा राष्ट्रपतिको अपमान गरेका महराले किन चिनियाँ अधिकारीहरूको सम्मान गर्नुपर्यो ? एउटा नेताको जीवनमा उपप्रधानमन्त्रीजस्तो महत्त्वपूर्ण पदको शपथ खानु ठूलो फड्को हो । त्यस्तो महत्त्वपूर्ण क्षणमा किन महराले पोसाकको सामान्य मर्यादासम्म पालन गरेनन् ? नेपाली नेताहरू मुख्यतः आफूभन्दा शक्तिशाली (चाहे त्यो विदेशी होस्, चाहे घरेलु) लाई रिझाउनमा केन्द्रित हुन्छन् । जतिसुकै प्रजातन्त्र र लोकतन्त्रको बखान गरे पनि उनीहरूले आम रूपमा दास मनोवृत्ति बोकेका हुन्छन् । विदेशी नेताको आशीर्वाद नपाई उनीहरूको पसल चल्दैन । आफ्ना जनता र समाज रिझाउनु उनीहरूको प्राथमिकता होइन । कमसेकम मूलधारमा रहेका अधिकांश नेताहरूको व्यक्तित्व सामान्य रूपमा यस्तै देखिन्छ । तर, नेता बन्नु आफ्नो लागि होइन, समाजका लागि हो । नेताले जनता र समाजको आवश्यकता र चाहनाको ख्याल राख्नुपर्छ । नेता भनेको अरूलाई बाटो देखाउने हो । आफू अगाडि रहेको हरेक व्यक्ति र सर्वसाधारणको सम्मान गर्न जान्नुपर्छ नेताले । तर, उपप्रधानमन्त्री महराजस्तै प्रधानमन्त्री पुष्पकमल दाहाल पनि नेपाली जनता र नेपाली राष्ट्रपतिको सम्मान गर्दैनन् । कमसेकम शपथ खाँदा उनीहरूले पोसाकका सन्दर्भमा देखाएको व्यवहारले यसै भन्छ । चिनियाँहरूलाई रिझाउन चिरिच्याँट्ट परेर प्रस्तुत भएका महराले दुई साताअघि सामान्य शिष्टाचार निर्वाह गर्न नचाहेर नेपाली राष्ट्रपति र नेपाली जनताको अपमान गरे । केही समयपछि प्रधानमन्त्री दाहाल पनि नयाँदिल्ली, बेइजिङ र न्युयोर्क जानेछन् । राष्ट्रपति भण्डारीसमक्ष टाईबिनाको सुटमा पुग्ने गरेका दाहालले त्यहाँ टाई बाँध्लान् या शीतल निवास जसरी नै बिनाटाई प्रस्तुत होलान् ? परम्परागत पोसाक दौरासुरुवाल र कोटमा दाहालमहराको अरुचि बुझ्न सकिन्छ । उनीहरू माओवादी हुन्, नेपाली परम्परा पछ्याउन चाहँदैनन् । नेपाली परम्परा पछ्याए विश्वमञ्चमा पछि परिन्छ भन्ने उनीहरूको मान्यता छ । यद्यपि कुनै दिन यस्तो पनि आउला, आफ्नो परम्परा, संस्कृति र इतिहास बिर्सेर हामी कहीँ पनि पुग्दैनौं भन्ने उनीहरूले बुझ्लान् । अग्रगमनका जतिसुकै ठूला गफ पनि इतिहास, संस्कृति र परम्परा निरपेक्ष रहेर कार्यान्वयन हुन सक्दैनन् । दौरासुरुवाल होइन, सुटटाई नै लगाउने क्रममा पनि किन सामान्य शिष्टाचार निर्वाह गर्न नचाहेका हुन् महराले ? किन नेपाली राष्ट्रपति र नेपाली जनताको अघिल्तिर टाई नलगाएका महराले चिनियाँ प्रधानमन्त्री र चिनियाँ जनतासामु टाई बाँधे ? किनभने उनी नेपाली राष्ट्रपति र नेपाली जनतालाई सम्मान गर्दैनन् । किनभने उनीहरूले नेपाली राष्ट्रपति विद्यादेवी भण्डारीलाई मर्यादा दिन जान्दैनन् । चाहँदैनन् । शपथग्रहणजस्तो महत्त्वपूर्ण समारोेहमा पोसाकको औपचारिकताको धज्जी उडाएका महराले दुई सातापछि ली खछ्याङ र वाङ यीलाई भेट्दा लगाएको टाई हाम्रा नेताहरूको चिन्तनको ऐना हो, खासगरी माओवादीको । उपप्रधानमन्त्री महराले शपथ ग्रहणजस्तो महत्त्वपूर्ण समारोहमा टाई नलगाउनुको पछि कुनै तर्क वा कारण थियो भने त्यही तर्क वा कारणका आधारमा उनले चिनियाँ प्रधानमन्त्री ली खछ्याङ वा विदेशमन्त्री वाङ यीलाई भेट्दा पनि टाई नलगाउनुपथ्र्यो । नेपालमा टाई नलगाउने र चीनमा टाई ढल्काउने महराको चिन्तनले विदेशीप्रतिको उनीहरूको दास मानसिकता झल्काएको छ । छिमेकी भारतका प्रसिद्ध साहित्यकार रवीन्द्रनाथ ठाकुरको एउटा प्रसंग यहाँ सान्दर्भिक हुन्छ । उनी सधैं सफासुग्घर भएर हिँड्थे । जीवनको उत्तराद्र्धमा एक दिन उनी घरबाट साँझमा टहलिन बाहिर निस्के । बाहिर निस्कने बेला उनले सफा र चिटिक्क परेको लुगा लगाए । कपाल कोरे । ठाँटिए । उनीसँगै रहेका अर्का व्यक्तिले ठाकुरलाई भने, 'बुढेसकालमा पनि किन ठाँट्टिनुभएको ? अब त तपाईंको उमेर गइसक्यो ।' ठाकुरले जवाफ दिए, 'म मेरा लागि ठाँट्टिएको होइन । बाहिर निस्कँदा मानिसहरूले मलाई हेर्लान् । मलाई फोहोरी देखेर उनीहरूको मनमा नराम्रो भाव आउला । मेरो कारणले कसैको मनमा खराब भाव आओस् भन्ने म चाहन्नँ ।' ठाकुरले आम व्यक्तिको मनोविज्ञान र शिष्टता बुझेका थिए । दासत्व या हीनभावनाबाट ग्रस्त थिएनन् उनी ।अब हेरौं, महराको शीतल निवास र बेइजिङको प्रस्तुतिपछि प्रधानमन्त्री दाहालले शीतल निवासकै शैली अपनाउलान् वा विदेशमा बढी शिष्ट र स्वाभाविक बन्लान् । शीतल निवास र आम नेपाली जनतालाई अवमूल्यन गरेमा ठूलो बनिन्छ भन्ने मानसिकता गल्तीमात्र होइन, त्याज्य पनि हो भन्ने सन्देश आउने दिनका आफ्ना आचरणमा नेताहरूले देखाउन सके भने ठूलै मूल्यमा भए पनि उनीहरूले ठूलो पाठ सिकेको मानिनेछ ।"
ओलम्पिकमा बोल्टलाई आठाैै स्वर्ण,"रियो दी जेनेरियोः जमैकन धावक उसेन बोल्टले ओलम्पिक खेलकुदमा आठौं स्वर्ण पदक जितेका छन् । जारी रियो ओलम्पिक खेलकुदअन्तर्गत बिहीबार दुई सय मिटर दौडमा स्वर्ण जित्दै बोल्टले आफ्नो ओलम्पिकको स्वर्ण संख्या आठ पुर्याएका हुन् । यो सफलतासँगै उनी ट्रायक एन्ड फिल्डको प्रतिस्पर्धामा सर्वकालीन महान् खेलाडीको होडमा अघि देखिएका छन् । बोल्टले निर्धारित दूरी १९७८ सेकेन्डमा पूरा गर्दै स्वर्ण जितेका हुन् । उनले स्वर्णका लागि क्यानडाका एन्द्रे डी ग्रास्सीलाई पछि पारेका थिए । स्वर्ण जितेपछि आफ्नो देशको झन्डासहित केही समय ट्र्याकको वरिपरि दौडिएर खुसियाली मनाएका बोल्टले आफू महान् खेलाडी भएको दाबी गरे । मैले विश्वसामु प्रमाणित गरेको छु कि म नै महान् खेलाडी हुँ, बोल्टले भने, म रियो ओलम्पिकमा पनि यही तथ्य प्रमाणित गर्न आएको थिएँ । त्यसमा म सफल भएको छु । बोल्टले आफ्ना लागि यो अन्तिम ओलम्पिक खेलकुद भएको समेत बताए । पछिल्लो स्वर्णसँगै बोल्ट ओलम्पिक खेलकुदको लगातार तेस्रो संस्करणमा एथलेटिक्सको एक सय, दुई सय र चार गुणा एक सय मिटर दौडमा स्वर्ण जित्ने पहिलो खेलाडी बन्ने अवसरनजिक पुगेका छन् । शनिबार हुने चार गुणा एक सय मिटर दौडमा स्वर्ण जिते उनले त्यो सफलता प्राप्त गर्नेछन् । रियो ओलम्पिक खेलकुदमा उनले यसअघि नै एक सय मिटरमा स्वर्ण जितिसकेका छन् । बोल्टले यसअघि सन् २००८ मा चीनको बेइजिङ तथा सन् २०१२ मा इङ्ल्यान्डको लन्डनमा भएको ओलम्पिक खेलकुदको यी तीनै स्पर्धामा स्वर्ण जितेका थिए । बोल्टले ओलम्पिक खेलकुदमा व्यक्तिगत स्पर्धा तथा समग्रमा सर्वाधिक स्वर्ण जित्ने खेलाडीको सूचीमा पनि एक स्थान सुधार गरेका छन् । ओलम्पिक इतिहासमा व्यक्तिगत स्पर्धामा स्वर्ण जित्ने खेलाडीको सूचीमा उनी चौथो स्थानमा पुगेका छन् । बोल्टसहित छ खेलाडीले ओलम्पिक खेलकुदको व्यक्तिगत स्पर्धामा ६६ स्वर्ण जितेका छन् भने दुई खेलाडीले सात स्वर्ण तथा एक खेलाडीले आठ र एक खेलाडीले सर्वाधिक १३ स्वर्ण पदक जितेका छन् । ओलम्पिक खेलकुदमा समग्रमा बढी स्वर्ण जित्ने खेलाडीको सूचीमा पनि तेस्रो स्थानमा उक्लिएका छन् । उनीसहित आठ खेलाडीले आठआठ स्वर्ण जितेका छन् भने तीन खेलाडीले नौनौ तथा एकले २३ स्वर्ण जितेका छन् । व्यक्तिगत र समग्रमा दुवैतर्फ सर्वाधिक स्वर्ण जित्ने खेलाडीको सूचीको शीर्ष स्थानमा अमेरिकी पौडीबाज माइकल फेलप्स रहेका छन् । ओलम्पिक खेलकुदको व्यक्तिगत स्पर्धामा १३ तथा समग्रतर्फ २३ स्वर्ण पदक जित्ने खेलाडी फेलप्स नै हुन् । चर्चा र प्रदर्शनको हिसाबले फेलप्सपछिको सर्वाधिक सफल खेलाडी मानिएका बोल्टले ओलम्पिक अेलकुदमा आठौं प्रयासमा आठौं स्वर्ण जितेका हुन् । बेइजिङ ओलम्पिकबाट ओलम्पिक खेलकुदमा प्रतिस्पर्धा गर्न सुरु गरेका बोल्टले त्यसयता आफू सहभागी भएको स्पर्धामा आफ्नो एकछत्र राज गर्दै आइरहेका छन् ।"
ब्राजिल रियो ओलिम्पकमा उसेन बोल्टलाई तेस्रो स्वर्ण,रियो दी जनेरियोः विश्वकै तिब्र गतिका धाबक उसेन बोल्टले ब्राजिलमा जारी रियो ओलम्पिकमा तेस्रो स्वर्ण जितेका छन्। जमैकाका धाबक बोल्टले शनिवार बिहान भएका चान गुणा १०० मिटर दौडमा तेस्रो स्वर्ण जितेका हुन्। बोल्टको अोलम्पिकमा यो ९ अाै स्वर्ण पदक हो। बोल्टले जारी ओलम्पिकमा यसअघि एक सय र दुई सय मिटर दौड स्पर्धामा स्वर्ण जितेका थिए। योसँगै बोल्टले जारी ओलम्पिकमा स्वर्ण पदकमा ह्याट्रिक गरे। बोल्टले ओलम्पिकका तीन संस्करणमा लगातार तीनवटा स्वर्ण पदक जित्दै आएका छन्। ओलम्पिकमा उनको यो नयाँ किर्तिमानी हो। बोल्टले चीनको बेइजिङमा सन् २००८ र बेलायतको लण्डनमा २०१२ मा भएको ओलम्पिकमा पनि तीनतीन वटा स्वर्ण पदक हात पारेका थिए।
रियो ओलम्पिकमा नेपालको अन्तिम खेलः तेक्वान्दोकी निशा भिड्दै,काठमाडौँ: ब्राजिलमा जारी रियो ओलम्पिकमा नेपालको अन्तिम खेल आज महिला तेक्वान्दो खेलाडी निशा रावलले खेल्दैछिन् । उनले तेक्वान्दोको ६७ केजी भन्दामाथिको तौल समूहमा चीनकी सुयिन झिङसँग नेपाली समयअनुसार आज साँझ ७ः४५ बजे प्रतिस्पर्धा गर्दैछिन् । रियोस्थित कारिओका एरिना३ मा उत्रँदा उनले गतवर्ष भएको युनिभर्सिटी ओलम्पियाडमा ७३ केजी मुनिको प्रतिष्पर्धाकी स्वर्ण जितेकी झिङसँग भिड्नुपर्ने हुन्छ । नेपालका लागि ओलम्पिकमा खाली सहभागितामा सिमित रहेकाबेला अन्तिम आशा निशाले पनि कठिन प्रतिस्पर्धी पाएकी हुन् । निशा शनिबार ओलम्पिक खेल्ने दोस्रो महिला तेक्वान्दो खेलाडीको रुपमा ब्राजिलमा खेलिरहेकी हुनेछिन् । सन् २००४ मा सङ्गीना वैद्यले ओलम्पिकमा छनोट भएर पहिलोपल्ट ओलम्पिक खेल्न गएकी थिइन् । अहिले तिनै सङ्गीना निशाकी प्रशिक्षक छिन् । निशा भने वाइल्ड कार्डमार्फत ओलम्पिक खेल्दैछिन् ।
रियो ओलम्पिकमा निशाको सन्तोषजनक प्रदर्शन,"काठमाडौँः तेक्वान्दो खेलाडी निशा रावलको स्पर्धासँगै ३१औं ग्रीष्मकालीन रियो ओलम्पिकमा नेपालको यात्रा सकिएको छ । नेपाली तेक्वान्दो खेलाडी निशा रावलले शनिबार ६७ केजी तौल समूहमा प्रतिस्पर्धा गरेकी थिइन् । उक्त स्पर्धामा निशा चिनियाँ खेलाडी झेङ सुइनसँग २० अंकले पराजित भइन् । पहिलो राउन्डबाटै बाहिरिए पनि निशाको यो सन्तोषजनक प्रदर्शन हो । निशा वाइल्ड कार्डमार्फत् ओलम्पिकमा छनोट भएकी हुन् । रियो ओलम्पिकमा नेपालबाट पाँच खेलमा सात खेलाडीले भाग लिएका थिए । यसअघि एथलेटिक्समा हरिकुमार रिमालसहित नेपालका पौडीबाज शिरीष गुरुङ र गौरिका सिंह, जुडोमा फुपूल्हामु खत्री, आर्चरीमा जितबहादुर मोक्तान र एथलेटिक्समा सरस्वती भट्टराईले प्रतिस्पर्धा गरेका थिए । रियो ओलम्पिकमा सहभागी खेलाडीमध्ये हरिले पाँच हजार मिटर दौडमा प्रतिस्पर्धा गरेका थिए । उनी ५१ जना सहभागी खेलाडीमा ४६औं भए । यसैगरी रियो ओलम्पिकमा सहभागी ११ हजार खेलाडीमध्ये कान्छी खेलाडी बनेकी १३ वर्षीया गौरिका सिंह पनि हिट चरणबाट नै बाहिरिएकी थिइन् । महिला जुडोको ६३ केजीमा सहभागी जुडो खेलाडी फुपूल्हामु पूरा समय रिङमा टिक्दै बाहिरिएकी थिइन् । पौडीका शिरीषले पनि एक सय मिटर फ्रिस्टाइलमा प्रतिस्पर्धा गरेका थिए । एथलेटिक्स महिला १५ सय मिटर दौडमा सहभागी सरस्वतीले पनि नयाँ कीर्तिमान बनाउँदै रियो यात्रा सकेकी छन् । १५ सय मिटरको दौडको हिट चरणमा सरस्वतीले निर्धारित दूरी चार मिनेट ३३९४ सेकेन्डमा पूरा गर्दै २६ वर्ष पुरानो राष्ट्रिय कीर्तिमान तोडेकी हुन् । नेपाललाई उपलब्ध अनिवार्य कोटामार्फत प्रतियोगितामा सहभागी सरस्वतीले यसअघि सन् १९९० को एसियन गेम्समा राजकुमारी पाण्डेले बनेको कीर्तिमान तोडेकी हुन् । राजकुमारीले निर्धारित दूरी चार मिनेट ३४४७ सेकन्डमा पूरा गरी उक्त कीर्तिमान बनाएकी थिइन् ।"
१५ वर्षीया क्विनले जितिन् स्वर्ण पदक,रियो दी जेनेरियोः ब्राजिलको रियो दी जेनेरियोमा जारी ३१औं गृष्मकालीन ओलम्पिक खेलकुद प्रतियोगितामा १५ वर्षीया चिनियाँ खेलाडी रेन क्विनले स्वर्ण पदक जितेकी छन् । उनले बिहीबार राति भएको डाइभिङको १० मिटर प्लेटफर्म स्पर्धामा स्वर्ण पदक हात पारेकी हुन् । जारी रियो ओलम्पिकमा पदक जित्ने उनी सबैभन्दा कम उमेरकी खेलाडी पनि बनेकी छन् । पदक जितेको दिन उनको उमेर १५ वर्ष एक सय ८० दिन पुगेको थियो । उक्त स्पर्धाको फाइनलमा रेनले पाँचमध्ये तेस्रो डाइभदेखि अग्रता लिएकी थिइन् । उक्त स्पर्धामा चीनकै सी याजीले रजत र क्यानडाकी मेघान बेनफिटोले कांस्य पदक हात पारे । अनुभवी ब्रिटिस खेलाडी टोनिया कोउचको प्रदर्शन भने बिर्सनलायक रह्यो । उनी १२औं भइन् । रियो ओलम्पिकमा पदक जित्ने सबैभन्दा कान्छी खेलाडी बने पनि क्विन ओलम्पिक खेलकुदको इतिहासमा पदक जित्ने सबैभन्दा कान्छो खेलाडी भने होइनन् । ओलम्पिक खेलकुदको इतिहासमा पदक जित्ने सबैभन्दा कान्छो खेलाडीको कीर्तिमान ग्रिसकी जिम्न्यास्टिक खेलाडी दिमित्रियस लोन्डर्सको नाममा छ । आफ्नै राष्ट्रमा सन् १८९६ मा भएको ओलम्पिक खेलकुदमा कांस्य पदक जित्दा लोन्डर्सको उमेर केवल १० वर्ष दुई सय १८ दिन थियो । त्यति बेला उनले जिम्न्यास्टिकको टिम स्पर्धामा अन्य खेलाडीसँग मिलेर कांस्य पदक हात पारेकी थिइन् । यसैगरी सन् १९३६ मा जर्मनीको बर्लिनमा आयोजित ओलम्पिक खेलकुदमा १३ वर्षीया अमेरिकी खेलाडी मार्जोरी गेस्ट्रिङले स्वर्ण पदक जितेकी थिइन् । उक्त ओलम्पिकको डाइभिङमा स्वर्ण पदक जित्दा मार्जोरीको उमेर १३ वर्ष दुई सय ६८ दिन थियो । त्यसपछि दोस्रो विश्वयुद्धका कारण सन् १९४० र सन् १९४४ मा ओलम्पिक खेलकुद आयोजना हुन नसकेपछि उपाधि जोगाउने उनको चाहना पूरा हुन सकेको थिएन् । सन् १९९२ मा दुर्घटनामा परी उनको निधन भइसकेको छ । यसैगरी सन् १९९२ मा स्पेनको बार्सिलोनामा आयोजित ओलम्पिक खेलकुदमा १३ वर्षीया चिनियाँ खेलाडी फु मिङझियाले डाइभिङमै स्वर्ण पदक जितेकी थिइन् । उक्त ओलम्पिकमा स्वर्ण जित्दा उनको उमेर १३ वर्ष तीन सय ४५ दिन थियो । उनले १० मिटर प्लेटफर्म स्पर्धामा स्वर्ण पदक जितेकी थिइन् । ओलम्पिकमा सहभागी हुनुअघि उनले ११ वर्षको उमेरमै सन् १९९० मा गुडविल गेम्समा स्वर्ण पदक र त्यसको एक वर्षपछि आयोजित विश्व च्याम्पियनसिपमा पनि स्वर्ण पदक हात पारेकी थिइन् । उनले आफ्नो खेल जीवनमा ओलम्पिक खेलकुदमा थप चारवटा पदक पनि जितेकी थिइन् । यसैगरी सन् १९७६ मा क्यानडाको मोन्ट्रियलमा सम्पन्न ओलम्पिक खेलकुदमा रोमानियाकी जिम्न्यास्टिक खेलाडी नादिया कोमानेसीले १४ वर्षको उमेरमा स्वर्ण पदक जितेकी थिइन् । उक्त ओलम्पिकमा स्वर्ण पदक जित्दा नादियाको उमेर १४ वर्ष दुई सय ४३ दिन थियो । त्यसको चार वर्षपछि आयोजित ओलम्पिक खेलकुदमा पनि उनले दुईवटा स्वर्ण पदक हात पारेकी थिइन् । यसैगरी सन् १९९६ मा अमेरिकाको एटलान्टा र जर्जियामा आयोजित ओलम्पिक खेलकुदमा अमेरिकाकै जिम्न्यास्टिक खेलाडी डोमिनिक मोसेनुले १४ वर्षको उमेरमा स्वर्ण पदक जितेकी थिइन् । स्वर्ण पदक जित्दा उनको उमेर १४ वर्ष दुई सय ९८ दिन थियो । अमेरिकाकै लस एन्जल्स र क्यालिफोर्नियामा सन् १९८४ मा आयोजित ओलम्पिक खेलकुदमा ब्रिटेनकी पौडी खेलाडी सराह हार्डक्यासलले १५ वर्षको उमेरमा रजत पदक जितेकी थिइन् । उक्त ओलम्पिकमा पदक जित्दा सराहको उमेर १५ वर्ष एक सय १३ दिन थियो ।
सिन्धुले दिलाइन् भारतलार्इ अोलम्पिकमा दोस्रो पदक,"रियो दी जनेरियोः दक्षिण एसियाको शक्तिशाली राष्ट्र भारतले रियो ओलम्पिकमा दोस्रो पदक हात पारेको छ। ब्राजिलमा जारी रियो ओलम्पिकमा भारतका लागि पिभी सिन्धुले रजत पदक जितेर दोस्रो पदक दिलाएकी हुन्। भारतीय खेलाडी सिन्धु महिला सिंगल्स ब्याडमिन्टनको फाइनल प्रतिस्पर्धामा विश्व नम्बर एक स्पेनकी कारोलिना मारिनसँग पराजित हुँदै रजत पदकमा चित्त बुझाउन बाध्य भइन्। सिन्धु पहिलो सेट २११९ ले जितिन्। तर, दोस्रोमा भने सिन्धु विश्व नम्बर एक मारिनसँग २११२ र तेस्रो २११५ को सोझो सेटमा पराजित भइन्। ब्याडमिन्टनमा रजत पदक दिलाउन सफल सिन्धु सबैभन्दा कम उमेरमा भारतलाई ओलम्पिकमा रजत पदक दिलाउने खेलाडी पनि बनिन्। यसअघि बुधवार राति भएको ५८ किलो तौल समूहको रेस्लिङमा साक्षी मलिकले भारतलाई कास्य पदक जिताएकी थिइन्।"
"दाइलाई स्वर्ण, भाइलाई रजत","रियो दी जेनेरियोः जारी रियो ओलम्पिक खेलकुदअन्तर्गत ट्रायथलनमा एकै दाजुभाइले स्वर्ण र रजत पदक जितेका छन् । प्रतियोगिताअन्तर्गत बिहीबार भएको प्रतिस्पर्धामा बेलायतका ब्राउन्ली दाजुभाइ एलिस्टेयर र जोनाथनले स्वर्ण र रजत पदक जितेका हुन् । दाजु एलिस्टेयरलले स्वर्ण तथा जोनाथनले रजत पदक जिते । एलिस्टेयर जोनाथनभन्दा मात्र दुई वर्षले दाइ हुन् । ओलम्पिक खेलकुदमा एकै दाजुभाइले एउटै स्पर्धामा स्वर्ण र रजत पदक जितेको यो ५६ वर्षपछिकै पहिलो घटना हो । एलिस्टेयर र जोनाथन यो सफलता हात पार्ने समग्रमा छैटौं दाजुभाइ बनेका छन् । एलिस्टेयर र जोनाथनले चार वर्षअघि आफ्नै देश इङ्ल्यान्डमा भएको ओलम्पिक खेलकुदमा समेत पदक जितेका थिए । यद्यपि त्यस बेला एलिस्टेयरले स्वर्ण जित्दा जोनाथन कांस्यमै रोकिएका थिए । यसपटक जोनाथनले आफ्नो प्रदर्शनमा सुधार ल्याउँदै रजत जितेका हुन् । प्रतिस्पर्धामा ब्राउन्ली दाजुभाइले १० किलोमिटरको दौडपछि नै अन्य प्रतिस्पर्धीलाई पछि पारेका थिए । अन्ततः एलेस्टियरले स्विमिङ, साइक्लिङ र दौड सम्मिलित प्रतिस्पर्धाको निर्धारित दूरी एक घन्टा ४५ मिनेट एक सेकेन्डमा पार गर्दै स्वर्ण जितेका हुन् । एलेस्टियरले आफ्ना भाइ जोनाथनले भन्दा मात्र ६ सेकेन्डले पहिले दूरी पूरा गर्दै स्वर्ण जितेका थिए । दाजुभाइले नै स्वर्ण र रजत पदक जितेपछि उनीहरूले स्टेडियममै खुसी मनाएका थिए । प्रतिस्पर्धा सकिएपछि पनि लामो समय स्टेडियममै रहेर एकअर्कालाई अंकमाल गर्दै उनीहरूले खुसी साटासाट गरेका थिए । म योभन्दा पहिले कहिल्यै पनि यस्तो भावनात्मक बनेको थिइनँ, जोनाथनले भने, चार वर्षअघि हामीले स्वर्ण र कांस्य जितेका थियौं तर यसपटक स्वर्ण र रजत जितेका छौं । यो सफलता हाम्रा लागि निकै नै महŒवपूर्ण छ । जोनाथनभन्दा ४२ सेकेन्ड पछि आइपुगेका दक्षिण अफ्रिकी हेन्री स्कोइमानले कांस्य पदकमा चित्त बुझाए ।"
ओलम्पिक महिला फुटबलमा जर्मनीलाई स्वर्ण पदक,रियो दी जेनेरियोः रियो ओलम्पिक महिला फुटबलमा जर्मनीले स्वर्ण पदक हात पारेको छ। सा पाउलोमा भएको फाइनलमा स्वीडेनलाई २१ गोल अन्तरले पराजित गर्दै जर्मनीले महिला फुटबलमा स्वर्ण पदक हात पार्यो। स्वीडेन भने उपविजेता बन्दै रजत पदकमा चित्त बुझाउन बाध्य भयो। खेलको ४८ औं मिनेटमा माराजोनाले गोल गर्दै जर्मनीलाई सुरुवाती अग्रता दिलाएकी थिइन्। यस्तै खेलको ६२ औं मिनेटमा स्वीडेनकी लिन्डा सेमब्रन्टले आत्घाती गोल गरेपछि जर्मनीले अग्रता दोब्बर पार्यो। खेलको ६७ औं मिनेटमा स्वीडेनका लागि स्टिनाले गोल गरेपनि त्यो सान्तोनामात्रै सावित भयो।

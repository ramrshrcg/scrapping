शीर्षक,विवरण
गणतन्त्र वा लुटतन्त्र ?,"क्रान्ति र अग्रगमनका नाममा मुलुकको एकता टुक्र्याउने प्रयास भइरहेकाले त्यसलाई पराजित गर्नु सबैको ऐतिहासिक दायित्व रहेको पूर्वराजा ज्ञानेन्द्र शाहले बताएका छन् । समय भड्किसकेपछिको पश्चात्तापको अर्थ रहँदैन भन्दै इतिहासले सुम्पिएको राष्ट्र बचाउने गहन जिम्मेवारी पूरा गर्न शाहले जनतालाई आग्रह पनि गरेका छन् । उनले क्रान्तिकारी, परिवर्तनकारी, बलिदानी आदि शब्दभावको दुरुपयोग गर्दै राष्ट्रलाई कमजोर पार्ने कार्य असह्य भएको भनेपछि केही नेताहरूको सातो गएको छ । गणतन्त्र पक्षधरहरूले पछिल्लो १० वर्ष इतिहासलाई गाली गरेरै बिताए । उनीहरू गणतन्त्र, धर्म निरपेक्षता र संघीयता नै महान् उपलब्धि हो भन्दै जनताका आँखामा छारो हाल्ने कोसिस निरन्तर गरिरहेका छन् तर १७ हजारभन्दा धेरै नागरिको ज्यान, हजारौं बेपत्ता एवं घाइते, लाखौं विस्थापित अनि नेपालको अर्थतन्त्रमा नकारात्मक असर परेको बदलामा नेपाली जनताले महसुस हुने गरी केही पाएनन् । नारायणहिटी दरबार धाउने नेताहरू शक्तिकेन्द्र धाउने गरेको अनि एउटा राजा पाल्दै आएका जनताले सयौं 'नवराजा' पाल्नुपरेको महसुस भने गरिरहेका छन् । पूर्वप्रधानमन्त्री बाबुराम भट्टराईले के प्रमाणका आधारमा हत्याकाण्डमा ज्ञानेन्द्रको हात छ भनेर एक दैनिक पत्रिकामा लेख लेखे ? उनले किन आफु प्रधानमन्त्री हुँदासमेत आफैंले दोषी किटान गरेको व्यक्तिलाई छानबिनको दायरामा ल्याएनन् ? कुन शक्तिकेन्द्रको इसारामा जनतामाझ भ्रम छरियो ? शक्तिकेन्द्रहरूले आफैंद्वारा आतंककारी घोषणा गरिएका माओवादीलाई द्वन्द्वकालमा किन सहयोग गरे ? किन ज्ञानेन्द्रको प्रत्येक क्रियाकलापमा उनको होस उड्ने गर्छ ? नयाँ शक्तिका नाममा नयाँ दाउमा लागेका भट्टराईले जनतालाई जवाफ दिनुपर्दैन ? अहिले शाहले देशको वर्तमान अवस्थाप्रति असन्तुष्टि व्यक्त गरेपछि उपप्रधान तथा गृहमन्त्री विमलेन्द्र निधिले दरबार हत्याकाण्डको प्रतिवेदन खोजी गर्नुपर्ने प्रस्ताव मन्त्रिपरिषद् बैठकमा ल्याएका छन् । हत्याकाण्डको पुनः छानबिन हुने कुरा स्वागतयोग्य छ, तर १५ वर्षसम्म चुइँक्क नबोलेका दलहरू कतै पूर्वराजालाई आरोपित गरेर जनतामाझ भ्रम छर्ने खेल त खेलिरहेका छैनन् भन्ने प्रश्न जन्मिएको छ । दलहरूलाई जनमतको नभई देशीविदेशी शक्तिकेन्द्रहरूको बढी भरोसा छ । उनीहरूले गणतन्त्रलगायतका विषयमा जनमत लिने आवश्यकतासमेत ठानेनन् र जनमत संग्रहको तर्क गर्नेलाई यथास्थितिवादी, प्रतिगमनकारीजस्ता अनेक बिल्ला भिराउने गरेका छन् । नेपालको भौगोलिक अखण्डता र सार्वभौमसत्ताबाहेकका सबै विषय जनमतका आधारमा परिवर्तन गर्न सकिन्छ तर जातीयता र क्षेत्रीयताको विषवृक्ष रोप्नेहरू राजतन्त्र शब्ददेखि नै डराउन थालेका छन् । पूर्वराजालाई जेल हाल्ने र देशनिकाला गर्नेजस्ता कुतर्क गरिरहेका छन् । गणतन्त्र र धर्म निरपेक्ष राष्ट्र पक्षधर नेताहरू भ्रष्टाचारी र दलालीको पर्यायवाची बनिरहे भने जनताले बुलेटबाट नभई ब्यालेटबाटै राजतन्त्र फर्काउने छन् । राजावादी दलहरूले दुईतिहाई बहुमत ल्याएर चुनावी एजेन्डाअनुसार राजतन्त्र फर्काउन सक्छन् । राजसंस्था फर्कियो भने ज्ञानेन्द्र, पारस, श्रुतीपुत्री, पारसपुत्र वा कसलाई राजा बनाउने अनि पूर्वराजा वा नवराजामध्ये कसलाई जेल हाल्ने भन्ने निर्णय पनि जनताले नै गर्नेछन् । संसारभर शक्ति, सम्पत्ति र सत्ताका लागि आफ्नै परिवबारका सदस्यहरूको समेत निर्मम हत्या हुने गरेका छन् । साथै निश्चित कालखण्डसम्म विजेताले सत्य लुकाउन वा बंग्याउन सक्छन्, तर भविष्यमा सत्यतथ्य सार्वजनिक भएरै छोड्छ । रहस्यमय वीरेन्द्र वंशनाशको तथ्य पनि बाहिर आउनैपर्छ किनकि कसले र कुन उदेश्यले हत्या गर्यो भन्ने कुरा बाहिर नल्याएसम्म सही अर्थमा नेपाल स्वतन्त्र देश हुन सक्ने छैन । २००७, २०२८, २०४७, २०६२ मा आन्दोलनबाट पठाएको नेतृत्वले देश र जनताको मुहार फेर्न सकेनन् । उनीहरू आफैँ परिवर्तन भए, गरिब देशका धनी नेता बने अनि शोषितहरूका लागि लडेकाहरू आफैं शोषक भए । नेपालमा प्रत्यक १०१० वर्षमा सानोठूलो आन्दोलनबाट परिवर्तन भएका छन् । भूकम्प र अमानवीय नाकाबन्दीको पीडा, सरकारको अक्षमता, शक्तिकेन्द्रहरूको हेपाहा व्यवहार र नेताहरूको निरिहताले जनता अत्यन्तै निराश छन् । राजतन्त्रको पक्षमा जनमत विस्तारै बढिरहेको छ, तर जनताका केही जिज्ञासा भने शाहले मेटाउन सक्नुपर्छ । हजारौं सेना सुरक्षार्थ खटिएको दरबारमा चलचित्रमा जसरी कसरी हत्याकाण्ड भयो ? गिरिजाप्रसाद कोइरालाले भन्ने गरेको ग्राइन्ड डिजाइन के हो ? दीपेन्द्रले पारिवबारिक कारणले हत्या गरेका थिए भने किन राजाको हत्यारालाई मृत्युशड्ढयामा हुँदा पनि राजा घोषणा गरियो ? अनुसन्धानमा सहयोग पुग्ने हत्याकाण्ड भएको त्रिभुवन सदन किन भत्काइयो ? सर्वसाधारणको हत्यामा समेत पोस्टमार्टम हुने देशमा किन राजाको गरिएन ? देशीविबदेशी शक्ति केन्द्रहरूको पनि संलग्नता थियो वा दीपेन्द्रको पे्रमहठका कारण अमानवीय घटना भयो ? नशा सेवन गरेको व्यक्तिले छानीछानी १० जनाको हत्या गर्न सक्छन् ? प्रेक्षाको रारातालमा कसरी रहस्यमय हेलिकप्टर दुर्घटना भयो ? यी प्रश्नहरूको उत्तर पत्ता लगाउने प्रण शाहले गर्नुपर्छ । सामान्यतया संसारभर हत्याको सूचना दिने वा हत्याबाट प्रत्यक्ष लाभ लिने व्यक्तिलाई शंका गरिन्छ तर तत्कालीन राजा वीरेन्द्र वंशनाशमा आफ्नो प्रत्यक्षपरोक्ष कुनै पनि सहभागिता नरहेको तथ्यबाट प्रमाणित गरेको खण्डमा बहुसंख्यक जनता उनको पक्षमा खुलेर उभिनेछन् । के उनी हत्याकाण्डको पुनः छानबिन गरेर सत्यतथ्य सार्वजनिक गर्ने वचन दिन तयार छन् ? विभिन्न दलका प्रभावशाली नेताहरूले संघीयता, धर्म निरपेक्षता, गणतन्त्रलगायतका एजेन्डा लाद्ने क्रममा पैसाको चलखेल भएकाले जनमतसंग्रह गर्नुपर्ने अडान लिएका छन् तर केही शीर्ष नेताहरू भने यी विषयमा जनताको राय लिने विबचारलाई उपेक्षा गरिरहेका छन् किनकि उनीहरूलाई आफ्नो पक्षमा जनमत रहेको विश्वास छैन । अगुल्टोले हानेको कुकुर बिजुली चम्किँदा तर्सिन्छ भने झैँ उनीहरू राजपरिवारका सदस्यहरू मठमन्दिर जादाँ वा कुनै सामाजिक कार्यमा सहभागी हुँदा तर्सिने गरेका छन् । केही विदेशी कूटनीतिक नियोग र गैरसरकारी संस्थाहरूले नेपालको सार्वभौमसत्ताको अपमान गरिरहेका छन्, तर जनताको रायलाई नभई शक्तिकेन्द्रहरूको आदेशलाई उनीहरू शिरोधार्य गरिरहेका छन् । सिंहदरबारलाई नेताहरूले स्यालदरबार बनाएका छन् । यद्यपि आन्तरिक मामलामा शक्तिकेन्द्रहरूलाई सहभागी गराएको अनि मनपरी ढंगले राज्यकोषको दुरुपयोग गरेको तथ्यबाट जनता बेखबर छैनन् र उनीहरूको धैर्यको बाँध जतिखेर पनि फुट्न सक्छ । दरबारप्रति बफादारहरूलाई सम्पत्ति बक्सिस दिने प्रचलन गणतन्त्रमा पनि भिन्न रूपमा यथावत् छ । गरिब जनता भोकै, उपचारविहीन छन्, चालीसौं लाख बिदेसिएका छन्, तर नेता र तिनका आसेपासेलाई भने राज्यकोष अंशजस्तै भएको छ । त्यसैले त नेपालमा गणतन्त्र लुटतन्त्रको पर्यायवाची बनिरहेको छ । गरिब जनता भोकै, उपचारविहीन छन्, चालीसौं लाख बिदेसिएका छन्, तर नेता र तिनका आसेपासेलाई भने राज्यकोष अंशजस्तै भएको छ । नेपालमा गणतन्त्र लुटतन्त्रको पर्यायवाची बनिरहेको छ । राम्रो नियत भए पनि गलत तरिका अपनाउँदा कार्य सफल नहुने सम्भावना बढी हुन्छ । ज्ञानेन्द्रले पनि राजनीतिक दललाई निषेध गरेर एकलौटी रूपमा अघि बढ्न खोजेर जानअन्जानमा गल्ती गरेका थिए । उनले जनतालाई बुझाउन सकिएनछ भनेर घुमाउरो तरिकाले गल्ती स्वीकार पनि गरिसकेका छन् । भविष्यमा कुनै किसिमको राजसंस्था फर्किएको खण्डमा विगतमा गरिएका गल्ती दोहोर्याउनु हँदैन । संसारमा प्रचलित मानव अधिकारको सम्मान गर्नुपर्छ । नेपालको अत्यन्त संवेदनशील भूराजनीतिक अवस्थितिलाई हेक्कामा राखेर भारत, चीन र अमेरिकाले नेतृत्व गर्ने पश्चिमीहरूसँग सुमधुर सम्बन्ध बनाउन सक्नुपर्छ, तर जनताको समर्थन पहिलो सर्त हो । तसर्थ जनसमर्थन बढाउन ख्याल राख्नुपर्छ । अहिले आफ्नै चरित्र र क्रियाकलापका कारण शीर्ष नेताहरूप्रतिको जनविश्वास निरन्तर खस्किँदै गएकाले राजसंस्थाविरुद्ध अनेक आरोप लगाउने खेल जारी छ । शक्तिकेन्द्रहरूको समर्थन नपाएर ज्ञानेन्द्र निरिह थिए भन्ने तर्क कतिपयले गर्ने गरेका छन्, तर उनको एक इशारामा हजारौंको ज्यान गुम्ने थियो । गणतन्त्र नेपालको संसद् भवनमा कुर्सी हानाहान हुन्छ, आन्दोलनमा सयौंले ज्यान गुमाउँछन्, तर लामो इतिहास बोकेका राजसंस्थाले अत्यन्त सहजताका साथ दरबार त्यागेर नेपालमै बस्ने निर्णय गरे । स्थायित्व र विकासको अपेक्षा गरेका जनताले बर्सेनि नयाँ सरकार र छोटे राजाहरू झेलिरहेका छन् । उनले शक्तिकेन्द्रअघि लम्पसार पर्नुभन्दा जनतासँग झुक्न राम्रो ठाने । पूर्वराजा महेन्द्र र वीरेन्द्रले भारतको परनिर्भरता तोड्न चीनसँग सम्बन्ध बढाएका थिए, तर अहिले नेताहरूका गतिविधिले देश झन्झन् परनिर्भर भइरहेको छ । नेपाललाई शान्ति क्षेत्रका रूपमा चिनाउन प्रयास गर्ने वीरेन्द्र अनि शक्तिकेन्द्रहरूको इसारामा अशान्ति फैलाउन सहयोगी बन्ने नेताबीचको अन्तर पनि जनताले विस्तारै महसुस गरिरहेका छन् । विश्वमा राजतन्त्र पुनर्बहाली भएका पनि उदाहरण छन् । नेपालमा पनि भविष्यमा भ्रष्ट र अनुत्तरदायी गणतन्त्रको बदलामा जनताले देश र जनताप्रति समर्पित संवैधानिक राजतन्त्र स्विकार्न सक्छन् । संसारमा राजतन्त्र, प्रजातन्त्र, तानाशाही, नरम तानाशाहीलगायतका अनेक शासन प्रणाली सफल भएको र नागरिकका आधारभुत आवश्यकताको ग्यारेन्टी गर्ने जस्तोसुकै प्रणालीमा जनता सुखी र खुसी हुन्छन् भन्ने प्रमाणित तथ्य हो । बेलायत, स्विडेन, नर्वे, डेनर्माकलगायतका राजतन्त्रात्मक व्यवस्था भएका धेरै देश सम्पन्न छन् अनि गणतन्त्र र राजतन्त्र असफल भएका उदाहरण पनि छन् किनकि शासन प्रणालीले नभई सक्षम र इमानदार शासकले देश सम्पन्न बन्छ । तसर्थ नेपाली जनताले चाहेको खण्डमा राजतन्त्र वा गणतन्त्र दुवैमा इमानदार नेतृत्वलाई शासन सत्तामा पुर्याएर सम्पन्न देश बनाउन सक्छन् । सफल भएको खण्डमा राजतन्त्र वा गणतन्त्रमध्ये जुन व्यवस्था भए पनि जनतालाई केही असर हुँदैन । भ्रष्ट गणतन्त्रभन्दा उत्तरदायी राजतन्त्रको चयन गर्नुपर्छ तर दुवै खराब भएको अवस्थामा भने गणतन्त्र रोज्नुपर्छ किनकि राजा फेर्नुभन्दा नेता फेर्न धेरै सजिलो हुन्छ । राजा तुलनात्मक रूपमा नेताभन्दा देश र जनताप्रति बफादार हुने सम्भावना बढी हुन्छ किनकि देश र जनताबिना राजा रहँदैन तर देश विखण्डित भए पनि नेता रहिरहन्छ । सांस्कृतिक राजसंस्था आउँदा देशको अहित हुँदैन तर जनता सक्रिय राजतन्त्रको पक्षमा भने हुनु हँदैन । संसारमा राजा र नेता दुवै निरंकुश भएका उदाहरण छन् । अक्षम नेताभन्दा निरंकुस व्यक्ति फेर्न अत्यन्त कठिन हुने तथ्य बुझेर जनताले सबै प्रकारको निरंकुशताको भने विरोध गर्नुपर्छ ।"
राष्ट्रवादको व्योम शाह,"पृथ्वीनारायण शाह को हुन् ? यिनले इतिहासमा निर्वाह गरेको ऐतिहासिक भूमिकालाई कसरी मूल्यांकन गर्ने ? यी यावत् विषयलाई इतिहासले महान् पहलकदमीको रूपमा मूल्यांकन गरेर नेपाल आमाको छातीमा स्वर्णिम अक्षरले कुँदिसकेको छ । तर पछिल्लो समय यो विषयलाई पश्चिमा साम्राज्यवादीको गुरुयोजनामा घरेलु प्रतिगामी राष्ट्रघाती दलालहरूले अनावश्यक रूपमा भ्रम छर्ने र इतिहास तोडमोड गर्ने दुस्साहस गरेको पाइन्छ । नेपालको इतिहासमा पृथ्वीनारायणबारे भ्रम छर्नुपर्ने र अवमूल्यन गर्नुपर्ने कुनै कारण छैन । किनकि पृथ्वीनारायण तत्कालीन वस्तुगत परिस्थितिको आवश्यकताले जन्माएका वीर योद्धा हुन् । प्लेखानोभको भनाइ छ, 'इतिहासका महापुरुष आफ्नो समयका सामाजिक सम्बन्धका उपज हुन् र तिनीहरू सामाजिक आवश्यकताअनुरूप जन्मिन्छन् ।' यसैले पृथ्वीनारायण नेपालको इतिहासमा द्वन्द्ववादी, दूरदर्शी, विलक्षण प्रतिभाका धनी, आधुनिक राष्ट्र नेपालका निर्माता हुन् भनेर बुझ्नु नै उनीप्रति र राष्ट्रप्रतिको सच्चा मूल्यांकन हुनेछ । नेपाल कम्युनिस्ट पार्टीका संस्थापक पुष्पलालको भनाइ छ, 'एकीकरण अभियान समयको आवश्यकताको द्योतक हो ।' त्यसैले इतिहासको मूल्यांकन गर्दा पूर्वाग्रही ढंगले गर्नु हुँदैन । इतिहासको मूल्यांकन गर्दा वस्तुगत परिस्थितिको ठोस विश्लेषण गरी भौतिकवादी सिद्धान्तको जगमा टेकेर गर्नुपर्छ । यही मूल्यांकनको विधि नै न्यायसंगत र वैज्ञानिक हुन्छ । एउटा सानो गोर्खा राज्यका राजा पृथ्वीनारायणले विशेष योजनाका साथ आफ्ना भाइभारदारको सहयोगमा विशाल राष्ट्र नेपाल निर्माण गर्ने महान् अभियान तथा क्रान्ति छेड्ने कुरा सामान्य थिएन । आधुनिक राष्ट्र निर्माण गर्न दृढसंकल्पका साथ उनले आवश्यक तपसिलका राजनीतिक, कूटनीतिक तथा सामरिक आदि कार्यनीति रणनीति अपनाएका थिए । जुन तत्कालीन इतिहासले उजागर गरेको पाइन्छ । प्रतिद्वन्द्वीसँग वैवाहिक र मितेरी सम्बन्ध कायम गर्ने । व्यापारिक घाँटीको नाकाबन्दी गर्ने । युद्ध उपर्युक्त किल्लाको अधिग्रहण र सैनिक चौकीको स्थापना । सैनिक शक्ति वृद्धिको लागि आधुनिक खरखजानाको जोरजम्मा गर्ने । विजय प्राप्त क्षेत्रका जनताको अधिकारसहितको सुरक्षा गर्नुका साथै सामाजिक न्याय दिने र युद्धमा सहभागी भाइभारदारलाई यथोचित मर्यादा गर्ने । उपर्युक्त नीतिका साथ पृथ्वीनारायणले नेपाली जातिको साँघुरो घेरालाई फराकिलो बनाउने कदम अगाडि बढाए । यही सूत्रले उनलाई नेपाली एकीकरण गर्न सघायो । क्रान्तिकारी माओवादीका अध्यक्ष मोहन वैद्य 'किरण' भन्नुहुन्छ, 'यो एकीकृत केन्द्रीय राज्य सत्ता निर्माणको कार्य वस्तुगत रूपमा आवश्यक र प्रगतिशील हो ।' पृथ्वीनारायणले उपत्यका हात पार्नुभन्दा पहिल्यै नेपाल (काठमाडौं) उपत्यका छिरेर आफ्नो प्रभाव विस्तार गरिरहेका क्रिश्चियन पादरीहरूलाई देश निस्कासनको आज्ञा जारी गर्छन् । इस्टइन्डिया कम्पनीको जासुसको रूपमा नेपालमा कार्यरत पादरीहरूले नेपाललाई विखण्डन गर्ने र धर्मको व्यापक धर्मान्तरण गराई क्रिस्चियन देश बनाउने केपुचिन पादरीको षड्यन्त्रलाई चकनाचुर पार्न पृथ्वीनारायणले पादरीहरूको हुर्मत लिएका थिए । यसबाट के प्रस्ट हुन्छ भने पृथ्वीनारायण ब्रिटिस साम्राज्यवादका हरेक हत्कण्डाविरुद्ध सशक्त रूपमा लडेर राष्ट्रिय स्वाभिमान र विशाल राष्ट्र निर्माणको अभियानमा दृढ संकल्पित थिए । पृथ्वीनारायणले भनेका थिए, 'बडा दुःखले जोरेको अधिराज्यलाई देशका छोटा, बडा सबैले साझा फूलबारी सम्झेर रक्षा गर्नु, भोगविलासतिर कोही नलाग्नु, आपसमा मेलजोल गरेर रहनु ।' यस्ता राष्ट्रवादी पृथ्वीनारायणलाई केही राजनीतिक दलका स्वार्थी, भ्र्रष्ट, दसगजामा अवरोध सिर्जना गरी नेपाल आमाका छातीमा ढुंगा बर्र्साएर भारतसँग मिलेर नाकाबन्दी गर्ने, असमान तथा राष्ट्रघाती सन्धिसम्झौता गर्ने कथित नेताहरूले साम्राज्यवादीको इसारामा अपमान गर्दैमा राष्ट्रनिर्माताको ओज घट्दैन । विशाल राष्ट्र निर्माणको महान् अभियान नेपालको इतिहासको स्वर्णिम अध्याय हो । पृथ्वीनारायणको उक्त महान् अभियानलाई गोरखाको सानो थुम्के राजाको ठूलो देशको राजा बन्ने दाउको रूपमा बुझ्नु गल्ती हुन्छ । युद्धमा भएका सामान्य कमीकमजोरी औँल्याउँदै पृथ्वीनारायणमाथि अनावश्यक अनुचित आक्रमण गर्नु देशभक्त नेपालीको लागि शोभनीय हुँदैन । नेपालको इतिहासमा पृथ्वीनारायणबारे भ्रम छर्नुपर्ने र अवमूल्यन गर्नुपर्ने कुनै कारण छैन । किनकि पृथ्वीनारायण तत्कालीन वस्तुगत परिस्थितिको आवश्यकताले जन्माएका वीर योद्धा हुन् । तत्कालीन विश्व परिवेशमा छरिएर रहेका ससाना भुरेटाकुरे, राज्यहरूलाई लोकतान्त्रिक अभ्यासबाट एकत्रित गरी राष्ट्रनिर्माण गर्न सम्भव थिएन । त्यतिबेला शान्तिपूर्ण विधिबाट राष्ट्र निर्माण भएको इतिहास संसारमै कहींकतै पनि भेटिँदैन । अहिलेको विश्वमा अस्तित्वमा रहेका प्रायः सबै राष्ट्रको जन्म त्यहाँका कुनै न कुनै वीर राजा तथा वीर सेनापति शासकले नेतृत्व गरेको हतियारबद्ध युद्धको प्रक्रियाबाटै हुन पुगेको छ । रूसका राष्ट्रनिर्माता सम्राट् जार, चीनका राष्ट्र निर्माता सी ह्वाङ ती, जर्मनका विस्मार्क, फ्रान्सका नेपोलियन, भारतका अशोक आदि देशहरू वीर राजा वा सेनापतिको नेतृत्वमा भएका युद्धको विधिबाटै निर्माण भएका हुन् । आज रूस, चीन, जर्मन, फ्रान्स, भारतका हरेक कम्युनिस्ट पार्टीलगायतका राजनीतिक पार्टीहरू एवं विभिन्न समुदायहरूले त्यहाँको राष्ट्रनिर्माण गर्ने वीर सम्राट् तथा राष्ट्र निर्माताप्रति सच्चा सम्मान गर्न कुनै कञ्जुस्याइँ गर्दैनन् । तर हाम्रो देशमा ठीक उल्टो छ । विदेशी राष्ट्र प्रमुख आउँदा सार्वजनिक बिदा दिने तर आफ्नो राष्ट्रनिर्माताको बेवास्ता गर्नु कुनै अर्थमा पनि तर्कसंगत हुन सक्दैन । हामीले हाम्रो सभ्यता र इतिहासको उपहास गर्ने होइन, उच्च सम्मान र उचित मूल्यांकन गर्न विलम्ब गर्नु हुँदैन । राष्ट्रिय भावना जागृत गराइराख्न राष्ट्रनिर्माता र विभूतिहरूको सम्मानमा राष्ट्रिय पर्वको रूपमा उत्सव मनाउने कार्य गर्न राज्यस्तरबाट अनिवार्य छ । यसो गर्न सकेमा राष्ट्रियतालाई थप मजबुत बनाउने आधार प्रशस्त हुन्छ र यही जगमा राष्ट्रिय एकता, शान्ति तथा समृद्धि प्राप्त गर्न सकिन्छ । आधुनिक राष्ट्र नेपाल निर्माणको अभियानबारे ऐतिहासिक भौतिकवादी दृष्टिकोणबाट मूल्यांकन गर्दा तत्कालीन वस्तुगत परिस्थितिको टड्कारो आवश्यकता एवं अपरिहार्यताको रूपमा महत्त्वपूर्ण कदम भनेर बुझ्नु वैज्ञानिक हुन्छ । यसै सन्दर्भमा इतिहासमा व्यक्तिको भूमिकाबारे एंगेल्स भन्नुहुन्छ, 'महापुरुषहरू जन्मिनुमा सामाजिक साँचोले आधारको काम गर्छ, मानिसमा भएको विशिष्ट क्षमताले उसलाई समाजकै वक्ता बनाइदिन्छ ।' एकीकरण अभियानमा नेपाली पक्षबाट प्रचुर देशभक्तिको भावनाले अभिभुत भई त्याग, वीरता र बलिदानको अपूर्व कीर्तिमान स्थापित गरियो । त्यसैले पृथ्वीनारायणको नेतृत्वको एकीकरण अभियानलाई नेपालको इतिहासमा महान् छलांगको रूपमा बुझ्नुपर्छ । पृथ्वीनारायणले राष्ट्र एकीकरण मात्र गरेनन्, उनले दिगो स्थिरता र समृद्धिको लागि केही महत्त्वपूर्ण चिर स्थायी कार्ययोजनासमेत तय गरेर छोडेका छन् । जस्तै यो राज्य दुई ढुंगाबीचको तरुलजस्तै रहेछ । विदेशको कपडा लगाउन मनाइ गरिदिनू, आफ्ना देशका कपडा बुन्न जानेकालाई नमुना देखाई सघाउनु र बुन्न लगाउनु । प्रजा मोटा भए दरबार बलियो रहन्छ । घूस लिने र दिने दुवै राष्ट्रका शत्रु हुन् आदि । दीर्घकालीन महत्त्वका यस्ता उपदेश एवं योजनाका कारण पृथ्वीनारायण दूरदृष्टि विकासप्रेमी थिए भन्ने स्पष्ट हुन्छ । एकीकरणबारे नेकपा (माओवादी केन्द्र) का अध्यक्ष पुष्पकमल दाहाल प्रचण्ड भन्नुहुन्छ, 'उत्पादक शक्तिको सामान्य विकासले माग गरिरहेको नयाँ उत्पादन सम्बन्धको आवश्यकताले देशमा विद्यमान ससाना राजारजौटा कविलाई गणतन्त्रको उपस्थिति अनावश्यक बन्दै गयो । यो वस्तुगत आवश्यकताले एउटै बलियो केन्द्रीकृत सामन्ती राज्यसत्ताको विकास हुन पुग्यो । नवोदित र कमजोर राज्य भएर पनि गोरखाका पृथ्वीनारायणको राज्यविस्तार अभियानले सफलता प्राप्त गर्नुको पछाडि यसै वस्तुगत आवश्यकताले काम गरेको तथ्यलाई अवमूल्यन गर्नु ऐतिहासिक भौतिकवादलाई नै नबुझ्नु मात्र ठहर्छ ।' अहिले राजनीतिक दलहरू आफ्नो मुलुकको स्वर्णिम इतिहास स्मरण क्षमताबाट विचलित भइरहेको सबैले अनुभूत गरेको तीतो सत्य हो । यस संगीन र कठिन परिस्थितिलाई पार लगाउन सक्नु नै सार्वभौम नेपाल निरन्तरताको महायज्ञ हो । लक्ष्यविहीन संघर्षका परिणाम अन्ततः थप कष्टकर स्थिति उत्पन्न हुन पुगेको छ । त्यसैले निर्दिष्ट लक्ष्य प्राप्तिको लागि विधिशास्त्रसम्मत, जनमत, देश, काल, परिस्थितिअनुकूल निर्धारित राष्ट्रिय एजेन्डा निसंकोच सर्वस्वीकार्य हुन आवश्यक छ । यसैले राष्ट्रिय शक्ति सन्तुलन र राष्ट्रिय सहमतिको दिशाबोध गर्दछ । साम्राज्यवादी स्वार्थसँग गाँसिएको सीमित सत्ता स्वार्थ अनुनयविनय, अलापप्रलापसितका थोपा हुन् भन्ने सबैले बुझ्नुपर्छ । छद्म प्रतिरोधी अभ्यासको सारमा तात्पर्ययुक्त निष्कर्ष कसैले पनि पाउन सक्दैन । समयमै सम्बद्ध पक्षहरू सचेत रहनु नै उपयुक्त हुन्छ । मूल मार्ग छोडेर समयको प्रवाह नबुझ्नेहरू आफैं किनारा लाग्नुको विकल्प छैन । यो शाश्वत सत्य दल एवं राजावादीहरूले समयमै बुझ्नु उपयुक्त हुन्छ । त्रिपक्ष नेपाल, भारत, चीन सहकारी विश्व व्यवस्थाको अनिवार्य अंगको रूपमा विकसित भइरहेको यस परिस्थितिमा हाम्रो राष्ट्रिय समस्याको दिशाबोध तथा समाधानको चुरो यसैअनुरूप छ भन्ने आत्मसात गर्नुपर्छ । यही नै पृथ्वीनारायणलगायतका विभूति एवं सहिदहरूले निर्दिष्ट गरेका राष्ट्रिय एकताको मार्गनिर्देशन हो । यी विविध समयका जनआन्दोलन तथा जनअभिमतको दिशानिर्देश पनि हो । माओवादी केन्द्रका केन्द्रीय सदस्य हुन् ।"
नेपालकै लगानीमा फास्ट ट्रयाक,"फास्ट ट्रयाक (द्रूत मार्ग ) र निजगढमा बन्ने अन्तर्राष्ट्रिय विमानस्थल आर्थिक विकासको द्वार, देशको गौरव अनि नेपालीको शान हो । सरकारले देखेको उक्त सपनालाई साकार पार्न निजगढवासीको अगुवाइमा मध्यतराईका पाँच जिल्लाका वासिन्दाले तन, मन र धनले सरकारलाई सघाउने प्रतिबद्धता जाहेर गरेका छन् । तत्काल निर्माण कार्य थाल्न गाउँलेले प्रति परिवार एक रुपैयाँ उठाएर जम्मा पारेको ५५ हजार नगद र एक सय ३० मिटर कपडामा संकलित हस्ताक्षर मंसिर २० गते सोमबार प्रधानमन्त्री पुष्पकमल दाहाल (प्रचण्ड) लगायत कांग्रेस, एमाले र राप्रपाजस्ता ठूला पार्टीलाई बुझाएर नैतिक दबाब दिएका थिए । तीनजना महिलासहित बारा, पर्सा, रौतहट, सर्लाही र मकवानपुरका ६१ जनाको टोलीले चार वर्षअघि नेपाली सेनाले खनेको ७६ किलोमिटर फास्ट ट्रयाक चार दिनको पैदल यात्रामा पूरा गरी चारबुँदे मागसहितको ज्ञापनपत्र बुझाएका हुन् । बाराको निजगढबाट सुरु गरिएको पैदल यात्रा द्रूत मार्गमा पर्ने छतिवन, बुधुने, ठिंगन, माल्टा, घसेल, चाल्नाखेल, सानो खोकना, बुङमती हुँदै काठमाडौँ आइपुगेको थियो । चारबुँदे ज्ञापनपत्रमा द्रूतमार्ग र विमानस्थल नेपालकै लगानीमा तत्काल थालिनुपर्ने, विमानस्थल निर्माण प्रभावित क्षेत्र गढिमाई १६ टाँगियाबस्तीका एक हजार चार सय ७६ घरपरिवारको उचित व्यवस्थापन, ककरी र सपहीमा तुरुन्त मुआब्जा वितरण गरिनुपर्ने र द्रूतमार्ग प्रभावित मकवानपुर र ललितपुरका वासिन्दालाई घरजग्गा मुआब्जाको पुनर्मूल्यांकन गरी उचित क्षतिपूर्ति प्रदान गर्नुपर्ने एवं आयोजनाले स्थानीय जनतालाई प्रत्यक्ष लाभ पुर्याउनुपर्ने उल्लेख गरिएको छ । युवाशक्ति रोजगारका लागि विदेश पलायन भइरहेको वर्तमान अवस्थामा बाँकी रहेका केही जागरुक युवाले निर्माण कार्य सुरु भएर पनि बेढंगको राजनीतिका कारण बीचैमा रोकिएको द्रूत मार्ग निर्माण कार्य तत्काल सुरु गर्न सरकारलाई सुझाएका थिए । फलस्वरूप सरकारले नेपालले नै फास्ट ट्रयाक निर्माण गर्ने औपचारिक घोषणा गरी राष्ट्रिय योजना आयोगका उपाध्यक्षको संयोजकत्वमा सात सदस्यीय कार्यदल गठन गरी वित्तीय स्रोत व्यवस्थापन कसरी खोजी गर्ने भन्ने विषयमा एक महिनाभित्र सुझाव पेस गर्न निर्देशन दिएको छ । राष्ट्रिय गौरवको आयोजनामध्ये सर्वाधिक महतत्त्व बोकेका यी दुई आयोजना छिटो सम्पन्न हुन सकेमा तराई र पहाडका बीचमा हाल देखिएको वैचारिक र भावनात्मक दूरी कम भई सामाजिक एकता कायम हुनेमा विश्वस्त हुन सकिन्छ । २२ मिटर चौडा र ७६ किलोमिटर दूरीको द्रूतमार्गले निजगढ काठमाडौंलाई जोड्छ । यसरी सडक जोडिएमा चालू सडकभन्दा एक सय ५९ किलोमिटर दूरी कम हुनुका साथै सात घन्टा समय बचत हुन जान्छ । अर्थात् एक घन्टामा निजगढदेखि काठमाडौं आइपुगिन्छ । द्रूतमार्ग निर्माणले श्रम, शक्ति, समय र इन्धनसमेत बचत हुन गई राज्यकोषमा अर्बौं रुपैयाँ जम्मा हुन्छ । पूर्वका १६ जिल्लाका वासिन्दालाई प्रत्यक्ष लाभ पुग्ने यस्ता आयोजना निर्माण कार्यलाई सबै राजनीतिक दलले प्राथमिकताको सूचीमा राख्नुको विकल्प छैन । मधेस र पहाडको हरेक समस्या निराकरण गर्ने पुल बन्न सक्छ द्रूतमार्ग । भारतमै पनि एक बिहारी सौ बिमारी भन्ने उखान प्रचलित छ । बिहारलाई भारतको दुःख मानिन्छ । काठमाडौं टाढा भएकाले मधेसका नेपाली कुनै पनि समस्याको समाधान खोज्न बिहार जानुपर्ने बाध्यता छ । त्यसैले हाम्रा मधेसमा बस्ने नेपालीलाई सत्संग सिकाउन वा सभ्य बनाउन पनि तत्काल द्रूतमार्ग निर्माण कार्य सुचारु गर्न अति आवश्यक छ । पहाडियाहरूको त्रास मधेस वा मधेसीप्रति होइन, पहाडको त्रास भारतप्रति हो । पहाड र तराई नमिल्दा भारतले धेरै प्रकारले हस्तक्षेप गर्ने सम्भावना बढी हुन्छ । नेपालको पूर्व, पश्चिम र दक्षिणका खुला सिमानामा जोडिएका भारतीय भूमिमा बिहारी बसोवास गर्छन् । विगतदेखि नै बेलाबेलामा भारतले छिमेकी मुलुक नेपालमा गर्दै आएको नाकाबन्दी जस्तो जघन्य अपराधलाई क्षमा गर्न सकिँदैन । त्यसका लागि हामी आफैं आफ्नो विकासमा अग्रसर हुनुपर्छ । हाम्रो मुलुकको विकासको मूलद्वार भनेकै निजगढ काठमाडौं द्रूतमार्ग र निजगढ अन्तर्राष्ट्रिय विमानस्थल हो । मधेस र पहाड मिलेमात्र भारतको हावीलाई परास्त गर्न सकिन्छ । नत्र मधेस र पहाड दुवै हार्ने प्रबल सम्भावना देखिन थालेका छन् । भारत हावीबाट देशलाई मुक्त गर्न पनि मधेस पहाड मिल्नुपर्छ । मधेसपहाड मिलाउने मूल कडी बनेको द्रूतमार्गले छोटो समयमा काठमाडौं र तराईको यात्रा तय गर्ने मात्र नभई आर्थिक, सामाजिक र राजनीतिक हिसाबले मुलुकलाई नै कायापलट गर्न सक्ने सामथ्र्य बोकेको छ । मधेसपहाड मिलाउने मूल कडी द्रूतमार्गले छोटो समयमा काठमाडौं र तराईको यात्रा तय गर्ने मात्र नभई आर्थिक, सामाजिक र राजनीतिक हिसाबले मुलुकलाई नै कायापलट गर्न सक्ने सामथ्र्य बोकेको विज्ञ बताउँछन् । नेपालमा हाल रहेको एक मात्र त्रिभुवन अन्तर्राष्ट्रिय विमानस्थलको विकल्पको रूपमा रहेको निजगढ विमानस्थल र द्रूतमार्ग एकअर्काका परिपूरक पनि हुन् । आर्थिक वर्ष ०६४६५ मा सुरु भई ०७५ मा सम्पन्न हुने अनुमान गरिएको उक्त आयोजनाको लागि विगत आठ वर्षमा कुल तीन अर्ब ४८ करोड दुई लाख रुपैयाँ छुट्ट्याइए पनि कुल रकममध्ये एक अर्ब २२ करोड नौ लाख रुपैयाँ मात्र खर्च भएको छ । अर्थात् विनियोजित बजेटको ३५ प्रतिशत मात्र खर्च भएको छ, जसमध्ये ट्रयाक खुलाउन जिम्मा पाएको नेपाली सेनाले ९४ करोड खर्च गरेको छ । ७६ किलोमिटर सडकमध्ये ६९ दशमलव ६ किमिको जग्गा अधिग्रहण सम्पन्न भइसके पनि बाँकी जग्गाधनीलाई मुआब्जा दिने विषयमा सरकारले पुनर्मूल्यांकन गर्नुपर्ने माग सम्बन्धित पक्षले राख्दै आएका छन् । रात रहे अग्राख पलाउँछ भने जस्तै ०६५ मा सरकारले प्रतिघर ७० देखि ९० हजार रुपैयाँ मुआब्जा दिने भनेकोमा अहिलेको जग्गाको मूल्यअनुसार मुआब्जा पाउनुपर्ने स्थानीयको माग छ । विडम्बना चार वर्षअघि नै नेपाली सेनाले ट्रयाक खन्ने काम सम्पन्न गरिसकेको र विगत आठ वर्षदेखि राज्यले यी दुई ठूला आयोजनाको लागि बजेट छुट्ट्याउँदै आए पनि अदृश्य चलखेलका कारण निर्माण कार्य सुुचारु हुन सकेन । भारतीय कम्पनी आईएल एन्ड एफएसले गरेको विस्तृत परियोजना अध्ययन (डीपीआर) अनुसार द्रूतमार्ग निर्माणको लागि करिब एक खर्ब १२ अर्ब रुपैयाँ लाग्ने उक्त परियोजना सरकार आफैंले निर्माण गर्ने निर्णय स्वागतयोग्य छ । त्यसको लागि चालू आर्थिक वर्षमा द्रूत मार्गको लागि सरकारले १० अर्ब र अन्तर्राष्ट्रिय विमानस्थलको लागि एक अर्ब ५० करोड रकम विनियोजन गरिसकेको छ । यता भारतीय कम्पनीले तयार पारेको डीपीआरलाई आधार मानेर जानु पनि उचित मान्न सकिन्छ । किनकि अर्को डीपीआर तयार गर्न लाग्ने समय र खर्च बचत हुन जान्छ । विकासमा राजनीति घुसेको आशंकापछि धेरै सपना बोकेको द्रूतमार्ग र दोस्रो अन्तर्राष्ट्रिय निजगढ विमानस्थल निर्माणको माग राख्दै निजगढका जागरुक युवा रविराज दंगालको संयोजकत्वमा मंसिर ५ गते संघर्ष समिति गठन भएको थियो । समितिले पहिलो चरणमा घरदैलो कार्यक्रम गरी संकलन गरेको रकम र हस्ताक्षर नैतिक दबाबस्वरूप सरकारलाई बुझाइसकेको छ । निर्माणको ग्यारेन्टी नभएसम्म आन्दोलन जारी राख्ने चेतावनीसहित नेपालीकै श्रमशक्तिबाट निर्माण गर्न सरकारलाई सुझाव दिएका छन् । उनीहरूले दिएको सुझावलाई आत्मसात गर्न सकिने बलियो आधार कुनै पनि सेयर खुल्यो भने माग भएको रकमभन्दा पाँच गुणा जम्मा हुनु र दैनिक ठूलो संख्यामा नेपाली कामदार वैदेशिक रोजगारमा जानुलाई मान्न सकिन्छ । श्रम र शक्ति हामी नेपालीसँगै छ । सरकार तिमीले नेतृत्वमात्रै गरे पुग्छ भन्ने आसयसहित संघर्ष समितिले दिएको उक्त चेतावनीपूर्ण सुझावलाई सरकारले गम्भीरतापूर्वक लिएको छ भन्ने हाम्रो विश्वास हो ।"
आफ्नै प्रतिबद्धताविरुद्ध दलहरू,"कहिले अख्तियार प्रमुख लोकमानविरुद्ध महाभियोग प्रस्ताव, कहिले संविधान संशोधन त कहिले स्थानीय निकाय निर्वाचनको राग अलाप्ने, तर काम केही नगर्ने सरकार र दलीय नेतृत्व यतिबेला दरबार हत्याकाण्डको प्रतिवेदन खोजीतर्फ केन्द्रित भएको छ । उनीहरूको यस किसिमको व्यवहार देख्दा लाग्छ, सरकार दृष्टिकोणविहीन मात्र होइन, हतास एवं आत्मसुरक्षाको भावनाबाट ग्रसित हुन पुगेको छ । किनभने सरकार जनपक्षीय अभियान सञ्चालनको लागि जनअभिमत प्राप्त अग्रदस्ता हुने गर्छ । तर जब त्यही दस्ता संकुचित स्वार्थपूर्तिको फेरमा परेर आफ्नो जिम्मेवारीबाट विमुख हुन पुग्छ, त्यतिबेला त्यसले जनसमर्थन मात्र गुमाउँदैन, ऊ सरकार हुँ भन्ने नैतिक अधिकारबाट समेत च्युत हुन पुग्छ । त्यसैगरी राजनीतिक पार्टी पनि जनभावनाको प्रतिनिधित्व गर्दै त्यसको परिपूर्तिको लागि प्रयत्नशील हुनेहरूको सञ्जाल हुने गर्छ, जुन सञ्जाल निश्चित आदर्श एवं मूल्यहरूद्वारा निर्देशित हुन्छ । तर जब त्यही सञ्जाल आदर्श एवं मूल्यविहीन हुन पुग्छ, त्यतिबेला त्यसले प्रदर्शन गर्ने जनपक्षधरता खोक्रो आडम्बरमा परिणत हुन पुग्छ । अनि त्यस्तो पार्टी र ठगहरूको झुन्डबीच निकै कम भिन्नता बाँकी रहन्छ । नेपाली समाज यतिबेला यसै किसिमको स्थितिबाट गुज्रिइरहेको छ । जहाँ लोकतन्त्र, अग्रगमन र समाजवादको झन्डामुनि लुटतन्त्र, राष्ट्रिय आत्मसमर्पणवाद र अराजकताले प्रश्रय पाएको छ । जुन कुरोले नेपाली जनतालाई फेरि वर्तमान स्थितिको विकल्प खोज्न बाध्य तुल्याएको छ । जहाँसम्म विकल्पको खोजीको कुरा छ, नेपाली जनताले विगत ६६ वर्षदेखि त्यसकै खोजीमा संसदीयनिर्दलीय, राजतन्त्रात्मकगणतन्त्रात्मक, धर्म सापेक्षनिरपेक्ष, एकात्मकसंघात्मक, निरंकुशतन्त्रप्रजातन्त्र र लोकतन्त्र सबैखाले विकल्पहरू अपनाइसकेका छन् । तर केही अपवादजन्य अवस्थाबाहेक सबै विकल्पप्रति उनीहरूको समान भोगाइ रह्यो । यसो हुनुको पछाडि दुई मूल कारण रहेका छन् । प्रथम, व्यवस्था परिवर्तन भए पनि पात्रहरू परिवर्तन हुने गरेका छैनन् । दोस्रो, पात्रहरू परिवर्तन भएको अवस्थामा पनि उनीहरूको चिन्तन र कार्यशैलीमा परिवर्तन देखा पर्ने गरेको छैन । यद्यपि जनता व्यवहारमा परिवर्तन चाहन्छन्, तर परिवर्तन विद्यमान नेतृत्वले अघिल्लो पुस्तालाई गर्ने दोषारोपणसम्म मात्र सीमित हुने गरेको छ । यसको उदाहरण हरएक परिवर्तनपश्चात्का पात्रहरूद्वारा प्रदर्शित व्यवहार हुने गर्दछ । हामीले देख्यौं, १०४ बर्से राणाशासन समाप्त पार्न संघर्ष गर्नेहरू राणाशासन समाप्तिपश्चात् देशलाई कुन दिशातर्फ उन्मुख तुल्याउने भन्नेबारेमा त्यति स्पष्ट हुन सकेनन् । उनीहरूले राणाहरूको विरोध र सत्ता स्वार्थलाई आदर्श ठान्न पुगे । जसले गर्दा दलहरूबीच द्वन्द्व सिर्जना हुन पुग्यो । दलीय द्वन्द्व र खिचलोबाट फाइदा उठाउँदै राजाले सत्तासीन दलभित्रकै पात्रहरू प्रयोग गरेर संसदीय व्यवस्थालाई नै उल्टाइदिए । देशमा संसदीय व्यवस्था असफल भएको दाबीसहित देशलाई माथिबाट लादिएको प्रजातन्त्र होइन, तलबाटै जनसहभागितामा आधारित राजनीतिक परिपाटी आवश्यक छ । त्यस किसिमको परिपाटी पञ्चायती प्रजातन्त्र नै हुन सक्छ भनी निर्दलीयता थोपर्ने राजाको प्रयासलाई व्यवस्था विरोधीहरूको मात्र नभई पञ्चहरूकै व्यवहारले असफल तुल्याइदियो । यसैक्रममा २०४६ को जनआन्दोलनपश्चात् पुनस्र्थापित दलीय व्यवस्थामा पनि यसका सञ्चालक एवं हर्ताकर्ताहरूले एकातिर पञ्चायत व्यवस्थाको तीव्र आलोचना गर्ने र अर्कोतिर आफूहरू पञ्चहरूकै जनविरोधी कार्यशैलीलाई पछ्याउँदै जान थाले । उनीहरूलाई यस कार्यमा पञ्चायत ढलेपछि दलीयता स्विकार्न बाध्य पञ्चहरूले निकै सघाए । जसले गर्दा संसदीय व्यवस्थाले पञ्चायतकै नयाँ संस्करणभन्दा भिन्न स्वरूप ग्रहण गर्न सकेन । संसद्वादी दलहरूको यस किसिमको कार्यशैलीले संसदीय व्यवस्थालाई निकै बद्नाम तुल्यायो । जुन कुराले माओवादी 'जनयुद्ध' हुँदै ०६२६३ को जनआन्दोलनको पृष्ठभूमि तयार पारिदियो । तर ०६२६३ को जनआन्दोलन नेपालको राजनीतिक इतिहासमा एउटा लक्षविहीन आन्दोलन थियो । जहाँ २००७ को आन्दोलन एकतन्त्रीय राणाशासनको अन्त्यको लागि थियो, २०४६ को आन्दोलन निर्दलीय पञ्चायत व्यवस्थाको अन्त्यप्रति लक्षित थियो । तर ०६२६३ को आन्दोलनको राज्य पुनर्संरचना गर्दै समावेशी लोकतन्त्रको स्थापनाबाहेक राजनीतिक व्यवस्था निर्माण सम्बन्धमा कुनै घोषित सर्वस्वीकार्य लक्ष थिएन । थप निरंकुश राजतन्त्रको समाप्तिको कुरा थियो । तर यसबारेमा दलहरूका फरकफरक व्याख्याहरू थिए । यसरी राज्य व्यवस्था सम्बन्धमा ठोश लक्षबिना सञ्चालित जनआन्दोलनको सफलतापश्चात् दलहरूले परस्पर सौदाबाजी गर्दै आआफ्ना एजेन्डाहरू थप्दै गए । यसरी दलहरूलाई एजेन्डा थप गर्न प्रेरित गर्ने वा दबाब दिनेहरूमा आन्तरिकभन्दा बाह्य पात्रहरूको प्रधान्यता रह्यो । जसले गर्दा त्यसरी थपिँदै गएका एजेन्डाहरूलाई समेटेर निर्माण गरिएको संविधानको स्वामित्व जनआन्दोलनकारी शक्तिहरूले नै लिन चाहेनन् । यसरी जनस्वामित्वको अभावमा संविधानमा राखिएका विषयहरूलाई कार्यान्वयनमा लैजाने सन्दर्भमा द्विविधा र अलमल सिर्जना हुनु स्वाभाविकै थियो । देशमा यतिबेला आफैंले तर्जुमा गरेको संविधानलाई इमानदारीपूर्वक लागू गर्ने पक्षमा कुनै एउटा पक्ष पनि रहेको पाइँदैन । सबैको जोड संविधानलाई आफ्नो स्वार्थसिद्धिको माध्यम बनाउने विषयमा मात्र रहने गरेको छ । जबकि संविधाननिहित स्वार्थपूर्तिको लागि नभएर राष्ट्र र जनताको बृहत् हितलाई जगेर्ना गर्ने हेतुले तर्जुमा गरिएको दस्ताबेज हो । यससँगै संविधान कार्यान्वयन सन्दर्भमा हामीकहाँ दुइटा प्रवृत्ति देखा परे । प्रथम, संविधानको गुणगान गर्दै त्यसलाई आफ्नो सुविधा र इच्छाअनुसार प्रयोग गर्दै जाने । दोस्रो, संविधानलाई आफ्नो स्वार्थसिद्धि हेतुले प्रयोग गर्न सकिने स्थिति भएन भने त्यसलाई अस्वीकार गर्दै जुन रूपमा पनि संशोधनको लागि तयार हुने प्रवृत्ति । यी दुवै संविधानवादको मान्यताविरोधी एवं संविधानलाई प्रयोजनरहित दस्ताबेजको रूपमा परिणत गर्ने प्रवृत्तिहरू हुन् । यस किसिमको कार्य सबै पक्षबाट हुने गरेको भए पनि सत्तामा पुग्नेहरूबाट अझ बढी हुने गरेको छ । हिजो आफू सत्तामा छँदा सत्ता स्वार्थकै लागि केपी ओलीले संविधानका कतिपय व्यवस्थाहरूको गलत किसिमले प्रयोग र अनावश्यक संशोधन गरेका थिए भने आज पुष्पकमल दाहालको नेतृत्वमा गठित सरकारले ओलीको पदचिन्हलाई अझ झन् विकृत रूपमा पछ्याइरहेको छ । यसबाट विद्यमान दलीय नेतृत्वमा सत्ता स्वार्थको लागि जे पनि गरिदिने अनि मैले गरेको सबै ठीक, अरूले गरेको बेठीक भन्नेजस्तो हठी प्रवृत्तिको विकास हुन पुगेको देखिन्छ । थप रूपमा आफ्नो हठलाई परिपूर्ति गर्न विदेशी शक्तिको आडभरोसा खोज्ने कार्यले स्थिति झन् जटिल बन्न पुगेको छ, जुन कुरोको मार देश र जनताले खेप्नु परिरहेको छ । यसबाट जनताले 'जुन जोगी आए पनि कानै चिरेको' भन्ने नेपाली उखान चरितार्थ भइरहेको महसुस गरेका छन् । दलहरूको यस किसिमको प्रवृत्ति कायम रहेसम्म देशको अवस्थामा सुधार आउने देखिँदैन । दलीय नेतृत्वबाट प्रदर्शित यस किसिमको व्यवहारले दलीय नेतृत्व कतिसम्म बेइमान छ भन्ने कुरासँगै ऊ सहजै सुध्रिँदैन भन्नेसमेत प्रकट गर्दछ । यस कुरालाई स्वयं दलहरूबीच २०६२ मंसिर ७ गते भारतको नयाँदिल्लीमा सम्पन्न बाह्रबुँदे समझदारीको बुँदा नम्बर ६ र ७ मा उल्लिखित कुराले राम्रोसँग प्रस्ट्याउँछ । जनस्तरबाट वाञ्छित सजगता प्रकट नभएको र विदेशीहरूका काँधमा चढ्न पाएकै कारण यतिखेर राष्ट्रघाती एवं जनविरोधीहरूको हौसला बढेको छ । यसरी हौसिएर उन्मादमा मनपरी फलाक्दै गर्दा उनीहरू जनसमक्ष झन् नराम्रोसँग नांगिन पुगेका छन् । तर स्वाभिमानी जनहरूले पनि बुझ्नुपर्छ, आफ्नो सामुन्ने राष्ट्र एवं जनविरोधीहरूले उन्माद प्रकट गरिरहँदा पनि मौन बस्नु भनेको लाछी हुनु हो । त्यसमा दलहरूले 'विगतका गल्तीकमजोरीहरूको आत्मालोचना गर्दै भविष्यमा गल्ती, कमजोरी हुन नदिन नेकपा (माओवादी) ले प्रतिबद्धता व्यक्त गरेको छ' (बुँदा ६) । 'सात राजनीतिक दलहरूले विगतमा संसद् र सरकारमा छँदा भएका गल्ती, कमजोरीप्रति आत्मसमीक्षा गर्दै अब त्यस्ता गल्ती नदोहोर्याउने प्रतिबद्धता व्यक्त भएको छ' (बुँदा ७) भनी प्रतिबद्धताहरू व्यक्त गरेका थिए । नेपाली जनताले दलहरूद्वारा व्यक्त यिनै प्रतिबद्धता हेरेर अब दलहरू सुध्रिने छन् भन्ने विश्वासका साथ उनीहरूलाई ०६२६३ को जनआन्दोलनमा साथ दिएका थिए । दलहरूले जनतामाझ उल्लिखित प्रतिबद्धताहरू व्यक्त गरेका ११ वर्षहरू व्यतित भइसकेका छन् । यसबीच उनीहरूले संसद् र सरकारमा छँदा गरेका गल्ती नदोहोर्याउने कुरा त परै जाओस्, अझ भयंकर गल्तीहरू गरेर देश र जनतालाई उम्कनै नसक्ने खाडलमा जाकिदिएका छन् । उनीहरूले सत्ता स्वार्थको लागि जस्तोसुकै फोहोरी खेल खेल्ने र राष्ट्रिय सम्पत्तिमा लुट मच्चाउने कार्यमा मात्र आफूलाई सीमित नराखेर खुलारूपमा विदेशीहरूको दलाली गरिरहेका छन् । राष्ट्रिय ढुकुटीबाट तलब, भत्ता, सुविधा लिँदै सरकारले प्रदान गरेको सुरक्षा घेराभित्रबाट खुलेआम विदेशीको दलाली गर्ने र उसकै निर्देशनमा देश टुक्र्याउन पछि पर्दैनौं भन्नेसम्मका अभिव्यक्ति सार्वजनिक गरिरहेका छन् । उनीहरूले यसो गरेर बाह्रबुँदेमार्फत जनसमक्ष गरेको सम्झौताको उल्लंघन गरेका छन् । यहींनेर प्रश्न उभिन्छ के दलहरूलाई यसो गर्ने हक छ ? दलहरूले जनतासमक्ष गरेको प्रतिबद्धताविरुद्ध आचरण गर्दछन् भने जनताको के दायित्व बन्छ ? तर यसबारे प्रेस, नागरिक समाज कतैबाट पनि प्रश्न उठाउने गरेको पाइँदैन । यसै सन्दर्भमा हालै पूर्वराजा ज्ञानेन्द्रले राष्ट्रियताको विषयलाई लिएर सरकार एवं दलहरूको नेतृत्वलाई लक्षित गर्दै आफ्नो असन्तुष्टि प्रकट गरेका छन् । ज्ञानेन्द्रलाई पनि अन्य नागरिकलाई जस्तै राष्ट्र र जनताको पक्षमा चिन्ता गर्ने र आफ्नो कुरा राख्ने अधिकार छ । हो, उनले राजतन्त्र पुनस्र्थापना गर्ने षड्यन्त्रहरू गर्न पाउँदैनन् । तर ज्ञानेन्द्रको उक्त अभिव्यक्तिलाई लिएर प्रधान एवं उपप्रधानमन्त्रीले उनलाई तर्साउन दरबार हत्याकाण्डको प्रतिवेदन खोजी गर्ने कुरा सार्वजनिक गरेका छन् । यसले सरकारको कमजोर मानसिकतालाई प्रदर्शन गर्दछ । उनीहरूको यस किसिमको व्यवहारले दुइटा कुरा प्रकट गर्दछ । प्रथम, राष्ट्र टुक्र्याउँछौं भन्नेहरूलाई धाप मार्नेहरूले त्यस्ता कार्यको विरोध गरेबापत दरबार हत्याकाण्डको फाइल पल्ट्याउने कुरा गर्नुले उनीहरू राष्ट्रघातलाई दरबार हत्याकाण्डको छानबिनको विषय उठाएर ढाकछोप गर्न खोजिरहेका छन् भन्ने देखाउँछ । दोस्रो, निश्चय पनि दरबार हत्याकाण्ड मात्र नभएर मदन भण्डारी हत्याकाण्डको समेत छानबिन होस् भन्ने जनचाहना रहेको छ । तर के सरकारसँग यसो गर्ने आँट छ ? अहँ उनीहरूसँग यसो गर्ने आँट छैन । कारण यदि यी दुवै हत्याकाण्डको निष्पक्ष छानबिन प्रक्रिया अगाडि बढ्यो भने उनीहरूले त्यसमा आफ्ना विदेशी प्रभुहरूको संलग्नता भेट्नेछन् । त्यसो भइदियो भने उल्टै त्यस तत्वले यिनीहरूको भ्रष्टाचार र जनहत्याका विवरण बाहिर ल्याइदिनेछ । अनि उनीहरू आफैं असुरक्षित हुन पुग्नेछन् । त्यसैले सरकारमा बस्नेहरू एवं बहुरंगी दलको नेतृत्वले दिने यस किसिमको घुर्की आफ्ना कर्तुतहरू छोप्ने र त्यसकै आडमा थप राष्ट्र एवं जनघाती कार्यहरू गर्ने षड्यन्त्र मात्र हुन सक्छ छट्टु स्यालले चिल आयो भनी चल्ला टिपेजस्तै । त्यसैले स्वाभिमानी राष्ट्रवादी नेपालीहरू यस किसिमका हर्कतहरूबाट सजग हुनुपर्छ । यस्ता षड्यन्त्रहरूको भण्डाफोर गर्नुपर्छ । हुन त जनस्तरबाट वाञ्छित सजगता प्रकट नभएको र विदेशीहरूका काँधमा चढ्न पाएकै कारण यतिखेर राष्ट्रघाती एवं जनविरोधीहरूको हौसला बढेको छ । यसरी हौसिएर उन्मादमा मनपरी फलाक्दै गर्दा उनीहरू जनसमक्ष झन् नराम्रोसँग नांगिन पुगेका छन् । तर स्वाभिमानी जनहरूले पनि बुझ्नुपर्छ, आफ्नो सामुन्ने राष्ट्र एवं जनविरोधीहरूले उन्माद प्रकट गरिरहँदा पनि मौन बस्नु भनेको लाछी हुनु हो । विचार गरौं त, उन्मादी र लाछीहरू मात्र बाँचेको समाज कहीं कतै सभ्य समाजमा गणनायोग्य हुन सक्ला ? अनि के त्यसले राजनीतिक एवं आर्थिक विकासको यात्रा तय गर्ला ? त्यसैले राष्ट्र जोगाउन सबैले आआफ्नो ठाउँबाट सक्दो खबरदारी गर्नैपर्छ । जनसजगता र खबरदारीले नै धेरै कुरा ठाउँमा ल्याइदिनेछ ।"
पुरुष भलिबलको स्वर्ण पदक आर्मीलाई,इटहरीः सातौ राष्ट्रिय खेलकुद प्रतियोगिता अन्तर्गत पुरुष भलिबल प्रतियोगिताको उपाधि त्रिभुवन आर्मी क्लवले जितेको छ । बुधबार भएको फाइनल खेलमा आमीले सशस्त्र प्रहरीको एपीएफ क्लबलाई तीन शुन्यको सोझो सेटमा पराजित गरेको हो । पराजित भएसँगै सशस्त्रको एपीएफ दोस्रो बनेको छ । तेस्रो स्थानका लागि बुधबारै निर्धारित खेलमा पश्चिमाञ्चल विकास क्षेत्रको टीम नआएपछि नेपाल प्रहरीको क्लब विजयी भएको छ ।
एपीएफ क्लब पुरुष फुटबलको फाइनलमा,काठमाडौंः सशस्त्र प्रहरी बल (एपीएफ) क्लब पूर्वाञ्चलमा जारी सातौं राष्ट्रिय पुरुष फुटबलको फाइनल प्रवेश गरेको छ। विभागीय टोली नेपाल पुलिस क्लबलाई २० गोल अन्तरले पराजित गर्दै एपीएफ क्लब उपाधि नजिक पुगेको हो। बुधवार सुनसरीको धरानस्थित एन्फा टेक्निकल मैदानमा भएको खेल निर्धारित ९० मिनेटको समय गोलरहित बराबरीमा सकिएको थियो। त्सपछि खेल अतिरिक्त समयमा धकेलिएको थियो। थपिएको अतिरित्त ३० मिनेटको पहिलो हाफको १० औं मिनेटमा युवराज खड्काले गोल गर्दै एपीएफलाई सुरुवाती अग्रता दिलाए। यस्तै अतिरिक्त समयको दोस्रो हाफको १४ औं मिनेटमा नविन लामाले एपीएफका लागि दोस्रो गोल गरेपछि पुलिस २० को हार व्यहोर्न बाध्य भयो। एपीएफ क्लबले स्वर्ण पदकका लागि नेपाल आर्मी र मध्यमाञ्चलबीचको विजेतासँग प्रतिस्पर्धा गर्नेछ। फाइनल खेल पुस १५ गते हुनेछ।
सावित्राले एक्लै ५ गोल गर्दा नेपालले माल्दिभ्सलाई ९० ले हरायो,"काठमाडौंः महिला साफ च्याम्पियनसीप अन्तर्गत बुधबारको खेलमा नेपालले माल्दिभ्सलाई ९० ले पराजित गरेको छ । नेपालको जितका लागि सावित्रा भण्डारीले एक्लै ५ गोल गरेकी छिन् । सावित्रीले खेलको १२, २८, ३९, ५० र ६३ औँ मिनेटमा गरेर ५ गोल गरेकी हुन् । नेपालको फराकिलो जितका लागि मञ्जली योञ्जनले ५२ औँ, सपना लामाले ७० औँ र हिरा भुजेलले ७३ औँ मिनेटमा गोल गरे भने खेलको अतिरिक्त समयमा निर्मला बिकेले अन्तिम गोल गरिन् । भारतको सिलगुढीमा जारी चौथो महिला साफ च्याम्पियनसीपमा सावित्रिले सोमबार भएको भुटानविरुद्धको खेलमा समेत ५ गोल नै गरेकी थिइन् ।"
पश्चिमाञ्चल खेल्न नआएपछि प्रहरीको टीम तेस्रो,काठमाडौं: जारी सातौ राष्ट्रिय खेलकुद प्रतियोगिता अन्तर्गतको पुरुष भलिबलको तेस्रो स्थान छनौटको खेलमा पश्चिमाञ्चलको भलिबल टिम खेल्न नआएपछि नेपाल प्रहरीको टीम विजयी भएको छ । बुधबारको निर्धारित समयमा पश्चिमाञ्चलको टीम प्रतिस्पर्धा गर्न नआएपछि नेपाल प्रहरीको टोली तेस्रो भएको हो । मंगलबारको दोस्रो सेमिफाइन खेल सकिएलगत्तै पश्चिमाञ्चल विकास क्षेत्रका खेलाडीले रेफ्रिमाथि दुव्र्यवहार गरेका थिए । प्रतियोगितामा त्रिभुवन आर्मी क्लवसँग पराजित भएपछि खेलाडीले रेफ्री विनय राईलाई मुक्का प्रहार गरेका थिए ।

शीर्षक,विवरण
तैमुर प्रवृत्तिको अन्त्य !,"अहिले नेपाल र भारतको मिडिया र सामाजिक सञ्जालमा दुईवटा मुद्दा चर्चाको चुलीमा छ । नेपालमा पूर्व राजा ज्ञानेन्द्र शाहको राष्ट्र्रियताले ओतप्रोत प्रेस विज्ञप्तिले सत्तापक्ष र डलर तथा भारु दान थाप्नेहरुमा ठूलै भूँइचालो गएकोछ । सत्तापक्ष त पूर्वराजालाई तर्साउन दरबार हत्याकाण्डको पुनः छानबीन गर्ने धम्की दिंए । छानबीन हुनै पर्छ , निष्पक्ष छानबीन । तर दरबार हत्याकाण्डको वाटो समाउन मदनआश्रित हत्याकाण्ड देखी अमर लामाको हत्या सम्मको छानबीन हुनु पर्छ । दरबार हत्याकाण्डसंग जोडिएका यी हत्याहरुको छानबीन हुनु जरुरी छ । किनकि यी हत्याकाण्डका योजनाकार एउटै हुन् । मदन आश्रित राष्ष्ट्र्रवादी नेता थिए । राजालाई श्रीपेच फुकालेर मैदानमा आउन चुनौति दिने मदन भण्डारी विदेशी शक्ति सामु नझुक्ने व्यक्तित्व थिए । मदन भण्डारीको हत्या पछि पुकदा र बाबुरामको नेतृत्वमा शुरु भएको कथित जनयुद्धको योजनाकार र तीनको मोहरा को हुन् भन्ने छर्लंग भई सकेको छ । तिनै मोहराले मदन आश्रितको हत्यामा संलग्न एकमात्र प्रमाण अमर लामालाई कुकुरलाई लखेटे झैं लखेटेर हत्या गरे । आज नेपाललाई धर्म निरपेक्षता , संघीयता र गणतंत्रको नाममा विदेशीको टुँडीखेल बनाइएकोछ । राष्ट्र्रघाती १२ बुंदे सहमतिको जगमा २५ बुंदै सहमति गरेर नेपालको अस्तित्व समाप्त पार्ने उद्देश्यले नेपालको परराष्ट्र् र रक्षा मंत्रालय हेर्ने जिम्मा भारतलाई सुम्पिएकोछ । त्यसैको आधारमा अहिले भारतले शान्ति सेनामा भारतीय कमाण्डमा नेपाली सेनालाई शान्ति सेनामा पठाउने माग गरी रहेकोछ । सेना र जनताको विरोध नभएमा पुकदा सरकारले नेपाली सेनाको कमाण्ड भारतलाई दिएर नेपालको स्वतंत्रता तथा सार्वभौमसत्ताको अन्त्य गर्नेछ । त्यसैले पनि दरबार हत्याकाण्डको निष्पक्ष छानबीन मदनको हत्या देखी नै शुरु गरिनु पर्छ । अर्को चर्चाका चुलीमा भएको विषय हो भारतीय चलचित्रकर्मी सैफ अली खान र करिना कपुरको नवजात शिशुको नामाकरण । तिनीहरुले आफ्नो नवजात शिशुको नाम कुख्यात क्रुर हत्यारा शासक तैमुर लंगको नामवाट तैमुर अली खान राखेकाछन् । को थिए तैमुर ? तैमुर चौधवीं शताब्दीको एउटा शासक थिए जसले तैमुरी राजवंशको स्थापना गरेका थिए । उसको राज्य पश्चिम एशिया देखी लिएर मध्य एशिया हुँदै भारत सम्म फैलिएको थियो । तैमुर समरकंद हाल उजबेकिस्तानको शासक थिए । शुरुमा उनी पहाडी इलाकामा भेडा बाख्रा चोर्ने गर्थे । उनी शुरवीरका साथै क्रुर थिए । उनले आफू जस्तै हुल्याहा जम्मा गरेर सेनाको निर्माण गरेका थिए । त्यस पछि उसले आफ्नो विजय र क्रुरताको यात्रा शुरु गरे । उनी आफै मुसलमान भए पनि समय आउँदा उनी मुसलमानहरु प्रति पनि क्रुर हुन्थे । उनले मान्छेको टाउको काटेर नरमुण्डको चांग लगाउने , त्यसको धरहरा बनाउने गर्थे । उनले लाखौं मानिसको शिर काटेर स्तुप बनाएका थिए । सन् १३९९ मा उनले भारतमा डरलाग्दो आक्रमण गरेर लाखौं हिन्दूहरुको हत्या गरे । लोग्नेमान्छेको शिर काट्ने र स्वास्वनी मान्छे र केटाकेटीलाई बन्दी बनाएर लग्ने उनको काम थियो । मुसलमान धर्म अपनाउनेलाई छाड्थे । उनले भारतमा हज्जारौं हिन्दूहरुलाई जबरदस्ती मुसलमान बनाए । मर्नु भन्दा मुसलमान बन्नु ठीक माने हिन्दूहरुले । उनले आफ्नो जीवनी: तुजुके तैमुरी: मा लेखेकाछन्: हिन्दुस्तान माथी आक्रमण गर्नुको मेरो उद्देश्य नास्तिक हिन्दूहरु विरुद्ध धार्मिक युद्ध गर्नु हो (जसवाट) इस्लामको सेनालाई पनि हिन्दूहरुको धन सम्पत्ती र मुल्यवान वस्तुहरु प्राप्त हुनेछ । कश्मीर नजिक कटोर दुर्गमा आक्रमण गरेर उनले दस हजार लोग्ने मान्छेको शिर काटेर धरहरा बनाए । त्यहाँ भएको सबै श्रीसम्पत्ति लूटे । उनी यसरी मान्छेहरुको शिर काट्दै दिल्ली सम्म आई पुगे । दिल्लीमा मुसलमान टुगलक वंशजको शासन थियो । दिल्ली लूट उनको संसारमा बदनामीपूर्वक प्रसिद्ध छ । उनले भारतमा रहेका मठमन्दिरहरु तोडफोड गर्दै अमुल्य सम्पत्ती , आभुषणहरु लुटेका थिए । दिल्ली नजिक लोदीनगरमा हिन्दू बस्ती थियो । उनले बन्दी बनाएका हिन्दू बन्दीहरुको संख्या एक लाख पुगी सकेको थियो । ती बन्दीहरुमा केही मुसलमान पनि थिए । उनले मुसमानलाई छोडेर सबै हिन्दू बन्दी पुरुषहरुको शिर काट्ने आदेश दिए । कसै कसैले भन्छन् तैमुरले भेडा बाख्रा चोर्दा त्यसको गोठालाले तीर प्रहार गरेर उनको दाहिने अंग बेकार पारी दिएका थिए त कसै कसैको भनाईमा युद्धमा उनको दाहिने अंग काम नलाग्ने भएको थियो । त्यसैले मजाकमा उनलाई तैमुर लंग अर्थात् लंगडा तैमुर भन्थे । उनी देब्रे हातले नै तरवार चलाउँथे । तैमुर नाम जस्तै उनको हृदय पनि तैमुर नै थियो । फारसीमा तैमुरको अर्थ हुन्छ फलाम । तैमुर क्रुर शासक मात्र होईन एउटा खुंखार लूटेरा पनि थिए । तर तैमुर कुनै विदेशी शक्तिकेन्द्रको मोहरा थिएनन् । आफ्नै बाहुबल र क्रुरताले उनले तैमुर वंशको राज्यसत्ता स्थापित गरेका थिए । जनयुद्धमा लागेर सम्मुनत र पूर्ण स्वतंत्र नेपालको परिकल्पनाको सपनामा बग्दै पवित्र उद्देश्यले जनयुद्धमा लाग्ने अन्जान योद्धाहरुलाई र आम जनतालाई समेत त्यति वेला थाहा थिएन कि जनयुद्ध भाडाका तैमुरद्वयको नेतृत्वमा मञ्चन गरिएको एउटा नाटक हो । तैमुरी पाराले ब्रह्मलूटको सिलसिला शुरु भयो जनयुद्ध कालमा र लूटको ठूलो अंश तैमुरको खातामा जम्मा हुन थालेको कसैलाई आभाष समेत भएन । तैमुरलाई पनि मात दिने गरी लूटको सिलसिला चलेको थियो त्यस वेला संगसंगै निर्दोष मानिसहरुको आमहत्याले पनि तैमुरलाई सम्झिन वाध्य पारेको थियो । तैमुर जसरी हिन्दुहरुको घोर विरोधी थियो , नेपाली तैमुरको नेतृत्वको दल पनि हिन्दू धर्मको घोर विरोधी । हिन्दू मठ मन्दिरहरु ध्वस्त पार्ने , अपवित्र पार्ने , पण्डित पुरोहितको हत्या गर्ने , मन्दिर लूट्ने , पूजाआजामा प्रतिबन्ध लगाउने , किरिया बस्न नदिने । बस्नेलाई अंगभंग देखी हत्या समेत गर्ने । हिन्दू धर्मलाई नष्ट गर्न आफ्ना मालिकहरुले चलाएको गैरसरकारी संस्थाहरु मार्फत गरिब,पिछडिएका, दलित र जनजातिहरुलाई ख्रिष्टान बनाउँदै लग्ने जुन सिलसिला अहिले सम्म अनवरतरुपमा चली रहेकोछ । चौदशवीं शदीको तैमुर र एक्काइसौ शताब्दीको तैमुरमा कुनै अन्तर छैन । सक्कली तैमुरले आफ्नो राज्य विस्तार गरेर साम्र्राज्य नै बनाए , नक्कली तैमुरले भएको स्वतंत्र , सार्वभौम तथा अविभाज्य नेपालको अस्तित्व नै समाप्त पार्न लागेकाछन् । सैफ र करिनाले आफ्नो नवजात शिशुको नाम तैमुर किन राखे उनै जानून् । तर एउटा नवाब परिवारको सम्मानित परिवारमा जन्मेका तैमुर अवश्य पनि न त चौदहवीं शताब्दीको तैमुर नै बन्नेछन् न त नेपालका एक्काइसौ शताब्दीका तैमुर नै । उनी मुसलमान भए पनि उनको आमा र हजुर आमा हिन्दू हुन् । हजूर आमा रविन्द्रनाथ टैगोर परिवारकी सदस्य हुन् । उनमा हिन्दू विरोधी भावना हुने छैन पछि मुसलमान बनेका तैमुर लंग जस्तै । नामले कोही तैमुर लंग हुँदैनन् , नामले हुने भए तैमुरको चौथो तथा कांछा छोरा शाहरुख राजा होईन अभिनेता बन्ने थिए । जुन दिन जनताको आवाजको नेतृत्व गर्ने नायक खुलेर सडकमा आउनेछन् त्यो दिन एक्काइसौं शताब्दीको राष्ट्र्रघाती तैमुरहरुको अन्त हुनेछ । चौदहवीं शताब्दीको मंगोल वंशीय तैमुर र एक्काइसौ शताब्दीको आर्य वंशीय तैमुरमा धर्म र जातको भिन्नता भए पनि कर्ममा भिन्नता छैन । तैमुर प्रवृत्ति अहिले नेपालको नियति भएकोछ । केही राजनीतिक दल , केही स्वनामधन्य मिडिया , डलर र भारुमा आश्रित कथित बुद्धिजीवी र तैमुरको कृपामा बाँचेकाहरु जो तैमुरमा महानता देख्ने गर्छन् , तैमुर प्रवृत्तिमा रमाउने गछर्न् । आज आम जनता नेपालको अस्मिता माथी भारतीय रज्याईको विरुद्ध भूसको आगो झैं आन्दोलित छन् । आम नेपाली जनताको चिन्तालाई पूर्व राजाले आफ्नो विज्ञप्ति मार्फत सार्वजनिक गर्दा तैमुरी खेमामा पहिरो जानु उनीहरु उँभिएको धरातल , उनीहरुको निर्देशित संविधानको जग कति कमजोर रहेछ उजागर गर्छ , लोकमानले उनीहरु माथी भ्रष्टाचारको मुद्दा लगाउन खोज्दा इमान्दार भएको भए लोकमानको चुनौतिलाई शिर ठाडो पारेर सामना गर्नु पर्ने ठाउँमा उनी माथी महाभियोगको प्रस्ताव ल्याएर उनलाई हटाउन खोज्नुले नै उनीहरु भ्रष्टाचारको मुखिया भएको प्रमाणित गर्छ । सिके राउत , राजेन्द्र महतो लगायतले तराईलाई नेपालवाट स्वतंत्र पार्ने धम्की दिंदा राष्ट्र्द्रोहको मुद्दामा उनीहरुलाई कार्यवाही गर्न नसक्ने बल्कि पुकदा र बाबुरामले उनीहरुलाई स्वागत गर्ने । पूर्वराजाले नेपालको अस्तित्व मेटिन लाग्दा चिन्ता व्यक्त गर्दै आफ्नो धारणा राख्दा उनी माथी कार्यवाही गर्ने धम्की दिनेहरु आफू कस्तो राष्ट्र्रवादी छन् आफ्नै अभिव्यक्तिवाट प्रकट गरी रहेकाछन् । आज मेची देखी महाकालीका आम मानिस यो व्यवस्था , यो संविधान र यी राष्ट्र्घाती नेताहरुको विरुद्ध छन् ।जनताको आवाजको नेतृत्व गर्ने नायक अगाडि आएका छैनन् । जुन दिन जनताको आवाजको नेतृत्व गर्ने नायक खुलेर सडकमा आउनेछन् त्यो दिन एक्काइसौं शताब्दीको राष्ट्र्रघाती तैमुरहरुको अन्त हुनेछ ।"
खुम्चिँदो अन्तराष्ट्रिय साख,"कुनै समय विश्वले नेपालको कूटनीतिक क्षमताको प्रशंसा गरेर थाक्दैनथ्यो । दक्षिण एसियाका अधिकांश राष्ट्र ब्रिटिस साम्राज्यको अधीनमा रहेकै बेला नेपालले सार्वभौम राज्यको तहमा सोही ब्रिटिससँग कूटनीतिक कार्य सञ्चालन गर्ने गर्दथ्यो । विभिन्न अन्तर्राष्ट्रिय संस्थाहरूमा आफ्नो ओजस्वी प्रतिनिधित्वका साथै विभिन्न अन्तर्राष्ट्रिय मञ्चको सफल नेतृत्व पनि गरिसकेको नेपालले त्यही कूटनीतिक विरासतको उपज संयुक्त राष्ट्रसंघको सुरक्षा परिषद्मा दुईपटक अस्थायी सदस्य निर्वाचित भएको थियो । जबकि एक सय ९३ सदस्य रहेको राष्ट्रसंघका ६० भन्दा बढी मुलुकले सुरक्षा परिषद्मा अहिलेसम्म पनि प्रतिनिधित्व गर्न पाएका छैनन् । भारत र चीनजस्ता ठूला मुलुकको बीचमा रहेर नेपालले अपनाएको कूटनीतिक संयमबारे लियो ई रोसले अ स्टाट्रजी फर सर्भाइभल अफ नेपाल' र हेनरी किसिन्जरले द वल्र्ड अर्डर' मा बताएका छन् । तर वर्तमानको तस्बिर स्पष्ट छैन । कुनै बेलाको तिलस्मी नेपाली कूटनीतिको अहिले तेजोबोध भइरहेको छ । यसको मुख्य कारण नेपालको आन्तरिक राजनीतिमा आएको विचलन र विशृंखलता हो । प्रश्न उठ्न थालेको छ के नेपालले आफ्नो कूटनीतिक हैसियत गुमाउँदै गएको हो त ? कूटनीतिक हैसियत गुमाउनु भनेको विश्व परिवेशमा नेपालले आफ्नो भूमिका पनि गुमाउनु हो । भारतीय उपराष्ट्रपति मोहमद हामिद अन्सारीले गत फेबु्रअरीमा बु्रनाई भ्रमणका अवसरमा बु्रनाई सरकारसमक्ष त्यहाँको राजपरिवारले सुरक्षाका निम्ति चाहेको खण्डमा भारतीय गोर्खा रेजिमेन्ट पठाउन आफ्नो सरकार तयार रहने प्रस्ताव गरे । बु्रनाईको राजपरिवारलाई हाल ब्रिटिस गोर्खाले सुरक्षा प्रदान गर्दै आएको छ । हाम्रो कूटनीति खुम्चिँदै जाँदाको परिणाम, हाम्रो स्रोत, साधन र सामथ्र्य अरूले नै सञ्चालन गरेर त्यसको फाइदा लिइरहेका छन् । गोर्खा सैनिकको विश्वमा विशिष्ट छवि छ । त्यही छविका कारण उनीहरूको माग विश्व सुरक्षामा अधिक छ । तर हाम्रो सरकारको यो विषयमा थोरै पनि चासो छैन । गोर्खा सैनिक नेपालका निम्ति विश्व परिवेशमा सफ्ट पावरको रूपमा काम गर्न सक्ने माध्यम हो । अझ भन्ने हो भने नेपालको सफ्ट पावर नै हो । यसरी हाम्रो सफ्ट पावर अरूद्वारा नै दोहन हुँदा पनि मौन बस्नु लाचारीको पराकाष्ठा नभई के हो ? नेपाली युवा लाखौं पैसा खर्चेर भाडाको सुरक्षा गार्डको रूपमा विभिन्न देशमा काम गर्न गइरहेका छन् । के नेपाल सरकार बु्रनाईलगायत अन्य गोर्खा फौजको सुरक्षा चाहने देश र अन्तर्राष्ट्रिय संस्थाहरूसँगको समन्वयमा नेपाली युवालाई सैनिक तालिम दिएर सरकारी तवरबाटै गोर्खा सैनिकको रूपमा खटाउन सक्ने हैसियत राख्दैन ? यस्तो गर्न सके देशलाई आर्थिक लाभ पनि हुन्थ्यो । नेपाली सामथ्र्यको तेस्रो पक्षले दोहन गर्न पाउँदैनथ्यो । तर कसले सोच्ने ? आफ्नो देशको नागरिक दोस्रो देशको माध्यमबाट तेस्रो देशको सुरक्षाको निम्ति खटिँदै गर्दा र खटिने चर्चा चल्दा आफ्ना नागरिकको सुरक्षा चासो सम्बन्धित देशसँग नराख्नु वा राख्न नसक्नु कूटनीतिक शिथिलता हो । परराष्ट्रनीति र कूटनीति भनेको विदेशी सहयोग जुटाउने, अन्तर्राष्ट्रिय सभासम्मेलन आयोजना गर्ने र भाग लिने मात्र होइन, विदेशमा रहेका आफ्ना नागरिकको जीउधनको सुरक्षा र हकहितनिम्ति आवाज उठाउनु पनि हो । यो सन्दर्भमा हाम्रो कूटनीति असफल देखिन्छ । आजको समय भूमण्डलीकरणको हो । अहिले अधिकांश देशहरू विश्व परिवेशमा आफ्नो भूमिका कुनै न कुनै हिसाबले विस्तार गर्ने रणनीतिका साथ आन्तरिक परिस्थिति समयानुकूल परिस्कृत र परिमार्जित गर्दैछन् । नयाँनयाँ सम्भाव्यताको खोजी गर्दैछन् । जोडिएका देशसँग प्रगाढ अनि नजोडिएका देशसँग पनि तादात्म्य सम्बन्ध स्थापना गर्ने प्रयासमा छन् । नेपाल भने आफ्नो कूटनीतिक विरासत थाम्न नसकेर अन्तर्राष्ट्रिय स्तरको राजनीतिबाट क्षेत्रीय स्तरको राजनीतिमा झर्दैछ । हालै भएको भारतीय राष्ट्रपति प्रणव मुखर्जीको नेपाल भ्रमणको पूर्वसन्ध्यामा नेपाली कांग्रेससमर्थित माओेवादी केन्द्रका अध्यक्ष पुष्पकमल दाहाल नेतृत्वको संयुक्त सरकारले भारतीय राष्ट्रपतिको नेपाल भ्रमणमा सार्वजनिक बिदा दिने निर्णय गर्यो, त्यसले कूटनीतिक जगत्मा राम्रो सन्देश गएन । यस्तै २०७२ वैशाख १२ गतेको विनाशकारी भूकम्पपश्चात् गठन गरिएको राष्ट्रिय पुनर्निर्माणको लागि दातृ निकायहरूको सम्मेलनको अवसरमा पनि नेपाली कांगे्रसका तत्कालीन सभापति सुशील कोइरालाको नेतृत्वको एमालेसमर्थित संयुक्त सरकारले भारत र चीनलाई निम्ता गर्न क्रमशः तत्कालीन अर्थमन्त्री रामशरण महत र तत्कालीन परराष्ट्रमन्त्री महेन्द्र पाण्डेलाई दूतको रूपमा पठायो भने अन्य दातृ देशलाई भने औपचारिक पत्र मात्रै पठाएको थियो । छिमेकी देशलाई प्राथमिकतामा राख्ने नीति अंगीकार गर्नु आफैंमा नराम्रो होइन, तर अरू सबैलाई पाखा लगाउने प्रवृत्ति भने प्रत्युत्पादक बन्न सक्छ । कूटनीतिमा प्रायः भन्ने गरिन्छ राष्ट्रहरूको स्वार्थ मात्र हुन्छ, मुटु हँदैन । यथार्थवादी सिद्घान्तले निर्देशित आजको अराजक विश्वमा हरेक देश आफ्नो स्वार्थलाई केन्द्रमा राखेर व्यवहार र सम्बन्ध कायम गर्छन् । आफ्नो देशको सार्वभौमसत्ता बचाइराख्नु, राष्ट्रिय सुरक्षा र अर्थतन्त्रलाई हरसम्भव सुदृढ बनाई राष्ट्रको स्वार्थलाई बढावा दिनु कुनै पनि सार्वभौमसत्ता सम्पन्न राष्ट्रको मुख्य ध्येय हुन्छ । नेपाल दुई छिमेकी देशमा पूर्णरूपमा आश्रित रहने हो भने लिपुलेकमा स्वार्थ मिल्दा जसरी भारत र चीन दुवैले नेपालको सहमतिविना नेपालकै भूभाग साझा रूपमा प्रयोगमा ल्याउने सहमति गरे, भोलिको दिनमा फिलिंगीको रूपमा देखा परेको यो र यस्ता खालका अरू समस्या आगोकै रूपमा सल्कन कत्ति बेर लाग्ने छैन । हाल देखिएको राजनीतिक दलहरूको फितलो कूटनीतिमा भारतविरुद्ध चिनियाँ कार्ड र चीनविरुद्ध भारतीय कार्ड प्रयोग गरी कूटनीतिक चातुर्य प्रदर्शन गरियो भनी प्रचार गर्नेगराउने परिपाटीको विकास भएको देखिन्छ । यसले अन्ततोगत्वा देशलाई नै कूटनीतिक समस्यामा पुर्याउनेछ । सरदर वार्षिक ८० बिलियन अमेरिकी डलरबराबरको आर्थिक कारोबार हुने यी विश्व अर्थतन्त्रका उदीयमान देशले नेपालको निजी स्वार्थको लागि आफ्ना योजनालाई कदापि तिलाञ्जली दिने छैनन् । समय बदलिएको छ । विगतमा विश्व अर्थतन्त्र र राजनीतिको मियो पश्चिमा देशहरू मात्र थिए । उनीहरूको आधिपत्यलाई चुनौती दिन सक्ने विश्व राजनीतिमा अरू कुनै राष्ट्र थिएनन् । त्यसैले नेपालजस्ता अल्पविकसित र विकासोन्मुख राष्ट्रहरू विकास निर्माणको लागि उनीहरूको भर पर्नुपर्ने बाध्यता थियो । एकल धु्रवीय विश्वबाट बहुधु्रुवीकृत विश्वतिर बढ्दाको फाइदा हुन सक्छ, अहिले आएर त्यो परिस्थितिमा विस्तारै परिर्वतन आएको छ । छिमेकीहरू बलियो हुँदै गर्दा त्यसको प्रत्यक्ष वा परोक्ष रूपमा सकारात्मक वा नकारात्मक असर अर्को छिमेकी देशलाई पर्नु अस्वाभाविक होइन । नेपाल र भारतबीचको सम्बन्ध त सदियौंदेखि रहँदै आएको छ । भाषा, धर्म, संस्कृति, रीतिरिवाजका हिसाबमा पनि हाम्रो सम्बन्ध विशिष्ट रहेको छ । उस्तै प्रगाढ छ, नेपालको सम्बन्ध चीनसँग पनि । यी दुई छिमेकी देशको आर्थिक उन्नतिको हल्का बाछिटा नेपालमा आउँदा हाम्रो लागि स्वाभाविक नै ठहर्ला । यस हिसाबबाट हेर्दा अन्तर्राष्ट्रिय स्तरको राजनीतिबाट क्षेत्रीय स्तरको राजनीतिमा साघुरिँदा पनि तत्कालको लागि नेपालको हितमा तात्विक अन्तर नदेखिएला, तर बाँकी विश्वसँग सुदृढ रहेको सम्बन्ध छिमेकीले गर्दै गएको उन्नतिका कारण धुमिल्याउनु बुद्घिमता कदापि हुने छैन । कूटनीति खुम्चाउने दिशातिर लाग्नुभन्दा पनि छिमेकी देशहरूसँग समदूरीको सम्बन्ध स्थापना गर्दै बाँकी विश्वसँग हार्दिक सम्बन्ध बनाउन आवश्यक छ । भारत र चीनको नेपालमा बढ्दो प्रभावलाई चेक एन्ड ब्यालेन्समा राख्न पनि बाँकी विश्वसँगको सम्बन्धलाई खुम्चाएर होइन कि प्रगाढ बनाउनेतर्फ केन्द्रित हुनुपर्छ । एकातिर नेपाल आफ्नो फराकिलो कूटनीतिलाई छिमेकी कूटनीतिमा विलय गर्न लागिपरेको देखिन्छ भने अर्कोतिर तिनै छिमेकी देशहरू खासगरी भारत, नेपालको अन्तर्राष्ट्रिय छविलाई ओझेलमा पार्न तम्सिएजस्तो देखिन्छ । गत वर्ष भारतले गरेको पाँचमहिने नाकाबन्दीका बेला विभिन्न अन्तर्राष्ट्रिय मञ्चमा नेपालविरुद्ध दुष्प्रचार गर्ने काम गर्यो । त्यो इतिहासमै दुर्लभ घटना थियो । यसले पनि के देखाउँछ भने सम्पूर्ण राष्ट्रहरू आफ्नो राष्ट्रिय स्वार्थले सञ्चालित भइरहेका छन् । आफ्नो स्वार्थ पूरा नहुँदा यिनीहरू जस्तोसुकै कदम चाल्न पनि पछि पर्ने छैनन्, चाहे सदियौंदेखिको भाषा, धर्म, संस्कृतिको सम्बन्ध नै किन नहोस् ? दक्षिण कोरिया र उत्तर कोरियाको रूपमा विभाजित कोरियाली प्रायद्वीप उदाहरणको रूपमा जगजाहेर छ । २०४५ सालमा पनि नेपालमाथि भारतले नाकाबन्दी लगाएको थियो । उहिले र अहिलेको परिवेशमा निकै अन्तर देखियो । २०४५ सालको नाकाबन्दीका बेला अन्तर्राष्ट्रिय रूपमै भारतको आलोचना भएको पाइन्छ । विश्व महाशक्ति राष्ट्रहरू अमेरिका, बेलायतलगायत पश्चिमा राष्ट्रहरू नेपालको समर्थनमा अन्तर्राष्ट्रिय मञ्चहरूमै भारतको कदमको विरोधमा उत्रिएका थिए । तर २०७२ को नाकाबन्दी त्यस्तो देखिएन । हुन त कूटनीतिमा समय र परिस्थितिले पनि ठूलो भूमिका खेलेको हुन्छ । त्यो समय शीतयुद्घकालीन समय थियो अनि भारत सोभियत संघ समर्थनमा उभिएको थियो । त्यसकारणले पनि सोभियत संघइतरका शक्तिराष्ट्रहरूले भारतको आलोचना गरेको एक खालको तर्क हुन सक्ला । कूटनीतिमा मौन रहनुलाई नै नीतिको रूपमा व्याख्या गरिन्छ । जे होस्, गत वर्षको नाकाबन्दीको विषम परिस्थितिमा पनि नेपालले अन्तर्राष्ट्रिय समुदायको खुलेर समर्थन नपाउनु आफैंमा दुभाग्र्यपूर्ण रह्यो । यो नै हाम्रो कूटनीति साँघुरो बन्दै गएको संकेत हो भने भविष्यमा त्यसको सम्भावित परिणामको छनक पनि । आफ्नो चाहनाअनुरूपको नेपालको संविधान २०७२ नआएपछि भारतद्वारा नेपालका मधेसवादी दललाई प्रयोग गरेर लगाइएको पाँचमहिने नाकाबन्दीले सिकाएको पाठ पनि त्यही हो । त्यसैले नेपालजस्ता अल्पविकसित राष्ट्रलाई कुनै राष्ट्रको कित्तामा उभिएर यो वा त्यो परस्त बन्नुभन्दा पनि माटोसुहाउँदो परराष्ट्रनीति अवलम्बन गर्दा दूरगामी फाइदा पुग्ने देखिन्छ । यसको लागि हाम्रो कूटनीति खुम्चाउने दिशातिर लाग्नुभन्दा पनि छिमेकी देशहरूसँग समदूरीको सम्बन्ध स्थापना गर्दै बाँकी विश्वसँग हार्दिक सम्बन्ध बनाउन आवश्यक छ । भारत र चीनको नेपालमा बढ्दो प्रभावलाई चेक एन्ड ब्यालेन्समा राख्न पनि बाँकी विश्वसँगको सम्बन्ध खुम्चाएर होइन कि प्रगाढ बनाउनेतर्फ केन्द्रित हुनुपर्दछ । यही नै आजको राष्ट्रिय आवश्यकता पनि हो । त्रिभुवन विश्वविद्यालयमा अन्तर्राष्ट्रिय सम्बन्ध तथा कूटनीतिमा स्नातकोत्तर गरिरहेका पौडेल हाल चीनको सिचुवान विश्वविद्यालय छेन्दुमा अध्ययनरत छन् ।"
ज्येष्ठ नागरिकको रोजाइ परिवार कि वृद्धाश्रम,"परिवारमा सुख, शान्ति र समृद्धि कायम राख्न ज्येष्ठ नागरिकको अहम् भूमिका रहेको मानिन्छ । जुन परिवारको घरमुलीले आफ्नो कर्तव्य र जिम्मेवारी सफलतापूर्वक निर्वाह गरेका हुन्छन्, त्यो परिवारमा मेलमिलाप, सुख, शान्ति, उन्नति र प्रगतितर्फ अग्रसर भएको पाइएको छ । हिजोका युवा नै आजका ज्येष्ठ नागरिक हुन् । आफ्नो युवाकालमा आफूले आफ्ना अग्रजलाई कस्तो व्यवहार गरियो, त्यसबेला आफ्ना केकस्ता चाहना र आकंक्षा थिए, त्यसलाई एकपटक फर्केर हेरी सोअनुसार व्यवहार गरेमा ज्येष्ठ नागरिकको रोजाइ परिवार कि आ श्रम आफैंले निर्धारण गर्न सक्ने देखिएको छ । आफैंले जन्माएर हुर्काएका छोराछोरी विवाह गरेर घरमा भित्र्याइएकी बुहारी र विवाह गरेर दिएका ज्वाइँछोरीले आफ्नो आकांक्षाअनुसार घर व्यवहार नगरेमा ज्येष्ठ नागरिकमा असन्तुष्टि र नैराश्य देख्ने गरिएको छ । पुस्तान्तरण अर्थात् एक पुस्ताबाट अर्को पुस्तामा शान्तिपूर्वक पारिवारिक जिम्मेवारी हस्तान्तरण गर्नमा घरमूलीको नै अहं र गहन जिम्मेवारी छ । कुनै घरपरिवार कसरी सञ्चालन भएको छ, त्यसबाटै त्यो घरमूलीको मूल्यांकन हुन्छ । ज्येष्ठ नागरिक परिवार र समाजका बत्ती हुन् । दियोको केन्द्रमा रहेको धागोको बत्तीले आफू जलेर सबैलाई उज्योलो दिइरहेको हुन्छ । परिवार र समाजले दियोमा तेल हालेर बत्तीलाई लामो समयसम्म बल्न दिने कि तेल नहालेर निभ्न दिने, त्यो समाज र परिवारका युवा सदस्यको रोजाइ हो । उज्यालो चाहने परिवारमा ज्येष्ठ नागरिकलाई उचित आदर र सम्मान दिइएको हुन्छ । ज्येष्ठ नागरिकले पनि प्रेम, सद्भाव र संरक्षकत्व प्रदान गरिरहेका हुन्छन्। त्यो परिवार आदर्श हो, जहाँ बालबालिका युवा र वयस्क आआफ्ना अधिकार र कर्तव्य स्वच्छता र हाँसीखुसी निर्वाह गरेर रमाएरै बसेका छन् । उमेर र शारीरिक बलले दिउन्जेल आफ्नो काम आफैं गर्ने, परिवारको अन्य काममा सहयोग गर्नाले आफ्नो समयको व्यवस्थापन, सुखसन्तोष र आफ्नो उपयोगिता प्रमाणित गरिरहेको हुन्छ । ज्येष्ठ नागरिककै प्रेरणा, प्रोत्साहन र अन्य आकर्षणले परिवारका सदस्य विभिन्न देशमा स्थायी बसोवासको लागि गएका छन् । नदीको बहाब माथिबाट तल बगेजस्तै बाबुआमाको माया छोराछोरीतर्फ बगेको हुन्छ । वंश परम्परा र प्रकृतिको नियमअनुसार कमजोरलाई प्राथमिकता दिने नीतिअनुसार ज्येष्ठ नागरिक र युवा सदस्यले बालबालिकालाई नै पहिला हेरविचार गर्नु स्वाभाविकै मान्नुपर्छ । जसरी नाबालक सन्तानको लालनपालन, शिक्षा, स्वास्थ्य बाबुआमाको दायित्व हो, त्यसैगरी वृद्ध आमाबाबुको पालनपोषण र स्वास्थ्योपचार सन्तानको जिम्मेवारी हो । सन्तानले यस्तो दायित्व पूरा नगरे वृद्ध आमाबाबुले कानुनी उपचार पाउनेछन्' नयाँ कानुनी व्यवस्था गर्न लागेको पनि बुझिएको छ । प्रसिद्ध मनोवैज्ञानिक फ्रायडको सिद्धान्तविपरीत लिंगी आकर्षणअनुसार बाबुको छोरीप्रति र आमाको छोराप्रति विशेष लगाव रहेको हुन्छ । त्यस्तै ससुराको बुहारीप्रति र सासुको ज्वाइँप्रति लगाव हुन्छ भनिएको छ । त्यसैले अवचेतन मस्तिष्कमा आफूले मनपराएको कुरा अरूले लिएकोमा नजानिँदो ईश्र्या र जलन हुने पनि मानिन्छ । विवाह गरेपछि छोरो बुहारीलाई र छोरी ज्वाइँलाई यसैले भनिएको होला ? परिवारमा सदस्यहरूको एकअर्काबीचको सम्बन्धको सन्तुुलनले सुख र शान्ति कायम गर्न महत्वपूर्ण भूमिका रहेको छ । संयुक्त परिवार जहाँ बाबुआमा छोराबुहारीसँगै बसेका हुन्छन् । त्यहाँ बाबुछोरा र सासूबुहारीको प्रतिस्पर्धा र सहनशीलताको ठूलो भूमिका रहेको हुन्छ । ज्येष्ठ नागरिक आफैं विगतमा छोराबुहारीको भूमिकाबाट सासूससुरामा परिवर्तन भएका छन् । उनीहरूलाई दुवै अवस्थाको अनुभव हुन्छ भने छोराबुहारीलाई एक अवस्थाको मात्र जानकारी र अनुभव भएको हुन्छ । अर्को शब्दमा हिजोका छोराबुहारी आजका सासूससुरा हुन् भने आजका छोराबुहारी भोलीका सासूससुरा हुन् । त्यसैले परिवारमा सुख र शान्ति कायम गर्न मा ज्येष्ठ नागरिकको नै प्रमुख भूमिका रहेको हुन्छ । आजका ज्येष्ठ नागरिकले आफू छोराबुहारी हुँदाको अनुभव लिएर व्यवहार गरेमा परिवारमा मेलमिलाप कायमै रहन जान्छ । जुन परिवारमा सासूले आफू बुहारी भएर माइती चटक्क छोडेर घरमा आएको अवस्था सम्झिए बुहारीसँगको सम्बन्ध स्वतः सौहाद्र्रपूर्ण हुन जानेछ । बुहारी जसले आफ्नो जन्मघरबाट नयाँ कर्मघरमा गृहलक्ष्मीको रूपमा प्रवेश गर्छिन्, उनलाई नयाँ परिवेशमा घुलमिल गराउनमा ज्येष्ठ नागरिकले नै विशेष ध्यान दिनुपर्छ । छोराले एक घर उज्यालो बनाउँछन् भने छोरीले जन्मघर र कर्मघर दुवैलाई उज्यालो बनाउँछन् । बाबुआमाको सहमतिमा गरिएको विवाहमा कर्मघरमा छोरीलाई वातावरण अलि सजिलो हुन्छ । वैदिक विधिअनुसार गरिएको विवाहमा गोत्राचार गरेर माइतीको थरबाट घरको थरमा परिणत गरिएको हुन्छ । बुहारीको गृह प्रवेशमा तालासाँचो दिने चलन पनि रहेको छ । जुन घरमा बुहारीलाई छोरीको स्थान दिइएको हुन्छ, त्यो घरमा छोराबुहारी र बाबुआमाको सम्बन्ध सौहाद्र्रपूर्ण रहेको हुन्छ । असल छोराबुहारीले घरपरिवार सम्हाल्नुका साथै बाबुआमा र छोराछोरीको समेत उचित रेखदेख गरेको देखिएको छ । मध्यम खाल्काले आफ्ना छोराछोरीको मात्र ख्याल राख्ने र अधमले ज्येष्ठ नागरिक बाबुआमा र भविष्यका कर्णधार आफ्नै छोराछोरीको पनि ख्याल गरेको पाइँदैन । आफ्नो वंश परम्परा अगाडि बढाउन र घर गृहस्थीको उचित स्याहार र सम्भार छोराबुहारीबाटै भएको पाइएको छ । आजभोलि अधिकांश छोराबुहारीले सासूससुरालाई आमाबुबा भन्ने चलन छ । अझै अधिकांश सासूससुराले बुहारीलाई छोरी र ज्वाइँलाई छोराको व्यवहार गर्ने असजिलो नै मानेको पनि देखिएको छ । आफ्नो छोरी अर्काको घरको बुहारी भएजस्तै अर्काकौ छोरी आफ्नै घरको बुहारी हुन् भन्ने यथार्थ मनन गरेमा पनि धेरै समस्या समाधान भएको पाइएको छ । मारे पाप पाले पुण्य भनेर कन्यादान गरेर पठाइएकी छोरीले घरगृहस्थी राम्रोसँग गरेर बसेमा माइतीतर्फ बाबुआमालाई पनि ठूलो सन्तोष हुन जान्छ । आजभोलि महिला सशक्तीकरणले माइतीतर्फको थर यथावत् राख्ने चलनको सुरुआत भएको छ । धार्मिक विधिअनुसार गोत्राचार गरेपछि त्यसो गर्नाले घरमा आएर पनि आफ्नो माइतीको पहिचान कायमै राखेको मानिन्छ । विवाहपूर्वको पहिचानलाई र विवाहपछिको नयाँ पहिचान शैक्षिक प्रमाणपत्र र सर्भिसको कारणले पनि कायम राख्न दुवै थर लेख्ने व्यावहारिक चलन पनि छ । तर विवाहपछिको नयाँ थर नस्विकार्ने बुहारीले विवाहपछिको नयाँ पहिचानलाई पूर्णरूपले स्वीकार वा समर्पण नगरेको पनि मानिन सक्छ । यसै त बुहारीलाई पराई कि छोरी भनेर व्यवहार गरिने पुरातन समाजमा यसलै झन् पराइपन बढाउनमा सहयोग पुर्याउनेछ । पश्चिमी समाजमा जहाँ सम्बन्धविच्छेद सामान्य मानिन्छ । एकै परिवारमा श्रीमतीको अर्को पतितर्फका छोराछोरी र पतिका अर्को श्रीमतीतर्फको छोराछोरी सँगै बसेका हुन्छन्, आमाबाबुको थर अलगअलग मानिन्छ । नेपाली समाजमा अहिलेसम्म त्यस्तो चलन नआइकेकाले बाबुआमाको अलगअलग थर लेख्नु धार्मिक, सामाजिक र व्यावहारिक मानिएको छैन । त्यसले पतिपत्नीको दीर्घकालीन सम्बन्धमा पनि असर पर्न जाने सम्भावना हुन सक्छ । यो सब समाजले पचाउन अझै केही समय लाग्ने देखिएको छ । विश्वबन्धु थापाको भनाइ भनेर अन्नपूर्ण पोस्ट्मा पाठक पत्रमा उल्लेख बिहान झगडा गरेर निस्केको छोरो बेलुका घर फर्कन्छ । आफ्नो छोरो छिमेकी र वरपरका लफंगाको लहेलहैमा लागेर हिँड्दा बाबुआमालाई चिन्ता हुन्छ । अझ घरको सम्पत्ति तोडफोड गर्दा र ज्यानसमेत लिने अवस्थामा पुग्दा बाबुआमालाई सबैभन्दा पिर पर्छ छोरो बिग्रियो भनेर । बालकपन, यौवन र वृद्धवस्था प्रत्येक मानिसले भौग्नैपर्ने शारीरिक अवस्था हो । त्यसैले जीवनको उत्तरार्ध नैराश्य र बोझको रूपमा नलिई सकेसम्म हाँसीखुसी भएर परिवार वा आ श्रम जहाँ बसे पनि ज्येष्ठ नागरिकको बसाइ सुखद र सम्मानपूर्वक रहनुपर्छ । त्यस अवस्थामा बाबुआमालाई सिरकले मुख छोपेर डाँको छोडेर रुनुपर्ने हुन्छ । आफंैले जन्माई हुर्केको छोरो बिग्रेकोमा आमा आश्चर्यचकित पर्छिन् । जब छोरो लफंगाबाट धोका पाउँदै जान्छ आफू जन्मिएको घर र बाबुआमाको माया सम्झन्छ, अनि उनीहरूले आफूलाई बिगार्नै फसाउन खोजेको भन्ने महसुस हुन्छ, त्यसपछि ऊ घर फर्कन्छ । त्यस्तै बाबुआमासँग झगडा गरेर अलग बसेका छोराबुहारी पुनः मूल घरमा फर्किएको देखिएको छ । तर छोराबुहारीसँग झगडा गरेर घर छोडेर हिँडेका बाबुआमाको पुनः सो घरमा फर्कने सम्भावना कम देखिएको छ । त्यसैले हिजोको आफ्नो मिहेनत, अहंकार र परिवारका सदस्यले गरेको आफूलाई मन नपरेको व्यवहारले अलग भान्सा गर्नु, घर छोडेर एपार्टमेन्टमा बस्न जानु, सःशुल्क आ श्रम, अनाथालय वा सरकारी वृद्धा श्रममा जानुअघि ज्येष्ठ नागरिकले गहिरिएर सोच्नुपर्ने देखिएको छ । समाचार बनाउनेले राष्ट्रपतिको आमा वृद्धा श्रममा भनेर लेखेको देखियो । जबकि वृद्धाश्रममा बसेकी आमाकी छोरी राष्ट्रपति भएकी हुन् । राष्ट्रपतिको आमाका अन्य छोराछोरी पनि छन् । ज्येष्ठ नागरिक जसको आर्थिक अवस्था राम्रो छ, जसका रेखदेख गर्ने परिवारका सदस्य छन्, तिनलाई घरपरिवारमै रमाएर बस्ने वातावरण बनाउनु परिवारका सदस्य, समाज र राज्यको दायित्व हो । त्यस्ता ज्येष्ठ नागरिक जो विपन्न अवस्थामा बसेका छन्, जसको रेखदेख गर्ने परिवारका सदस्य छैनन्, तिनलाई ज्येष्ठ नागरिक आ श्रममा बस्ने व्यवस्था मिलाउनु परिवार, छिमेकी नातेदार, समाज र राज्यको दायित्व नै मानिनुपर्छ । बालकपन, यौवन र वृद्धवस्था प्रत्येक मानिसले भौग्नैपर्ने शारीरिक अवस्था हो । त्यसैले जीवनको उत्तरार्ध नैराश्य र बोझको रूपमा नलिई सकेसम्म हाँसीखुसी भएर परिवार वा आ श्रम जहाँ बसे पनि ज्येष्ठ नागरिकको बसाइ सुखद र सम्मानपूर्वक रहनुपर्छ ।"
खोटो नियतको राजनीति,"व्याख्या प्रसँग नं १ नेपाल शान्ति प्रक्रियाको एउटा प्रमुख उपलब्धिका रूपमा गत वर्ष नयाँ संविधान जारी गर्न सफल भयो । नयाँ संविधान कार्यान्वयनार्थ चुनौती निकै थिए । त्यसको लागि प्राथमिकताका आधारमा सहमतिको बाटोबाट अगाडि बढ्नुपर्ने चुनौती निसन्देह प्रमुख राजनीतिक दलहरूकै थियो । तर एक वर्षको अवधिमा कति चुनौती समाधान भए वा त्यसको लागि के काम भए भनेर सोच्दा सन्तुष्टि मिल्ने कति ठाउँ छ ? पटक्कै छैन । व्याख्या प्रसँग नं २आधुनिक लोकतन्त्रको पहिलो अंग विधायिका यतिबेला विषयान्तरका मुद्दाहरूमा अल्झेको छ । एक किसिमको डेडलकमा छ । लोकमान महाअभियोग प्रकरण र संविधानसभा संशोधन प्रस्तावको चेपमा संसद्को कोर्स अगाडि बढ्न सकेको छैन । संसद्लाई कस्तो बिजनस दिइँदैछ भन्ने कुरालाई जनताले कसरी मूल्यांकन गर्ने ? के यसमा जनताले अपनत्व र गौरव महसुस गर्न सकेका छन् ? आजको समयमा संसारका मुलुकहरू लोकतान्त्रिक प्रणालीमा नगई शान्त, स्थिर र विकासशील रहन सक्दैनन् । नेपालमा त्यही कारण लोकतन्त्र आइ नै छोड्यो । लोकतन्त्रको आगमन नेपाली जनताको तीव्र इच्छाबाट सम्भव भएको हो । हरेक प्रमुख राजनीतिक परिवर्तनपछाडि जनआकांक्षा परिपक्व हुँदै अगाडि बढ्ने एउटा अन्तरनिहित सामाजिक प्रक्रियाले काम गरेको हुन्छ । भलै यहाँ दलहरूको मेहनत, नेताको जेलनेलले प्रजातन्त्र आयो, अब दलनेताले मोजभोज गर्नुपर्छ भन्ने धारणाले काम गर्दै आएको छ । तन्त्र आएर मात्र हुन्छ र ? नाममा उपसर्ग, प्रत्यय जे लागोस्, कुनै पनि तन्त्रले थिति बसाली जनसेवा गर्न सक्छ भने त्यसमा लाग्ने मानिसको धारणा र इच्छाशक्ति राम्रो रहेछ भन्ने बुझनुपर्ने हुन्छ । त्यसो गर्न सकेन भने तन्त्रको आवरणको पछाडि खोटो नियत चालू रहेछ भन्ने उसै प्रस्ट हुन्छ । नेपालमा खोटो नियतको राजनीति हावी छ भन्ने लागेरै माथिका २ व्याख्या प्रसँग अगाडि सारेको हुँ । नभए संविधान पाएर कार्यान्वयन गर्न नखोज्ने अथवा पाए भंग नै गर्ने इरादा राख्ने संसद्लाई मुद्दा किनबेचको थलो बनाउने अवस्था किन आयो त ? नेपालसँग यतिबेला ८० प्रतिशतभन्दा बढी जनमतले स्विकारेको संविधान छ । संसारका कुनै प्रजातान्त्रिक मुलुकमा यस्तो संविधान आउन सहज हुँदैन । आज संसारमा आधुनिक प्रजातन्त्रका खम्बा मानिने अमेरिका, भारत, बेलायत कहीं पनि यो आयतनको समर्थनसहित लोकतान्त्रिक संवैधानिक इतिहास सुरु भएको पाइँदैन । अमेरिकाले तीन सय वर्षभन्दा कम समयमा पटकपटक संविधान संशोधन गर्यो अनि मुलुकका रूपमा कति समृद्ध भयो ? भारत यो संवैधानिक प्रक्रियामा सय वर्षको भइसकेको छैन । तर लोकतान्त्रिक सुदृढीकरणमा उसको अनुभव कति बलियो बन्दै आएको छ ? पक्कै पनि अमेरिका र भारत आधुनिक प्रजातन्त्र अभ्यासमा अब्बल बन्दैछन् । जनतासँग खेलाँची गर्ने, राष्ट्रिय स्वार्थमाथि खेलबाड गर्ने स्तरको राजनीतिक चरित्रहीनता ती मुलुकमा हावी छैन । हामी प्रजातन्त्रका हिमायती हौं भने हामीले अन्तर्राष्ट्रिय अनुभवलाई अंगीकार गर्नैपर्ने हुन्छ । तर हाम्रो लोकतान्त्रिक अनुभव सुरुदेखि नै दुर्नियतले थिलथिलो बन्दै गएको अवस्था देखा पर्दैछ । बल्लबल्ल आएको संविधानलाई नै असफल तुल्याउने खेलमा धु्रवीकरण सशक्त बन्दै जानु यसको एउटा दृष्टान्त हो । नयाँ संविधान आइसकेपछिको एक वर्ष नेपाल र नेपालीका लागि झन् संगीन परीक्षाको घडी ठहरियो । नेपालीहरूले अनाहकमा केही भूराजनीतिक स्वार्थबाट प्रेरित अघोषित नाकाबन्दी खेप्नुपर्यो । एउटा गम्भीर मानवीय संकटको अवस्था आए पनि नेपालीहरूले त्यसलाई स्वाभिमानपूर्वक सहन गरे । आखिर किन त्यो नाकाबन्दी भयो अनि खोलियो भन्ने प्रस्टोक्तिबिनै समय अगाडि बढ्यो । सर्सर्ति हेर्दा यी घटनाक्रमले नेपाली राष्ट्रियता पुनः बलियो भएको, नेपाली जनताले केही अमूल्य पाठ सिकेको एवम् त्यसले राष्ट्रिय जीवनमै नयाँ तरंग ल्याएको भन्ने भान पार्यो । कसैको विरोधभन्दा पनि नेपालले आफ्नो स्वार्थको लागि कस्तो भूराजनीतिक सन्तुलन कायम गर्नुपर्ने रहेछ भन्ने महसुस उक्त घटनाक्रमको मुख्य उपलब्धि थियो । त्यही लाइनमा तत्कालीन सरकारले चीनसँग पारवहन सम्झौतालगायतका केही कदम पनि उठायो । जुन मुलुकको लागि दीर्घकालीन रूपले लाभदायक छन् । परन्तु नेपालीहरूले संकटबाट सम्हालिएर लिन खोजेको यो लाइन यतिखेर धर्मराइरहेको छ । सत्ता खेललाई प्रयोग गरी यसमाथि आक्रमण सुरु भएको हो । जससँगै न संविधान कार्यान्वयन र संरक्षण, भूराजनीतिक सन्तुलन, आन्तरिक सुरक्षा र विकासमा अगाडि बढाएका केही मौलिक प्रयत्न प्रत्यक्ष प्रभावित भएका छन् । दलहरू आफैं एकबद्ध भएर अख्तियारमा राज गराइएका लोकमानसिंह कार्की यतिबेला महाअभियोग प्रस्ताव लागेर निलम्बित छन् । उनको विषयलाई नटुंगाई प्रचण्ड सरकार फेरि संविधान संशोधन प्रस्तावमा उत्साहित भएर होमिएको छ । यहाँ नेपाली जनताले बुझन नसकेको कुरा के छ भने एउटै स्रोतको स्वार्थबाट अगाडि आएका यी दुई विषय किन एकैबाजी निषेध र सदरको फरक कित्तामा उभ्याइएका हुन् ? यसमा प्रधानमन्त्री पुष्पकमल दाहाल, जो दसबर्से सशस्त्र युद्धका नायक हुन्, कसरी पो मुख्य कर्ता बन्न पुगेका हुन् ? नेपाल र नेपालीले पुष्पकमल दाहाललाई एउटा राष्ट्रिय नेता बनाउन कति लगानी गरेका छन्, कति हजारले रगत बगाएका छन् ? यो हिसाब सायद दाहालले बुझेका होलान् ? बुझेर त्यसलाई न्याय गर्नसक्ने नैतिक ल्याकत भए यस्ता खेलका मोहरा बन्न उनी किन हिच्किचाएनन् ? नेपालमा प्रजातन्त्रको लागि नेपाली कांग्रेसको अहम् भूमिका छ । तर आजको कांग्रेसको नैतिक धरातल हेर्दा उसले त्यो इतिहासलाई कुल्चिसकेको भान हुन्छ । अब प्रधानमन्त्रीको पालो कुरेर बसेको ठानिएका शेरबहादुर देउवाले कांग्रेसलाई फगत खसी बजारको स्तरमा झारेका छन् । लोकमान प्रकरणमै कांग्रेसले राखेको पोजिसन एवम् अहिलेको सत्ता समीकरण र राजनीतिक एजेन्डा व्यवस्थापनमा देखाइरहेको सक्रियता हेर्दा त पुष्पकमल दाहाल मात्रै हास्य पात्रजस्ता लाग्छन् । नेकपा एमालेले मौकापरस्त राजनीतिलाई मात्र सफल प्रयोग गरेको भन्ने आरोप छ । यो आरोप खण्डन भइसक्न उसले अझ कयौं वर्ष राष्ट्रिय हितमा काम गर्न जरुरी छ । अहिले खासमा एमालेले एमाओवादीको सम्भावित राजनीतिक पतन र कांग्रेसको बढ्दो अलोकप्रियतालाई मात्र आफ्नो सफलता मानिरहेको देखिन्छ । उसले विगतमा आफूले गरेका गल्तीका अवाञ्छित असर हटेर नगइसकेको भन्ने तथ्य भुल्न मिल्दैन । राष्ट्रियताको यत्रो बढाइँ भएको पछिल्लो एक वर्षमा उसले किन लोकमानविरुद्ध अगाडि जान माओवादीलाई नै कुर्यो त ? भारतलाई गाली हामीले बितेको एक वर्षभर भारतलाई गरेको आलोचना सायद इतिहासमा त्यसअघि गरेको गालीको एकमुष्ठभन्दा पनि बढी होला । भारतीय संस्थापनले हुन पनि अचाक्ली गरेको हो । व्यापार स्वार्थकेन्द्रित वर्तमान विश्व राजनीतिमा ठूलाले सानामाथि गरेको ज्यादती सुनिँदैन । संयुक्त राष्ट्रसंघसमेत यस्ता मामिलामा घुमाउरा अभिव्यक्तिबाट तर्कन खोज्छ । संसार यस्तै छ । भारतीय नाकाबन्दी हट्यो ? तर झन्डै वर्ष दिन चिउरा चपाएर हामीले के सोच्यौं । फेरि भारतबाट नाकाबन्दी खेप्न नपरोस् वा उसले त्यसो गर्ने आँट नगरोस् भनेर हामी आफ्नो आन्तरिक एकता बलियो बनाउनेतर्फ अगाडि बढ्यौं त ? भारतीय ब्युरोक्रेसीले नेपाली राजनीतिमा राख्दै आएको अनावश्यक चासोलाई हामीले हाम्रो राजनीतिक निष्ठाबाट निषेध गर्न केकति सफल भयौं त ? एउटै सत्ता समीकरणले हाम्रा सारा बुझाइ, दुखाईमा पूर्णविराम लागेको हो त ? यो प्रश्नको जवाफ मुख्य दलहरूले पक्कै दिनु जरुरी छ । आफू बलियो भएर मात्रै अर्कासँग समदूरी, समभावको सम्बन्ध राख्न सकिन्छ । सामरिक, आर्थिक बल तत्काल बराबर नहोला, तर नैतिक र व्यवहारको बलले पनि एउटा सानो देश अर्को ठूलो देशसँग गौरवपूर्ण सम्बन्धमा बस्न सक्छ । तर, सँगसँगै, हामीले के पनि बुझन जरुरी छ भने भारतले आफ्नो स्वार्थको लागि नै भनेर नेपालमाथि त्यो व्यवहार गरेको थियो । त्यो उसको राष्ट्रियताकै कडीबाट आएको एउटा प्रकटीकरण थियो । उपाय सर्वथा बेठीक भए पनि । हामी पनि सिकौं न अबदेखि आफ्नो राष्ट्रिय स्वार्थ रक्षा गर्न । हाम्रो राष्ट्रियता बलियो पार्नेतर्फ लागौं । भलै गलत उपाय कसैका लागि हामी नअपनाउँला । हामी पनि हाम्रा सीमा बलियो गरी ठीकठाक राखौं, नियमन गरौं सबैतिर । हाम्रो आन्तरिक सुरक्षालाई कतैबाट हस्तक्षेप हुन नदिउँ । व्यक्ति वा गुटकेन्द्रित स्वार्थ पूरा नभए भारतलाई गाली गर्ने, नभए भक्तिभावमै जाने प्रवृत्तिको अन्त्य गरौं । आफू बलियो भएर मात्रै अर्कासँग समदूरी, समभावको सम्बन्ध राख्न सकिन्छ । सामरिक, आर्थिक बल तत्काल बराबर नहोला, तर नैतिक र व्यवहारको बलले पनि एउटा सानो देश अर्को ठूलो देशसँग गौरवपूर्ण सम्बन्धमा बस्न सक्छ । आज अमेरिका आफूलाई चाहिएरै क्युबा खोज्दै गएको हो । भारतलाई त आज नै नेपाल नभइ हुँदैन । फेरि दुवै देशको लागि राष्ट्रिय स्वार्थपूर्ति हुने एउटै उपाय भनेको सुमधुर सम्बन्ध मात्रै हो ।"
सातौ खेलकुदको फुटबलमा उपाधीका लागि आर्मी र सशस्त्र भिड्ने,धरान: नेपाली सेना सातौ राष्ट्रिय खेलकुद अन्तर्गत फुटबलको फाइनलमा पुगेको छ । मध्यमाञ्चललाई ट्राइबेकरमा ७६ गोल अन्तरले पराजित गर्दै नेपाल आर्मीको टीम फाइनलमा पुगेको हो । अव फुटबलको उपाधीका लागि आर्मीले सशस्त्र प्रहरीको एपीएफसँग प्रतिस्पर्धा गर्नेछ । बुधबारको खेल निधारीत समय र थपिएको ३० मिनेटको समयमा पनि बराबरी भएपछि खेल ट्राइबेकरमा पुगेको थियो । उक्त खेलमा समय अभावका कारण निर्णय हुन सकेको थिएन । सोही खेल अन्तर्गतको प्रतियोगिता बिहीबार बिहान पेनाल्टी सुटआउट गराइएको थियो ।
दिदीभाइलाई फेरि स्वर्ण,"धुलाबारीः सातौं राष्ट्रिय खेलकुद अन्तर्गत ब्याडमिन्टनमा नेपाल आर्मी क्लबले आफ्नो पकड देखाएको छ । महिला र पुरुषतर्फ गरी कुल सात स्वर्णका लागि प्रतिस्पर्धा भएको प्रतियोगितामा आर्मीले ६ स्वर्ण जित्यो । सशस्त्र प्रहरी बल (एपीएफ) क्लबले बाँकी एक स्वर्ण हात पार्यो । महिला र पुरुषको एकल स्पर्धाका आर्मीका दिदीभाइ नङ्शल र रत्नजित तामाङले स्वर्ण जिते । नेपाल ब्याडमिन्टनमा केही वर्षयता यी तामाङ दिदीभाइले एकछत्र राज गर्दै आइरहेका छन् । पुरुष एकलको फाइनलमा आर्मीका रत्नजितले आफ्नै क्लबका दिपेश धामीलाई सोझो सेटमा पराजित गरे । सुदूरपश्चिमका सञ्जीव खड्का र नेपाल प्रहरीका विष्णु कटुवालले कांस्य पदक प्राप्त गरेको मेची ब्याडमिन्टन क्लबका अध्यक्ष ललित तामाङले जानकारी दिए । महिला एकलतर्फ नङ्शलले एपिएफकी शिक्षा श्रेष्ठलाई हराएर स्वर्ण प्राप्त गरिन् । आर्मीका अनुमाया राई र अमिता गिरीले कास्य पाए । पुरुष युगलमा आर्मीले नै स्वर्ण जित्यो । आर्मीका रत्नजित तामाङ र नवीन श्रेष्ठको जोडीले आफ्नै क्लबका दिपेश धामी र सरोज महर्जनको जोडीलाई तीन सेटमा पराजित गर्दै स्वर्ण हात पारे । तेस्रो स्थानमा पुलिसका विष्णु कटुवाल र दीपक बोहराको जोडी तथा एपीएफका जोसेफ अधिकारी र सुमन लिम्बूको जोडी रहे । महिला युगलमा एपीएफकी पूजा श्रेष्ठ र शिक्षा श्रेष्ठको जोडीले आर्मीका मेघा चन्द र अनुमाया राईको जोडीलाई सोझे सेटमा पाखा लगाउँदै स्वर्ण हात पार्यो । आर्मीका जेसिका गुरुङ र सुनैना मुखिया तथा नङ्शल तामाङ र अमिता गिरीको जोडीले कास्य पदकमा सिमित भयो । मिक्स डबल्समा आर्मीका दिदीभाइको जोडीले नै स्वर्ण पायो । नङ्शल र रत्नजितको जोडीले फाइनलमा एपीएफका शिक्षा श्रेष्ठ र सुदीप सेढाईको जोडीमाथि जित हात पारेको हो । एपीएफका शोभा गौचन र विजित थापामगर तथा अनुमाया राई र नवीन श्रेष्ठको जोडीले कांस्य हात पारे । प्रतियोगितामा स्वर्णबाहेक आर्मीले दुई रजत र पाँच कांस्य, सशस्त्रले चार रजत र दुई कांस्य तथा सुदूरपश्चिमाञ्चल र नेपाल प्रहरीले समान तीन कांस्य पदक प्राप्त गरे । पूर्वाञ्चल एक कांस्यमा सीमित भयो । सोही अवसरमा झापाका तीनजना राष्ट्रिय खेलाडीलाई मेची ब्याडमिन्टन क्लबले सम्मान गरेको थियो । झापाबाट राष्ट्रिय स्तरमा अमिता गिरी, जेसिका गुरुङ र सुनैना मुखिया खेलिरहेका छन् । उनीहरूलाई सम्मानपत्र र नगदसहित सम्मान गरिएको प्रशिक्षक दिनेश राईले बताए । रेसिकालाई दुई स्वर्ण झापाको धुलाबारीमा जारी जिम्न्यास्टिक प्रतियोगितामा सशस्त्र प्रहरी बल (एपीएफ) क्लबकी रेशिका श्रेष्ठले दुईवटा स्वर्ण पदक जितेकी छिन् । उनले अलरान्ड र भल्ट लेवलमा स्वर्ण जितेकी हुन् । अलराउन्डतर्फ रेसिकाले १७८५ अंकका साथ स्वर्ण, पिंकी झांगले १७७ अंकका साथ रजत र सुनिता निरौलाले १६८ अंक ल्याउँदै कांस्य पाइन् । भल्ट टेबलतर्फ रेसिकाले नै ८४५ अंकका साथ स्वर्ण हात पारिन् । पिंकी झांगले ८१० अंकका साथ रजत पाइन् भने सुनिता निरौलाले ८० अंकका साथ कांस्य पाइन् । तीनैजना एपीएफा खेलाडी हुन् । महिला फ्लोरको व्यक्तिगततर्फ एपीएफकी पिंकी झांगले ९६० अंक हात पार्दै स्वर्ण पदक प्राप्त गरिन् । एपीएफकै रेशिका श्रेष्ठले ९४ अंकका साथ रजत र एपीएफकै सुनिता निरौलाले ८८० अंकका साथ कांस्य पाइन् । पुरुषका खेलहरू बिहीबार सम्पन्न हुने आयोजकले जनाएका छन् ।"
एपीएफ फाइनलमा,धरानः सशस्त्र प्रहरी बल (एपीएफ) क्लब पुरुष फुटबल प्रतियोगिताको फाइनल प्रवेश गरेको छ । धरान १७ स्थित एन्फा टेक्निकल सेन्टरको खेल मैदानमा बुधबार भएको पहिलो सेमिफाइनल खेलमा एपीएफले नेपाल पुलिस क्लबलाई २० गोलले हरायो । निर्धारित ९० मिनेटमा समयमा दुवै टोलीको गोल गर्न नसकेपछि एपीएफले थप गरिएको ३० मिनेटमा पुलिसलाई पराजित गरेको थियो । एपीएफका युवराज खड्काले अतिरिक्त समयको १०औं मिनेटमा पहिलो गोल गर्दै आफ्नो टोलीलाई १० गोलको अग्रता दिलाएका थिए । अतिरिक्त समयको २९औं मिनेटमा नवीन लामाले अर्को गोल थप्दै टोलीको जित सुनिश्चित गरेका थिए । एपीएफलाई दुवै गोल गर्ने अवसर भने रामकुमार कुमालले बनाएका थिए । प्लेयर अफ दी म्याच एपीएफकै रामकुमार कुमाल घोषित भए । उनले लक्ष्मी राई स्मृति प्रतिष्ठानबाट पाँच हजार रुपैयाँ पुरस्कारसमेत प्राप्त गरे । पुलिसले खेल अवधिभर आधा दर्जन गोल गर्ने अवसर गुमाएको थियो । एपीएफले उपाधिका लागि त्रिभुवन आर्मी र मध्यमाञ्चलबीचको विजेतासँग प्रतिस्पर्धा गर्नेछ । बुधबार नै भएको त्रिभुवन आर्मी र मध्यमाञ्चलबीचको दोस्रो सेमिफाइनल खेलमा दुवै टोलीले गोलरहित बराबरी खेलेपछि समय अभावका कारण खेल स्थगित भएको छ । निर्धारित ९० मिनेट र थप गरिएको ३० मिनेटमा पनि दुवै टोलीले गोल गर्न नसकेपछि समय अभावका कारण खेल स्थगित गरिएको थियो ।
अनुशासनमा चिप्लँदै खेलाडी,"इटहरीः इटहरी रंगशालामा भएको पुरुष भलिबलको सेमिफाइनलमा रेफ्रीको निर्णयप्रति चित्त नबुझेपछि पश्चिमाञ्चलका खेलाडीले कोर्टमै रेफ्रीमाथि मुक्का प्रहार गरे । आफ्नो टोली त्रिभुवन आर्मी क्लबसँग पराजित भएपछि आक्रोशित बनेका खेलाडीले सयौं दर्शकका अगाडि निर्णायकलाई कुटेका थिए । हारजितको तुषलाई मैदानमै सीमित राख्नुपर्छ भन्ने विश्व खेलकुदको मान्यता आत्मसात् गर्दै खेल सकिएपछि जित्ने र हार्ने दुवै टोलीका खेलाडी, पदाधिकारी तथा निर्णायकले हात मिलाएर एकापसमा सौहार्द व्यक्त गर्ने प्रचलन छ । तर खेल सकिएपछि हात मिलाउन अघि बढेका मुख्य निर्णायक विनय राईमाथि कोर्टमै मुक्का प्रहार गरेर पश्चिमाञ्चलका खेलाडीले समग्र खेल क्षेत्रकै मर्यादामाथि प्रश्नचिह्न लगाए । यद्यपि कुटपिटमा संलग्न खेलाडी रमेश केसी, लोकन्द्र भण्डारी र राजन थापामाथि एक वर्षको प्रतिबन्ध लगाउने तथा अर्का खेलाडी सञ्जुविक्रम शाह, पश्चिमाञ्चल टोलीका प्रशिक्षक र व्यवस्थापकलाई सार्वजनिक रूपमा माफी माग्न लगाउने निर्णय भयो । खेलाडीको हौसला बढाउन आएका सयौं दर्शकसामु भएको उक्त घटनाले खेल क्षेत्रलाई चोट पुर्यायो । पश्चिमाञ्चलका खेलाडी त अझ एक कदम अगाडि बढेर कांस्य पदकका लागि हुने खेल खेल्नसमेत गएनन् । यस्तै प्रकृतिको घटना इटहरीमै भएको महिला क्रिकेटको फाइनलमा पनि देखियो । सशस्त्र प्रहरी बलको एपीएफ क्लब र पूर्वाञ्चल विकास क्षेत्रबीच भएको फाइनलको अन्त्यतिर एउटा चौकाको विषयलाई लिएर विवाद भएपछि विभागीय टोली एपीएफका खेलाडी खेल बहिष्कार गरी मैदानबाट बाहिरिए । आयोजकले पटकपटक खेलमा फर्कन आग्रह गर्दा पनि एपीएफका खेलाडीले टेरेनन् । विभागीय टोली भएकाले पनि सामान्य खेलाडीभन्दा बढी नै अनुशासनको घेराभित्र बस्नुपर्ने एपीएफका महिला खेलाडी मैदान छाड्नुअघि होहल्ला गर्दै अश्लील संकेत गर्नसमेत पछि परेनन् । महिला क्रिकेट ससाना विद्यार्थी अध्ययन गर्ने विद्यालयको खेलमैदानमा भएको थियो र त्यतिबेला थुप्रै बालबालिका पनि खेल हेर्दै थिए । ती बालबालिकासँगै राष्ट्रिय खेलकुद परिषद् (राखेप) का सदस्यसचिव केशवकुमार बिष्ट र सशस्त्र प्रहरीका डीआईजी सुरज श्रेष्ठकै अगाडि भएको उक्त घटनाले नेपाली खेल क्षेत्रको बारेमा नकारात्मक सन्देश दियो । यसैगरी एथलेटिक्सको पुरुष १० हजार मिटर दौडको फाइनलमा पनि अर्को अप्रिय घटना भयो । राष्ट्रिय तथा अन्तर्राष्ट्रिय प्रतियोगितामा देशको प्रतिनिधित्व गरिसकेका दुई खेलाडी त्रिभुवन आर्मी क्लबका हरिकुमार रिमाल र एपीएफ क्लबका गोपीचन्द्र पार्की सार्वजनिक रूपमै आरोपप्रत्यारोपमा ओर्लिए । दुवै विभागीय क्लबका खेलाडी सञ्चारमाध्यममार्फत पनि एकअर्कामाथि आरोप लगाउन पछि परेनन् । स्वर्ण पदक जितेपछि गोपीले आफूलाई स्वर्ण जित्न नदिन आर्मी क्लबका दुईजना खेलाडीले बाटो छेक्ने काम गरेको आरोप लगाए । उनले खेलका क्रममा हरि र कृष्ण बस्नेतले ट्र्याकमा बाटो छेकेर आफूलाई उनीहरूभन्दा अगाडि जान नदिने प्रयास गरेको गुनासो गरे । आर्मी क्लबकै खेलाडीलाई स्वर्ण पदक जिताउने उद्देश्यले ट्र्याकमा आफ्नो बाटो छेक्ने काम भएको गोपीको संकेत थियो । कांस्य पदक विजेता रिमालले भने खेलका क्रममा आफूले कुनै धाँधली नगरेको बताए । पूर्वाञ्चलमा जारी सातौं राष्ट्रिय खेलकुद प्रतियोगितामा सामान्य बनेका यस्ता घटनाले पछिल्लो समय नेपाली खेलाडीमा अनुशासनको दायरा कमजोर बन्दै गएको संकेत दिन्छ । अझ विभागीय टोलीका खेलाडीले समेत अनुशासनको दायरा नाघ्ने क्रम बढ्नुले त स्थिति झनै गम्भीर बनाएको छ । नेपाली खेलकुदमा खेलाडीमात्र नभई बेलाबखत निर्णायकहरूसमेत आफ्नो मर्यादाभन्दा बाहिर जाने गरेको पाइन्छ । पूर्वएथलेटिक्स खेलाडी विश्वप्रकाश थापा अनुशासनबिनाको खेल क्षेत्र कल्पनासम्म गर्न नसकिने बताउँछन् । नेपाली खेलकुदमा अनुशासनको विषय फितलो बन्दै गएको उनको ठम्याइ छ । विश्व खेलकुदलाई टिकाउने मुख्य आधार अनुशासन हो तर, पछिल्लो समय नेपाली खेलकुदमा अनुशासनको विषय कमजोर बन्दै गएको छ । प्रशिक्षकहरूले पनि सम्बन्धित खेलको विषयमा खेलाडीलाई अभ्यास गराउँदा खेलसँगै अनुशासनबारे समेत जानकारी दिनुपर्छ', राखेपअन्तर्गत तालिम तथा प्रशिक्षण विभागका पूर्वप्रमुख थापा भन्छन् । नेपाली खेलकुदमा २०१८ सालदेखि खेलाडीका रूपमा सक्रिय थापा आफ्नो समयमा खेलाडीका लागि अनुशासन पहिलो प्राथमिकता हुने गरेको बताउँछन् । हाम्रो समयमा अनुशासनबिना खेलाडी बन्ने कल्पनासम्म नगरे हुन्थ्यो । गुरु र चेलाबीचमा पनि एउटा दुरी हुन्थ्यो तर अहिले गुरु र चेलाबीचको सम्बन्धमा पनि ग्याप देखिँदैन । यस्ता कुराको प्रभाव खेलाडीको अनुशासनमा पर्छ र त्यो खेलमैदानमा प्रतिबिम्बत हुन्छ', थापा भन्छन् । उनका अनुसार गुणस्तहीन भौतिक पूर्वाधारमा प्रतिस्पर्धा गर्नुपर्दा पनि खेलाडीमा निराशा आउने र उनीहरूले अस्वाभाविक व्यवहार देखाउने गर्छन् । यसैगरी खेलाडीले खेल क्षेत्रभन्दा बाहिर दैनिक जीवनमा भोग्नुपरेका समस्या, उनीहरूको दिनचर्या, पारिवारिक र सामाजिक अवस्थाजस्ता कुराले पनि खेलाडीको व्यवहारलाई निर्धारण गर्छ । भिडियाे हेर्नुहाेस् ओलम्पियन खेलाडी दीपक बिष्ट भने खेलाडीमात्र नभई निर्णायकमा समेत समस्या देखिएकाले पछिल्लो समय खेलमैदानमा अप्रिय घटना हुने गरेको दाबी गर्छन् । समस्या खेलाडीमा मात्र होइन, निर्णायकमा पनि देखिएको छ । खेलाडीले प्रतियोगिताका लागि वर्षौ लगाएर गरेको परि श्रम निर्णायकको सानो गल्तीले बरबाद पारिदिन्छ । यस्तो स्थितिमा खेलाडी आक्रोशित बन्छन् र समग्र खेलक्षेत्र बदनाम हुन पुग्छ', राष्ट्रिय तथा अन्तर्राष्ट्रिय खेलाडी संघका अध्यक्षसमेत रहेका बिष्ट भन्छन् । यद्यपि उनी अनुशासन उल्लंघन गर्ने खेलाडीलाई कारबाहीको दायरामा ल्याउनु आवश्यक रहेको बताउँछन् । खेलाडीको गहना भनेकै अनुशासन हो । खेलाडीले अनुशासन उल्लंघन गर्छ भने उसले सजायको भागीदार बन्नैपर्छ । तर निर्णायकबाट हुन गल्तीकमजोरीप्रति पनि सम्बन्धित निकायको ध्यान जानु आवश्यक छ', उनी भन्छन् । बिष्टले जारी सातौं राष्ट्रिय खेलकुदमा आफ्नो क्षेत्रमा दक्षता नै हासिल नगरेका निर्णायकलाई जिम्मेवारी दिइएकाले अप्रिय स्थिति उत्पन्न भएको दाबी गरे । पहिलो बृहत् राष्ट्रिय खेलकुद प्रतियोगितामा कोसी अञ्चलबाट जिमन्यास्टिक खेलाडीका रूपमा सहभागी नवीन उप्रेती पनि आफ्नो समयमा अनुशासन नै खेलाडीको पहिलो सर्त बन्ने गरेको अनुभव सुनाउँछन् । हाम्रो समयमा अनुशासनमा चुक्ने खेलाडी एक मिनेट पनि खेल क्षेत्रमा टिक्न सक्ने अवस्था थिएन । अहिलेको जस्तो सजिलो थिएन । राष्ट्रिय प्रतियोगितामा सहभागी हुन आउने खेलाडीले आफ्नो ओछ्यानसमेत आफंै लिएर आउनुपथ्र्यो', हाल राखेपको तालिम तथा प्रशिक्षण विभाग प्रमुख रहेका उप्रेती भन्छन्, हाम्रो समयमा खेल गतिविधि कम हुन्थ्यो तर, अनुशासन बढी थियो । अहिले खेल गतिविधि बढेको छ, खेलाडीमा अनुशासन कम हुँदै गएको छ ।' भारतीय रेफ्री कुट्ने खेलाडी र प्रशिक्षक निलम्बनमा भारतीय रेफ्री तुलसीराम र तेजबर सिंहलाई बुधबार हयान्डबल कोर्टमै हातपात गर्ने पश्चिमाञ्चल विकास क्षेत्रका तीनजना खेलाडीसहित प्रशिक्षकलाई निलम्बन गरिएको छ । नेपाल ह्यान्डबल संघको अनुशासन समितिका संयोजक भीम केसीको टोलीले प्रशिक्षक जीवन बस्नेतलाई दुई वर्ष तथा खेलाडी विमल अधिकारी, प्रवीण भुजेल र सुरज देवकोटालाई एकएक वर्षका लागि निलम्बन गर्ने निर्णय गरेको हो । यो दुःखद घटना हो, अनुशासनहीन काम गर्ने सबैलाई कारबाही गरेका हौं,' ह्यान्डबल संघका वरिष्ठ उपाध्यक्ष रामकृष्ण केसीले भने । सुनसरीको टंकी सिनुवारीमा बुधबार भएको त्रिभुवन आर्मी क्लबविरुद्धको खेलमा रेफ्रीले गलत निर्णय दिएको भन्दै पश्चिमाञ्चलका खेलाडीले कोर्टभित्रै छिरेर रेफ्रीमाथि हातपात गरेका थिए । खेलाडीलाई प्रशिक्षक बस्नेतले कुटपिटका लागि उकासेको आरोप लागेको थियो । संघले सातौं राष्ट्रिय खेलकुदमा निष्पक्ष निर्णयका लागि भारतको चण्डीगढबाट रेफ्रीलाई बोलाएको थियो । यो घटनापछि दुवै भारतीय रेफ्री दुःखी बनेको केसीले बताए ।"
भारोत्तोलनमा १४ राष्ट्रिय कीर्तिमान,"राजविराजः सातौं राष्ट्रिय खेलकुद प्रतियोगिताअन्तर्गत १४ वटा राष्ट्रिय कीर्तिमान कायम गर्दै राजविराजमा बुधबार भारोत्तोलन प्रतियोगिता सम्पन्न भएको छ । बुधबारको अन्तिम खेलमा नेपाल आर्मीका पुकार गुरुङले एक सय पाँच केजीभन्दा माथिको तौलसमूहमा स्न्याचतर्फ एक सय २४ केजी भार उचालेर आफ्नै राष्ट्रिय कीर्तिमान सुधार गरे । क्लिन एन्ड जर्कतर्फ एक सय ३५ केजी उचालेका उनले कुल दुई सय ५९ केजी भार उचालेर स्वर्ण पदक हात पारे । यसअघि गुरुङले सन् २०१५ मा थाइल्यान्डमा भएको एसियन च्याम्पियनसिपमा स्न्याचतर्फ एक सय २३ केजी भार उचालेर राष्ट्रिय कीर्तिमान बनाएका थिए । उक्त स्पर्धामा मध्यमाञ्चलका राजीव महर्जनले कुल दुई सय तीन केजी र सुदूरपश्चिमाञ्चलका सुवास उपाध्यायले कुल दुई सय एक केजी भार उचालेर क्रमशः रजत र कांस्य पदक प्राप्त गरे । यसअघि नेपाल प्रहरीकी देवी चौधरी र तारादवी पुन तथा नेपाल आर्मीका कमला श्रेष्ठ र दिनेश श्रेष्ठले तीनतीनवटा राष्ट्रिय कीर्तिमान बनाएका थिए । नेपाल आर्मीका कमल अधिकारीले पनि क्लिन एन्ड जर्कमा राष्ट्रिय कीर्तिमान बनाएका थिए । बुधबार सम्पन्न प्रतियोगिताको एक सय पाँच केजी तौलसमूहमा नेपाल प्रहरीका गगन चाँदले कुल दुई सय १४ भार उचालेर स्वर्ण जिते । उक्त स्पर्धामा नेपाल प्रहरीकै विपेन्द्र महर्जनले कुल दुई सय १३ केजी भार उचालेर रजत र मध्यमाञ्चलका मोहम्मद आस्तोकी हुसेनले कुल एक सय ९७ केजी भार उचालेर कास्य जिते । भारोत्तोलनको महिलातर्फ नेपाल पुलिस र पुरुषतर्फ नेपाल आर्मी टिम च्याम्पियन बने । नेपाल प्रहरीका विकास थापा पुरुषतर्फ र देवी चौधरी महिलातर्फ सर्वोत्कृष्ट भारोत्तोलक घोषित भए । यसैगरी स्टोङ्गेस्ट म्यान नेपाल सेनाका दिनेश श्रेष्ठ र स्टोङ्गेस्ट वुमन नेपाल प्रहरीकी तारादेवी पुन चुनिए । प्रतियोगितामा सबैभन्दा बढी नेपाल आर्मीले छ स्वर्ण, आठ रजत र एक कास्य पदक जित्यो । नेपाल प्रहरीले ६ स्वर्ण, तीन रजत र तीन कांस्य तथा पूर्वाञ्चलले दुई स्वर्ण, दुई रजत पदक प्राप्त गरेको छ । मध्यपश्चिमाञ्चलले एक स्वर्ण, दुई कांस्य, सुदूरपश्चिमाञ्चलले एक रजत र चार कांस्य हात पारेको छ भने मध्यमाञ्चलले एक रजत र तीन कांस्य तथा पश्चिमाञ्चलले दुई कांस्य पदक प्राप्त गरेको छ । पाँचै विकास क्षेत्रका र तीनवटा विभागीय टोलीका गरी एक सय २३ जना खेलाडीले प्रतियोगितामा प्रतिस्पर्धा गरेका थिए ।"

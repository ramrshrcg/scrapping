शीर्षक,विवरण
बूढीगण्डकीको बहुपक्षीय लाभ बाँडफाँट,"दस्ताबेज नेपालको एकमात्र जलाशययुक्त जलविद्युत् आयोजना (६० मेगावाट) कुलेखानी पहिलो हो । सन् १९८२ मा सम्पन्न त्यस आयोजनापश्चात् नेपालमा कुनै पनि जलाशययुक्त आयोजना नबनेको अवस्था छ । भलै कुलेखानी पहिलोकै सञ्चित जलाशयको अधिकतम दोहन गर्न त्यसैको टेलरेसको पानी प्रयोग गरी थप विद्युत् उत्पादन गर्न ३२ मेगावाटको कुलेखानी दोस्रो र १४८ मेगवावाटको कुलेखानी तेस्रो आयोजना निर्माण गरियो । अब आएर कुलेखानी सानो क्षमताको जलाशययुक्त आयोजना महसुस गरिए पनि सुख्खायाममा र दैनिक पिक आवर' (उच्चतम विद्युत् खपत हुने समय) को विद्युत् मागलाई केही न केही थेगेको छ । खोला तर्काएको (रन अफ रिभर) मा आधारित योजन धेरै र एक मात्र जलाशययुक्त आयोजना भएको हाम्रो राष्ट्रिय विद्युत् प्रणालीले सुख्खायाममा दैनिक १२ देखि १८ घन्टासम्म लोडसेडिङ बेहोर्नुपरेको अवस्था रहेको छ । उपयुक्त बेसलोड' उत्पादन क्षमताको अभावमा विद्यमान रन अफ रिभर' विद्युत् गृहहरूको पनि पिकिङ' क्षमताको उचित दोहन गर्न सकिएको छैन । तीन करोड जनसंख्या भएको देशमा करिब ३६०० गिगावाट घन्टा (३ अर्ब ६० करोड युनिट) उत्पादनमार्पत जाबो १२० युनिट प्रतिव्यक्ति विद्युत् खपत भइरहेको अवस्थामा नेपाल विश्वको न्यून विद्युत् खपत गर्ने राष्ट्रमध्ये पर्छ । एक अध्ययनले २२१ मुलुकमध्ये नेपाल १९२ स्थानमा, हामीभन्दा २० गुना बढी विद्युत् खपत गर्ने भुटान ९६ औं र ७० गुना बढी सिंगापुर २५ औं स्थानमा छन् । आपूर्ति गरिएको विद्युत्मध्ये भारतबाट २६६ मेगावाटसमेत आयात गरी परनिर्भरता बढाएको अवस्था छ । भारतको नाकाबन्दी र इन्डक्सन कुकुर (विद्युतीय चुलो) ले बढाएको हाल (२०७२ फागुन) को माग १८०० मेगावाट देखिए तापनि सम्भावित मागचाहिँ तीन हजार मेगावाट वा सोभन्दा अझ बढी रहेको अनुमान गर्न सकिन्छ । हाल विकास गर्न लागिएको प्रस्तावित बूढीगण्डकी नेपालको सबैभन्दा ठूलो र कुलेखानीभन्दा २० गुणा ठूलो जलविद्युत् आयोजना हो । देशमा भइरहेको चरम लोडसेडिङको दीर्घरोग (क्रोनिक लोडसेडिङ) अन्त्य गर्न हिउँद र वर्षायामबीच खोला प्रवाहमा रहेको असन्तुलनलाई सम्बोधन गर्न र पिक आवर' को उच्च माग थेग्न तत्काल बूढीगण्डकीजस्तो जलाशययुक्त आयोजनालाई अगाडि नबढाई सम्भव छैन । नेपालमा विस्तृत आयोजना प्रतिवेदन तयार भइसकेको जलाशयुक्त यही मात्र एक आयोजना भएको, सिजनल रेगुलेसन' को लागि अन्य विकल्प पनि नभएको र यथाशीघ्र कार्यान्वयनमा लैजान सकिने यस किसिमको आयोजना क्षितिजमा बूढीगण्डकी मात्र रहेको छ । यो आयोजनाको विस्तृत अध्ययन गर्न नेपाल विद्युत् प्राधिकरणले कार्य क्षेत्रगत सर्त (टीओआर) बनाउने, परामर्शदाता छनोट तथा सम्झौता गरी अध्ययन कार्य गरिरहेको थियो । तर २०६९ सालमा विकास समिति गठन भई उक्त आयोजना २०७० सालमा त्यस समितिमा हस्तान्तरण भयो । समितिबाट भएको कामको आधारमा हालसम्म भएका उपलब्धिहरू अनुसूचीमा समावेश गरिएको छ । विद्युत्को अतिरिक्त क्षेत्रीय एवं बृहत् विकास समेट्ने यस्तो चुनौतीपूर्ण आयोजनालाई सकेसम्म विवादरहित तरिकाले द्रूत गतिमा अगाडि बढाउन सही, अधिकारसम्पन्न, दिगो खालको संस्थागत संरचना बनाउन अत्यावश्यक भएकाले यो प्रतिवेदन तयार गरिएको हो । प्रतिवेदनले औंल्याउन खोजेको प्राविधिक एवं संस्थागत समस्या यो आयोजनाको कार्यान्वयन गर्न संस्थागत (सामाजिक) र प्राविधिक दुवै पक्ष चुनौतीपूर्ण रहेका छन् । यसमध्ये सामाजिक र संस्थागत पक्षको निक्र्योल नभईकन प्राविधिक पक्षलाई मात्र अगाडि बढाउँदा समय र खर्च दुवै बढ्ने सम्भावना छ । यसै सन्दर्भमा जलाशययुक्त आयोजनाको लागि छुट्टै विद्युत् दरको व्यवस्था (सिजनल र डेली पिक तथा अफ पिक ट्यारिफलाई ध्यानमा राखी विद्युत् मूल्य समायोजन इत्यादि) नहुँदा जलाशययुक्त आयोजनाहरू स्वतः महँगो परिरहेकाले लगानीकर्ताहरू यस्ता आयोजनामा लगानी गर्न तयार नभइरहेको अवस्था छ । अर्को पक्ष, यो आयोजना नै किन यति महँगो हुन गयो भनी कारण केलाउन आवश्यक छ । यसैगरी विद्यमान विद्युत् ऐन २०४९ तथा लाभको बाँडफाँटका नीतिनियमहरू पुनरावलोकन गरी जलाशयको क्षेत्रफलका आधारमा लाभ वितरण गर्दा मात्र दुवै क्षेत्रमा रहेका पक्षलाई न्याय हुनेछ र सम्भावित स्थानीय अवरोध पनि घट्नेछ । विद्यमान आयोजनाको अध्ययनप्रतिवेदन तयार गर्ने कार्य प्रायः विद्युत्लाई मात्र ध्यानमा राखेर टीओआरमा सीमित भएकाले यस आयोजनाबाट प्राप्त हुने बहुपक्षीय लाभको बारेमा समेत ध्यान पुर्याउन जरुरी देखिन्छ । कार्यान्वयन चरणमा प्रवेश गर्नुअगावै भविष्यमा सम्भावित विवादहरू न्यूनीकरण गर्न अध्ययन कार्यमा थप प्रस्ट हुनुपर्ने विषयवस्तुहरू निम्न छन्ः क) गैरविद्युतीय लाभ वर्षात्को बहाब यो मात्रामा भण्डारण गरी सुक्खा समयमा उपलब्ध गर्दा सो पानी अमृत बराबरको हुन्छ । यो सञ्चित पानीबाट प्राप्त हुने सम्भावित लाभ निम्न छन् ः  सिँचाइ (चितवन र नवलपरासीमा करिब एक लाख हेक्टर) पहाडी सिँचाइ (जलाशय आसपास क्षेत्रमा), घरायसी र औद्योगिक प्रयोजन  विस्थापितहरूलाई पुनर्वास एवं स्याटेलाइट सिटीको लागि आवश्यक खानेपानी  मत्स्यपालन (कुलेखानीको जलाशयमा ३०७ परिवारले वर्षको ५० टन माछा उत्पादन गरिरहेका छन्)  जल यातायात (करिब ४५ किमि भित्री पहाडमा कालीगण्डकीमा जस्तै जल यातायातको सुविधा) ख) डिजाइन पुनरावलोकन , त्रिशूलीको बहाबलाई सन्तुलित राख्न रिरेगुलेटिङ ड्याम' को आवश्यकता र त्यस बाँधबाट सम्भव हुने थप विद्युत् र सिँचाइ , यस आयोजनाको डेड स्टोरेज' को आयतन कुल जलभण्डारको ५० प्रतिशत रहेको देखिन्छ । जसले गर्दा स्रोतको उचित प्रयोग नभई खेर गएको देखिन्छ । यो आयतन पनि प्रयोग गरिएको खण्डमा आयोजनाको आर्थिक पक्ष धेरै सबल भएर आउँछ । यसको अधिकतम उपयोग गर्न कुलेखानीको अनुभवबाट पाठ सिक्दै स्लोपिङ इनटेक डिजाइन' गरेर रिभ्यु' गर्नुपर्ने हुन्छ । , सम्भाव्यता अध्ययनको क्रममा अध्ययन भएका विकल्प १ (ड्याम टोय विद्युत् गृह), विकल्प २ (हाल प्रस्तावित बाँधभन्दा माथि प्रस्ताव गरिएको इनटेकबाट ११०० मिटर लामो सुरुङ निर्माण गरी बर्खेघाटमा विद्युत् गृह निर्माण गर्दा १० मिटर हेड बढ्ने) र विकल्प ३ (हाल भइरहेको प्रस्तावित बाँधभन्दा माथि दर्बुङबाट करिब ८ किलोमिटर लामो सुरुङमार्पत फिस्लिङमा विद्युत् गृह निर्माण गर्दा थप ६१ मिटर हेड प्राप्त हुने) को रिभ्यु गर्नुपर्ने हुन्छ । यसरी विकल्प ३ ले भण्डारण पानीको प्रभावकारी उपयोग गरेर योजनालाई आर्थिक रूपमा अझ सबल बनाउन सघाउ पुग्छ । , राष्ट्रिय ग्रिड विस्तार योजनामा यो आयोजना सुचारु हुने वर्षको परिस्थितिलाई आकलन गरी अध्ययन गर्ने । ग) आर्थिकवित्तीय पुनरावलोकन , बूढीगण्डकीभन्दा तलका चितवन लिफ्ट सिँचाइ र गण्डक ब्यारेजले पनि सुक्खा समयको यो सञ्चित पानीको प्रयोग गर्ने हुनाले समस्त आर्थिक लाभको पुनर्मूल्यांकन हुनुपर्ने । तल्लो तटीय क्षेत्रमा फिस्लिङ, देवघाट जस्ता योजनाहरू पनि आकर्षक हुने हुनाले क्यास्केड जलविद्युत् एवं सिँचाइको दोहन गर्न अध्ययन हुनुपर्ने । , विदेशका अन्य यस्तै जलाशययुक्त आयोजनाभन्दा यस आयोजनाको लागत बढी देखिएको हुँदा आयोजनाको लागत घटाउन विभिन्न प्राविधिक एवं संरचनागत तौरतरिका अपनाउन आवश्यक हुन्छ । ,वातावरणीय लागत (जग्गा अधिग्रहण, पुनर्वासपुनस्र्थापना तथा अन्य सामाजिक पूर्वाधार) लाई नेपाल राज्यको सामाजिक अभिभारा भएकाले सो जिम्मेवारी निर्वाह गर्न उक्त दायित्वलाई नेपाल सरकारले पूर्वाधार विकास' भनी बहन गरेमा आयोजना आकर्षक मात्र हुने होइन कि बृहत् गण्डक बेसिन विकासको आरम्भ विन्दु हुनेछ । त्यसबारेमा समेत पुनर्मूल्यांकन हुनुपर्ने देखिन्छ । , साथै यस आयोजनाको अध्ययनमा प्रस्ताव गरिएको चार सय केभी प्रसारण लाइन भविष्यमा यस योजनाको उत्पादन मात्र प्रसारण गर्ने नभई अन्य आयोजनाहरूसमेतको उत्पादनलाई प्रसारण गर्ने सम्भावना भएकाले त्यसको सम्पूर्ण लागत यस आयोजनामा राख्नु उचित देखिँदैन । ,सबैभन्दा चुनौतीपूर्ण विद्युत्को संरचना निर्माण र बृहत् बूढीगण्डकी उपत्यका विकासको लागि लगानी जुटाउनु नै हो । यसको लागि हामीजस्तै आर्थिक स्थितिमा रहेको इथियोपियाले कसरी कुनै दातृ निकायले सहयोग गर्न नमानेकै अवस्थामा आफैंले जोहो गरी ४८ अर्ब अमेरिकी डलरको ६ हजार मेगावाट क्षमताको ग्य्रान रेनेसान्स ड्याम सन् २०११ मा निर्माण सुरु गरी आगामी सन् २०१७ मा सम्पन्न गर्दैछ । सोको अध्ययन र राष्ट्रिय बहस नेपालमा गर्नु जरुरी छ । स्मरण रहोस्, प्रतिव्यक्ति विद्युत् खपतमा इथियोपिया हामीभन्दा पछाडि २०५ औं स्थानमा रहेको छ । परामर्शदाताले दिएको प्रतिवेदनलाई नेपाल सरकारका विभिन्न निकायहरू (जल तथा ऊर्जा आयोग, ऊर्जा मन्त्रालय, विद्युत् विकास विभाग, विद्युत् प्राधिकरण, लगानी बोर्ड र राष्ट्रिय योजना आयोग आदि) मार्पत रिभ्यु गरी नेपाल सरकार एवं संसद्को कृषि तथा जलस्रोत समितिले समेत अपनत्व र जिम्मेवारी लिनु आवश्यक छ । ३ संस्थागत स्वरूप क) आयोजना निर्माणको लागि प्रस्ताव क्षेत्र भूकम्पपीडित क्षेत्र भएकाले प्रभावित जनतालाई गरिने पुनर्वास तथा पुनस्र्थापना कार्यक्रमको स्पष्ट योजना सरकारले तत्काल घोषणा गरी प्रभावित जनतालाई भोलि फेरि यस आयोजनाबाट विस्थापित नहुन घर तथा अन्य स्थायी संरचना तोकिएको स्याटेलाइट सिटी या अन्य त्यस्तै ठाउँमा बनाउन सहयोग गर्ने भनेर तुरुन्त निर्णय गर्न आवश्यक छ । ख) आयोजनाको कार्यलाई तीव्रता दिन जग्गा अधिग्रहण, पुनर्निर्माण, पुनस्र्थापना र पूर्वाधार विकास आयोजना निर्माण प्रारम्भ हुनुअगावै सही ढंगले अगाडि बढाउन जरुरी छ । क्षेत्रीय विकासको अवधारणाअन्तर्गत स्याटेलाइट सिटी विकास गरी पुनर्वास पुनस्र्थापनाको व्यवस्थापन गर्न सकिनेछ । स्याटेलाइट सिटी एवं जल यातायात जस्ता पक्षहरूलाई कुलेखानी जलाशययुक्त आयोजनाको विकास गर्दा समेटिएको थिएन । यस आयोजनामा सुरुदेखि नै गैरविद्युत् आर्थिक प्रतिफल दोहन गर्न सकिने हुनाले त्यस्ता आर्थिक विकासका गतिविधिहरू अगाडि बढाउन सक्ने संस्थागत संरचनाको आवश्यकता छ । ग) रेगुलेटेड' (नियन्त्रित) पानी सिर्जित भएपछि त्यसबाट अधिकतम आर्थिक लाभ लिनु नेपालको हितमा हुनेछ । त्यसको लागि सुरुङमार्पत चितवन उपत्यका र सप्तगण्डकीबाट नवलपरासी डाइभर्सन' गरी सिँचाइ प्रयोजनमा उपभोग गरी यो स्रोतको दोहन गरेर लाभ लिन सक्नु बुद्धिमानी हुनेछ । साथै भण्डारण भएको नियन्त्रित पानीलाई मत्स्यपालन, कृषि विकास, पर्यटन, यातायात (इनल्यान्ड नेभिगेसन) आदिको लागिसमेत प्रयोग गर्न सकिनेछ । यसैबाट राष्ट्रले दीर्घकालीन रूपमा आयोजनामा गरिएको लगानी र सामाजिक एवं वातावरणीय खर्च उठाउन सक्नेछ । माथि उल्लिखित कार्यहरू विद्युत् उत्पादन गर्ने कार्यभन्दा पृथक् एवं चुनौतीपूर्ण भएकाले विकाससँग सम्बन्धित सरोकारवालाहरूलाई संलग्न भएको एक अधिकारसम्पन्न विकास समिति वा पूर्वाधार विकास प्राधिकरण गठन गरी काम अगाडि बढाउन उपयुक्त देखिन्छ । कुलेखानी र मस्र्याङ्दी जलविद्युत् आयोजना विकास सम्बन्धमा तत्कालीन विकास समितिले मन्त्रिपरिषद्को अधिकारसमेत प्रयोग गर्ने गरी गठन गरिएको अवस्थामा ती काम सजिलै सम्पन्न भएका थिए । बूढीगण्डकी आयोजना कार्यान्वयन गर्न संस्थागत (सामाजिक) र प्राविधिक दुवै पक्ष चुनौतीपूर्ण छन् । यसमध्ये सामाजिक र संस्थागत पक्षको निक्र्योल नभईकन प्राविधिक पक्षलाई मात्र अगाडि बढाउँदा समय र खर्च दुवै बढ्ने सम्भावना छ । तर हालको विकास समितिको क्षेत्राधिकारका आधारमा बूढीगण्डकी आयोजनाको विकास कार्य अगाडि बढाउन कठिन देखिएकाले हाल रहेको समितिलाई अधिकारसम्पन्न बनाई उक्त समितिले वा अधिकारसम्पन्न प्राधिकरणले माथिका गैरविद्युतीय कार्य सम्पन्न गर्नुपर्ने हुन्छ । तर विद्युत् संरचनाको निर्माण र उत्पादन भने जिम्मेवारीपूर्ण लगानीकर्ताको पब्लिक कम्पनीको मोडेलमार्पत जानुपर्ने देखिन्छ । नेपाल सरकारले गर्ने लगानी पनि ब्याज खाने उद्देश्य मात्र नभई विकासमा साझेदारी हुने र लाभांश प्राप्त गर्ने संरचनाले मात्र सही विकास हुन्छ । ४ निष्कर्ष  भूकम्पपीडितलाई बूढीगण्डकीको जलाशयको कारणले दोस्रोपटक विस्थापन गर्न नहुने गरी यथाशीघ्र नेपाल सरकारले उचित निर्णय गर्नुपर्ने ।  प्रस्तावित संरचना (समितिप्राधिकरणकम्पनी) ले गरेका काम जल तथा ऊर्जा आयोग, राष्ट्रिय योजना आयोग, लगानी बोर्ड एवं संसद्का सम्बन्धित समितिहरूमार्पत समीक्षा गरी सुझावसहित अनुमोदन हुनुपर्ने ।  नेपाल र नेपालीहरूबाटै अधिकतम लगानी कसरी गर्न सकिन्छ भन्नेसाथै माथि औंल्याइएका थप प्राविधिक र संस्थागत विषयहरूको अध्ययन तुरुन्त सुरु गर्ने ।  बूढीगण्डकी विकास प्राधिकरण वा विकास समितिले विकास गरेका पूर्वाधारका कार्यहरू सम्पन्न भइसकेपछि निर्माण र सञ्चालनको जिम्मेवारी सरकारको लगानीसहितको पब्लिक कम्पनीमा हस्तान्तरण गर्ने  विद्यमान ऐन, नियमअनुसार स्थानीय निकायले विद्युत्गृहका आधारमा लाभको बाँडफाँट गरिँदै आएकोमा अब विद्युत् लाभ बाँडफाँट गर्दा जलाशयको क्षेत्रफल तथा संघीयताका विषयवस्तुलाई समेत समेट्ने गरी समयानुकूल ऐन, नियमहरू परिमार्जन गर्दै लैजानुपर्ने आवश्यकता छ ।  यो आयोजनालाई बहुउद्देश्यीय आयोजनाको रूपमा विकास गर्न दुइटा निम्नलिखित संरचना संगठनहरूको प्रस्ताव गरिएको छः पहिलो, अधिकारसम्पन्न विकास समितिप्राधिकरण जसले निर्माणपूर्वका सम्पूर्ण कार्य (पुनर्वास पुनस्र्थापना र अन्य लाभका विकास कार्यहरू) गर्नेछ । दोस्रो, सरकारी लगानीसहितको पब्लिक कम्पनी, जसले विद्युत् निर्माण र उतपदनका कार्यहरू गर्ने, सेयरहरू जारी गर्ने कार्य गर्नेछ । (बूढीगण्डकी जलविद्युत् आयोजना विकास समितिको अनुरोधमा नेपाल विज्ञान तथा प्रविधि प्रज्ञा प्रतिष्ठानका प्राज्ञ एवं पूर्व जलस्रोतमन्त्री दीपक ज्ञवालीको नेतृत्वमा नेपाल विद्युत् प्राधिकरणका पूर्व उपकार्यकारी निर्देशक दीपकप्रसाद उपाध्याय र विद्युत् विकास विभागका पूर्व उपमहानिर्देशक दामोदर भट्टराईसहितको टोलीले २०७२ साल फागुन २ गते तयार परेको हो प्रतिवेदनको सम्पादित अंश । उक्त टोलीलाई प्रशासन विज्ञ पूर्व जलस्रोत सचिव डा द्वारिकानाथ ढुंगेल एवं पूर्व ऊर्जा सचिव शीतलबाबु रेग्मीको मूल्यवान् सुझावका साथै बूढीगण्डकी आयोजनाका पदाधिकारीहरूको पनि सहयोग प्राप्त भएको थियो ।)"
षड्यन्त्रको अनेक पाटो,"अहिलेको असाधारण र अनिश्चित राजनीतिबाट मुलुकलाई निकास दिने क्षमता वर्तमान नेतृत्वले राख्दैन भन्नेमा जनसाधारण आश्वस्त छन् । तर सत्ताको नेतृत्व तहमा रहेका व्यक्तिहरू आफ्नो अडान' मा रहँदा संवाद र समाधानको सम्भावना लगभग शून्य' नै देखिन्छ । तर नेताहरूका अभिव्यक्ति मुलुकको अस्तित्व र तीन करोड नेपालीको भविष्यप्रति उनीहरू पूर्णतया संवेदनहीन रहेको प्रमाणका रूपमा आएका छन् । प्रधानमन्त्री दाहालले प्रस्तावित संविधान संशोधन विधेयकको विरोधमा बुटवलमा उर्लेको मानव लहरलाई गणतन्त्र' विरुद्धको षड्यन्त्रको रूपमा बुझेका छन् । आफू प्रधानमन्त्री रहँदासम्म त्यो विधेयक फिर्ता नहुने अडान पनि उनले दाङमा सार्वजनिक गरेका छन् । उनका सर्वशक्तिमान उपप्रधान तथा गृहमन्त्री विमलेन्द्र निधिले संशोधन विधेयक र त्यसका बुँदाहरू प्रमुख प्रतिपक्षी नेता तथा नेकपा एमाले अध्यक्ष केपी ओलीको प्रस्तावमा आएको दाबी गरेका छन्, चितवनमा नेपाली कांग्रेससँग आबद्ध पत्रकारहरूसमक्ष । सरकारद्वारा ल्याइने संविधान संशोधन विधेयक प्रतिपक्षको चाहना या सहमतिमा आएको भए सम्भवतः विरोधको यो लहर उर्लिने थिएन । नेताहरूले र राजनीतिले विश्वसनीयता गुमाएको अनि नेतृत्व जवाफदेहीविहीन भएको वर्तमान अवस्थामा नेताहरूसँग त्यो अविश्वसनीयताको यात्रालाई केही अगाडि बढाउने छुट लिन सक्छन् । तर उनीहरू अर्थात् वर्तमान संविधान निर्माण, शान्ति प्रक्रिया तथा सत्ताको राजनीतिमाथि विगत एक दसकयता एकाधिकार जमाएका दलहरू र तिनका नेतृत्वको असान्दर्भिकता त्यही कारण छिटै सुनिश्चित हुनेछ । प्रदेश पाँच र प्रदेश चारको विभाजन मधेसी मोर्चाको मागलाई सम्बोधन गर्ने हिसाबले ल्याइएकै हैन । यो रहस्यपूर्ण षड्यन्त्र र अव्यावहारिक राजनीतिको उपज हो । एकातिर मधेसी मोर्चा र जनजातिका मागलाई सम्बोधन गर्न भारत सरकार नेपाल सरकार तथा विभिन्न राजनीतिक दलहरूसँग द्विपक्षीय संयन्त्रबाट र अन्तर्राष्ट्रिय मञ्च (युरोपेली संघ) बाट आह्वान गर्छ भने अर्कोतिर जनजाति र थरुहटबीचको दूरी र सौहार्दता तथा सामाजिक सद्भाव खल्बल्याउने प्रवृत्तिको संशोधन विधेयकलाई रहस्यमय तरिकाले प्रशंसा गर्दछ । भारतलगायत अन्तर्राष्ट्रिय शक्तिहरूद्वारा नेपाल संघीयता, गणतन्त्र र धर्म निरपेक्षताका नाममा भइरहेको चलखेलबाट हटे भने या नेपाली जनताले त्यसको लागि बाध्य पारे भने नेपालको राजनीतिक स्थायित्व सुनिश्चित हुनेछ । अहिलेको संविधान संशोधनको मुख्य प्रयोजन संशोधित प्रान्त नम्बर ४ को राजधानीको रूपमा स्थापित हुने अनि अन्तर्राष्ट्रिय जगत्मा सम्मानित बुद्धको जन्मथलो लुम्बिनीलाई एउटा प्रान्तको नियन्त्रणमा राख्नु नै हो मुख्य रूपमा । अचानक रोल्पादेखि गोर्खा, लमजुङका क्षेत्रलाई एउटै प्रान्तमा गाभ्ने अव्यावहारिक कदम षड्यन्त्रको पाटो मात्र हो । चीनले केही वर्षयता लुम्बिनीको विकास र रेल सेवाद्वारा त्यो क्षेत्रसँग आफूलाई जोड्ने योजना रोक्ने प्रयास हो यो । किन प्रयोग भए दाहाल र निधि त्यसको लागि ? यसले संघीय समाजवादी गठबन्धन भारतीय संस्थापनसँग सदाबहार सम्बन्ध भएका त्यहाँका केही बौद्धिक व्यक्तित्वहरूद्वारा पहाड र तराईका जनजातिलाई सँगै ल्याउन गरिएको गतिविधिको मूल रहस्यको पटापेक्ष पनि गरिएको छ । अर्थात् त्यो राजनीतिक र सामाजिक समीकरणअन्तर्गत लुम्बिनी' को अस्तित्वलाई एउटा मधेस प्रान्तको नियन्त्रित राजधानीको रूपमा स्विकार गर्नुपर्नेछ । अर्को अर्थमा चीनलाई टाढा राख्नको लागि उपप्रधानमन्त्री निधि छिट्टै एउटा त्रिश्चियन आयोग' बनाउन राजी हुनेछन्, युरोपेली संघलाई खुसी पार्न । अर्थात् संविधानमा व्यवस्था गरिएको अल्पसंख्यक आयोगभन्दा फरक हुनेछ, क्रिस्चियन आयोग । युरोपेली संघका प्रमुखद्वारा खुलारूपमा सीके राउतलाई सहयोग पुर्याउनु, यता महन्थ ठाकुरद्वारा मधेस' अलग हुन सक्ने चेतावनी आउनु, त्यो दबाबको पृष्ठभूमिमा संविधान संशोधन प्रस्तावित हुनु र भारतीय राजदूतद्वारा त्यसको समर्थनमा सत्ता गठबन्धन तथा मधेसी मोर्चालाई ल्याउने खुला कसरत गर्नुले नेपालको स्थायित्वका नाममा भइरहेको गतिविधिलाई जनतासमक्ष छर्लंग पारेको छ पहिलोपटक । बुटवलको जनलहर यी बाह्य गतिविधिविरुद्ध पनि हुन् । नेपालकै सत्ता गठबन्धन र कांग्रेस तथा माओवादी त्यो बाह्य गतिविधिको कठपुतली बन्न तयार भएपछि केही हदसम्म यो अहिलेको विरोधाभास लम्बिन सक्छ । तर यसले पहिलोपटक संविधानका मौलिक' पक्ष र विगतमा त्यसलाई लाद्न खोजिँदा अहिले उत्पन्न जटिलताबारे राजनीतिक वृत्तमा सँगै जनस्तरमै हलचल देखा परेको छ । पत्रकार महासंघका पूर्व अध्यक्ष विष्णु निष्ठुरीले सूचनाको हक' को आधारमा मागिएको जवाफप्रति सूचना आयोग मौन छ । संविधान निर्माणका क्रममा जनताबाट गरिएको राय संकलनमा संघीयता, धर्म निरपेक्षता तथा गणतन्त्रलगायतका विषयमा जनमत जुन रूपमा आएको थियो, त्यसबारे मागिएको जानकारीबारे आयोग उदासीन देखिन्छ । संविधान निर्माणमा जनमतले न्यूनतम सम्मान पायो कि पाएन, त्यो सूचना सार्वजनिक भएपछि स्पष्ट हुनेछ । यो सूचना दबाइएकै अवस्थामा एमाले अध्यक्ष केपी ओलीलगायतले संघीयता' को औचित्य र व्यावहारिकताबारे केही गम्भीर प्रश्न उठाएका छन् । अर्को शब्दमा संघीयताको पक्षमा एमालेले लिएको अडान सही थिएन कि भन्ने मन्थन प्रारम्भिक चरणमै भने पनि त्यहाँ हुन थालेको संकेत हो । एमालेले गणतन्त्र र राजतन्त्रबारेको निर्णय गर्दा जनमत संग्रहमा जानुपर्ने अडान राखेको थियो, पहिलो संविधानसभाको निर्वाचनताकासम्म । तर माधव नेपाल नेतृत्वको एमालेले किन अडान फेर्यो ? पहिलो संविधानसभामा दुईदुई ठाउँबाट हारेपछि पनि कसरी प्रधानमन्त्री हुन पुगे ? पद र नीतिको व्यापार भएको थियो कि थिएन त्यसबीच र कसको दबाब या चलखेलमा ? यी विषयहरू अझै पनि अनुत्तरित छन् । अहिले संविधान संशोधन विधेयकको विरोधमा पार्टी उत्रिँदा सायद आफूले गरेको मौलिक गल्तीहरूबारे आत्मसमीक्षा गर्नु पनि उचित हुने हो कि ? वास्तवमा आत्ममीक्षाका केही संकेत अन्तर्राष्ट्रिय समुदायबाट पनि आउन थालेको छ । बुधबार संयुक्त राष्ट्रसंघका आवासीय प्रतिनिधि म्यालरी जुलियाको अग्रसरतामा भएको कूटनीतिज्ञहरूको बैठकमा केही मतविभाजन, केही निराशा र केही आत्मसमीक्षाका संकेत देखा परे । आन्दोलन चर्कने र संसद्मा संख्याकै आधारमा जे पनि गर्न मिल्छ भन्ने ०६३ यताको मान्यतामा सत्ताका दलहरू अडिए भने आगामी दिनमा पहिलो सिकार संसद् स्वयं नै हुनेछ । अतीतमा फलानो' लाई प्रधानमन्त्री बनाउन उपयुक्त हुन्छ या बहालवाला प्रधानन्यायाधीशलाई नै प्रधानमन्त्री बनाउनुपर्ने जस्ता विषयमा बहस र नेपालको हितमा यो उचित हुनेछ' भनी निर्णय गर्ने र त्यसको विरोध गर्नेहरूलाई चेतावनी दिने गरेको बैठकले बुधबार कुनै बक्तव्य जारी गरेन । आन्तरिक राजनीतिसँगै पृथकतावाद र आन्दोलन पक्षसँग खुलेरै लागेका एक कूटनीतिज्ञले प्रस्तावित संविधान संशोधन विधेयक पराजित हुने अवस्था आउनु राम्रो संकेत नभएको अभिव्यक्ति दिए पनि बैठकले त्यसलाई साझा अवधारणा या मान्यताका रूपमा स्विकारेन । आगामी बैठकहरूमा नेपालको राजनीति र संविधानका यी महत्वपूर्ण पक्षहरूमा समग्र जनमत तथा उचित प्रक्रियाबाट निर्णय लिने अन्तिम अधिकार नेपाली जनताकै हो भन्ने अभिव्यक्ति आएमा त्यो अन्तर्राष्ट्रिय जगत्को तर्फबाट हुने एउटा विवेकशील र उचित निर्णय मानिनेछ । अपरिभाषित र अस्पष्ट संघीयता धरापमा परेको छ । तर त्यसबारे स्पष्टताका लागि विधिवत् र प्रक्रियातगत रूपमा त्योसँगै धर्म निरपेक्षता र गणतन्त्रबारे पनि बहस र जनतालाई निर्णयको अधिकार दिइनुपर्छ । त्यो नदिन प्रधानमन्त्री तथा माओवादी नेता पुष्पकमल दाहालले बुटवलमा भएको जनलहरलाई गणतन्त्र समाप्त गरी राजतन्त्र फर्काउने खेलका रूपमा प्रस्तुत गरेका थिए । तर राजनीतिक परिवर्तन, त्यसका एजेन्डासँगै संविधान संशोधनसमेत बाहिरको दबाब र हितमा हुने हो भने त्यसलाई अन्ततः जनताले स्विकार्दैनन् । जनता स्वस्फूर्त रूपमा सडकमा आएपछि नेताहरूसँग विकल्प सीमित हुन्छन् । पहिलो, उनीहरूसमक्ष स्पष्टीकरण दिनु, दोस्रो गल्ती स्विकारी उनीहरूप्रति जवाफदेही बन्नु र तेस्रो आफूबाट भएका गल्ती आफैँ सुधार गर्ने साहस देखाउनु, अन्यथा जनताको आदेशअनुसार त्यसलाई सुधार्नु । बुटवलमा सत्ताधारी कांग्रेस र माओवादीका सांसदहरूसमेत आन्दोलनमा सहभागी भएका छन् र संशोधन विधेयक पारित भएमा संसद्बाट राजीनामा दिने घोषणा गरेका छन् । त्यसैले अहिलेको प्रतिरोधले राष्ट्रिय आयाम लिने र भूगोल, संस्कृति तथा विविधताको कडी बन्ने केही संकेत दिएको छ । त्यसैले समयमै नेताहरूले खासगरी सत्ता गठबन्धनले त्यसबाट पाठ सिकेर सर्वपक्षीय बैठकबाट राजनीतिक तथा संवैधानिक आयोग' बनाएमा ०४७ र ०७२ को संविधानबीच राष्ट्रिय हित, स्वतन्त्रता र राष्ट्रिय एकता तथा राजनीतिक स्थायित्वको पक्षमा तादात्म्य फेला पार्न सकिन्छ । यसको लागि आगामी दिनमा पक्कै पनि जन दबाब बढ्नेछ । आन्दोलन चर्कने र संसद्मा संख्याकै आधारमा जे पनि गर्न मिल्छ भन्ने ०६३ यताको मान्यतामा सत्ताका दलहरू अडिए भने आगामी दिनमा पहिलो सिकार संसद् स्वयं नै हुनेछ । परिस्थिति ०६३ वैशाख ११ पूर्वको स्थितिमा जानेछ । तर संसद् नरहनुमा यसपटकका खलनायकहरू त्यसबेला संसद् पुनस्र्थापनाको माग राख्ने दल र त्यसका नेताहरू हुनेछन् । त्यसले राजनीतिबाट धेरैलाई बढार्नेछ ।"
मेसीको नयाँ सम्झौताबारे छलफल गर्न जार्जे बार्सिलोनामा,"काठमाडौंः अर्जेन्टिनी स्टार खेलाडी लियोनल मेसीले यो सिजनको अन्तिममा बार्सिलोना छोड्ने निर्णयमा पुगेको भन्ने चर्चा चलिरहेका बेला उनका एजेन्टसमेत रहेका बाबु जोर्जे बार्सिलोना आएका छन्। बार्सिलोनासँग मेसीको करार सम्झौता थप गर्ने कि नगर्ने भन्ने विषयमा क्लबका अध्यक्षसँग छलफल गर्न जोर्जे बार्सिलोना आएको बताइएको छ। बार्सिलोनाका अध्यक्ष जोसेप मारियाले मेसीसँगको नयाँ सम्झौता गर्नेबारे कुराकानी गर्न उनका एजेन्टसमेत रहेका बाबु जोर्जेलाई बोलाएका हुन्। जोसेपकै आग्रहमा मेसीका बाबु बार्सिलोना आएको बताइएको छ। मेसीको बार्सिलोनासँगको सम्झौता सन् २०१८ मा सकिँदैछ। तर, मेसीले आफूले मागे जति पारिश्रमिक नदिने यो सिजनको अन्तिममा बार्सिलोना छोड्ने बताइसकेका छन्। त्यसैले पनि क्लबका अध्यक्ष जोसेपले उनका एजेन्ट तथा बाबु जोर्जेलाई छलफलका लागि बोलाएका हुन्। सन स्पोट्सका अनुसार मेसीले बार्सिलोनामै बस्नका लागि ८ लाख २५ हजार पाउन्ड प्रतिसाता पारिश्रमिकको माग गरेका छन्। बार्सिलोनाले मेसीसँग नयाँ सम्झौता हुनेमा विश्वास व्यक्त गरेको छ। बार्सिलोनाले मेसीसँग छिट्टै नयाँ सम्झौता पनि हुने र बार्सिलोनाबाटै करियरको अन्त्य गर्ने विश्वास लिएको छ।"
अर्जेन्टिनी खेलाडी जसले रोनाल्डो र मेसीभन्दा दोब्बर बढी तलब थाप्छन्,"काठमाडौंः पोर्चुगलका क्रिष्टियानो रोनाल्डो र अर्जेन्टिनाका लियोनल मेसीलाई नै विश्वकै सबैभन्दा बढी तलब बुझ्ने फुटबलरका रुपमा लिँदै आइएको छ। तर, रोनाल्डो र मेसीभन्दा पनि बढी पारिश्रमिक बुझ्ने गरेका एक खेलाडीको नाम सार्वजनिक भएको छ। विश्वकै सबैभन्दा बढी पारिश्रमिक बुझ्ने फुटबल खेलाडी अर्जेन्टिनाकै हुन्, तर मेसी भने होइनन्। पाँच पटकका बेलोन डिअर विजेता मेसी र तीन पटकका बेलोन डिअरका विजेता रोनाल्डोभन्दा झन्डै दोब्बर पारिश्रमिक पाउने खेलाडी हुन्, अर्जेन्टिनाका एजिक्युएल लाभेजी। अर्जेन्टिनाको राष्ट्रिय फुटबल टोलीका सदस्य हुन् लाभेजी। अर्जेन्टिना मेसीको कप्तानीमा मैदान उत्रिदा लाभेजीसँगै उत्रिन्छन्। हालै सार्वजनिक भएको एक गोप्य दस्ताबेजका अनुसार चाइनीज क्लब हेबेइ चाइनाबाट व्यवसायिक फुटबल खेलिरहेका लाभेजीले विश्वकै चर्चित खेलाडी मेसी र रोनाल्डोभन्दा झन्डै दुई गुणा बढी तलब बुझ्छन्। फ्रान्सेली क्लब पेरि सेन्ट जर्मेन (पिएसजी) बाट लाभेजी यो वर्ष नै चाइनीज क्लब हेबेइ चाइनसँग आबद्ध भएका हुन्। गोप्य दस्ताबेजका अनुसार अर्जेन्टिनी खेलाडी लाभेजीले प्रतिसाता चार लाख स्टर्लिङ पाउन्ड पारिश्रमिक बुझिरहेका छन्। तर, लाभेजीले प्रतिसाता चार लाख ९३ हजार पाउन्ड स्टर्लिङ पारिश्रमिक बुझ्ने गरेको अनुमान गरिएको छ। मेसीले अहिले बार्सिलोनाबाट प्रतिसाता २ लाख ७० हजार पाउन्ड स्टर्लिङ पारिश्रमिक पाइरहेका छन्, जुन लाभेजीले बुझ्ने भन्दा २ लाख २३ हजार पाउन्ड स्टर्लिङ कम हो। रोनाल्डोले गत महिनामात्रै रियल मड्रिडसँग पाँच वर्षको सम्झौता गरेका छन् र उनले ३ लखा ६५ हजार पाउन्ड स्टर्लिङ प्रतिसाता तलब बुझ्छन्। यस्तै रियल मड्रिडकै वेल्सका खेलाडी ग्यारेथ बेलले प्रतिसाता ३ लाख ५० हजार पाउन्ड स्टर्लिङ पारिश्रमिक पाउँछन्।"
एन्फाको चरम लापरबाहीः एएफसी कपमा सहभागिता अनिश्चित,"काठमाडौः एसियाली फुटबल महासंघ (एएफसी) को आयोजनामा सन् २०१७ मा हुने एएफसी कपको प्ले अफमा पुग्ने टोलीको सूचीमा नेपाललाई समावेश गरिएको छैन । एएफसीको मुख्यालय मलेसियामा बिहीबार सार्वजनिक गरिएको प्ले अफ र समूहगत चरणमा पुग्ने टोलीमा नाम समावेश नहुँदा नेपालको सहभागितासमेत अनिश्चित बनेको छ । एएफसी कपका लागि गत अगस्टमा मंगोलियामा भएको छनोट खेलबाट नेपालको लिग विजेता रुस्लान थ्रीस्टार क्लब एएफसी कप प्ले अफका लागि छनोट भएको थियो । तर एएफसीले बिहीबार सार्वजनिक गरेको सूचीमा नेपालको नाम छैन । एएफसीले सार्वजनिक गरेको दक्षिण एसियाली राष्ट्रको सूचीमा भारत, माल्दिभ्स, बंगलादेश, भुटान र श्रीलंकाको नाम छ । पाकिस्तानले भने यो वर्ष कुनै पनि प्रतियोगिता नखेल्ने निर्णय गरेको छ । एएफसीले सहभागी देश र टोलीको समूह विभाजन र खेलस्थल डिसेम्बर १३ तरिखमा तोक्नेछ । एएफसीका प्रतियोगिता निर्देशक सिन मनगिलले यसअघि पटकपटक एन्फामा महासचिव धीरेन्द्र प्रधानलाई थ्रीस्टारको सहभागिताको बारेमा पत्राचार गरेका थिए । एएफसीले प्रधानको नाममा पछिल्लो पटक डिसेम्बर ६ तारिखमा पनि पत्र पठाएको थियो । हामीले पटकपटक एन्फालाई सहभागिताका लागि पत्राचार गरेका थियौं । एएफसी कपमा लागि थ्रीस्टारले तयारी पनि गरिरहेको थियो । एएफसीले पनि हाम्रो सहभागिताको विषयमा चासो राखेको थियो । पहिलो चरणको खेलमा छनोट भएको टोलीले अर्को चरणमा खेल्न नपाउनु आश्चर्यको विषय हो । एएफसीको वेभ साइड हेरेपछि नेपालको नाम नदेख्दा दुःख लागेको छ । यसको सत्यतथ्य तत्काल पत्ता लगाउन एन्फालाई बिहीबार नै पत्राचार गरेका छौं,' थ्रीस्टारका महासचिव सञ्जीव शिल्पकारले भने । एन्फाका प्रमुख कार्यकारी अधिकृत एवं प्रवक्ता इन्द्रमान तुलाधरले नेपालको सहभागिता छुटेको विषय आफूले पनि एएफसीको वेभसाइडबाट नै थाहा पाएको बताए । हाम्रो अध्यक्ष नरेन्द्र श्रेष्ठ अहिले मलेसियामै हुनुहुन्छ । नेपालको सहभागिताको विषयमा पक्कै पनि कुरा भएको होला । समूह विभाजन र खेलतालिका सार्वजनिक भएको छैन । अझै पनि सहभागिताको लागि हामी पहल गर्नेछौं,' तुलाधरले भने । थ्रीस्टार क्लबले प्ले अफ छनोटअन्तर्गत समूह बी' बाट प्रतिस्पर्धा गरेको थियो । थ्रीस्टार समूह विजेता बन्दै प्ले अफका लागि छानिएको थियो । तीन टोली सम्मिलित छनोटको पहिलो खेलमा थ्रीस्टारले इर्चिमलाई २० गोलले हराएको थियो । थ्रीस्टार दोस्रो खेलमा नागावोर्लडसँग ११ गोलको बराबरीमा रोकिएको थियो ।"
हलिउडको हिरो बन्ने रोनाल्डोको चाहना,"काठमाडौंः पोर्चुगिस खेलाडी क्रिष्टियानो रोनाल्डो स्पेनिस क्लब रियल मड्रिडबाट व्यवसायिक क्लब फुटबल खेलिरहेका छन्। रोनाल्डो रियल मड्रिडका सवैभन्दा महँगा र भरपर्दा खेलाडी हुन्। तिनै खेलाडी रोनाल्डोलाई समर्थकले भविष्यमा हलिउडमा पनि देख्न सक्नेछन्। पोर्चुगललाई युरोकप र रियल मड्रिडलाई च्याम्पियन्स लिग फुटबलको उपाधि दिलाएका रोनाल्डो बेनोन डिअरको उपाधिका प्रमुख दाबेदार हुन्। रोनाल्डोसँगै बेलोन डिअरको उपाधिका लागि बार्सिलोनाका लियोनल मेसी र एन्टोनी ग्रिजम्यान पनि प्रतिस्पर्धामा छन्। फोर फोर टु म्यागेजिनसँगको अन्तर्वार्तामा ३१ वर्षीय खेलाडी रोनाल्डोले फुटबलबाट आफूले सन्यास लिएपछि हलिउडमा फिल्म खेल्ने इच्छा रहेको बताएका हुन्। उनले भनेका छन्,अहिले फुटबल नै मेरो जीवन हो। फुटबलबाट सन्यास लिएपछि म फिल्म खेल्न चाहन्छु। फोर फोर टु म्यागेजिनको २०१६ को वार्षिक संस्करणमा विश्वकै उत्कृष्ट फुटबलरको रुपमा कभर पेजमा रियल मड्रिडका स्टार खेलाडी रोनाल्डोलाई राखिएको छ। जहाँ बार्सिलोनाका स्टार खेलाडी लियोनल मेसीलाई कुनै स्थान दिइएको छैन। उक्त म्यागेजिनको आँखामा रोनाल्डो नै मूख्य खेलाडीको रुपमा उभ्याइएको छ। रोनाल्डोसँगै कभर पेजमा बार्सिलोनाका लुइस स्वारेज, लेष्टर सिटीका रियाद महरेज, बोरुसिया डर्टमन्डका पिएरी एमरिक र वार्यन म्युनिखका बोटेङलाई पनि राखिएको छ।"
प्राविधिकको अभाव झेल्दै बक्सिङ,"पोखराः प्राविधिक जनशक्तिको अभाव भएपछि आसन्न सातौं राष्ट्रिय खेलकुद प्रतियोगिताका लागि बक्सिङको विभिन्न तीन क्षेत्रको छनोट प्रतियोगिता एकै स्थानमा गरिएको छ । सातौं राष्ट्रिय खेलकुदका लागि पश्चिमाञ्चल, मध्यपश्चिमाञ्चल र सुदूरपश्चिमाञ्चलको क्षेत्रीय छनोट खेल कास्कीको पोखरामा बिहीबार सम्पन्न गरिएको छ । पर्याप्त जनशक्ति नभएपछि मध्यमाञ्चल र पूर्वाञ्चलको क्षेत्रीय छनोट पनि सुनसरीमै गरिएको छ । बिहीबार सम्पन्न छनोट खेलमार्फत पश्चिमाञ्चलबाट ४९ केजी तौलसमूहमा विष्णु गौतम, ५६ केजी तौलसमूहमा दिनेश बानियाँ, ६० केजी तौलमा सविन गुरुङ, ९१ केजी तौलसमूहमा विजय आलेमगर तथा ९१ केजी तौलसमूहमा ओमप्रसाद गुरुङ छनोट भएका छन् । पाँचै खेलाडी कास्कीका हुन् । यस्तै ५२ केजी तौलसमूहमा पाल्पाका चिरञ्जीवी राना, ६९ केजी तौलसमूहमा कपिलवस्तुका सागर शाही, ७५ केजी तौलसमूहमा रूपन्देहीका नरेश थापा तथा ८१ केजी तौलसमूहमा नवलपरासीका नुरेन्द्र गुरुङ छानिएका छन् । सुदूरपश्चिमाञ्चलबाट ४९ केजी तौलसमूहमा गौरव चन्द, ५२ केजी तौलसमूहमा महेन्द्र चन्द, ५६ केजी तौलसमूहमा राजेश चन्द तथा ६० केजी तौल समूहमा रामबहादुर थापा छनोट भएका छन् । छनोट हुने चारै खेलाडी कञ्चनपुरका हुन् । सुदूरपश्चिमबाट ६४ केजी तौलसमूहमा बाजुराका प्रशान्त दाहाल र ६९ केजी तौलसमूहमा कैलालीका लक्ष्मण थामामगर छनोट भएका छन् । यस्तै मध्यपश्चिमाञ्चलबाट ४९ केजी तौलसमूहमा चन्द्रबहादुर थापा, ५२ केजी तौलसमूहमा प्रेम चौधरी, ५६ केजी तौलसमूहमा चन्द्रज्योति थापा, ६० केजी तौलसमूहमा युरेन्द्र बुढामगर छनोट भएका छन् । उनीहरू चारैजना दाङका खेलाडी हुन् । ६४ केजी तौलसमूहमा रोल्पाका विपिन रोकामगर र ६९ केजी तौलसमूहमा जाजरकोटका अर्जुन बुढामगरले मध्यपश्चिमबाट सातौंका लागि छनोट पक्का गरेका छन् ।"

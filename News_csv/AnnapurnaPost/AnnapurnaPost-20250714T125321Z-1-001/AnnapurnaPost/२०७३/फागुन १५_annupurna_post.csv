शीर्षक,विवरण
न्यायको आशामा प्रवर्द्धकहरू,"विद्युत् ऐन, २०४९ ले जलविद्युत् आयोजनाको सर्वेक्षण अनुमति पत्र (लाइसेन्स) र उत्पादन अनुमति पत्र जारीदेखि खारेजीसम्मका सम्पूर्ण कारबाही गर्ने अधिकार ऊर्जा सचिवलाई दिएको छ । तर सचिवले गरेको कारबाहीमा अख्तियार दुरुपयोग अनुसन्धान आयोगले विगतमा हस्तक्षेप गरिदिँदा धेरैको बिल्लीबाठ भएको छ । अख्तियारले काबेली ए लगायतका १४ वटा जलविद्युत् आयोजनाको लाइसेन्स खारेज गर्ने निर्देशन ऊर्जा मन्त्रालयलाई दिएपछि माथि उठ्न खोजेको यो क्षेत्र (विशेष गरेर जलविद्युत्मा निजी क्षेत्र) मा ठूलो धक्का लाग्न पुग्यो । सामान्य व्यावहारिक निर्णय गर्न विद्युत् विकास विभाग र ऊर्जा मन्त्रालयका कर्मचारी डराउन थाले । कहाँसम्म भने विभागमा लाइसेन्स जारी गर्ने महाशाखा तथा शाखामा बसेर काम गर्न कर्मचारी नमान्ने भए । यसको सीधा असर पहिले प्रवद्र्धकलाई पर्यो, त्यसपछि यसको उत्पादन हुने प्रक्रिया ठप्प रह्यो । सर्वाेच्च अदालतले बारम्बार लाइसेन्स नियमन गर्ने अख्तियार प्राप्त निकाय ऊर्जा मन्त्रालय हो भन्दा पनि अख्तियारले सर्वाेच्चका नजिरहरूलाई कुल्चिदियो र धमाधम निर्देशनहरू जारी गर्ने प्रक्रिया रोकिएन । काबेली ए मा चाहिँ विश्व बैंकको लगानी हुन लागेको भनेर ऊर्जा मन्त्रालयले केही गरेन, बाँकी निर्देशित आयोजनाहरूका सम्बन्धमा खारेजै गर्यो । खारेजमा परेकाहरूमध्ये कोही शक्ति निकायमार्फत विद्युत् ऐनको दफा ३५ बमोजिम करारनामा गरी ब्युँतिए । शक्ति केन्द्रसित साइनो नभएकामध्ये कोही रन्थनिए, कोही सर्वाेच्चको ढोका ढकढक्याउन पुगे । सर्वाेच्च पुगेका ६ वटा आयोजनामध्ये दुईवटालाई पूर्णरूपमा बहाली गर्ने आदेश भयो भने चारवटाका सम्बन्धमा काइते आदेश गरियो । अख्तियारले दिएको निर्देशन सर्वथा अनुचित हो, लाइसेन्सउपर जे कारबाही गर्नुपर्छ (दिने वा नदिने) मन्त्रालयले नै गरोस् भन्ने आशयको आदेश आयो । यही आदेशले पुनः मन्त्रालयले खेल्ने अवसर पायो । छहरे खोला आयोजनाका सन्दर्भमा त्यही सर्वाेच्चले मन्त्रालयलाई परमादेश दिएर थमौती गरिदियो । अख्तियारको निर्देशनले सर्वस्व गुम्यो भन्दै पुगेको चार पीडित आयोजनालाई पुनः मन्त्रालय नै तजबिजी निर्णय गर्न सक्ने गरी पुर्याइयो । अब मन्त्रालयले कहिले निर्णय गर्ने हो, गरे पनि न्यायोचित हुने हो कि होइन जस्ता प्रश्न प्रतीक्षाका विषय भए । अख्तियारको निर्देशनदेखि सर्वाेच्चको फैसलासम्म आइपुग्दा करिब चार वर्षको अवधि व्यतित भइसकेको छ । यस अवधिमा यी आयोजनालाई काम गर्न दिएको भए बत्ती बलिसक्ने थियो । एउटा आयोजनाको लाइसेन्स लिन र उत्पादनसम्म पुर्याउन दर्जनौं हैरानी खेप्नुपर्छ । सरकारका तीन दर्जन निकायका विविध चक्र पूरा गर्नुपर्छ । स्थानीय राजनीतिक दलका नेताहरूको आडमा पालितपोषित गुन्डा, डनहरूलाई समेत मनाउनुपर्छ । राज्यले विविध खाले यस्ता जटिलता हटाउन सहजकारीको भूमिका निर्वाह गर्नुपर्नेमा उल्टै निजी क्षेत्रलाई घाँटी ङ्याँक्ने गरी कहिले कुन निकायले दुःख दिने, कहिले कुन निकायले अड्काउने कृत्य भइरहेको छ । निजी क्षेत्रलाई निर्बाधरूपमा प्रवेश र आउजाउ गर्न दिइएको छैन । हिजो बहुदलीय व्यवस्थामा पनि यही रीत थियो र आजको कथित गणतान्त्रिक युग मा पनि प्रवृत्ति उहीका उही छ । अख्तियारले भाँचेका आयोजनाहरूमा प्रवद्र्धकहरूले करोडौं रुपैयाँ खर्च गरिसकेका छन् । कोहीले जग्गा अधिग्रहण गरिसकेका छन् । कहिले प्राधिकरणले समयमा विद्युत् खरिद सम्झौता (पीपीए) नगरिदिने, कहिले मन्त्रालय र विभागले समयमा निर्णय नगरिदिएका कारण निर्धारित मिति गुज्रन पुगेका थिए । घरखेत बैंकमा राखेर आयोजना निर्माण गर्छु भन्ने नेपालीका लाइसेन्स भने भटाभट रद्द गरिए । राज्यले स्वदेशीलाई उपेक्षित गरी विदेशीलाई काखमा अहिले पनि लिएको छ । ऊर्जामन्त्री र ऊर्जा सचिवको झगडाले प्राधिकरण सञ्चालक समितिको बैठक महिनौंसम्म बस्न सकेन । बैठकै बस्न नसकेपछि यी प्रवद्र्धकहरूका निवेदनउपर कारबाही हुन सकेन । अनि अख्तियारले फरमान जारी गर्यो, यो मितिमा पीपीए हुनुपर्ने, यो मितिमा वित्तीय व्यवस्थापन हुनुपर्ने, यो मितिमा उत्पादन अनुमति पत्र लिनुपर्ने नगरेकालेगर्न नसकेकाले खारेज गर्ने । अख्तियारको यो फरमान व्यक्तिको सम्पत्तिसम्बन्धी राज्य र संविधानले प्रत्याभूत गरेको हकविपरीत थियो । तर सर्वाेच्चसम्म पुग्दा पनि सुनुवाइ भएन । कदाचित् मन्त्रालयले पुनः खारेज गर्ने निर्णय गरेमा ती पीडितले न्याय पाउने भनेको फेरि पनि अदालत नै हो । अदालतले वर्षाैैं लगाएर गरेको फैसलाले पनि न्याय दिलाउन सक्ने अवस्था रहेन । खोलामा करोडौं रुपैयाँ ओइराएका ती पीडित प्रवद्र्धकहरूले न्याय कहिले पाउने भन्ने ज्वलन्त प्रश्न अहिले ऊर्जा मन्त्रालयसित मागिएको अवस्था छ । झोलेहरूका हातमा खोलाका लाइसेन्स पर्यो भने लाइसेन्सको शुल्क जोकोहीले तिर्ने नसक्ने गरी बढाइएको छ । एघार मेगावाटको आयोजनाको लाइसेन्स दुई वर्षसम्म लिनको लागि इच्छुक व्यक्ति वा कम्पनीले ६० लाख रुपैयाँ राज्यलाई बुझाउनुपर्छ । नेपालीहरूले गर्ने भनेको १०२० मेगावाट हो । दुई मेगावाटको आयोजनामा दुई सयजनाभन्दा बढी सेयर लगानी गरेका हुन्छन् । नेपालीले गर्न सक्ने थोरैथोरै गरी धेरै हुने हो । तर नेपालीलाई गर्नै नदिने षड्यन्त्रअन्तर्गत साना आयोजनाप्रति राज्यका विभिन्न निकायको यस्तो हस्तक्षेप भएको देखिन्छ । ठूला आयोजना राज्यले बनाउन नसक्ने, प्राधिकरणले सुरु गरेका आयोजना कहिल्यै पनि पूरा नहुने (चमेलिया, कुलेखानी तेस्रो आदि), गर्न सक्ने साना आयोजनामा निजी क्षेत्रलाई रोक्ने अहिलेको राज्यको घोषित नीतिजस्तो देखिन्छ । जलविद्युत्मा स्वदेशको जति लगानी हुन्छ, त्यसले कालान्तरमा अर्थतन्त्रको कुल गार्हस्थ्य उत्पादन (जीडीपी) मै योगदान गर्ने हो । भारतबाट झन्डै चार सय मेगावाटको बिजुली आयात गरिएको छ । झन्डै पाँच खर्ब रुपैयाँ व्यापार घाटा रहेको भारतसित ऊर्जामा पनि निर्भर हुनुपरेको छ । स्वदेशका निजी क्षेत्रले यसरी स्वदेशी ऊर्जामा लगानी गर्छु, रोजगार दिलाउँछु, राज्यलाई लाइसेन्स शुल्क, रोयल्टी र कर तिर्छु भन्दा उल्टै नआए पनि कही फरक पर्दैन भन्ने शैलीमा रबैया लिएको छ । तर विदेशी भन्नेबित्तिकै पाउमै परेर लम्पसारै पर्ने चलन छ । अख्तियारले काबेली ए लाई पनि खारेज गर्ने निर्देशन दिएको थियो । तर काबेली ए को किन गरिएन ? काबेलीमा विश्व बैंक थियो अर्थात् विदेशी थियो । घरखेत बैंकमा राखेर आयोजना निर्माण गर्छु भन्ने नेपालीका लाइसेन्स भने भटाभट रद्द गरिए । राज्यले स्वदेशीलाई उपेक्षित गरी विदेशीलाई काखमा अहिले पनि लिएको छ । स्वदेशी प्रवद्र्धकहरूले अहिले हरेक वर्ष दुई सय मेगावाटको आयोजना बनाउन सक्ने हैसियत राख्छन् । तर उनलाई परेको अप्ठेराहरू राज्यले कहिल्यै पनि फुकाउँदैन, तर विदेशीले आयोजना लियो भने ऐन, कानुन कतैकहीं प्रावधान नै नभएको कथित आयोजना विकास सम्झौता (पीडीए) गरेर उल्टै राज्य नै ग्यारेन्टी बसिदिन्छ । हिजोसम्म प्राधिकरणले सन् २०१७ पछि बिजुली नै चाहिँदैन भनेर निजी क्षेत्रका सबै ढोका थुनेर बस्यो । ऊर्जाको चरम संकट देखाएर, उद्योगलाई लुकाइएको बिजुली बाँडेर मोटो कमिसन खान पल्केकाहरूले निजी क्षेत्रको लागि पीपीए बन्द गरिदिए । करिब सात सय मेगावाट बराबरका आयोजनाले प्राधिकरणले चाहेको बेला मात्र बिजुली लिने गरी सम्झौता गर्न बाध्य भएका थिए, लाइसेन्स जोगाउन । हालका ऊर्जामन्त्री जनार्दन शर्माले यस्तो खालको पीपीए खारेज गर्ने निर्णय गरेका छन्, जुन स्वागतयोग्य हो । सरकारले १० वर्षमा १० हजार मेगावाट जलविद्युत् उत्पादन गर्ने घोषणा गरेको छ । ऊर्जामन्त्री शर्माले नेपालको पानी जनताको लगानी नारा अघि सारेका छन् । तर घोषणा र नाराअनुरूप काम पूर्णरूपमा नभए पनि हुने छाँटसम्म देखिएको छ, केही प्रक्रिया सरलीकृत भएका छन् भने अभै धेरै कुरा गर्न बाँकी छ । तसर्थ खारेजीमा परेर अन्यायमा परेकाहरू, जो अहिले ऊर्जा मन्त्रालयको ढोकामा न्यायको आशाले प्रतीक्षारत छन्, तिनलाई सम्बोधन गर्न सके हिजो अरू निकायहरूले गरेका पाप केही हदसम्म भए पनि पखालिने थियो । यतिका हन्डर खाइसकेपछि बरु मिति किटेर यो, यो अवधिभित्र सर्त पालना नभए खारेज गरिनेछ भनेर एकपटकलाई मौका दिएर हेर्न आवश्यक देखिन्छ ।"
"समस्या त्यो होइन, यो हो","नेपाल पुनः राजनीतिक झमेलामा परेको छ । त्यसको मुख्य कारण टाउको दुःखाइको औषधि नाइटोमा लाई भन्ने उखान चरितार्थ भएर हो । हेर्दा अहिलेको समस्या संविधान संशोधन देखिएको छ । संसद्मा पेस भएको चारबुँदे संशोधन प्रस्तावलाई अगाडि नबढाई निर्वाचन मिति नतोक्ने अड्डी लिएर सरकार बस्यो । सो प्रस्ताव अघि बढ्ने आश्वासन पाएर सरकारले वैशाख ३१ गते स्थानीय स्तरको अर्थात् नगरपालिका र गाउँपालिकाको निर्वाचन गर्ने दिन तोकिदियो । प्रस्तावको विरोधमा खडा भएको प्रमुख प्रतिपक्ष दल एमालेले निर्वाचनको लागि उक्त प्रस्तावलाई अघि बढ्न दिने तर पारित हुन नदिने अठोट गरेको छ । संशोधनको सारा अभ्यास जसको लागि गरिएको हो याने मधेसी मोर्र्चा संवैधानिक प्रक्रियामा आओस् भन्ने लक्ष राखिएको हो, सो नै अपूरो रहने भयो । किनभने उक्त मोर्चाले प्रस्तावित संशोधनको मरिमार्जन (कस्तो भन्ने भनिएको छैन) गरेर मात्र उनको चित्त बुझ्ने कुरा प्रस्टरूपमा राखेको छ र त्यसैमा उभिएर घोषित निर्वाचन बिथोल्ने र आन्दोलनमा जाने निर्णय गरेको छ । त्यसै निर्णयअनुसार गत बुधबार फागुन ११ गते तराई बन्द पनि गराइसक्यो । उनीहरूले देशभरकै निर्वाचन हुन नदिने प्रण गरे पनि प्रदेश नम्बर २ मा छुट्ट्याइएका जिल्लाहरूमा सो निर्वाचन कुनै पनि अवस्थामा हुन नदिने भएका छन् । यो माहोलमा निर्वाचन शान्तिपूर्ण ढंगले सम्पन्न हुने देखिँदैन । एकातिर निर्वाचनमाथि कालो बादल लाग्नु र अर्कोतिर संविधान संशोधनको भाग्य अनिश्चित हुनु आजको राजनीतिक समस्या देखा परेको छ । तर के देखिएको समस्या नै मुख्य समस्या हो ? असलमा त्यो होइन । मुख्य समस्या यस सम्बन्धमा देखिएको छैन । तर वर्तमान समस्याको जड अर्कै छ । यो हो भारतको दीर्घकालीन लक्ष र लक्ष प्राप्तिको दिशा निर्देशन । प्रस्तावित चारबुँदे संशोधनलाई कसैको पूर्ण समर्थन प्राप्त छ भने त्यो हो भारत सरकार । यसमा भारतले खुलेआम आफ्नो अभिव्यक्ति र इरादा देखाइसकेको छ । यति मात्र होइन, भारतले नेपाली संसद्को संशोधन प्रस्ताव पारित गराउन नेपालका विभिन्न दलहरू र नेताहरूमाथि दबाब दिएको पनि छ । त्यो पनि सार्वजनिक भएको छ । हुन त यी संशोधन पास गर्दैमा नेपाल भारतमा तुरुन्त विलिन हुने होइन । तर नेपालमा चलेको र चलिरहेको भारतीय गतिविधि बुझ्नेले नेपालको संविधानमा यस्तै संशोधनहरू क्रमशः गर्दै लैजाने र भारतीय आप्रवासीहरूको संख्या नेपालमा बढाउँदै जाने र उनीहरूलाई सहजरूपमा नेपाली नागरिकता दिलाउँदै जाने र आखिरमा नेपाली संसद्मा भारतीय आप्रवासीहरूको बहुमत बनाउने र नेपाललाई भारतमा संवैधानिक प्रक्रियाबाटै विलिन गराउने योजना रहेको विश्वास लिएका छन् । यसैकारणले यो संशोधन प्रस्तावलाई राष्ट्रघाती भनिएको हो । संशोधन प्रस्ताव आजको प्रसंग मात्र होइन, यो नेपालको राष्ट्रिय स्वतन्त्रता र एकताको संरक्षणसित गाँसिएको छ । प्रस्ताव पारित हुनुको माने नेपालको राजनीतिलाई भारतमुखी बनाउने मात्र होइन, यसलाई भारतकै एक अंग बनाउने प्रक्रिया पनि सफल हुने मानिनेछ । खास समस्या नदेखिए पनि यहाँनेर छ । देखिने समस्या एउटा तर नदेखिने गरी बसेको मुख्य समस्या अर्कै छ । संशोधन प्रस्ताव आजको प्रसंगमात्र होइन, यो नेपालको राष्ट्रिय स्वतन्त्रता र एकताको संरक्षणसित गाँसिएको छ । प्रस्ताव पारित हुनुको माने नेपालको राजनीतिलाई भारतमुखी बनाउने मात्र होइन, यसलाई भारतकै एक अंग बनाउने प्रक्रिया पनि सफल हुने मानिनेछ । अब प्रश्न उठ्छ के नेपाल साँच्चै खतरामा परेको हो ? यसको जवाफ तपाईंहामीले दिँदा त्यति भरपर्दो नहोला । तर खतरा देख्न सक्ने मानिसहरूबाट यसको उत्तर आउँदा शंका गर्ने ठाउँ रहन्न । हाम्रो संविधानले असहाय र निरिह बनाएको भए पनि हाम्रा राष्ट्रपति पनि देख्ने र व्यहोर्ने ठाउँमै छन् । तिनले सबै राजनीतिक नेताहरूलाई बोलाएर नेपालको एकता खतरामा परेको बताएकी हुन् । संविधानले राष्ट्रिय एकता, सार्वभौमिकता र स्वतन्त्रता बचाउने जिम्मा दिएको नेपाली सेनाका सेनापतिले बारम्बार नेपालमाथि खतरा आइपरेको सार्वजनिक गर्दैै त्यसको सामना गर्न नेपाली सेना हमेसा तत्पर रहेको बताएका छन् । प्रधानमन्त्री प्रचण्डले नेपालमाथि मात्र होइन, आफूमाथि मनि उत्तिकै ठूलो खतरा आइपरेको दोहोर्याइरहेका छन् । नेपालमा राष्ट्रवादी भएकाले राजा वीरेन्द्र र नेता मदन भण्डारीले ज्यान गुमाउनुपरेको तथ्य पनि उनैले खुलासा गरेका हुन् । त्यस्तै संकेत पाएर उनले आफ्नो ज्यान जोगाउन राष्ट्रिय स्वार्थ र हितलाई तिलाञ्जली दिएर विदेशीको इशारामा चल्न मन्जुर गरेका हुन् । यसैगरी सबै नेताभनाउँदाहरूले पनि देशलाई खतरा आइपरेको कुरा गरेको हामीले सुन्दै आएका छौं । यसबाट हामीले हाम्रो देशमा खतरा आइपरेको तथ्यमा आशंका गर्ने ठाउँ रहन्न । अब प्रश्न उठ्छ के यो समस्याको समाधान छ ? अवश्य छ । यसको समाधान हो भारतसित रहेको खुला सीमा नियमन गर्ने । यो सीमा खुला राख्ने भन्ने न सुगौली सन्धिमा उल्लेख छ न भारतसित भएको सन् १९५० मा भएको सम्झौतामा लेखिएको छ । यो परम्परागत तरिकाले खुला रहन गएको हो । यसको संरक्षण कुनै समयमा घना जंगल र औलोले गरेको थियो । तर यी दुवै कालान्तरमा समाप्त भएकोले नेपालको यो सिमाना खतरामा परेको छ । त्यसभन्दा पनि ठूलो खतरा त्यहाँबाट छिर्ने असंख्य आप्रवासीहरूबाट भएको छ । भारतीय आप्रवासीहरूबाट नेपालमा सबभन्दा धेरै क्षति हाम्रा रैथाने मधेसी दाजुभाइहरूलाई भएको छ । एकातिर उनीहरूको रोजगारका अवसरहरू खोसिएका छन् भने अर्कोतिर उनीहरूले पाउनुपर्ने हक अधिकार पनि हनन भएको छ । यो सर्वविदित छ कि मधेसमा विद्यमान सरकारी अड्डाहरू भ्रष्ट कर्मचारीले भरिएका छन् । आप्रवासीहरूले नेपालको नागरिकता प्रमाणपत्र पैसाको बलमा सजिलो किसिमले प्राप्त गर्ने गर्छन् । तर रैथाने मधेसवासीहरूले आफूले पाउनुपर्ने नागरिकताका प्रमाणपत्र स्वाभाविक रूपले पाउँदैनन् । किनभने उनीहरूले स्वाभाविक रूपले पाउनुपर्ने कुराका लागि किन पैसा तिर्ने ? यही कटु सत्यको राजनीतीकरण भएकोले आजसम्म पनि यो समस्याको समाधान हुन सकेको छैन । नेपालभारतको सीमा खुला हुँदासम्म यो समस्या समाधान हुने पनि छैन । त्यसैगरी खुला सीमाको दुरुपयोग पनि रोकिने छैन । अवैध व्यापार, अपराधीको संरक्षण, गैरकानुनी कारोबार र आतंककारीको अनियन्त्रित आवागमन पनि रोकिने छैन । भारत र नेपालका अधिकारीबीच हुने वार्तामा खुला सीमाबाट हुने अवाञ्छित गतिविधिका बारेमा छलफल हुने गर्छ, तर यसको नियमन गर्ने कुराकानी कहिल्यै भएको सुनिएको छैन । यसको सदुपयोगभन्दा दुरुपयोग हुन्छ भन्ने थाहा पाईपाईकन पनि यसको नियन्त्रण नगर्नुको पछाडि खास गोप्य कारण रहेको प्रमाणित हुन्छ । वर्तमान संशोधन, निर्वाचन, मधेसी मोर्चा आदिसित सम्बन्धित विवादको केन्द्रमा रहेको खुला सीमाको नियमन, नियन्त्रण र अन्तर्राष्ट्रिय सीमाको रूपमा सञ्चालन जबसम्म गरिन्न तबसम्म यी समस्या तन्किएर र गहिरिएर जानेछन् । भारत र नेपालको सम्बन्ध पनि निरन्तर बिग्रँदै जानेछ । यसमा सबभन्दा ठूलो भूमिका मधेसी मोर्चाले खेल्न सक्छ । उनीहरूले नै भारतसितको सीमाको नियमन गर्ने माग राख्नुपर्छ । उनीहरूको पहिलो माग यही हुनुपर्छ । यसको लागि उनीहरूले नेपाल र भारत दुवै सरकारलाई दबाब दिनुपर्छ । जुन दिन यो माग पूर्ति हुन्छ त्यस दिन संविधान संशोधन मात्र होइन, योसँग सम्बन्धित नागरिकता, समावेशी प्रतिनिधित्व, सीमांकन आदि अरू माग विवादरहित हुन जान्छन् । यी सबै माग पूरा हुनेछन् । आज यी माग पूरा नभएकाले मधेसी समुदाय होइन । यसको खास कारण भारत र भारतको दीर्घकालीन योजना हो । नेपालको स्वतन्त्रता र एकताको सवाल यसमा जोडिएको छ । टाउको दुःखेको औषधि टाउकैमा लगाउनु पर्छ, नाइटोमा लाएर निको हुँदैन ।"
दलाल कूटनीतिको निकृष्ट अभ्यास,"दक्षिण एसियाली भूपरिवेशिष्ठत मुुलुुक नेपाल माने पनि नमाने पनि आर्थिक परिसूचक अत्यन्तै कमजोरमध्येको मुुलुुक हो । यहाँको अदूरदर्शी र अक्षम राजनीतिक नेतृत्वले चुुसेर खोक्रो बनाएको मुुलुुक भने पनि फरक पर्दैन । पछिल्लो समय नयाँ संविधान जारी भएसँगै नेपालमा आर्थिक विकासको सवाल चर्को रूपमा उठेको छ, जसलाई सम्बोधन गर्न विविध आर्थिक सूचक र आयामको बढोत्तरीको खाँचो पर्छ नै । नेपालजस्तो संवेदनशील भूराजनीतिक हैसियतको मुुलुुकको लागि बहुुपक्षीय संगठनहरूको सदस्यता प्राप्त गर्ने मात्रै होइन, रिजनल फोरम मा आफ्नो उपस्थिति सघन तुुल्याउनुुपर्ने सबाल पेचिलो देखिन्छ । यो आलेख खासगरी सरकारको अपरिपक्व भागबन्डाको राजनीतिक कदम र राजदूत सिफारिस भएका म्यानपावर व्यवसाय पृष्ठभूमिका विवादित व्यक्तिप्रति लक्षित छ । समृद्धिलाई नै केन्द्रमा राख्दा सबैभन्दा बढी बाह्य जगतसँग सघन, प्रोएक्टिभ र चुुस्त कूटनीतिक सम्बन्ध कायम गर्नुुपर्ने आवश्यकता रहन्छ । यसैबीच यही फागुुन ९ गते प्रचण्ड सरकारले करियर डिप्लोम्याट्स लाई सौतेनीसरह व्यवहार गर्दै उनीहरूको छायासम्म पन्छाएर १४ मुुलुुकको लागि विशुुद्ध राजनीतिक भागबन्डामा राजदूत सिफारिस गरेको छ । अझ सबैभन्दा अचम्मलाग्दो पक्ष त के भने नेपालसित कुुनै पनि कोणबाट आर्थिक वा कूटनीतिक लाभहानि नभएको वा भविष्यमा पनि सम्बन्ध सुुदृढ पार्नुुपर्ने कुुनै आवश्यकता नै नरहेको स्पेनजस्तो युुरोपियन मुुलुुकमा नयाँ दूतावास स्थापना गर्ने निर्णय गरेको छ । यस सवालमा नेपाल सरकारले सम्भवतः स्पेनको रायसमेत लिन भ्याइसकेको छैन होला । यस हचुुवा शैलीको लर्तरो कार्यले नेपालको कूटनीतिक अभ्यासमा रहेको अदूरदर्शिता उदांग पार्छ । कूटनीतिक अपरिपक्वपनको पराकाष्ठा मात्रै होइन यो हर्कत, राजनीतिक निकृष्टताको ठोस प्रमाण पनि हो । किनभने कुुनै पनि मुुलुुकमा कूटनीतिक नियोग स्थापना गर्नुुपूर्व आफ्नै मुुलुुकको तालुुकदार संस्था परराष्ट्र मन्त्रालयसँग परामर्श गर्नुुपर्ने कानुुनी प्रावधान, विश्वव्यापी मान्यता र अन्तर्राष्ट्रिय बाध्यकारी अभ्यास छ । त्यसको समेतको खिल्ली उडाउँदै स्पेनको लागि नयाँ दूतावास स्थापना गर्ने स्वेच्छाचारी निर्णय गरेको छ । कूटनीति जस्तो संवेदनशील तथा बाह्य मुुद्दामा यसरी केटौलेपन देखाउने सरकारले बाँकी आन्तरिक मुुद्दामा परिपक्वता देखाउला भन्ने अपेक्षा पनि रहेन । आजको भूमण्डलीकरणको जमानामा फेसलेस डिप्लोमेसी को अस्त्रले काम गर्नेवाला छैन, सबैले बुुझेकै हो । सन् २०१५ पछि नेपाल मामिलामा भएको संवैधानिक विकासक्रम र परिवर्तित राजनीतिको बारेमा प्रोएक्टिभ तहमा ओर्लिएर प्रत्यक्ष कूटनीतिक औजार चलाउन जरुरी छ । सकेसम्म प्रोएक्टिभ डिप्लोमेसी कै माध्यमबाट यहाँ विधिसम्मत तवरबाट जारी गरिएको संविधानबारे अन्तर्राष्ट्रिय जगत्मा प्रवद्र्धन गर्न जरुरी छ । नसके पनि कम्तीमा कूटनीतिक हिसाबले नेपालको साख जोगाउनकै लागि पनि कूटनीतिक परिपक्वपन देखाउन जरुरी छ । तर सरकारले कूटनीतिक क्षमता, नेगोसियटिङ कौशल मात्रै होइन, कुुनै तहको कूटनीतिक मूल्यको ज्ञानसमेत नभएका म्यानपावर व्यवसायीलाई प्राथमिकतामा राखेर राजदूत सिफारिस गयो । कतिसम्म तल्लो स्तरको निर्णय भने यहाँनेर राजदूतका पदको किनबेच नै भएको आशंका गर्ने पर्याप्त ठाउँ देखिन्छ । किनभने नेपालमा सबैभन्दा बढी बदनाम भएको व्यवसाय वा क्षेत्र म्यानपावर व्यवसाय वा क्षेत्र हो । यस क्षेत्रले अपवादबाहेक अघोषित रूपमा मानव तस्करीको काम गर्दै आएको छ । नेपालको किञ्चित भए पनि उत्पादनशील जनशक्ति यही क्षेत्रको हालीमुुहालीका कारण धराशायी भएको हो भनेर तर्क गर्न कुुनै ठोस तथ्यांकको जरुरत पक्कै पनि नपर्ला । यस्तो विवादित र बद्नाम भएको क्षेत्रका कूटनीतिभन्दा कुुनै सम्बन्ध नै नभएका दलाललाई टिपेर सरकारले राजदूत जस्तो सिंगो राष्ट्रकै स्वाभिमान, मर्यादा र गरिमासित गाँसिएको कूटनीति सञ्चालनको तालाचाबी को जिम्मा दिने दुस्साहस गरेको छ । कम्तीमा संयुुक्त राष्ट्रसंघीय चार्टरको सार, पञ्चशीलको सिद्धान्त र नेपालको सार्वभौमिक हितसँग प्रत्यक्ष गाँसिएको असंलग्न आन्दोलनको मर्मसम्म नबुुझेका व्यक्तिले नेपालको हित रक्षा गर्लान् भनेर कसरी पत्याउने ? लाजमर्दो विषय त के भने नेपालको परराष्ट्र नीतिसम्मको जानकारी नभएका मानव तस्करीमा आबद्ध रहेको प्रमाणसहित उजुुरी खेपेका दलाललाई राजदूत बनाएको छ । नेपालका करियर डिप्लोम्याट्स को ज्ञान, खुुबी र क्षमताको अपमान र उपहासको पराकाष्ठा यहाँभन्दा बढी के हुुन सक्छ ? कूटनीति सञ्चालनमा नेपालको कमजोरी र लामो ग्याप छ । नेपालको समस्याका रूपमा, राजदूतको पद बेच्ने राजनीतिक दल र किन्ने महामहिम कै कारण देशले कूटनीतिक मूल्य प्रवद्र्धनको सवालमा कलंकको टीका लगाएको सर्वविदितै छ । त्यसैकारण नेपालको कूटनीतिक मूल्य स्खलित भएको हो । यही खस्किएको कूटनीतिक अभ्यास र बाह्य समुुदायसँगको सम्बन्धलाई सही बाटोमा हिँडाउनुुपर्ने समयमा सरकारले करियर डिप्लोम्याट्स लाई नै उपेक्षा गरेर अन्तर्राष्ट्रिय फोरममा राष्ट्रिय हितको जगेर्ना गर्नसम्म अक्षम म्यानपावर दलाललाई राजनीतिक भागबन्डामा राजदूतको पद थमाएको छ । अन्य अब्बल तथा रणनीतिक चातुुर्य र कूटनीतिक कौशल त छोडौं, कम्तीमा संयुुक्त राष्ट्रसंघीय चार्टरको सार, पञ्चशीलको सिद्धान्त, बदलिँदो सन्दर्भको अन्तर्राष्ट्रिय कानुुन र नेपालको सार्वभौमिक हितसँग प्रत्यक्ष गाँसिएको असंलग्न आन्दोलनको मर्मसम्म नबुुझेका व्यक्तिले नेपालको हित रक्षा गर्लान् भनेर कसरी पत्याउने ? नेपालको स्वाभिमान, अविछिन्न स्वतन्त्रता, क्षेत्रीय अखण्डता होस् वा सार्वभौमसत्ताको पैरवी अथवा बाह्य मुुलुुकसँग द्विपक्षीय तथा बहुुपक्षीय सम्बन्धको आयामिक सुुदृढीकरण कार्यले प्राथमिकता पाएको छैन । मुुलुुकको बिग्रँदो कूटनीतिक साख जोगाउने दायित्व कूटनीतिज्ञको काँधमा हुुन्छ । उक्त दायित्व बहन गर्न नेगोसियटिङ कौशलदेखि बहुुपक्षीय पर्फमेन्स् को कला र सीप दुुवैका धनीका करियर डिप्लोम्याट्स भन्दा उपयुुक्त पात्र अरू हुुन सक्दैनन् । योग्यता र कार्यक्षमताका आधारमा उनीहरू कूटनीतिक हित प्रवद्र्धनको कसीमा खरो उत्रिन सक्ने हैसियत राख्छन् । पछिल्लो समय नेपालको फितलो कूटनीतिक शैलीलाई रणनीतिक बनाउन पनि करियर डिप्लोम्याट्स लाई प्राथमिकतामा राख्नुु अपरिहार्य थियो । किनभने विदेशी आधुुनिक प्रविधि हस्तान्तरण प्रक्रियालाई गतिशील पार्नेलगायत द्विपक्षीय तथा अन्य बहुुपक्षीय वैदेशिक लगानी मुुलुुकमा भिœयाउनुुपर्ने टड्कारो आवश्यकता पनि उत्तिकै छ । सरकारले भने कूटनीतिक ज्ञानसम्म नभएका दलाललाई मुुलुुकको कूटनीति सञ्चालनको जिम्मा दिएको छ । भियना कन्भेन्सन अन डिप्लोम्याटिक रिलेसन्स् होस् वा भियना कन्भेन्सन अन कन्सुुलर रिलेसन यी आधारभूत दस्ताबेजका आँखाबाट हेर्ने हो भने पनि उनीहरूलाई राजदूतको रूपमा उपयुुक्त लाग्दैनन् । राजनीतिक दललाई आर्थिक लोभमा पारेर राष्ट्रको प्रतिनिधि का रूपमा राजदूतको जागिर खाएका त्यस्ता दलालले नेपालको अन्तर्राष्ट्रिय छविमा लागेको दाग मेटाउन सक्ने अपेक्षा त गर्न सकिँदैन नै, थप बद्नामको ट्याग भिराउनेचाहिँ पक्का छ । यसका कारण हो, त्यस्ता दलाल सिफारिस गर्ने नेपालका राजनीतिक दलका नेता नै अन्तर्राष्ट्रिय कूटनीतिक अभ्यास र यसका आयामबारे जानकार छैनन् । अझ राजनीतिक मुुद्दामा जेल परेका, पार्टीलाई कथित योगदान गरेका, आमचुुनावमा मोटो रकमचन्दा दिएको भरमा राजदूत पद पाएका त्यस्ता महामहिमले भियना कन्भेन्सन्स् अन डिप्लोम्याटिक रिलेसन्स् १९६१ को आर्टिकल तीनमा उल्लिखित कामसम्म गर्न सक्नेमा शंका गर्ने ठाउँ छ । यसैबीच प्रचण्डकै कोटामा कतारको लागि यसअघि राजदूत बनेर गएकी पूर्व राजदूत मायाकुुमारी शर्माको उदाहरण पर्याप्त छ । उनले कति विवादित बनेर मुुलुुकको कूटनीतिक साख गिराउने काम गरिन् भने त्यसको आजसम्म पनि क्षतिपूर्ति हुुन सकेको छैन । प्रचण्ड कोटाकी शर्मा होस्ट मुुलुुकबाट पर्सोना नन् ग्राटा मात्रै पाउन बाँकी राखेर विवादित बनिन् र सार्वजनिक नैतिक दबाब बढेपछि तत्कालीन माओवादीले फिर्ता बोलायो । त्यसो त, कतिपय नेपाली राजदूतले आफ्नो कार्यकाल टुुंगिएपछि शरणार्थीको रूपमा होस्ट मुुलुुकमै शरण खोजेर बसेका छन् । चन्दा उठाएर खाने काम त सामान्य नै हो । अझ यस्ता राजदूत पनि छन्, जसले खाडी मुुलुुकमा मृत्युु भएका नेपाली कामदारको क्षतिपूर्ति रकमसमेत आफ्नै खल्तीमा हालेका छन् । आजसम्म नेपालले अपनाएको कूटनीतिक उपागम रियाक्टिभ भन्दा पनि तल्लो तहको हो । नेपालको सार्वभौमिक समानता प्रवद्र्धनको लागि पनि प्रोएक्टिभ तहमा जान नसके पनि कम्तीमा एक्टिभ तहमा जानुुको विकल्प छैन, जसको लागि नेपालका राजनीतिक दलले अभ्यास गर्दै आएको दलाल कूटनीति को सच्यौटको सख्त जरुरत छ । राजदूत नियुुक्तिको लागि निश्चित मापदण्ड बनाइनुुपर्छ । सबैभन्दा महŒवपूर्ण त कूटनीति सञ्चालनको लागि करियर डिप्लोम्याट्स लाई नै ९० प्रतिशत प्राथमिकतामा राखिनुुपर्छ, जसले हाल अभ्यासमा रहेको दलाल कूटनीतिलाई निष्प्रभावी बनाउन सघाउला । होइन भने नेपालको कूटनीतिक अक्षमताकै कारण विश्व राजनीतिबाट मुुलुुक एक्लिएको हेर्न धेरै समय पर्खिनुुपर्ने छैन ।"
विकास राजनीतिको खाँचो छ बर्दियालाई,"तराईको सबैभन्दा पिछडिएको जिल्ला हो बर्दिया । पहिलापहिला बर्दियाभन्दा काठमाडौंका मानिसलाई भारतको कुनै ठाउँ हो कि जस्तो गर्थे। नेपालगन्जसँग जोडिएको जिल्ला भनेपछि ए, बाँके बर्दिया ! भन्थे । बर्दियाको छुट्टै अस्तित्व स्विकार्दैनथे । वामदेव गौतम पहिलोपटक गृहमन्त्री भएपछि बर्दिया चर्चामा आयो । उनले आफू जितेको १ नम्बर क्षेत्रमा बबई नहर परियोजना ल्याएपछि झन् चर्चामा आयो । धनकुटालाई सूर्यबहादुर थापाले चिनाएजस्तो बर्दियालाई चिनाउन वामदेव गौतम चाहियो । प्रत्येक जिल्लामा एउटा शक्तिशाली नेताको अभाव हुँदा त्यो जिल्ला गुमनाम झैं बस्नुपर्छ, यो एउटा उदाहरण हो । त्यसपछि वामदेव दुईपटक चुनाव हारेपछि उनले बर्दियाको विकासमा ध्यान दिएनन् । उनी पनि सम्पूर्ण जिल्लाको नेता नबनेर आफू जितेको क्षेत्रको मात्र नेता बने । चुनावमा जित्ने उद्देश्य मात्र राखेर आफ्नो क्षेत्रको विकास गर्ने नेताले चुनाव हारेपछि त्यो क्षेत्रलाई पनि दूधमा परेको माखा झैं मिल्काउने रहेछन् । माओवादीमा आएको फूटको कारण उनी गत संविधानसभा चुनावमा बर्दियाबाट जित्न सफल भए । उनलाई बर्दियाबाट जित्ने आशा नभएरै प्युठानबाट पनि उठेका थिए । दुवै ठाउँबाट जितेपछि बर्दियालाई उनले छोडे । नेतासँग जोडिएको विकास पनि उसको स्वार्थसँग जोडिएको हुन्छ । नेता निस्वार्थ रूपमा देशभक्त भएर जनताको सेवा गरे ऊ कतैबाट पनि हार्दैन, न त वामदेवहरू जस्ताले चुनावमा करोडौं खर्च गर्नुपर्छ । अहिले बर्दियाबाट नौजना सांसद छन्, चारवटा जितेका र पाँचवटा शीर्षनेताको कृपामा परेका अर्थात् समानुपातिकबाट । तर विकासको गति कछुवाको चालमा छ । वामपन्थीहरू नफुट्ने हो भने बर्दिया वामपन्थीहरूको किल्ला हो । पहाडबाट झरेर वाम राजनीति गरेर जमिनदार बन्नेहरूको संख्या धेरै छ यहाँ । मुसो बनेर पसेर शेर बन्नेहरूको कमी छैन । बर्दिया कृषिको लागि उर्वरा भूमि हो । यस जिल्लाको कृषि उत्पादन भारत मात्र नभएर नेपालको पहाडी जिल्लामा समेत निर्यात हुन्छ । तर यहाँको गरिब जनताको लागि दुई छाक टार्न गाह्रो छ । जबकि ०७०७१ को तथ्यांक हेर्ने हो भने जिल्लाको कुल खाद्यान्न उत्पादन २,९५,४०० मेट्रिक टन र जिल्लाको कुल खाद्यान्न माग ७८,९१८ मेट्रिक टन छ । बर्दियाको सरकारी मानव विकास सूचांक हेर्ने हो भने ०४६६ र गरिबी सूचकांक ३२३० प्रतिशत छ । २०२५ वर्ग किमिमा फैलिएको बर्दियाको दुईतिहाइ भाग ६८७६ प्रतिशत तराई ३१२४ प्रतिशत चुरे पहाड पर्छ । ७५ हजार हेक्टर कृषियोग्य जमिन छ भने ६० हजार १ सय हेक्टरमा मात्र खेती गरिएको छ । त्यस्तै वनको कुल क्षेत्रफल १,२९,२०० हेक्टर छ । प्रकृतिको वरदान पाएको जिल्ला हो बर्दिया । अति दुर्लभ कृष्णसार बर्दियाको सरदरमुकाम गुलरियामा मात्र पाइन्छ । चरन क्षेत्रमा मानव अतिक्रमण र उचित संरक्षणको अभावमा लोप हुने अवस्थामा छ । मानव जातिलाई मन पराउने कृष्णसार आज मानव जातिबाटै अवहेलित हुनुपरेको छ । यहाँबाट भगवान कृष्ण जन्मे र आफ्नो बालककाल बिताएको मथुरा र वृन्दावनको दूरी धेरै टाढा छैन । भनिन्छ कृष्णजीको बाँसुरीको धुनमा कृष्णसार उनको पछिपछि लाग्थ्यो । त्यसले यो जनावरको नाम कृष्णसार रहन गएको हो । यदि अन्वेषकहरूले खोज्दै गए भगवान् श्रीकृष्णको सम्बन्ध बर्दियासँग भएको भेटिन सकिन्छ । सुकुमबासी र मुक्तकमैयाको नाममा राजनीति गर्नेहरूले जिल्लाको विकास र गरिब जनताको स्तर उन्नतिमा ध्यान दिनुको सट्टा तिनीहरूलाई नै मोहडा बनाएर राजनीति गरिरहेका छन् । भगवान् रामको जन्मभूमि अयोध्या पनि यहाँबाट आठ दस घन्टाको गाडीको दूरीमा छ । यस क्षेत्रको पुरानो बृहत् चलनचल्तीको बजार राजापुर हो, जो अहिले ओझेलमा परेको छ । नेपालकै सबैभन्दा लामो पुल कर्णाली गेरुवामा बनेपछि राजापुरको भविष्य उज्यालो बन्ने तरखरमा छ ।भगवान् श्रीरामका पूर्वज राजा दिलीप भृगु ऋषिको श्राप परेपछि राजापुरमा रहेको वशिष्ठ ऋषिको गुरुकुलमा आएर उनको गौशालामा गाई चराउने गरेका थिए । उनको श्रापको समय सकिएपछि उनी अयोध्या फर्किने बेलामा उनी रघुवंशीय राजा दिलीप भएको थाहा भएपछि त्यो ठाउँको नाम राजापुर रहन गएको भन्ने किंवदन्ती छ । योगी नरहरिनाथले त्यसैले राजापुर क्षेत्रमा गुरुकुल स्थापना गर्न जग्गा खोजिरहेका थिए । तर यहाँ कसैले उनलाई जग्गा प्रदान नगरेकोले उनले उठाएको चन्दाको रकमबाट दाङमा संस्कृत महाविद्यालयको वीजारोपण गरेको भनाइ छ । शास्त्रमा दिलीप राजा त्यहाँ आएको सम्बन्धमा राजापुर क्षेत्रको वर्णन गर्दा कर्णाली सर्यू किनार भनेर उल्लेख छ । कर्नालबाट उत्पन्न भएको कर्णाली र मानसरोवरबाट उत्पन्न भएको सर्यू नदी पवित्र नदी हो । अयोध्या यही सर्यू नदीको किनारमा अवस्थित छ । संस्कृतमा सरको अर्थ तलाउ र यू को अर्थ उत्पन्न भएको हुन्छ । तर केही व्यक्तिहरूले दाङबाट निस्केको बबई नदीलाई सर्यू नामाकरण गरेकोमा विद्वान् वर्गमा असन्तुष्टि छ । यस जिल्लास्थित दनुवा तालनजिक प्राकैतिहासिक मानवको अवशेष भेटिएको चर्चा एकपटक शिखरमा थियो । विस्तारै अन्वेषणको अभावमा सेलाएर गयो । यसरी हेर्दा अन्वेषकहरूको लागि बर्दिया खोज तथा अनुसन्धानको उर्वर भूमि हो । तर बर्दियाको विकासमा कसैको चासो भएन । दुहुनो भैंसी मात्र भइरह्यो बर्दिया । पञ्चायतका अँधेरा कालखण्ड रह्यो यस जिल्लाको लागि । ०४६ सालपछि राजनीतिक जागरुकता त बढ्यो शिक्षा क्षेत्रमा पनि विस्तार भयो, तर सिंगो मुलुक अदृश्य विदेशी दासताको सिक्रीमा जकडिँदै गयो । चितवन निकुञ्ज आज देशविदेशका पर्यटकहरूको लागि आकर्षणको केन्द्रबिन्दु भएको छ । तर ९६ हजार आठ सय हेक्टरमा फैलिएको बर्दिया राष्ट्रिय निकुञ्ज अहिले पनि अँधेरो कुनामा छ । यो निकुञ्जको सौन्दर्य चितवनको तुलनामा कम छैन । पूर्वाधारको कमीका कारण यो ओझेलमा परेको छ । नेताहरूको खानी भएको बर्दियाका नेताहरू केवल आफ्नो स्वार्थसिद्धिमा लागिपरेका छन् । पैसा नभई चुनाव जितिँदैन र समानुपातिकमा कि त टन्नै पैसा आफ्ना प्रमुख नेतालाई दिनुपयो कि त उनको कृपा पात्र हुनुपयो । त्यसैले जसरी भए पनि नेताहरूको ध्यान पैसा कमाउनमा मात्र सीमित छ, जनतालाई खोक्रो आश्वासनको भारी बोकाउनुबाहेक । जिल्लामा विकास निर्माणका सानातिना काम नभएका होइन । तर त्यसको गुणस्तर न्यून कोटीको छ । कर्मचारीतन्त्रमा भ्रष्टाचार र कमिसनको खेल व्यापक छ । प्रमुख तथा सत्तारुढ दलहरूका स्थानीय नेताहरूलाई खुसी पारिदिए जेजस्तो गरे पनि सदर छ यहाँ । वर्षौंदेखि निर्माणको पर्खाइमा बसेको हुलाकी सडक यही फागुनदेखि निर्माण कार्य सुरु हुनुपर्ने थियो, तर अझै सुरु हुन सकेको छैन । जनता शंकामा छन् यो सडकको पैसा कतै फिर्ता त जाने होइन । त्यसमाथि राँझा जमुनहा चौकीसम्मको चार लेन सडक निर्माणको ठेक्का पाएको पप्पु कन्सट्रक्सनले गुलरियादेखि ढोढरीसम्मको सडक निर्माणको ठेक्का पाएको छ । नेपालगन्जमा निर्माण गरेको सडक तीन महिना नबित्दै भत्कन सुरु गरेकोमा नगरवासीहरूले विरोध गर्दा पनि केही नभएकोमा बर्दियामा उनले कुन स्तरीय सडक बनाउनेछन् भन्ने बर्दियावासीले शंका गर्न थालेका छन् । उनले बनाएको बबई नदीको बैदीको पुलको नाजुक अवस्था बर्दियावासीले देखिसकेका छन् । सांसदहरूलाई प्रमुख अतिथि बन्न पाए र उद्घाटन गर्न पाए पुग्छ । स्थानीय स्तरबाट कुन विधि प्रयोग गरेर आफूले गरेको निर्माण कार्यलाई पारित गराउनुपर्छ ठेकेदारलाई त्यो रहस्य थाहा छ । भोलि हुलाकी सडक बन्यो भने गुणस्तरहीन भए पनि त्यो पास हुनेछ । नागरिक समाज र मिडिया पैसामा बिकेका छन् । नागरिक समाजको अगुवा र मिडियाकर्मीलाई खुसी पारे पुग्छ नेपालमा । मिडियाकर्मीको पनि आफ्नो बाध्यता छ । एकाधबाहेक अरू मिडिया हाउसले तलब दिँदैनन् । बाँच्नको लागि जे पनि गर्नुपर्ने बाध्यता छ । पत्रकारको लोगो तिनीहरूका लागि सफेदपोस भ्रष्टाचारको इजाजत पत्र हो । बर्दिया कृषिकार्य र पशुपालनको उर्वरभूमि भएको यस जिल्लाको नामाकरणले पनि पुष्टि गर्छ । स्थानीय थारू भाषामा गाईगोरुलाई बलिबर्द भनिन्छ । यहाँका गाईगोरु राम्रा, मोटाघाटा र बलिया हुने भएकाले यो ठाउँलाई बलिबद्र भनिएकोमा पछि अपभ्रंश भएर बर्दिया भएको हो । अर्को भनाइअनुसार पदनाहा गाविसमा बारबर्दिया भन्ने गाउँ छ । बारबर्दिया खेतीको लागि उन्नत जमिन भएको ठाउँ भएकाले बाहिरबाट बसाइँसराइ गरी यसै ठाउँमा आउने गरेकाले यो ठाउँको नामबाट बर्दिया रहन गएको भनाइ छ । तालैतालको जिल्ला पनि हो बर्दिया । ७० हेक्टरमा फैलिएको बर्दियाको ठूलो ताल बढैया ताल, चार हेक्टर क्षेत्रफलमा फैलिएको लक्ष्मणा ताल, २० हेक्टर क्षेत्रफलमा फैलिएको अनौहवा ताल, कृष्णसार ताल, भग्रैया ताल, दनुवा ताल प्रमुख ताल हुन् । कर्णाली, भेरी, बबई र मान खोला प्रमुख नदी हुन् । एउटै पिलरमा उभिएको कर्णाली पुल एसियाको दोस्रो ठूलो पुल हो । यति ठूलो प्राकृतिक विविधताले परिपूर्ण बर्दियाको विकास नहुनु पहिलो कारण जिल्लाले निस्वार्थ, विकासप्रेमी र त्यागी नेता नपाउनु हो । दोस्रो कारण हो, पहाडबाट बसाइँसराइ गरेर पछि आएका मानिसहरूले बर्दियालाई कमाउने ठाउँभन्दा बेसी ठानेनन् । झन् कथित मधेस आन्दोलनपछि त ती व्यापारिक मनका आउनेहरू यहाँको श्रीसम्पत्ति बेचेर काठमाडौंलगायत सुगम ठाउँमा पलायन गरे । नवनागरिकताधारी भारतीयहरू पनि बर्दियालाई दोहनको थलो बनाउने र कमाएको जति भारतमा लैजाने भएकाले पनि यो जिल्लाको विकास हुन नसकेको हो । सुकुमबासी र मुक्तकमैयाको नाममा राजनीति गर्नेहरूले जिल्लाको विकास र गरिब जनताको स्तर उन्नतिमा ध्यान दिनुको सट्टा तिनीहरूलाई नै मोहडा बनाएर राजनीति गरिरहेका छन् । जुनसुकै नेताले चुनावको बेला बर्दियामा कृषि विश्वविद्यालय स्थापना गर्ने, बर्दिया कपास खेतीको उर्वरभूमि भएकाले यहाँ कपडालगायतका फ्याक्ट्रीहरू खोल्ने आश्वासन दिन्छन् तर चुनावपछि सबै सेलाउँछ, भएको कपास विकास समितिको हजारौं बिघा जग्गा सुकुमबासीको नाममा बाँड्ने राजनीतिसिवाय यहाँ केही गर्दैनन् । विकास गर्ने ढुकुटी सम्हालेको सरकार र जिल्लाको प्रतिनिधि भएर गएका सांसदहरूले जबसम्म जिल्लाको विकासमा तन मन लगाउँदैनन् तबसम्म जिल्लाको विकास हुन सक्दैन । प्रत्येक निर्वाचनको बेला जनतालाई गुलियो आश्वासन चटाएर भोट माग्ने नेताहरूलाई जनताले धुलो नचटाएसम्म तिनीहरूले शिक्षा पाउने छैनन् । ०४६ सालपछिको राजनीतिक अस्थिरता पनि जिल्लाको विकासमा बाधक भएको छ । सुकुमबासी र मुक्तकमैयाको राजनीतिलाई बन्द गरेर विकासको राजनीति गर्ने नेताको खाँचो छ यस जिल्लालाई । जग्गा बाँडेर जनता आफ्नो हुँदैनन् । हिजो राजा महेन्द्रले पहाडका बाढीपीडितलाई बर्दियामा चार बिघाको दरले जग्गा मात्र दिएनन्, राजा वीरेन्द्रको पालासम्म यो क्रम जारी राख्दै उनीहरूलाई खानेपिउने सबैथोक जुटाइदिए । पछि तिनीहरू नै एमाले र माओवादी बन्दै तिनै राजालाई सराप्न थाले । जग्गा वितरण र झूटो आश्वासनको राजनीति बन्द गरेर विकासको राजनीतिको खाँचो छ यस जिल्लालाई ।"
बस्न्यात कोरियाको राष्ट्रिय क्रिकेट टोलीको मुख्य प्रशिक्षक,"काठमाडौं: नेपाली क्रिकेट प्रशिक्षक राजु बस्न्यात दक्षिण कोरियाको राष्ट्रिय क्रिकेट टोलीको मुख्य प्रशिक्षक नियुक्त भएका छन् । कोरीयाले बस्नेतलाई आफ्नो पुरुष र महिला दुबै टोली हेर्ने गरी मुख्य प्रशिक्षकमा नियुक्त गरेको हो । यससँगै बस्न्यात बिदेशी राष्ट्रिय टोलीको मुख्य प्रशिक्षकको जिम्मेवारी सम्हाल्ने (टीम गेममा) पहिलो नेपाली प्रशिक्षक बनेका छन् । अन्य खेलमा भने यस अघि टेवल टेनिसका सुरेन्द्र सुवालले भुटानको राष्ट्रिय टोली सम्हालेका थिए । सुरेन्द्रको नेतृत्वमा भुटानले अन्तर्राष्ट्रिय प्रतियोगिता समेत खेलेको थियो । प्रशिक्षक बस्न्यातले कोरीयाको मुख्य प्रशिक्षकका लागि आफुले हस्ताक्षर गरीसकेको जानकारी दिए । केही समय अघि प्रशिक्षकका लागि आबेदन मागिएको थियो । त्यसमामा मैले पनि प्रयास गरेको थिए, प्रशिक्षक बस्न्यातले अन्नपूर्णसँग भने, त्यसमा छनोट भएपछि मैले सम्झौता समेत गरीसकेको छु । बस्न्यातका अनुसार कोरियाले उनलाई आगामी एक बर्षका लागि मुख्य प्रशिक्षकका रुपमा नियुक्त गरेको हो । अर्काे बर्ष अगस्ट र सेप्टेम्बरमा इन्डोनेशीयामा हुने एसियाली खेलकुदको तयारीमा रहेको कोरियाले आफ्नो क्रिकेट टोलीका लागि बस्न्यातलाई मुख्य प्रशिक्षकमा नियुक्त गरेको हो । दक्षिण कोरियाले आफ्नो टोलीका लागि बस्न्यातसहित दुई अष्ट्रेलियन प्रशिक्षक पनि नियुक्त गरेको छ । अष्ट्रेलियन प्रशिक्षकबारे जानकारी नगराईएपनि उनिहरुले मुख्य प्रशिक्षक बस्न्यातकै नेतृत्वमा रहेर काम गर्ने बुझीएको छ । विदेशी राष्ट्रिय टोलीको मुख्य प्रशिक्षकको जिम्मेवारी सम्हाल्ने पहिलो नेपाली प्रशिक्षक बनेका बस्न्यातले आफुलाई खुसी लागेको प्रतिकृया दिए । यद्यपि उनले यसलाई आफुले चुनौतीका रुपमा लिएको पनि बताए । खुसी लागेको छ । मेरा लागि यो ठूलो अवसर हो । तर, त्यो भन्दा पनि ठूलो मेरा लागि यो चुनौती हो, बस्न्यातले भने, यो अवसरमा मैले आफुलाई प्रमाणित गर्न सकिन भने मलाई मात्रै हैन, अन्य नेपाली प्रशिक्षकलाई समेत आगामी अवसर बन्द हुने छन् । त्यसैले यो अवसरमा मैले आफुलाई प्रमाणीत गर्नुपर्ने छ । पुर्व खेलाडी समेत रहेका बस्न्यात पछिल्लो झन्डै ६ बर्ष यता प्रशिक्षणमा ब्यस्त रहदै आईरहेका छन् । सन् २०१४ मा नेपालले एसियाली क्रिकेट काउन्सिल (एसिसी) यू१६ प्रिमियर लिगको उपाधि जित्दा नेपाली टोलीको प्रशिक्षक रहेका बस्न्यातले पछिल्लो समय नेपाली राष्ट्रिय महिला टोलीको जिम्मेवारी समेत सम्हालेका थिए । बस्न्यात प्रशिक्षक बन्नु अघि नेपाली क्रिकेट टोलीका उत्कृष्ट खेलाडी थिए । घरेलु प्रतियोगितामा ५० विकेट लिने पहिलो खेलाडी बस्न्यातले नेपालको उमेर समुह र राष्ट्रिय टोलीबाट अन्तर्राष्ट्रिय प्रतियोगिता खेलेका छन् । अल राउन्डर प्रदर्शन गर्ने उनिले सिनियर राष्ट्रिय टोलीबाट डेब्यु गरेकै खेलमा उनले भुटानविरुद्ध पाँच विकेट लिएका थिए । बस्न्यातको नियुक्तिमा सहयोग गरेका नेपाल क्रिकेट संघ (क्यान) का प्रमुख कार्य सञ्चालक (सिओओ) छुम्बी लामाले नेपाली प्रशिक्षक पनि बिदेशी टोली हेर्न सक्षम रहेको प्रमाणीत भएको बताए । कोरियाको राष्ट्रिय टोलीको मुख्य प्रशिक्षकको रुपमा नेपाली प्रशिक्षकको नियुक्तीले हामीले प्रशिक्षकहरु पनि सक्षम छन् भन्ने देखाएको छ, सिओओ लामाले भने, त्यसले अन्य नेपाली प्रशिक्षकहरुका लागि पनि बाटो प्रशस्त गर्ने छ ।"

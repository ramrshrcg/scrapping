शीर्षक,विवरण
नेपालीलार्ई ईश्वरको एक पत्र,"कल्की अवतारका रूपमा म पृथ्वीमा आउने दिन अझै टाढा छ । तर, तिमीहरूले धर्मको बाटो बिर्सिसक्यौ । त्यति लामो समय कुर्न सकिनँ र पत्र लेख्न बाध्य भएँ । धेरै तरिकाले तिमीहरूलार्ई धर्मको बाटो देखाउन प्रयास गरेँ तर सुनेनौ । त्यसैले चेतावनी दिँदै यो पत्र लेख्दैछु । मैले पाँच हजार वर्षपहिले गीतामार्फत सत्य र धर्मको बाटोको बारेमा बताएँ । गीतामा उल्लिखित ज्ञानयोग, भक्तियोग, राजयोग र कर्मयोगको अभ्यास गरी मलार्ई प्राप्त गर्न सक्छौ भनी सिकाएँ । अझै पनि सत्य र धर्मको त्यो ज्ञान गीतामा जस्ताको त्यस्तै छ । तिमीहरूले त्यसलार्ई थन्क्याएर राख्यौ । फलस्वरूप धर्मको बाटो बिरायौ । आत्माको स्वरूपलार्ई बुझ र मसम्म आऊ भनी मैले सांख्ययोग वा ज्ञानयोगका बारेमा गीतामा बताएँ । मसम्म आउने बाटो देखाएँ । जीवन निर्वाह गर्न सहयोग होस् र मेरो ध्यान गर्न सहज होस् भनी तिमीहरूलार्ई बुद्धि दिएको थिएँ । तिमीहरूले बुद्धिको प्रयोग भौतिक सुखसुविधा बढाउन मात्र गर्यौ । विज्ञानलार्ई नै ज्ञान ठान्यौ । गन्तव्य आत्मा थियो तर बाटोलार्ई नै गन्तव्य ठान्यौ र बाटोमै रुमल्लिइरह्यौ । तिम्रो शरीर मन र बुद्धि तिम्रा सहयोगीहरू मात्र हुन् । तिमी तिनीबाट अलग रहेको आत्मा हौ भन्ने सत्यलार्ई मनन गर्न सकेनौ । मन, बुद्धि र शरीरलार्ई नियन्त्रण गर्न सक, तिमी भित्रको मेरो स्वरूपलार्ई चिन्न सक भनी मैले राजयोग वा क्रियायोगको बारेमा गीतामा बताएँ । योग प्राणायाम र ध्यान गरेर पनि मेरो स्वरूपलार्ई जान्न सकिन्छ भन्ने सिकाएँ । तिमीहरूले योगलार्ई शारीरिक व्यायाममै सीमित गरायौ । अझै बिग्रेको छैन । मेरो अर्को नाम करुणा हो । धर्मको बाटोमा तिमीले एउटा मात्र पाइला राख्यौ भने पनि म तिम्रा हजार पापको नष्ट गरिदिन्छु । नियमित योग र ध्यानको अभ्यास गर्ने गर र मलाई चिन्ने प्रयास गर । जब मेरो दैविक ऊर्जा तिम्रो शरीरमा बहन थाल्नेछ तब तिमीले अपार आनन्द र शान्ति महसुस गर्नेछौ । तिमीहरू जे कुरालाई विकास ठान्छौ, त्यो होइन । वास्तविक विकास आध्यात्मिक विकास हो । भौतिक विकास गरेर मानिस कहिल्यै सुखी हुन सक्दैन । चन्द्रमामा पुग्यौं भनेर मानिसले घमण्ड गर्नु व्यर्थ छ किनकि चन्द्रलोकका प्राणीलाई मानिसका भौतिक आँखाले देख्न सक्दैनन् । रकेट चढेर मानिस त्यहाँ जानुको कुनै अर्थ छैन । त्यहाँका प्राणी र वातावरण तिम्रा इन्द्रियले जान्न नसक्ने अभौतिक आयाममा छन् । तिम्रा पुर्खा धेरैपहिले त्यहाँ पुगिसकेका छन् । शास्त्रहरूको अध्ययन गर । शास्त्रमा लेखिएको विधि प्रयोग गरी अझै पनि तिमीहरू चन्द्रलोक लगायतका मेरा अन्य अभौतिक लोकको यात्रा गर्न सक्छौ । तर, यसका लागि तिम्रो दिमाग र इन्द्रिय प्रयोग गरेर हुँदैन, तेस्रो आँखा प्रयोग गर्नुपर्छ । फेरि भन्छु, योग र ध्यान गर । जसले काम, क्रोध र लोभलाई त्याग्न सक्दैन; त्यो असुर हो । आसुरी मानिस हिंसा गर्न रुचाउँछन्, भ्रष्टाचार गर्छन् र सधैं मदिरा र कामवासनामा लिप्त रहन्छन् । स्वभाव अनुसारको कर्म गर भनेर मैले गीतामा कर्मयोगबारे पनि बताएँ । तर तिमीहरूले स्वाभाविक कर्मलाई छोडेर विदेशी संस्कृतिलाई अँगाल्यौ । संस्कृत भाषा त छोड्यौ छोड्यौ अब नेपाली भाषा पनि छोड्ने छाँट ल्यायौ । संस्कृत भाषा म स्वयंले रचना गरेको हुँ, यसका शब्दहरू उच्चारण गर्दा मेरो स्वतः पूजा हुन्छ । संस्कृतका शब्द उच्चारण गर्दा निस्किने हरेक ध्वनिले तिमीभित्र रहेको कुण्डलिनी शक्तिलाई जगाउँछ । नेपाली भाषा राम्रोसँग बोल्यौ भने मात्र पनि तिमीहरूको कल्याण हुन्छ । नेपाली भाषा संस्कृत भाषाकै सन्तती हो । सन्तानको नाममा ईश्वरको नाम राख्ने गर । अज्ञानतामै भए पनि मेरो नाम लिँदा तिमीहरूले पुण्य कमाउनेछौ । मन लगाई आनन्दपूर्वक आफ्नो स्वभाव अनुसारको कर्म गर, त्यसैबाट तिमीलाई मुक्ति मिल्नेछ । मसम्म आउन सहज होस् भनी मैले गीतामा भक्तियोगको बारेमा पनि बताएँ । मनको शक्तिलाई प्रयोग गरी मेरो पुकार गर्यौ भने पनि तिमीले मलाई पाउनेछौ भनी बताएँ । भजन, कीर्तन, प्रार्थना, पूजा, पाठ आदि क्रियाकलाप गरी मेरो भक्ति गर भनेँ । तर, भावनाको शक्तिलाई तिमीहरूले बुझ्न सकेनौ । तिम्रा भावनाहरूलाई नियन्त्रण गर्न सिकाएँ तर मेरो कुरा नसुन्दा तिम्रा भावनाहरूले नै तिमीलाई नियन्त्रण गरे । फलस्वरूप तिमीहरूले मानसिक सन्तुलन गुमायौ र डिप्रेसनको सिकार भयौ । पच्चीस सय वर्षअगाडि म बुद्धको रूपमा फेरि आएँ । तिनै सत्यहरू फेरि बताएँ । मैले सिकाएको सत्य र अहिंसाको मार्ग बुद्ध धर्मको रूपमा पृथ्वीको कुनाकाप्चामा पुग्यो तर तिमीहरूले नै यो मार्गलाई अँगाल्न सकेनौ । बुद्ध नेपालमा जन्मेका हुन् भनेर सधैं फलाक्यौ, सिकाएको ज्ञानलाई आत्मसात् गरेनौ । जिब्रोको स्वादका लागि पशुबलि दिइरह्यौ । सांसारिक कुराहरूमा रुमल्लिरह्यौ । मैले दुःख छ र दुःखको कारण अज्ञानता हो भन्ने सिकाएँ । तिमीहरूले यसतर्फ ध्यान दिएनौ । मेरो जस्ताको त्यस्तै स्वरूप तिमीहरूभित्रै छ, तिमीहरू स्वयं पनि बुद्ध बन्न सक्छौ, त्यसका लागि चाहिने आठ मार्ग पनि सिकाएँ । तर, तिमीहरूले मेरो कुरा सुन्दै सुनेनौ । परमानन्द कसरी प्राप्त गर्ने भनेर पनि सिकाएँ तर तिमीहरू क्षणिक आनन्दका पछि लागिरह्यौ । विज्ञानलाई तिमीहरूले यति विश्वास गर्न थाल्यौ कि अब मेरो अस्तित्वको पनि प्रमाण खोज्न थाल्यौ । मेरो स्वरूप अभौतिक छ । मलाई देख्न र बुझ्नका लागि इन्द्रियको प्रयोग गरेर हुँदैन । विज्ञानको प्रयोग गरेर मलाई बुझ्न असम्भव छ । मलाई बुझ्नका लागि योगको मार्ग अपनाउनु पर्छ । म स्वरूप र मेरो शक्तिको रूपमा जहाँतहीँ व्याप्त छु । भौतिक संसार आधारभूत रूपमा मेरै ऊर्जा हो । जसरी एउटै धागोबाट फरकफरक स्वरूपका कपडा बनाउन सकिन्छ त्यसैगरी मैले मेरै ऊर्जा प्रयोग गरी फरकफरक भौतिक स्वरूपहरू बनाउने गर्छु । पाटनको कृष्ण मन्दिरमा पनि म नै छु । पशुपतिमा पनि म नै छु । दक्षिणकाली, भद्रकाली र मनकामनामा जहीँतहीँ छु । मेरो सच्चा भक्त बनेर मेरो दर्शन गर्न आऊ, मेरो शक्तिलाई महसुस गर्न सक्नेछौ । अर्जुनले मेरो जुन स्वरूप देखे त्यो स्वरूप देख्ने मेरा भक्तहरू तिम्रा माझमै छन् । प्रत्यक्ष दर्शन गरेका योगीहरू पनि तिम्रै माझमा छन् । उनीहरूको संगत गर, मसम्म आउने मार्ग देखाउनेछन् । तिमीहरूले धार्मिक पुराण र ग्रन्थहरूमा सुनेका देवीदेवताहरू पनि तिमीहरूकै माझमा छन् । धर्मको बाटो जसले अँगालेका छन्, हिंसालाई त्यागेका छन्, भौतिक सुख त्यागी आत्मिक सुखको बाटो रोजेका छन्, तिनीहरू नै देवी देवताहरू हुन् । तिनलाई जान र तिनको कुरा सुन । तिमीहरूको कल्याण हुनेछ । असुरहरू पनि तिम्रै माझमा छन् जसले काम, क्रोध र लोभलाई त्याग्न सक्दैन, त्यो असुर हो । आसुरी मानिस हिंसा गर्न रुचाउँछन्, भ्रष्टाचार गर्छन् र सधैं मदिरा र कामवासनामा लिप्त रहन्छन् । आसुरी प्रवृत्ति भएको मानिस निरन्तर पतन भइरहेको हुन्छ । उसले जन्मौंजन्म तल्लोस्तरको आसुरी योनी प्राप्त गर्छ । भ्रष्टाचार भनेको भ्रष्ट आचार हुनु हो, पैसाको दुरुपयोगमात्र होइन । सबैभन्दा ठूलो भ्रष्टाचार त आफ्नो धर्म र संस्कृतिको उपेक्षा गर्नु हो जुन तिमीहरू सबैले गरिरहेका छौ । नेताहरूलाई मात्र दोष दिन बन्द गर । आफूभित्र रहेको आसुरी स्वभावलाई बहिष्कार गर । तिमी र तिम्रा सन्ततीको कल्याण हुनेछ । तिमीहरूलाई सत्य बोध होस् भनी मैले तिमीहरूलाई बेलाबेलामा दुःख पनि दिने गर्छु । म हावा चलाउँछु किनकि म मेरा रूखबिरुवाहरूका जरा बलिया हुन् भन्ने चाहन्छु । विचलित नभई दुःखलाई सामना गर र सत्यको खोजी गर त्यसैमा कल्याण छ । भौतिकवादीहरूले तिमीहरूलाई गरिब भने पनि ज्ञानका आधारमा तिमीहरू गरिब छैनौ । सम्पत्ति नाशवान् छ, ज्ञान नाश हुँदैन । गरिब भयौँ भनेर बिलौना नगर, त्यो तिमीहरूको अज्ञानतामात्र हो । ठूलो भूकम्प आउँदा पनि तिमीहरूका आँखा अझै खुलेका छैनन् । अझ ठूला र अस्थिर महल ठड्याउँदैछौ । तिमीहरूको धर्म र संस्कृति नै तिमीहरूको ठूलो सम्पत्ति हो । यसको प्रचार गर र धार्मिक पर्यटनको प्रवद्र्धन गर । धर्मग्रन्थहरूको अध्ययन गर । सत्य ज्ञानको प्रचार गर । विश्वलाई योग र ध्यान सिकाऊ । यसलाई ज्ञानभूमि बनाऊ । मठमन्दिरको संरक्षण गर । आफ्नो भूमिमा उत्पादित उत्पादनहरू प्रयोग गर । कर्मयोगी बन र कृषिलाई आधुनिकीकरण गर । विश्वलाई सत्य, अहिंसा र शान्तिको मार्ग देखाउन सक । नेपाल देश आफैंमा एउटा विशाल मन्दिर हो । ऋषिमुनिहरूले तपस्या गरेको पवित्र भूमि हो । यहाँका धेरै धार्मिक स्थलमा दैविक ऊर्जा छ । जसले यो भूमिमा पाइला राख्छ उसले तुरुन्तै शान्ति महसुस गर्छ । तिम्रा पितापुर्खाले गरेको धर्मकर्मले तिमीहरूलाई मेरो आशीर्वाद सधैं प्राप्त छ । देशका नीतिनियमहरू शास्त्रहरूमा निर्देशित सिद्धान्तका आधारमा बनाऊ । भुटानमा जस्तै आध्यात्मिक विकासको नयाँ सिद्धान्त बनाऊ र लागू गर । विकसित देशले अनुसरण गर्नेछन् । नक्कल नगर । नक्कल पतनको मार्ग हो । भौतिक विकासमा हैन, आध्यात्मिक विकासमा जोड देऊ । जातीयताको राजनीति बन्द गर । गीतामा कर्मको आधारमा जात छुट्याएको हुँ, जन्मका आधारमा हैन । आज ब्राह्मण छौ तर निर्दिष्ट कर्म गर्दैनौ भने भोलि शुद्र हुन सक्छौ । आज शुद्र छौ भने सत्कर्मका आधारमा भोलि तिमी ब्राह्मण हुनेछौ । इच्छाअनुसार कर्म गर्न तिमीहरू स्वतन्त्र छौ तर तिमीहरूले गरेका हरेक क्रियाकलापको परिणाम तिमीहरू स्वयंले नै भोग्नुपर्छ । गलत मार्ग अपनाउँछौ भने कानुनले तिमीलाई छोड्ला तर मेरो कर्मसम्बन्धी नियमले छोड्दैन । म स्वयं पनि त्यही नियममा बाँधिएको छु । मैले तिमीले गरेका हरेक कर्मको सूचना सुरक्षित राखेको हुन्छु । यो सूचना तिमीहरूकै मनमस्तिष्कमा सुरक्षित रहेको हुन्छ । तिम्रा शरीरका कोषकोषमा पनि तिमी स्वयंका र तिम्रा पुर्खाहरूका क्रियाकलाप सुरक्षित छन् । तिमीलाई बोध नभएको मात्र हो । जब तिमीहरूले आत्मज्ञान प्राप्त गर्नेछौ, यी कुरालाई जस्ताको तस्तै देख्न र बुझ्न सक्नेछौ । मृत्युको समयमा तिम्रो आत्माले शरीरको त्याग गर्नेछ अनि त्यस बेला सबै विवरण एकपटकका लागि देख्न पाउनेछौ । म चाहन्छु, त्यस दिन तिमीलाई कुनै पछुतो र ग्लानि नहोस् । फेरि भन्छु, अरूलाई दोष दिन वा अरूमा भर पर्न बन्द गर । तिमीले संसारलाई दुःख दिन्छौ भने कालान्तरमा तिमीले नै त्यो प्राप्त गर्नेछौ । मेरो कुरा सुन्दैनौ र अधर्म गरिरहन्छौ भने तिमीहरूको नाश गर्न म आउने नै छु । कल्की अवतार आउन धेरै समय छ, हामीलाई केही हुँदैन भन्ने ठानेका छौ भने त्यस्तो भ्रममा नपर । अधर्म गर्यौ भने तिमीहरूले मर्नेबित्तिकै फेरि मनुष्य वा अन्य प्राणीका रूपमा जन्म लिनैपर्छ । म कल्कीका रूपमा आउने दिनसम्म तिमीहरू यसै पृथ्वीमा हुनेछौ । जब म कल्की बनेर आउनेछु, पापको नाश र धर्मको रक्षा गर्नेछु ।"
कसरी होला चुनाव ?,"बारा जिल्लाको उत्तरपश्चिमी क्षेत्रको गढीमाई नगरपालिका । तीन वर्षअघिसम्म यो क्षेत्रसँग गढीमाई' नामको कुनै साइनो थिएन । २०७१ साल वैशाख २५ गतेको मन्त्रिपरिषद् बैठकले ७२ वटा नयाँ नगरपालिका घोषणासँगै यो क्षेत्रको नाम जुरायो गढीमाई नगरपालिका । नगरपालिका घोषणा हुनुअघि यो क्षेत्रमा पाँचवटा गाविस अस्तित्वमा थिए डुमरवाना, पिपरासिमरा, जितपुर, बकुलिया र फत्तेपुर । यो नगरपालिकाको नाम पशुबलिका लागि गढीमाई मन्दिरको नामबाट राखिएको हैन, जितपुरमा रहेको गढीमाईको अर्कै सानो मन्दिरको नामबाट राखिएको हो । पशुबलिका लागि चर्चित गढिमाई भने यो नगरपालिकाको केन्द्रभन्दा करिब ३० किलोमिटर टाढा पर्छ । खास गढिमाई मन्दिर भएको सिम्रौनगढ क्षेत्रको नाम राखियो महागढीमाई नगरपालिका । यो नगर क्षेत्र कलैयाबाट करिब २२ किलोमिटर दक्षिणपूर्वमा छ । बाराको गढीमाई नगरपालिका घोषणा भएको तीन वर्ष पनि पुगेको छैन । उक्त नगरपालिकाको केन्द्र जितपुर हुने तोकिएको छ । नगरपालिकाको भवनसम्म बनाउन भ्याइएको छैन । जितपुरको पहिलेको गाविसबाटै चारवटा वडाको काम हुन्छ । डुमरवाना क्षेत्रका चारवटा वडाको काम पहिलेकै गाउँ विकास समितिको कार्यालयबाट गरिँदै आएको छ भने सिमरा क्षेत्रका चार वडाको त्यहीँबाट । फत्तेपुर र बकुलियाको पनि त्यसैगरी काम चलाइएको छ । गाविस हुँदा बनाइएका घरको नक्सा पास गराउनेदेखि नगरपालिकाको करसमेत लागू हुन सकेको छैन । नगर भए पनि सिमराजितपुरबाहेक सबै क्षेत्रका बासिन्दा ट्युबवेलको भूमिगत पानी पिउँछन् । गाविस हुँदै ठड्याइएको डुमरवानास्थित जंगलको खानेपानीको ट्यांकीबाट नगरपालिका भएपछि पानीसम्म बाँडिएको छैन । न कतै एकदुई किलोमिटर पिच नै थपिएको छ । कतिसम्म भने ३१ वर्षअघि २०४२ सालमा ग्राभेल भएको सिमराडुमरवाना सडक अझै धुलोको कुइरीमण्डलमै फसेको छ । विकासका नाममा थप भएको भनेको केवल गाविस हुँदैदेखि बनेको सिमराडुमरवाना जोड्ने दुधौरा खोलाको पुलको मुख पुरेर गाडी तर्नेसम्म बनाइएको छ, बस् यत्ति हो । न कुनै सुविधासम्पन्न अस्पताल खोलिएको छ न त कुनै विश्वविद्यालयका आंगिक क्याम्पस नै । गाविस हुँदा जे थियो, कार्यालयमा नगरपालिकाको बोर्ड झुन्ड्याउनेबाहेक विधिसम्मत ढंगले नगर सञ्चालन हुन थालेको पनि थिएन, अहिले त्यही क्षेत्रमा अरू गाविससमेत गाभेर उपमहानगरपालिका' बनाउन सिफारिस भएको छ । अर्थात्, अब गढीमाई उपमहानगरपालिका । गाविस हुँदाभन्दा नगरपालिका वा उपमहानगरपालिका सिफारिस हुँदा पनि त्यसले स्थानीय बासिन्दाको जीवनमा करको भार त थप्यो होला तर सेवासुविधा भने केही थपिएको छैन । सरकारले एक वर्षअघि गठन गरेको गाउँपालिका, नगरपालिका तथा विशेष, संरक्षित वा स्वायत्त क्षेत्रको संख्या तथा सिमाना निर्धारण आयोग'ले प्रतिवेदन सरकारलाई बुझायो पुस २२ गते । उक्त प्रतिवेदनमा गढीमाईको एक तह पदोन्नति गरी उपमहानगरपालिका बनाउन सिफारिस गरेको छ तर उक्त उपमहानगरपालिकामा अरू कुनकुन गाविस वा नगरको भूभाग थप गरियो भन्ने आधिकारिक रूपमा सार्वजनिक भएकै छैन । उता, कलैया नगरपालिकालाई उपमहानगरपालिका बनाउन त्यहाँ आन्दोलन सुरु गरिएको छ । कलैयाका आन्दोलनकारी भन्दैछन् कलैया वडालाई काटेर उपमहानगरपालिका बनाउन गढीमाईमा थपियो । सरकारले २०७४ वैशाख ३१ गतेका लागि चुनाव घोषणा गरेको स्थानीय तह (गाउँ, नगरपालिका)को सीमा कहाँदेखि कहाँसम्म हो भन्ने अझै थाहा छैन । थाहा होस् पनि कसरी ? आयोगले तयार पारेर प्रधानमन्त्रीलाई बुझाएको प्रतिवेदन सरकारले निर्वाचन आयोगलाई हस्तान्तरण गरेकै छैन । आयोगले भर्खरै तयार पारेको तर कार्यान्वयनमै नआएको प्रतिवेदनलाई हेरफेर गर्न भनेर स्थानीय विकास मन्त्री हितराज पाण्डेको संयोजकत्वमा समिति बनाएको छ । स्थानीय तहको संख्या, सीमा र नाम निर्धारण गरिएको प्रतिवेदन त्यही समितिले होल्ड' गरेर राखेको छ । आयोगको प्रतिवेदन आफूखुसी हेरफेर गर्न तीन जना मन्त्री खटिएका छन् । त्यो पनि आयोगले सरकारलाई बुझाएको दुई महिना बितिसक्दा पनि उक्त प्रतिवेदन निर्वाचन आयोगमा पठाइएकै छैन । तिथि घोषणापछि क्षेत्र हेरफेर ! चुनाव घोषणा गरेको दुई साता बित्न लागिसक्यो । निर्वाचन आयोगलाई थाहा नै छैन, उसले के आधारमा कुन निर्वाचन क्षेत्रको चुनाव गराउने ? फेरि त्यही निर्वाचन आयोग प्रधानमन्त्रीसहित ४३ जना मन्त्रीलाई आमन्त्रण गरेर आचारसंहिता लागू गरेकोचाहिँ घोषणा गर्दैछ । रोचक कुरा त के हो भने चुनाव घोषणा गरिसकेपछि मतदाता नामावलीमा छुटेका मतदाता थप्नसमेत मिल्दैन । आयोगले मतदाता नामावली संकलन गर्न रोकेको सार्वजनिक गरिसकेको छ । चुनावी निष्पक्षताका लागि भन्दै छुटेका वालिग व्यक्तिको नाम त थप्न मिल्दैन भने चुनाव घोषणा गरिसकेपछि निर्वाचन क्षेत्र नै हेरफेर गर्नचाहिँ मिल्छ ? निर्वाचन आयोग र सरकारमाथि यो गम्भीर प्रश्न हो । चुनाव घोषणा गरिसकेपछि आयोगले मतदाता नामावली संकलन गर्न रोकेको छ । निष्पक्ष चुनाव गराउन अब छुटेका वालिग व्यक्तिको नाम पनि थप्न मिल्दन भने निर्वाचन हुने क्षेत्र न हेरफेर गर्नचाहिँ मिल्छ ? निर्वाचन आयोग र सरकारमाथि यो गम्भीर प्रश्न हो । निर्वाचन आयोग भने सरकारसँग चुनाव क्षेत्र माग्दामाग्दा दिक्क भएको छ । दुईजना उपप्रधानमन्त्रीसहित मन्त्रीहरूलाई डाकेर आचारसंहिता लागू भएको घोषणा गर्न आयोजित कार्यक्रममा प्रमुख निर्वाचन आयुक्त अयोधीप्रसाद यादवले सार्वजनिक रूपमै कडा ढंगले आयोगको प्रतिवेदन माग गरे । अब धेरै पर्खन सकिँदैन, आजै चाहियो, भोलि नै चाहियो, पर्सिसम्म त जसरी पनि चाहियो', प्रमुख आयुक्त यादवले भने, पहिल्यैदेखि प्रतिवेदन कार्यान्वयन नहुँदा निर्वाचन तयारी अघि बढाउन अप्ठ्यारो भएको जानकारी सरकारलाई गराएकै थियौं । पहिले दुई हप्ता, फेरि हप्ता दिन थपियो, फेरि कार्यदलको म्याद थपियो भन्ने सुनेको छु ।' यसले पनि देखाउँछ, निर्वाचन तयारी कत्ति फितलो छ भन्ने । त्यसो त प्रतिपक्षी एमाले सरकारप्रति निकै सशंकित पनि बनेको छ । एमाले संसदीय दलका उपनेता पूर्वसभामुख सुवासचन्द्र नेम्बाङले बिहीबारै निर्वाचन आयोगमा फोन गरी सरकारले पहिलेको मिति राखी प्रहरी र कर्मचारीको सरुवाको तयारी गरेको जानकारी गराएका छन् । अगाडिको मिति राखी कर्मचारी र प्रहरी सरुवाको तयारी छ, त्यसकारण जिल्लाको स्थिति के छ, जोजो जहाँ छन्, त्यहाँबाट नचलाउन आयोगबाट आदेश दिनुस्', नेम्बाङले भने । एमाले राष्ट्रवाद'को मुद्दा अघि सारेर पूरै शक्ति चुनावमा देशव्यापी दौडाहामा निस्केको छ । कांग्रेस सभापति शेरबहादुर देउवा पनि स्थानीय चुनावलगत्तै अहिलेकै कांग्रेसमाओवादी केन्द्रको गठबन्धन कायमै रही सहजै प्रधानमन्त्रीको कुर्सी प्राप्तिको आशमा बिनाविघ्न चुनाव गराउने पक्षमा छन् । अनि माओवादी केन्द्र आफू हारे पनि' चुनाव गराउनुको विकल्प देखिरहेको छैन । संघीयतालाई स्थानीय स्तरसम्म पुर्याउन पनि चुनाव गराउनैपर्ने पक्षमा देखिन्छ । विगतको नाकाबन्दीमा सरकारले देखाउन नसकेको शक्तिबाटै अनुमान गर्न सकिन्छ मधेसमा सरकारको उपस्थिति अत्यन्त कमजोर छ । त्यसैले मधेसी मोर्चाको पछाडि जोडिएर आउने अदृश्य छिमेकीसमेतले हाल्ने बाधालाई हटाउँदै प्रदेश नम्बर २ का जिल्लामा चुनाव गराउने सामथ्र्य देखाउनु सरकारका लागि फलामको च्यूरा साबित हुनेछ । मधेस र स्थानीय तह मधेशी मोर्चाले स्थानीय तह पुनर्संरचना आयोगलाई सुरुदेखि नै काम गर्न बाधा पुर्यायो विशेष गरी प्रदेश नम्बर २ का जिल्लाहरूमा । स्थानीय तहको निर्धारण गर्ने अधिकार प्रदेश सरकारको दाबी गर्दै मोर्चाले जिल्लामा छलफल गर्नसमेत रोक्यो । मधेसमा जनसंख्याका आधारमा स्थानीय तह हुनुपर्ने अडान राख्यो । एमाले अध्यक्ष केपी शर्मा ओली सरकारले एक वर्षका लागि गत वर्ष चैत १ गते गठन गरेको आयोगलाई दिएको मापदण्ड असोज अन्तिम साता दाहाल सरकारले फेर्यो । फेरिएकै मापदण्डअनुसार आयोगले प्रतिवेदन तयार पार्यो । पहिला प्रतिवेदन बुझ्नै आलटाल गरेका प्रधानमन्त्री पुष्पकमल दाहालले पुस २२ गते प्रतिवेदन बुझे तर विगतमा गठन हुने गरेका निर्वाचन क्षेत्र निर्धारण आयोग'का प्रतिवेदनजस्तै संवैधानिक प्रावधानअनुसार गठन गरिएको यो आयोगको प्रतिवेदन सीधै निर्वाचन आयोगमा पठाएनन् । बरु स्थानीय विकासमन्त्री हितराज पाण्डेको संयोजकत्वमा उद्योगमन्त्री नवीन्द्रराज जोशी र आपूर्तिमन्त्री दीपक बोहोरा रहेको कार्यदल गठन गरी त्यसलाई जिम्मा लगाए । आयोगले तयार पारेको झन्डै एक महिनापछि बुझेको प्रतिवेदन गत दुई महिनादेखि कार्यदलले नै राखेको छ । बरु संवैधानिक व्यवस्थाअनुसार स्वतन्त्र विज्ञद्वारा तयार पारिएको प्रतिवेदन एकपटक पनि कार्यान्वनमा नगई सरकार आफैं हेरफेर गर्दैछ २ नम्बर प्रदेशमा संख्या थप्ने नाममा । संविधानको धारा २९५ (५) को व्यवस्थाअनुसार यो सरकारले हेरफेर गर्नै नमिल्ने प्रतिवेदन हो । स्थानीय तहको पुनर्संरचना आयोगले हेरफेर गर्नुअघि नेपालमा ३१५७ गाउँपालिका र २१७ नगरपालिका गरी ३३७४ स्थानीय निकाय थिए । आयोगले यो संख्या ७१९ मा झारेको छ; जसमा चार महानगर, १२ उपमहानगरसहित २५१ नगरपालिका र बाँकी गाविस छन् । मधेसी मोर्चाले उठाउने गरेको भारतसँग सीमा जोडिएका मधेसका २० जिल्लामा नगरपालिका र गाउँपालिका गरी जम्मा २४६ एकाइ (तह) छन्, यो कुल संख्याको ३४२५ प्रतिशत हो । अहिलेको व्यवस्थाले वडालाई नै सेवाकेन्द्र मानेको छ । तराईका २० जिल्लामा २४९७ वटा वडा हुने व्यवस्था आयोगले गरेको छ, यो कुल सेवाकेन्द्रको ३८ प्रतिशत हो । आयोगले प्रस्ताव गरेका १२ वटा उपमहानगरमध्ये १० वटा तराईमै छन् । त्यसैले पहिलेको गाविस वा नगरपालिककाका सेवाकेन्द्रभन्दा स्थानीय तह पुनर्संरचना आयोगको प्रतिवेदनमा जनताको पहुँचका हिसाबले धेरै सहज भएको छ । विगतको जिल्ला विकास समितिमा प्रतिनिधित्व हुने इलाकाको संख्या पनि तराईमधेसमा बढेको छ । पहिलेभन्दा इलाकाको संख्या पनि तराईमा बढेर ३४ प्रतिशत पुगेको देखिन्छ । आयोगले तयार पारी सरकारलाई बुझाएको प्रतिवेदनअनुसार हिमाली क्षेत्रको १६ जिल्लामा प्रतिएकाइ १२ हजार ९६० जनसंख्या पर्छ, जसमा औसत भूमि ३४९ वर्गकिलोमिटर प्रति स्थानीय तह छ । पहाडमा औसत प्रतिएकाइ भूमि १७२ वर्गकिलोमिटर पर्छ भने १२३ वर्गकिलोमिटर भूमि प्रतिएकाइ पर्छ । आयोगले उदयपुर, सिन्धुली, मकवानपुर र सुर्खेतलाई भने भित्री मधेसका जिल्ला भनी बेग्लै मापदण्ड तोकेको छ । प्रदेश नम्बर २ मा पर्ने जिल्लाहरू महोत्तरीको मटिहानी, सम्सी र एकडारा, बाराको प्रसौनी, फेटा र परवानीपुर, रौतहटको राजपुर गाउँ विकास समिति सबैभन्दा सानो क्षेत्रफल भएका गाउँपालिका हुन् । आयोगका अध्यक्ष बालानन्द पौडेलले भने, सरकारले आयोगलाई हिमाल, पहाड र तराईका एउटै मापदण्ड दिएको थियो । आयोगको प्रतिवेदनले विगतको भन्दा सेवाग्राहीलाई सहज नै बनाउँछ ।' एमाले प्रचारमा, मोर्चा प्रतिकारमा चुनावको तिथि घोषणापछि प्रमुख राजनीतिक दलहरू र आममान्छेबाट यस्तो सकारात्मक प्रतिक्रिया आयो, मानौं चुनावै सम्पन्न गराएको हो । दुई दशकपछि हुन लागेको स्थानीय निर्वाचनमा जनप्रतिनिधि चुन्ने आत्तुरीले पनि यस्तो देखिएको हो । तत्कालै स्वागत गरेको प्रमुख प्रतिपक्षी एमाले त चुनावी अभियान लिएर मधेस झरेको छ । एमालेले थालेको मेचीकाली अभियानलाई अवरोध गर्ने तयारीसमेत मधेसी मोर्चाले गरेको छ । यसले मधेशसमा एमालेमोर्चा भिडन्तको अवस्था देखिएको छ । सप्तरीमा शुक्रबार एमालेमोर्चा कार्यकर्ताको भिडन्त यसको सुरुआतमात्र हो । यो दृश्य सानो वा ठूलो रूपमा मधेसका २० मध्ये डेढ दर्जन जिल्लामा देखिनेछ । सत्तारूढ गठबन्धनभित्रकै क्षेत्रीय शक्ति मधेसी मोर्चाले भने चुनावमा नजाने मनस्थिति बनाएको छ । मधेसी मोर्चाका एकजना शीर्ष नेता महन्थ ठाकुरले बुधबार साँझ बालुवाटारमा प्रधानमन्त्रीसहितसँग करिब तीन घन्टा लामो छलफलपछि सञ्चारकर्मीसँग भने, बिना संविधान संशोधन हामी चुनावमा जाँदैनौं ।' प्रधानमन्त्रीले संशोधन प्रस्ताव अघि बढाएसँगै चुनावमा जान गरेको आग्रह उनले अस्वीकार गरे । तराईमधेस लोकतान्त्रिक पार्टीको कार्यालयमा बिहीबार बसेको मोर्चाको बैठकले चुनावको प्रतिकार गर्ने निर्णय गरेको छ । प्रदेश नम्बर २ मा केन्द्रित क्षेत्रीय शक्ति मधेसी मोर्चाले चुनावको प्रतिकार गरेको अवस्थामा उक्त प्रदेशमा चुनाव गराउनसक्ने ताकत सरकारसँग देखिँदैन । त्रिविका ६० आंगिकसहित करिब साढे चार सय क्याम्पसमा फागुन १८ गतेका लागि तोकिएको स्ववियुको चुनाव एक तिहाइ क्याम्पसमा पनि गराउन नसकेको सरकारले शान्तिसुरक्षा दिएर कसरी स्थानीय चुनाव गराउला ? पाइलापाइलामा बाधा बालानन्द पाैडेल, अध्यक्ष स्थानीय तह पुनर्संरचना आयोग सरकारले आयोगको प्रतिवेदन परिमार्जन गर्दैछ । संविधानबमोजिमको आयोगले बनाएको प्रतिवेदन मन्त्रिपरिषद्ले फेर्न मिल्छ ? मन्त्रिपरिषद्को निर्णयबारे हामीलाई औपचारिक जानकारी छैन । संविधानतः गाउँपालिका, नगरपालिकाको संख्या र सीमाको निर्धारण गर्ने काम आयोगलाई नै दिएको छ । त्योबाहेकको फरक परिकल्पना संविधानले गरेको देखिँदैन । संविधानले व्यवस्था गरेको आयोगले मात्रै परिमार्जन गर्न सक्छ भन्ने हाम्रो बुझाइ हो । आयोगको प्रतिवेदन सरकारले आफूअनुकूल बनाएर लागू गर्यो भने ? आयोगले संख्या र सीमा निर्धारण गरेर दिएको हो, सिफारिस गरेको हैन । निर्धारण गरेको कुरालाई सरकारले कार्यान्वयनमा लगिसकेपछि त्यसमा सुधार गर्नुपर्यो भने त्यसको बन्दोबस्त संविधान र कानुनले गरेको छैन । आवश्यकताको सिद्धान्तका आधारमा राजनीतिक सहमतिका आधारमा सरकारले निर्णय गर्नुपर्ला । तर, आयोगको प्रतिवेदनलाई नै परिवर्तन गरेर आफ्नो आवश्यकताअनुसार हेरफेर गर्ने छुट अहिलेको संविधानले दिएको देखिँदैन । दुई नम्बर प्रदेशमाथि तपाईं नेतृत्वको आयोगले किन अन्याय गरेको त ? हामीले पनि दुई नम्बर प्रदेशमा संख्या कम भयो भन्ने सुन्यौं । भूगोलका हिसाबले सबैभन्दा साना युनिट' दुई नम्बर प्रदेशमै बनेका छन् । सबैभन्दा ठूलो क्षेत्रका इकाइ हिमाल र पहाडमा बनेका छन् । तराईंका दुईतीन जिल्ला जोड्दा पनि एउटा गाउँपालिकाको क्षेत्रफल हुँदैन, पहाड हिमालको । सरकारले दिएको मापदण्डमा पनि भूगोल र जनसंख्याको सम्मि श्रणबाटै पुनर्संरचनाको काम अघि बढाउनुपर्ने बाध्यता थियो । हामीलाई हिमालका मान्छेले प्रश्न गर्छन्, तिमीहरू २०२२ वर्गकिलोमीटरका एकाइ बनाउँछौ तराईमा, हाम्रो चाहिँ २२२४ सय वर्गकिलोमिटरको बनाउने ? पहाडको मान्छेले त्यही प्रश्न गर्छन् हाम्रो चाहिँ ६८ सय वर्गकिलोमिटरको बनाउने ? आयोगको म्याद पनि सकिँदैछ । तपाईंको अनुभवमा कत्तिको राजनीतिक हस्तक्षेप हुँदो रहेछ काम गर्दा ? जहाँजहाँ जसको जे जति हैसियत छ, हैसियतअनुसार आयोगमाथि प्रभाव पार्ने प्रयास भए । त्यसलाई संवैधानिक म्यान्डेटभित्र बसेर प्राविधिक रूपमा इन्सुलेट' गर्ने कोसिस गर्र्यौं । पूर्ण रूपमा त्यो निस्तेज भयो भन्ने दाबी म गर्दिनँ । यो प्राविधिक विषयमात्र थिएन, राजनीतिक पनि थियो । जहाँजहाँ जुन दलको जति बढी वर्चस्व रह्यो त्यो ठाउँमा उहाँहरूको प्रभाव रह्यो । हस्तक्षेप माथिबाट कत्ति हुँदो रहेछ ? बीचमा हाम्रो मापदण्ड नै फेरियो । खेल खेल्दै जाँदा खेलको मध्याह्नपछि अन्तिमतिर गोल गर्ने बेलामा गोलपोस्ट सारिदिने, नियम फेरिदिने काम भयो । जुन ज्यादै अप्ठ्यारो परिस्थिति थियो तर पनि हामीले हिम्मत हारेनौं । ८० प्रतिशत काम सकिइसकेको थियो, ५४ जिल्लाको काम पूरा गरिसकेका थियौं । फेरि शून्यबाट सुरु गरेर डेढ महिनाभित्र प्रतिवेदन दियौं । विदेशको अनुभव हेर्दा पनि पाँचछ वर्ष लगाएर गर्नुपर्ने काम हो । चुनाव सम्पन्न नगर्दा संवैधानिक संकट आउने परिस्थिति देखेर हामीले जिम्मै लिन नहुने काम जिम्मा लियौं । पाइलापाइलामा काम गर्न अप्ठ्यारा थिए ।"
जो अध्यात्म यात्रामा ठगिए,"सम्झना आउँछ कुसुम पगलीको । कुसुम उनको नाम थियो भने पगली उनलाई आम मानवीय व्यवहारभन्दा पृथक् भएकाले हामीजस्ताले प्रदान गरेको फरक पहिचान थियो । पहिलोपटक उनलाई पाइलट बाबाको नैनीताल आ श्रममा देखेको थिएँ । पातली, अग्ली, आफ्नो सामानको पोको सधैं आफूसँग राख्ने, कोही उनको वा उनको सामानको छेवैमा पुग्यो भने झस्किँदै चिच्याउने, तँ मेरो सामान चोर्न आएको होस् ? ' आ श्रमवासी वा आगन्तुक सबै पाइलटबाबाप्रति अति सम्मान आदरभाव, गुरुभाव राख्ने तर कुसुम भने बेग्लै, उनले कहिल्यै बाबाप्रति आदर दर्शाइनन् । हामी बाबासँगै बसेर चर्चा गरिरहेका हुन्थ्यौं । त्यो बेलासम्म नैनीताल आ श्रममा प्रशस्त खुल्ला ठाउँ थियो, जुन अहिले पाइँदैन । बाबालाई भवन निर्माणको औधी रहर छ । हामी आ श्रमको कुनै पनि खुला ठाउँमा एउटा कुर्सी राखेर भुइँमा केही ओछ्याएर पर्खेर बस्थ्यौँ । बाबा त्यै कुर्सीमा आएर हामीसँग वार्तालाप गर्नुहुन्थ्यो । त्यो बेलासम्म उहाँ अहिलेको जस्तो व्यस्त हुनुहुन्थेन, अहिलेको जस्तो कुशल व्यावहारिक, मर्यादित वक्ता र शास्त्रीय पनि हुनुहुन्थेन । एकदिन त्यसैगरी हामी बाबासँग बसेर कौतुहलको निदानमा रमेका थियौं, कुसुम आइपुगिन् र कड्किदै भनिन मेरो लागि कुर्सी खै र बाबाले हाँस्दै एकजनालाई कुर्सी ल्याउन पठाउनुभयो । कुसुम बाबासँगै कुर्सीमा बसिन् । एकदिन बाबाले कुसुमको बारेमा हामीलाई जानकारी दिनुभयो । यी महिला कोलकाताको एउटा करोडपति परिवारको सदस्य थिइन् । राम्रै पढे लेखेकी छन् युवावस्थामा नै यिनलाई आध्यात्मिक हुन मन लाग्यो । नारायणदत्त श्रीमालीका पुस्तक पढेर यिनी मन्त्रमुग्ध भइन र युवा जोसमा यिनी घरबार छाडेर गुरु कहाँ पुगिन् । गुरुले कहिले यो त कहिले त्यो साधना गराउँदै यिनको शोषण गरे । कहिले कपोलकल्पित महामानव पात्रहरूको खोजीमा हिमालय यात्रा गर्ने निर्देश त कहिले यो अनुष्ठान गर, कहिले त्यो अनुष्ठान गर भने । यिनको सारा सम्पत्ति गुरुले लुटे, अध्यात्मको नाममा शोषणबाहेक यिनले केही पाइनन् । सम्पत्ति सकिएपछि गुरु आ श्रमको द्वार पनि यिनका लागि बन्द भयो । यिनलाई बौलाहा बनाउनमा तिनै गुरुको हात छ ।' पाइलट बाबाबाट कुसुमको कथा सुनेपछि उनीप्रति दया लाग्नु स्वाभाविकै थियो । मैले बाबासँग सोधे, गुरुले पनि यस्तो गर्न सक्छ ? यस्तालाई पनि गुरु भन्ने ? ' उहाँले प्रत्युत्तरमा भन्नुभयो, बेटा, यो संसार हो, यहाँ सबै कुरा छ, धर्ममात्रै सर्वत्र व्याप्त छ भने तपाईं धार्मिक भएको के नै मूल्य ? भ्रष्ट हुने सबै सम्भावना प्रचुर मात्रामा विद्यमान हुँदाहँदै पनि यदि तपाईं नैतिकवान् हुनुभयो भने न नैतिकताको मूल्य हुन्छ ।' बाबा अध्यात्ममा पनि यस्तो धोखा हुन्छ भने साधकले सच्चा गुरु कसरी भेट्टाउने ? उहाँ भन्दै जानु भो, अध्यात्ममा त संसारभन्दा पनि बढी धोखा छ र हुनु पनि पर्छ । उद्देश्य जति ठूलो, वाधा व्यवधान पनि त्यति नै मात्रामा बढी हुनु स्वाभाविक होइन र ? कुसुममात्रै होइन अध्यात्म यात्रामा ठगिएकाको नामावली लामै छ । साधक अन्धविश्वासी भएर हिँड्यौं भने, गुरु सच्चा छ' भने त मुक्ति नै पाउँछ तर गुरु यदि नकाबधारी छ भने कुसुमकै नियति भोग्न नपर्ला भन्न सकिन्न । उपाय एउटामात्र छ जबसम्म यो निक्र्योल हुन्न गुरु सच्चा छ कि छैन साधकले खुल्ला आँखाले, खुल्ला मस्तिष्कले जाँच्नुपर्छ । गुरुलाई भगवान् मान्ने होइन, गुरु भगवान् हुँदा पनि होइन, यो आधुनिक फेसन त रजनिशजीले चलाएका हुन्, उनको देखासिकीमा अन्यअन्यले पनि आफूलाई भगवान् घोषित गरेका हुन् । गुरु शिष्य संवाद दोहोरो हुन्छ, उपनिषद्लाई हेर, गीतालाई हेर त्यहाँ शिष्यले गुरुसँग कस्ताकस्ता प्रश्न गरेका छन्, प्रश्नैप्रश्नले समाधान प्राप्त गरेका छन । आफ्नो सबै शंका समाधान नगरेसम्म कसैलाई पनि गुरु नमान ।' यो संसार हो, यहाँ सबै कुरा छ, धर्ममात्रै सर्वत्र व्याप्त छ भने तपाईं धार्मिक भएको के नै मूल्य ? भ्रष्ट हुने सबै सम्भावना प्रचुर मात्रामा विद्यमान हुँदाहँदै पनि यदि तपार्इं नैतिकवान् हुनुभयो भने न नैतिकताको मूल्य हुन्छ । मैले बेमौसममा कुसुम एवम् पाइलट बाबाको प्रसंग किन स्मृतिबाट तानेर थोपरिरहेको छु ? जिज्ञासा स्वाभाविक हो । यो अकारण होइन, जब मैले हाम्रो सहर काठमाडौंमा युवा कुसुम झैं एक पात्र भेटेँ, उनको भोगाइ सुनेँ, अनि लाग्यो अध्यात्मको नाममा हुने यस प्रकारका ठगी, शोषण र सम्मोहनबारे लेख्नुपर्छ, कुसुमदेखि गंगासम्म । गंगा काठमाडौंको एउटा धनी घरानाकी युवती हुन्, बाउआमा, दाजुभाइ सबै अमेरिकामा बस्छन् । काठमाडौंको सारा सम्पत्तिको भोक्ता उनीमात्रै हुन् । अहिले पनि युवा छन्, सुन्दर र आकर्षक छन् । केही वर्ष पहिला उनको बिहे भयो, तर विस्तारै त्यो नयाँ सम्बन्धसँग उनको मानसिक तारतम्य मिलेन । उनी अशान्त रहन थालिन् । उनको कुनै साथीले काठमाडौंको एकजना गुरुकहाँ जाने परामर्श दिए । केही वर्ष पहिला काठमाडौंमा ती गुरुको बडो जगजगी थियो । गुरु प्रखर वक्ता थिए । हुन त ती गुरुलाई मैले २०४५ सालमै चिनेको थिएँ, जुन बेला म आशीष ध्यान केन्द्र जाने गर्थें । उनी रजनिशका फ्यान'लाई निम्तो दिईदिई बोलाउथेँ चिया ख्वाउथेँ, कुरा गर्थे । त्यसपछि दुईतीन वर्ष ती कतै घुम्न गए र फर्केर आउँदा स्वयम्भू मास्टर' भइसकेका थिए । गंगाले सुनाइन्, म घरायसी क्लेश र मानसिक अशान्तिको निवारणार्थ ती गुरुकहाँ जान थाले । उनका कुराले मलाई राहत महसुस भयो, मसँग पैसाको कमी थिएन । मैले धेरै पटक ५० हजारको चेक काटेर गुरुलाई अर्पित गरेँ । तर बिस्तारै मलाई लाग्न थाल्यो म ठगिँदै छु । अनि मैले ती गुरुबाट आफूलाई पृथक् राख्ने निर्णय गरेँ । त्यसपछि मैंले श्रीमानसँग पारपाचुके गरेँ। तर अरू कुराको एडिक्सन' जस्तै मुक्त, स्वछन्द जीवन, ध्यान, निष्फिक्रिता, समाधि, एनलाइटेन्डको' नशा मभित्र बसिसकेको थियो । म युवा युवतीहरूमा पपुलर' अर्को आ श्रमतिर लागेँ । त्यो आ श्रमको वातावरण र क्रियाकलाप मेरो प्रकृतिको अनुकूल थियो । नृत्य गर्दै ध्यान गराइन्थ्यो, गुरुका प्रवचन सुनाइन्थ्यो र त्यहाँ आउने जाने सबैको व्यवहार बडो खुलस्त हुन्थ्यो । कामलाई पनि त्यहाँ अन्यत्र जस्तै बन्देज थिएन र पूर्वअनुभवअनुसार मैले थाहा पाएँ, त्यहाँका गुरुलाई मेरो आर्थिक हैसियतसँग सरोकार थिएन । आ श्रमको निश्चित शुल्क तिरेपछि अन्य कुनै रूपमा पैसाको कुरा हुँदैनथियो ।' उनले आफ्नो कथाको सुनाउँदै गइन्, म त्यो आ श्रममा रम्दै गएँ, एक दिन गुरुले मलाई आफ्नो कक्षमा डाक्नुभयो । अध्यात्मिक वार्तालाप भयो, ध्यानका बाधाबारे बताउनुभयो र ममा ध्यानमा जाने विपुल सम्भावना रहेको उजागर गर्नुभयो । आ श्रमको ध्यान कक्ष र आ श्रम भरी युवायुवतीले आलिंगन गर्नु सहज र स्वाभाविक मानिन्थ्यो । यसलाई गुरुले एनर्जी को ट्रान्सफार्मेसन' प्रक्रिया भन्नुहुन्थ्यो र त्यहाँ अनकन्डिसनल लभ' को लम्बेतान चर्चा गरिन्थ्यो । गुरुले वार्तालापपश्चात मलाई आलिगन गर्ने प्रस्ताव राख्नुभयो, मैले अहो भाग्य ठानेँ, गुरुले मलाई आलिंगन गर्ने । म प्रमुदताका साथ आलिंगनबद्ध भए, बिस्तारै गुरुको हात अन्य अंगमा पुग्न थाल्यो, म आफुलाई छोडाएर भागेँ । अहिले पनि त्यै आ श्रम, तिनै गुरुकोमा जान्छु, तर मलाई थाहा छ त्यहाँबाट मैले केही पाउँदिन, न समाधि, न एनलाइटमेन्ट' । जीवनमा दुईटा गुरुको संगत गरियो, एउटा द्रव्य पिशाच निक्लियो अर्को काम पिशाच । कहिलेकाहीँ मलाई आफैंसँग वैराग्य लाग्छ ।' उनको मसँग प्रश्न थियो, म कसरी अध्यात्म पथमा आफूसँग केही नभए पनि, केही चाहना नराखेर हिँडिरहेको छु ? ' उनको शब्द र आसयमा खुसी र सन्तुष्ट पनि छु । मैले उनलाई जवाफ दिनु सट्टा सोधें तिमीसँग यस्तो हँदाहँदै पनि तिमी तिनै गुरुको सम्पर्कमा छौं यो कसरी सम्भव भयो ? या त तिमीले केही लुकाइरहेकी छौं, अस्मिता जोगाएर बोलिरहेकी छौ । ध्यान, समाधि, उच्चतम चेतनाबारे त तिमीले दुईदुईजना गुरुको लीला हेरिसक्यौ । के अब तिमी आफू पनि यही गुरुडम क्यारिएर' बनाउन प्रयत्नशील छौं ? मलाई कुनै क्यारियर' बनाउन आवश्यक छैन । मसँग आफ्नो जीवन सुविधाले बिताउने यथेष्ट सम्पत्ति छ । भर्खरै मैले अर्को बिहे पनि गरेकी छु । म एनलाइटमेन्ट' चाहन्छु त्यसका लागि लागिपरेकी छु । एनलाइटमेन्ट' कुनै यस्तो बस्तु त होइन जुन गुरुले तिमीलाई देओस् र बदलामा तिमीले आफ्नो पैसा वा शरीरले गुरुलाई मूल्य चुकाइदेऊ' मैले भन्न करै लाग्यो हेर जबसम्म तिमीमा यस्तो चाहना रहन्छ तिमी जुनसुकै गुरुकहाँ गए पनि ठगिने क्रम जारी रहन्छ । मेरो खुसी र सन्तुष्टिको किमिया' सोध्छौ धने म अध्यात्म मार्गमा केही पाउने वा हुने न चाहना राख्छु, न आशा नै गर्छु । मैले कुसुम र गंगाको परिस्थित केलाएँ । कुसुमका गुरु तन्त्रमन्त्र मर्मज्ञ, ज्योतिषविद् श्रीसाधनादेखि श्मशान साधनाका व्याख्याता, सम्मोहन, अन्धविश्वासका पुरोधा थिए । कुसुम उनको वाग्जाल, मायाजालबाट समय रहँदै उम्किन सकिनन् । गंगाको हकमा उनका दुवै गुरु आधुनिक थिए उनीहरूलाई वास्तवमै कुनै कुराको ज्ञान थिएन । फगत आधुनिक गुरुहरू अरविन्दो, रमण महर्षि, जे वृष्णमूर्ति रजनिशलगायत अन्य चिन्तक विचारक र केही मार्डन साइन्स एवम् मनोविज्ञानसम्बन्धी पुस्तक पढेर स्थापित भएका हुन् । कुरा यिनीहरू मनको गर्छन् । यिनीहरूको आफ्नै मन भने दाममा, काममा निमग्न हुन्छ । पहिलो गुरुबाट बेलैमा सजग नभएको भए आज गंगा पनि कुसुम झैं हुन पुग्थिन कि ? अर्को एउटा घटनाको स्मरण, बौद्धमा व्यवसाय गर्ने एकजना मेरा साथी काठमाडौंकै एकजना बुद्ध पुरुषको कुचक्रमा परेर मारिए । सानो उमेरमै उनले धेरै उन्नति गरेका थिए । निकै पैसा कमाएका थिए, कुनै साथीले गुरुकहाँ पुर्याएछन् । कुरा त कुन गुरुले पो नराम्रो गर्छ ! उनी गुरुको मायाजालमा फस्दै गए । अविवाहित उनी आफ्ना अन्य दुई भाइसँग व्यवसायमा एकपछि अर्को खुड्किलो चढ्दै थिए । सामान्य पसलबाट डिपार्टमेन्टल स्टोर' बनाउन सफल थिए । उनै गुरुले आफ्नै एउटी शिष्यासँग उनको बिहे गराइदिए । पछि पतिको हत्या भयो सम्पत्तिमा कब्जा भयो । अन्य दुई भाइ पुनः सानो पसलमा झरे । उनका भाइले मलाई सारा वृत्तान्त भने अहिले ती बौद्धमै व्यवसाय गरेर बसेका छन् । अध्यात्म यात्रामा हिँड्न इच्छुक कसैलाई हतोत्साहित गर्ने आसय होइन पंक्तिकारको, मात्र यस पवित्र संसारमा हुन सक्ने सम्भावित दुर्घटनाबाट सचेत गराउने उद्देश्य हो । पथिकले त्यसै हौसिएर बुद्धत्वको खोजीमा, अथवा कुण्डिलनी जागरणमा, वा शक्तिपातका पछाडि दौडिने कार्यमा नलागे सम्भावित दुर्घटनाबाट जोगिन सकिन्छ । इन्टरनेट र प्रिन्ट मिडियाको यस उन्नत युगमा अध्यात्मका सबैमार्ग, उपमार्ग, शाखा, प्रशाखाबारे घरमै बसीबसी नै जानकारी पाउन सकिन्छ । आफूलाई कस्ले आकर्षण गर्छ त्यससम्बन्धी अझ गहिरो अध्ययन गर्न सकिन्छ । त्यो विधाबारे आपूले यावत् जानकारी आर्जन गरेपछि यदि लाग्छ गुरु चाहिन्छ' भने त्यो बेला गुरु खोज्दै जानुस् । सेयरबजारको केही जानकारी नलिई त कोही पस्दैन त्यहाँ, विज्ञसँग जानकारी लिने गरिन्छ । अनिमात्र सेयर कारोबारमा ओर्लिइन्छ । गुरु खोजीमा पनि यो पद्धति अनुकरण गरे हुन्न र ? कुनै पनि सद्गुरुले मात्र होइन सबै खाले गुरुले मञ्चबाट कहिल्यै भन्दैन, म बुद्धत्व दिन सक्छु' । मञ्चबाट स्पष्ट भनिन्छ, म मार्ग देखाउन सक्छु, म पथ प्रदर्शक हो, यात्रा तिमीले आफैं गर्नुपर्छ, गुरु कृपाले होइन, तिम्रो साधनाले, लगननिष्ठाले, तिमी आफ्नो अभीष्ट पाउन सक्छांै । यो त शिष्यको गुरुप्रतिको माया, प्रेम, सद्भाव, सम्मान र परम्परा हो कि शिष्यले भन्छ गुरुकृपाले मैले पाएँ ।' तर सद्गुरु बाहेकका गुरुले तपाईंलाई आफ्नो कक्षमा बोलाई शक्तिपात गर्ने, साक्षात्कार गराइदिने, ४० दिनमै कुण्डलिनी जगाइदिने प्रलोभन दिन्छ र तपाईं सदाको लोभी, यहाँ पनि आफ्नो यही चरित्रले फस्नुहुन्छ । न्यायको आँखाले हेर्ने हो भने दोषी तपाई पनि उत्तिकै हो । अध्यात्म पथिक एकजना अन्य मित्रको उद्गारबाट यो लेखको पूर्णतातिर लागौं । कुनै जमानामा गोरखापत्र संस्थानका कर्मचारी, पछि बैंकर' भएका एकजना मित्र काठमाडौंकै एकजना स्थापित गुरुको शिष्य हुनुभयो । अहिले उहाँ पनि गुरु बन्नुभएको छ र २० वर्षपछि भेट हुँदा भन्नुभयो अध्यात्मको खोजीमा मेरो काठमाडौंमा रहेका दुईटा घर बिके, गुरुका आ श्रम बने । अब यही व्यवसायले नै मैले घर र आ श्रम बनाउनु छ । मैले दुई चारजनाको घर बिकाउँछु, जसरी मेरा गुरुले मेरो घर बिकाए र आफ्नो बनाए । म पनि उनकै चेलो हुँ, उनकै पथ अनुसरण गर्छु ।' होस गर्नुहोला कतै तपाईं यिनै गुरुको फेला पर्न पुगिराख्नु भएको त छैन ?"
कुशेश्वर महादेव परिसरका उमामहेश्वर मूर्ति,"सिन्धुलीको पश्चिमउत्तर कोण दिशा (वायव्य) मा दुम्जा छ । दुम्जा गाउँ बस्ती पहाडी इलाका भएर पनि क्षेत्रफल खोंच बेसीसम्मै फैलिएको छ । कुशेश्वर महादेवपरिसर तिनै खोंच बेसीस्थानमा अवस्थित छ । मन्दिर परिसर पूर्वबाटै कलकलाउँदी सुनकोसी नदी प्रवाहित छ । कुशेश्वर महादेव प्रवाहित रहने सुनकोसी नदी एकीकृत परिसर बनेको छ । अजन्मा शिवमहादेव प्राकृत पुरुष हुन् । प्राकृत पुरुष भन्नु प्रकृतिको गर्भबाट जन्मजात प्राणी भन्ने हुन्छ । त्यसैकारण शिवमहादेवमहेश्वरका मातापिता नभएको धारणा शैवहिन्दु जगत्मा व्याप्त छ । पनौती, काभ्रे जिल्लाबाट प्रवाहमान रोसी खोला सुनकोसीमा मिसिएर बग्छ । सुरम्य सुनकोसी प्रवाहधार छेउमै स्थापित यो महादेवलाई कुशेश्वर नामकरण गरिएको छ । कुशेश्वर शब्दावलीका नामसंज्ञा दिइनुको पछाडि केही न केही अवधारणात्मक रहस्य अन्तरनिहित छ । यसको रहस्य प्रकृति र पर्यावरणसित सटिक र सम्बद्ध छ । प्रकृति शाश्वत सत्य बनेको छ । शाश्वत सत्य सदाबहार रहन्छ । सदाबहार रहनुको तात्पर्य निरन्तर हुनुसित छ । निरन्तर रहनुको सही बुझाइ ठीकठीक अवधिमा हुनुपर्ने अवस्थाजन्य परिवर्तनसितै अगाडि सर्दै गर्नु, रहनु हो । यसो हुन, गर्न सक्दा हामी, हाम्रा सोच र धारणाका गति चलायमान रहन्छ । यी गतिहरू पर्यावरण अनुकूल हुँदै गर्छ । पर्यावरण स्थान, समय र वस्तुतत्ववको आधारमा निर्मित हुन्छन् । स्थानले संसारका गोलाद्र्धका नदी, सागर र महासागरका अवस्थितिले प्रभावित क्षेत्रका माटो, उचाइ, खोंच, हिमाल सबैलाई ओगट्छ । समयले गोलाद्र्धहरूका स्थानका दूरी, उचाइ, होचाइ, आदिलाई समेट्छ । वस्तुतत्ववले स्थान र समयगत रूपमा बनेका मूर्तरूप, आकृतिमा बने, बनाइएका यावत् पदार्थलाई अथ्र्याउँछ, बुझाउँछ । कुश प्राकृत जडीबुटी जन्य हरित पदार्थ रहेको छ । यो वैदिककालदेखि नै पवित्र वस्तुतत्ववको रूपमा संग्रहित छ । कुशुलाई नितान्त पवित्र, पावन प्राकृत वस्तु मानिँदै आएको छ । सम्भवतः यसको संसर्गले कुनै पनि खाद्यवस्तुका परिकारमा विकार पर्न नदिन सक्ने कुनै रासायनिक तत्वव अन्तरनिहित छ । रसायनशास्त्रका अध्ययेता, वैज्ञानिकहरूले यसको रासायनिक परीक्षण प्रयोगशालामा गर्न सक्दा सत्यतत्वव उपादेय बन्छ होला । कुशलाई चिन्तन विज्ञानमा अग्रगामी रहेकालाई कुशाग्र व्यक्ति भनिने गरिएको छ, समाजमा । सम्भवतः महादेवशिवलाई पनि कुशेश्वर नामांकन गरिएको हुनुपर्छ, हुन सक्छ । आखिर भारतीय महाद्वीपको प्रथम आदिम पुरुष भएर पनि उदार चिन्तनशील व्यक्तित्वव बनेका थिए । प्राकृतिक पर्यावरणको प्रभाव क्षेत्रमा स्थापित महेश्वरको नामकरण त्यसैले कुशेश्वर राखिए ! लिच्छविकालीन अंशुवर्मा, मानदेवहरूका शासनकालमा प्रतिस्थापित लोकधारणा कुशेम्वर महादेवसित छ । ऐतिहासिकतामा जेसुकै भए पनि शिवलिंगका आकारप्रकार निकै लामो रहेको बुझिएको छ । शिवलिंग अहिले सिधा ठडिएको देखिन्न । अलि ढल्किएर कोल्टिएको देख्न सकिन्छ । शिवमात्र विशुद्ध हिन्दु शिवमार्गीका नै आराध्यदेव रहेका छैनन् । शैवमत हिन्दु मतावलम्बी इतर जनपक्षीयका पनि कुलदेवता घरानमा परे, रहेका छन् । शिव किराँतेश्वर पनि हुन् किराँतवंशी नेपाली समुदायका । किराँतवंशी आदिम नेपालीका शिव आराध्य बनेका छन् । त्यसैले शिवको अर्को नाम रूप किराँतेश्वर रहेका छन् । किराँतीले शिवलाई किराँतेश्वर नामले आराधना गर्नु अन्यथा हुन्न । कुनै पनि आस्थावान् समुदाय, सम्प्रदायले आराधना गर्न आराध्य मानी मत सुहाउँदो नामकरण गरी सम्बोधन गर्नु चिन्तन चेतको उपज बन्छ र हुन् पनि । किराँती बन्धुहरू पनि नेपाल राष्ट्रका आदिम नेपाली रहेकाले शिवलाई स्वच्छन्द तवरले किराँतेश्वर भनिनु स्वाभाविक बनेको छ । यस निमित्त स्वाभाविक कि मनुष्यका अन्तरमनका चाहनामनोविज्ञान सदैव स्वमुखी र आत्मपरक आस्थामुखी हुन्छन् । यस मनोवैज्ञानिक चिन्तन चेतलाई प्रत्येक व्यक्ति, समुदाय साथै कुनै पनि समूह, सम्प्रदायले त्यस्तै गरी आएका उदाहरण छन् । वैष्णव, कृष्णप्रणामी, जैन, बौद्ध, इसाई, यहुदी, आदि इत्यादिले पनि त्यस्तै गरिआएका छन् । किराँतेश्वर महादेव आदिम पुरुष भएकाले यिनीप्रतिको धारणा अनेक हुनु, रहनु युग धर्म र आस्थाका परिचायक बन्छ, बनेको छ । भूगोलको मध्यएसियामा सभ्यताको आरम्भिक उदय बेबिलोनियाको मेसिसिपी नदीकिनारमा भएको थियो । विश्व इतिहासको विकास सभ्यता अध्ययन क्रममा सिकेथेँ । त्यो क्रमको डोब मातृभूमिनेपालको सभ्यताको सुरुवातका क्रम बनेका रोसीकोसी (सुनकोसी) नदीको किनारमा स्थापित कुशेश्वर महादेवको शिवलिंग दर्शनमा देखेँ, भेट्टाएँ । पञ्चतत्वव युक्त जीवनधारी यावत् सजीव स्थावर जंगम आदि प्राणीमात्रकै लागि तिनै तत्ववहरू निरन्तर सन्तुलित रूपमा अनिवार्य, अपरिहार्य रहेको छ । पवन, किरण, आकाश (इथर), भूमिमाटो त सर्वत्र छन् । पानी पनि पृथ्वीको सबैतिर छ । परन्तु, सभ्यताको उदयकालमा मनुष्य जीवनले नदीकिनार नै चुने, चुमे । सभ्यताका क्रमसितै मनुष्यले संस्कारलाई समृद्ध गर्दै ल्याए जीवन संस्कार । फलस्वरूप मानव संस्कृतिलाई चुल्याउँदै लगे । त्यसकै क्रममा अहिले कुशेश्वर महादेवको शिवलिंग परिसर बनेको दुम्जाको रोसीकोसीसुनकोशीको प्रसंग प्रासांगिक बन्न आएको छ । सभ्यताकै क्रमबद्ध विकाससित प्रतिपादित धर्म आस्थामा बेरिएको सांस्कृतिक कुशेश्वर शिवलिंग निकै लामो शिलास्तम्भ रहे, गडेको ज्ञातव्य छ । कुशेश्वर महादेवको शिवलिंगको चारैतिर ५० फिट गहिराइसम्म उत्खनन गर्दा पनि फेद नभेटिएको बखान दिवंगत पुजारी गोपाल बाबाबाट ज्ञात गरेको भक्तपुर निवासी सुरेशबहादुर धौबन्जारको वर्णन सुनेँ । उनै दिवंगत गोपाल बाबाको कथनअनुसार कुशेश्वर महादेवको जलधरी पछि कुँदी निर्माण गरी शिवलिंगको शिरभाग टुप्पोबाट पगरीझैं स्वात्त पसाली मिलाएको कथन पनि सुरेशबहादुर धौबन्जारबाटै बुझेँ । कुशेश्वर महादेव मन्दिरवरिपरि चारैतिर नेसं ७९६ मा रणसिद्धि मल्लले पर्खाल लगाई सुरभित पारेको नेपाल भाषाका सरलतम लिपिमा कुँदिएको शिलापत्रबाट अवगत गर्न सकिने तथ्य डा पुरुषोत्तमलोचन श्रेष्ठका कुशेश्वर महादेवस्थानका अभिलेख लेखमा छ । ठीक तिनै पर्खाल बाहिर दक्षिणतिर सुन्दर शिल्पकारितापूर्ण उमामहेश्वर मूर्ति छ । यो मूर्ति आकर्षक छ । शिल्प साधना भएको छ । शिल्प साधनाले नै कलाकृतिहरू सुन्दर, हृदयाकर्षक बन्छ । शिल्प साधनामा कुनै पनि मूर्तिकलाका आकृतिले संयमित रेखा गणितीय कोण, लम्बाइ, चौडाइ, गहिराइ, उचाइ आदि अनुपात ठीक, दुरुस्त मिलाइएको हुन्छ । यिनै ठीक दुरुस्त कुँदाइलाई हामी शिल्प साधनायुक्त कलाशिल्प, कलाकारिता भन्ने गर्छौं । उमामहेश्वरको शिल्पसाधना युक्त कारीगरी यहाँ प्रस्तुत छः उमामहेश्वर मूर्ति बाघासन  बाघको छाला आसनमाथि उमामहेश्वरलाई बसालिएको छ । झन्डै दुई हजार वर्ष पहिलेको यस कलासाधना नेपाली शिलाकारिता उचाइ, गहिराइ, मोटाइका कोणबाट स्तुत्य रहेको छ । जहाँ स्तुत्य कारिगरी प्रदर्शित छ, त्यहाँ कलासाधना युगकै महिमा गायन बन्छ । जहाँ स्तुत्य कला गायन छन्, त्यहाँ राष्ट्रकै गौरव गाथा बन्छ । लिच्छविकालीन यो उमामहेश्वरको कारिगरीपूर्ण शिल्पले भक्तपुरको चाँगुनारायण मन्दिर परिसरमा रहेको भग्न उमामहेश्वरको मूर्तिलाई सम्झाउँछ । लिच्छविकालीन मूर्तिकला साधनामा मूर्तिका आकृति गोलगोल मंगोल अनुरूपको नभई आर्य आकृति लाम्चिला हुन्छन् । वैयक्तिक प्रयासमा राष्ट्रिय सांस्कृतिक सम्पदा जगेर्ना गर्ने चेतका धनीहरूलाई राष्ट्रका सरोकारी सरकारी, गैरसरकारी निकायले सम्मानपत्र र टीकोटालो लगाई उत्साही राख्न सकून् ! यसबाट निजी क्षेत्रमा हौसला बढ्न गई अरू योगदान जन्मनेछन् । मंगोल आकृति गोलगोल गोलाकार हुन्छन् । लाम्चिला आकृतिमा कुँदिएका शिलाकारिगरीका अंगप्रत्यंगहरू पनि लामै बनाइएका हुन्छन् र छन् । शिलाकारिगरिताले सिंगै युग बोकेको हुन्छ । कलाकारितामा युग बोल्छ, बाँच्छ । शिल्पसाधना सहीसलामत तवरले गरिँदा युगस्तम्भको काम गर्छ । युग स्तम्भहरू प्रत्यक्ष दर्शन गर्न सकिने मूर्त कलाकृतिका बेजोड नमुना, उदाहरण बन्छन् युगबोधका ! किन्तु मूर्त कलाकृतिमा प्रयुक्त कतिपय सीपशैली विज्ञान भने व्याख्यान पर्खिरहेका हुन्छन् । व्याख्या, विश्लेषणीय कला शिल्पशैली विज्ञानका पक्षहरू अमूर्त कलासंस्कृतिजन्य वस्तु भावधारणा बनेका हुन्छन् । सिन्धुली जिल्लाको दक्षिणपश्छिम इलाकास्थित दुम्जा गाउँ बस्तीको सुनकोसी जलप्रवाहतिरका पश्चिमवर्ती कुशेश्वर महादेव परिसरको उमामहेश्वर मूर्ति दर्शनबाट आर्जेको अनुभूति प्रिय पाठकवृन्दमा सादर उपहार मेरो ! उमामहेश्वरका यस्ता दुर्लभ, संरक्षणीय शिल्पसाधनायुक्त राष्ट्रका गौरवगाथा गाइरहेका कलासाधना राखिएको मन्दिर २०७२ वैशाख १२, १३ र २९ का भूकम्पले धराशायी बनाएको छ । उमामहेश्वर मूर्ति संरक्षणको प्रतीक्षामा रहेको थियो । राजधानी उपत्यकाका त्यत्रो वैभवशाली कलाशिल्पसाधनायुक्त मन्दिर, मठ, स्तूपहरू सम्भार निमित्त अन्तर्राष्ट्रिय सहयोग, सहायतामा मनमस्तिष्क र आँखा बिछ्याइरहेको नेपालको दृष्टि दुम्जाको सुनकोसी खोंचसम्म पुग्न नसक्नु अनौठो लागोइन । एकजना शिवभक्तको आँखा त्यस उमामहेश्वर मूर्ति पछारिएर रहेको कहालिलाग्दो दृश्यमा परेको रहेछ । उनले मनमनै आफैंसित भनेछन् धराशायी मन्दिरलाई पुनर्निर्माण म गर्न सकूँ ! भक्तपुरका सिकर्मी, डकर्मी टोलीसाथ पुग्छन् कुशेश्वर परिसर । उनीहरूका परामर्शमा मन्दिर पुनर्निर्माणको क्रम अगाडि बढ्छ । भक्तपुरबाट इँटाहरू ओसारिन्छन्, ट्रिपका ट्रिप । अवालडकर्मीका दफा जमात कुशेश्वर लगिन्छन् । उहीँ बसालिन्छन् उनीहरूलाई खानेबस्ने सुविधा साथ । धर्म भाकेर उनीहरू तल्लीन रहेका हुन्छन् । उता सिकर्मीहरू काष्ठकारितामा तल्लीन रहेका हुन्छन् । काठका निडाल, दलिन, ढोका, आँखीझ्याल प्रत्येक दिशाका भित्ताहरूमा जडान हुन्छन् । झिँगटीका छाना, गजुर, प्रतिस्थापन गरिन्छन् । उमामहेश्वरको भव्यमूर्ति पुनर्निर्मित मन्दिरको मध्यभागमा पुनप्र्रतिष्ठा हुन्छन् । कुशेश्वर महादेव, उमामहेश्वर अनि त्यही परिसरका पश्चिमी आँगनमा स्थापना भए गरिएका शिवलिंगहरूका लागि पनि एकसाथ दीपप्रज्वलन गर्न सकिने देवादीप बाल्ने तह तहयुक्त दीपदानी त्यही परिसरमा जडान हुन्छ । यी सबै परिस्थिति जुराएर कुशेश्वर महादेव परिसरका उमामहेश्वर मन्दिर आफ्नै परम्परागत पारामा पूजाआजा पछि सम्हेबजी प्रसाद जलपान साथ सम्पन्न हुन्छ २०७३ फागुन ४ गते ! यस क्रमका अगुवादाता रहेका छन् सुरेशबहादुर धौबन्जार भक्तपुरे । उनले त्यहाँ एक सिंहमरमरका स्मृति स्मारिका पनि प्रतिस्थापन गरेको देख्न सकिन्छ । यो शिलापत्रले पहिलो झुल्कैमा दर्शकलाई आफ्नै डम्फु बजाए जस्तो लाग्नु स्वाभाविक छ । त्यसो लाग्नुको पछाडि हाम्रै परिस्थिति र परिवेशको प्रभाव न छ । भए गरिएका सराह्रनीय साना ठूला, सांस्कृतिक आदि कार्यको सराहना गर्ने मनोवृत्ति विकसित गर्नुपर्ने सकारात्मक प्रवृत्ति बन्छ । तर, सबैको प्रवृत्ति त्यसो हुँदैन । लाग्छ, यस्ता शिलापत्र आदिले सकारात्मक सोच उजागर गर्न अनुकूल भूमिका निर्वाह गर्दछ । कतिपय अवस्थामा आगन्तुक भक्तजनका मनमा आआफ्ना स्थानपरिसरका सांस्कृतिक सम्पदा संरक्षणप्रति दिलचस्पी उजागर गर्न ठूलो असर पार्न सक्छ !  सकारात्मक सोचका मनोविज्ञान यो । सानो कुराले पनि ठूलै तरंग मच्चाउन मौन अव्यक्त असर पैदा गर्न सक्दा राष्ट्रका निमित्त सकारात्मक योगदान पुग्न जान्छ । सबै कुरा राष्ट्र र सरकारले मात्र होइन देशका सच्चा नागरिकले पनि गर्न सक्छन् । कुशेश्वर महादेव परिसरको उमामहेश्वर मूर्ति र मन्दिर पुनस्र्थापन व्यक्तिगत हैसियतमा भएर प्रकारान्तरले राष्ट्रको सांस्कृतिकपुरातात्विवक कार्यमा मौन तर प्रत्यक्ष योगदान पुगेको छ । संस्कृति मन्त्रालय, पुरातत्वव विभागसाथै पुरातात्विवक सांस्कृतिक सम्पदाका हिमायतीमर्मज्ञको सकारात्मक दृष्टि पुग्नु अनिवार्य नभए पनि वाञ्छनीय छ । यस निमित्त कि अवलोकन भ्रमणले प्रत्यक्ष दर्शन गराउँछ सम्पन्न कार्य सम्पादनको । प्रत्यक्ष दर्शनबाट उनीहरूमा पनि अलिकति सकारात्मक सोच पलाउनेछ । वैयक्तिक प्रयासमा राष्ट्रिय सांस्कृतिक सम्पदा जगेर्ना गर्ने चेतका धनीहरूलाई राष्ट्रका सरोकारी सरकारी, गैरसरकारी निकायले सम्मानपत्र र टीकोटालो लगाई उत्साही राख्न सकून् ! यसबाट निजी क्षेत्रमा हौसला बढ्न गई अरू योगदान जन्मनेछन् । राष्ट्रको प्रमुख दायित्वव सकारात्मक सोचविचार र योगदानमुखी वातावरण सिर्जना गर्नु हो ! उमामहेश्वरको शिला मूर्तिका मूर्तिमय अभिव्यञ्जना मन्त्रमय मुद्रामा अंकित छ । मन्त्रमय मुद्रा बाघासन धारी छ । उनका चार हात चार दिशाका प्रतीक बन्छन् । दाहिने दुई हातमध्ये एकले रुद्राक्षमाला जपेको छ । रुद्राक्षमाला धारण गर्नाको रहस्य एकाग्रताको जपतपको अर्थबोधक बन्छ । एकाग्रता भन्नु मन शान्तिको उपासना सूचक बन्छ । अर्को दाहिने हातले अभय मुद्रा धारण गरेको छ । शान्तिले अभय दिन्छ । अभय भन्नु कतैबाट कुनै संकट नलाग्ने स्थिति जन्माउनु हो । हामी र हाम्रो समय परिवेश अशान्त र भयभीत छ । भय छ । भ्रान्ति छ । हामी एकाग्र छैनौं । यो राम्रो कि त्यो राम्रो रणभुल्ल परिस्थिति ! शिवको शान्त, एकाग्र, अभय ध्यान हामीमा निसृत हुनु आवश्यक छ । बायाँ एक हातले त्रिशूल यन्त्र धारण गरेको छ । त्रिशूल एक हातमा शंखनादका ध्वनि यन्त्र छ । शंखनादका ध्वनि सार्वजनिक सन्देशसूचक प्रथम सञ्चार यन्त्र हो । सम्भवतः तिनै शंखनाद ध्वनि शिवका कल्याणमय सन्देशमन्त्र घन्किएथ्यो । बायाँहातले उमाको कोमल कम्मरमा आलिंगन गर्दो छ । यो अंकमाल मुद्रा जीवनयौवनका उमंग परिभाषक बन्छ । केवल शिवका लागि मात्र होइन; अपितु शिवका शैव्य चिन्तक यावत् तपाईं, हामी, सबैका लागि पनि उत्तिकै सदाबहार ! यो व्याख्यानलाई बढी सार्थकता शिवले आफ्ना बायाँ काखमा उमालाई उमंगित तरनासाथ आसीन राखेको मुद्रामय आसनले तरंग्याउँछ ! यत्रो महिमामय उमामहेश्वर मूर्तिका तलमाथि अनेक मुद्रामय ससाना अनेक मूर्तिहरू अंकित देखिन्छन् । माथिल्लो स्थानमा दुई शिवका उपासक ऋषिमुनि, दुई चंवर पंखधारी, दुई शिवकै मूर्ति, शिव शिरमाथि दायाँतिर स्वरगंगा जलधार बर्साइ अघ्र्य चढाएकी, अनि दायाँतिर शिवका वाहन साँढे, बगलैमा तिनको मयूरवाहिनी कुमार, उमाका पाउ समाएकी नारी अंकित छन् । शिवमहेश्वरको आसनमुनिका स्थानमा उमा पुत्र गणेश, मृदङवादक एकजोडी भुछ्याय् बाजावादक एक र नर्तक या नर्तकी एक नृत्य मुद्रामा अभिनीत छ । एउटै शिलामा यति धेरै महिमापूर्ण गाथा भरेको यो शिला शिल्प नितान्त स्तुत्य सराहना योग्य छ । उमा महेश्वरको यो कला साधकको नाम त्यसमा कुँदिएको छैन । कलाकारको योगदान कति निस्वार्थ र अहम्कारमुक्त छ । यसबाट सिकिरहेछु । उमा पार्वतीको एक मानुष अवस्था जन्य नाम हो । उमा नै पार्वती हुन् । पार्वती नै उमा हुन् । पार्वती पर्वतपुत्री सूचक नामसंज्ञा ! उमा उमंगपूर्ण जीवनयौवन जन्य अवस्था । उमा उमंगको पर्याय । उमंग उमाको पर्याय ! महादेवमहेश्वरको उमंग उन्मत्त भैरव आकृतिमा प्रतिविम्बित हुन्छ । उमाको उन्माद महेश्वरको काखासनमा आलिकिंत मुद्रामा मुखरित हुन्छ । धन्य उमामहेश्वरको मुद्रामय मूर्ति !!! उमामहेश्वर मूर्ति निपुण कारिगरिताकै प्रतिमूर्ति बनेको छ । झन्डै दुई हजार वर्ष प्राचीन अनाम मूर्तिकारका शिल्पसाधनाले वर्तमानलाई पनि उत्तिकै गौरवान्वित बनाएको छ । यति दीर्घकालजयी कलाकृति सितका महेश्वरको आकृति म्लानयौन उमंगले तरंगित कृपाकटाक्षमय आभास हुन्छ । ती अर्ध निमिलित आँखाहरू मदोन्मत्त अवस्था सूचक छन् ! काखमा पार्वतीउमादेवीलाई बसालेर कम्मरमा बायाँ हातले आलिंगन मुद्राले महेश्वरको आधा खोलिएका अर्ध निमिलित नयनका मौन अभिव्यञ्जना उन्मादले भरेको अवस्था सूचक छन् । परन्तु, उमाका पिँडौलादेखि घुँडासम्मै चर्केमर्केका देखिन्छन् । मन्दिर पुनर्निर्माण सँगसँगै सुरेशबहादुर धौबन्जारले तिनमा आधुनिक प्रविधिका एमेसिल लेपन गरी सम्भार गरे, गराएका छन् । त्यसपछि तोरीको तेल दली चम्किलो पारेका रहेछन् । उनकै कथनबाट मनग्य जानकारी पाएँ । उमामहेश्वर मूर्ति पछाडि एउटा सेतो गोलगोल ढुंगा राखिएको रहेछ । त्यस ढुंगामा कम्मर दुख्नेले घिस्रिँदा कम्मर दुखाइ निको हुने लोक धारणा छ । यो परम्परागत लोक सोचाइ हो । तर यसमा शरीर विज्ञानका सम्मति लुकेको छ । त्यस चिल्लो, गोलढुंगामा कम्मर घिस्रिनु त एक किसिमको योगाभ्यास हो, मसाज हो, थेरापी नै हो । मूर्ति पछाडिको यो गोलढुंगा अहिले पुनर्निर्माण भएको मन्दिरको गारोबीच दुई इन्च जति गारोभन्दा बाहिरिएको अवस्थामा छ । यसले कम्मर दल्नुपर्ने अवस्थाका इच्छुकहरूलाई क्रमबद्ध लाम लागेर घिस्रिने स्थिति सिर्जना भएको छ । आफ्ना जन्मदाता मातापिताका स्मृति सम्झनामा श्रद्धाञ्जलि स्वरूप उमामहेश्वर मन्दिर पुनर्निर्माण गरिएको छ । त्यहाँ राखिएको सिंहमरमरको शिलापत्रले मातापिताप्रतिको श्रद्धाञ्जलिका साथै आफ्ना सन्ततिप्रतिको स्नेहसरिता भाव जनाउँछ ।"
म्याराडोनालाई चीनले लाखौँ डलरमा किन्ने !,"लन्डन : पछिल्लो समय युरोपमा नाम चलेका खेलाडीलाई ठूलो धनराशि खर्च गरेर आफूसँग अनुबन्ध गरिरहेका चिनियाँ फुटबल क्लबहरूले पूर्वअर्जेन्टिनी फुटबलर डिएगो म्याराडोनालाई समेत भित्र्याउने प्रयास गरेको छ । त्यसका लागि रकम नखुलाइए पनि लाखौं डलरको प्रस्ताव गरिएको म्याराडोनाका वकिलले खुलासा गरेका छन् । म्याराडोनाका वकिल माटियास मोर्लाका अनुसार अर्जेन्टिनी फुटबलर कार्लाेस टेभेजलाई चीन भित्र्याउने क्लबले नै म्याराडोनालाई पनि लाखौं डलरको प्रस्ताव गरेको हो । टेभेज हालै चिनियाँ क्लब सांघाई सेन्हुवामा आबद्ध भएका थिए । मोर्लाका अनुसार सेन्हुवाले चीनका विभिन्न विद्यालयहरूमा फुटबल सिकाउनका लागि म्याराडोनासँग प्रस्ताव राखेको हो । सेन्हुवाले चीनका विद्यालयहरूलाई लक्षित गरी विशेष कार्यक्रम सुरु गर्दैछ, जसको नेतृत्व म्याराडोनालाई दिन लागिएको हो । म्याराडोना पनि चिनियाँ क्लबको प्रस्तावप्रति सकारात्मक देखिएको मोर्लाले जनाएका छन् । टेभेजलाई चीन लैजाने क्लबले नै म्याराडोनाका लागि पनि ठूलो रकमको प्रस्ताव गरेको छ । म्याराडोनाले प्रस्तावमा सहमतिसमेत जनाइसकेका छन्, मोर्लाले भने, अहिले हामी प्रस्तावमाथि छलफल गरिरहेका छौं । आफ्नो एक्लो उत्कृष्ट प्रदर्शनमा अर्जेन्टिनालाई सन् १९८६ को विश्वकप उपाधि दिलाएका म्याराडोनालाई अन्तर्राष्ट्रिय फुटबलमा महान् हस्तीका रूपमा लिइन्छ । उनले फुटबल खेल्न छाडेको २० वर्ष भइसकेको छ । यद्यपि आफ्नो समयका उत्कृष्ट खेलाडी म्याराडोनाले आफ्नो अनुभव प्रयोग गरी चीनमा नयाँ खेलाडी उत्पादन गरून् भन्ने उद्देश्यले उनलाई भित्र्याउने प्रस्ताव गरेको हुनसक्ने मोर्लाले बताए। म्याराडोनालाई विद्यालयमा फुटबल सिकाउने परियोजनाको प्रमुख भनिएको छ । उनले चीनमा तोकिएका केही विद्यालयमा फुटबल सिकाउनेछन्, मोर्लाले भनेका छन्, यो चीनमा पनि अर्काे म्याराडोना उत्पादन गर्ने अभियान हो । आफ्ना विभिन्न हर्कतले चर्चामा आइरहने म्याराडोनाले यसअघि दुबईमा समेत यस्तै प्रकृतिको काम गरेका थिए । यद्यपि उनले दुबईमा तोकिएको पूरै समय काम गरेनन्। म्याराडोनाले ३१ वर्षअघि विश्वकपको उपाधि जित्दा इङ्ल्यान्डविरुद्ध गरेको गोलको चर्चा अहिले पनि हुने गर्छ । त्यस बेला उनले हातले गरेको गोलका कारण इङ्ल्यान्ड विश्वकपबाटै बाहिरिएको थियो । उनले हातले बल छोएको रेफ्रीले नदेखेपछि त्यसलाई गोलको मान्यता दिइएको थियो । तर, पछि उनी आफैंले हातले गोल गरेको स्वीकारेका थिए । उक्त गोललाई अझै पनि ह्यान्ड अफ गड गोल भनिन्छ । चीनले पछिल्लो समय फुटबल विकासमा निकै ठूलो लगानी गरेको छ । अन्तर्राष्ट्रिय फुटबलका स्टार खेलाडीलाई भित्राउन जति पनि खर्च गर्न तयार भएको चीनले घरभित्रै पनि फुटबल विकासको आधार तयार पार्दैछ । चीनले सन् २०२५ सम्म देशमा ५० हजार फुटबल एकेडेमी निर्माण गर्ने योजना पनि अघि सारेको छ । चिनिया फुटबल महासंघका उपाध्यक्ष वाङ् डेङ्फेङ्लेले ५० हजार एकेडेमी निर्माण गरिने बताए । यसअघि चिनिया फुटबल संघले सन् २०२० सम्म २० हजार एकेडेमी निर्माण गर्ने घोषणा गरेको थियो । म्याराडोनाले चीनमा फुटबल संघको यो कार्यक्रमलाई पनि सहयोग पुर्याउने छन् । सन् २०२५ सम्म देशमा पाँच करोड उत्कृष्ट फुटबल खेलाडी उत्पादन गर्ने योजना अघि सारेको चीनले प्रत्येक विद्यालयमा एक हजार विद्यार्थीले अभ्यास गर्न सक्ने वातावरण बताउने बताइएको छ । हाम्रा प्रत्येक विद्यालय एक हजार खेलाडीलाई तालिम दिन सक्षम हुनेछन्, चिनियाँ फुटबल संघका उपाध्यक्ष वाङलाई उदृत गर्दै चिनिया सरकारी सञ्चार माध्यमले भनेको छ ।"

शीर्षक,विवरण
फल नदिने अहिलेको उपलब्धि,"जब असक्षमता, अयोग्यता, नालायकीपन, अइमानदारी, भ्रष्ट मती योग्यताको सूचक हुन्छ, त्यसले सर्वत्र प्रहार गर्छ । राजनीतिक नेतृृत्व पनि त्यसैको आसपासमा रह्यो भने राजनीति सुटपट्याङभन्दा पनि उटपट्याङको सेरोफेरोमा घुम्न पुग्छ । नेतृत्व आलोचनाको गन्ध मन पराउँदैन । उसलाई त्यो वास्तविकता तीतोटर्रो लाग्छ, छट्पटिन्छ, औडाले पिरोलिन्छ, अनि राहतको लागि बचाऊ अस्त्रको खोजीमा लागिपर्छ । अहिले पनि यस्तै पसल चलाउने कार्य जारी छ परिवर्तनका उपलब्धि गुम्न सक्ने खतरा बढेको छ । यस खेलमा घरेलु प्रतिगामी र यथास्थितिवादीदेखि पराइ शक्तिसम्म लागिपरेका छन् । हिजो जसले गणतन्त्रसंघीयतालाई भित्र्याउन होइन, लखेट्न लागिपरेका थिए । भित्रिने निश्चित भएपछि रहरले होइन, बाध्यता र करबलले सहीछाप गरेका थिए । ती महान् उपलब्धि खोस्ने अभियानको खेतीमा लागिरहेका छन्। अत्यास लाग्ने गरी दक्षिणपन्थी हावा चलेको यस मौसममा सचेतता मात्र होइन, प्रतिकारका हतियार तिखार्न युगले युवा जगत्लाई आह्वान गरिसकेको छ। विशेषतः यस्तो स्यालहुइँयाको पथप्रदर्शकमा माओवादी केन्द्रका उच्च नेतृत्व अग्रभागमा छ । त्यसमा स्वर थप्न नयाँ शक्तिका डाक्टर साहेब एवं मधेसकेन्द्रित दलका शीर्ष नेतृत्व लागिपरेका छन् । अपवादलाई पन्छाउने हो भने अन्य दलका साहेबहरूलाई भित्री चासो देखिँदैन । थातथलो छोडेर नागार्जुनतिर डेराडन्डा जमाएका पूर्वराजा ज्ञानेन्द्रले त राम्ररी खोक्नु पनि हुन्न, परिवर्तनकारी शक्ति (!) को हंशले ठाउँ छोड्न थालिहान्छ । अनि दरबार हत्याकाण्डको हिसाबकिताब र जेल चलानसम्मका धमासे भाषा प्रयोगमा ल्याइन्छ । पञ्चायती जमानामा व्यवस्था, त्यसका पात्र र प्रवृत्तिमाथि प्रहार हुँदा विपक्षीमाथि उहीहरूको तयारी जवाफ हुन्थ्यो भेडाको छाला ओडेका विदेश ब्याँसाहरू ! २०४६ को परिवर्तनपछि पनि नेतृत्व साहेबलाई छिसिक्क केही भन्यो कि शिशु प्रजातन्त्रमाथि खतरा छ भनी पाखुरा सुर्किहाल्थे । अहिले पनि उही पात्र अदलबदल भएका मात्र हुन् । मनोवृत्ति सप्रिनुको सट्टा थप बिग्रिएको अवस्था छ । गणतन्त्र, संघीयता, धर्म निरपेक्षता र समानुपातिक समावेशीजस्ता नयाँपुराना शब्दावलीले पुरानालाई विस्थापित गरेका छन् । नेपाली बृहत् शब्दकोशले उपलब्धिलाई उपलब्ध हुने अवस्था, क्रिया वा भाव, प्राप्ति, खास खोज वा अध्ययनबाट प्राप्त सफलता वा निष्कर्ष, अनुभूति, ज्ञान र बुद्धि भनी उल्लेख गरेको छ । यी अर्थलाई हेर्दा अवस्था, भाव वा प्राप्तिलाई मात्र सम्बोधन गर्दैन, निष्कर्ष वा अनुभूतिसमेतको आवश्यकता औंल्याउँछ । संक्रमणलकाल विकासको सूचक हुने भए नेपालमा लटरम्म थामिनसक्नु विकास फल्ने थियो । देश अहिले तन्नम भएर लुगलुग गरिबीले कामेर बसिरहनुपर्दैनथ्यो । मुलुकमा बहुदलीय व्यवस्था प्रवेश गरेपछि, गणतन्त्र छिरेपछि, संविधानको चल्ला कोरलेपछि, निर्वाचन सम्पन्न भएपछि, संविधान कार्यान्वयनपछि, सरकार गठन भएपछि, संविधान संशोधनपछि ! राजनीतिक अस्थिरताको आयु पुग्छ र मुलुकमा भटाभट विकास झांगिन थाल्छ । आर्थिक सबलताको जहाज उड्छ । लामै कालखण्ड गुज्रिसक्यो राजनीतिक नेतृत्वबाट यसरी पुराण वाचन हुन थालेको ! नारायण गोपालले गाएको गीतजस्तो पिउनु त छँदैछ जसरी पनि, कुनै न कुनै बहाना चाहियो ! निरंकुश परिवेशबाहेक लोकतन्त्र, संविधान, गणतन्त्र, निर्वाचन आदि निहुँमा मुलुक संक्रमणकालकै लिकमा हिँडिरहेको छ । अस्थिरताबाट स्थिरतातिर लैजाने अहिलेसम्म गतिलो र भरपर्दो सूत्र कसैबाट आविस्कार हुन सकेको छैन भने समस्याको गाँठो छिनाल्ने सिकन्दर फेला परेको छैन । गालीबाट कामको मेलो पस्ने काम हुन्छ, अनि फर्कंदा पनि उही म इमानी, ऊ बेइमानीमा टुंगिने गरेको छ । लाग्छ, कतै हाम्रो जिन्दगी यही नियतिको लागि त बनेको होइन ! अहिलेको राजनीतिक नेतृत्वले त्यस्तो के जनताको जीवनस्तरमा वसन्तवहार आउने र मुलुक सम्पन्नतातिर उक्लने उपलब्धि रोपेर फलाइएको छ ? जसलाई रक्षा गर्नैपर्ने बाध्यता छ ! यी कस्ता उपलब्धि हुन्, जसको नाम लिनासाथ धर्मराउने ? के कुनै पद्धति वा प्रणाली आफैंमा उपलब्धि हो ? थितिबेथिति जसरी पनि जन्माएपछि त्यसको नाममा हुने ज्यादतीमाथि बोल्नै नहुने ? यसो आलोचना गयो कि धरापमा परिहाल्ने कस्ता उपलब्धि ? अहिले विशेषतः गणतन्त्र, संघीयता, धर्म निरपेक्षता र समानुपातिक समावेशी आदि प्रावधानलाई कमाइको रूपमा व्याख्या गरिँदै आएको छ । गणतन्त्रलाई सत्तासीन माओवादीले गतिलै उपलब्धिको रूपमा फुलबुट्टा भर्ने, आफ्नै लगानीमा मात्र सम्भव भएको र त्यसको विरुद्धमा जानेलाई पच्काउने जस्ता कच्चा तर्कबाट थर्काउन लागिपरेको छ । देश अशिक्षा, अभाव, गरिबीजस्ता नकारात्मक तत्वले भरिनुको पछाडि २५० वर्षदेखिको राजतन्त्रको छाया देखाइरहेको छ । जहाँसम्म गणतन्त्र सज्जन अनि राजतन्त्र दुर्जन ! भन्ने तर्क छ । यो एकांकी र लुते तर्क हो । गणतन्त्र साधन हो, आफैंमा साध्य होइन । राजतन्त्रजस्तै पद्धति हो, प्रणाली हो तर विकास वा ठूलै उपलब्धि भने होइन । वंशज उत्तराधिकारी र नागरिक उत्तराधिकारीबीचको फरक हो । २००८ सालको अन्तरिम विधानमा राजा त्रिभुवनले गणतन्त्रको किस्सा हाले पनि यसको जन्मको हिसाब गर्दा २०५८ जेठ १९ गते तत्कालीन राजासहित वंशविनाशबाट वीजारोपण भएको भन्ने आम बुझाइ हो । जतिसुकै उपमा जोडे पनि हिजो एउटा दरबार थियो, आज भुरेटाकुरे धेरै दरबार बनेका छन् । जनतालाई अन्तिम शक्ति, अजेय शक्ति आदि चिल्ला उपमा दिए पनि आफूलाई बडेराजा र नागरिकमाथि खस्रो वा रैतीको आचरण यिनको सनातनी धर्म नै हो । राजनीतिक नेतृत्वको दर्शनभेट हिजो नारायणहिटीमा हुन्थ्यो आज लैनचौर वा दिल्लीतिर सरेको छ । श्रीपेच शीतल निवासमा छ । उत्तराधिकारी वंशको आधारमा हुन्थ्यो भने अहिले रूपमा जनतामार्फत दलविशेषमा पुगेको छ ! प्रणाली र पात्र फरक तर प्रवृत्ति थोत्रै छ । राजमार्गलाई लोकमार्गमा अनुवाद गरिएको छ, तर सवारी सान उही छ, जाम हिजोजस्तै छ । हिजो नागरिक बिजोगमा हुन्थे आज महाबिजोगमा छन् । समानुपातिक समावेशीमा सिद्धान्ततः यसमा असहमत हुने ठाउँ छैन, तर यसको प्रयोगमा जहिलेसुकै अनि जुनसुकै ठाउँमा अन्धाधुन्ध शैली अवलम्बन गर्ने हो भने यसले झिक्दे गाँडभन्दा पनि थप्दे गाँड ! उखान चरितार्थ हुन्छ । यो नेतृत्वले भजन हालेजस्तै गणतन्त्र गतिलै चीज हुन्थ्यो भने किन कमल थापा, वैद्य बा, विप्लब अटाउन सकेनन् ? गणतन्त्र समस्या समाधानको अचुक औषधी हुने भए अफगानिस्तान, इराक, चेचेन्या, कासोभोजस्ता मुलुक किन थला परेका छन् ? कि त्यहाँको प्रणालीलाई गणतन्त्र नमान्ने ? राजतन्त्रमा भन्दा आज गणतन्त्रमा देशले असुरक्षित महसुस गर्नुपरेको छ । लम्पसारवादको खेती मलको मूला झैं हर्लक्क बढेको छ । विदेश नीति नराम्ररी खिइँदै गइरहेको छ । अतः आफ्नो अक्षमता छोप्न गणतन्त्रलाई ढाल बनाउनुको कुनै तुक छैन । यस अर्थ गणतन्त्र धारे हात राजतन्त्र नमस्कार होइन । गणतन्त्रको नाममा जुन जनधनको लगानी भयो र अहिले मुलुक जुन दिशातिर उन्मुख छ । गणतन्त्र थारो छ । अनि प्रणाली अदलबदललाई महान् उपलब्धिको पगरी गुथाउनु र विगतलाई सराप्नुको के तुक ? संघीयतालाई अर्को विशष्ट उपलब्धिको रूपमा चित्रित गरिएको पाइन्छ । अहिलेसम्म मुलुकमा विकास, उन्नति, प्रगति नफल्नुको पछाडिको एक मात्र दोष एकात्मक शासनप्रणालीलाई हो । त्यतिमात्र होइन, फस्टाएको अन्याय, अत्याचार, असमान, विभेद त यसैको सन्तान हो । महिला, आदिवासी, जनजाति, दलित, पिछडिएका वर्ग, समुदायको भाग्य छेक्ने प्रणाली यही हो । बेलैमा संघीयताको खेती गरिएको भए देश र नागरिकको मुहारमा चमकधमक हुन्थ्यो । शासनसञ्चाल, आर्थिक स्रोतसाधन सबै केन्द्रमा नै थन्क्याइयो, अलेली माग्नेलाई जस्तो खटाइखटाइ दिइयो, अनि देशको हरिबिजोक नभएर के हुन्छ ? संघीयता भएको भए हामी अमेरिका, स्विट्जरल्यान्ड, नर्वे हुन्थ्यौं ! पत्याए वा नपत्याए पनि अहिले एकथरीले बजाएका धुन यिनै हुन् । जबकि संघीयता एक शासनप्रणाली हो, माध्यम हो, साधन हो । सारा रोग निको पार्ने भए किन जम्माजम्मी २८ देश मात्र यो बाटोमा हिँडे ? संघीयतामा भासिएका अपवादबाहेक किन प्रायः अधोगतिको भासमा भासिन पुगे ? सिद्धान्ततः संघीय राज्यशक्तिको बाँडफाँटभन्दा पनि शक्ति विभाजनको वरिपरि घुमेको हुन्छ । यसको अर्थ हो, उत्पीडित वर्ग र समुदायलाई माथि उठाउन राज्यको स्रोतसाधन र शक्तिमा पहुँचसँग जातीय राज्य कुनै नातासाइने हुँदैन । विकासको सत्रू एकात्मक शासनप्रणाली नै हो वा हाम्रो चिन्तन ? विकेन्द्रीकरणस्थानीय स्वायत्तता अर्थात् विकेन्द्रीकरणबाट न्याय, समानता, उन्नति, प्रगति, विकास एवं विविधताको फल नलाग्ने नै हो त ? भौगोलिक, सांस्कृतिक, जातीय एवं भाषिक विविधता, सामाजिक सद्भाव, विकास, आर्थिक, स्रोतसाधनको न्यायोचित वितरण आदिको लागि एकात्मक शासनपद्धति मरुभूमि नै हो त ? निश्चय नै माथि उठाइएका सवाल यथार्थको सेरोफेरोभित्रै छन् । समस्या लटरम्म फलेकै छन् तर समाधानको जुन औषधी सिफारिस गरिएको छ, तीतो लाग्ला, त्यो औषधी होइन, विष हो । समस्या व्यवस्थापकीय पक्ष र स्रोत, साधन र सेवा वितरणसँग सम्बन्धित छ । प्रतिफल तलसम्म नपुग्नुमा शासकीय रोगी मानसिकता, व्यवस्थापकीय अक्षमता आदि पक्ष जिम्मेवार छन् । यी तथ्यलाई बिर्सिएर अनि गलपासोलाई उपलब्धि भन्दै भट्याइदिनुपर्ने ? कम्युनिस्ट घोषणापत्रले पनि धेरै कुरा बोल्छ, जुन अनुपातमा एउटा मानिसले अर्को मानिसमाथि गर्ने शोषण घट्दै जान्छ, त्यही अनुपातमा एउटा जातिराष्ट्रले अर्को जातिराष्ट्रमाथि गर्ने शोषणमा पनि कमी आउँदै जान्छ, त्यही अनुपातमा जातिराष्ट्रभित्र वर्गहरूबीचको वैमनस्य कम हुँदै जान्छ, त्यही अनुपातमा जातिराष्ट्रबीचको दुस्मनी कम हुँदै जान्छ । संविधानमा धार्मिक स्वतन्त्रता तिनलाई पचेन । छलछामपूर्ण शैलीमा धर्म निरपेक्षतालाई छिराए अनि महान् उपलब्धिकै रूपमा व्याख्यामा जुटे । तर्क थियो हिन्दु धर्मले शोषणको जालोमा नेपाली जनतालाई बेरिरह्यो । अरू धर्मलाई चल्मलाउन दिएन । यो कसको माग थियो, कुन जस्केलाबाट आयो ? न ल्याउनेलाई थाहा छ, न सही धस्काउनेलाई नै ! पश्चिमाहरूको स्वार्थको भरिया किन बन्न पुगे ? घरेलु धर्मसंस्कृतिको हालत के भइरहेको छ ? कसले त्यसको जिलो नै मास्न लागिपरेको छ ? यसतर्फ नहेरी दुई वर्षअगाडि पृथ्वीनारायण शाहले इसाई धर्मको खेती गर्न लाग्दा लखेटिनुपरेको पीडाको रिस आज पोख्न सफल भएका छन्, आफ्नै भनाउँदामार्फत ! पहिलो संविधानसभाले जनताको राय लिन विचित्रकै नाटक मञ्चन गयो । दोस्रोमा पनि यस्तै भयो । धर्मसम्बन्धी मतमा के भयो ? समानुपातिक समावेशीमा सिद्धान्ततः यसमा असहमत हुने ठाउँ छैन, तर यसको प्रयोगमा जहिलेसुकै अनि जुनसुकै ठाउँमा अन्धाधुन्ध शैली अवलम्बन गर्ने हो भने यसले झिक्दे गाँडभन्दा पनि थप्दे गाँड ! उखान चरितार्थ हुन्छ । हिजो जजसबाट यसको माग भयो । ती प्रवृत्ति हेर्दा अरूले नियमबमोजिम गर्दियून्, आफूले आफ्नो सुविधाअनुसार गर्न पाइयोस् । भयो र भइरहेको छ त्यही ! संविधानसभाको निर्वाचनमा समानुपातिक समावेशीको कोटामा ककसले कस्ताकस्ता पात्रहरू थुपारे । चित्र सबैका सामुमा अहिले पनि झल्झली नाचिरहेको छ । के संविधान कानुनले परिकल्पना गरेकै पात्र गए ? त्यसमाथि यस पद्धतिलाई यति सस्तो बनाउन थालियो, जुनसुकै क्षेत्रमा पनि समानुपातिक समावेशी ! चिकित्सा क्षेत्र, सेना, प्रहरी, न्यायालय सबै क्षेत्रमा बिनायोग्यता र क्षमता समानता, समावेशी र विशेष आरक्षण आदिको नाममा भिœयाउँदै जाने हो भने हामी कहाँ पुग्छौं ? सिद्धान्तलाई अगाडि सारेर स्वार्थको भयाङ चढ्न उपयोग गरिने यस्ता नौटंकीलाई कसरी उपलब्धि मान्ने ? अतः यस्तै हो अहिलेको उपलब्धि । सब ठीकठाक छ, उही फल नदिने मात्र हो, नत्र यो बेजोडको उपलब्धि हो भन्नुसम्म ठीकै होला । व्यवहारतः उपलब्धि त्यतिखेर मानिन्छ, जब त्यो फल लक्षित वर्गमा पुग्ने निश्चित हुन्छ वा पुग्छ, अन्यथा उपलब्धि उही गफै त हो सम्धी !"
धूमपान नगर्ने कि,"विश्व स्वास्थ्य संघको एक सर्वेक्षणमा मुुलुुकको ८२ प्रतिशत घरमा न्यूनतम एक व्यक्तिले धुमपान गर्ने गरेको पाइएको छ भने त्यसमा १२ प्रतिशत व्यक्ति १० वर्षको उमेर नपुुग्दै सुुर्तीजन्य वस्तुुको प्रयोग गर्ने गरेका छन् । ७१४ प्रतिशतभन्दा बढी महिला र ८५ प्रतिशतभन्दा बढी पुुरुषले कुुनै न कुुनै रूपमा सुुर्तीजन्य पदार्थ प्रयोग गर्ने गरेको पाइएको छ । एक हजार ६ सय बढी विभिन्न निःशुल्क स्वास्थ्य शिविर तथा अस्पतालमा दात तथा मुुख परीक्षण गर्दा यस्तो अवस्था देखिएको हो । धुमपान धुुवाँ मात्र नभएर सुुर्तीजन्य पदार्थको सेवन र दुुव्र्यसन हो । धुमपान गर्ने व्यक्तिले फालेको धुुवाँ हावामा उसको वरपर रहेको व्यक्तिले लिनुुलाई निष्क्रिय धुमपान भनिन्छ । चुुरोटबाट निस्कने धुुवाँमध्ये २५ प्रतिशत धुमपान गर्ने व्यक्तिले लिन्छ र ७५ प्रतिशत हावामा फाल्ने गर्दछ, जुुन निष्क्रिय धुमपानकर्ताले सेवन गर्दछन् । एक खिल्ली चुुरोट करिब १२ मिनेटसम्म बल्छ भने चुुरोट पिउनेले एक मिनेटमा २ सर्को मात्र तान्छ र त्यसैमा पनि बाहिर हावामा फाल्छ । हावामा फालिएको धुुवाँमा धुमपान गर्ने व्यक्तिले तानेको धुुवाँमा भन्दा दुई गुुना निकोटिन, तीन गुुना कार्बन टार, पाँच गुुनाभन्दा बढी कार्बनमोनोअक्साइड र ५० गुुनाभन्दा बढी क्यान्सरजन्य रसायन हुुन्छन् । फलस्वरूप निष्क्रिय धुमपानकर्ताहरू पनि धुमपानसम्बन्धी थुुप्रै प्राणघातक रोग लाग्ने जोखिममा रहन्छन् । धुमपानको धुुवाँमा दुुई सयभन्दा बढी विषालुु र ५० भन्दा बढी क्यान्सरका रसायन पाइन्छन् । चुुरोट खाने व्यक्तिसँगै बस्नेलाई समेत फोक्सोको क्यान्सर, दम, श्वासप्रश्वासको अन्य संक्रमण, कानको संक्रमण, बहिरोपनालगायतका हजारौं समस्या आउँछन् । निष्क्रिय धुमपानकै कारण नेपालमा दुुई सय ग्रामभन्दा कम तौलका शिशुुको जन्म हुुन्छ र क्षयरोगी बढी देखिन्छन् । पतिले गरेको धुमपानबाट उसको पत्नीलाई असर पार्दछ, त्यसैमा पत्नी गर्भवती छन् भने उक्त धुुवाँले नाल वा साललाई पार गरी गर्भमा रहेको कोमल भ्रूणलाई समेत असर पुर्याउँछ । चुुरोट पिउने गर्भवतीबाट कम तौल भएको बच्चा जन्मने, जन्मेको केही दिनमै मर्न सक्ने, बच्चाको वृद्धि विकास रोकिने र कसैकसैमा मृत बच्चा जन्मने हुुन सक्छ । धुमपानी आमाबाबुुका छोराछोरीमा पटकपटक रुघाखोकी, ब्रोङकाइटिस, निमोनिया जस्ता छातीका रोगबाट संक्रमित हुुने सम्भावना बढी हुुन्छ । बालकहरू ख्याउटे, स्वाँस्वाँ गरिरहने, कान पाक्ने, कान नसुुन्ने, सिकुुटे हुुनुुका साथै सक्रिय धुमपानकर्तामा भैं अन्य अनेकन रोग देखिन्छन्, धुुवाँबाट बच्नेहरूमा पनि । सार्वजनिक स्थलमा धुमपान गर्नेले आफूलाई मात्र नमारी आफूसँग बस्नेलाई पनि लामो समयसम्म कष्ट दिई, तड्पाइतड्पाई मार्ने एक किसिमको हत्यारा भएकाले धुमपानको खराबीको बारेमा जनचेतना अभिवृद्धि गर्नुुपर्ने तथा बनेका ऐनकानुुन तत्काल कार्यान्वयनको खाँचो छ । सार्वजनिक ठाउँमा धुमपान गर्नुु मर्यादाबाहिर हो, लज्जास्पद हो, सार्वजनिक कानुुनविरुद्ध हो र जघन्य अपराध पनि हो भन्ने तथ्य आत्मसात गर्दे सुुर्तीजन्य पदार्थ नियन्त्रण र नियमन गर्ने ऐन २०६८ र नियमावली आयो । ऐन र नियमावली लागू भएपछि सार्वजनिक स्थलमा धुमपान गर्नेलाई एक सय, १८ वर्Èमनिका र गर्भवतीलाई बिक्री गर्नेलाई हजार, सार्वजनिक कार्यक्रम प्रायोजन गर्ने कम्पनीलाई एक लाखसम्म र बट्टामा सन्देश नलेख्नेलाई ५० हजारसम्म जरिबाना हने आशा थियो । ऐनमा सार्वजनिक स्थलमा धुमपान निषेध मात्रै होइन, सबै प्रकारका सञ्चारमाध्यममा प्रचारप्रसार र विज्ञापन गर्न तथा अाकर्षक नारा, चित्र प्रयोग गर्न पनि रोक लगाइएको छ । विद्युुतीय सञ्चारमाध्यममा २०५५ फागुुन ७ देखि नै धुमपानसम्बन्धी विज्ञापनमा रोक लागेको भए पनि छापा, भित्तेलेखन, होडिङ बोर्ड, लोगोजस्ता माध्यमबाट पनि प्रचारप्रसार र प्रायोजन गर्नगराउन नपाइनेछ । तोकिएको पसलले मात्र चुुरोट तर फटकरमा बिक्री गर्न नपाउने व्यवस्था छ । अन्य व्यक्तिलाई असर पर्ने गरी घर र निजी सवारी साधनमा समेत धुमपान गर्न पाइने छैन । सार्वजनिक स्थलमा धुमपान वा सुर्तीसेवन गर्ने व्यक्तिलाई एक सय रुपैयाँ जरिबाना वा सार्वजनिक स्थलबाट हटाउने वा दुुवै गर्न सकिनेछ भने कर्मचारी भए तुुरुन्त रोक लगाउने, पटकपटक गरे अनुशासन नरहेको मानी सचेत गराउने वा विभागीय कारबाहीसमेत गर्न सकिने उल्लेख छ । सुुर्तीजन्य पदार्थ उत्पादकले त्यस्ता वस्तुुको बट्टा, र्यापर्स, प्याकेट तथा पार्सलको प्याकेजिङ र लेबलको बाहिरी भागमध्ये कम्तीमा ७५ देखि ९० प्रतिशत भागमा सुुर्तीजन्य पदार्थ हानिकारक भएको चेतावनीमूलक शब्द, सन्देश र उत्पन्न घातक रंगीन चित्र प्रस्टरूपले झल्किने गरी नेपाली भाषामा अंकित गर्नुुपर्नेछ । प्याकेटमा लेबुुल, ट्रेडमार्क, चिन्ह, उत्पादकको नाम, ठेगाना र निकोटिनको मात्रासमेत उल्लेख गर्नुुपर्नेछ । १८ वर्ष कम, गर्भवती महिलालाई बिक्रीवितरण वा निःशुुल्क दिन पाइने छैन । शिक्षण तथा स्वास्थ्य संस्था, बाल शिशुु कल्याण, स्याहार केन्द्र, अनाथालय, वृद्धा श्रमलगायतका सार्वजनिक स्थलसँग जोडिएका घरपसलबाट तथा एक सय मिटरभित्र समेत सुुर्तीजन्य पदार्थ बिक्रीवितरण गर्न पाइने छैन । पसलेले कुनै ग्राहकको उमेरबारे यकिन हुुन चाहेमा ऊसँग आवश्यक प्रमाण माग गर्न सक्ने अधिकार छ । धुमपान गर्न निश्चित ठाँउमै पुग्नुपर्ने व्यवस्थाले अम्मलीको लत कम गर्न मद्दत पुग्नेछ, आमजनता अम्मलीको लतको सिकार हुुनुुपर्ने छैन र सार्वजनिक स्थलमा धुुवाँ उडाउँदै सर्वसाधारणको स्वास्थ्यको खिल्ली उडाउनेलाई पनि तह लगाउन सकिनेछ भन्ने विश्वास थियो, तर व्यवहारमा कागजमै सीमित बनेको छ अन्य नियमजस्तै । हामीले भुुल्नुु हुुँदैन कि सुर्तीजन्य पदार्थको सेवनबाट उत्पन्न स्वास्थ्य समस्याबाट विश्वमा बर्सेनि ६० लाख मानिसको ज्यान जाने गर्छ । यही अवस्था रहिरहने हो भने २०३० सम्ममा मर्नेहरूको संख्या बर्सेनि ८० लाख पुग्ने प्रक्षेपण छ । बीसौं शताब्दीमा एक करोडलाई मृत्युवरण गराइसकेको धुमपानले एक्काईसौं शताब्दीमा एक अर्ब व्यक्तिलाई मार्ने अनुुमान छ । त्यस्तै निस्क्रिय धुमपानबाट वार्षिक ६ लाख बढीको मृत्यृ भइरहेकोमा एकचौथाइ बालबालिका छन् । धुमपानका कारण नेपालमा दैनिक ६७ जना व्यक्तिले ज्यान गुुमाउने गर्छन् । मृत्यु हुुनेमा तीन भाग पुुरुÈ र दुुई भाग महिला छन् । सुुर्तीजन्य पदार्थ सेवनका कारण लाग्ने रोगको उपचारमा सरकारले प्रत्यक्षरूपमा वार्षिक चार अर्ब र परोक्ष रूपमा ४७ अर्बभन्दा बढी बजेट खर्च गर्ने गर्छ । एकल रोगभन्दा बढी मृत्युुकारक रोग निम्त्याउने धुमपानले २५ किसिमका रोग र विभिन्न दुुईतिहाइजति क्यान्सरहरू प्रत्यक्ष बनाउछ । सुुर्ती सेवनले असर नपार्ने शरीरको कुुनै तन्तुु छैन । धुमपानले स्वास्थ्यमा प्रतिकूल असर मात्र पार्दैन, आर्थिक, सामाजिक, पारिवारिक र वातावरणीय दृष्टिकोणले पनि ठूलो नोक्सानी पुर्याउँछ । अन्त्यमा, धुमपानले स्वास्थ्यमा प्रतिकूल असर पारी प्राणघातक रोग र क्यान्सर लगाउनुुका साथै आर्थिक, सामाजिक, वातावरणीय विभिन्न रूपमा अपुुरणीय क्षति पुर्याई मानिसलाई कंकाल र समाज तथा राष्ट्रलाई कंगाल बनाउने गर्छ । सार्वजनिक स्थलमा धुमपान गर्नेले आफूलाई मात्र नमारी आफूसँग बस्नेलाई पनि लामो समयसम्म कष्ट दिई, तड्पाइतड्पाई मार्ने एक किसिमको हत्यारा भएकोले धुमपानको खराबीको बारेमा जनचेतना अभिवृद्धि गर्नुुपर्ने तथा बनेका ऐनकानुुन तत्काल कार्यान्वयनको खाँचो छ । डा बुुढाथोकी वीर अस्पताल कार्यरत छन् ।"
लोकतन्त्र र समावेशी मुद्दा,"यस वर्ष अर्थात् सन् २०१७ मा संयुुक्त राज्य अमेरिका र नेपालबीच दौत्य सम्बन्ध स्थापना भएको ७० वर्ष पुुग्दैछ । यस वर्षलाई हामी हाम्रा दुुवै राष्ट्रका साझा मूल्यमान्यता र सवालहरूमाथि चिन्तन गर्नको लागि प्रयोग गरिरहेका छौं । नयाँ संविधान जारी भएको झन्डै १८ महिना पुुग्न लागेको छ। संविधानको कार्यान्वयनका साथै स्थानीय, प्रादेशिक र राष्ट्रिय चुुनावको तयारी हुुँदै गर्दा लोकतान्त्रिक सुुधार प्रक्रियाको अवधिभर नेपाली जनताको विविध आवाज र आवश्यकताको प्रतिनिधित्व सुुनिश्िचत गर्ने कार्यमा नागरिक समाजले खेलेको महत्वपूर्ण भूमिका उत्साहजनक छ। गैरसरकारी संस्था, व्यावसायिक संस्था, सामुुदायिक संस्था, विचार मञ्च, श्रम संगठन, प्राज्ञिक समूह र सञ्चारमाध्यमजस्ता नागरिक समाजका अंगहरूले समावेशीकरणलाई सक्षमता दिलाउँछन् । त्यसकारण लोकतान्त्रिक रूपान्तरणको बेला सक्रिय नागरिक समाजलाई समर्थन गर्नको लागि नागरिक स्थान खुुला रहनुुपर्छ । नेपाल भ्रमणका साथै काठमाडौं उपत्यकामा नेपालीहरूसँग अन्तरसंवाद गर्ने क्रममा मैले नेपालको वर्तमान नागरिक समाजमा कार्यरत विभिन्न निकाय र व्यक्तिहरूसँग भेट्ने सौभाग्य पाएकी छुु । टिच फर नेपालमार्फत नेपाली बालबालिकालाई पढाउने युुवा स्वयंसेवकदेखि लिएर महिलाको घरेलुु व्यवसाय प्रवद्र्धन गर्ने, दलित महिला हकको लागि लड्ने दलित महिला संघदेखि लिएर सामुुदायिक रेडियो उदयपुुर स्थापना गर्ने प्रेरणादायी महिलासम्म समाज र मुुलुुकको गुुणस्तर वृद्धिमा समर्पित नागरिक समाज संस्थाहरूले प्रशंसनीय भूमिका खेलेका छन् । सञ्चारमाध्यम तथा नागरिक समाजलाई प्रभावित तुुल्याउने नयाँ नीतिलगायत नेपालले नयाँ संविधानको कार्यान्वयन गरिरहँदा सरकारलाई एक सयभन्दा बढी ऐनकानुुनको पुुनरावलोकन गर्ने अवसर छ । अझै समावेशी र प्रभावकारी शासन हासिल गर्ने गरी तिनको कसरी पुुनरावलोकन गर्ने भन्ने चुुनौती पनि सरकारको अगाडि छ । यस अवसरलाई प्रयोग गर्दै सरकारले स्वदेशी तथा अन्तर्राष्ट्रिय दुुवै स्तरका नागरिक समाज संस्थाका लागि सक्षम कानुुनी वातावरणलाई बढावा दिनुुपर्छ । सन् १९९० देखि नागरिक समाजले नेपालमा सामाजिक रूपान्तरण र लोकतान्त्रिक संक्रमणका लागि एक सक्रिय वाहनको भूमिका खेल्दै आएको छ । कुुनै पनि मुुलुुकमा झैं नेपालमा पनि नागरिक समाज संस्थाहरूको अग्रणी भूमिका ऊर्जाशील लोकतन्त्रको लागि महत्वपूर्ण छ । नागरिक समाजले शासनमा समावेशी सहभागिता र सार्वजनिक निरीक्षण सुुनिश्िचत गर्न सघाउँछ । यसले जनताको सरकार, जनताद्वारा सरकार र जनताका लागि सरकार भन्ने आदर्शलाई प्रतिस्थापित गर्नसमेत महत्वपूर्ण भूमिका खेल्दछ । दुुई शताब्दीअघि सार्थकता दिन भनी अमेरिकी पुुर्खाहरूले निर्माण गरेको त्यस परिकल्पनामा हामी आजसम्म पनि काम गरिरहेका छौं । नेपालले आफ्नो लोकतन्त्रलाई बलियो बनाउँदै गर्दा नागरिक समाज संस्थाहरू पनि लोकतान्त्रिक ढाँचाभित्र सन्निहित हुुन आवश्यक छ । जनसाधारणको तर्फबाट गर्ने पैरवी, जनजीवनमा प्रभाव पार्ने नीतिगत मुुद्दाको विश्लेषण, सुुधारको समर्थनमा निर्वाचन क्षेत्रको परिचालन र सरकारी कामकारबाहीको जवाफदेहिताको लागि अनुुगमनजस्ता उनीहरूका कामले महत्वपूर्ण जाँच तथा नियन्त्रणका उपाय प्रदान गर्दछन् । नागरिक समाज सरकारबाट भिन्न र स्वतन्त्र छ । यसले सरकारको काममाथि सावधानीका साथ निगरानी राख्नुुका साथै सरकार र शासित वर्गबीच प्रतिक्रिया आदानप्रदान गर्छ । खासगरी अल्पप्रतिनिधित्व भएका, बहुुसंख्यक समूहको सशक्त आवाज नबोकेका वा विशेष विषयगत रुचि भएका शासित वर्गलाई यसले समेट्छ । आफ्ना सदस्यका आवश्यकता र आकांक्षालाई प्रतिविम्बित गर्ने कुुनै पनि कानुुनी गतिविधिलाई नागरिक समाजले स्वतन्त्रतापूर्वक अघि बढाउनुुपर्छ, जसले गर्दा विभिन्न खालका विचार, धारणा, गुुनासा, योजना र प्रस्तावको सुुनुुवाइ सुुनिश्िचत हुुनेछ । नेपाल सरकारले नयाँ संविधानमा व्यवस्था गरिएको संघसंस्था खोल्ने स्वतन्त्रता, अभिव्यक्तिको स्वतन्त्रता र शान्तिपूर्वक भेला हुुने स्वतन्त्रताको सिद्धान्तलाई समर्थन गर्ने आफ्नो प्रतिबद्धतालाई पुुनर्पुुष्टि गरेको छ । साथै मानवअधिकारको विश्वव्यापी घोषणापत्र, नागरिक तथा राजनीतिक अधिकारसम्बन्धी अन्तर्राष्ट्रिय महासन्धि र अन्य अन्तर्राष्ट्रिय औजारहरूमा हस्ताक्षर गरेर समेत नेपालले उक्त प्रतिबद्धतालाई पुुनर्पुुष्टि गरेको छ । आफ्नो लिंग, जात, जातीयता, धर्म, भौगोलिक स्थान वा पृष्ठभूमि हुँदाहुँदै पनि सबै नेपालीले स्वस्थ तथा समृद्ध जीवन जिउनको लागि समान अवसर पाउनुुपर्छ भन्ने अब परिकल्पना वा सपनामा मात्र सीमित हुुनुु हुुँदैन, यो त सबैका लागि पूरा गरिने वाचा हुुनुुपर्छ। नयाँ नियमकानुुनले आकार लिँदै गर्दा नागरिक समाजलाई संरक्षण गर्नुु जरुरी छ र विधायकहरूले कानुुनको मस्यौदा लेखन गर्दा नागरिक स्थानलाई संकुुचन गर्ने किसिमको भाषा प्रयोग नगर्न सावधानी अपनाउनुुपर्छ । नागरिक समाजका वैध क्रियाकलापलाई मद्दत पुर्याउने कार्यमा नेपालका धेरै मन्त्रालयको भूमिका खेल्छन् । हरेक मन्त्रालयको आफ्नै कानुुनी क्षेत्राधिकार हुुन्छ । त्यसकारण कुुनकुुन नियमकानुुन लागू हुुने भन्नेमा सधैं स्पष्टता छैन । संविधानको धारा ५१(ञ) ले नेपाल सरकारलाई सामाजिक न्याय तथा समावेशीकरणसँग सम्बन्धित नीतिका सम्बन्धमा सशक्त बनाउनुुका साथै जिम्मेवारी पनि सुुम्पेको छ । उक्त धारामा सामुुदायिक तथा राष्ट्रिय वा अन्तर्राष्ट्रिय गैरसरकारी संघसंस्थाको लगानी र भूमिकालाई जवाफदेही र पारदर्शी बनाउँदै त्यस्ता संस्थाहरूको स्थापना, स्वीकृति, सञ्चालन, नियमन र व्यवस्थापनको लागि एक द्वार प्रणाली अपनाउने भनिएको छ । एक द्वार नीतिको सही कार्यान्वयन भएमा नागरिक समाजलाई नियमन गर्ने विभिन्न सरकारी निकायबीचको द्वन्द्व समाधान गर्न मद्दत मिल्छ भने तिनीहरू आआफ्ना अत्यावश्यक भूमिका निर्वाह गर्नको लागिसमेत मुुक्त बन्दछन् । त्यसैगरी नागरिक समाज र राज्यबीच जीवन्त सम्बन्धको सहजीकरण पनि हुुन्छ । समाज कल्याण तथा विकास ऐनको प्रारम्भिक मस्यौदाले संविधानमा व्यवस्था गरिएको एकद्वार प्रणाली लाई चुुनौती दिने गरी नागरिक समाज संस्थाहरूले सञ्चालनको लागि विभिन्न निकायहरूको स्वीकृति लिनुुपर्ने भनेको छ । मस्यौदाले नागरिक समाज संस्थाहरूलाई वैदेशिक सहयोग प्रयोग गरी परियोजना सञ्चालन गर्नको लागि समाज कल्याण परिषद्बाट स्वीकृति लिनुुपर्ने व्यवस्था गरेर नागरिक समाज संस्थाहरूको वैदेशिक सहयोगसम्बन्धी पहुुँचलाई सीमित बनाएको छ । संस्थाहरूले सुुरुमा आबद्धताको निम्ति परिषद्मा आवेदन दिनुुपर्छ । वैदेशिक सहायता प्राप्त गर्नको लागिसमेत आवेदन दिनुुपरेपछि एउटै सरकारी निकायमा संस्थाले दुुई फरकफरक आवेदन बुुझाउनुुपर्ने अवस्था आउँछ । यसरी यस्ता संस्थाहरूमाथि अनावश्यक बोझ थपिन्छ । साथै, वैदेशिक सहयोगसम्बन्धी यस्तो व्यवस्थाबाट नागरिक तथा राजनीतिक अधिकारसम्बन्धी अन्तर्राष्ट्रिय महासन्धिको समेत उल्लंघन हुुन्छ । उक्त महासन्धिअनुुसार संघसंस्था खोल्ने स्वतन्त्रताको हकअन्तर्गत व्यक्ति तथा कानुुनी निकायहरूले स्वदेशी, वैदेशिक र अन्तर्राष्ट्रिय स्रोतबाट मानव, भौतिक एवं आर्थिकलगायतका स्रोतसाधन खोज्न, प्राप्त गर्न र प्रयोग गर्न पाउँछन् । सरकार तथा अन्य निर्णयनिर्मातासँग अन्तरसंवाद गर्न नागरिक समाज संस्थाको लागि स्थान बनाउने र कायम गर्ने कार्यको समर्थन अमेरिकी सरकारको मुुख्य प्राथमिकताको रूपमा रहँदै आएको छ । हाम्रो देशलगायत विश्वभर सुुशासनमा नागरिक समाजले पुर्याएको बहुुमूल्य योगदानलाई संयुुक्त राज्य अमेरिकाले पहिचान गरेको छ । नयाँ नागरिक समाज संस्थाहरूको दर्ता र हाल अमेरिकामा कार्यरत झन्डै १५ लाख गैससहरूको निर्वाध सञ्चालनमा सहजीकरण गर्ने गरी निर्माण भएका अमेरिकी नियमकानुुनहरू अभिव्यक्तिको स्वतन्त्रता र संघसंस्था खोल्ने स्वतन्त्रताप्रतिको हाम्रो संवैधानिक प्रतिबद्धताका व्यावहारिक रूप हुुन् । अन्य मुुलुुकका १७ सरकार र दुुई प्रतिष्ठानसँग हालै साझेदारी गरी हामीले लाइफलाइन इमब्याटल्ड सीएसओ एसिस्टेन्स फन्ड (:) सुुरु गरेका छौं । आक्रमणको खतरामा रहेका नागरिक समाज संस्थालाई सहयोग गर्नुुका साथै समग्रमा नागरिक समाज र संघसंस्था खोल्ने अनि भेला हुुने स्वतन्त्रतामाथि नै व्यापक खतरा भएको अवस्थामा सहयोग गर्ने उद्देश्यका साथ उक्त कोष स्थापना गरिएको हो । सञ्चार क्षेत्रका हाम्रा मित्रहरूलगायतको नागरिक समाज कहिलेकाहीं सरकारको लागि कठिन वा चुुनौतीपूर्ण हुुनसक्छ । त्यसैकारण हामी नागरिक समाजलाई मजबुुत बनाउन अन्य लोकतान्त्रिक सरकारहरूसँग काम गर्छौं । नागरिक समाज संस्थाहरूको क्षमता अभिवृद्धि गर्न र तिनीहरूले बढीभन्दा बढी सेवा पुर्याउने जनताको तर्फबाट पैरवी गर्न आवश्यक औजार तथा सीप प्रदान गर्नको लागि हामी नेपालको नागरिक समाजसँग काम गरिरहेका छौं । जनताका मागलाई राम्रोसँग उठाउन र स्वस्थ तथा सन्तुुलित लोकतन्त्रको निर्माणमा योगदान पुर्याउनको लागि सरकार र नागरिक समाजबीच पहिलेभन्दा धेरै खुुलापन र सहकार्यलाई बढावा दिनुु हाम्रो लक्ष्य हो। प्रत्येक आवाजको सुुनुुवाइ हुुने जीवन्त नागरिक समाज नै विश्वभर प्रभावकारी लोकतन्त्रको विशेषता हो । संयुुक्त राष्ट्रसंघका पूर्व महासचिव कोफी अन्नानले भन्नुुभए झैं, लोकतन्त्र अन्ततः नागरिक समाजको एक उपज हो, सर्जक होइन । बलियो नागरिक समाजले जिम्मेवार नागरिकतालाई प्रवद्र्धन गर्छ र सरकारका लोकतान्त्रिक स्वरूपहरूलाई कार्यशील बनाउँछ । कमजोर नागरिक समाजले अधिनायकवादी शासनलाई समर्थन गर्छ, जसले गर्दा समाज पनि कमजोर बन्दछ । नेपालको लोकतन्त्रले जनताको व्यवस्था, जनताद्वारा व्यवस्था र जनताका लागि व्यवस्थाको रूपमा प्रगति गर्दै गर्दा संयुुक्त राज्य अमेरिका नेपाललाई सहयोग गर्न प्रतिबद्ध छ । हाम्रो साझा परिकल्पनाको नेपालमा आफ्नो लिंग, जात, जातीयता, धर्म, भौगोलिक स्थान वा पृष्ठभूमि हुँदाहुँदै पनि सबै नेपालीले स्वस्थ तथा समृद्ध जीवन जिउनको लागि समान अवसर पाउनुुपर्छ भन्ने अब परिकल्पना वा सपनामा मात्र सीमित हुुनुु हुुँदैन, यो त सबैको लागि पूरा गरिने वाचा हुुनुुपर्छ । टेपलेट्ज नेपालका लागि अमेरिकी राजदूत हुन् ।"
नयाँ पुस्ताको प्रतीक्षा,"नेपालमा जनतामा अधिकार पुर्याउन भनेर पटकपटक आन्दोलन, क्रान्ति र विद्रोहद्वारा राजनीतिक परिवर्तनहरू भए । हरेक परिवर्तनपछि अब नेपाल प्रगतिको बाटोमा तीव्र गतिमा अघि बढ्ने आश्वासन पनि दिइयो, तर नेपाली जनतालाई हालसम्म निराशाबाहेक केही पनि हात लागेको देखिँदैन । सत्ता परिवर्तन भयो शासन उही छ, नेता परिवर्तन भयो नियत उही छ र अहिले पनि यो वा त्यो बहानामा दोष अरूमा थोपर्ने र आफ्नो स्वार्थ पूर्तिलाई मात्र केन्द्रविन्दुमा राख्ने परिपाटीको नियमितता छँदैछ । यसमा अपवादसमेत भेट्न मुस्किल भएको छ । नेताहरू, नागरिक समाज, सञ्चारजगत्, कर्मचारीतन्त्र, विद्यार्थी, युवा र सर्वसाधारणमा समेत यस्तो प्रवृत्ति हावी भएको छ । यस्तो गतिमा अघि बढिरहेको समाजले देशलाई कता लैजाने हो भन्ने चिन्ता जिम्मेवार व्यक्तिहरूमा समेत देखिएको छैन । अगुवाहरूले नै कुबाटो समातेको देखिन्छ । सत्ता नै सबथोक हो र यसमा टिक्नसक्नु नै राजनीतिक कला हो भन्ने सोच व्याप्त छ । सबै पार्टीहरू नेताको निजी संस्थाको रूपमा परिणत भएका देखिन्छन् । नेताहरूमा पार्टी फुटाएरै भए पनि आफैं नेता हुने, नयाँ नेतृत्व विकास हुन नदिने, प्रतिस्पर्धीलाई शत्रुवत् व्यवहार गर्ने र आफ्नो स्वार्थअनुसार नचल्नेलाई उपेक्षा गर्ने जस्ता प्रवृत्ति बढ्दै गएका छन् । प्रजातन्त्रकालका नेताहरूमा समेत अन्तिम अवस्थासम्म पनि पार्टीलाई कब्जा गरेर बस्ने प्रवृत्तिमा कुनै कमी आएको छैन । जनतासमेत यस्तैमा अभ्यस्त भएजस्तो देखिन्छ । कतिले त यस्तो टिप्पणीलाई तथाकथित बुद्धिजीवीहरूको छटपटी मात्र पनि भन्ने गरेका छन् । हरेक चुनावमा उही पुरानो अनुहारको निरन्तरताले सर्वसाधारण जनतामा परिवर्तनको चाहना र तीव्र असन्तुष्टि नरहेको तर्फ इंगित गरेको आकलन गर्नेहरू पनि छन् । स्थापित नेतृत्वहरूको पनि यस्तै सोच रहेको हुनुपर्छ । हरेक सूर्यास्तले नयाँ बिहानी निम्त्याउँछ । यो कुरा राजनीतिमा पनि लागू हुन्छ । पुरानो पुस्तालाई नयाँ पुस्ताले विस्थापित गर्छ र गर्नुपर्छ । यसका लागि संविधानमा प्रावधानसमेत गरिएको हुन्छ । नेपालका हालका सबै पार्टीका नेताहरू आफैं नेता रहिरहन यस्तो प्रावधानको उच्चारणसम्म पनि गर्दैनन्। संयुक्त राज्य अमेरिकाको संविधानअनुसार कुनै पनि व्यक्ति दुई पटकभन्दा बढी राष्ट्रपति हुन सक्दैनन् भनेर स्पष्ट रूपमा लेखिएको छ । यस्तो प्रचलन अमेरिकाका पहिलो राष्ट्रपति जर्ज वासिंटनको पालादेखि नै सुरु भएको हो । तर त्यस समयमा संविधानमा यस्तो प्रावधान भने थिएन । दोस्रो विश्वयुद्धताकाका राष्ट्रपति रुजबेल्ट चारपटक राष्ट्रपति भएका थिए । सन् १९४७ मा थपिएको यो प्रावधान भविष्यमा कसैले पनि दुईपटक भन्दा बढी राष्ट्रपति हुन नसकून् भनेर ल्याइएको थियो । नेपाली जनतामा परिवर्तनको लालसा स्पस्ट देख्न सकिन्छ। यसको लागि सत्पात्र भने निस्कन सकेको छैन। यो आउनुपर्ने युवा पुस्ताबाटै हो, जो अहिले अन्योलमा परेको देखिन्छ। अमेरिकाका पहिलो राष्ट्रपतिले चाहेको भए आफूलाई राजा घोषणासमेत गर्न सक्थे भनिन्छ । तर उनी दुई पटकभन्दा बढी राष्ट्रपति हुनसमेत चाहेनन् । यसो गर्नुमा दुई पटकभन्दा बढी कोही राष्ट्रपति भएमा उनलाई वस्तुतः आफू नै राजा भएको महसुस हुनसक्ने भएकाले यस्तो नहोस् भन्ने आशयले यो संशोधन गरिएको हो भनिन्छ । रुजबेल्टले यो अपेक्षा अनुशरण नगरेकाले संविधानमा यो विषय थपिएको थियो ।नेपालमा अरू ठूलाठूला कुरा गर्ने नेताहरूसमेत यस्ता प्रावधान राख्ने कुराको उच्चारणसमेत गर्दैनन् । यसको निहित आशय कथंकदाचित आफूले सकेमा अकंटक सत्तामा बसिरहने लालसा नै हो भन्ने स्पष्ट छ । भारतकी प्रधानमन्त्री इन्दिरा गान्धीले भनेकी थिइन्, एक समयमा नेतृत्व भनेको बाहुबल थियो, तर हाल आएर नेतृत्व जनतालाई साथ लिएर जानसक्ने क्षमता भएको छ । तिनै शक्तिशाली भारतीय नेतृलाई जनताले नै उनले लगाएको आपत्कालपश्चात् पूर्णरूपमा नकारेको थियो । एकजना जनविद्रोहमा लागेर पछि मन्त्रीसमेत भएका नेताले जागिर खोज्न आउने मतदाताको ताँती देखेर आजित भएर अन्तर्वार्तामा भनेका थिए, नेपालको वास्तविक समस्या भनेको बेरोजगार नै रहेछ र पहिले विद्रोहको समयमा ठम्याएका विषयहरू त गौण रहेछन् । नेपालजस्तो रोजगारको लागि आफ्नो देश छोडेर विदेश जानेहरूको संख्या अत्यधिक भएको देशमा यो कुरामा सत्यता छ । हाम्रो देशका राजनीति नै पेसा बनाएका नेताहरूमा पनि आफू बेरोजगार हुने डरको मनस्थिति रहेको छ र यसैले गर्दा संविधानमा कार्यकारी प्रमुखको पदको निश्चित पदावधि तोक्ने विषय उठाउन कोही पनि तयार देखिँदैन । नेता हुनको लागि कुनै पद चाहिँदैन भन्ने भनाइ माहात्मा गान्धीमा त लागू भयो होला तर हालका अरू कुनै दक्षिण एसियाका नेतामा लागू हुँदैन । नेपालमा हालको नेतृत्व असफल भयो र नयाँ को आवश्यकता छ भन्नेको संख्या कम छैन । यस्ता पार्टी, गुट, मञ्च, अभियान आदि नामका समूहहरू च्याउसरि उम्रिएका छन् र यस्तो प्रक्रिया रहिरहनेछ । कसैले आफूलाई विकल्प भन्दैमा विकल्प हुने पनि होइन । समय र परिस्थितिले यसलाई ल्याउने नै छ। नेपालका हालका दलका अगुवाहरूमा विगत लामो समयदेखि पद ओगटेर बस्नेहरूको बाहुल्य छ र रहिरहने देखिन्छ । मिलीजुली सत्ताको भागबन्डा पाउने र आशा गर्नेबाट न नेतृत्वलाई चुनौती दिने सामथ्र्य छ न चाहना। तसर्थ आवश्यकता हुँदाहुँदै पनि परिवर्तन सजिलै हुने अवस्था भने छैन । सत्ता सुख भोगिरहेकाहरूले आफैंले सत्ता छोडेको उदाहरण विरलै पाइन्छ। अन्तिम अवस्थासम्म पनि सत्तामा टिकिरहने लालसा राख्नेहरूमा अपवादमा समेत कोही भेटिएको छैन । नेपाली जनतामा परिवर्तनको लालसा स्पस्ट देख्न सकिन्छ । यसको लागि सत्पात्र भने निस्कन सकेको छैन । यो आउनुपर्ने युवापुस्ताबाटै हो । युवापुस्ता अहिले ठूलो अन्योलमा परेको देखिन्छ । पहिलो थरीका युवा कथित पाश्चात्य शिक्षाको प्रभावमा रहेका छन् र उनीहरूको एकमात्र लालसा पश्चिमा मुलुकमा पलायन हुने रहेका छन् । नेपालमा आफैंले प्रयोग गरेको थालसमेत छुन घिनाउनेहरू विदेशमा होटेलमा डिसवास गर्न परे पनि तयार हुन्छन् । विदेशमा जुनसुकै काम पनि गर्न नहिच्किचाउनेहरू नै स्वदेशमा भने काम गर्न रुचाउँदैनन् र देशलाई दोष लगाउन पनि पछि पर्दैनन् । विदेश पलायन हुन यो समूह अभिभावकलाई घुक्र्याउन र दबाब दिनसमेत पछि पर्दैन । यीबाट देशले कुनै आशा गर्न सक्दैन । दोस्रोमा पढाइभन्दा राजनीतिमा बढी रुचि लिने युवा छन् । यिनका एउटै मात्र सीप भनेको ठूलाठूला कुरा गर्न सक्ने क्षमता हो, तर यिनमा काम गर्ने तरिका, इच्छशक्ति र ढंगको अभाव छ। यो समूह नेतृत्वको दौडमा त छ तर जहिले पनि स्रोत र साधनको जोहोमा नेतृत्वको चाकडी मा लाग्ने यो समूहले नेतृत्व प्राप्त गर्ने र फलदायी हुने अवस्था छैन । तेस्रोमा बेरोजगारको ठूलो समूह रहेको छ । यो समूह वैदेशिक रोजगारको लागि विदेशमा परि श्रम गर्ने, देशमा विप्रेषण पठाउने र सानोतिनो लगानीसमेत गर्ने वर्ग हुन पुगेको छ। नेपालको हालको आर्थिक गतिविधि यिनकै भरमा चलेको छ, तर यो वर्ग सत्ताबाट धेरै टाढा छ, राजनीतिक नेतृत्वमा यिनीहरू प्रतिस्पर्धामा छैनन् । चौथोमा देशमा रहेका बेरोजगार छन्, जो राजनीतिक दलमा आबद्ध रहने, राजनीतिक गतिविधिमा संलग्न रहने, फाइदाअनुसार आस्था बदल्दै जाने, सुविधाको लागि जस्तोसुकै कार्य गर्न पनि पछि नपर्ने र नैतिकताको वास्ता नराख्ने समूह रहेको छ। यसबाट पनि देशको कायापलट गर्ने नेतृत्व निस्कने आशा गर्न सकिँदैन । नेपालमै रहेका, शिक्षित र दूरगामी सोच राख्ने समूहको पनि कमी छैन। राजनीतिसँग निस्पृह र भविष्यको लागि चिन्तित यो समूह नेपालको राजनीतिक माहोलमा महत्वपूर्ण भूमिका खेल्न सक्छ। राजनीतिक दल बलियो, प्रभावकारी र जनप्रिय हुनको लागि यो समूहलाई आफ्नो फाँटमा ल्याउन सक्ने क्रियाकलाप हुन आवश्यक छ। हालको फाइदाको मात्र पछि लाग्ने दल र नेताहरूसँग यो समूह पूर्णरूपमा उदासीन देखिन्छ । यस समूहमा आशाको सञ्चार गराउन सक्नु आजको आवश्यकता हो। हालको नेतृत्व डाँडाको जुन भइसकेको अवस्था छ। उमेरले, विचारले, क्रियाशीलताले र सोचले। नेतृत्वमा पुस्तान्तर हुने समय आइसकेको छ। यो कुरा नेतृत्वमा रहनेलाई पनि आभास भइसकेको छ। तर उनीहरूलाई बेरोजगार हुने भय र जीवन रहेसम्म नेतृत्वमा रहने लालसाले पनि छोडेको छैन। जागरुक नेपालीले यो कुरा स्पष्टसँग बुझेका छन्अबको नेतृत्व नयाँ पुस्ताबाटै निस्कनेछ।"

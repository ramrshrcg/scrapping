शीर्षक,विवरण
विधिको शासन खै,"कानुनको दृष्टिमा समानता र कानुनको समान संरक्षण विद्वान् एभी डाइसीले प्रतिपादन गरेका सिद्धान्त हुन् । यसलाई उनले सकै वर्गका लागि अयगचतकू भनी उल्लेख गरेका छन् । यसलाई संविधानवादको सिद्धान्तको रूपमा स्विकारिएको छ । संविधान र कानुनअनुकुल नभएका कार्यलाई कानुनसम्मत भनी स्विकार्न सकिँदैन । कानुनी शासनको आधारभूत विषय भनेकै कानुनबमोजिमको काम हुनुपर्छ भन्ने हो । नेपालको न्यायपालिकाको वर्तमान अवस्थामा उच्च अदालतमा ८० जना न्यायाधीश नियुक्त गर्दा नेपालको संविधान र न्यायपरिषद् ऐन उल्लंघन गरिएको भन्दै विरोधमा उत्रिएका कानुनव्यवसायीले प्रदेश नम्बर २ मा पर्ने तराईका आठ जिल्ला अदालत र यस क्षेत्रमा पर्ने तीनवटा उच्च अदालतका इजलाससमेत ठप्प पारेका छन्' (साभार नागरिक, कान्तिपुर, अन्नपूर्ण पोस्ट् दैनिकसमेत ) यस सम्बन्धमा सम्मानित सर्वोच्च अदालतमा रिट निवेदन परेको हुँदा त्यसको यथोचित व्याख्या हुने नै छ । काकताली भनुँ कि संयोग पंक्तिकार पनि सोही प्रदेशको उच्च अदालतकै मुख्य न्यायाधीश हो । मैले पनि (संविधान र न्यायपरिषद् ऐनको ठाडै उल्लंघन भएको भनी) आफ्नो जन्ममिति न्यायपरिषद्को अध्यक्षले फेर्न संविधान तथा कानुनले अधिकार प्रदान नगरेको, जन्ममिति व्यक्तिगत पहिचान तथा अधिकारको विषय भएको र अधिकारप्राप्त निकायबाट दिएको प्रमाणलाई अनधिकृत निकाय कसैले बदल्न सक्दैन, संविधान र कानुनले तय गरेको अधिकारको सीमाभित्र रहेरै कानुनबमोजिम न्यायपरिषद्बाट कार्य गरिनुपर्ने हुन्छ । हचुवाको भरमा एक्लैले निकायको अधिकार ग्रहण गरी ठाडै निर्णय गर्न मिल्दैन भन्नेसमेत विषयमा सम्मानित सर्वोच्च अदालतमा रिट दायर गरेको छु । पंक्तिकारको आँखा यही माघ २४ गते सोमबारको अन्नपूर्ण पोस्ट् दैनिकको विशेष पृष्ठ ७ मा प्रकाशित न्यायालयको गरिमा र न्यायाधीश नियुक्ति' मा पर्यो । खासमा लेखक पनि न्यायसेवासँगै सम्बन्धित देखियो र लेखकले उक्त लेखमा जुन उत्साह र ऊर्जा मान्छेले खर्चेर राष्ट्र सेवा गरेको हुन्छ एउटा घोर निराशा र धोकाको गहिरो अनुभूति बोकेर घर फर्कनुपर्ने नियति यतिबेला देखिँदैछ । यस अर्थमा न्यायालयलाई अनुमानयोग्य पार्न र यसको लोकतन्त्रीकरण गर्नु अनिवार्य थियो, छ र रहिरहने देखियो । पंक्तिकारको इतिहास साक्षी छ, न्याय दिलाउनेहरूले भोग्नुपरेको अन्यायको कथाव्यथा अझसम्म सुषुप्त र दमित छ । भलै न्यायाधीशकै रिट र निवेदन अब पर्न थालेका छन्' भनी न्यायिक अराजकतालाई उजागर गर्ने प्रयत्न गर्नुभएको छ ।' यस्तै जुझारु लेखक डा शंकरकुमार श्रेष्ठले न्यायपालिकामा पारदर्शिता शीर्षकको (नागरिक दैनिक २०७३ माघ २१ मा प्रकाशित) लेखमा उल्लिखित प्रधानन्यायाधीश अध्यक्ष भएको संस्थाले पारदर्शिता देखाउन नसक्दा अरूबाट त्यस्तो अपेक्षा गर्नु बेकार हुन्छ । आफूले गरेको कार्य वा निर्णयको वस्तुगत आधार र कारण सार्वजनिक गर्नसक्ने आँट र हैसियत नभएका व्यक्तिलाई सार्वजनिक पदमा नियुक्त गर्नु नै देशको दुर्भाग्य हो । अयोग्य र विवादित व्यक्तिबाट न्यायसम्पादन गराइरहनु आर्थिक दृष्टिले पनि देशले थेग्न नसक्ने हुँदा न्यायपालिकामा आमूल परिवर्तन गर्नु तथा न्यायपरिषद्लाई खारेज गर्नु नै स्वतन्त्र न्यायपालिकाको लागि राहत हुनेछ' भन्ने अंशले पंक्तिकारलाई पनि छोएको छ । पछिल्लोपटक गरिएका सर्वोच्च अदालत तथा उच्च अदालतमा गरिएको नियुक्ति किन नहोस् त्यो संविधान तथा कानुनसम्मत भएन भनी बौद्धिक व्यक्तिहरू आन्दोलनमा उत्रनुपर्ने अवस्था निश्चय नै सुखद् हुन सक्दैन । नियुक्तिदेखि वृत्ति विकासका प्रत्येक चरणमा आफ्नो मानिसको खोजी र राजनीतिक आस्थाको संरक्षण मूल कारकको रूपमा रहेको देखिन्छ । न्यायपालिकाभित्र लोभी, पापी र चाकडी गर्ने समूह हाबी भएकै कारण संविधान र कानुन भन्ने कुरा हात्तीको देखाउने दाँतजस्तो मात्र हुन पुगेको आभास हुन थालेको छ । यसै प्रसंगमा पंक्तिकारलाई पनि यो लेखमार्फत किन चाउरिस् मरिच आफ्नै पीरले ? ' भन्ने यथार्थ र न्यायपरिषद्भित्र खेल्ने खेलाडीको तिकडमलाई उजागर गर्न मन लाग्यो । न्याय सत्य, तथ्य र प्रमाणमा आधारित हुन्छ प्रमाणको मूल्यांकन गर्ने कार्य न्यायाधीशले गर्ने हो । नियुक्तिदेखि वृत्ति विकासका प्रत्येक चरणमा आफ्नो मानिसको खोजी र राजनीतिक आस्थाको संरक्षण मूल कारकको रूपमा रहेको देखिन्छ । न्यायपालिकाभित्र लोभी, पापी र चाकडी गर्ने समूह हाबी भएकैले संविधान र कानुन भन्ने कुरा हात्तीको देखाउने दाँतजस्तो मात्र हुन पुगेको आभास हुन थालेको छ । न्यायिक सुशासनको खडेरी पर्न थालेको यथार्थ एकातिर विद्यमान छँदैछ, साथै मिडियाबाट सत्य साँचो कुराको अन्वेषण नगरी हचुवाको भरमा समाचार सम्प्रेषण गर्ने काम (पीत पत्रकारिता) पनि बढ्दै गएको छ । जसले गर्दा पनि संविधान र कानुन मिच्नेको लागि मद्दत पुग्दै गएकोमा विमति हुन सक्दैन । पत्रकारिता राज्यको चौथो अंग हो भने पत्रकारले सही साँचो र सत्य समाचार जनसमक्ष सुसूचित गर्नुपर्ने हुन्छ । तर सत्य लुकाएर, तथ्य बंग्याएर समाचार सम्प्रेषण गरिन्छ भने पत्रकारले धर्मको निर्वाह गरेको भनी कदापि मान्न सकिन्न । पंक्तिकारले जब अनलाइन खबर र सेतोपाटीले मेरा हकमा टुका जोर्न खोज्दै उच्च अदालत जनकपुरका मुख्य न्यायाधीश सुरेन्द्रवीरसिंह बस्न्यात पनि रिट लिएर सर्वोच्च पुगेका छन् । जागिर लम्याउनको लागि नै जन्ममिति घटाएर प्रतिलिपि नागरिकता लिएको खुलासा भएको भनी समाचार सम्प्रेषण भएको पाएँ, तपार्इंसँग निम्न कुराको बारेमा प्रश्न सोध्ने जिज्ञासा ममा उत्पन्न भएको छ । तपाईंकै अनलाइनमार्फत मैले सुरु अवस्थामा अधिकारप्राप्त निकायमा दिएको २०२८ फागुन १८ को दरखास्त खोजेर प्रकाशित गर्नुहोस् अनि तपाईंले मेरो उमेर खुलेको नागरिकता र मेरो यकिन जन्ममिति कुन हो ? भन्ने यथार्थबारे थाहा पाउनु हुनेछ । के तपाईंहरूको शैक्षिक योग्यताको प्रमाणपत्रलगायतका जागिरमा प्रवेश गर्दा भरिएको प्रमाणको जन्ममितिलाई तपाईंको अड्डा प्रमुखले जानकारी नै नदिई परिवर्तन गरिदिएमा तपाईंलाई त्यो स्वीकार्य हुन्छ ? तपाईंले त्यसलाई स्विकार्न सक्नु हुन्न भने अर्काको लागि त्यो कसरी स्वीकार्य हुन सक्छ ? आधिकारिक प्रमाणपत्रको महत्व के हो ? भन्ने नबुझी आधिकारिक प्रमाणलाई तपाईं नजरअन्दाज गर्न थाल्नुभयो भने सुशासनको सट्टामा कुशासनको उदय हुन जान्छ । कुनै पनि राष्ट्रसेवकको निरन्तररूपमा कायम हुँदै आएको आधिकारिक प्रमाणलाई हचुवाको भरमा अन्यथा गरिदिने हो भने सेवानिवृत्त भएपश्चात् उसले आफ्नो जन्ममिति कुन हो भनी मान्ने ? जन्ममितिको निक्र्योल कसले र कहिले गर्न सक्छन् भनिठान्ने ? यस सन्दर्भमा दूरदृष्टि राख्नु उपयुक्त हुन्छ । न्याय सम्पादन पनि तोकआदेश र हुकुममै सीमित हुन पुग्यो भने न्यायको सट्टा अन्यायसिवाय केही पर्न जाँदैन । तसर्थ समाचार सम्प्रेषण गर्दा पत्रकारले समाजको आँखा खोलिदिनु जरुरी भएको छ र यसको लागि सत्यको खोजी र तथ्यको अन्वेषण हुन अति आवश्यक छ । सुशासन र विधिको शासन वर्तमानको टड्कारो आवश्यकता हो । यसलाई भनाइमा मात्र होइन, व्यवहारबाट पनि प्रदर्शन गर्न सक्नुपर्छ । यसलाई पूरा गर्ने प्रतिबद्धता जिम्मेवार सबैले व्यक्त गर्नु मात्र पर्याप्त हुँदैन । प्रतिबद्धता पूरा गर्ने जोस, जाँगर र साहस पनि देखाउन सक्नुपर्छ । विगतमा भएको त्रुटि सच्याएर सत्य सबैसामु राख्ने हिम्मत पनि राख्न सक्नुपर्छ । सुशासनको लागि निर्णयकर्ता मात्र दोषी होइन, त्यसभित्रको लोभीपापी चाकडी गर्ने समूहको पनि त्यति नै हात रहेको हुन्छ, जसले सही तथ्यलाई लुकाएको हुन्छ । पछिल्लो दिनमा संविधान, ऐनकानुन मिँचिदै छ भन्ने थाहा पाउँदापाउँदै पनि त्यही निकाय वा संस्थासमक्ष अधिकारको लडाइँको लागि हामीले आफ्नो आवाज उठाउँदै आएका छौं । विधिको शासनको लडाइँ बेलायतको इतिहासमा एकै दिनमा भएको होइन, यसको हेक्का सबैले राख्नैपर्ने हुन्छ । न्यायदाता होस् वा न्यायको उपभोक्ता होस्, सबैलाई यसको चेतना हुनैपर्छ । बस्न्यात जनकपुर उच्च अदालतका मुख्य न्यायाधीश हुन् ।"
सवारीचालक नै जेब्राक्रसबारे अनविज्ञ,"काठमाडौंको बाटो हिँड्न कसलाई रहर लाग्छ र ? के गर्नु, बाध्यता आआफ्नो । हिँड्दा धुलो र धुवाँ त अक्सिजन (प्राणवायु) सरह भैगो । धुलो र धुवाँकै मुहानमा बस्न बाध्य हुनेका लागि त प्राणवायु नै भैगो । मेरो लागि हिँड्दा सबैभन्दा गाह्रो लाग्नेचाहिँ बाटो काट्दा हो । बाटो काट्न खोज्यो जेब्राक्रस छैन । भएको ठाउँमा उभियो, सवारी रोक्दैन । नरोक्ने मात्र होइन, हर्न बजाएर पेल्न खोज्छ । अनि रिस उठ्छ । जहिले पनि मुस्किलले बाटो काट्नुपर्ने । अनि मनमनै मुरमुरिन्छु, कस्तो सिस्टम नभएको देश भयो भनेर । म स्कुले विद्यार्थी हुँदा ४६४७ वर्षअघि मेरा एकजना गुरुले भारतलाई सिस्टम नभएको देश भनेको अहिलेसम्म याद छ । त्यसबेला सिस्टम भएको हाम्रो देश अहिले कहाँ छ अनि त्यतिखेर सिस्टम नभएको भारत अहिले कहाँ पुग्यो ? गएको २० गते अन्नपूर्ण पोस्ट्को अनलाइनमा बटुवाले कहिले चेत्ने ? ' शीर्षकमा एउटा समाचार पढें । समाचार पढेपछि केही तथ्यांक पनि थाहा भो । उपत्यकामा २१ स्थानमा आकाशे पुल रहेछ । ४२ प्रतिशत सडक दुर्घटना पैदलयात्रीकै कारण हुने गरेको रहेछ । समाचारमा पैदलयात्रुले सडकमा के गर्ने के नगर्ने भन्ने पनि उल्लेख रहेछ । जस्तै हतार गरेर बाटो नकाटौं । मोडहरूबाट बाटो नकाटौं । रातको समयमा चम्किलो लुगा लगाएर मात्र बाटो काटौं । सडकमा सधै फुटपाथबाट मात्र हिँड्ने बानी बसालौं । बालबालिकासँग यात्रा गर्दा उनीहरूलाई सडकको भित्तापट्टि पारेर अघि बढौं । आफूतिर आइरहेको गाडीको हर्कत बुझौं । सवारी आवागमनमा वाधाअवरोध पुग्ने गरी नहिँडौं । रोकिराखेको ठूलो सवारीको अघिपछिबाट बाटो नकाटौं । जेब्राक्रस र आकासे पुलबाट मात्रै बाटो काटौं । माथि उल्लिखित सुझाव महत्ववपूर्ण छन् । पहिलो बुँदा, हतार गरेर बाटो काट्न त हुँदै हुन्न । तर के गर्नु, हतार गरेन भने कुरेको कुरै हुन्छ । हतार गर्ने पर पुगिसकेको हुन्छ, आफू जहाँको तहीं । दोस्रो, मोडबाट बाटो काट्नु हुन्न, किनकि सवारी चालकले नदेख्न सक्छ र बे्रक लगाउन पनि गाह्रो । साइकल मोटरसाइकल पर्यो भने ढल्नै सक्छ । तेस्रो, अलि नयाँ लाग्यो । पैदलयात्रुले राति हिँड्दा चम्किलो पहिरन लगाउँदा सवारी चालकले टाढैबाट देख्छन् र सतर्क हुन्छन् । त्यसैले धेरैजसो राति हिँड्नुपर्नेले चम्किलो ज्याकेट (गर्मीमा पनि हुने पातलो) साथमा राख्नु राम्रो । साइकल, मोटरसाइकल चलाउनेलाई त अझ राम्रो । चौथो, हामीकहाँ कति त्यस्ता बाटा छन्, जहाँ फुटपाथ होस् । भएका फुटपाथ पनि बाटो फराकिलो गर्ने क्रममा हिँड्नै नहुने गरी साँघुरिएका छन् । अनि पसल राख्ने र स्थायी पसल भएकाहरूले पनि फुटपाथ ओगटेका हुन्छन् । जे होस्, फुटपाथ भएसम्म फुटपाथैबाट हिँड्नुपर्छ । पाँचौं, बच्चालाई लिएर हिँड्दा जहिले पनि हात समाएर भित्तातिरैबाट हिँडाउनुपर्छ । यसमा हामी त्यत्तिको ध्यान दिइरहेका हुन्नौं । छैटौं, विपरीत दिशाबाट आफूतिर आइरहेको सवारीसाधनको गति र त्यसले ओगटेको ठाउँ पनि आकलन गर्नुपर्छ । मेसिन न हो, त्योसँग प्रतिस्पर्धा गर्नु हुन्न, दुईचार सेकेन्ड आफैं रोकिएर बाटो छोडिदिनु राम्रो । सातौं, बाटो छ भन्दैमा यता र उता अनि बीच बाटोबाट हिँड्नुभएन । एउटा लाइन पक्रेर हिँड्नुपर्छ, जसले गर्दा सवारी हाँक्नेले पनि आफ्नो सुरबाट विचलित हुन नपरोस् र कोहीसँग नठोक्कियोस् । आठौं, ठूलो गाडी रोकिराखेको छ भने त्यसको दायाँ वा बायाँबाट अरू सवारीसाधन आइरहेको नदेख्न सक्छ । त्यस्तो अवस्थामा बाटो काट्दा सीधै दुर्घटनामा पर्ने सम्भावना हुन्छ । नवौं बुँदा, आकासे पुल र जेब्राक्रस भएको ठाउँमा अन्यत्रबाट कहिल्यै बाटो नकाटौं । कोही पुलको भर्याङ चढ्न असक्त छ भने सहयोग माग्न सकिन्छ र बाटोबाटै पनि ट्राफिक प्रहरी वा अरू कसैको सहयोगमा सावधानीपूर्वक बाटो काट्न सकिन्छ । समस्या छ, जेब्राक्रसको । जेब्राक्रस ठाउँठाउँमा नभएका होइन । केही समययता यसको संख्या बढेको पनि छ, तर पर्याप्त छैनन् । मुख्य कुरा, भएका पनि काममा आएका छैनन् । अर्थात् जेब्राक्रस हुनु र नहुनुको अर्थ छैन । जेब्राक्रस भनेको पैदलयात्रुलाई बाटो काट्न हो र त्यो पैदलयात्रुको अधिकार हो । जेब्राक्रसमा कोही बाटो काट्न खोज्दैछन् र बाटो काटिरहेका छन् भने सवारी रोक्नैपर्छ । यो संसारभरि चलेको अनिवार्य नियम हो । हो, जेब्राक्रसमा ट्राफिक लाइट (बत्ती) छ भने बाटो काट्ने हरियो बत्ती बल्दामात्रै बाटो काट्न पाइन्छ । पहिलेपहिले त हामीकहाँ पनि केही मूल सडकमा त्यस्तो व्यवस्था थियो र त्यसको पालना पनि हुन्थ्यो । अहिले छैन । सायद बत्तीको व्यवस्थापन नियमित गर्न नसकेर होला कुनै पनि सडकमा ट्राफिक बत्तीले काम गरेको देखिन्न । सोलार प्यानल पनि राखेको देखिन्छ । त्यसले पनि काम नगरेरै होला, बत्ती बल्दैन । नियमित स्याहारसम्भारको अभावमा ती खासै काममा नआएका हुन् भनेर अनुमान गर्न गाह्रो छैन । स्वदेशमा बसेर विदेशको कुरा मात्र गरे जस्तो नहोस्, विकसित मानिएका मुलुकमा जेब्राक्रस र ट्राफिक बत्ती मानिसको आवतजावत कम हुने बाटोमा पनि गरिएको हुन्छ । अझ बाटो काट्नेलाई सुविधाको लागि ट्राफिक बत्ती चाँडो बाल्न एउटा स्विचको व्यवस्था गरेको हुन्छ, जुन थिचेपछि नियमित समयभन्दा चाँडो बाटो काट्ने बत्ती बल्छ । स्विडेनमा त्यस्तो स्विचमा भान्टा' लेखेको हुन्छ । भान्टा स्विच थिचेपछि बाटो काट्ने बत्ती त्यसको समयअगावै बल्छ र बाटो काट्न पाइन्छ । ट्राफिक बत्ती नभएका जेब्राक्रसमा बाटो काट्ने मान्छे छ भने सवारी अनिवार्य रोक्नुपर्ने नियम कडाइका साथ लागू गर्नुपर्छ । सवारी चलाउनेहरूलाई जेब्राक्रसमा अभ्यस्त गराउन पहरालगायत केही न केही वैकल्पिक व्यवस्था गर्नैपर्ने हुन्छ । हामीकहाँ त खोइ त्यस्तो व्यवस्था कहिले आउँछ होला ? गएको पुस २५ गते एक दैनिकमा एउटा समाचार पढें, ३७ ट्राफिक बत्ती जोडिने पैदलयात्रीले जेब्रा क्रसिङमा बटन' थिचेर गाडी रोक्न सक्ने । समाचार पढ्दै जाँदा माथि मैले लेखेका कुरा पनि पुष्टि भयो कि पहिला जडान गरिएका ट्राफिक लाइटको मर्मतसम्भार तथा प्रयोग नहुँदा बिग्रेपछि नयाँ लाइट जडान गर्न लागिएको हो ।' यो परियोजना काठमाडौं उपत्यकाको लागि हो । माथि उल्लिखित नयाँ ट्राफिक बत्ती जडान भनेको धेरैजसो साबिकका बिग्रेरै हो । यसको लागि एसियाली विकास बैंकले आर्थिक तथा प्राविधिक सहयोग गर्दै छ । समस्या के भने यो नयाँ बन्ने पनि केही महिना वा वर्षपछि पक्कै बिग्रन्छ । त्यसको मर्मतसम्भार हुँदैन । अनि त्यसको पनि पुरानै हालत । फेरि नयाँ बनाउने परियोजना आउँछ । बिग्रने र नयाँ बन्नेबीचको अवधिमा त फेरि त्यही सास्ती भोग्नैपर्ने हुन्छ । नत्र किन थापाथली चोकमा केही वर्षअघि मात्र जापानको सहयोगमा बनेको आधुनिक ट्राफिक बत्ती अहिले काममा आएन ? अन्त्यमा, काठमाडौं उपत्यकाको ट्राफिक थाम्न नसक्ने भइसक्यो । सवारी र पैदलयात्रु दुवै मारमा छन् । संघीयता कार्यान्वयन भएर प्रदेश बनेपछि काठमाडौं उपत्यकाले दुईतीन वर्षभित्र जनसंख्या र सवारीसाधनको चापमा केही राहत पाउन सक्ने अवस्थाबाहेक अरू खासै देखिन्न । सुनेको थिएँ, थाइल्यान्डको राजधानी बैंककमा राजा भूमिबोलले ट्राफिक बत्तीको सट्टा बाटो काट्न सबैलाई पायक पर्ने गरी सहरैभरि ठाउँठाउँमा आकासे पुल बनाउन लगाए । त्यतिमात्रै होइन, बैंककमा त धेरै फ्लाइओभरहरू पनि बनेका छन् । हामीकहाँ पनि विस्तारै बन्ला, मेट्रो रेल पनि आउला । आकासे पुल त केही ठाउँमा छन् पनि । केही बन्ने तर्खरमा पनि छन् भन्ने सुनिन्छ । साथसाथै अशक्त र अपांगमैत्रीआकासे पुल (लिफ्ट भएको) पनि बन्ला । अविलम्ब हुनुपर्नेचाहिँ मुख्यमुख्य जेब्राक्रसमा ट्राफिक बत्तीको भरपर्दो व्यवस्था र बत्ती नभएको ठाउँमा ट्राफिक प्रहरी वा स्वयंसेवीको व्यवस्था हुन् । भलै सबै जेब्राक्रसमा पहरा दिन सम्भव नहोला, तर ट्राफिक बत्ती नभएका जेब्राक्रसमा बाटो काट्ने मान्छे छ भने सवारी अनिवार्य रोक्नुपर्ने नियम कडाइका साथ लागू गर्नुपर्छ । सवारी चलाउनेहरूलाई जेब्राक्रसमा अभ्यस्त गराउन पहरालगायत केही न केही वैकल्पिक व्यवस्था गर्नैपर्ने हुन्छ । पैदलयात्रुले पनि जेब्राक्रसबाट मात्रै बाटो काट्नुपर्ने र आकासे पुल भएको ठाउँमा अन्यत्रबाट बाटो काट्न नपाइने (असक्तलाई बाहेक) तर्फ पनि कडाइ गर्नुपर्छ । यसको लागि ट्राफिक नियमसम्बन्धी जागरण अभियान निरन्तर चलाइरहनुपर्छ । साथै निश्चित दूरी र स्थानमा जेब्राक्रस (राजमार्गमा भएका बजार र बस्ती क्षेत्रमा समेत) को व्यवस्था अनिवार्य हुनुपर्छ र तिनलाई समयसमयमा लिपपोत गरेर दुरुस्त राख्नुपर्छ ।"
चीन घेर्ने जातिवादी रणनीति,"नेपाल चार वर्ण छत्तीस जातको साझा फूलबारीको रूपमा चित्रित छ । चार वर्णलाई दृष्टि रूप वा आकृति सौन्दर्य, भेषभूषाको रूपमा पनि बुझिने गरिन्छ । पदार्थमा हुने रातो, सेतो, कालो, पहेंलो चार रूप, भेद, रंगको रूपमा पनि बुझ्नुपर्छ । मनुष्य जातिको चार श्रेणी (ब्राह्मण, क्षेत्री, वैश्य, शूद्र) को रूपमा वर्णित छ । यो चार वर्ण जातजातिको, उचनीचको छुवाछूतको विषय होइन । हरेक जातिभित्र यी चार वर्ण श्रेणी हुन्छ । कुनै जातिले यसको गुण पक्षलाई केन्द्रीय रूपमा आत्मसात गरी विकास गरेको पाइन्छ भने कुनैले यसको परिधिमा आफूलाई समेटेको छ । वैदिक दर्शनको आधारमा वर्ण भनेको जात होइन, यो नितान्त वैज्ञानिक श्रम विभाजनको दृष्टिकोण हो । वैदिक दर्शनको आधारमा सम्पूर्ण वैचारिक नेतृत्व लिने दार्शनिक, चिन्तक, शिक्षक, साहित्यकार, संस्कृतिकर्मी, पत्रकार, लेखक जस्ता प्राज्ञिक व्यक्तिहरू ब्राह्मण वर्णमा समेटिन्छन् । युद्धकला, राजनीतिक, सैन्यअभ्यास गर्ने व्यक्तिहरू क्षेत्री वर्णमा पर्छन् । त्यस्तैगरी, व्यापार व्यवसाय उद्योगधन्दा वाणिज्यसम्बन्धी काम गर्ने मानिसहरू वैश्य वर्णमा पर्दछन् । आधुनिक समाजमा सभ्य र ठूला मानिने डाक्टर, पाइलट, इन्जिनियर, कृषि पेसा, मेकानिकल आदि पेसा अपनाउनेहरू शूद्र (सेवक) वर्णमा समेटिन्छन् । तर हाम्रो समाजमा वैदिक दर्शनका विरुद्धमा शूद्रलाई तल्लो जाति र अन्यलाई उपल्लो जातिको रूपमा अवैज्ञानिक ढंगले अपव्याख्या गर्दै आएको पाइन्छ, यो सरासर वैदिक धाराविरुद्ध छ । यस्तो उचनीच चिन्तन पूर्वीय दर्शन र वर्तमान समाज दुवै विरोधी गतिविधि हुन् । यसमा हामी सबै सचेत हुनुपर्छ । पछिल्लो समय चार वर्णलाई प्रायोजित रूपमा उचनीचको विषय बनाई केही पश्चिमाको उक्साहटमा जातिवादीहरूले संकुचित राजनीतिको भद्दा खेल मैदान बनाउने कुकृत्य मञ्चन गरिरहेका छन् । जातिगत रूपमा विशेषतः बाहुन जातिमाथि उचनीचको रेखा कोरेको झूटो आरोप दर्ज गर्दै चार वर्णको गलत व्याख्या गर्ने कुकर्ममा जातिवादीहरू लाग्नु आफ्नो खुट्टामा आफैं बञ्चरो हान्नु हो । मिलेर बसेको सद्भाव र सहिष्णु नेपाली समाज छलछाम र षड्यन्त्रबाट टाढै बसेको छ । यस्तो सोझो समाजमा पश्चिमा साम्राज्यवादी शक्ति केन्द्रले आफ्नो रणनीतिक स्वार्थपूर्तिको लागि जातिवादी शेर्पा, तामाङ, नेवार, मगर, गुरुङ, राई, लिम्बू (सेता मगुराली) क्षेत्री समाज, मधेसवादी मोर्चा, बाहुन समाजजस्ता जातिवादी क्षेत्रवादी सञ्जाल सुनियोजित रूपमा खडा गराई जातिजातिबीचमा, भूगोलभूगोलबीचमा असहिष्णुताको डलर खेती मञ्चन गरिरहेका छन् । यसरी साम्राज्यवादीको स्वार्थपूर्तिको खेताला बन्न जातिवादी, क्षेत्रवादी, नागरिक समाज, राजनीतिक दलका केही मूल नेतृत्वहरू तछाडमछाडका साथ लाग्नु राष्ट्रघात हो । साम्राज्यवादी शक्ति केन्द्रले नेपालका सोझा जातिहरूलाई आपसमा भिडन्त गराउने र नेपाललाई अनियन्त्रित द्वन्द्व र अस्थिरतातर्फ धकेल्ने षड्यन्त्र गरिरहेका छन् । यही अस्थिरताभित्र खेली शान्तिसेनाको आवरणमा साम्राज्यवादी मिसिनरी सेनाको हेर्डक्वाटर नेपालमा खडा गर्ने लक्ष्य राखेका छन् । यसरी साम्राज्यवादले प्रथमतः चीन घेर्ने त्यसपछि भारत विखण्डन गरी एसियामै साम्राज्यवादी प्रभाव बढाई आफ्नो लुटको साम्राज्यवादी केन्द्र नेपाललाई बनाउने ग्र्यान्ड डिजाइनको जाल बुनिरहेको छ । यसको लागि नेपालका जातजातिका केही अगुवाहरू, दलका मूल नेतृत्वहरू र नागरिक समाजका तथाकथित मनुवाहरूलाई विभिन्न ब्यानरमा आफ्नो कुत्सित षड्यन्त्रपूर्तिको खातिर ज्यालादारी खेतालाको रूपमा नियुक्त गरिसकेको घटनाक्रमबाट पुष्टि हुँदै आइरहेको छ । नेपालको हरेक भूखण्ड बहुजातीय, भाषिक र सांस्कृतिक स्वरूपमा सतवीज समान गाउँबस्तीहरू आआफ्नै मूल्यमान्यता, मौलिकता बोकी सद्भाव सहिष्णु जीवन पद्धतिमा सक्रिय छन् । यही नै शान्ति, स्थिरता, समृद्धि र राष्ट्रिय एकतासहितको राष्ट्रिय मुक्तिका आधार हुन् । नेपाली समाजमा बहुजाति, भाषा, संस्कृतिको, सम्मि श्ररणयुक्त बनोट हुनुको कारण यहाँ युगौंदेखि बसुधैवः कुटुम्बकम' मानिसलगायतका सम्पूर्ण प्राणी इस्टमित्र हुन् भन्ने जीवन्त शैली कायम छ । यस्तो एकताबद्ध अनुकरणीय समाजमा साम्राज्यवादीको लहैलहैमा जातजातिका, दलका, नेतृत्व फसी आफ्नो जन्मभूमिको गरिमामा आगो झोस्न सक्रिय हुनु निन्दनीय र खेदजनक छ । नेपाली समाजले पनि राज्यको पुनर्संरचनाको सवालमा कोसी, गण्डकी, कर्णाली तीन बृहत् जलाधारको आधारमा मूर्त समानुपातिक विकासको आवश्यकता महसुस गर्दै आएको विकास योजनाहरूको शृंखलाले थप पुष्टि गर्छ । राज्यको पुनर्संरचना तथा विकासको लागि संघीय प्रारूपको प्रदेश अवधारणा अस्तित्वमा आएको हो । यस आशयलाई गम्भीर प्राज्ञिक अध्ययनअनुसन्धान तथा विश्लेषण गरी अगाडि बढाउनुपर्नेमा मुलुकमा क्रियाशील मूलधारका राजनीतिक पार्टीहरू विदेशी रणनीतिको सहभागी बन्न पुगेका छन् । त्यसको ज्वलन्त उदाहरण हो, वर्तमान संविधानमा व्यवस्था गरिएको सात प्रदेशको अवधारणा यसको नांगो प्रारूप २ नम्बर प्रदेशमा उदांगो भएको छ भने १, ५ र ७ ले त्यही सिद्धान्त अनुशरण गरेका छन् । ३ र ४ नम्बर प्रदेशको वर्तमान स्थिति सिंगो नेपाललाई संकुचनमा पार्ने रणनीतिको खुला खेलको रिहर्सल हो । हामीले प्रदेशको अवधारणामा जाँदा नेपाल एकात्मक राज्य हो भन्ने बुझ्न आवश्यक छ । समानुपातिक विकासको लागि शक्ति निक्षेपीकरणको सिद्धान्तमा प्रदेशहरूको निर्माण समानुपातिक विकासको लागि हो । यसमा हिमाल, पहाड, तराई प्राकृतिक रूपमा अविछिन्न छन् । सामाजिक, आर्थिक, सांस्कृतिक भौगोलिक, विविधता पनि एकअर्कामा अन्योन्याश्रित छन् । कोशी, गण्डक र कर्णाली जलाधारभित्र क्रमिकतामा जातजातिको आआफ्नै विशिष्ट मौलिक र प्राकृतिक संयोजन कायम छ । उदाहरणको लागि कोशी जलाधारमा राई, लिम्बू, यादव, चौधरी, बाहुन, क्षेत्री, मुसलमान, शेर्पा, राजवंशी, भुजेल, सन्न्यासीका साथ अनेकौं जातजाति बसोवास गर्छन् । यस क्षेत्रमा मेची, कोसी, सगरमाथा र जनकपुरका साथै बागमती अञ्चलका सिन्धुपाल्चोक र काभ्रे जिल्लासमेत पर्छन् । गण्डक जलाधारमा मगर, गुरुङ, नेवार, थारू, क्षेत्री, तामाङ, थकाली, मारवाडी, बाहुन, कुमाल, यादव, मुसलमान, कुसुन्डा, दलितका साथै अन्य जातजातिको मिश्रित बसोवास छ । यस क्षेत्रमा लुम्बिनी, धवलागिरि, गण्डकी, नारायणी र बागमती अञ्चलका काठमाडौं, भक्तपुर, ललितपुर, रसुवा, नुवाकोट र धादिङ पर्छन् । कर्णाली जलाधार यस क्षेत्रमा खस, थारू, दलित, मगर, बाहुन, मुसलमान, क्षेत्री, राउटे, वादी, मगर, नेवार, तामाङ, गुरुङलगायतका जातजातिको मिश्रित बसोवास छ । यस क्षेत्रमा महाकाली, सेती, भेरी, कर्णाली र राप्ती अञ्चल पर्छन् । यसरी कोशी, गण्डकी, कर्णाली, जलाधारले नेपालमा तीन प्रादेशिक व्यवस्थापनको अनुमति दिन्छ । यसलाई खलल बनाउने चेष्टा सिंगो मुलुक खल्बलाउने षड्यन्त्रपूर्ण नियत हो । भाषा, धर्म संस्कृतिक, राज्य पुनर्संरचना, विदेश नीतिको निर्धारण, राज्य व्यवस्थाको गठन, कृषि भूमिको रक्षा, भूमि व्यवस्थापन, नागरिकता शक्ति सन्तुलन आदि महत्ववपूर्ण पक्षहरूको सही दिशानिर्देशन नै राष्ट्रिय एकता अखण्डता, सार्वभौमिकता अक्षुण्ण राख्ने मूल आधार हुन् । माओवादी केन्द्र, एमाले, मधेसवादी, कांग्रेसलगायतले जातिवादी आवरणमा साम्राज्यवादी एजेन्डा पालेर स्थिरता खोज्नु त्योभन्दा ठूलो मूर्खता र व्यभिचार अर्को हुन सक्दैन । अहिले नेपालले २०४७ को संविधानदेखि सार्वभौमसत्ता जनतामा अन्तरनिहित रहेको नेपाली मौलिकताको गणतन्त्रको जग बसालिसकेको सन्दर्भमा राष्ट्रिय शक्ति सन्तुलनको मूल्यमान्यता तदनुकुलकै व्यवस्थापन हो । पछिल्लो समय यस व्यवस्थापनसँग जोडिएका शक्तिहरूमा अराजक महत्ववाकांक्षा र तदनुकुलको व्यवहार छ । यस स्थिति उत्पन्न गराउनमा वैदेशिक स्वार्थको प्राधान्यता प्रमुख छ । सत्ता संघर्षलाई निरन्तरता दिन विविधखाले अराजक ध्वंसात्मक, जातिवादी, क्षेत्रवादी, नश्लवादीहरूले स्थापित श्रम विभाजन पद्धति वर्ण व्यवस्थाको अपव्याख्या गर्दै हाम्रो सामाजिक संरचनामा द्वन्द्व सिर्जना गराउने कुचेष्टा गरिरहेका छन् । यसमा दलका मूल नेतृत्वहरूको नांगो संलग्नता पनि प्रस्टै देखिएको छ । मुलुकले चाहेको अनिवार्य स्थिरता, शान्ति र एकताको जगमा समृद्धिको लक्ष्यमा बढ्नुको साटो दलको मूल नेतृत्व राष्ट्रिय एजेन्डाकेन्द्रित नभई बाह्य शक्तिको लहैलहैमा भौतारिँदै आएका छन् । अहिले दलका केही नेतृत्व बाहिरी रूपमा चीनको हितैषीको रूपमा प्रस्तुत हुँदै भारतको अन्धविरोध गर्ने र कोही छिमेकी भारतको हितैषीको रूपमा प्रस्तुत हुँदै चीनको अन्धविरोध गर्ने गरेको देखिन्छ । यी दुवैखाले प्रवृत्ति पश्चिमा साम्राज्यवादी स्वार्थसँग गाँसिएका पाटा हुन्, यी सारभूत रूपमा इन्डोपश्चिमा रणनीतिका अंग हुन् । यी दुवै पश्चिमा साम्राज्यवादी शक्तिको आड र लगानीमा सुसंगठित रूपमा सञ्जाल खडा गरी क्रियाशील छन् । नेपाललाई अनवरत द्वन्द्वभूमि बनाउन अनियन्त्रित अस्थिरतालाई संयोजन गर्नु तथा सारभूत रूपमा छिमेकी चीनविरोधी गतिविधि गर्र्नु यिनको धन्दा हो । राष्ट्रिय एजेन्डाको आत्मसात तथा शक्ति सन्तुलन स्थिरताको लागि मुलुकले दिशानिर्देश गरेका कार्यभार हुन् । घोषित संविधान कार्यान्वयनको लागि राष्ट्रिय एजेन्डामा संविधान संशोधन, शक्ति सन्तुलन र निर्वाचनलाई प्याकेजमा सहमति जुटाउन सके मात्र सम्भव हुन्छ । यसलाई जातिवाद र क्षेत्रवादरूपी अलगाववादी सोच चिन्तन कार्यक्रमरूपी अनुचित वैदेशिक स्वार्थको चालमा चलाउन खोज्नेहरू जुनसुकै शब्द आडम्बरसँग जोडिएर आए पनि तिनीहरू ध्वंसात्मक साम्राज्यवादी रणनीतिक केन्द्रहरूसँग जोडिएका र कालान्तरमा नेपाल, भारत, चीन घेर्ने रणनीतिका बहुआयामिक पाटा हुन् । यस शृंखलासँग भारतको एउटा पक्ष विगत तीन सय वर्षदेखि जोडिँदै आएको छ । स्मरण रहोस्, माओवादी विद्रोह शान्ति प्रक्रियामा प्रवेश गरेलगत्तै मधेस तथा जातिवादी आवरणको आन्दोलन पुनः इन्डोपश्चिमा रणनीतिक ज्वाइन्ट भेन्चर' मा अगाडि बढाएको छ । यस्तो ध्वंसात्मक कार्यक्रमबाट समयमै सचेत बनी बाहिर निष्कन नसके दक्षिण एसियामै भारतले आफ्नो भूमिका र दायित्वसँग चुक्नुपर्ने हुन्छ । त्रिपक्षीय भारतनेपालचीन साझेदारी नै नेपालमा विद्यमान समस्याको समाधानको सेतु हो । जातिवादी आवरणमा साम्राज्यवादी एजेन्डा पालेर स्थिरता खोज्नु त्योभन्दा ठूलो मूर्खता र व्यभिचार अर्को हुन सक्दैन । नेपालका मूलधारका राजनीतिक दलहरू माओवादी केन्द्र, एमाले, मधेसवादी, कांग्रेसलगायतले जातिवादीहरूले कुमार्गबाट आफूलाई युटर्न गराई राष्ट्रिय शक्ति सन्तुलनसहित राष्ट्रिय एकताको सत्मार्ग अनुशरण गर्न गम्भीर बनून् । राष्ट्रियता, सार्वभौमिकता, स्वाभिमान र अखण्डता उँचो राख्न राष्ट्रिय शक्ति सन्तुलनसहितको राष्ट्रिय एकता मुलुकले खोजेको निकास हो । समयमै सच्चिएर सही मार्ग अवलम्बन गर्न दलका नेतृत्व तथा जातिवादी अगुवाहरू तयार होऊन्, अन्यथा नेपाल रहन्छ, तर कुमार्ग पछ्याउनेहरूको मटियामेटलाई कसैले रोक्न सक्दैन । न्यौपाने माओवादी केन्द्रका केन्द्रीय सदस्य हुन् ।"
संकटालाई सिमरा गोल्डकप,"सिमराः विभागीय टोली त्रिभुवन आर्मी क्लबलाई स्तब्ध पार्दै सीएमजी संकटा क्लबले रुस्लान आठौं सिमरा गोल्डकप फुटबलको उपाधि जितेको छ । सिमरा रंगशालामा शनिबार भएको फाइनल भिडन्तमा आर्मीलाई टाइब्रेकरमा ४२ ले पराजित गर्दै संकटाले पहिलोपटक सिमरा गोल्डकपको उपाधि उचालेको हो । उपाधिसँगै संकटाले ट्रफीसहित पाँच लाख ५१ हजार नगद पनि जितेको छ । उपविजेतामा सीमित आर्मीले भने दुई लाख ५१ हजारमा चित्त बुझायो । प्रतिस्पर्धात्मक खेलमा आर्मीको अग्रतालाई तोड्दै संकटा खेलमा फर्किएको थियो । संकटाविरुद्ध आक्रामक खेल सुरु गरेको आर्मीले खेलको ४७औं मिनेटमा अग्रता लियो । बालकृष्ण श्रेष्ठले डिबक्सभित्रबाट गरेको उत्कृष्ट प्रहार क्रसबारमा लाग्दै गोललाइनभित्र पसेपछि एन्फा रेफ्री नवीन्द्र महर्जनले आर्मीलाई गोल दिएका थिए । पहिलो हाफमा पाएको केही अवसर चुकाएको संकटाले खेलको ५६औं मिनेटमा बराबरी गोल फर्कायो । आर्मीका बालकृष्ण श्रेष्ठले विदेशी खेलाडी मार्टिन अजाईलाई लडाएपछि संकटाले फ्रिकिक पाएको थियो । डिबक्स बाहिरबाट संकटाका अमित तामाङले प्रहार गरेको फ्रिकिक बलले सीधै जाली चुमेको थियो । निर्धारित समयमा ११ को बराबरी भएपछि अतिरिक्त समयमा पनि दुवै टिमले गोल गर्न नसकेपछि नतिजा टाइब्रेकरबाट निकालिएको थियो । टाइब्रेकरमा संकटाका राज पौडेल, अनिल गुरुङ, अमित तामाङ र कुलदीप कार्कीले गोल गरे । विश्व अधिकारीको प्रहार भने आर्मीका किपर सुनिल श्रीवास्तवले बचाए । आर्मीका सन्तोष तामाङ र हिरण्य मगरले मात्र गोल गर्न सके । दीपक गुरुङ र जितेन्द्र कार्कीको प्रहार संकटाका गोलरक्षक विनय श्रेष्ठले उत्कृष्ट बचाउ गरे । उत्कृष्ट खेल प्रदर्शन गरेका श्रेष्ठ सर्वोत्कृष्ट खेलाडी घोषित भए । उनले यामाहा मोटरसाइकल प्राप्त गरे । विधागत पुरस्कारमा उत्कृष्ट फरवार्ड अनिल गुरुङ (संकटा), उत्कृष्ट मिडफिल्ड सन्तोष तामाङ (आर्मी), उत्कृष्ट डिफेन्स विमल पाण्डे (आर्मी), उत्कृष्ट प्रशिक्षक सल्यान खड्गी (संकटा) र सर्वाधिक गोलकर्ताको पुरस्कार बालकृष्ण श्रेष्ठ (आर्मी)ले प्राप्त गरे । उत्कृष्ट भएका खेलाडीले जनही १५ हजार नगद हात पारे । प्रतियोगिताको फेयर प्लेको पुरस्कार एपीएफ क्लबले हात पारेको छ ।"

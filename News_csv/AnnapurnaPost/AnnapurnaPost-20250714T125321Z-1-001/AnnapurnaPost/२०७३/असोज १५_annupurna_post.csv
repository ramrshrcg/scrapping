शीर्षक,विवरण
मरेपछि के हुन्छ ?,"आजभोलि हाम्रो समाजमा मरेपछि के भइन्छ ? गएका फर्केर आएको किन देखिँदैन ? जस्ता प्रश्न गर्नेहरू धेरै भेटिन्छन् । यी दुई जटिल प्रश्नको उत्तर वेद, उपनिषद् ब्रम्हसूत्र गीताले दिन्छन् । भाषाको कठिनाइले गर्दा तिनको अध्ययन गर्न सहज नभएकोले विद्वतवर्गलाई बाहेक सर्वसाधारणलाई थाहा नहुनु अस्वाभाविक भएन । जन्म र मृत्यु दिनदिनै देखिने विषय भएकाले यो प्रत्यक्ष छ । पुनर्जन्म, मोक्ष सम्बन्धमा भने प्रत्यक्ष प्रमाण नभएकाले यो विषय अनादिकालदेखि विवादास्पद बन्दै आएको देखिन्छ । मुमुक्षु बालक नयिकेताले मृत्युतत्त्वका अधिष्ठान यमराजसँग तीनवटा वर माग्दा एउटा वर मरेपछि कसैले रहिन्छ भन्छन्, कसैले रहिँदैन भन्छन् । यस विषयका 'सत्य के हो मलाई बताइदिनुहोस्' भन्दै प्रश्न गर्दा यमराजले 'यो विषय जान्न सजिलो छैन, योगविद्या (ध्यानविधि) द्वारा जान्न सकिन्छ ।जसले पूरा अन्धो भई परलोकलाई नमानी जे छ यसै लोकमा छ, मरेपछि कर्मफल भोग्न पर्दैन भन्दछ, त्यो बारम्बार जन्मने मर्ने गर्दछ । जसले आत्मालाई नित्य सम्झी परलोकलाई ध्यान दिई सत्कर्म गर्दछ, त्यो जन्म मरणको चक्रबाट छुट्दछ । आत्मा नित्य छ । त्यो न जन्मन्छ, न मर्दछ' भन्ने जवाफ दिएको कठोपनिषदमा पाइन्छ । कलियुगको प्रभाव तथा वैज्ञानिक आविष्कारले हिजोआज भौतिकवादको सिद्धान्त अर्थात जुनजुन तत्त्वले शरीर बनेको छ ती ती तत्त्व मूलतत्त्वमा मिलेपछि चेतन पनि नष्ट हुन्छ । चेतन भनेको त जड पदार्थको वैज्ञानिक तथा रासायनिक प्रक्रियाद्वारा उत्पन्न हुने हो भनी शरीर र आत्मालाई अलगअलग नमानी जे छ यसै जन्ममा छ, पुनर्जन्म हुँदैन भन्ने तत्त्व नेपालमा पनि देखिन थालेको छ । त्यस्ता व्यक्तिले ईश्वरको सत्ता, महत्ता पुनर्जन्म तथा परलोकगमनलाई स्वीकार गर्दैनन् । तिनीहरूले प्रत्यक्ष देखिनेलाई मात्र सत्य मान्दछन् । हिन्दु धर्मशास्त्र (दर्शन) को भनाइ भने संसारका सबै वस्तु प्रत्यक्ष हुन सक्दैनन् । शब्द तथा अनुमान प्रमाणलाई पनि स्वीकार गर्नुपर्दछ । जस्तो आफू जन्मनुभन्दा पहिला दिवंगत (मरिसकेका) भइसकेका बाजे, जिजुबाजेहरूलाई आफूले नदेख्दैमा थिएनन् भन्न मिल्दैन । बाबु भएपछि बाजे, जिजुबाजे पनि थिए भनी स्वीकार गर्नुपर्दछ । पहाडको टुप्पामा धुवाँको मुस्लो देखियो भने त्यहाँ आगो अवश्य छ भनेर मान्नुपर्दछ भन्नेछ । पहिले पहिले यो ब्रह्माण्डमात्र छ भन्ने वैज्ञानिहरूले हाल आएर यस्ता ब्रह्माण्ड अनन्त अनन्त छन् भन्न थालेका छन् । यत्रो ठूलो ब्रह्माण्ड तिनमा हुने ग्रह नक्षत्रहरू आआफ्नो कक्षमा प्रतिक्षण गतिमान छन् । तिनका काममा एकक्षण पनि अनियमितता छैन । एक आपसमा ठक्कर खाँदैनन् । हामीले प्रत्यक्ष देख्दैनौं भन्दैमा यिनलाई धारण गर्ने, नियन्त्रण गर्ने कुनै तत्त्व छैन भन्न सकिन्छ र ? सकिँदैन । हाम्रा पूर्वज त्रिकालदर्शी ऋषिहरूले वेदको आश्रय लिएर ध्यान विधिद्वारा आत्मा, ईश्वर, लोक लोकान्तरको साक्षात्कार गरी लोक कल्याणको लागि लेखेका शास्त्रहरूले सृष्टि पालन संहार गर्ने जुन अव्यक्त सत्ता छ, त्यसलाई नै ईश्वर मानेका छन् । शास्त्रको आधारमा हिन्दुहरूले अनादिकालदेखि जन्म मृत्युको चक्र चलिरहेको मान्दै आएका छन् । समाजमा कैयौं धार्मिक कुराहरू हाल प्रचलनमा छैनन्, तापनि ऋषिहरूले भनेका कुरा केही मात्रामा अहिलेका वैज्ञानिकहरूले सिद्ध गरिरहेका छन् । गीताको एक सय ५० भाषामा अनुवाद गरी अनुसन्धान गर्दैछन् । हामीकहाँ भने लौ मलाई देवता, स्वर्ग, नरक, लोक, परलोक कहाँ कस्ता छन् देखाइदेऊ, स्वर्ग अथवा नरक भोगेर त्यहाँ को आएको छ, भेटाइदेऊ भन्दै बटारिएका कुरा गर्ने भेटिन थालेका छन् । यी त सर्वसाधारणका भनाइ हुन् । अहिलेको बाहिरी दुनियाँसँगको सम्पर्क र सहरी वातावरणले गर्दा टुपी काटिइसकियो, जनै फालिसकियो, गायत्री मन्त्र जप्न छोडियो, बाँकी रहेको मृत्युपश्चात्लाई अति आवश्यक पर्ने अन्त्येष्टि किरिया पनि गरुड पुराणअनुसार १३ दिनसम्म गर्दै आएकोमा समयसापेक्ष बनाउने भन्दै दिन छोट्याएर ७ दिनमा ५ दिनमा गरे हुन्छ भनी मृत्यु संस्कारमा सुधार आवश्यक भन्दै समाजका प्रतिष्ठित व्यक्तिहरूले पनि आफ्ना पुर्खाले धर्मशास्त्रअनुसार धान्दै आएको कुल परम्परालाई छोड्दै पाँच दिनमा काम सम्पन्न गर्नुभयो भन्ने पत्रिकामा छापिन थालेको छ । किरिया गर्ने वा नगर्ने, दिन छोट्याएर गर्ने वा १३ दिनसम्म गर्ने यो व्यक्तिको स्वतन्त्रता हो । तथापि म पनि हिन्दु धर्मावलम्बी ब्राह्मण जातिको भएको र यी समाचारले हिन्दु संस्कृति र संस्कारलाई जरैदेखि हल्लाउन खोजेको देख्दा खिन्न भएको छु । आआफ्नो पहिचान सबै मनुष्यको हुन्छ । हामीले आफूलाई हिन्दु भनेर चिनिने सबै संस्कार निमिट्यान्न भए भने आफूलाई हिन्दु भनेर के आधारले भन्ने ? अब हामी हिन्दु धर्मशास्त्रअनुसार किरिया गर्न चाहनेले १३ दिन लगाएर गर्ने अथवा दिन छोट्याएर सक्ने भन्ने निर्णय गर्नुभन्दा पहिला क्रिया गर्नुपर्ने कारण सम्बन्धमा जानकारी लिन आवश्यक छ । नलिई किरिया गर्दा विधि पुग्न सकेन भने किरिया गर्नु निरर्थक हुन्छ । यस विषयमा विश्व हिन्दु महासंघबाट निक्र्योल गरी जानकारी गराइदिन अनुरोध गर्दछु । आत्मा मर्दैन, मानिस मर्नु भनेको सूक्ष्म शरीर (चिदाभाष) ले स्थुल शरीरलाई छोडी कर्मफल भोग्न लोकात्तरमा जानु हो । यसले यो शरीरलाई छोडेपछि तत्काल अर्को देह आविर्भुत (उत्पन्न) हुन्छ । यो प्रेत देह, पितृदेह, देवदेह जुन पनि हुन सक्छ । तथापि धेरैजसोको तेज वायु आकाशबाट बनेको पहिलाको शरीर जस्तै रूपरंग अवस्था आकारको देह हुन्छ । यसलाई वायवीय शरीर भन्दछन् । प्रेत शरीर भनेको यही हो । यो केवल मनुष्यलाई मात्र प्राप्त हुन्छ । पशुपक्षीलाई हुँदैन । सूक्ष्म शरीर शक्तिस्वरूप भए पनि वासनायुक्त मन तत्त्वको प्रधानताले भौतिक शरीरको सहायता बिना सक्रिय रहन सक्दैन । एक ठाउँबाट अर्को ठाउँ जान सक्दैन । १० दिनसम्म पिन्ड दिएपछि त्यसको परमाणुबाट अर्को शरीरको निर्माण हुन्छ । यसमा सूक्ष्म शरीर प्रवेश गरेपछि नयाँ अतिवाहक नामको शरीरले भोग गर्ने लोकमा लैजान्छ । त्यहाँ कर्मानुसारको अर्को दिव्य शरीर अथवा यातना शरीर प्राप्त गर्दछ र भोग सम्पादन हुन्छ । धर्मशास्त्रअनुसार त्यसै बखत विधिपूर्वक षोडष श्राद्ध आदि पिण्डदान भएन भने त्यसको प्रेतत्वभाव छुट्दैन । नछुटेपछि गरुणपुराण १२६९ श्लोक अनुसार पुण्यफल भोग्न जान त कता हो कता पापकर्मको फल नरक यातना भोग्न जान पनि पाउँदैन । नरक यातना भोग्न नपाएपछि ८४ लाख योनीको क्रममा फेरि मनुष्ययोनी प्राप्त गर्न सक्दैन । मनुष्ययोनी प्राप्त नभएपछि उद्धार गर्ने अर्को मौका पाउँदैन । कल्पको अन्त्यसम्म पिशाचरूपमा भ्रमण गर्दछ । अनेक कष्ट भोग्दछ । अतिवाहक देह बन्दा पहिलो दिनको पिण्डले शीर, दोस्रो दिनकोले काँध, तेस्रोले हृदय, चौथाले पृष्ठ, पाँचौँ दिनकोले नाभी, छैटौंले कम्मर गुह्य, सातौंले हाडमासु, आठौं र नवौं दिनकोले घुँडा पाउ बन्दछन् । दसौं दिनको पिण्डले भोकप्यासले युक्त भएको शरीर बन्दछ । यस प्रकार एक अंग बनेको २४ घन्टापछि अर्को अंग बन्ने गरुडपुराणमा उल्लेख छ । जस्तो बच्चा जन्मनुभन्दा पहिले निचुरे रगत आउने स्तनबाट बच्चा निस्कनासाथ दूध आउँछ । यो विधि कुनै डाक्टर वा वैज्ञानिकले बनाएको नभै दैवी शक्तिले हो । शरीर पनि दैवी नियमले बन्दछ । देह बन्न कम्तीमा १० दिनको समय लाग्नेमा प्रकृतिको नियम विपरीत पिण्डमाथि पिण्ड थप्दै कोच्दै काम सम्पन्न गर्दा शरीरको निर्माण कसरी होला ? प्रेतत्व कसरी छुट्ला ? समय छोट्याएर सक्नु भनेको त नगर्नु सरह स्वतः देखिन्छ । आफ्ना आमाबाबु, आफन्ती मरेका बेला मानिस शोकले विक्षिप्त भै मरेतुल्य हुन्छ । त्यस्तो अवस्थामा भएको बेला मृतकलाई यमदूतले पासोले बाँधेर वि श्राम गर्ने वृक्षको छाया नभएको, खान, पिउन, अन्नपानी नभएको १२ सूर्य एकैचोटी उदाउँदा हुने सरहको प्रचण्ड गर्मीले तातेको बालुवामा फलामको भारी बोकाई, नेल लगाई भालाले पछाडिबाट घोच्दै पासोले तान्दै लैजान्छन् । बीच बाटोमा पर्ने हाडको किनारा भएको पीप र रगत बग्ने पाकिरहेको घिउ तेलमा पानीको छिटा पर्दा आउने कटकटी आवाज जस्तो गरी गर्जिने, उम्लिने वैतर्णी नदीमा डुबाउँछन् । सन्तानले भूमि, सुन, सैया, भाँडाकुडा, छाता, जुत्ता, लत्ताकपडा, घिउ, चामल, मरमसला कथा भन्ने पण्डितलाई दान गरी दिए यात्रामा भोग गर्न पाउँछन् भनी दानमा विशेष जोड दिई गरुड पुराण सुनाएपछि मृतकको उद्धार हुन्छ भने सर्वस्व नै दान गरी दिउँ जस्तो आफ्ना आमाबाबुप्रति श्रद्धा स्नेह राख्ने सबैका सन्तानलाई हुन्छ नै । मलाई त भएकै थियो । पुराणको ८९२ मा दान आफ्नै हातले गर्नुपर्दछ भन्ने छ । कलियुगमा पतिले गरेको पाप पत्नीलाई र पत्नीले गरेको पतिलाई लाग्दैन भन्ने शास्त्र पनि छ । व्यवहारमा हेर्दा पनि आफूलाई भोक लाग्दा अरूले खाइदिएर हुन्न । ८६७ मा कुपात्रलाई दान दिए १०० कुल नरकमा जान्छ भन्ने छ । साथै द्रव्य शुद्ध पनि चाहिन्छ । यो पुराण बन्ने समयका मानिसको द्रव्य न्यायोचित ढंगले कमाएको शुद्ध हुन्थ्यो भने दान दिइने पात्र पनि ब्रह्मचिन्तन गर्ने हुन्थे । अहिले सबैको द्रव्य शुद्ध नहुन सक्दछ । कुपात्र पर्न गए भने औषधिले उल्टो असर गरेजस्तो मृतकको उद्धार गर्छु भन्दा आफू नै नरकमा जानपर्ने अवस्था सिर्जना हुन सक्छ । यसो नहोस् भनी धनोपार्जन गर्दा र पात्र छान्दा बढी सतर्क हुन आवश्यक छ । शब्द तथा अनुमान प्रमाणलाई पनि स्वीकार गर्नुपर्दछ । आफू जन्मनुभन्दा पहिला दिवंगत भइसकेका बाजे, जिजुबाजेहरूलाई आफूले नदेख्दैमा थिएनन् भन्न मिल्दैन । बाबु भएपछि बाजे, जिजुबाजे पनि थिए भनी स्वीकार गर्नुपर्दछ । पहाडको टुप्पामा धुवाँको मुस्लो देखियो भने त्यहाँ आगो अवश्य छ भनेर मान्नुपर्दछ । उपासनाका साधन ज्ञानयोग, भक्तियोग, कर्मयोग छन् । आआफ्नो मान्यता, विश्वास, श्रद्धा र रुचिअनुसार इष्टदेवताको भक्ति गर्दै कर्मयोगी बन्नु उत्तम देखिन्छ । सबभन्दा ठूलो दान भनेको न्यायोचित ढंगले कमाएको द्रव्यले दुःखी दरिद्रीलाई सहयोग गर्नु हो । तिनी भित्र भगवान्को बास हुने हुँदा भगवान्को अपरोक्ष सेवा हुन्छ । भगवान् खुसी भए वैतरणी तर्नुपर्ने बाटो जानै नपर्ने गरी देवताका दूतले पुष्प विमानमा राखी स्वर्गमा लैजाने १४८३ मा उल्लेख छ । हाम्रो शरीरभित्र दुईवटा चेतना छन् । एक परमात्माको अंश आत्मा । अर्को आत्माको प्रतिबिम्ब अल्पआत्मा अर्थात् जीव । यिनलाई मुन्डको पनिषदले शरीरूपी वृक्षमा बसेका, एकैचोटी जन्मेका साथीसाथी चरा हुन् । यीमध्ये जीवले वृक्षको स्वादिष्ट फल भोगिरहेको छ । अर्को आत्माले कर्मफल भोगाउन साक्षीरूपले हेरेर बस्दछ । खाने चरो जीवले सत्व रज तम तीन गुणको प्रभावले उत्तम तथा नीचकर्म गर्दछ । सात्विक निस्काम कर्म गरे जन्ममृत्युको चक्रबाट छुट्ने मोक्ष प्राप्त गर्दछ । सकाम सात्विक कर्म गरे उत्तमगति स्वर्ग प्राप्त गर्दछ । तामसकर्म गरे यातना भोग्ने नरक र पशुपंक्षीको योनी अधोगति प्राप्त गर्दछ भनेको हुँदा गएका फर्केर आएको नदेखिनुका मुख्य कारण यिनै हुन् । मैले २०७१ सालको शिवरात्रिमा श्रीमद्भागवत तथा गीताको भनाइ संक्षिप्त रूपमा संकलन गरी ईश्वर, आत्मा, गुरु, पुनर्जन्म, प्रेतत्व मुक्ति, परलोक जाने बाटा आदि विभिन्न ३८ शीर्षकमा 'हिन्दु धर्मको संक्षिप्त जानकारी' नाम राखी किताब प्रकाशन गरेको थिएँ । मैले उक्त पुस्तक केशर पुस्तकालय ठमेल, मदन पुस्तकालय पाटनढोका, केन्द्रीय पुस्तकालय त्रिवि कीर्तिपुर, नारायणस्थान मन्दिर भैरहवा, जलेश्वर शिवालय, झापा, गोरखनाथ मन्दिर वनकाली आदि ठाउँमा गरी तीन सय ५० प्रति राखिदिएको छु । यो किताब व्यक्तिगत रूपमा लिन चाहनेले शंकराचार्य मठ पशुपतिमा उपलब्ध सक्दछ । गरुणपुराण अघिपछि पढ्ने, पढाउने, सुन्ने, सुनाउने गर्न त कता हो कता किताब छोए पनि मृत आशौच पर्छ कि जस्तो डर मान्ने गरिन्छ । तर यसको अध्ययन गरी यसमा वर्णन गरिएको नरकयातनामा विश्वास मानी सबैले घर व्यवहार चलाउने हो भने हत्या हिंसा, बलात्कार, चोरी, डकैती, भ्रष्टाचार, अनैतिक यौनसम्बन्ध, वृद्धआमाबाबुको तिरस्कारजस्ता हाल देखा परेका समाजका विकृति न्यून हुँदै जानेछन् । सबैले सुख शान्तिले जीवनयापन गरी मरेपछि सद्गति प्राप्त गर्न सकिन्छ भन्नेमा म विश्वस्त छु ।"
"वेदमा अग्नि, यज्ञ र पर्यावरण","ॐ अग्निमिडे पुरोहितं यज्ञस्य देवमृत्विजम् । होतारं रत्नधातमम् ।।१।। अर्थात् यज्ञका अग्रणी, ऋतुअनुसार यज्ञ गर्ने, देवताहरूलाई आह्वान गर्ने, अत्यन्त श्रेष्ठ धन दिने अग्निदेवलाई म स्तुति गर्दछु ।। (ऋ१११) ऋग्वेदको पहिलो मण्डलको पहिलो सुक्तको पहिलो ऋचामा नै अग्नि र यज्ञको चर्चा रहेको देखिन्छ । उल्लिखित ऋचामा अग्निलाई देवताको रूपमा पुकारिएको छ । पहिलो ऋचामा मात्र होइन अधिकांश ऋचामा अग्निको प्रसंग छ । वेदकालीन समाज तथा संस्कृतिको विकासमा अग्निको महत्वपूर्ण हात रहेको तथ्य वेदका ऋचा एवं वैदिक इतिहास खोतल्दा प्रष्ट हुन्छ । वैदिक आर्यहरूले प्रारम्भमा नै अग्निको महत्व बुझेका थिए । अग्निलाई गृह देवताको रूपमा मानेर स्थापित गरिएको थियो । वेदकालीन समाजमा प्रत्येक गृहस्थले यज्ञ' गर्दथे र अग्निको माध्यमद्वारा देवतालाई हविष प्रदान गर्दथे । वेदकालीन समयमा यज्ञको भौतिक सम्बन्ध आगोसँग जोडिएको देखिन्छ । हुन त मध्यपाषण युगदेखि नै मानिसले आगोलाई जीवनयापनमा प्रयोग गर्दै आएको मानिन्छ । वेदकालीन समाजमा मानिसहरू प्राकृतिक शक्ति जसले मानिसको जीवनयापनमा सहयोग पुर्याउँदथे तिनप्रति अगाध स्नेह राख्दै स्तुति तथा भक्ति गर्दथे । भावनाले अग्निलाई विशेष प्राकृतिक शक्तिको रूपमा स्तुति गर्ने क्रममा यज्ञको अवधारणा प्रारम्भ भएको हुनुपर्छ । अग्निमा वस्तु अर्पण गरेर देवतासम्म पुग्दछ भन्ने विश्वासको साथमा यज्ञको आयोजना हुन्थ्यो । वेदका ऋचा तथा सुक्तहरूमा अग्निलाई देवता मानेर स्तुति गरेको पाइन्छ । वैदिक आर्यहरूले यज्ञको आयोजना गर्ने, यज्ञमा होम गर्ने, संलग्न हुने मानिसलाई उच्चकोटीको मानिसको रूपमा चर्चा गरेको देखिन्छ । किन आर्यहरूले अग्निको स्तुति र यज्ञको प्रयोग गरे भन्ने सन्दर्भमा विभिन्न तर्क छन् । विद्वान मदनमणि दीक्षितले सिन्ध सभ्यताका आर्यहरूले पनि यज्ञ गर्दथे, त्यसैको प्रभाव वैदिक आर्यमा परेको सन्दर्भ उल्लेख गरेका छन् । दीक्षितले त्यो युग' नामक पुस्तकमा आर्यहरू भारतमा आउँदा सिन्धु सभ्यताको हरप्पा र मोहन्जोदाडो जस्ता विख्यात सहरले झन्डै एक हजार वर्षको जीवन बिताइसकेका थिए । बाँकी रहेका सानातिना सहरलाई मात्र ती आर्यहरूले देखे । तीन तलासम्म माटाका पर्खाल र काठको उपयोग गरेर बनाइएका घरहरू देखेपछि विस्मयमा परे । त्यस्ता अग्ला प्रासादहरू देखेर छक्क परेका आर्यहरूलाई छाप्राबाहेक तले र पक्की घरमा बस्ने बानी नपरेको हुँदा लडाइमा कब्जा भएपछि ती घरको उपयोग गर्न नजानेका अग्निपूजकहरू त्यस्ता घरलाई या त भत्काइदिन्थे या आगो लगाएर खरानी पारिदिन्थे भनेका छन् । सृष्टिको प्रत्येक कणमा प्रतिक्षण स्फोट यज्ञ भइरहन्छ । नित्य परिवर्तन भइरहन्छ । सृष्टिचक्र चलिरहन्छ । यजुर्वेदमा यज्ञ' लाई सृष्टि चक्रको नाभीको रूपमा वर्णन गरिएको छ । यसबाट अनुमान गर्न सकिन्छ कि आर्यहरू सिकार संकलित अवस्थावाट पशुपालनको अवस्थामा परिवर्तित भइसकेका थिए । यिनीहरू विभिन्न क्षेत्रबाट सिन्ध क्षेत्रमा प्रवेश गर्दा यहाँ रहेको ठूलो जंगलमा आगो लगाएर नै बस्तीको विस्तार गरे । त्यसमा अग्नि शक्तिको विशाल प्रयोग भयो । ग्रामीण इलाकामा रहेका वैदिक आर्यहरूले दीक्षितले भने जस्तै सिन्ध सभ्यताका विशाल नगरीय संरचनालाई आगोको माध्यमबाट नै ध्वस्त पार्न सफल भएकाले वैदिक आर्यहरूको जीवनमा आगो अत्यन्त उपयोगी साबित हुन गयो । त्यसले अगेर्ना तथा स्तुतिको क्रममा यज्ञको अवधारणा विकास भएको हुनुपर्छ । यज्ञ र अग्निको वेदकालीन समाजमा यति ठूलो चर्चा हुनुको कारण आगोको रक्षा र आगोबाट हुन सक्ने नोक्सानिबाट जोगिन गरिने स्तुतिसँग सम्बन्धित देखिन्छ । आगो नभै मानव जीवन नचल्ने हुँदा आगोको संरक्षण गर्नुपर्यो । अर्कोतर्फ आगो पनि शक्तिशाली, प्रलयकारी छ, नष्ट पार्न सक्छ भन्ने डरले खानाभन्दा पहिला उसलाई चढाएर खुसी पार्ने क्रम चल्यो । हरेक कार्यको आरम्भमा दीप प्रज्वलन गरिन्छ । आगोको रक्षा तथा बचाउ गर्ने, हावाले नभेट्ने, आगो फैलिँदै अन्यत्र पुगेर नोक्सान गर्न नसकोस् भन्ने अवधारणाका साथ आगोलाई गहिरो खाडलको पिँधमा स्थापना गरी राखिन थाल्यो । आगो निभ्ला कि भनेर बेलाबेलामा आपूले खाने बस्तु थप्दै चढाउँदै, आगोमात्र बढाउने काम हुन थाल्यो । विशेषगरी पशुपालन तथा प्रकृतिका बेला मानिसले पशुको घिउ, अन्न थप्दै जाँदाको विकसित रूपले यज्ञको स्वरूप विकास हुन गएको देखन्छ । वेदकालीन समाजमा यज्ञको अर्को बाटो कर्मकाण्डसँग गाँसिएको छ । श्रम विभाजन स्वरूप ब्राह्मण तथा पुरोहित वर्गको अस्तित्व देखा परेपछि त्यस समूहले आफ्नो कामलाई पेसागत बनाउँदै जाँदा कर्मकाण्डको विकास भयो । कर्मकाण्डमा अग्निको स्थापना गर्ने, व्यवस्थित रूपमा राख्ने क्रममा यज्ञ परम्परा विकसित भएको देखिन्छ । भारतीय इतिहासविद रोमिला थापरले यज्ञलाई दान दक्षिणा तथा विनिमयको केन्द्रको रूपमा चर्चा गरेकी छन् । कार्ल माक्र्सले आधार संरचनाको जगमा उपरी संरचना निर्माण हुन्छ । उपरी संरचनाको विधि विधानले संरचना चलाउँछ भने भैं भौतिक रूपमा आगोको महत्व बुझेपछि पुरोहित वर्ग जसले समाज सञ्चालनका मान्यता निर्माण गरेको देखिन्छ । तिनले आफ्नो पेसा व्यवसायको सुरक्षा हुने देखेर हरेक मानिसले यज्ञ कर्म गर्नुपर्ने, दान स्तुति गर्नुपर्ने, भगवान्सँग पुर्याउने माध्यम नै यज्ञ भएको विश्वास फिजाउँदै गए । यसरी यज्ञले बृहत् रूप लिँदै गयो । ऋग्वेदका कररिब १४ सय मन्त्रमा अग्नि र यज्ञको सन्दर्भ देख्न सकिन्छ । वेदकालीन समाजमा अग्निको संरक्षण र नियन्त्रणको कार्य पद्धतिले यज्ञ परम्परालाई विकास हुन सघाएको देखिन्छ । आगो विध्वंसकारी र अत्यावश्यक पनि भएकाले त्यसलाई जोगाउन कुण्ड विशेषमा राख्ने, त्यो ननिभोस् भनेर उपभोग गर्ने वस्तु चढाएर स्थायित्व गराइरहने प्रक्रियाले अग्नि स्तुति एवम् अग्नि देवताको रूपमा विकास हुँदै गएको थियो । यसै प्रक्रियासँगै हरेक कार्यको प्रारम्भमा अग्नि स्तुति गर्दै आशीर्वाद लिएर कार्यारम्भ गर्ने, युद्ध तथा द्वन्द्वमा जाँदा अग्नि स्तुति तथा हवन गरेर जाने र सफलताको कामना गर्ने प्रक्रिया विकसित भयो । पछि राज्यको नेतृत्व लिने वर्गले यज्ञ कार्यको लागि पुरोत्याइँ गर्ने ब्राह्मण नियुक्त गर्ने कार्य हुन थाल्यो । यसरी विकसित भएको यज्ञ परम्परा पुरोहित वर्गको पेसागत स्वरूपमा विकसित हँदै जाँदा हरेक संस्कारजन्य कार्यमा यज्ञ कार्य सम्पादन गर्ने चलनको विकास भयो । वैदिक समाजमा भक्ति एवम् यज्ञ कर्मकाण्ड धाराको विकास हँदै गएको थियो । देवताको भक्तिका लागि अग्नि स्थापना गरिन्थ्यो । अग्निको माध्यमबाट सम्पूर्ण वस्तु देवतासम्म पुग्दछ भन्ने विश्वास गरिन्थ्यो । त्यही विश्वासका कारण अग्नि स्थापना गरी यज्ञयुक्त कर्मकाण्डको सुरुवात भएको थियो । यज्ञको कर्मकाण्ड वैदिक समाजको एक विशेष अंग थियो । आर्यहरू यज्ञको ज्यादै प्रेम गर्दथे । दैनिक, पाक्षिक, मासिक, चतुर्मासिक एवम् वार्षिक रूपमा यज्ञ गरिन्थ्यो । जीवनका महत्पूर्ण घटना, अवसरहरू तथा जन्म, न्वारन, चूडाकर्म, विवाहलगायतका सम्पूर्ण संस्कारजन्य कार्यहरूमा यज्ञ गरिन्थ्यो । यसका लागि विभिन्न कर्मकाण्डी पुरोहितहरूको आवश्यकता पर्दथ्यो । यो जिम्मेवारी ब्राह्मणवर्गको हन्थ्यो । वैदिक समाजमा विभिन्न खालका यज्ञको प्रचलन थियो । विवाहपश्चात्को गृहस्थ जीवन सुखपूर्ण बनोस् भन्ने ध्येयले अग्न्याधान' यज्ञ गरिन्थ्यो भने गृहस्थ जीवनमा मनुष्य ऋषिऋण, देवऋण र पितृऋणबाट मुक्त होस् भनी अग्निहोत्र' यज्ञ सम्पादन गरिन्थ्यो । कृषि कार्यका लागि ठीक समयमा वर्षा होस् एवम् वृतयुद्धमा इन्द्रलाई शक्ति प्राप्त होस् भन्ने ध्येयले सोमयाग यज्ञ गरिन्थ्यो । जसको वर्णन ऋग्वेदको नवौं अध्यायमा छ । यज्ञमा दक्षिणाको लागि सुन, चाँदी र गाईको खुब प्रयोग गरिन्थ्यो । त्यस समयमा सोमरस देवताहरूको लागि प्रिय वस्तु मानिन्थ्यो । सोमयाग यज्ञमा यज्ञ गर्ने यजमानलगायत सम्पूर्णले सोमरस पान गर्दथे । वैदिक विद्धान कपिलदेव द्विवेदीले यज्ञ विधिका कारण प्राकृतिक सन्तुलन राख्न सकिन्छ भन्दै यज्ञद्वारा पर्यावरणको सुरक्षा वायुमण्डलको पवित्रता, विविध रोगको नाश, शारीरिक र मानसिक उन्नति प्राप्त हुन्छ भनेका छन् । यज्ञद्वारा भूप्रदूषण, जलप्रदूषण, वायुप्रदूषण र ध्वनिप्रदूषण दूर हुन्छ भनेका छन् । यज्ञ वैज्ञानिक प्रक्रिया हो । जसद्वारा वायुमण्डलमा अक्सिजन र कार्वनडाइअक्साइडको सन्तुलन कायम हुन्छ । प्रकृतिमा एक नैसर्गिक चक्रको व्यवस्था छ, यसले प्रत्येक पदार्थ पुनः आफ्नो मूल स्थानतर्फ पुग्दछ । यसै आधारले अहोरात्र चक्र, ऋतुचक्र, वर्षचक्र, सौरचक्र, इन्द्रचक्र आदि व्यवस्थित हुन्छ । यज्ञ यसै प्राकृतिक चक्रको पारिभाषिक शब्दावलीको रूपमा ऋग्वेद र यर्जुवेदमा वर्णन भएको कुरा द्विवेदीले उल्लेख गरेका छन् । सृष्टिको प्रत्येक कणमा प्रतिक्षण स्फोट यज्ञ भैरहन्छ । नित्य परिवर्तन भइरहन्छ । सृष्टिचक्र चलिरहन्छ । यजुर्वेदमा यज्ञ' लाई सृष्टि चक्रको नाभीको रूपमा वर्णन गरिएको छ । राज्य निर्माणको प्रक्रियासँगै राज्यको नेतृत्व गर्ने समूह राजन्य, यज्ञ कार्य गर्ने समूह ब्राह्मण पशुपालन एवम् उत्पादन कार्यमा लाग्ने समूह विश', तथा वैश्यको रूपमा स्थापित भए । वैश्य समूहले उत्पादन गरेको सबै वस्तु यज्ञस्थलमा जम्मा गर्ने, त्यसैमध्येबाट राजन्य समूहले राज्य सञ्चालन गर्न चाहिने वस्तु राख्ने, त्यहीमध्येबाट यज्ञ कार्यको नेतृत्व गर्ने ब्राह्मणको लागि पारि श्रमिकको व्यवस्था गर्ने बाँकी वैश्यलाई फिर्ता दिने परम्परा विकसित हुँदै गयो । रोमिला थापरले यज्ञ प्रकृयामा चढाइएको वस्तु दान दक्षिणाको रूपमा प्रयोग हुने गरेको सन्दर्भ उल्लेख गरेकी छन् । यज्ञको माध्यमबाट राज्यका सबै समूहबीच भेटघाट, वस्तुको बाँडफाँड तथा वितरणसमेत हुने गरेको देखिन्छ । त्यस समयमा यज्ञले सामाजिक, सांस्कृतिक, धार्मिक, आर्थिक एवम् पर्यावरणीय संस्थाको रूपमा कार्य सम्पादन गरेको देखाउँछ ।"
भाषामा खुट्टो काट्दाको दुष्परिणाम,"शब्दकोशले लेख्य मानकको निर्धारण गर्दछ । वर्णविन्यासको आधार शब्दकोश हो । शब्दकोशलाई वर्णविन्यासको व्याकरण भनिन्छ । शब्दकोशमा तोडमरोड हुँदा वर्णविन्यास डामाडोल हुन्छ । लेख्य भाषाको स्वरूप अस्तव्यस्त र छिन्नभिन्न हुन्छ । लेख्य मानक पूरै भत्किन्छ । भाषाको लेख्य रूपको मानकीकरण वर्णविन्यास र अर्थनिर्धारणका लागि शब्दकोश तथा वाक्यविन्यासका लागि व्याकरणको लेखनबाट प्रारम्भ हुन्छ । भाषाको मानकीकरणको यात्रा यसै गरी अघि बढ्छ । नेपाली भाषाको लेख्य रूपको मानकीकरण पनि यही रूपमा भइआएको पाइन्छ । वर्णविन्यास र यसको मानकीकरणका सन्दर्भमा नेपाली बृहत् शब्दकोश २०७२ अहिले निकै विवादित छ । अघिल्ला संस्करणहरूमा प्रयोग भएका विकल्पका रूपमा रहिरहेका थुप्र्रै मानक शब्दलाई यसमा बिदा दिइएको छ । धेरै मानक शब्दको हिज्जेलाई काटेको, ताछेको र खुइल्याएको उदाहरण कोशभरि जताततै देख्न सकिन्छ । समग्रममा यो कोश पूरै विद्र्रूप बन्न गएको छ । सरलताका नाममा जटिलता थपिएको छ र अन्ततः यसले नेपाली भाषाको लेख्य रूपलाई निकै नै असहज र दुर्बोध्य बनाएको छ । कथ्य र लेख्यलाई नजिक ल्याएका छौ भनिएको छ तर उच्चारणसँग ठ्याम्मै नमिल्ने गरी, पढ्न नै नसकिने गरी मूल प्रविष्टिमा शब्दलाई काटकुट, ताछतुछ र बटारबुटुर पारेर राखिएको छ । नमुनाका लागि नेपाली बृहत् शब्दकोश २०७२ को पेज ६३९ हेर्दा स्पष्ट हुन्छ । यस कोशको पेज नं ६३९ मा पहिले प्रविष्टि नदिइएका द्विज, हरू, द्विजन्मा, द्विजाति, द्वितीय, भूगर्भ शास्त्र, मध्य जीवक, द्वित्व, हरू, हरू, द्विदल, द्विधा, द्विधातु, हरू, द्विप, द्विपक्षीय, द्विभुज, द्विमुखी, द्विरागम, द्विरुक्त, द्विरुढा, द्विवचन, द्विविध, द्विविधा, द्विबिन्दु, द्विशिर, द्विशीष, द्विपथ, द्विपद, द्विपाद, द्विबाहु, द्विभाषी शब्दहरूको प्रविष्टि र प्रयोग पाइन्छ । यी शब्दहरूको उच्चारण र यिनको लेखन नजिक होइन, निकै टाढा छ । यी अमानक शब्दहरू जसरी लेखिएका छन् त्यस रूपमा यिनको उच्चारण नहुने मात्र होइन, यी शब्दहरूको वाचन गर्न नै गाह्रो छ । यी अमानक शब्दहरू जसरी यस कोशको यस पेजमा लेखिएका छन् त्यही रूपमा उच्चारण गर्न कठिनसमेत भएकाले विद्यार्थीमैत्री हुने कुरै रहँदैन । पेज ६३९ मा रहेका यी अमानक शब्दका मानक रूप हुन्ः द्विज, हरू, द्विजन्मा, द्विजाति, द्वितीय, भूगर्भशास्त्र, मध्यजीवक, द्वित्व, द्विदल, द्विधा, द्विधातु, द्विप, द्विपक्षीय, द्विमुखी, द्विरागम, द्विरुक्त, द्विरुढा, द्विवचन, द्विविध, द्विविधा, द्विबिन्दु, द्विशिर, द्विशीर्ष, द्विपथ, द्विपद, द्विपाद, द्विबाहु, द्विभाषी । पहिलेदेखि मानक शब्दका रूपमा लेख्य रूपमा रहिआएका यी शब्दहरू लेखन तथा वाचनमा यस कोशमा जन्माइएका माथि दिइएका अमानक शब्दका तुलनामा निकै सहज छन् । चार ठाउँमा आएकाहरूलाई एउटा शब्द मानी गणना गर्दा पनि यस शब्दकोशको यही एकै पेजमा २८ वटा अमानक शब्दलाई भित्र्याइएको देखिन्छ । यी सबै शब्दहरू यस कोशमा मूल प्रविष्टिअन्तर्गत आएका छन् । एउटा पेजमा नै यति बढी अमानक शब्द छन् भने १३५५ पेजको यस शब्दकोशमा जम्मा त्यस्ता अमानक शब्द कति छन् होला ? अमानक शब्दहरूको यो प्रविष्टि भयावह स्थितिको सूचक होइन ? यसको प्रभावको परिणाम नेपाली लेख्य परम्परामा कति घातक हुन्छ ? धेरै मानक शब्दको हिज्जेलाई काटेको, ताछेको र खुइल्याएको उदाहरण कोशभरि जताततै देख्न सकिन्छ । समग्रममा यो कोश पूरै विद्र्रूप बन्न गएको छ । यसबाट संयुक्त व्यञ्जनका बीचको पारपाचुके गराई सरलताका लागि, विद्यार्थीमैत्री बनाउनका लागि हो भन्ने कुरा वास्तविक अर्थमा ढाँठ हो, भ्रम हो र परिवर्तन तथा नवीनताका नाममा शब्दकोशलाई र शब्दकोशमार्फत नेपाली लेख्य मानकलाई भ्रष्टीकरण गरिएको हो भन्ने कुरा यसबाट छर्लंग हुँदैन र ? यो उपभोक्तामाथिको अन्याय पनि हो र नेपाली भाषाको लेख्य मानकबाट प्रयोक्तालाई दिग्भ्रमित तुल्याउने विषय पनि हो भन्न मिल्छ कि मिल्दैन ? भक्ति, शक्तिको क्ति चाहि भक्ति, शक्तिका रूपमा क्ति हुने तर द्विजको द्वि चाहिँ द्विज नभई द्वज हुने ? एउटामा मात्रा अगाडि आउने (जस्तै क्ति) र अर्कोमा चाहि मात्रा अगाडि आउन नसक्ने दुई व्यञ्जनको बिचमा लुसुक्क छिरेर बस्ने (जस्तै द्वव) किन ? यो लेखन कसरी प्रविधिमैत्री भयो ? यस विषयमा हाम्रा लागि त यो रनभुल्ल पार्ने कुरा पो भयो, कसरी विद्यार्थीमैत्री भयो भनी विद्यार्थीहरूले सोच्न र सोध्न पाउने कि नपाउने ? नेपालीमा सबैभन्दा बढी य्, र्, ल् तथा व्सित अन्य वर्णहरू संयुक्त व्यञ्जनका रूपमा आउने गर्छन् । धेरैजसो व्यञ्जन वर्णहरू यिनैसित संयुक्त भएर आउँछन् । यस क्रममा कतिपयले छुट्टै लिपिचिन लिन्छन् भने कतिपय उनै ध्वनि मिलेर संयुक्त रूपमा रहन्छन् । द्य, द्व, श्र, द्ध जस्ता संयुक्त वर्णको एउटा ढाँचा छ भने शृ, गृ, ह्र आदिको अर्को ढाँचा छ । रको प्रयोग पनि निश्चित परिवेशमा भिन्न हुन्छ (र, र्र्, , र्, आदि) । यस शब्दकोशले संयुक्त व्यञ्जनको खुट्टा काट्ने नियम प्रतिपादन गरेको छ । यसबाट लहरो तानिने मात्र होइन पहरो पनि गर्जन्छ । संयुक्त व्यञ्जनको खुट्टा काट्ने भनेपछि, त्यो नियम प्रतिपादन गरेपछि ह्र मात्र नभएर प्र, द्र, क्र ड्र लगायत कैयन् व्यञ्जनसित जोडिएर मिलेका संयुक्त व्यञ्जन सबैको खुट्टो काटिन्छ । काटेपछि सबै काटिन्छ । काटिँदै जान्छ । मैले गरेको जे पनि ठीक अरूले गरेको चाहिँ बेठीक भन्न मिलेन । नीति बनाएपछि, नीतिअनुसार कोश तयार गरिसकेपछि त्यसले त्यही काम गर्दै जान्छ । यसपछि त क्लान्त पनि क्लान्त हुन्छ, क्या पनि क्या हुन्छ, ख्याल पनि ख्याल हुन्छ, ग्लानि पनि ग्लानि हुन्छ र मास्नु पनि मास्नु हुन पुग्छ । द्को खुट्टा काटेर द्वारलाई द्वार गरेपछि ज्को खुट्टा काटेर ज्वार पनि ज्वार हुन्छ, ध्को खुट्टा काटेर ध्यान पनि ध्यान हुन्छ । हुँदाहुँदा हालसम्म प्रचलनमा रहेका मानक शब्द सबै खुइलिसक्छन् । य्, र्, ल् तथा व् सित जोडिन आउने सबै वर्णहरूको कन्तबिजोग हुन पुग्ने मात्र होइन, क्, ग्, स् लेखे भइहाल्यो किन क्, ग्, स् लेख्ने भन्ने कुरो स्वाभाविक बन्दछ । माथि दिइएका अमानक शब्दहरू यस कोश तयार पार्दाको असावधानीका उपज होइनन्, संयुक्त व्यञ्जनको खुट्टो काट्ने नीतिका परिणाम हुन् । यसलाई नेपाली बृहत् शब्दकोश २०७२ ले स्थापित गरेको संयुक्त व्यञ्जनको खुट्टो काट्ने मान्यताका रूपमा लिनुपर्छ जुन मान्यता कोशभरि छताछुल्ल देखिएको छ । संयुक्त व्यञ्जनको खुट्टा काट्ने कुरा लेखन ढाँचाका दृष्टिमा मात्र नभएर शब्दव्युत्पत्ति र पदव्याकरणका दृष्टिमा पनि बेठिक छ । संयुक्त व्यञ्जनका रूपमा रहेका शब्दहरूको प्रयोग स्रोत, व्युत्पत्ति र पदव्याकरण अर्थात् शब्दबनोट प्रक्रियाका आधारबाट पनि अनुपयुक्त छ । केही थोरै उदाहरणहरूको मात्र तल चर्चा गरिएको छ । द्धलाई द्ध गर्न मिल्दैन  निबन्ध, प्रबन्ध, सम्बन्ध, अनुबन्ध, बन्धन, बन्धक, बन्धकी, बन्धित, बन्धु, बन्धुत्व, बन्धुता आदि सहजात शब्द हुन् । यी सबै शब्दमा बाँध्नु अर्थ दिने बन्ध् धातुको अस्तित्व विद्यमान छ । यी सबै बन्ध् परिवारका सदस्य हुन् र सबैले आबद्धता अर्थ वहन गरिरहेका छन् । शब्दव्याकरणका सहायताबाट यिनको अर्थबोध हुन्छ । बद्ध, आबद्ध, आवद्धता पनि यही बन्ध् परिवारका सदस्य नै हुन् । यिनमा बन्ध् त (यहाँ भाषिक प्रत्यय तलाई लिइएको छ पराप्रत्यय क्तलाई लिइएको छैन) बाट बद्ध र बद्धमा आ उपसर्ग लागेर र न् ध्वनिको लोप भएर आबद्ध शब्द र आबद्धमा ता प्रत्यय लागेर आबद्धता बनेका हुन् । निबन्ध, प्रबन्ध, सम्बन्ध, अनुबन्ध, बन्धन, बन्धक, बन्धकी, बन्धित, बन्धु, बन्धुत्व, बन्धुतामा चाहिँ बन्ध् नै गर्ने अनि बन्ध् परिवारकै सहजात शब्द बद्ध, आबद्ध र आबद्धतालाई अलग्याएर बद्ध, आबद्ध र आबद्धता कसरी बनाउने ? लेखन शिक्षणमा तल्ला कक्षामा बद्ध, आबद्ध, आवद्धताका रूपमा बद्ध आबद्ध, आबद्धता सिकिसकेपछि कक्षा ७, ८ मा पदव्याकरण अर्थात् शब्दनिर्माण प्रक्रिया सिकाउँदा चाहिँ द् होइन ध् हो, बन्ध्मा रहेको न्को लोप भएर बध् भएको हो भन्नु पर्दा कसरी विद्यार्थीमैत्री भइएला ? बद्धका सट्टा बद्ध सिकाउँदा बन्ध् परिवारबाट बद्ध, आबद्ध र आबद्धताको विच्छेदन भएको भ्रम उत्पन्न हुन्छ । यसो गर्दा पदव्याकरण डामाडोल हुन पुग्छ । द्धबाट ध्त् अलग्गिनेमात्र होइन बद्ध, आबद्ध र आबद्धता शब्दको पुर्खा सम्बन्ध टुट्न सक्छ । बन्ध्सितको आनुवशिकताको अन्त हुन्छ । ज्ञान अर्थ दिने बुध् धातुबाठ बनेका थुप्रै शब्द नेपालीमा प्रचलित छन्ः बोध, बोधन, प्रबोधन, उद्बोधन, सम्बोधन, सम्बोधित, सुबोध आदि । यी सबै बुध् धातुपरिवारका सहजात शब्द हुन् । सबैमा बुध् रूप रहिआएको छ । यही धातुपरिवारबाट बनेका शब्द हुन् बोद्धा, बुद्धि, बौद्ध, बुद्ध र बुद्धत्व शब्द जसमा बुध्ता, बुध्ति, बुध्त, बुद्धअ, बुद्धत्व लागेका छन् । यिनमा ध्त्को संयुक्त रूप द्ध भएको र धातु वा प्रकृतिमा आएको एउटा ध्वनि (ध्) र प्रत्ययमा आएको अर्को ध्वनि (त्) बाट द्ध भएकाले यसलाई बुद्ध, बोद्धा, बुद्धिका रूपमा लिन मिल्दैन । यसमा आएकोे द्ध प्रकृति र प्रत्ययको मेलबाट बनेको साझा ध्वनिरूप भएकाले टुक्र्याउन मिल्दैन । द्धमा प्रकृतिको अंश पनि छ र प्रत्ययको अंश पनि छ । त्यसैले यो संयुक्त वर्ण हो । यो व्युत्पन्न लिपिचिन हो । यो द् तथा ध्भन्दा फरक रूपध्वन्यात्मक (मोर्फोफोनेमिक) परिवेशबाट व्युत्पन्न प्रकृति र प्रत्ययको साझा संकेत हो । यसको सम्बन्ध शब्दव्याकरण, व्युत्पत्तिशास्त्र र अर्थबोधको प्रक्रियासँग जोडिएको छ । अतः द्धलाई द्ध लेख्दा काम चलिहाल्छ सिकारुका लागि किन अर्को लिपिचिन द्ध सिकाउने झन्झट गर्ने भन्न मिल्दैन । स्रोत, व्युत्पत्ति र बनोटको शिक्षणमा साना कक्षामा लिपिशिक्षणका क्रममा टुक्र्याएर सिकाइएको कुरा असङ्गत साबित हुन्छ । सबै द्ध ध्तबाट बन्दैनन् । उद्धत शब्द उत् उपसर्ग भएको पिट्नु, मार्नु अर्थ दिने हन् धातुमा त प्रत्यय लागेर बनेको हो । उद्धतको द्ध ह्त बाट बनेको हो, बुद्धमा जस्तो ध्त बाट बनेको होइन । घमण्ड अर्थ दिने संस्कृतको उद्धतिको द्ध पनि ह्त बाट बनेको हो (उद्हन्ति) । यसै गरी उत् उपसर्गमा आफूतिर खिच्नु, तान्नु, तानेर ल्याउनु भन्ने अर्थ दिने हृ धातुमा अन, अक र अ लागेर उद्धरण, उद्धारक, उद्धार शब्द बन्दछन् । यी सबैमा आएको द्ध ध्त नभई ह्त हो । यसै गरी उत् उपसर्ग भएको हु धातुमा अ लागेर उद्धव शब्द बन्दछ । यसमा रहेको द्ध पनि त्ह हो । पदव्याकरण शिक्षणमा क्रममा यो कुरा स्पष्ट हुन्छ जसबारे ६, ७ कक्षामा पुगेपछि कुन शब्द कसरी बन्यो र त्यसको मूल अर्थ के हो भन्ने कुराबारे विद्यार्थीलाई जानकारी दिनुपर्छ । तर यस तथ्यका विपरीत यस शब्दकोशमा ह्त्बाट द्ध बनेका सबै शब्दलाई द्ध् का रूपमा लिई उद्धरण, उद्धारक, उद्धार, उद्धव गरिएको छ । ध्त् बाट बनेको द्ध पनि द्ध हुने र ह्तबाट बनेको द्ध पनि द्ध हुने त कुरै भएन । यी फरक फरक स्रोतबाट विकसित हुन् भन्ने कुरो यहाँ देखाइएको शब्दनिर्माण प्रक्रियाबाट स्पष्ट भइसकेको छ । ह्त्बाट बनेको द्धलाई समेत द्ध् मानी विद्यार्थीहरूमा प्रवाह गरिने यस किसिमको गलत सूचना र प्रतिकूल व्युत्पक्ति शिक्षण विद्यार्थीमैत्री कसरी हुन सक्छ ? द्यलाई द्य गर्न पनि मिल्दैन जान्नु, सिक्नु अर्थ दिने विद् धातुबाट वेद, वेत्ता, विदित, विद्या, विद्वान्, विदुषी, विद्वत्, शब्द बन्दछन् । यी सबै विद् धातुपरिवारका सदस्य हुन् । विद्या, विद्यार्थी, विद्यालय, विश्वविद्यालय सबै शब्दमा विद् धातुको अर्थ रहिरहेको छ । विद्या शब्द विद्यआ बाट बनेको हो । धातुका रूपमा रहेको विद्को द् तथा प्रत्ययका रूपमा रहेको य मिलेर द्य बनेको छ । यो सन्धिजनित संयुक्त वर्ण हो । द्योतित, द्योतक, द्युति, द्योतन शब्द चाहिँ प्रकाशित हुनु, चम्कनु अर्थ दिने द्युत् धातुबाट बनेका हुन् । यिनमा रहेको द्युत् द्युत् होइन । यसको मूल नै द्युत् हो । यही द्युत् धातुमूलबाट त, अक, ति, अन आदि प्रत्यय लागेर द्योतित, द्योतक, द्युति, द्योतन आदि शब्द बनेका हुन् । यो द्य विद्यामा भएको द्य जस्तो सन्धिजनित संयुक्त वर्ण होइन, धातुमूलमा नै रहेको वर्ण हो । चम्कनु, प्रकाश दिनु भन्ने अर्थ भएको यही द्युत्मा वि उपसर्ग लागेर विद्युत् (विद्युत्) शब्द बन्दछ । यसलाई विद्युत् त गर्न नै मिल्दैन । विद्युत्मा विद् छैन, वि उपसर्गमात्र छ र त्यसपछि द्युत् छ जुन द्युत् द्युत् होइन, द्युत् हो । यस शब्दकोशमा भने विद्युत्लाई पनि यसको शब्दमूल, व्युत्पत्तिस्रोत र शब्दबनोटको प्रक्रिया विपरीत विद्या, विद्वत्, विद्वान्, संवेद्यमा रहेको धातुमूल विद्सित नै जोडेर विद्युत् बनाइएको छ । धातुमूलमा रहेको द्य र शब्दनिर्माणका क्रममा द् तथा य मिलेर बनेको सन्धिजनित संयुक्त वर्ण द्यका बीचमा कुनै विभेद छैन । सबै द्यलाई एउटै कोटरीमा राखी मुण्डन गरिएको छ । विद्युत्लाई व्द्युत् नगरी विद्युत् गराइएको हुँदा अब विद्युत् शब्दले प्रकाश अर्थ बुझाउन छोड्नुपर्ने भयो, विद्युत् गरिएको हुँदा अब यसले ज्ञान भन्ने अर्थ दिने भयो । विद्युत्ः विद् अर्थात् ज्ञानले युत अर्थात् युक्त भन्ने भयो । वास्तवमा लिपि फरक र व्याकरण फरक विषय भएकाले लिपिमा जे गर्दा पनि हुन्छ भन्न मिल्दैन । पदव्याकरणसँग सम्बद्ध लिपिचिनहरूलाई अलग्याउँदा व्युत्पत्ति, शब्दबनोट र त्यसले दिने अर्थलाई नहेरी हुँदैन । यस कुरालाई यस कोशमा तिलाञ्जली दिइएको छ । निष्कर्ष यी केही सीमित उदाहरणहरू हुन् । य्, व्, र् ल्सँग जोडिन आउनेमात्र नभएर अन्य सबै संयुक्त व्यञ्जनले यस्तै सन्दर्भलाई समेटेका छन् । संयुक्त व्यजनलाई अलग्याउने कुराको असरबारे निकै नै लामो शृंखलाबद्ध फेहरिस्त तयार हुन्छ । यस्ता भाषिक तथ्य र आधारहरूलाई वास्तै नगरी संयुक्त शब्दको पारपाचुके गरिहिँड्नु प्राज्ञिक कार्य होइन । यो लहडबाजीको विषय होइन, अड्कलबाजीको विषय पनि होइन र यसो गरिदिऊँ न त भनेर गरिहाल्ने विषय पनि होइन । यसको सम्बन्ध व्युत्पत्तिशास्त्र, शब्दस्रोत, पदव्याकरण र प्रचलित अभ्याससँग जोडिएको छ । यसमा अघोषित रूपमा रहेका भाषिक आधारहरू छन्, भाषाका सहज प्रवृत्तिगत आधारहरू छन् र तिनलाई खोतलेर नियमन गर्ने काम हचुवा र मोलमोलाइमा हुन सक्दैन । हामीले गरेका परिवर्तनहरू लेख्यपरम्परामा सहज रूपमा प्रवाहित हुन सक्ने हुनुपर्छ । भाषाको समग्र प्रवृत्तिलाई नठम्याई, कुन नियमनको प्रभाव भाषाको अर्को क्षेत्रमा के कस्तो पर्छ भन्ने कुराको हेक्का नै नराखी, बहस, छलफल, विमर्श, अन्तर्मन्थन नै नगरी नियम थोपर्ने र दिग्भ्रमित तुल्याउने अनि असंगतिहरू देखेपछि त्यसलाई नसच्याई मेरो गोरुको बाह्रै टक्का गरी हिँड्ने प्रवृत्ति ठीक होइन । साझा संस्था र निकायले यसमा अझ गम्भीर रूपमा ध्यान पुर्याउनुपर्छ । भाँडभैलो मच्चिने गरी यसरी भाषामा छुरा चलाउने काम त गर्नै हुँदैन । प्रमुख, नेपाली केन्द्रीय विभाग"
राष्ट्रिय टोलीमा फर्किइन् नेरी,"काठमाडौः अनुशासनको कारबाही बेहोरेकी नेपाली राष्ट्रिय महिला टोलीकी पहिलो कप्तान नेरी थापा पुन राष्ट्रिय टोलीमा फर्किएकी छन् । असोज २३ बाट हङकङमा सुरु हुने २०१७ को महिला विश्वकपअन्तर्गत एसियाली क्षेत्रको छनोट खेलमा सहभागी हुने नेपाली टोलीमा उनी समावेश भएकी हुन् । सो प्रतियोगितामा सहभागी हुने उनीसहितको अन्तिम १४ खेलाडीको नाम राष्ट्रिय खेलकुद परिषद् (राखेप)मा बुझाइएको छ । गत २०७१ असोजको पहिलो साता दक्षिण कोरियाको इन्चोनमा भएको एसियाली खेलकुदमा सहभागी हुने क्रममा अनुशासनहीन काम गरेको जनाउँदै नेपाल क्रिकेट संघ (क्यान)ले उनलाई ६ महिनाका लागि अनुशासनको कारबाही गरेको थियो । त्यसयता राष्ट्रिय तथा अन्तर्राष्ट्रिय प्रतियोगिताका लागि उनले खेल्न लागेको यो पहिलो प्रतियोगिता हो । इन्चोन एसियाडपछि पोखरामा भएको प्रथम प्रधानमन्त्री कप क्रिकेट प्रतियोगितामा समेत उनले चोटका कारण खेल्न पाएकी थिइनन् । प्रतियोगिताका लागि नियमित कप्तान रुबिना क्षत्रीको नेतृत्वमा छनोट गरिएको १४ सदस्यीय टोलीमा तीन नयाँ अनुहार थपिएका छन् । निर्मला शाही, सबनम राई र ज्योति पाण्डेले पहिलोपटक राष्ट्रिय टोलीमा स्थान पाएकी छन् । निर्मला कैलाली, सबनम झापा तथा ज्योति विभागीय टोली एपीएफकी खेलाडी हुन् । राष्ट्रिय टोलीमा नीरा राजोपाध्यायसहित सीता रानामगर, इन्दु बर्मा, रोश्नी बोहरा, रश्मि शर्मा चौलागाईले निरन्तरता पाएका छन् । यस्तै टोलीमा सरस्वती चौधरी, करुणा भण्डारी, सरिता मगर र काजोल श्रेष्ठले पनि निरन्तरता पाए । टोलीमा चार अतिरिक्त खेलाडीसमेत घोषणा गरिएको छ । लक्ष्मी चौधरी, अनुराधा चौधरी, संगीता राई र शोभा आले अतिरिक्त खेलाडी छन् । प्रतियोगितामा नेपाली टोलीको प्रमुख प्रशिक्षकको जिम्मेवारी राजु बस्न्यातले हेर्नेछन् । टोलीको व्यवस्थापकका रूपमा राखेपका बोर्ड सदस्य यानकुमारी गुरुङ जाने पक्का भएको छ । टोली प्रतियोगिताका लागि असोज १९ मा त्यसतर्फ जानेछ । नेपाली टोलीलाई शुक्रबार नै राखेपका सदस्यसचिव केशवकुमार विष्टले सफलताको शुभकामना दिएका छन् । सदस्यसचिव विष्टले टोलीको तयारीका लागि आवश्यक सहयोग गर्न आफू तयार रहेको बताए । तपाईंहरू राष्ट्रको प्रतिनिधित्व गर्दै विश्वकपको छनोट खेल खेल्न जाँदै हुनुहुन्छ । त्यसका लागि सफलताको शुभकामना दिन चाहन्छु', सदस्यसचिव विष्टले भने, हाल तपार्इंहरूको तयारीका लागि अन्तर्राष्ट्रिय क्रिकेट परिषद् (आईसीसी)ले हेरिरहेको छ । त्यसबाहेक तयारीका लागि अपुग के छ मलाई भन्नुहोला । त्यसको पूर्ति गर्न हामी तयार छौं ।' सो अवसरमा टोलीका प्रशिक्षक बस्न्यातले नेपालमा महिला प्रशिक्षकको कमी रहेको र त्यसका लागि सन्न्यासको नजिक रहेका खेलाडीलाई परिषद्ले प्रशिक्षक प्रशिक्षणको व्यवस्था गर्नुपर्ने माग गरेका थिए ।"
अर्जुनलाई धर्मश्री उपाधि,"काठमाडौः नेपाल व्यायाम मन्दिरका अर्जुन वर्णवाल चौधौं धर्म श्रीको उपाधि हात पार्न सफल भएका छन् । ८० केजी तौलमाथिको समूहका अर्जुनले एसियाली च्याम्पियनसिपका विजेता सेप्स फिटनेसका ८० केजी तौलका महेश्वर महर्जनलाई पछि पार्दै उपाधि जितेका हुन् । अर्जुनले पाँच लाख रुपैयाँसहित ट्रफी, प्रमाणपत्र र व्यानेट प्राप्त गरे । महेश्वरले दुई लाख रुपैयाँसहित ट्रफी र प्रमाणपत्र प्राप्त गरे । तेस्रो स्थान ग्रिनविस फिटनेस झापाका ७५ केजी तौल समूहका उमेश राईले हात पारे । उनले एक लाख रुपैयाँसहित ट्रफी र प्रमाणपत्र प्राप्त गरे । नेपाल व्यायाम मन्दिरका रामहरि खनाल चौथो (७० केजी), रामबहादुर दाहाल पाँचौं (६५ केजी), सञ्जीवकुमार श्रेष्ठ छैटौं (६० केजी) र रत्न श्री पोखराका कमल भण्डारी सातौं (५५ केजी) स्थानमा रहे । उनीहरूले क्रमशः ८०, ७५, ६० र ५० हजार रुपैयाँसहित ट्रफी र प्रमाणपत्र प्राप्त गरे । यसअघि सबै आआफ्नो तौल समूहमा प्रथम हुँदै उपाधि भिडन्तका लागि प्रतिस्पर्धामा उत्रेका थिए । नेपाल व्यायाम मन्दिरको आयोजना तथा जिओनी मोबाइलको प्रायोजनामा भएको प्रतिस्पर्धामा ५५ केजीमा बुल्स जिम पोखराका सुरेश गुरुङ दोस्रो र कालीमाटी फ्रेन्डसिपका सबिन महर्जन तेस्रो भए । ६० केजीमा व्यायाम मन्दिरका आशीष देवाजू दोस्रो र न्यु फ्लेक्सका रमेश कार्की तेस्रो भए । ६५ केजीमा कम्प्लिट हेल्थका अनिललाल श्रेष्ठ दोस्रो र यारो फिटनेस झापाका विकास धिमाल तेस्रो भए । ७० केजीमा सेप फिटनेसका राजेश मगर दोस्रो र सेप टु फिटनेसका किरण यादव तेस्रो भए । ७५ केजीमा नेपाल जिमका मि काठमाडौं ननीन राना दोस्रो र सेप टु फिटनेसका प्रवेश श्रेष्ठ तेस्रो भए । ८० केजी तौलमा ब्रदर एन्ड सिस्टरका तुलबहादुर श्रेष्ठ दोस्रो र न्यु फ्लेक्सका नरेश मालाकार तेस्रो भए । यस्तै ८० केजीमाथिको तौलमा प्लानेट फिटनेसका प्रकाश राई र नेपाल व्यायामका गिरिश महर्जन तेस्रो भए । दोस्रो र तेस्रो हुनेले क्रमशः २५ र १५ हजार नगदसहित मेडल र प्रमाणपत्र प्राप्त गरे । विजेता खेलाडीलाई सम्माननीय उपराष्ट्रपति नन्दबहादुर पुन, नेपाल ओलम्पिक कमिटीका उपाध्यक्ष पुरेन्द्रविक्रम लाखेलगायतले पुरस्कार वितरण गरेका थिए ।"
ह्यान्डराइटिङ प्रतिस्पर्धामा पहिलो भएकी सपना सम्मानित,"काठमाडौंः गोंगबुको बानियाँटारस्थित पारामाउन्ट एकेडेमीले ह्यान्डराइटिङ प्रतिस्पर्धामा पहिलो भएकी आफ्ना छात्रा सपना तिवारीलाई शनिबार सम्मान गरेको छ। ह्यापी किड्स तथा एडु टेकको संयुक्त आयोजनामा असोज १ गते भएको ह्यान्डराइटिङ प्रतिस्पर्धामा सपना पहिलो भएकी हुन्। विभिन्न २ सय ५३ विद्यालयमा कक्षा ८ देखि १० सम्ममा अध्ययरत १ हजार ५ सय विद्यार्थीबीच प्रतिस्पर्धा भएको थियो। पारा माउन्ट एकेडेमी सपना कक्षा ९ मा अध्ययनरत छिन् । पढाईंमा पनि सपना पहिलोदोस्रो स्थानमा आउने गरेको पारामाउन्टका प्रिन्सिपल मुकुन्दप्रसाद पाण्डेले जानकारी दिए। प्रिन्सिपल पाण्डेसहित पारामाउन्टका निर्देशक प्रमोद पाण्डेले सपनालाई टीका, खादा लगाइ दिनुका साथै प्रशंसापत्र प्रदान गरी सम्मान गरे । पढाईंका अलावा अत्तिरिक्त क्रियकलापमा उत्कृष्ट गर्ने विद्यार्थीको हौसला अभिबृद्धि गर्ने उद्देश्यले सपनालाई सम्मान गरिएको प्रिन्सिपल पाण्डेले बताए । सोही प्रतिस्पर्धाको छुट्टै विधामा पारामाउन्टमा कक्षा ६ मा अध्ययनरत छात्रा नलिना घर्ती मगर पाँचौं तथा कक्षा २ मा अध्ययनरत छात्रा अपेक्षा पौडेलले छैटौं स्थान हात पारे।"

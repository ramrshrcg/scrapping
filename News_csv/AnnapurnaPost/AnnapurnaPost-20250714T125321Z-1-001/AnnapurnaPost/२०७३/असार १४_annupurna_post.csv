शीर्षक,विवरण
ब्रेग्जिटको राजनीतिक र सुरक्षा पक्ष,"युरोपेली युनियन (ईयू) मा रहने वा नरहनेबारे बेलायतमा गत बिहीबार सम्पन्न जनमत संग्र्रहको परिणामले संसारको सबैभन्दा ठूलो अर्थतन्त्रको परिचय बोकेको २८ सदस्यीय एउटा अत्यन्त शक्तिशाली राजनीतिक संगठनको भविष्यमाथि संकट मडारिन थालेको छ । परिणाम बेलायतको हकमा अझ चुनौतीपूर्ण हुन सक्छ । तर, सबैभन्दा उन्नत र सार्थक प्रजातान्त्रिक अभ्यासद्वारा निर्णय भयो । वास्तविक प्रजातन्त्रमा यसरी नै निर्णय लिइन्छ। जनमत संग्रहको परिणाम दोस्रो विश्वयुद्धपछिको विश्व व्यवस्था र युरोपीय राज्य प्रणालीको सबैभन्दा जटिल विषय भने हो । ईयूको एकता, शक्ति र समृद्धिबारे मात्र होइन, युरोपीय सुरक्षाको बलियो सैनिक संगठनको रूपमा नाटोसँगको ईयू राष्ट्रहरूको र बेलायतको सम्बन्धले पनि नयाँ व्याख्या र परिभाषा मागेको छ । सैन्य सामथ्र्यको हिसाबले युरोपेली युनियनको सबैभन्दा शक्तिशाली र जर्मनीपछिको दोस्रो ठूलो अर्थतन्त्र, राष्ट्रसंघ सुरक्षा परिषद्को स्थायी सदस्य तथा युरोपमा अमेरिकाको घनिष्ट मित्र एवं नाटो संगठनको अब्बल राष्ट्र उक्त युनियनबाट अलग हुनु भनेको युनियनकै गरिमा र शक्तिको क्षति हो । मूलतः प्रजातन्त्र, स्वतन्त्रता, कानुनको शासन र मानव अधिकारका मूल्यहरूका पक्षमा संसारको सबैभन्दा पुरानो र प्रबल प्रवक्ता हुनुका साथै औद्योगिक क्रान्ति र आर्थिक विकास र समृद्धिको चेतनाको नेतृत्व गरिरहेको राष्ट्रले उक्त समूहबाट अलग हुने सम्बन्धमा गरेको निर्णयको असर बहुआयामिक हुने देखिन्छ । राज्य निर्णयहरूमा जनता र जननिर्वाचित प्रतिनिधिहरूको भूमिकालाई गौण बनाउने, राष्ट्रियता र राष्ट्रिय प्रभुसत्ताका मूल्यहरूलाई अवमूल्यन गर्ने तथा भूमण्डलीकरणले निर्माण गरेका अनिर्वाचित र जनताप्रति उत्तरदायी हुनु नपर्ने तर अतिकेन्द्रित शक्तिशाली राजनीतिक, आर्थिक, प्रशासनिक र व्यापारिक संगठनहरूको हैकमी प्रवृत्तिविरुद्ध हुर्किरहेको विश्वव्यापी असन्तोष पनि ब्रिटिस जनताको फैसलामा अभिव्यक्त हुन पुगेको चाहिँ बिर्सन हुन्न । ईयूको अनुत्तरदायी र अति शक्तिशाली प्रशासनिक नेतृत्वले राष्ट्रहरूको आन्तरिक जीवनमा अत्यधिक हस्तक्षेप गरेर आफ्नो एकता र शक्तिलाई कमजोर बनाइरहेको टिप्पणी विभिन्न क्षेत्रबाट आइरहँदा पनि ईयू नसुनेर बसिरहेको भने हो । त्यस्तो संरचनाबाट एउटा महान् साम्राज्य र अत्यन्त गौरवशाली इतिहासको प्रतिनिधित्व गर्ने मुलुकको प्रभुसत्ताको संकुचन ब्रिटिस जनताको प्रमुख सरोकार थियो । जनमत संग्रहभन्दा तत्काल अघि ब्रिटिस प्रधानमन्त्री डेभिड क्यामरुनले आफ्ना जनतालाई ईयू छोड्ने निर्णय भएमा त्यो संयुक्त अधिराज्यको गरिबी र राष्ट्रिय असुरक्षातर्फको यात्रा हुने चेतावनी दिएका थिए । अमेरिकी राष्ट्रपति बाराक ओबामा, जर्मन चान्सलर एन्जिला मार्केल, विश्व बैंक र अन्तर्राष्ट्रिय मुद्राकोषका प्रमुखहरूसहित विश्वका ठूला औद्योगिक र व्यापारिक प्रतिष्ठान, पूर्व अमेरिकी अर्थमन्त्रीहरू, नाटोका पूर्व पाँच सर्वोच्च सेनापतिलगायतका दर्जनौँ नेताहरूले ब्रिटिस मतदाताहरूलाई ईयूमा रहिरहन अपिल गरेका थिए । न्युयोर्क टाइम्सको एउटा सम्पादकीयअनुसार एउटा मुलुकमा भइरहेको चुनावबारे विश्वव्यापी रूपमा देखाइएको यस्तो चिन्ता र चासो विश्वकै दुर्लभ राजनीतिक घटना हो । अमेरिकी प्राज्ञ र लेखकहरू ब्रिटिस प्रधानमन्त्री क्यामरुन र जनमतको परिणामप्रति अत्यन्त क्रूर देखिएका छन् । अमेरिकाले दोस्रो विश्वयुद्धपछिको तरल राजनीतिक अवस्था, जटिल सुरक्षा चुनौती र चरम आर्थिक संकट बेहोरिरहेको अवस्थामा युरोपको संकट अन्त्य गर्न तथा सोभियत संघको राजनीतिक प्रभाव छेक्न पश्चिम युरोपमा एउटा साझा राजनीतिक, आर्थिक र सुरक्षा संगठन निर्माण गर्न गरेको ठूलो लगानीको परिणाम नै विभिन्न स्वरूप लिँदै वर्तमानमा ईयू बन्न आइपुगेको हो । युरोपमा आफ्नो सबैभन्दा घनिष्ट र शक्तिशाली मुलुक बेलायतलाई उक्त संगठनभित्र प्रवेश गराउन र बेलायतमार्फत संगठनमा आफ्नो रणनीतिक हित सुरक्षित राख्न पनि अमेरिका लामो समयदेखि असफल भइरहेको थियो । एकातिर चाल्र्स देगाल जस्ता महान् राजनीतिक हस्ती फ्रान्सको राजनीतिबाट हट्नु र अर्कोतिर मार्गरेट थ्याचरजस्ता शक्तिशाली र अमेरिकाकी परम मित्र बेलायतमा प्रधानमन्त्री भएर आएपछि मात्र बेलायतको लागि समूहको सदस्यता सम्भव भएको थियो । त्यसैले बेलायतमार्फत ईयूमा र ईयूमार्फत सिंगो युरोपमा आफ्नो प्रभाव स्थापना गरिरहेको अमेरिकाले बेलायतको यो निर्णयलाई आफ्नो एउटा रणनीतिक पराजयकै रूपमा बुझेको तथ्य अमेरिकी विज्ञहरूको कठोर आक्रोशमा अभिव्यक्त भएको हो भनेर बुझ्न सकिन्छ । ब्रिटिस बहिर्गमनको राजनीतिक मूल्य ईयूबाट बाहिरिने निर्णय बेलायतमै मात्र सीमित होला भन्न सकिने अवस्था छैन । इटाली, फ्रान्स, नेदरल्यान्ड, जर्मनीमा पनि यो भावना प्रबल बन्दै गइरहेको छ । आगामी वर्ष फ्रान्स, नेदरल्यान्ड र जर्मनीमा हुने निर्वाचनमा पनि यसको असर पर्नेबारे विज्ञहरूले बताइरहेका छन् । ईयूको सदस्यताविरोधी फ्रान्सको नेसनल फ्रन्ट, अस्ट्रिया र नेदरल्यान्डको फ्रिडम पार्टी र जर्मनीको अल्टरनेटिभ पार्टी बेलायतको जनमत संग्रहको परिणामबाट ज्यादै हौसिएका छन् । उनीहरूले आफ्नो मुलुकमा पनि त्यस्तो जनमत संग्रहको माग गरिसकेका छन् । ईयूले राष्ट्रहरूमाझको एकतालाई मात्र बलियो र सद्भावपूर्ण बनाएको थिएन, राष्ट्रहरूभित्रका विभिन्न जाति र समुदायबीचको एकतालाई पनि जोडेको थियो । उदाहरणको लागि, सन् २०१४ मा स्कटल्यान्ड संयुक्त अधिराज्यमा रहिरहने वा स्वतन्त्र हुने सम्बन्धमा भएको जनमत संग्रहलाई वर्तमान पुस्ताको लागि अन्तिम भनिएको थियो । ईयू जनमतको सन्दर्भमा भने स्कटल्यान्डमा ईयू पक्षधरहरूको विजय भयो र अन्य बाँकी भागमा ईयूमा नरहने मत पारित भयो भने स्कटल्यान्डमा पुनः जनमत संग्रह हुन सक्छ भनेर प्रधानमन्त्री क्यामरुनले भनेका थिए । परिणाम त्यस्तै भयो । अब स्कटल्यान्डमा हुने त्यस्तो जनमत संग्रहमा स्वतन्त्रताका पक्षधरहरू विजयी भए भने त्यसले सिंगो युरोपमा त्यस्ता आन्दोलनहरू उठाउनेछ । बेलायतसँग लामो समयदेखि विभाजित मनोविज्ञान बोकेर बसेको उत्तरी आयरल्यान्डले पनि ईयूमै रहनुपर्ने मत व्यक्त गरेको छ । ईयूको सदस्य राष्ट्र आयरल्यान्डसँग सीमा जोडिएको उत्तरी आयरल्यान्डमा पनि पृथकतावादी गतिविधि बढ्दै गयो र बेलायतबाट पृथक् रहने स्थिति आयो भने त्यस्तो पृथक्तावादको चुनौती बेलायतको राजनीतिक सीमाभित्रै मात्र सीमित हुने छैन । परिवर्तित परिस्थितिमा युरोपमा अमेरिकाको प्राथमिकतामा बेलायतभन्दा २७ वटा मुलुकहरूको संगठन पर्ने अवस्था आएमा अमेरिका र बेलायत एवं बेलायत र अन्य ईयू राष्ट्रहरूबीचको सम्बन्धमा विकास हुने सम्भावित तनावले राजनीतिक बेलायत र नाटो संगठन र युरोपीय सुरक्षालाई समेत असर पर्ने सम्भावना नकार्न सकिँदैन । सवाल बेलायतको ईयूको सदस्यताको मात्र होइन, सवाल त समस्त युरोपको राजनीतिक एकता हो र अनेकौँ अभावभित्र पनि दोस्रो विश्वयुद्धको विध्वंस र त्रासदीबाट स्थायी मुक्तिको कामनाले निर्मित एकता र सहयोगको बलियो संयन्त्र थियो, ईयू । अझ फ्रान्स र जर्मनीबीचको शताब्दीयौँ लामो शत्रुताको परिणाम नै पहिलो र दोस्रो विश्वयुद्धमा रूपान्तरण भएको सन्दर्भमा त्यस्तो शत्रुताको स्थायी अन्त्यको लागि निर्मित राजनीतिक संगठनको रूपमा ईयूले आफ्नो औचित्य सावित गरेको हो । तर क्रमशः यसको राजनीतिक व्यक्तित्व हराउँदै एउटा आर्थिक र व्यापारिक संगठनको रूपमा संकुचित हुँदै आएकाले मात्रै चुनौती र समस्या बढेको हो । ईयूमा खुला र उदार अर्थतन्त्रको सबैभन्दा ठूलो प्रवक्ताको रूपमा रहेको बेलायतको बहिर्गमनले ईयूलाई बढी अनुदार युगमा धकेल्ने विज्ञहरू बताउँछन् । ईयूमा जर्मनीको शक्ति र प्रभावको नियन्त्रक र सन्तुलनकर्ता राष्ट्रको रूपमा बेलायत रहिआएकोमा बेलायतको बहिर्गमनले ईयूमा जर्मनीको प्रभाव र शक्तिमा अत्यधिक वृद्धि हुनेछ र यसले फ्रान्सलगायतका मुलुकमा दबाब बढ्ने मात्र होइन, ईयूमा जर्मनीविरोधी अघोषित संगठन खडा भई यसले ईयूभित्र र बाहिर एउटा नयाँ ध्रुवीकरण निर्माण गर्ने सम्भावना रहेको तर्फ पनि विश्लेषकहरूको ध्यान खिचिएको छ । युरोपमा अमेरिकाको सबैभन्दा घनिष्ट मित्र बेलायत हो । बेलायतको अत्याधुनिक र शक्तिशाली सैनिक संगठन र साझा भाषा र संस्कृतिले बेलायतलाई त्यो हैसियत दिएको हो । तर परिवर्तित परिस्थितिमा युरोपमा अमेरिकाको प्राथमिकतामा बेलायतभन्दा २७ वटा मुलुकहरूको संगठन पर्ने अवस्था आएमा अमेरिका र बेलायत एवं बेलायत र अन्य ईयू राष्ट्रहरूबीचको सम्बन्धमा विकास हुने सम्भावित तनावले राजनीतिक बेलायत र नाटो संगठन र युरोपीय सुरक्षालाई समेत असर पर्ने सम्भावना नकार्न सकिँदैन । ब्रेग्जिट र सुरक्षा चुनौती नर्वे ईयूको सदस्य छैन, तर ऊ नाटोको कट्टर समर्थक सदस्य राष्ट्र हो । नाटोका वर्तमान महासचिव पनि नर्वेका पूर्व प्रधानमन्त्री नै हुन् । स्विट्जरल्यान्ड ईयू र नाटो दुवैमा छैन । नर्वे र स्विट्जरल्यान्डको आर्थिक उन्नति, प्रभाव र शक्ति ईयूको सदस्य नभएकाले कम छैन । ईयूका सदस्य रहेका आयरल्यान्ड, स्विडेन, फिनल्यान्ड, अस्ट्रिया, माल्टा र साइप्रस नाटोका सदस्य छैनन्, तर त्यसको अर्थ अमेरिका र नाटो राष्ट्रहरूसँग उनीहरूको सम्बन्ध कम हार्दिक छ भन्ने होइन । बेलायत संसारकै अग्रणी औद्योगिक राष्ट्र हो । अन्तर्राष्ट्रिय व्यापारको प्रमुख केन्द्र हो । उच्च क्षमताका जनशक्ति उत्पादनमा अमेरिकापछिको दोस्रो हो । त्यसैले ईयूबाट बाहिरिँदाको उसको आर्थिक घाटा तात्कालिक मात्र हो । आफ्नो आन्तरिक क्षमतालाई विकास गरेर तुलनात्मक लाभको क्षेत्रमा उच्च कोटीका सेवा र वस्तुहरूको उत्पादन गरेर, आवश्यकताअनुसार भिन्न मुलुकसँग व्यापार सम्झौता गरेर बेलायतले छोटो अवधिमै त्यो घाटाको क्षतिपूर्ति गर्न सक्छ । आर्थिक नाफानोक्सानीका कुरा जनजीवनसँग सोझै सम्बन्धित हुने हुँदा हाललाई ती बढी प्रतिक्रियात्मक देखिएका हुन सक्छन् । तर निश्चित हो, राजनीतिक र सुरक्षाको पक्षमा पर्न जाने घाटाको क्षतिपूर्ति हुन सक्दैन । जस्तो ईयूमा निरन्तरताको पक्षधर स्कटिस नेसनल पार्टी नाटोको सदस्यताको विरोधी हो । त्यस अवस्थामा क्यामरुन घोषणाअनुसार स्कटल्यान्डमा पुनः जनमत संग्रह भयो र स्वतन्त्रताको पक्ष विजयी भयो भने स्कटल्यान्डमा रहेका ब्रिटिस पनडुब्बी जहाजको जलअड्डा त्यहाँबाट हटाउनुपर्नेछ । यसले बेलायत र नाटो राष्ट्रहरूमाथि ठूलो आर्थिक र रणनीतिक दबाब पर्नेछ । अर्कोतिर, बेलायतको बहिर्गमनबाट ईयूलाई आफ्ना विभिन्न सैनिक मिसनहरूमा संलग्न हुन युरोपको सबैभन्दा शक्तिशाली सेना उपलब्ध हुने छैन । बेलायतले आफ्नो सेना र हरेक वर्ष सदस्यताको रूपमा बुझाउँदै आइरहेको १४ अर्ब डलरबराबरको ठूलो राशिको सदस्यता शुल्कबाट पनि वञ्चित हुने अवस्थाको राजनीतिक, रणनीतिक र आर्थिक भारको परिणामस्वरूप ईयूले आफ्ना सैन्य भूमिकाहरूमा कटौती गर्नुपर्ने र यसबाट उसको विश्वव्यापी शक्ति र प्रभावमा ह्रास आउने अवस्था आउँदैन भन्न सकिन्न । बेलायतको जासुसी संगठन पनि युरोपको सबैभन्दा ठूलो र विश्वको शक्तिशालीमध्येमा गनिन्छ । उसले विभिन्न मुलुकसँग द्विपक्षीय र बहुपक्षीय जासुसी सूचना आदानप्रदानसम्बन्धी सम्झौता गरेर एउटा विश्वव्यापी जासुसी सञ्जाल पनि निर्माण गरेको छ । उप्रान्त ईयू यो सूचनाबाट पनि वञ्चित हुने हुँदा आतंकवाद तथा समुद्री डकैती र अन्य सुरक्षासम्बन्धी गतिविधिविरुद्धका ईयू राष्ट्रहरूका अभियान प्रभावित हुन सक्छन् । जर्मनी, नेदरल्यान्ड र फ्रान्स जस्ता मुलुकहरू लामो समयदेखि ईयूको छुट्टै सेना निर्माणको गृहकार्य गरिआएका छन् । त्योसम्बन्धी एउटा रणनीति पत्र जर्मनीले तयार गरिसकेको तर त्यसले बेलायतको जनमत संग्रहलाई प्रभावित गर्ने आशंकाका कारण तत्कालको लागि त्यसको प्रकाशनलाई स्थगित गरिएको बारे बेलायतबाट प्रकाशित हुने टेलिग्राफ र फिनान्सियल टाइम्सहरूले लेखेका छन् । जर्मनीलाई आफ्नो सीमा बाहिर आफ्ना सुरक्षा सेना तैनाथी गर्ने अनुमति कानुनले दिँदैन । परिआउँदा ईयूले परिचालन गर्ने सेना भनेका मूलतः आणविक शक्तिसम्पन्न र राष्ट्रसंघ सुरक्षा परिषद्का सदस्यसमेत रहेका बेलायत र फ्रान्सका सेना मात्रै हुन् । यस्तो अवस्थामा एउटा संयुक्त युरोपीय कमानअन्तर्गत सबै ईयू राष्ट्रका सेना रहने अवस्थामा मात्र जर्मन सेना सबैतिर खटिने अवस्था आउने भएकाले त्यस्तो गृहकार्यको उद्देश्य बुझ्न सकिन्छ । तर अमेरिका त्यस्तो ईयू सेना निर्माणको पक्षमा छैन । त्यसले नाटोको शक्ति र प्रभावकारितालाई घटाउने उसको ठहर छ । झन् बेलायतबाहेकको ईयूको त्यस्तो सेनाको पक्षमा त झन् नहोला । डिसेम्बर १९९८ मा ब्रिटिस प्रधानमन्त्री टोनी ब्लेयर युरोपेली काउन्सिलको अध्यक्ष भएको बेलामा फ्रेन्च राष्ट्रपति ज्याक्स चिराकसँगको सहमतिमा युरोपको साझा प्रतिरक्षा नीतिको घोषणा गरेका थिए तर तत्कालीन अमेरिकी राष्ट्रपति बिल क्लिन्टन नाटोभित्र त्यस्तो अलग युरोपीय सुरक्षा नीति र संगठनको पक्षमा थिएनन् । यति महत्वपूर्ण विषयमा आफ्ना घनिष्टतम् मित्रराष्ट्रले आफूसँग परामर्श नगरी यसलाई अघि बढाइएकोमा उनले ब्लेयरसमक्ष आफ्नो असन्तुष्टि पोखेपछि उक्त घोषणालाई निष्क्रिय बनाइएको थियो । नाटो राष्ट्रहरू युरोपमा पृथक सैन्य संरचना निर्माण गर्न लागिपरे भने त्यसले एकातिर अमेरिकाको असन्तुष्टिलाई स्वाभाविकरूपमा आमन्त्रण गर्नेछ । अर्कोतिर, अहिल्यै अमेरिकाको दबाबयुक्त आग्रहपछि पनि युरोपका बेलायतबाहेकका सबैजसो राष्ट्रहरूले आफ्नो सुरक्षा खर्चलाई दुई प्रतिशतमा पुयाउन सकेका छैनन्, त्यो १६ प्रतिशतकै आसपास छ । त्यस अवस्थामा त्यस्तो युरोपीय सेना निर्माणको ठूलो राशिको व्यवहार वहन गर्नु त्यसै पनि आर्थिक संकट बेहोरिरहेका ईयू राष्ट्रहरूलाई सहज हुने छैन । यो सत्यलाई मध्यनजर गरेर बेलायतले उच्चतम प्रजातान्त्रिक अभ्यासद्वारा गरेको निर्णयको मर्मलाई सम्मान गर्दै ईयूका उच्चाधिकारी, ईयू राष्ट्रका नेताहरू र सम्बद्ध अन्य पक्षहरूले बेलायतसँगको आर्थिक, राजनीतिक र रणनीतिक सम्बन्धलाई बढी हार्दिक र लाभदायी बनाउन सघन गृहकार्यमा लाग्न ढिलाइ नगर्लान् भनेर अपेक्षा गर्न सकिन्छ । भट्टराई नेपाल इन्स्टिच्युट फर स्ट्राटिजिक स्टडिजसँग सम्बद्ध छन् ।"
बहुभूजीय संघर्षको राप,"सुरेश प्राञ्जली केही समयअघि सम्पन्न उच्चस्तरीय भारतीय सैन्य दस्ताको एक कार्यशालामा भारतका हवाई सेनाका प्रमुखले पाकिस्तान, चीन र आन्तरिक नक्सलवादी भारतको प्रमुख सुरक्षा खतरा' रहेको जिकिर गरेको समाचार भारतीय छापा द इन्डियन एक्सप्रेस' मा आएको थियो । त्यसैगरी भारतीय उपमहाद्वीप क्षेत्रमा बढ्दो चिनियाँ प्रभाव पनि दिल्लीको लागि सुरक्षा चुनौती रहेको' विषयमा उक्त सेमीनारमा छलफल भएको समाचार अन्य भारतीय सञ्चारमाध्यमले पनि प्राथमिकताका साथ छापेका थिए । त्यसो त, चीनले भारतका सबैजसो छिमेकी मुलुकसँग आर्थिक तथा सैन्य सम्बन्धको विकास मात्रै गरेको छैन कि स्वशासित क्षेत्र तिब्बतमा आक्रामक शैलीका पूर्वाधार विकास गर्नुका साथै भारतीय सीमासम्म सडक विस्तारसमेत गरिरहेको छ । यसैबीच दिल्लीको टाउको दुखाइ के पनि हो भने पाकिस्तानमा चीननिर्मित ग्वादर पोर्ट' र चिनियाँ आर्थिक कोरिडोरको निर्माण जुन पाकिस्तानतर्फको कस्मिरसम्म फैलिनेछ । उक्त सेमीनारमा, नेपाल, भुटान, श्रीलंका, बंगलादेश र म्यानमारलगायतका भारतसँग सीमा जोडिएका मुलुकसित बेइजिङको बढ्दो आर्थिक तथा सैन्य सम्बन्धको विस्तार भारतलाई घेर्ने रणनीति' भएको ठहरसमेत गरिएको थियो । बीबीसीको सन् २००० मार्च २३ को संस्करणका अनुसार, पूर्व अमेरिकी राष्ट्रपति बिल क्लिन्टनले भारत र पाकिस्तानको तनावलाई दिएर दक्षिण एसियालाई विश्वकै खतरापूर्ण स्थान' का रूपमा अथ्र्याएका थिए । पछिल्लो समय उक्त तर्क स्थापित हुँदै आएको छ । भारत यस क्षेत्रकै धेरै जनसंख्या तथा भौगोलिक क्षेत्रफलकै रूपमा पनि ठूलो मुलुक हो । र ऊसँगको द्विपक्षीय वा बहुपक्षीय सम्बन्धको आधारको रूपमा यस क्षेत्रको उकासिँदो समृद्धिबाहेक यस क्षेत्र मलिलो माटो बनिदिएको' र समकालीन विश्वलाई त्रसित तुल्याएको क्रस कटिङ' मुद्दा पनि उत्तिकै हुन् । सँगै, हिन्द महासागरका टापु राष्ट्रसँग बेइजिङले पछिल्लो समय मेरिटाइम कोअपरेसन' कूटनीति बढाएको छ, जसबाट उक्त महासागरमा चीनलाई भूरणनीतिक जब्बरता निर्माण गर्न सहज पनि हुनेछ । पछिल्लो समय दक्षिण एसियालाई हेर्दा, पाकिस्तानभारत तनावमा बेइजिङ र वासिंटन हावी हुन थालेको छनक पनि पाइन थालेको छ, जसले क्षेत्रीय शक्ति संघर्षको ज्यामिती र भूराजनीतिक हानथापको उपक्रमलाई थप पेचिलो पक्कै बनाइदिनेछ । यता, बेइजिङले नेपालको आर्थिक प्रवद्र्धनलाई ध्यानमा राखेर नेपाललाई पनि रेसम मार्गको हिस्सा बनाएर जिंगाइतिब्बत रेलसेवाको विस्तारमा काठमाडौँ र लुम्बिनीलाई अटाउने योजना, पोखरा अन्तर्राष्ट्रिय विमानस्थलको निर्माण, ठूला जलविद्युत् आयोजनालगायतका पूर्वाधार विकासमा लगानी तथा औद्योगिक विकास र प्रवद्र्धन क्षेत्रमा भित्रिएको चिनियाँ लगानीलाई दिल्लीले बेइजिङको आफूलाई घेराबन्दी गर्ने खास रणनीतिको रूपमा बुझेको देखिन्छ । त्यसो त, अहिले नेपालमा दिल्लीको बफदार कांग्रेसी सरकार' छैन र ओली सरकारले मधेसको मुद्दालाई भारतको चाहनाअनुरूप या उसले सुझाएको खाकामुताबिक अवतरण पक्कै पनि दिने छैन । उप्रान्त दक्षिणी दबाब पनि निस्तेज बन्दै जाला । किनभने दिल्लीको बुझाइ छ, बेइजिङले नेपालमा खेल्ने ठाउँ बनाइसकेको मात्रै होइन कि सूक्ष्म व्यवस्थापन' मै पनि दरिसकेको छ ।' थप, भारतसँग काठमाडौँले अब डिल गर्ने मुद्दाको सवालमा पनि नेपाललाई बेइजिङले हातमा लिइसकेको' ठहर पनि दिल्ली संस्थापनको गरेको हुनुपर्छ । त्यसबाहेक, बेइजिङलाई सघाइरहेको' ओली प्रशासनको स्ट्यान्स्' को भेउ दिल्लीले पाइसकेको पनि होला । तसर्थ नेपालका विदेशमन्त्री कमल थापाले द्विदेशीय सम्बन्ध सुधारको लागि गरेको दौडधूपबाट साउथ ब्लक' र सिंहदरबार' को आपसी मत मिलिहाल्ला भन्न सकिने आधार तत्काल देखिँदैन । किनभने दिल्लीले चाहेको रणनीतिक र राजनीतिक ध्येय हासिल नभएसम्म सम्बन्ध सुधारका उपलब्धिको लागि सम्भवतः पर्खिनैपर्ने हुन सक्छ । तत्कालका दुई विकल्प भनेका या त नेपालमा ओली सरकारको परिवर्तन अथवा मोदी प्रशासनको कार्यकाल समाप्ति नै हो । किनभने जुन विन्दुबाट नेपालभारत सम्बन्धको धाँजा फाटेको थियो, त्यस चरको मर्मत एक इन्च पनि भएको छैन । आजसम्म औपचारिक तहमा मात्रै खुम्चिएको बेइजिङकाठमाडौँ सम्बन्धले केही उचाइ हासिल गरेको छ । अर्कोतर्फ असल छिमेक कूटनीतिको गतिलो हिस्सा बनाएकाले' नै बेइजिङले नेपालको मनमा' भारतले जसरी घाउ नबनाएको हो । यसको अर्थ यो होइन कि चीनले नेपाललाई कहिल्यै पनि आफूहुँदो प्रगोग गर्न चाहँदैन वा उसले रणनीतिक फाइदाको दृष्टिबाट नेपाललाई आजसम्म हेरेको छैन । खास तर्क केचाहिँ हो भने नेपालजसरी दुई आर्थिक, आणविक तथा सैन्य शक्तिको चेपुवामा छ, ती दुईको तुलना गर्दा उत्तरी छिमेक दक्षिणको तुलनामा यहाँको आन्तरिक मामिलाको व्यवस्थापनमा कम हस्तक्षेपकारी भूमिकामा रहँदै आएको बुझिन्छ । नेपाल सामरिक, भौगोलिक, आर्थिकलगायत सबै दृष्टिविन्दुबाट कमजोर मुलुक' हो, जसले चीनतिर मात्रै फर्केर लामो समय दक्षिणतिर पिठयुँ फर्काएर विदेश नीति सञ्चालन गर्न सक्ने आधार निर्माण भने भइसकेको छैन । किनभने यथार्थमा भूगोलको हिसाबले नेपाल भूपरिवेष्ठितभित्रको आयाम हेर्ने हो भने यो भारतवेष्ठित' छ र त्यसलाई कुनै शक्तिको बलले पनि टार्न सकिने छैन । तसर्थ तीनतिरबाट भारतसँग अधिकांश सीमा बाँडेको नेपालको आन्तरिक राजनीतिमा त्यसको खास असर पक्कै पनि पर्नेछ । त्यसैगरी, पछिल्लो समय दक्षिण एसियालाई हेर्दा, पाकिस्तानभारत तनावमा बेइजिङ र वासिंटन हावी हुन थालेको छनक पनि पाइन थालेको छ, जसले क्षेत्रीय शक्ति संघर्षको ज्यामिती र भूराजनीतिक हानथापको उपक्रमलाई थप पेचिलो पक्कै बनाइदिनेछ । यही मेसोमा, भारतीय माओवादीप्रति भारतीय सुरक्षा जानकारले बेलाबेला बेइजिङ नरम रूपमा सदास्यीय तवरबाट प्रस्तुत भएको' आरोप पनि लगाउँदै आएका छन् । सी जिन पिङले २०१४ को सेप्टेम्बरमा गरेको भारत भ्रमणले द्विदेशीय राजनीतिक तथा झन्डै चार हजार किलोमिटर विवादित सीमा उल्झनसँग गाँसिएर रहेको अविश्वासलाई सामान्यीकरण गर्न सक्लान् कि भन्ने अपेक्षा गरिएको थियो, तर त्यो सफल हुन सकेन । त्यसैगरी नरेन्द्र मोदीले २०१५ को मेमा गरेको बेइजिङ भ्रमणताका आर्थिक अन्तर्निर्भरता र पारस्परिक हितका दुई दर्जन सम्झौतामा हस्ताक्षर गरेको भए पनि विश्वासको वातावरण भने बन्न सकेन । त्यतिबेलै नेपालको लिपुलेकलाई व्यापारिक मार्गको रूपमा प्रयोग गर्ने सम्झौतामा बेइजिङलाई हस्ताक्षर गराउन दिल्ली सफल भएको थियो, जसको अन्तर्य व्यापारिकसँगै थप रणनीतिक पनि थियो भनेर अथ्र्याउन सकिन्छ । त्यो हो बेइजिङविरुद्ध नेपालको अविश्वास' पैदा गराउने । हालै भारत र पाकिस्तान दुवै सांघाई कोअपरेसन अर्गनाइजेसन' को सदस्य बन्न पुगेका छन्, जसले क्षेत्रीय तनावको विषयलाई आपसी सहमतिमा सुरक्षित अवतरण गर्ने तथा आणविक अप्रसार र नियन्त्रण सहकार्य' लाई समेत जोड दिएको छ । पाकिस्तानले आफूसँगै त्यसको सदस्यता पाएकोमा भारत बेखुसी पक्कै होला । किनभने क्षेत्रीय आणविक सवालमा आफू हावी हुन सक्ने आफ्नो क्षमतालाई पाकिस्तानको सदस्यताले साँघुरो बनाइदिएको बुझाइ दिल्लीको होला । यसैबीच, गत जुन १९ को प्रेस कन्फरेन्स्' मा भारतीय विदेशमन्त्री सुष्मा स्वराजले नेपाल भारतबीच अब अविश्वास नरहेको, सबै हटेको' मात्रै होइन कि नेपाललगायत सार्क सदस्य सबै राष्ट्रसँग भारतको मित्रवत् सम्बन्ध रहेको' समेत बताएकी थिइन् । त्यसो त, भारतको न्युक्लियर सप्लायर्स गु्रप' को सदस्यतामा चीनले विरोध नगरेको समेत बताएकी थिइन्, सघाउनको निम्ति फकाउन हालै भारतीय विदेश सचिव एस जयशंकरले बेइजिङ भ्रमण गरेनन् मात्रै सांघाई कोअपरेसन अर्गनाइजेसन्स्' को बैठकका क्रममा सी जिनपिङ र नरेन्द्र मोदीबीच सिओलमा साइडलाइन वार्ता' समेत भयो । तर उक्त वार्तामा सी जिनपिङले आफ्नो पुरानै अडान दोहोयाएको खबर द हिन्दु' ले छापेको थियो । त्यसैगरी, पाकिस्तानी मिडिया स्रोतका अनुसार, केही समयअघि ग्वादरमा आयोजित एक कार्यक्रममा बोल्दै पाकिस्तानी सैन्य प्रमुख जनरल रहिल सरिफले, आफूहरूले एक भारतीय खुफिया एजेन्टलाई पक्डेको दाबी गर्दै दिल्लीले पाकिस्तानलाई अस्थिर बनाउन खुफिया एजेन्सी रअ' को प्रगोग गरेको' सार्वजनिक आरोप पनि लगाएका थिए, जसलाई दिल्लीइस्लामावाद तनावलाई थप गहिराइदिएको छ । त्यसो त, एसिया प्रशान्त क्षेत्रमै एक साँढे' बन्ने सपना दिल्लीले पालेको सन्दर्भमा चीनले काउन्टर ब्यालेन्स' मात्रै गरेन कि उछिनेर ग्लोबल पावर बन्ने बाटोमा अघि बढ्यो । एसियन पूर्वाधार लगानी बैंक' मार्फत चीनले अपनाउन खोजेको लगानी कूटनीति' मा आफू संस्थापक सदस्य भईकन पनि आफ्नो हात तलै परेको महसुस' दिल्लीले गर्न थालेको पनि होला । अफगानिस्तानमा शान्ति बहाली तथा स्थिरता निर्माणमा वासिंटनको साथमा रहेको उद्घोष हालै नरेन्द्र मोदीले अमेरिकी सिनेटमा बोल्ने क्रममा गरिसकेका छन् । यसको अन्तर्य अफगानिस्तानलगायत दक्षिण एसिया तथा बेइजिङसँगको शक्ति सन्तुलनको पल्ला नझाँटियोस् भन्ने हुन सक्छ । त्यसबाहेक, अफगानिस्तान तथा पाकिस्तानको स्थिरीकरणको साथै चीनमाथि कडा निगरानी राख्नु' सँग यस क्षेत्रमा अमेरिकी चासो गाँसिन आइपुगेको छ, जसले यस क्षेत्रमै बहुभूजीय शक्ति संघर्षको राप थप बढाइदिने निश्चितै छ ।"
अमेरिकी निर्वाचनः रिपब्लिकन कि डेमोक्र्याट,"सोमबहादुर थापा अहिले संसार विभाजित, आन्दोलिन, अशान्त र आक्रान्त छ । शक्ति राष्ट्रबीच पनि सुसम्बन्ध छैन । उनीहरूबीच अविश्वास बढिरहेको छ । तालिवान र आईएस आक्रमणका घटना दिनदिनै भइरहेका छन् र निर्दोष मानिस दिनदिनै मरिरहेका छन् । साँच्चिकै रूपमा भन्ने हो भने विश्व स्थिति अहिले सन् १९८० भन्दा पूर्वको अवस्थामा पुगेको छ । नाटोले गत जुन ७ मा पोल्यान्डमा रूसविरुद्धको आक्रमणको अभ्यास गरेको थियो । दुई हप्तासम्म चलेको अभ्यासमा १४ हजार अमेरिकी, १२ हजार पोल्यान्ड र एक हजार ब्रिटिस सेनाले भाग लिएका थिए। यसमा दर्जनौ युद्धपोत विमान तथा गाडी प्रयोग गरिएको थियो । जर्मन विदेश मन्त्री फांक वाल्टरले नोटोले पूर्वीयुरोपमा गरेको सैन्य अभ्यासलाई लिएर रसियालाई नचिढ्याउन अपिल गरेको टिप्पणी पनि यहो निकै महत्वपूर्ण छ भन्ने बुझनुपर्छ । त्यस्तै, रूसले केनेडी राष्ट्रपति हँदा उनले एकपटक क्युबामाथि सैन्य आक्रमण गर्ने योजना बनाई मन्त्री, सेना प्रमुख र सल्लाहकार तथा बुद्धिजीवीसित सल्लाह लिएका थिए । सबैले राष्ट्रपतिलाई आक्रमण गर्न सल्लाह पनि दिएका थिए र राष्ट्रपति केनेडी पनि सैन्य आक्रमण गर्ने निष्कर्ष र निर्णयमा पुगेका थिए । तर राति उनी एक्लैले अमेरिका क्युबासित लड्ने होइन, रूससित लड्ने हो र यो लडाइँ निकै महँगो पर्नेछ भन्ने निष्कर्ष उनले निकालेर चुप लागेर बसे । राष्ट्रपति केनेडीको यो कुरा थाहा पाएपछि सबै जिल्ल परे । यसले अमेरिकी राष्ट्रपतिले कति होस गर्नुपर्छ भन्ने देखाउँछ । विश्व कूटनीतिलाई पनि एउटा मार्गनिर्देशन दिएको छ । अहिले होसियारी र सावधानी अपनाइएन भने शीतयुद्ध नहोला भन्न सकिने अवस्था छैन । यस अवस्थामा संसारको शक्तिशाली देश अमेरिकामा नोभेम्बर, २०१६ मा सम्पन्न हुने राष्ट्रपति पदको निर्वाचन अहिले अमेरिकाभित्र मात्रै नभएर संसारभरै निकै चासो र चर्चाको विषय बनेको छ । रिपब्लिकन र डेमोक्र्याटिक पार्टी नै राजनीतिमा पहिल्यैदेखि हावी हुँदै आएका छन् । राष्ट्रपति भइसकेकाहरूको कामको मूल्यांकन गर्ने हो भने दुवै पार्टीका राष्ट्रपतिमध्ये सबै सफल पनि छैनन् र सबै असफल पनि छैनन् । अमेरिकी विदेश नीतिका आफ्नै सिद्धान्त, व्यवस्था, प्रक्रिया र आदर्श छन्, त्यसलाई सामान्य अवस्थामा कुनै पनि पार्टीको राष्ट्रपतिले क्रस गर्न सक्तैन र गर्दैन पनि । अमेरिकामा मात्रै नभएर हाम्रो छिमेकी राष्ट्र भारतमै पनि सत्तामा पार्टी वा व्यक्ति फेरिँदा विदेश नीतिमा खासै फरक आएको पाइँदैन । किनभने ती देशमा राजनीतिक स्थिरता छ र राष्ट्रले लिने आन्तरिक र बाह्य नीतिमा सबै दल र नेताको एउटै नीति र अडान हुन्छ । राष्ट्रिय र अन्तर्राष्ट्रिय नीतिमा भिन्नता नहुनु विकसित देशको नीतिको विशेषता नै बनेको छ । नेपालमा जस्तो नेतैपिच्छे र समयपिच्छे नीति फेरिने देश सामान्यतः अरू पाइँदैन । यस अर्थमा अमेरिकामा राष्ट्रपति जुन पार्टीको उम्मेदवारले जिते पनि त्यसले बाह्य नीतिमा खासै फरक आउँदैन भन्ने कुरा जान्दाजान्दै पनि यो निर्वाचन सबै देशको लागि निकै चासोको विषय बनेको छ । यति भन्दाभन्दै पनि राष्ट्रपति निर्वाचन परिणामले विश्व रंगमन्चमा अवश्य पनि केही फेरबदल भने ल्याउने हामीले बुझनु जरुरी छ । अमेरिकामा डेमोक्रेटिक पार्टीलाई तल्लो वर्ग र अल्पसंख्यक समुदायप्रति संवेदनशील र सहानुभूति राख्ने तथा उदार पार्टीको रूपमा हेरिन्छ भने रिपब्लिकन पार्टीलाई धनीको पार्टी तथा अनुदार पार्टीको रूपमा हेर्ने गरिन्छ । अमेरिकामा यी दुवै पार्टीभित्र उदार र अनुदार पंक्ति छ भन्ने कुरा पनि उत्तिकै सत्य छ । अब्राहम लिंकन, थियोडोर रुजबेल्ट, जोन एप । केनेडी, जर्ज वासिंटन जस्ता राष्ट्रपतिले शासन गरेको अमेरिकामा सधैँ उनीहरूजत्तिकै गुणस्तरका राष्ट्रपति पाउन सकिँदैन । समग्रमा भन्ने हो भने त्यहाँ अति राम्रा र अति नराम्रा राष्ट्रपति पनि भएको देखिन्छ । जे भए पनि अमेरिकाका राष्ट्रपतिहरूको भूमिका र जिम्मेवारीबाट अमेरिका र विश्वको विकास, शान्ति, सुरक्षाका विषयमा निकै प्रभाव पर्छ भन्ने कुरा पनि बुझनुपर्ने हुन्छ । हाल रिपब्लिकन पार्टीका तर्फका उम्मेदवार डोनाल्ड जे ट्रम्प र डेमोक्रेटिक पार्टीकी उम्मेदवार हिलारी रोधम क्लिन्टन दुवैले पार्टीको प्राइमरी चुनावमा आआफ्ना प्रतिद्वन्द्वी पराजित गरी मनोनयनको लागि पर्खिबसेका छन् । यी दुई उम्मेदवारबीच नै कडा प्रतिस्पर्धा हुने देखिन्छ । डोनाल्ड व्यापारिक अनुभव हासिल गरेका व्यक्ति हुन् र उनलाई व्यापारव्यवसायको राम्रो अनुभव छ । निजी क्षेत्रको विकास र प्रवद्र्धन उनको प्राथमिक विषय हो । निजी क्षेत्रबाट राष्ट्र निर्माणमा सरकारले कसरी राम्रो सहयोग लिन सक्छ भन्ने राम्रो जानकारी उनलाई छ । सार्वजनिक सेवाप्रवाह र सार्वजनिक नीति निर्माण तथा कानुन कार्यान्वयनको अनुभव भने उनलाई पटक्कै छैन । त्यसरी नै राष्ट्रपतिले कंग्रेसका नेताहरूसित मिलेर काम गर्नपर्ने बाध्यताका बारेमा पनि उनी अनभिज्ञ नै छन् । रिपब्लिक पाटीको निर्णायक तहमा रहेका कट्टरपन्थीहरूको समूहले नरुचाउँदा नरुचाउँदै पनि डोनाल्डलाई मतदाताले अत्यधिक मात्रामा रुचाए । यही कारणले बाध्य भएर पार्टीले डोनाल्डलाई टिकट दिनुपर्ने स्थिति आएको छ । कुलिन वर्गीय पार्टीको नेतृत्व डोनाल्डप्रति अहिले पनि सहानुभूतिशील देखिँदैन । उनले अहिलेसम्म चुनाव खर्च पनि आफैँले गरिरहेका छन् । कसैलाई दुःख दिएका छैनन् । ट्रम्पले पार्टीको नेतृत्वले रुचाएका व्यक्तिहरूलाई पराजित गरी टिकट दिनपर्ने यो अवस्था सिर्जना कसरी गरे भन्ने प्रश्न पनि उत्तिकै महत्वपूर्ण छ । अत्यधिक मतदाताले उनलाई रुचाउनुको कारणमा मुख्यतः उनको नीति र कार्ययोजना नै हुन् । गरिब अमेरिकीहरूको आर्थिक वृद्धि, मुस्लिमहरूलाई अमेरिका प्रवेशमा रोक, आफ्ना सहयोगी मुलुकहरूको संरक्षणमा जोड, इजरायलप्रति दृढ समर्थन र ओबामा र हिलारी क्लिन्टनले इजरायलसित रहेको सुमधुर सम्बन्ध खल्बलाएकोमा गम्भीर आपत्ति, महिलाप्रति बढी सहानुभूति तथा मेक्सिकोको सीमामा पर्खाल लगाई त्यहाँबाट हुने हत्या, हिंसा, काटमार र चोरी जस्ता घटना अन्त्य गर्ने जस्ता विषयले उनलाई मतदाताको मन जित्न सहज भयो । उनी कडा रूपमा प्रस्तुत भएर मतदातासमक्ष आफ्ना नीति र प्राथमिकताका विषय राख्थे र दृढता र निर्भीकता उनको सबैभन्दा राम्रो पक्ष देखिन्थ्यो । हिलारीले नारीलाई उपेक्षा र अपमान गरेको तथा परराष्ट्रमन्त्री हुँदा राम्रो काम गर्न नसकेको भनी हिलारीको काम र नीतिको पनि उनले चर्को विरोध गर्दै आएका छन् । साथै राष्ट्रपति बाराक ओबामाको कार्य र नीतिको पनि उनले चर्को विरोध गर्दै आएका छन् । यसरी नै वर्तमान राष्ट्रपति बाराक ओबामाले ट्रम्पको मुस्लिमप्रति राखेको नीति र भावनाले अमेरिकालाई लाभ नहुने भन्दै उनको कडारूपमा आलोचना र विरोध गर्दै आएका छन् । यस अवस्थामा अब हुने निर्णायक ढंगको चुनावी दौडमा उनी हिलारी क्लिन्टनसँग कसरी प्र्रतिस्पर्धामा प्रस्तुत हुन्छन्, त्यो हेर्न बाँकी छ । उता डेमोक्रेटिक पार्टीकी उम्मेदवार हिलारी पूर्व राष्ट्रपति विल क्लिन्टनकी धर्मपत्नी हुन् र पेसाले वकिल पनि हुन् । धेरै आयोगमा बसेर काम गरेकी छन् । पूर्व सिनेटर र पूर्व विदेशमन्त्रीको राम्रो अनुभव छ । उनको आफ्नै व्यक्तित्व छ । नीति र आफ्नो निर्णयमा ट्रम्पजस्तै उनी दृढ र निर्भीक छन् । बिल क्लिन्टन आर्कान्सासको गभर्नर भएदेखि राष्ट्रपति हुँदासम्मको अवधिका घटनाक्रम र निर्णय प्रक्रियासित उनी राम्ररी परिचित छन् । यो उनको लागि निकै सकारात्मक र सहयोगी पक्ष हो । यी विविधि कारण र अनुभवले अमेरिका र विश्व स्थिति उनले राम्ररी जानेकी छन् । यसले उनलाई चुनाव जित्न पनि सहज भएको अनुमान गरिन्छ । उनी वर्तमान राष्ट्रपति बाराक ओबामाको समर्थन पनि पाउन सफल भइन् । उदारवादी र नेतृत्वसित नजिक रहेका प्रतिद्वन्द्वी स्यान्डर्सलाई हराइन् पनि । तर त्यत्तिकै भरमा उनले चुनाव जित्छिन् भन्न भने सकिन्न । उनीहरू दुवैप्रति पार्टी नेतृत्व सहानुभूतिशील नहुनु अचम्मको संयोग मिलेको छ । अमेरिकी चुनाव आफ्नै खालको छ । अमेरिकामा आफ्नै दलको उम्मेदवारलाई नै मत दिनुपर्छ भन्ने बाध्यता छैन र उम्मेदवारको नीतिको आधारमा मत दिने व्यवस्थाले पनि केही भोट यताउता हुन सक्छ र त्यही भोट निर्णयक बन्न सक्छ । हिलारीले जितेमा पहिलो महिला राष्ट्रपति बन्ने छिन् । एउटै पार्टीले दुईभन्दा बढी पटक चुनाव नजितेको अवस्थामा उनले अर्को रेकर्ड पनि तोड्ने छिन् । अहिले कस्तो संयोग परेको छ भने राष्ट्रपतिका यी दुवै उम्मेदवार आआफ्नो दलभित्रका अनुदारवादी उम्मेदवार मानिन्छन् । तर यी दुईका बीचमा आन्तरिक र बाह्य नीतिसम्बन्धी प्राथमिकता भने फरक देखिन्छन् । दुवैले प्राइमरी चुनावमा उदारवादी उम्मेदवारहरूलाई पराजित गरेका छन् । यस हिसाबले यी दुईबीच जसले जिते पनि अनुदारवादीकै हातमा अमेरिकालगायत विश्वको प्रशासन चल्नुपर्ने अवस्था छ । वास्तवमा भन्ने हो भने अहिले अमेरिकामा उदार, शान्त, सहनशील र विचारवान् राष्ट्रपतिको खाँचो छ । तर परिस्थिति अन्यत्रै गइसकेको छ । अमेरिकी राष्ट्रपति प्रमुख कार्यकारी प्रमुख हो । कानुनको पालना गराउने र शासन सञ्चालन गर्ने मुख्य दायित्व राष्ट्रपतिको हो । यसैले अमेरिकामा राष्ट्रपतिलाई निकै शक्तिशाली मानिन्छ । त्यसरी नै अमेरिकी राष्ट्रपतिलाई बाह्य जगत्ले पनि शक्तिशाली राष्ट्रपतिको रूपमा लिने गरेको छ । यथार्थ रूपमा हेर्दा अमेरिकी राष्ट्रपतिको स्थिति सोचेजस्तो शक्तिशाली छैन । किनभने अमेरिकी राष्ट्रपतिका पनि संवैधानिक र कानुनी सीमाहरू छन् । ती संवैधानिक र कानुनी सीमालाई नाघ्न सक्ने अधिकार अमेरिकी राष्ट्रपतिलाई हुँदैन र छैन पनि । अमेरिकाको संविधानले अचम्मको व्यवस्था गरेको छ । राष्ट्रपति एउटा पार्टीको उम्मेदवारले जिते, संघीय संसद्,जसलाई कंग्रेस भनिन्छ, अर्को पार्टीको हुन्न सक्छ र त्यस अवस्थामा उसले वा तिनले विपक्ष नेतासित मिलेर काम गर्नुपर्ने बाध्यता हुन्छ । राष्ट्रपतिले पेस गर्ने विभिन्न, नीति, विधेयक, प्रस्ताव तथा कार्यक्रमलाई अर्को पार्टीको बहुमतवाला संसद्ले यथावत् रूपमा पारित नगरेका धेरै उदाहरण छन् । सन् १७८९ देखि नै यो समस्या देखिँदै आएको पाइन्छ । अझ अर्को अचम्मलाग्दो कुरा के छ भने राष्ट्रपति र कंग्रेस एउटै पार्टीको हुँदा पनि यी दुई अंगबीच बेलाबेलामा द्वन्द्व भएको पनि देखिन्छ । त्यसैले अमेरिकी सरकारलाई सीमित सरकारको रूपमा लिइन्छ । सरकारको रूपमा रहेका तीन निकायहरू ९कार्यकारिणी, कंग्रेस र न्यायपालिका कुनै पनि सर्वोच्च छैनन् र सबै निकाय संविधान र कानुनको सीमाभित्र रहेर आआफ्नो कार्यसम्पादन गर्छन् । मन्टेस्क्युको तीन अंगबीचको शक्ति र अधिकारको विभाजन तथा शक्ति सन्तुलनलाई अमेरिकामा सन् १७८९ देखि राम्ररी नै कार्यान्वयन हुँदै आएको छ । यसको अर्थ संयुक्त राज्य अमेरिकामा यी तीन अंगबीच द्वन्द्व र विवाद नभएको भन्ने होइन । यी अंगबीच विगतमा पनि धेरै विवाद र द्वन्द्व भएका छन्, तर उनीहरूले त्यस्ता विवाद र द्वन्द्वलाई बुद्धिमानी रूपले समाधान पनि गर्दै आएका छन् । अमेरिकी राष्ट्रपति देशभित्र मात्रै सफल भएर पुग्दैन, विश्वमै सफल हुनु आवश्यक मानिन्छ । राष्ट्रपतिले लिने आन्तरिक र बाह्य नीति तथा कार्यक्रम सफल नहुँदा राष्ट्रपति पनि आन्तरिक र बाह्यरूपमै असफल भएको मानिन्छ । अमेरिकी राष्ट्रपति खासगरी आन्तरिकभन्दा बाह्य मामिलामा बढी व्यस्त हुने गरेको पाइन्छ । खासगरी दोस्रो विश्वयुद्धपछि यो नीति कार्यान्वयन हुँदै आएको पाइन्छ । सन् १९३० को ठूलो मन्दी र दोस्रो विश्वयुद्धपछि हरेक अमेरिकी राष्ट्रपतिको उम्मेदवारले आन्तरिक र बाह्य समस्या समाधानका नीति र कार्ययोजना चुनावी अभियानमा मतदाता र आम जनतासमक्ष प्रस्तुत गर्दै आएका छन् । अमेरिकी राजनीतिमा दुई दलीय पद्धति छ । रिपब्लिकन र डेमोक्र्याटिक पार्टी नै राजनीतिमा पहिल्यैदेखि हावी हुँदै आएका छन् । राष्ट्रपति भइसकेकाहरूको कामको मूल्यांकन गर्ने हो भने दुवै पार्टीका राष्ट्रपतिमध्ये सबै सफल पनि छैनन् र सबै असफल पनि छैनन् । रिपब्लिकनलाई अनुदारवादी मानिन्छ भने डेमोक्र्याटिकलाई उदारवादी पार्टी मानिन्छ । तर दुवै पार्टीभित्र उदारवादी र अनुदारवादी हुन्छन् भन्ने कुरा हामीले बिर्सन भने हुँदैन ।"
दोरम्बा काण्ड र झूटा आरोप,"कमल चौलागाई २०६० साल साउन ३२ गते दोरम्बा काण्डमा मारिएका बाबुराम लामाकी छोरीसहित १४ जना पीडितले उक्त घटनाको दोषीलाई कारबाहीको माग गर्दै २०७३ जेठ २७ गते सत्य निरूपण तथा मेलमिलाप आयोगमा किटानी जाहेरी दिएको समाचार सञ्चारमा आयो । सरकार र माओवादीबीच शान्तिवार्ता चलिरहेका बेला भएको उक्त हत्याकाण्ड निन्दनीय थियो । राज्य होस् वा माओवादी जोकोहीबाट पनि भएगरेका यस्ताखाले आपराधिक कार्यमा संलग्न अभियुक्त दण्डित हुनुपर्छ नै । तर दुःखका साथ भन्नैपर्छ यस घटनामा पंक्तिकार र तत्कालीन रामेछाप जिविस सभापति रमेश बस्नेतको नाम जोडिनुमा माओवादी पक्षको दुराग्रहबाहेक केही देखिँदैन । २०६० जेठ १६ गते नै लोकेन्द्रबहादुर चन्द (जसमा म मन्त्री थिएँ) राजीनामा दिइसकेर जेठ २१ गते सूर्यबहादुर थापाको सरकार गठन भइसकेपछि २०६० साउन ३२ गते दोरम्बा काण्ड हुन पुगेको हो । म सत्ताबाहिर रहेको मान्छेलाई तत्कालीन सत्तामा रहेको मान्छेहरूको हुलमा सामेल गरी दोषी देखाउनुको कारण के हो ? तत्कालीन दोरम्बा काण्डपछि माओवादीले दोरम्बाकै स्वास्थ्य कार्यकर्ता रेलीमाई तामाङ र भीमबहादुर श्रेष्ठलाई पक्डेर सोधपुछ गरी हत्या गरेको खबर समाचारमा आइसकेको थियो । उनीहरूसँगको सोधपुछ र अनुसन्धानबाट के पत्ता लाग्यो भन्ने कुरा बाहिर ल्याउनुपर्छ कि पर्दैन ? अब त माओवादी खुला राजनीतिमा आइसकेको छ र सरकारको नेतृत्व समेत गरिसकेको छ । जवाफदेही हुनुपर्छ कि पर्दैन ? लुकेर हिँड्दाको अवस्थामा जस्तो अब पनि गैरजिम्मेवार हुन पाइन्छ ? दोरम्बा काण्डको नेतृत्व गर्ने सेनाका मेजर राममणि पोख्रेलको पीडितले जाहेरी दिएको अघिल्लो दिन अर्थात् २०७३ जेठ २६ गते बुधबार जनआस्था पत्रिकामा लेख छापिएको छ । उक्त लेखमा उनले खुलेआम र चुनौतीपूर्वक सैनिक हेडक्वाटरको निर्देशनअनुसार माओवादी सेल्टर ध्वस्त गर्ने क्रममा भएको घटना हो भनेका छन् । राज्य होस् वा माओवादी,जोकोहीबाट भएगरेका भए पनि आपराधिक कार्यमा संलग्न अभियुक्त दण्डित हुनुपर्छ । शान्तिसम्झौतापछिको यस १० वर्षको अवधिमा माओवादीका दुई नेताहरू शक्तिशाली प्रधानमन्त्रीको पदमा विराजमान भइसकेका छन् भने रक्षा र गृह मन्त्रालयसमेत पटकपटक चलाएका छन् । अहिले पनि कम्युनिस्ट बाहुल्यको संसद् तथा सरकार छ र माओवादी गृहसमेत वजनदार मन्त्रालय अँठ्याएर बसेका छन् । दोरम्बा काण्डका मेजरले सैनिक मुख्यालयतर्फ औँला तेस्र्याएपछि छानबिन कहाँबाट सुरु गर्ने ? हामीजस्ता निहत्था र निर्दाेषलाई बदनाम गराई पीडितहरूलाई गुमराहमा राख्ने कि निर्देशन दिने ठाउँतिर अनुसन्धान र कारबाही अघि बढाउने ? विडम्बना तत्कालीन दोरम्बा काण्डका बेलाका प्रधानमन्त्री सूर्यबहादुर थापालाई गृह मन्त्रालयको सिफारिसमा हालै मात्र उच्चस्तरको तक्मा दिएर सम्मानित गरियो । माओवादीका गृहमन्त्रीको सिफारिसमा दोरम्बा काण्ड हुँदाका सरकार प्रमुख सूर्यबहादुर थापा राष्ट्रकै ठूलो तक्माले विभूषित गरिन्छन् । पीडितहरूको पीडामाथि योभन्दा ठूलो उपहास अरू के नै हुन सक्छ ? माओवादी चकचकी चलेको बेला यस्ता विडम्बनायुक्त घटना पर्याप्त सुन्न, देख्न पाइन्छ । माओवादीका टाउकाको मोल तोक्ने र आतंककारी कानुन बनाएर गोली ठोक्नेहरूसँग गाला जोडेर माओवादी नेताहरूले सत्ताभोग गरिसकेका छन् । तर केन्द्रमा रहेर कमल चौलागाई र जिल्लामा रहेर रमेश बस्नेतले भूमिका खेली माओवादी कार्यकर्ता मारिनबाट जोगाउने र थुनाबाट रिहा गराउने काम गरेवापत लान्छित, दण्डित हुनुपर्ने ? तत्काल पुलिसमा दुइटा हाकिम थिए अच्युतकृष्ण खरेल, माओवादी डम्पिङ गराउनमा ख्याति कमाएका थिए भने कृष्णमोहन श्रेष्ठ धेरैलाई मारिनबाट बचाउने काम गर्थे । रमेश बस्नेतको सूचना र मेरो सिफारिसमा कृष्ण मोहनले रामेछापका कतिपय माओवादीलाई मारिनबाट बचाएका थिए । तर तिनै कृष्णमोहन माओवादीका हातबाट मारिए । आफ्नो स्थिति र घटनाक्रमको विश्लेषणको आधारमा भन्दा पनि बाह्य शक्तिको प्रायोजनमा माओवादीमार्फत गराइएका यस्ता रहस्यमय घटनाको फेहरिस्त लामै छ । लोकतन्त्रको आगमनपश्चात् कुनै माओवादी केन्द्रीय सदस्यले नै पत्रिकामा लेखेर दोरम्बा काण्डमा मेरो नाम मुछेर बद्नाम गरेपछि तत्कालै यस कुराको छानबिन गरियोस् भनेर माओवादी नेता देव गुरुङमार्फत माओवादी हेडक्वाटरलाई लेखेर दिएको थिए । पछि मलाई जवाफ दिइयो कि स्थानीय अन्तरविरोधका कारण यी सबै भएका हुन् तपाईंमाथि आरोपित गर्ने त्यस्तो केही आधार छैन । माओवादी नेताहरूले त खुलाएनन् तर तिनका स्थानीय कार्यकर्ताबाट जानकारीमा आयो कि मेरै दाजुभाइ पर्ने रेशम चौलागाई मलाई दोरम्बा काण्डको दोषी देखाउन मरिमेटेर लागिपरे । घटनाको दिनमा दोरम्बामा माओवादीको बैठक रहेछ र त्यसमा भाग लिन जाँदै गर्दा डेड घन्टा बाटोवर नै गाल्बा बजारमा पुग्दा रेशमले सेना दोरम्बा एक्सन गर्न आउँदै गरेको देखेछन् । उनी दोरम्बातिर अघि बढेर आफ्ना साथीभाइलाई त्यो सूचना दिनुको सट्टा त्यहीँबाट फर्की भागेर हिलेदेवी आएछन् । उता माओवादी मारिनु र यता भने त्यही पार्टीका जिल्ला जनसरकार उपप्रमुख उल्टो दिशातिर सुइँकुच्चा ठोक्नु । यस्तो घटनापछि पार्टीभित्रै उनीमाथि आरोप लगाइएछ कि यसको भाइ कमल चौलागाई केन्द्रीय सत्ता नजिक छ र यी दुई भाइको साँठगाँठबाट दोरम्बा घटना भयो । तत्कालको स्थितिमा बाबुराम लामाको टिमसँग रेशमको जनसरकार गठनको बेलादेखि नै विवाद परेको रहेछ । केन्द्रीय नेतृत्वले रेशमलाई जनसरकार प्रमुख बनाउन खोज्ने तर स्थानीय कार्यकर्ताले उनको विरोध गरेर बाबुरामलाई अगाडि सारेछन् । उनलाई रोक्ने मूल कारणमा उनी माओवादी युद्ध सुरु भएपछि पनि शिक्षक जागिर खाएर अनि चर्को ब्याजमा पैसा लगाएर बसेका मान्छे हुन् र साथै २०५१ को सांसद चुनावमा माओवादी बहिष्कार गर्दागर्दै पनि उनले कमल चौलागाईलाई भोट हालेका हुन् भन्ने आरोप लगाएर जनसरकार प्रमुख बन्नबाट रोकिएको रहेछ । अझ थप प्रमाणको रूपमा उनको छोरालाई जेलबाट रिहा गराउन मैले भूमिका खेलेको केसलाई लिइएको रहेछ । जब कि मैले बचाएका धेरै माओवादीका मान्छेमध्ये एक उनको छोरा पनि थिए । मसँग उनको साँठगाँठ रहेको प्रमाण देखाउन यो कुरा पनि जोडिएर आएछ । अनि दोरम्बा घटनामा उता बाबुराम मारिनुयता उनी सेना आएको सूचना दिनुको सट्टा उल्टो दिशातिर भाग्नु । मसँग साँठगाँठ भएको आरोपबाट बच्न नै उनले दोरम्बा घटनामा मेरो नाम उछाल्ने काम गरेका रहेछन् । यो उनको कायरता हो । मसँग साँठगाँठको आरोपबाट उनको निष्ठामाथि नै प्रश्नचिन्ह खडा भइसकेको ठानेर उनले क्रान्तिकारी देखिन कैयन आफन्तलाई दुःख दिए । मसँगको दूरी देखाउने नाममा उनले आफ्नै गाउँमा बाटो खन्न पठाएको डोजर नै हस्तक्षेप गरी बाटो खन्ने काममै बाधा हाल्न पुगेकाले गाउँलेमाझमा एक्सपोज भएका थिए । जब कि त्यसैताका नै मैले नै शिलान्यास गरी पठाएको डोजरलाई बाबुराम लामाले मेरो टिमका साथीहरूसँग समझदारी गरि निर्बाध बाटो खन्न दिएकाले बेथान गाउँ हँुदै मोटरबाटो जान सकेको थियो । उनकै फुपूको नातिलाई पक्डेर लगि उनकै सामु मारिएको थियो भने त्यही ठाउँमै उनको अर्काे भतिजो उनको उक्साहटका बाबजुत पनि मारिनबाट बाबुराम लामाले नै बचाएका रहेछन् । रेशमलाई आरोपित गर्नुको पछाडि अन्य कुरा पनि थिए, जसको कारण पछि गएर उनको सभासद्को टिकट नै खोसिन पुग्यो । तर उनी भने आफन्तहरूलाई सिध्याएपछि मात्रै अरूको नजरमा आफू निष्ठावान् देखिइन्छ भन्ने भ्रम पालेरै बाँचे । विचराको सुझबुझमाथि दया गर्नु सिवाय अरू के नै पो गर्न सकिन्छ र ? अन्त्यमा, माओवादी नेतृत्वसमक्ष मेरो प्रश्न कति मात्रै छ भने दोरम्बा घटनाका पीडितप्रति तपाईंहरू इमानदार हुनुहुन्छ कि हुनु हुन्न ? गोयबल्स शैलीको प्रचारवादी गर्नु हुन्छ कि मेजर राममणि पोखरेलले औँल्याएको ठाउँबाट अनुसन्धान थाल्नु हुन्छ ? वा कतै गएर सौदाबाजी गर्न यो केस प्रयोग गर्नुहुन्छ ? दोरम्बा घटनामा म र रमेश बस्नेतलगायत तत्कालीन टिमका नाम पृष्ठभूमिका साथीहरू कोही पनि संलग्न छैनौँ । कुनै प्रकारको पनि संलग्नता प्रमाणित भयो भने जस्तोसुकै सजाय भोग्न तयार छौँ । माओवादी नेतृत्वले पनि कबुल गरोस् कि दोरम्बा काण्डका पीडितहरूलाई न्याय दिलाएर छोडिनेछ ।"
अमेरिकी मैदानमा मेसीका आँसु,"न्युजर्सीः सोमबार कोपा अमेरिका फुटबलको फाइनलमा आफ्नो टोली चिलीसँग टाइब्रेकरमा पराजित भएलगत्तै अर्जेन्टिनाका कप्तान लियोनल मेसी भक्कानिएर रोए । टेलिभिजनको पर्दामा समेत निकै भावुक रूपमा प्रस्तुत भएका २९ वर्षीय मेसीले भने, मैले टोलीलाई सक्ने जति सबै गरेँं तर, केही कुरामा कहिल्यै सफल हुन सकिन । चार प्रतियोगिताको फाइनलमा पुगेँ तर एउटै पनि प्रतियोगिताको उपाधि जित्न नसक्नु मेरा लागि दुःखको कुरो हो ।' उनले यो क्षण आफ्ना लागि निकै कठिन भएको समेत बताए । मेरा लागि यो वास्तवमै कठिन समय हो । अर्जेन्टिनी टोलीका लागि पनि कठिन समय हो', मेसीले भने, तर अब मैले अर्जेन्टिनी टोलीबाट खेल्ने कुनै सम्भावना छैन ।' खेल सकिएपछि निकै भावुक देखिएका मेसीले मैदानमै आँसुसमेत झारेका थिए । अन्य सहकर्मीले सम्झाउँदासमेत मेसीले आँसु रोक्न सकेनन् । हारको पीडाकै बीच मेसीले अर्जेन्टिनाको राष्ट्रिय टोलीबाट सन्न्यासको घोषणा गरे । एक टेलिभिजनसँगको कुराकानीमा उनले राष्ट्रिय टोली छाड्ने निर्णय सार्वजनिक गरे । यद्यपि अन्तर्राष्ट्रिय सञ्चार माध्यमले अर्जेन्टिनी फुटबल अधिकारीले मेसीलाई सन्न्यासको निर्णय फिर्ता लिन दबाब दिने अनुमान गरेका छन् । चिलीविरुद्धको टाइब्रेकरमा गोल गर्न चुकेका मेसीले खेलपछि अर्जेन्टिनी टेलिभिजन च्यानलसँग आफूले राष्ट्रिय टोलीबाट सन्न्यास लिएको बताएका हुन् । मेसीले राष्ट्रिय टोलीबाट आफ्नो खेलजीवन सकिएको बताएका थिए । राष्ट्रिय टोलीबाट मेरो खेलजीवन सकिएको छ, ' उनले भने । पछिल्लो पुस्ताकै उत्कृष्ट खेलाडीमध्येका एक मेसीलाई राष्ट्रका लागि खेल्न नसकेको आरोप लाग्दै आइरहेको थियो । सुरुबाटै उनको समर्थनमा रहेका अर्जेन्टिनी महान् फुटबलर डिएगो म्याराडोनाले समेत पछिल्लो समय मेसीको आलोचना गर्न थालेका थिए । कोपा अमेरिका सुरु हुनुअघि म्याराडोनाले मेसीसँग नेतृत्व गर्न सक्ने क्षमता नरहेको बताएका थिए । मेसी वास्तवमै राम्रा खेलाडी हुन् तर, उनीसँग टोलीको नेतृत्व गर्न सक्ने क्षमता छैन', म्याराडोना भन्छन् । यद्यपि मेसीले आफ्नो कप्तानीमा अर्जेन्टिनालाई पछिल्लो तीन महत्वपूर्ण प्रतियोगिताको फाइनलमा पुर्याएका छन् । तर अर्जेन्टिना ती प्रतियोगिताको फाइनलमा अतिरिक्त समय र टाइब्रेकरमा उपाधिबाट चुक्दै आइरहेको छ । त्यसैले अर्जेन्टिना पछिल्लो २३ वर्षयता अन्तर्राष्ट्रिय उपाधिविहीन छ । पाँच पटकका फिफा वर्ष खेलाडी मेसीले अर्जेन्टिनालाई सन् २०१४ को फिफा विश्वकप, गत वर्षको कोपा अमेरिका र यो वर्षको कोपा अमेरिकाको फाइनलमा पुयाएका थिए । यी तीनवटै प्रतियोगितामा अर्जेन्टिनाले उपाधि हात पार्न सकेन । यसबाहेक मेसीले सन् २००७ को कोपा अमेरिकामा समेत प्रतिस्पर्धा गरेका थिए । ब्राजिलसग ३० ले पराजित भएको सो फाइनलसहित मेसीले अर्जेन्टिनी राष्ट्रिय टोलीबाट चार फाइनल गुमाइसकेका छन् । सन्न्यासको निर्णयसँगै अर्जेन्टिनाका लागि सर्वाधिक गोल गर्ने खेलाडी मेसीको देशलाई अन्तर्राष्ट्रिय उपाधि दिलाउने योजना भने अधुरै रहने भएको छ । उनले राष्ट्रिय टोलीबाट ५५ गोल गरेका छन् । मेसी राष्ट्रका लागि भन्दा क्लबका लागि निकै सफल खेलाडी हुन् । स्पेनिस क्लब बार्सिलोनाबाट व्यावसायिक फुटबल खेल्दै आइरहेका मेसीले क्लबबाट जति सफलता हात पारे अन्य खेलाडीले सायदै त्यो सफलता हात पारेका छन् । क्लब फुटबलमा अत्यधिक सफल मेसीले आफूमाथि लागेको राष्ट्रका लागि असफल खेलाडीको ट्याग हटाउन भने असफल रहे । सेर्जियो र मार्सेरानोले समेत अर्जेन्टिनाका लागि नखेल्ने विश्व फुटबलका स्टार लियोनल मेसीले अर्जेन्टिनाको राष्ट्रिय टिमबाट नखेल्ने घोषणा गरे लगत्तै अर्जेन्टिनाको फुटबल टिम छिन्न भिन्न भएको छ । सोमबार बिहान कोपा अमेरिकाको फाइनलमा पेनाल्टी सुट आउटमा चिलीले अर्जेन्टिनालाई ४२ ले हराएपछि अर्जेन्टिनाको फुटबल टिम छिन्न भिन्न भएको हो। मेसीले पेनाल्टी सुट आउट मिस गरेपछि अन्तराष्ट्रिय फुटबलबाटै सन्यासको घोषणा गरेपछि अर्जेन्टिनाका अन्य स्टाइकरले समेत राष्ट्रिय टिमबाट नखेल्ने घोषणा गरेका छन् । अर्जेन्टिनाका अर्का स्ट्राइकर सेर्जियो अग्गेरो र जाभियर मार्सेरानोले समेत राष्ट्रिय टिमबाट नखेल्ने घोषणा गरेका हुन् । सेर्जिया म्यन्चेस्टर सिटी स्ट्राइकर हुन् भने जाभियर बार्सिलोनाका डिफेन्डर हुन् । सँगै, अर्जेन्टिनाका चर्चित खेलाडी डिमारिया, हिगुइन, लाभेञ्जी, लुकासलगायतले समेत राष्ट्रिय टिम छोड्ने सम्भावना देखिएको छ । राष्ट्रिय टिमबाट सबै चर्चित स्ट्राइकर बाहिरिने बताएको भए पनि अर्जेन्टिनाका प्रशिक्षक टाटा मार्टिनोले भने यस सम्बन्धमा केही बताएका छैनन् ।"
इंग्ल्याण्डलाई हराउँदै आइसल्याण्ड युरोकपको क्वाटरफाइनलमा,एजेन्सीः फुटबलको महारथी इंग्ल्याण्डलाई हराउँदै सानो मुलुक आइसल्यण युरोकप प्रतियोगिताको क्वाटरफाइनल प्रवेश गरेको छ । मंगलबार राती भएको खेलमा आइसल्याण्डले इंग्ल्याण्डलाई २१ ले हराउदै क्वाटरफाइनलको यात्रा तय गरेको हो । खेलको सुरुमा पछाडि परेको नतिजा उल्टाउदै आइसल्याण्डले युरोकपको क्वाटरफाइनल यात्रा तय गरेको हो । खेलको चौथो मिनेटमै इंग्ल्याण्डका कप्तान वायेने रुनीले पेनाल्टीमार्फत् आइसल्याण्डमाथि गोल गरेका थिए । खेलको चौथो मिनेटमै आइसल्याण्डका गोलरक्षक हल्डोरसनले फरवार्ड रहिम स्टिर्लिङलाई फल गरेपछि रेफ्रीले पेनाल्टी दिएका थिए । प्रारम्भिक नतिजा अप्ठेरो भए पनि इंग्ल्याण्डको अग्रतालाई दुई मिनेट बढी टिक्न नदिइ छैटौँ मिनेटमा आइसल्याण्डका रग्नर सिगुरोसनले इंग्ल्याण्डमाथि गोल गरे भने १८ औँ मिनेटमा कोल्वेइन सिग्पोर्सनले गोल गर्दै आइसल्याण्डले दुई एकको अग्रता दिलाए । पहिलो हाफको प्रारम्भिक १८ मिनेटसम्म भएको रोचक खेलमै इग्ल्याण्ड र आइसल्याण्डको खेल सीमित रह्यो । दोस्रो हाफमा इग्ल्याण्डले आइसल्याण्डमाथि थुप्रै प्रहार गरेको भए पनि युरोकपबाट बाहिरिन बाध्य भयो । क्वाटरफाइनलमा आइसल्याण्ड आयोजक फ्रान्ससँग भिड्ने छ । फ्रान्स आयरल्यण्डलाई हराउदै क्वाटरफाइनलमा पुगेका छ । आइसल्याण्डसँग पराजित भएपछि इंल्याण्डका प्रशिक्षक रोय हर्डसनले राजीनामा दिएका छन्।
टेनिस खेलाडी मुगुरुजाको फुटबल मोह,"एजेन्सीः अधिकांश अन्तर्राष्ट्रिय प्रतियोगितामा सबैले आफ्नै देशलाई समर्थन गर्छन् । स्पेनिस टेनिस स्टार गार्बिन मुगुरुजा पनि जारी युरोकप फुटबल प्रतियोगितामा आफ्नै देश स्पेनलाई समर्थन गर्दैछिन् । तर स्पेनलाई समर्थन गर्ने उनको शैली भने केही फरक छ । हाल वर्षको तेस्रो ग्रान्डस्लाम टेनिस प्रतियोगिता विम्बल्डनका लागि लन्डनमा रहेकी मुगुरुजा स्पेनिस राष्ट्रिय फुटबल टोलीको जर्सी लगाएर सार्वजनिक कार्यक्रममा पुग्ने गरेकी छिन् । उनी सोमबार भएको विम्बलडनको पत्रकार सम्मेलनमा समेत राष्ट्रिय फुटबल टोलीकै जर्सी लगाएर उपस्थित भइन् । युरोकप र स्पेनिस फुटबल टोलीको बारेमा उनले पत्रकारहरूसग केही समय गफ पनि गरिन् । पत्रकारहरूको जिज्ञासामा मुगुरुजाले स्पेनिसहरू फुटबल भनेपछि हुरुक्कै हुने गरेको प्रतिक्रिया दिइन् । स्पेनिस नागरिक फुटबल भनेपछि हुरुक्कै हुन्छन्', मुगुरुजाले भनिन्, स्पेनमा यदि तपाईं फुटबल हेर्नुहुन्न भने कतिपय स्थितिमा तपाईंलाई मरेतुल्य हुने अवस्थासमेत सिर्जना हुनेछ । तपाईंसग कोही बोल्न रुचाउने छैनन् ।' मुगुरुजाले आफू स्पेनिस टोलीको समर्थक भएको र राष्ट्रिय टोलीको अधिकांश खेल हर्ने गरेको पनि बताइन् । स्पेनका प्रायः खेलहरू हेर्ने गरेकी छु । फुटबल हेरेर बस्दा आफ्नो खेलको तयारीमा पनि केही मुस्किल पर्ने गरेको छ', उनले भनिन्, तर समय मिलाएर हेर्ने गरेकी छु ।' उनले स्पेनिस फुटबल टोलीमा आफूलाई रक्षक सर्जियो रामोस र मिडफिल्डर आन्द्रेस इनिएस्टा मनपर्ने खेलाडी भएको पनि बताइन् । मलाई रामोस मन पर्छ । साथै इनिएस्टा पनि मन पर्छ', मुगुरुजाले भनिन् । अघिल्लो महिनामात्रै ग्रान्डस्लाम टेनिस फ्रेन्च ओपनको उपाधि जितेकी मुगुरुजालाई विम्बल्डनमा पनि उपाधिको दाबेदारका रूपमा हेरिएको छ ।"
मेसीलाई राष्ट्रपतिले भने: अर्जेन्टिनाको टीम अहिले नछोड,"ब्यूनसआयर्स: अर्जेन्टिनाका महान फुटबलर डिएगो माराडोना र राष्ट्रपति मौरिसियो म्याक्रीले लियोनल मेसीलाई राष्ट्रिय टीम नछाड्न आग्रह गरेका छन् । चिलीसँग कोपा अमेरिकाको उपाधि दोस्रो पटक पनि गुमाएपछि निराश भएका मेसीले सोमबार अर्जेन्टिनाबाट फुटबल नखेल्ने भन्दै सन्यासको घोषणा गरेका थिए । बार्सिलोनाका यी सुपरस्टारले चिलीविरुद्ध कोपा अमेरिका फुटबल उपाधिको सुटआउटमा पेनाल्टी गर्नबाट चुकेपछि रुँदै अन्तर्राष्ट्रिय फुटबल नखेल्ने घोषणा गरेका थिए । मेस्सीले पत्रकारहरुसँग आफूले अन्तर्राष्ट्रिय फुटबलबाट सन्यास लिएको बताएका थिए । मेसीको यो निर्णयले अर्जेन्टिनाको फुटबलमा हलचल ल्याएको थियो । अर्जेन्टिनाले रुसमा हुने विश्वकप फुटबलमा पनि ठूलो आशा राखेको छ । 'उसले यो निर्णयबाट पछि हट्नै पर्छ । किनकि उसले अझै धेरै फुटबल खेल्न बाँकी छ', ला नासियोन आनलाइनले माराडोनालाई उधृत गर्दै छापेको समाचारमा भनिएको छ, 'मेसी विश्व च्याम्पियन बन्न रुसमा जानेछ ।' २९ वर्षीय मेसीलाई अहिले विश्वकै सर्वश्रेष्ठ खेलाडी मानिन्छ । तर लेकिन अर्जेन्टिनाले अन्तर्राष्ट्रिय प्रतियोगिताका चारवटा फाइनल खेल हारेपछि मेसी निराश मात्रै भएका छैनन् पुरै टुटेफुटेका छन् । मेसीको यो निर्णयले विश्वभरका उनका फ्यान निराश छन् । उनीहरु अझै पनि मेसीको चमत्कारिक खेल हेर्न आतुर छन् । राष्ट्रपति म्याक्रीले पनि बार्सिलोनाका सुपरस्टारसँग अर्जेन्टिनाको टीममा रहिरहन मेसीलाई भनेका हुन् । म्याक्रीका प्रवक्ताले ला नासियोन आनलाइनलाई फोनमा भने, 'राष्ट्रपतिले मेसीलाई फोन गरेर राष्ट्रिय टीमबाट उनले खेलेको देखेर आफूले गर्व गरिरहेको बताउँदै अरुले गर्ने आलोचनामा ध्यान नदिई आफ्नो अनुरोध स्वीकारी खेलमा फर्कन भन्नुभएको छ ।'"

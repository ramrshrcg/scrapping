शीर्षक,विवरण
चुनावका चुनौती,"चुनावको बहसले तीव्र गति लिँदैछ । चुनाव आज घोषणा होला कि भोलि भनेर जनता प्रतीक्षा गरेर बसेका छन् । चुनावी चर्चा सुन्दा चुनाव होलाहोला जस्तो भए पनि चुनाव चुनौतीविहीन भने छैन । सरकारले अबको स्थानीय तहको चुनाव चुनौतीको चाङमाथि बसेर गराउनुपर्नेछ । निर्वाचन आयोगले समेत चुनावका लागि केही चुनौतीको आकलन गरी सरकारलाई ध्यानाकर्षणसमेत गराइसकेको छ । खासगरी कानुन नबन्नु, स्थानीय तहको कार्यान्वयनमा कठिनाइ उत्पन्न हुनु र दलहरूबीच सहमति हुन नसक्नुले चुनावलाई चुनौती थपेको निर्वाचन आयोगको ठम्याइ छ । यसबाहेक पनि चुनावका अगाडि बग्रेल्ती चुनौतीहरू छन् सीमांकन र संविधान संशोधन विवाद स्थानीय तहको निर्वाचनको लागि सबैभन्दा प्रमुख चुनौती नै सीमांकन विवाद र संविधान संशोधन हो । यो विवादले निर्वाचन सम्पन्न गर्ने त परै जाओस्, निर्वाचन मिति घोषणा गर्ने काममा समेत अवरोध खडा गरेको छ । एमाले संविधान संशोधनबिना चुनाव घोषणा गर्नुपर्ने अडानमा छ तर मधेसी मोर्चाले भने संविधान संशोधनबिना चुनाव घोषणा गरे सोही दिन आन्दोलन घोषणा गर्ने भनिसकेको छ । यी दुईधु्रवीय विचारको चेपुवामा परेर सरकारले निर्वाचन घोषणा गर्न सकेको छैन । न त सरकारले यी दुई विपरीत एजेन्डाको साझा बिन्दु नै पहिल्याउन सकेको छ । स्थानीय तहको अन्योलता अबको निर्वाचन तयारी गरिरहँदा स्थानीय तहको अन्योलता कायम छ । स्थानीय तह पुनर्संरचना आयोगले आफ्नो प्रतिवेदन त सरकारलाई बुझाइसकेको छ तर यसको कार्यान्वयनमा अझै शंका छ । आयोगको प्रतिवेदनका सम्बन्धमा प्राप्त गुनासा अध्ययन गरी सरकारलाई सुझाव दिन गठित मन्त्रीस्तरीय समितिले पनि प्राधानमन्त्रीलाई प्रतिवेदन बुझाइसकेको छ । उक्त समितिले पुनर्संरचना आयोगले सिफारिस गरेको अधिकतम संख्यामा नबढ्ने गरी तराई र हिमाली क्षेत्रमा स्थानीय तहको संख्या थपघट गर्न सुझाव दिएको छ । विगतमा स्थानीय तह पुनर्संरचना आयोगले काम गर्दागर्दै स्थानीय तहको संख्या बढाउन दलहरूको दबाब पर्यो । आयोगले सुरुमा तय गर्ने भनी बहसमा ल्याएको पाँच सय हाराहारीको खाकामै झन्डै दुई सय स्थानीय तह थपेर प्रतिवेदन बुझाउन आयोग बाध्य भयो । दलको इच्छाबमोजिम स्थानीय तहको संख्या बढाएर बुझाएको प्रतिवेदनमाथि पनि फेरि अरू थपघट गर्नुपर्ने गरी मन्त्रीस्तरीय समितिले दिएको सुझावले आयोगको प्रतिवेदन थप अन्योलमा परेको छ । थपघट गर्दा थप समय लाग्छ । बढी समय लागेपछि चुनावको मिति झनै धकेलिन्छ । जसले गर्दा चुनाव हुनेमै आशंका थपिँदै जान्छ । समयको सीमितता स्थानीय तहको निर्वाचनको लागि छलफलमा आएको समय भनेको वैशाखदेखि जेठसम्मको हो । तर वैशाखमा त चुनाव सम्भव छैन नै, जेठसम्म पनि निर्वाचनको लागि समय अत्यन्त कम छ । निर्वाचन आयोगले छिटो कानुन नबने जेठमा निर्वाचन हुन कठिनाइ पर्ने बताइरहेको छ । तर समय दिनप्रतिदिन घड्किँदो छ । आज चुनाव घोषणा होला कि भोलि होला भनेर समाचार पढ्दै र सुन्दै जनताको समय घट्किरहेको छ । एकातिर समय कम छ अर्कोतिर दलीय सहमति हुन सकेको छैन । कम समयमा यावत् समस्या सम्बोधन गरेर चुनाव सम्पन्न गर्नु चुनौतीपूर्ण छ । दलहरूको उदासीनता चुनावप्रति दलहरू स्वयंमा उदासीन छन् । नेपाल मात्र एउटा यस्तो मुलुक होला, जहाँ चुनावबाटै अस्तित्वमा आउनुपर्ने दलहरू चुनावप्रति उदासीन हुन्छन् । खासगरी साना दलहरूको चुनावप्रति रुचि छैन । देशभरिको भोट एक ठाउँमा जम्मा गर्दा एकदुई सिट प्राप्त गरेका दलहरूले स्थानीय निकायमा त्यति उपलब्धि हात नपर्ने भएकाले पनि उनीहरू स्थानीय चुनावतर्फ त्यति आकर्षित नभएका हुन् । त्यसो त ठूला दलको पनि चुनावमा खासै रुचि छैन । स्थानीय चुनावमा ठूला नेताको उम्मेदवारी नपर्ने साना नेता मात्र उम्मेदवार हुने भएकाले पनि स्थानीय निकायको चुनावतर्फ ठूला नेताको चासो नभएको हो । त्यसैले ठूला दलका ठूला नेताहरू पनि मुखले चुनावका कुरा गरिरहेका छन् तर अन्तरआत्मादेखि स्थानीय निकायको चुनाव चाहिरहेका छैनन् । एकातिर चुनाव संवैधानिक बाध्यता भएको हुँदा चुनाव हुन्न भन्न मिलेको छैन, अर्कोतिर सबै दललाई चुनाव चाहिएको पनि छैन । यस्तो द्वैधताको अवस्थामा दलहरू छन् । सरकारको आँट नहुनु वर्तमान सरकार दुई ठूला दलसहित अन्य साना दल मिलेर बनेको सुविधाजनक बहुमत भएको सरकार हो । तर यो सरकार मनोवैज्ञानिक रूपमा एकदमै कमजोर सरकार हो । यसैकारण सरकारले चुनाव घोषणा गर्न आँट गरिरहेको छैन । चुनाव घोषणा गरेर गराउन सकिएन भने असफल सरकारमा दरिनुपर्ला भन्ने डर सरकारलाई छ । मधेसकेन्द्रित दलको चुनाव गर्न नदिने अडान र एमालेको संविधान संशोधन गर्न नदिने अडानबीचको साझा बिन्दु खोज्न नसक्नु र ती दुईको असहमति हुँदाहुँदै पनि चुनाव गर्छु भनेर हिम्मत गर्न पनि नसक्नुको द्वैध मानसिकतामा सरकार गुज्रेको देखिन्छ । सबैलाई सहमति गराएर चुनाव गर्न त गाह्रो छ । त्यसैले सानातिना शक्तिले साथ नदिए पनि चुनाव गराउँछु भन्ने आँट सरकारसँग हुनुपर्छ, किनकि यो संवैधानिक बाध्यता हो कुन दलले चाहन्छ, कुन दलले चाहँदैन भन्ने होइन । त्यस्तो हिम्मत सरकारसँग देखिँदैन । त्यसैले चुनावी मामिलामा यो सरकार कमजोर छ । कमजोर शान्तिसुरक्षा मधेस आन्दोलनलगायत अन्य असन्तुष्ट पक्ष र विभिन्न अदृश्य शक्तिका कारण देशको शान्तिसुरक्षाको अवस्था त्यति सन्तोषजनक छैन । एकातिर राजनीतिक शक्ति एक ठाउँमा नहुनु अर्कोतर्फ संविधान र चुनावप्रति असहमत शक्तिलाई भारतले प्रत्यक्ष या परोक्ष सहयोग गर्नुजस्ता कुराले देशको शान्तिसुरक्षामा चुनौती थपेको छ । त्यसमाथि वर्तमानमा विभिन्न सुरक्षा निकायमा सुरक्षा प्रमुख को हुने भन्ने विषयमा पछिल्लो समय भएको राजनीतिक उतारचढावले पनि सुरक्षा निकायलाई कमजोर बनाएको छ । यसले सुरक्षामा थप चुनौती थपेको देखिन्छ । प्रमुख चुनौती यी भए पनि चुनावको लागि अरू पनि बग्रेल्ती चुनौती छन् । सबै दलहरूलाई राज्य पुनर्संरचना आयोगले दिएको प्रतिवेदनअनुसारको राज्य पुनर्संरचनामा फिट हुनै गाह्रो भएको छ । पुरानो स्थानीय निकायको मानसिकताबाट कांग्रेसजस्ता अनुदारवादी दल बाहिर निस्कन सकेका छैनन् । विगतमा राज्य पुनर्संरचनाको प्रवक्ता बनेको माओवादी केन्द्र नै नयाँ संरचनाप्रति ढुक्क छैन । के होला कसो होलाको अन्योलमा छ । हिजोको जस्तो थुपै्र स्थानीय निकाय हुँदा धेरै कार्यकर्तालाई भागबन्डा पुग्ने तर अहिले राज्य पुनर्संरचना आयोगले दिएको प्रतिवेदनमा स्थानीय तहको संख्या थोरै भएकाले त्यसबमोजिम चुनाव गर्दा कार्यकर्तालाई भागबन्डा नपुग्ने र त्यसले कार्यकर्तामा असन्तुष्टि पैदा हुने डर ठूला दलका नेताहरूलाई पनि छ । संक्रमणकालीन संकटमा तर मार्न चाहनेहरूले सधैं चुनावमा चुनौती थप्न सानातिना अड्चन निकालेर लफडाबाजी गरिरहन्छन्, जुन वर्तमानमा भइरहेको छ । अहिले स्थानीय निकायहरूमा दलीय संयन्त्रको नाममा दलीय भागबन्डा चलेको छ । यसले सानाठूला सबै दललाई भागशान्ति मिलेको छ । चुनाव भयो भने दलीय संयन्त्रको नाममा भागबन्डा गर्न नपाइने हुँदा केही भागशान्तिवालाहरू चुनाव चाहिरहेका छैनन् । संक्रमणकालीन संकटमा तर मार्न चाहनेहरूले सधैं चुनावमा चुनौती थप्न सानातिना अड्चन निकालेर लफडाबाजी गरिरहन्छन्, जुन वर्तमानमा भइरहेको छ । चुनाव असम्भव होइन । यसको अर्को वैकल्पिक बाटो पनि छैन । चुनावको विकल्प भनेको चुनाव नै हो । चुनावको अर्को विकल्प भनेको राजनीतिक संकट हो । कि चुनाव गर्नुपर्यो, होइन भने अगाडि आउने संवैधानिक र राजनीतिक संकटको लागि तयार हुनुपर्यो । संवैधानिक र राजनीतिक संकट निम्त्याउने आत्मघाती काम गर्नुको सट्टा अगाडि आएका चुनौतीको एकएक समाधान गरी चुनाव गर्नुपर्छ । सके समस्या समाधान गरी चुनाव गर्ने नसके समस्याको सामना गरी चुनाव गर्ने रणनीतिमा सरकार हुनुपर्छ । यस्तो आक्रामक मानसिकतामा सरकार अघि बढे मात्र चुनाव हुन सक्छ । संसारमा चुनौतीबिनाको काम हुँदैन । कस्तो चुनौती आए त्यसको सामना कसरी गर्ने भन्ने सरकारसँग पूर्वयोजना हुनुपर्छ । सरकारले चुनावका चुनौतीको विश्लेषण गर्नुपर्छ । चुनौतीमा काम गर्नुको मज्जा र त्यसमा प्राप्त सफलताको आनन्द नै अर्कै हुन्छ । त्यसैले चुनौतीबाट भाग्ने होइन, बरु चुनौतीको सामना गरी चुनाव गराउनुपर्छ ।"
विवेक र चेतना जाग्नुपर्छ विद्यार्थीमा,"सम्झना छ, २०३५ सालमा क्याम्पसमा भर्ना भएलगत्तै त्यस समयमा मौलाएको कांग्रेस अर्थात् प्रजातन्त्रवादी नेविसंघ र साम्यवादी पार्टी माले अर्थात् अखिलबीचको द्वन्द्व घनीभूत रूपमा मौलाएको थियो । प्रतिबन्धित रहेका कारण राजनीतिक पार्टीहरूका खुला गतिविधि क्याम्पसहरूमै सीमित रहेको परिस्थिति थियो । क्याम्पसहरू राजनीतिका अखडा मात्रै होइन, कुनै क्याम्पस त यदाकदा रणभूमि झैं प्रतीत हुन्थे । स्वाभाविक रूपमा मुलुकको पछौटेपन, बेथिति र विसंगतिका मूल कारण तत्कालीन पञ्चायती व्यवस्थालाई मानिन्थ्यो । क्याम्पसमा पञ्चायती समर्थकको अस्तित्व नगण्य मात्रामा रहेकोले अखिल र नेविसंघहरू नै एकअर्काका प्रतिस्पर्धी मात्रै होइन, दुस्मन झैं लाग्दथे । कुनैकुनै क्याम्पसहरू त स्ववियु चुनावको दरमियानमा नेविसंघ र अखिलबीचको युद्ध मैदानमा परिणत हुन पनि पुग्थे । तत्कालीन पञ्चायती शासकहरू भने फुटाऊ र शासन गरको रणनीतिमा सफल भएकै थिए । फलस्वरूप जनमत संग्रहमा पञ्चायतलाई जिताउन सहजता मिलेको थियो । नेविसंघ र अखिल आफ्ना माउ पार्र्टीसहित बहुदलको पक्षमा एकताबद्ध भई लागेको भए सायद पञ्चायतलाई जित्न असहज हुन सक्थ्यो । तर जनमतसंग्रहमा पञ्चायतले जित्दा पनि प्रतिबन्धित पार्टी र तिनका भ्रातृसंगठनहरू आपसमा लडिरहे । दस वर्षपछि केही महिनाको त्यो क्रमभंगताले २०४७ सालमा बहुदलीय संसदीय व्यवस्था स्थापनासम्म त गर्यो, तर ती पार्टीहरूकै कारण १५ वर्षसम्म पनि नेताहरूद्वारा शिशु प्रजातन्त्र मृत्युशड्ढयामा पुग्न गएको थियो । फेरि २०६३ सालको संयुक्त आन्दोलनले उच्चस्तरीय र अग्रगामी रूपमा त्यो प्रतिस्थापित हुन पुगेको छ र राजनीतिक व्यवस्थासम्बन्धी विवाद सदाको लागि किनारा लागिसकेको छ, जसको कार्यान्वयन पक्ष मात्रै बाँकी छ । क्याम्पसबाट सीप, ज्ञान र दक्षताबिनाका नेताकार्यकर्ताको खाँचो छ कि सीप, ज्ञान र दक्षताले अभिभूत राष्ट्रभक्त युवाहरूको आवश्यकता छ ? सार्वजनिक अध्ययन संस्थाहरूमा व्याप्त यो उदेकलाग्दो स्थितिको निरन्तरता कहिलेसम्म ? प्रश्न उठ्छ अहिलेसम्म कांग्रेस र कम्युनिस्ट पार्टीका समर्थक विद्यार्थी कुन ध्येय र औचित्यताको लागि आपसमा लडेका रहेछन् ? अब केको लागि पार्टीहरूको तावेदारी गर्दै आपसमा लडिरहेका छन् ? कुन अभीष्ट प्राप्तिको लागि विद्यार्थीनिहित व्यक्तिगत पारिवारिक र गुटगत स्वार्थमा लिप्त राजनीतिक पार्टीका नेताहरूको ताबेदारी गर्दै तिनका रंगीन कलेबरका तस्बिरहरू क्याम्पसक्याम्पसमा टाँगिरहेका छन् ? के तिनको ताबेदारीले सबै नेतामा दर्जिएर तिनकै नियतिमा पुग्न सम्भव होला ? के तिनको समर्थनले मात्रै विद्यार्थी आत्मकल्याण, भविष्य निर्माण र मुलुकको समृद्धिको माध्यम बन्न सफल बन्न सक्लान् ? के उनीहरूको यही प्रवृत्तिले मुलुकभित्र रोजगार पाउने या दक्ष भई विदेशमा जाने स्थिति पैदा होला ? क्याम्पसबाट सीप, ज्ञान र दक्षताबिनाका नेताकार्यकर्ताको खाँचो छ कि सीप, ज्ञान र दक्षताले अभिभूत राष्ट्रभक्त युवाहरूको आवश्यकता छ ? सार्वजनिक अध्ययन संस्थाहरूमा व्याप्त यो उदेकलाग्दो स्थितिको निरन्तरता कहिलेसम्म ? नेपालमा सत्ता या पार्टी नेतृत्वमा जानुका विभिन्न स्वार्थमध्ये एक हो, आफ्ना छोराछोरीलाई स्वदेश अनि विदेशमा छात्रवृत्तिमा पढाउनु । जेहेनदार मात्रै होइन, दिगंवत सहिदका छोराछोरीका नाममा प्राप्त छात्रवृत्ति जिउँदा सहिदहरूका छोराछोरीले अजमाउने गरेको उदाहरण अनगिन्ती छन् । सार्वजनिक शिक्षण संस्थाहरूमा राज्यबाट प्रतियुनिट खर्चिएको रकम निजीको भन्दा बढी छ, तर प्रतिफल ? सडक र सदनमा भएका घटना तुरुन्तै क्याम्पस हाताभित्र प्रतिविम्बित भइहाल्नुपर्ने स्थिति किन कायम छ ? अब विद्यार्थीहरूले राजनीतिक पार्टीका एजेन्डाहरू बोक्ने कि शिक्षालाई रोजगारमूलक र अनुसन्धानमूलक बनाउने ? विषयगत ज्ञान, सीप, दक्षताले सम्पन्न विनयशील, राष्ट्रभक्त र मुलुक निर्माणमा सक्षम नागरिक बन्ने कि सीमित व्यक्तिहरू पार्टीगत राजनीतिमा संलग्न भई अन्यले पश्चात्ताप गरिरहने ? मुख्य राजनीतिक पार्टीहरूका निम्ति उनीहरूले बहुदलीय जनवाद, लोकतान्त्रिक समाज, नौलो जनवादजस्ता आआफ्ना पार्टीका लक्ष्य प्राप्तिमा उद्यत् छैनन् भन्ने त स्पष्ट भइसक्यो । राजनीतिक रूपमा उनीहरूको अन्तिम अभीष्ट प्राप्ति भइसकेको छ । अब उनीहरू सत्ताको खेलमा लिप्त छन् र भइरहनेछन् । सत्तामा रहँदा विद्यार्थीलाई ताबेदारी गराउन र नरहँदा सत्ता प्राप्तिका माध्यम बनाउन चाहने प्रवृत्ति छ । अब विवेक र चेतनाले विद्यार्थीलाई झकझोर तुल्याउनैपर्छ ।"
ट्रम्पको संकट र पुटिनको चिन्ता,"राष्ट्रपति डोनाल्ड ट्रम्पमाथि मिडिया, सुरक्षा एजेन्सी र कथित नागरिक समाजले एकैसाथ कू' सुरु गरिसकेको जानकारी गएको बिहीबारको वालस्ट्रिट जर्नलले दियो । समाचारअनुसार ट्रम्पमाथिको अविश्वासका कारण संवेदनशील महत्ववका सूचनाहरू चुहिने वा अनधिकृत व्यक्तिहरूका हातमा पर्ने आशंकामा अमेरिकी जासुसी अधिकारीहरूले त्यस्ता सूचना र जानकारीहरू राष्ट्रपतिलाई दिने गरेका छैनन् । अमेरिकाका सबै कार्यकारी अंगहरू राष्ट्रपतिको नाउँमा काम गर्छन् र उनीहरू सबै राष्ट्रपतिप्रति उत्तरदायी हुन्छन् । तर केही सेवारत र केही सेवानिवृत्त सुरक्षा अधिकारीहरूलाई उद्धृत गर्दै वालस्ट्रिट जर्नलले दिएको उक्त समाचारले संसारको सबैभन्दा शक्तिशाली प्रजातन्त्रमै सुरक्षा एजेन्सीहरू नागरिक नियन्त्रणमा नरहेको सावित गर्यो । अमेरिकी मिडिया ट्रम्पप्रति अत्यन्त असहिष्णु छँदै थिए, अदालतहरूसँग राष्ट्रपतिको तीव्र विवाद र मतभेद चलिरहेको छ । त्यसका अतिरिक्त राष्ट्रपतिको सुरक्षा अधिकारीहरूसँगको सम्बन्धको यो चरित्रले अमेरिकी राजनीतिमा एउटा नयाँ चरित्रको संकट विकास गरेको छ । डेमोक्रेटिक दलसम्बद्ध कांग्रेस सदस्य, अन्य नेता, बुद्धिजीवी र समाचारमाध्यमहरूले त सय दिन पनि नपुग्दै ट्रम्पविरुद्ध महाभियोग लगाउनेबारे आक्रामक तयारी गर्दैछन् । ह्वाइटहाउस र राष्ट्रिय सुरक्षा निर्देशकको कार्यालयले वालस्ट्रिट जर्नलको उक्त समाचार टिप्पणीलाई अस्वीकार गरे पनि सुरक्षा एजेन्सीहरूको विश्वसनीयतामा आफूलाई शंका लागेपछि तिनीहरूको कार्य प्रणाली अध्ययन गरेर ती संरचनाहरूमा अपेक्षित सुधार गर्ने विषयमा ट्रम्पको ध्यान गएको दि न्युयोर्क टाइम्सले फेब्रुवरी १५ मा उल्लेख गरेको छ । स्वयं राष्ट्रपति ट्रम्पले १५ फेब्रुवरीमा आफ्नो ट्विटर सन्देशमा सुरक्षा अधिकारीहरूले गैरकानुनीरूपमा चकलेट बाँडेजस्तै गरेर संवेदनशील सूचनाहरू सञ्चारमाध्यमहरूलाई बाँड्ने गरेको उल्लेख गरे । सोही दिन केही समयअघि उनले वासिंटन पोस्ट् र न्युयोर्क टाइम्सजस्ता दैनिकहरूलाई सुरक्षा एजेन्सीहरूले त्यसरी गोपनीय सूचनाहरूका निश्चित अंश उपलब्ध गराउने गरेको आरोप लगाएका थिए । यसै क्रममा अमेरिकाको विदेश, रक्षा, गृह तथा आन्तरिक सुरक्षामन्त्रीहरू, अमेरिकी जल, स्थल र वायु सेना तथा सुरक्षा एजेन्सीहरूसम्बद्ध नीति तथा कार्य प्रणालीबीच समन्वय र सन्तुलन कायम गर्ने अत्यन्त महत्ववपूर्ण भूमिकामा रहने राष्ट्रपतिका सुरक्षा सल्लाहकार माइकेल फ्लिनले पदीय जिम्मेवारी सम्हालेको २४ दिनमै पदत्याग गरेका छन् । सन् १९५३ मा रोबर्ट कट्लर पहिलो राष्ट्रिय सुरक्षा सल्लाहकार नियुक्त भएपछिको साँढे ६ दसकको अवधिका २३ जना राष्ट्रिय सुरक्षा सल्लाहकारहरूमध्ये यति छोटो अवधिमा पद त्याग गर्ने फ्लिन पहिला हुन् । ट्रम्पका उग्र विरोधी रहेका न्युयोर्क टाइम्स र वासिंटन पोस्ट्जस्ता दैनिकहरूमा फ्लिनले आफ्नो पदीय जिम्मेवारी ग्रहण गर्नुअघि नै रूसी राजदूतसँग निवर्तमान राष्ट्रपति ओबामाको रूसविरुद्धको कारबाहीबारे कुरा गरेको भन्ने अधुरा समाचारहरू निरन्तर प्रकाशित भइरहेपछि फ्लिनले राजीनामा दिने अवस्था आएको थियो । अमेरिकी निर्वाचनमा रूसी हस्तक्षेपकै कारण हिलारी क्लिन्टनको पराजय भएको भन्ने सीआईएलगायतका सुरक्षा एजेन्सीहरूले प्रतिवेदन आएपछि ओबामाले आफ्नो कार्यकाल समाप्त हुनु तीन साताअघि मात्रै ३५ जना रूसी कूटनीतिज्ञलाई निष्कासनलगायतका कारबाहीबारे घोषणा गरेका थिए । अन्तर्राष्ट्रिय कूटनीतिक परम्पराअनुरूप त्यसरी कूटनीतिज्ञहरूको निष्कासन भएपछि अर्को पक्षबाट पनि त्यस्तै अभ्यासलाई स्वाभाविक मानिन्छ । रूसले पनि त्यस्तो निष्कासनको तयारी गरेको बताइएको थियो तर राष्ट्रपति पुटिनले आफूले नयाँ सरकारको रूस नीतिलाई प्रतीक्षा गर्ने बताए । पुटिनको यो घोषणालगत्तै ट्रम्पले उनको प्रशंसामा ट्विट गरेका थिए । पुटिनले प्रदर्शन गरेको परिपक्व कूटनीतिक संयमको परिणामस्वरूप कार्यकालको प्रारम्भदेखि नै ट्रम्पको रूस नीतिमा समस्या र जटिलता भरिदिने ओबामा नीतिलाई असफल देखियो । पुटिनको उक्त निर्णयको पछाडि माइकेल फ्लिनको भूमिका रहेको मानिन्छ । ओबामाले त्यस्तो घोषणा गरेकै दिन फ्लिन र अमेरिकाको लागि रूसी राजदूत सर्गेई किस्ल्याकबीच फोनमा कुराकानी भएको थियो भन्ने समाचार वासिंटन पोस्ट्ले गएको फेब्रुवरी ९ मा दिएको थियो । अमेरिकी कानुनअनुसार सरकारको अन्य कुनै मुलुकसँगको कुनै निर्णय र कारबाहीबारे राज्य जिम्मेवारीमा नरहेको कुनै नागरिकले सम्बन्धित मुलुकको कुनै अधिकारीसँग कुरा गर्न सक्दैन । फ्लिनलाई हान्ने, ट्रम्पलाई ताक्ने रणनीति सवाल फ्लिनले रूसी राजदूतसँग ओबामा कारबाहीबारे कुराकानी गर्ने अधिकार राख्थे वा राख्दैनथे भन्नेमा केन्द्रित भयो । एक किसिमले हेर्दा उनी कुनै राज्य दायित्वमा थिएनन् । अर्को आधारमा हेर्दा उनी नवनिर्वाचित राष्ट्रपतिको राष्ट्रिय सुरक्षा सल्लाहकारमा मनोनीत भइसकेका थिए । सुरक्षा सल्लाहकारको पदको लागि सिनेटको अनुमोदन आवश्यक नपर्ने भएकाले ट्रम्पले पदभार ग्रहण गर्नेबित्तिकै उनको कार्यकाल प्रारम्भ हुन्थ्यो । त्यति महत्ववपूर्ण पदमा मनोनीत व्यक्तिले आफ्नो जिम्मेवारी निर्वाहको तयारीको क्रममा स्वाभाविकरूपमा विदेशी कूटनीतिज्ञहरूसँग भेटघाट तथा कुराकानी गर्छ नै । तर विरोधीहरूले फ्लिनको रूसी राजदूतसँगको त्यस्तो कुराकानीलाई गैरकानुनी र राष्ट्रविरोधी अभ्यासको रूपमा उठाए । त्यसबारे प्रश्न उठेपछि ट्रम्पले उपराष्ट्रपति माइक पेन्स र ह्वाइटहाउसका मुख्य प्रशासनिक अधिकारीलाई सोबारे फ्लिनसँग बुझ्न आग्रह गरे । फ्लिनले उपराष्ट्रपति पेन्सलाई त्यस्तो कुनै खास कुराकानी नभएको बताए । पेन्सले सार्वजनिक रूपमै फ्लिनले रूसी राजदूतसँग ओबामा घोषणाबारे कुनै कुराकानी नगरेकोमा आफू विश्वस्त रहेको बताएका थिए । तर पूर्वराष्ट्रपति बाराक ओबामाद्वारा नियुक्त र ट्रम्प प्रशासनमा समेत कार्यवाहक महान्यायाधिवक्ताको रूपमा कार्यरत स्याल्ली क्विल्लियन येट्सले ओबामाकालीन नेसनल इन्टेलिजेन्स एजेन्सीका निर्देशक जेम्स क्ल्यापर र सीआईएका निर्देशक जोन ब्रेन्नानसँग सोबारे परामर्श गरिन् । त्यसपछि गत जनवरीको अन्त्यतिरै ह्वाइटहाउसका अधिकारीहरूसँग फ्लिनले रूसी राजदूतसँग ओबामाको रूसविरुद्धको कारबाहीबारेमा कुराकानी गरेको, ट्रम्प प्रशासनका उच्चाधिकारीहरूलाई ढाँटेको र गलत सूचना दिएको जानकारी येट्सले गराइसकेकी र फ्लिनलाई रूसी सुरक्षा अधिकारीहरूले ब्ल्याकमेल गर्न सक्ने चेतावनीसमेत उनले दिएकी थिइन् । त्यसमाथि पूर्व र वर्तमान सुरक्षा अधिकारीहरूको स्रोतबाट प्राप्त जानकारीअनुसार फ्लिन किस्ल्याकबीचको संवादको विषय ओबामा घोषणा नै भएको र त्यसको कल डिटेलको अंशसमेत प्राप्त भएको बारे वासिंटन पोस्ट्ले फेब्रुवरी १३ मा जानकारी दिएपछि राष्ट्रपति ट्रम्पले फ्लिनलाई राजीनामा दिन परामर्श दिए । फ्लिनले आफूले अन्जानमा उपराष्ट्रपति पेन्स र अन्य ह्वाइटहाउसका अधिकारीहरूलाई सत्य बताउनबाट चुकेको स्वीकार गरेर पद त्याग गरे । तर सवाल त्यत्तिमै टुंगिँदैन, फेब्रुवरी १४ मा वासिंटन फ्री बिकनमा एडम क्रेडोले लेखेअनुसार राष्ट्रपति ओबामाको इरानसँगको आणविक सम्झौता अमेरिकाको राष्ट्रिय हितविपरीत भएको भन्ने आधारमा फ्लिन सुरुदेखि नै सो सम्झौताको विरुद्ध थिए । स्मरणीय छ, सन् २०१५ मा इरानसँग भएको उक्त सम्झौताको पूर्ण विवरण सार्वजनिक गरिएको छैन । फ्लिनको त्यस्तो विरोधकै कारण ओबामाले उनलाई डिफेन्स इन्टेलिजेन्स एजेन्सीको प्रमुखको पदबाट हटाएका थिए । क्रेडोअनुसार इरानसँगको सम्झौताका गोप्य रहेका अंशहरूलाई फ्लिनले सार्वजनिक गरिदिने भयका कारण ओबामा र डेमोक्रेट दलनिकटका सुरक्षा एजेन्सीका अधिकारीहरूले फ्लिनविरुद्ध अधुरा र अपूर्ण जानकारीहरू सुरुदेखि नै प्रेसलाई उपलब्ध गराएर उनीविरुद्ध प्रचारबाजी गराइरहेका थिए । एली लेकले फेब्रुवरी १४ मा ब्लुमबर्गमा फ्लिनको राजनीतिक हत्या' शीर्षकको प्रस्तुतिमा उल्लेख गरेअनुसार रूसी राजदूतले टेलिफोन गरेर ओबामा कारबाहीबारे उल्लेख गर्दा फ्लिनले केही दिनमा ट्रम्पले जिम्मेवारी सम्हालेपछि त्यसबारे समीक्षा हुने बताएका थिए । लेकका अनुसार भावी प्रशासनमा महत्ववपूर्ण कूटनीतिक र सुरक्षा दायित्व सम्हाल्ने व्यक्तिले रूसी राजदूतसँग त्यति कुरा गर्नु गैरकानुनी र अनुचित दुवै थिएन । फ्लिनविरुद्ध सञ्चालित अत्यन्त आक्रामक र पूर्वाग्रही प्रचारबाजीबाट त्रस्त ह्वाइटहाउसले फ्लिनलाई आफ्नो पक्ष पनि राख्न दिएन, प्रेसलाई स्पष्टीकरण दिनबाट रोक्यो र फ्लिनका सहयोगीहरूलाई रूसी राजदूतसँग भएका कुराकानीको विवरण हेर्ने अनुमतिसमेत नदिएर उनलाई राजीनामा दिन बाध्य बनाएको पनि ब्लुमबर्गले लेखेको छ । फ्लिनले रूसी राजदूतसँग सामान्य शिष्टाचारको कुरा गर्दा उनी पदबाट हट्ने अवस्था आयो । तर हिलारीले विदेशमन्त्री हुँदाका बखत अत्यन्त गोपनीय रहनुपर्ने संवेदनशील महत्ववका सरकारी इमेलहरू प्राइभेट पार्टीलाई उपलब्ध गराएर जेल जानुपर्ने अपराध गर्दा पनि कुनै कारबाही नभएको लेकले ब्लुमबर्गमा लेखेका छन् । उनी के पनि भन्छन् भने डेमोक्रेट र वामपन्थीहरूको अन्तिम तारो ट्रम्प नै हुन्, फ्लिन त आरम्भ मात्रै हुन् । म्याथ्यु कन्टिनेट्टीले वासिंटन फ्री बिकनमा लेखेका छन् डेमोक्रेटिक सिनेटरहरूका अवरोधका कारण ट्रम्पका महत्ववपूर्ण नियुक्तिहरूको अनुमोदन हुन सकेको छैन । कन्टिनेट्टीका अनुसार अमेरिकाका प्रथम राष्ट्रपति जर्ज वासिंटनको पालादेखि राष्ट्रपतिका महत्ववपूर्ण मनोनयनहरूमा विपक्षी दलका कारण सिनेटको निर्णयमा यस्तो विलम्ब यसअघि भएको थिएन । ट्रम्पको संकटबारे पुटिनको आशंका र दुविधा अगस्त १९९० मा इराकले कुबेतलाई कब्जामा लियो । १७ हजार वर्ग किलोमिटर क्षेत्रफल र २० लाख जनसंख्या भएको कुबेतलाई मुक्त गर्न अमेरिकाले मात्रै जनवरी १९९१ मा साढे चार लाख सेना परिचालन गरेको थियो । ४२ दिनसम्मको उक्त युद्धमा अमेरिकाले ६१ अर्ब डलर खर्च गर्यो । चरम आर्थिक असफलता र गतिहीनताका कारण सोभियत संघ विघटनको सँघारमा थियो । त्यस्तो विघटन विश्वकै शान्ति र स्थिरताको लागि ठूलो खतरा बन्नेमा अमेरिकी राष्ट्रपति जर्ज हर्बर्ट वाकर बुस र उनका प्रमुख सहयोगीहरू विश्वस्त थिए । सोभियत राज्य व्यवस्थालाई व्यवस्थित रूपमा उदारतातर्फ अग्रसर गराउँदा आउने चुनौतीको सामना गर्न सोभियत नेता मिखाइल गोर्बाचोभले अमेरिकाबाट आर्थिक सहयोगको अपेक्षा गरेका थिए । रोबर्ट सर्भिसको पुस्तक दि इन्ड अफ दी कोल्ड वार' मा उल्लिखित सन्दर्भ हेर्दा गोर्बाचोभको अपेक्षा १५ अर्ब डलर पनि थिएन । अमेरिकाबाट ठूलो परिमाणमा सहयोग लिँदा मुलुकभित्र त्यसको नकारात्मक असर पर्नेबारे उनी सचेत थिए । अत्यन्त प्रतिकूल र असम्भव देखिने निर्वाचन जितेर आएका डोनाल्ड ट्रम्प सम्झौता र संघर्षको सीमा निर्धारण गर्नमा कुशल छन् । पुटिन त समसामयिक विश्वका सबैभन्दा अनुभवी राजनेता हुँदै हुन् । अपेक्षा गरौं दुवै नेताको आफ्नो मुलुकप्रतिको निष्ठा र विश्वासको सकारात्मक ऊर्जाबाट लाभ लिन दुवै मुलुक र अन्य शक्ति राष्ट्रहरू चुक्ने छैनन् । सोही क्रममा १७ जुलाई १९९१ मा लन्डनस्थित अमेरिकी दूतावासमा अमेरिकी राष्ट्रपति बुससँगको वार्तामा गोर्बाचोभले सानो कुबैतको लागि अमेरिकाले त्यत्रो रकम खर्च गर्दा सोभियत संघ र समस्त क्षेत्रको सम्भावित अस्थिरता, अराजकता र उथलपुथल रोक्न त्यसको एउटा अंशमात्रै सहयोग गर्न किन सक्दैन भनेर सोधेका थिए । अमेरिकी सहयोग आएन र सोभियत संघ पनि जोगिएन । सोभियत संघले तत्काल उदारवादी प्रजातान्त्रिक प्रणाली र बजार अर्थतन्त्रलाई अवलम्बन गरेमात्रै सहयोग गर्न सकिने बुसले बताए । तर साढे सात दसक लामो साम्यवादी सत्तालाई रातारात प्रजातान्त्रिक प्रणालीमा रूपान्तरण गर्न कसैको लागि पनि सम्भव थिएन । परिणाम सोभियत संघ, पूर्वीयुरोप र युगोस्लाभियाको त्रासदी र पीडामा अनुवाद भयो । भ्लादिमिर पुटिन यो सबैका साक्षी हुन् । सन् २०११ मा रूसमा भएको संसदीय निर्वाचनको परिणामविरुद्ध मस्कोमा भएको सरकारविरोधी प्रदर्शनहरूमा तत्कालीन विदेशमन्त्री हिलारी क्लिन्टनको भूमिका रूसको अर्को विघटनको उद्देश्यले भएकोमा पुटिनलगायत रूसी नेतृत्व विश्वस्त थियो । त्यसैले निकट विगतका रिपब्लिकन र डेमोक्रेट दुवै दलका राष्ट्रपतिहरूको नीतिको विरोधी रहेका ट्रम्पले निर्वाचन अभियानमा व्यक्त गरेका धारणाहरूले स्वाभाविकरूपमा रूसलाई उत्साहित बनाएको थियो । तर इभान क्रास्तेभ र स्टेफेन होम्जको फरेन पलिसीमा प्रकाशित लेखअनुसार रूस ट्रम्पबारे दुविधाग्रस्त र आशंकित पनि देखिन्छ । उदाहरणसहित उनी भन्छन् पहिलो विश्वयुद्धका सुरुका वर्षहरूमा लेनिनले युद्धको विरोध गरेका थिए । त्यसैले क्रान्ति सफल भएमा रूस युद्धबाट बाहिरिने र त्यो जर्मनीको सफलतामा रूपान्तरण हुने विश्वासले जर्मनीले लेनिन र उनका प्रमुख सहयोगीहरूलाई आफ्नो भूभाग हुँदै रूस पुग्न सहयोग गरेको थियो । रूसमा क्रान्ति सफल भयो तर सन् १९१८ सुरु हुँदानहुँदै रूस जर्मनीविरोधी युद्धमा संलग्न हुन पुग्यो । मुलुकप्रति कुनै जिम्मेवारी नभएका तर अमेरिकाको शक्ति र सत्ताको प्रचुर सुखभोग गरिरहेका शक्तिशाली व्यक्ति र समूहहरूबाट कठोर प्रहार खेपिरहेका अपूर्वानुमेय, आक्रामक, भावुक ट्रम्पको सफलताबारे मस्को आशंकित हुनु अस्वाभाविक होइन । फेब्रुअरी १३ मा इभान क्रास्तेभ र स्टेफेन होम्जले फरेन पलिसीमा उल्लेख गरेका छन् क्रेमलिनको दृष्टिमा ट्रम्प कुनै पनि समय सत्ताच्युत हुन सक्छन्, उनको हत्यासम्म पनि हुन सक्छ । त्यसपछि दुवै राजनीतिक दल, सेना तथा सुरक्षा एजेन्सीहरू र वासिंटनका अन्य शक्ति केन्द्रहरू भयानक रूपमा आक्रामक भएर रूसविरुद्ध प्रस्तुत हुन सक्नेछन् । डेमोक्रेटहरू जतिसक्दो चाँडो महाभियोग लगाएर ट्रम्पलाई हटाउने प्रयासमा रहेका र रिपब्लिकनहरू त्यही महाभियोगको त्रास देखाएर ट्रम्पमाथि लगाम कस्न हरसम्भव गर्न सक्ने अवस्थामा आफ्नो सुरक्षाको लागि ट्रम्प रूसविरुद्ध कुनै पनि समय कठोर नीति अवलम्बन गर्न सक्छन् । यसरी ट्रम्पको सफलता र राजनीतिक भविष्य पुटिनको गम्भीर चिन्ता र चासोको सवाल बनेको छ । त्यसैले ट्रम्प राष्ट्रपति भएपछिको आफ्नो पहिलो टेलिफोन संवादमा पुटिनले रूसमाथिको अमेरिकी कारबाही र युक्रेन नीतिबारे कुनै माग राखेनन् । ट्रम्प प्रशासनको भावी चीन, इरान, इजरायल र युरोप तथा नाटो नीतिसँग संयोजन र सन्तुलनको चुनौती पनि रूससँग छँदैछ । यथार्थ के पनि छ भने निर्वाचन अभियानको क्रममा विरोधीहरूको ट्रम्पविरुद्धको आक्रमण जतिजति कठोर र क्रूर बन्दै गयो, अमेरिकी राष्ट्रवादको प्रतीक बन्न पुगेका ट्रम्पको पक्षमा समर्थनको लहर पनि त्यत्तिकै आक्रामक र शक्तिशाली हुँदै गयो । त्यो स्थिति विद्यमान छँदैछ । अमेरिका र रूसबीचको सम्बन्ध सुधारले युरोपको स्थिरता र आर्थिक हितमा ठूलो योगदानको सम्भावना देख्ने मानिसहरूको संख्या पनि सानो छैन । अत्यन्त प्रतिकूल र असम्भव देखिने निर्वाचन जितेर आएका डोनाल्ड ट्रम्प सम्झौता र संघर्षको सीमा निर्धारण गर्नमा कुशल छन् । पुटिन त समसामयिक विश्वका सबैभन्दा अनुभवी राजनेता हुँदै हुन् । अपेक्षा गरौं दुवै नेताको आफ्नो मुलुकप्रतिको निष्ठा र विश्वासको सकारात्मक ऊर्जाबाट लाभ लिन दुवै मुलुक र अन्य शक्ति राष्ट्रहरू चुक्ने छैनन् । भट्टराई नेपाल इन्स्टिच्युट फर स्ट्राटेजिक स्टडिजसँग आबद्ध छन् ।"
आईजीपी प्रकरण र राजनीति,"सरकारले पहिलो बरियताका नवराज सिलवाल र दोस्रो बरियताका प्रकाश अर्याललाई पन्छाएर तेस्रो बरियताका डीआईजी जयबहादुर चन्दलाई आईजीपीमा बढुवा गरेपछि बरियता मिचिएको भन्दै सिलवालले सर्वोच्च अदालतमा रिट दर्ता गरेका छन् र उक्त निर्णय तत्काल कार्यान्वयन नगर्न प्रधानन्यायाधीश सुशीला कार्कीको एकल इजलासले अन्तरिम आदेश पनि दिइसकेको छ । विवादास्पद प्रहरी महानिरीक्षक नियुक्तिमा पहिलो बरियताका सिलवाललाई नै बनाउनुपर्ने र चारजना डीआईजी उत्तिकै हकदार भएकाले सरकारले उनीहरूमध्येबाट कसैलाई पनि बनाउन सक्ने भन्ने दुईथरी मत देखिएको छ । नियुक्ति पाउने र गर्नेमा इमानदारी हुने देशमा नियुक्तिको विवाद अदालतसम्म पुग्दैनन्, तर हाम्रो देशमा अपवादबाहेक सधैं विवाद हुने गरेको छ । प्रधानमन्त्री प्रचण्ड र गृहमन्त्री विमलेन्द्र निधिले कार्यक्षमता र योग्यताका दृष्टिले पनि सिलवाललाई नै आईजीपी बनाउन चाहेको तर नेपाली कांग्रेसका सभापति शेरबहादुर देउवाले सरकारबाट फिर्ता हुनेसम्मको चेतावनी दिएकाले चन्दलाई नियुक्त गरेर देउवाको भावनाको कदर गरिएको, नियुक्ति पाउन डीआईजीहरू विभिन्न शक्तिकेन्द्र धाएकोलगायतका आशयका समाचार गम्भीर छन् । विगतका नजिरहरूलाई मध्यनजर गर्दा विभिन्न चलखेल भएको हुन सक्छ । सरुवा, बढुवा वा नियुक्ति गरिँदा ठूलो आर्थिक लेनदेनसमेत हुने गरेको बहालवाला र पूर्व वरिष्ठ प्रहरी अधिकारीहरूले बताउने गरेका छन् । यद्यपि देउवाको निजी सचिवालयले कुनै पनि प्रकारको हस्तक्षेप नगरेको भन्दै सबै आरोपहरूको खण्डन गरेको छ । सुन तस्करीहरूको नाइकेसम्म पुग्ने अठोट गरेका सिलवाललाई रोक्ने प्रयास गरिएको हुन सक्छ, तर आफूले पहिलो बरियताकालाई उछिनेर नियुक्ति पाउँदा स्वाभाविक अनि योग्यताका आधारमा पाएको ठान्ने तर अरूले पाएको खण्डमा चलखेल भएको भन्दै अदालत धाइहाल्ने प्रवृत्ति भने गलत छ । साथै सिलवाल मिटरब्याजी भएको, आफ्ना बाबुलाई बिनाकारण बैंकिङ कसुरमा थुनामा राखेको आरोपसहित आफू र आफ्नो परिवारलाई धम्की, यातना र धरपकड नगर्ननगराउन अन्तरिम आदेशको माग गर्दै सागर थापाले रिट दर्ता गरेका थिए र सर्वोच्च अदालतले उक्त रिट खारेज गरेको छ । पदको दुरुपयोग गरेर सिलवालले यातना दिएको अनि अख्तियार दुरुपयोग अनुसन्धान आयोगमा प्रमाणसहित निवेदन दिँदा पनि छानबिन नगरिएको आरोप थापाले लगाएका छन् । निष्पक्ष छानबिन गरिनुपर्छ अनि अनुसन्धानपश्चात् दोषी पाइएमा सिलवाललाई र आरोप लगाएर बद्नाम गर्ने प्रयास मात्र गरिएको पाइएमा थापालाई कानुनबमोजिम हदैसम्मको सजाय दिनुपर्छ । विगतका सरकारले पनि पहिलो बरियताकालाई पन्छाएर दोस्रो बरियताकालाई आईजीपी बनाएकाले र हाल योग्यता पुगेकामध्येबाट जोसुकैलाई सरकारले प्रहरी प्रमुख बनाउन सक्ने कानुनी प्रावधान रहेकाले सरकारको निर्णयको विपक्षमा सर्वोच्च उभिने सम्भावना न्यून छ । निःसन्देह देश र जनताको हितदेखिबाहेकका अन्य कुनै पनि स्वार्थका आधारमा भविष्यमा कानुनको दुरुपयोग गर्न नसकिने गरी प्रहरी नियमावली परिवर्तन गर्न अदालतले आदेश दिन सक्छ, दिनुपर्छ । अनुशासित, इमानदार, संघठन राम्रोसँग सम्हाल्न सक्ने र विगतमा पुर्याएका योगदानका आधारमा प्रहरी प्रमुख बनाउनुपर्छ । योग्यमध्येबाट जसलाई पनि नियुक्त गर्न सकिने नियमावली दुरुपयोग गरेर राम्रालाई हटाएर स्वार्थकेन्द्रित भएर हाम्रालाई ल्याउने प्रवृत्ति रोक्न सकिन्छ । पहिलो, ऐनमा स्पष्ट व्यवस्था गर्ने हो भने राजनीतिक दलले चलखेल गर्ने ठाउँ पाउँदैनन् । जस्तै पहिलो बरियताको स्वतः नियुक्त हुने नियमावली राख्न सकिन्छ तर वैज्ञानिक मापदण्डका आधारमा मूल्यांकन हुने सुनिश्चितता भने गरिनुपर्छ । अर्थात् कुनै दल वा नेताविशेषको चाकरीबाट नभई कार्यदक्षताका आधारमा निष्पक्ष ढगंले बरियता मापन गरिनुपर्छ । दोस्रो, योग्यमध्येका उत्कृष्टलाई छान्न पाउने अधिकार सरकारले पाउनुपर्छ । उनीहरूले गलत निर्णय लिए भने आगामी चुनावमा उक्त दललाई जनताले दण्डित गर्न सक्नुपर्छ । नियतवश देश र जनताको हितविपरीत क्रियाकलाप गर्ने भ्रष्ट आचरण भएकालाई नियुक्ति दिइएको खण्डमा जनता शान्तिपूर्ण आल्दोलनबाट दबाब दिन उत्रिनुपर्छ । सांसद, मिडिया, नागरिक समाज, सर्वोच्च अदालत र अन्य सरोकारवाला निकायले पनि आवश्यक कदम चाल्नुपर्छ । सुडान घोटाला र हालसालै ठूलो सुन तस्करीमा मुछिएका वरिष्ठ अधिकारी केही प्रतिनिधि पात्र मात्र हुन् । प्रहरी प्रशासनमा प्रभाव पारेर निर्वाचनमा सहयोग लिन सकिने गरी नेताहरूले सरुवा वा बढुवा गर्ने गरेको, बढुवामा प्रहरी आफैंले मात्र नभई केही खराब व्यवसायीहरूले पछि फाइदा असुल गर्ने सर्तमा करोडौं रकम खुवाउने गरेको, मालदार' ठाउँमा पुग्दा लागेको लगानी उठाउन भ्रष्टाचार धेरै गर्ने गरेको, आफू वा आफ्नो दलनिकट अपराधी वा गुन्डाहरूलाई संरक्षण गर्न प्रहरीभित्र हस्तक्षेप हुने गरेको र आफ्नो कार्यदक्षतामा नभई नेताहरूको आशीर्वादमा भर पर्ने गलत प्रवृत्तिले जरा गाडेको कतिपय नेताहरूले बताउने गरेका छन् । ५०१०० मा बिक्नेदेखि करोडौंको लागि ठूला तस्करी र भ्रष्टाचार काण्डमा मुछिएका वरिष्ठ अधिकारीहरू नजिर हेर्दा प्रहरी संगठनभित्र हुने घिनलाग्दो चलखेल छर्लंग हुन्छ । चुनावमा आफ्नो विचार मिल्ने कुनै दललाई अन्य नागरिकले जस्तै प्रहरीले पनि मतदान गर्नु सामान्य हो तर आफ्नो व्यावसायिक धर्म बिर्सेर कुनै दलको पक्ष वा विपक्षमा पदको दुरुपयोग गर्नु भने असामान्य हो । राम्रो काम गर्नेलाई राजनीतिज्ञहरूले असहयोग गर्ने, बद्नाम गर्न कोसिस गर्ने, डर, त्रास देखाउने र राजीनामा दिन बाध्य पार्ने तथ्य पनि छिपेको छैन । सामन्ती युगमा जस्तै कुनै दल वा नेता नजिक नभई र लेनदेन नगरी सरुवा र बढुवा हुनै नसकिने मान्यता स्थापित हुनु दुर्भाग्यपूर्ण हो । जनमुखी हुनुपर्ने प्रहरी नेतामुखी भए भने जनताको जीउधनको सुरक्षा र देशमा शान्ति सुव्यवस्था कायम गर्ने दायित्व निर्वाह गर्न सक्दैनन् । फलस्वरूप समाजमा दण्डहीनता, अपराध, भ्रष्टाचार मौलाएर जान्छ । तसर्थ प्रहरी संघठनले गलत राजनीतिक हस्तक्षेपलाई तोडेर सत्य, सेवा र सुरक्षणमको नाराबमोजिम काम गर्नुपर्छ । विभिन्न देशमा आफ्नो दलनिकट मध्येबाट सबैभन्दा राम्रालाई छानिन्छ तर नेपालमा हाम्राले नै बढी अवसर पाउने गरेका छन् । कुलमान घिसिङलाई प्राधिकरणको प्रमुखमा नियुक्ति गर्दा बरियता मिचिएको छ, तर उनले दसकौंदेखि अन्धकारमा बस्न बाध्य नेपालीलाई उज्यालो दिएका छन् । तसर्थ सरकारले सबैभन्दा योग्य छान्न पाउँछ, तर सुरक्षा अंगजस्तो चेन अफ कमान्ड चल्ने ठाउँमा भने चनाखो हुनैपर्छ । नेपालामा लगभग सबै क्षेत्र घिनलाग्दो राजनीतिक हस्तक्षेपको सिकार भएका छन् । अन्य क्षेत्रमा जस्तै नेपाल प्रहरीमा पनि केही खराबहरू छन् र प्रहरी संगठनप्रतिको जनविश्वास नै गुम्ने गरी ठूला अधिकारीहरूसमेत आपराधिक क्रियाकलापमा मुछिएका छन् । राजनीतिक समर्थन पाएकाले कानुनले पनि नछुने गरी अपराधलाई निरन्तरता दिनेहरूको भण्डाफोर गर्नुपर्छ तर हजारौं इमानदारहरूको काम गर्ने मनोबल घटाउने गरी सबैलाई दोषारोपण भने गर्नु हुँदैन । अर्थात् भ्रष्ट, तस्कर र अपराधीसँग साँठगाँठ गर्ने मात्र नभई उनीहरूलाई निर्भीक भएर कानुनबमोजिम कारबाही गर्ने रमेश खरेल, सर्वेन्द्र खनाललगायतका इमानदार प्रहरी पनि छन् भन्ने तथ्य बिर्सनु हुँदैन । नेपाली जनताले तिरेको करबाट तलब लिने तर काम भने अमुख नेता वा अपराध कर्म गर्नेहरूलाई कानुनबमोजिम कारबाही र सामाजिक बहिस्कार गर्नुपर्छ । साथै, राम्रो काम गरेबापत सरुवामा पारिनेहरूको मनोबल गिर्न नदिन खुलेर समर्थन गर्नुपर्छ । नेपालमा मात्र नभई विकसित देशहरूमा पनि राजनीतिक नियुक्तिमा सरकारले सक्षमलाई अवसर दिन बरियता मिच्न सक्छन् । अन्य देशमा आफ्नो दलनिकट मध्येबाट पनि सबैभन्दा राम्रालाई छानिन्छ तर नेपालमा अपवादबाहेक भने हाम्राले अवसर पाउने गरेका छन् । कुलमान घिसिङलाई प्राधिकरणको प्रमुखमा नियुक्ति गर्दा बरियता मिचिएको छ, तर उनले दसकौंदेखि अन्धकारमा बस्न बाध्य नेपालीलाई उज्यालो दिएका छन् । आर्थिक चलखेल गरेर १८२० घन्टासम्मको लोडसेडिङ सहन बाध्य भएको तथ्य पनि उजागर गरेका छन् । यद्यपि भ्रष्ट कर्मचारी र उद्योगीहरूलाई कारबाही गर्ने साहस भने नैतिकता गुमाइसकेका नेताहरूले देखाएका छैनन् । लीलामणि पौडेललाई मुख्यसचिव बनाइँदा पनि बरियता मिचिएको थियो तर उनले नैतिक बलकै आधारमा धेरै राम्रा काम गर्ने कोसिस गरेका थिए । तसर्थ सरकारले योग्यमध्येबाट सबैभन्दा योग्यलाई छान्न पाउँछ, तर सुरक्षा अंगजस्तो चेन अफ कमान्ड चल्ने ठाउँमा भने चनाखो हुनैपर्छ । भ्रष्टाचारले नेपालमा यसरी जरा गाडिसकेको छ कि रक्षकहरू भक्षक भएका छन् । राजनीति देश र जनताको हितमा काम गर्ने एउटा माध्यम हो तर हाम्रा नेताले यसलाई घिनलाग्दो पेसा बनाएका छन् । देश र जनताको सेवा गर्ने कसम खाएर जागिर खाएकाहरूले कसम तोडेका छन् । यसलाई रोक्न असम्भव भने छैन । पहिलो, नेपालमा भ्रष्टाचारको जननी खराब राजनीति नै हो, तर सबै समस्याको जड र सामाधन पनि राजनीतिमै हुन्छ । अहिलेका शीर्ष नेताहरू र तिनका दास बनेका कथित युवा नेताहरूले नैतिक बल गुमाइसकेको पनि सत्य हो तर जनताले सजेत भएर राम्रा शासकलाई सत्तामा पुर्याउनुपर्छ । दोस्रो, सुरक्षा अंगजस्तो संवेदनशील क्षेत्रका कर्मचारीको न्यूनतम आवश्यकता पूर्ति हुने गरी तलब सुविधा उपलब्ध गराउनुपर्छ । देशको आयस्रोतअनुसार तलब दिनुपर्छ तर विकसित देशसँगको तुलनामा तलब कम भयो भनेर भ्रष्टाचार गर्ने छुट हुनु हँदैन । किनकि उनीहरूको प्रमुख उद्देश्य पैसा नभई सेवा हो, हुनैपर्छ । तेस्रो, राम्रालाई सम्मान र नराम्रालाई दण्डित गर्ने कडा कानुन बनाएर कार्यान्वयन गर्नुपर्छ ।"
स्याटेलाइट सिटीको सम्भाव्यता,"काठमाडौं उपत्यका विकास प्राधिकरणले भक्तपुरको सुन्दरीजल, मनोहरा, धुवाकोट, खरिपाटीलगायतका स्थान र ललितपुरमा खोकना, बुङमती, चाम्पीलगायतका स्थानमा दुइटा स्याटेलाइट सिटी बनाउने अवधारणाअन्तर्गत सम्भाव्यता अध्ययन गरेको छ । त्यसको लागि करिब एक लाख रोपनी जग्गा अधिग्रहण गर्ने तयारी र सिटी बनिसकेपछि करिब ७० हजार जनसंख्यालाई आवास उपलब्ध गराउने तयारीलाई अन्तर्राष्ट्रिय रूपमा हेर्दा ढिलै भए पनि स्वागतयोग्य मान्नुपर्छ । उपत्यकाको सानो र निश्चित क्षेत्रफलमा केन्द्रीकृत हुँदै गइरहेको विकासलाई विकेन्द्रित गर्न स्याटेलाइट सिटीको अवधारणा आएको हो । यिनीहरू मुख्य सहरको वरिपरि रहन्छन् र आकारमा साना हुन्छन् । शिक्षा, स्वास्थ्य, रोजगार, व्यापारिक केन्द्र, ढल निकास, फोहोर व्यवस्थापन, कृषि फार्मलगायतका कतिपय आधारभूत सामाजिक आवश्यकता पूर्ति गर्नसक्ने संरचना तयार गरेर बनाइएका स्याटेलाइट सिटी भने प्रशासनिक रूपमा मुख्य सहरसँगै जोडिएका हुन्छन् । यद्यपि सरकारी कामकाजलाई सहज बनाउन त्यहाँ पनि विभाग स्थापना गरिएको हुन्छ । नेपालको भौतिक पूर्वाधारको विकासमा धेरै पहिलादेखि नै चासो राख्दै आएको चीनले करिब दुई दसकअघि नै बनेपा वा भक्तपुरमा एउटा स्याटेलाइट बनाइदिने प्रस्ताव गरेको तर पानीको उचित प्रबन्ध नभएकाले चीनले गरेको उक्त प्रस्तावलाई भौतिक योजना तथा पूर्वाधार मन्त्रालयले थन्क्याएर राख्नुपरेको तीतो इतिहासको अन्त्य हुने दिशामा अहिलेको सरकार र त्यससम्बद्ध निकाय लाग्नु खुसीको विषय हो । नेपालको आर्थिक सर्वेक्षण ०१५१६ ले करिब ४२५ जनसंख्या सहरमा रहने तथ्यांक प्रक्षेपण गरेको थियो । साथसाथै सहरको जनसंख्या वृद्धिदर साढे तीन प्रतिशत रहेको सार्वजनिक भएको थियो । पछिल्लो समयमा सहरी जीवनशैलीको प्रभावकारी चाहनाको कारणबाट अव्यवस्थित सहरीकरण बढ्नुका साथै आधारभूत आवश्यकता परिपूर्ति गर्न समस्या पर्ने भएकाले स्याटेलाइट सिटीको महत्ववलाई ध्यानमा राखेर आगामी दसकको लागि आधुनिक पूर्वाधार विकासमा ध्यान दिन जरुरी छ । भारतले व्यवस्थित सहरीकरणको युगको सुरुआत गरेको बेलायती साम्राज्यबाट स्वतन्त्र भएलगत्तै हो । सन् १९६० को दसकमै पन्जाब प्रान्तमा भारतकै पहिलो स्याटेलाइट सिटी निर्माण गरेको थियो । चण्डीगढ नाम दिइएको उक्त सहर अहिले विश्वसम्पदा सूचीमा सूचीकृत छ । यससँगै भारतले सयौं यस्ता सहर निर्माण गरेको छ । छिमेकमै भइरहेका नयाँ र आधुनिक प्रविधिको व्यवस्थित सहरीकरणको हावाले नेपालको राजनीति र विकास आयोजनालाई हालसम्म नछुनु साँच्चिकै विडम्बनापूर्ण थियो । उपत्यका सँगसँगै देशका अन्य भागमा व्यवस्थित सहरीकरणको लागि देखिएका सम्भाव्य स्थललाई पनि अध्ययन गरेर समानुपातिक ढंगबाट विकासको विकेन्द्रीकरण गर्नुपर्ने पाटो कहिल्यै भुल्नु हुन्न । स्याटेलाइट सिटी निर्माण गर्दा त्यहाँ प्रयोग गरिने आधुनिक प्रविधि कस्तो हुनुपर्छ भनेर पहिलो ध्यान दिइनुपर्छ । साथसाथै त्यहाँ बन्ने घरमा आधुनिक मापदण्डका सुविधा हुनुपर्छ । सार्वजनिक यातायात र तिनीहरूको स्तर, मुख्य सहरसम्म आवतजावतको लागि यातायातको सर्वसुलभता, रोजगारमा करिबकरिब आत्मनिर्भरताको स्थिति, सूचना प्रविधिमा सहज पहुँच, प्रदूषणमुक्त वातावरणलगायतका धेरै अन्तर्राष्ट्रिय मापदण्ड पूरा गरेर स्याटेलाइट सिटी निर्माण गर्न सकिन्छ । यिनीहरूको निर्माणका लागि यति नै खर्च लाग्छ भन्ने छैन, तर यसको क्षेत्रफल निश्चित हुनुपर्छ र जनसंख्या पनि सीमित हुनुपर्छ । निश्चित क्षेत्रफलले असीमित जनसंख्याको व्यवस्थापन गर्न सक्दैन र क्षेत्रफल बढाउन खोजियो भने त्यहाँ निर्माण गरिएका पूर्वाधारहरू जस्तै खानेपानी, बाटोघाटो, स्वास्थ्य केन्द्रहरू र शैक्षिक संस्थाहरूमा मानिसको सर्वसुलभ पहुँच नपुग्न सक्छ । हरेक कुरा निर्माणअघि नै तय गरिएको हुन्छ, त्यसैकारणले स्याटेलाइट सहर व्यवस्थित सहरीकरणका महत्ववपूर्ण हिस्सा हुन् । एक सहरबाट अर्को सहरसम्म अथवा मुख्य सहरसम्म जोड्नको लागि सडकका साथै विद्युतीय मेट्रो रेलको उपयोग गर्न सकिन्छ । भक्तपुर र ललितपुरका दुई छुट्टाछुट्टै स्थानमा दुइटा स्याटेलाइट सहर निर्माण गरियो भने त्रिकोणात्मक यातायात प्रणाली लागू गर्नुपर्ने हुन्छ । मुख्य सहर काठमाडौंबाट प्रत्येक सहरका लागि एकएक बाटो र एकएक मेट्रो ट्रेन र दुइटा स्याटेलाइट सहर जोड्नको लागि त्यस्तै गरेर छुट्टै बाटोको व्यवस्थापन गर्नु अत्यावश्यक हुन्छ ताकि एउटा सहरको मान्छे अर्को सहरमा दैनिक काम गर्न जान पनि बढी समय लाग्ने तथा झन्झटिलो यातायात प्रणाली नहोस् । मुख्य कुरा राजनीतिक नेतृत्वको इमानदारी, सरकारी निकायको तत्परता, योजना, नक्सांकन तथा निर्माणको लागि खटिने इन्जिनियरको क्षमता, त्यसमा लाग्ने सम्भाव्य लागत जुटाउने प्रक्रिया र त्यसको पारदर्शिताजस्ता कतिपय विषयमा ध्यान दिन सक्ने हो भने आगामी दसकमा नेपालका विकासका भौतिक पूर्वाधारको विकास अन्तर्राष्ट्रिय स्तरमा हुने देखिन्छ । नेपालको व्यवस्थित सहरीकरणसम्बन्धी नीतिमा देखिएका कतिपय अनुदार कानुनका धारालाई समयअनुकूल परिमार्जन गर्ने र अध्ययन तथा निर्माणमा हुने ढिलासुस्तीलाई बिजुलीको गतिमा कम गर्न सक्नुपर्छ । राजनीतिक संक्रमणको असर विकास आयोजनामा देखिनु हुँदैन । उपत्यका सँगसँगै देशका अन्य भागमा व्यवस्थित सहरीकरणको लागि देखिएका सम्भाव्य स्थललाई पनि अध्ययन गरेर समानुपातिक ढंगबाट विकासको विकेन्द्रीकरण गर्नुपर्ने पाटो कहिल्यै भुल्नु हुन्न ।"
निलम्बनबारे आईसीसी साधारणसभामा छलफल हुने,"काठमाडौः नेपाल क्रिकेट संघ (क्यान) माथि लागेको निलम्बनको सम्बन्धमा आगामी जुनमा बस्ने अन्तर्राष्ट्रिय क्रिकेट काउन्सिल (आईसीसी) को वार्षिक साधारणसभाले छलफल गर्ने भएको छ । आईसीसीले सोमबार विज्ञप्तिमार्फत नेपाली क्रिकेटको विषय वार्षिक साधारणसभामा छलफलका लागि राखिने जनाएको हो । तर, त्यसअघि सल्लाहकार समूहले क्यानको विधान परिमार्जन गरी बुझाई सक्नुपर्ने आईसीसीले जनाएको छ । सल्लाहकार समूहले बुझाएको क्यानको परिमार्जित विधानलाई अर्को महिना विश्व क्रिकेट लिग च्याम्पियनसिपअन्तर्गत केन्या र नेपालबीच कीर्तिपुरमा हुने खेलको दौरान आईसीसीको टोलीले अध्ययन गरी विधान लागू हुने मिति र त्यसअनुसार हुने क्यानको नयाँ निर्वाचनको मिति पनि तय गर्नेछ । आईसीसीले क्यानमाथिको प्रतिबन्ध हटाउने सम्बन्धमा सल्लाहकार समूह गठन गरी विधान बनाउने काम गरिरहेको छ । नेपाल र केन्याबीच आगामी मार्च ११ र १३ मा दुई खेल हुँदै छ । आईसीसीले जनाएअनुसार सल्लाहकार समूहले आफ्नो काम समयमै पूरा गरेको अवस्थामा आगामी जुनपछि क्यानमाथि प्रतिबन्ध हट्न सक्नेछ । क्यान गत अप्रिलदेखि आईसीसीको निलम्बनमा छ । आईसीसीले क्यानमाथि सरकारी हस्तक्षेप भएको तथा स्वतन्त्र र स्वच्छ निर्वाचन हुन नसकेको भन्दै आईसीसीले क्यानको सदस्यता निलम्बनमा राख्ने निर्णय गरेको थियो । सोही समयबाट क्यानलाई दिँदै आएको आर्थिक सहयोगसमेत रोकेको आईसीसीले नेपाली टोलीलाई अन्तर्राष्ट्रिय प्रतियोगितामा सहभागिताको अवसर भने दिने निर्णय गरेको थियो । त्यसयता आईसीसीले क्यानमाथिको प्रतिबन्ध हटाउने सम्बन्धमा सल्लाहकार समूह गठन गरी विधान बनाउने काम गरिरहेको छ । आईसीसीका हेड अफ ग्लोबल डेभलपमेन्ट विलियम ग्लेनराइटले नेपाल आई शनिबार र आइतबार सल्लाहकार समूहका सदस्यहरूसँग गरेको छलफलपछि जारी विज्ञप्तिमा नेपाली क्रिकेटलाई पुनः आईसीसीको सदस्य बनाउने बारेमा सकारात्मक छलफल भएको जनाइएको छ । ग्लेनराइट नेपालबाट फर्किसकेका छन् ।"
बार्सिलोना विजयी,"बार्सिलोनाः लियोनल मेसीले खेलको ९०औं मिनेटमा विवादास्पद पेनाल्टी अवसरमा गोल गरेपछि बार्सिलोना स्पेनिस ला लिगाअन्तर्गत आइतबार राति भएको खेलमा लेगानेसविरुद्ध २१ गोलले विजयी भएको छ । मेसीको निर्णायक गोलसँगै बार्सिलोना साताको दोस्रो लज्जास्पद नतिजाबाट पनि जोगिएको छ । यसै साता युरोपियन च्याम्पियन्स लिगअन्तर्गत प्रिक्वार्टरफाइनल पहिलो लेगको खेलमा फ्रान्सेली क्लब पेरिस सेन्ट जर्मन (पीएसजी) सँग ४० गोलअन्तरले पराजित भएको बार्सिलोना आइतबार रेलिगेसन क्षेत्र नजिकको लेगानेसविरुद्ध पनि बराबरीको अवस्थामा पुगेको थियो । यद्यपि डी बक्स क्षेत्रमा नेमारलाई फल प्रहार भएपछि प्राप्त पेनाल्टी अवसरले बार्सिलोनालाई जोगायो । प्रशिक्षक लुइस इन्रिकले टोलीको प्रदर्शनप्रति चिन्ता व्यक्त गरे । प्रशिक्षक इन्रिकले यो प्रदर्शनले बार्सिलोनालाई च्याम्पियन्स लिग र घरेलु स्पेनिस ला लिगाको उपाधि मुस्किल रहेको संकेत गरे । हामी अहिले जुन अवस्थामा छौं, त्यो अवस्थाबाट च्याम्पियन्स लिगमा अघि बढ्न सहज छैन भन्ने अनुमान लगाएका छौं, प्रशिक्षक इन्रिकले भने, हाम्रा लागि सबै चिज मुस्किल छन् । सुरुवातमै गोल गरेर पनि सहज जित हात पार्न नसक्नुले पनि समस्या देखाएको छ । अन्त्यमा हामीलाई जितका लागि पेनाल्टीकै सहायता लिनुपर्रयो । बल लिएर अघि बढिरहेका नेमारलाई पेनाल्टी क्षेत्र भित्र लेगानेसका मार्टिन मान्तोभानीले लडाएपछि रेफ्रीले बार्सिलोनालाई पेनाल्टी अवसर दिएका थिए । जसलाई सदुपयोग गरेका मेसीले आफूलाई स्पेनिस ला लिगाको सर्वाधिक गोलकर्तासमेत बनाएका छन् । मेसीको १९ गोल पुगेको छ । त्यसअघि बार्सिलोनाका लागि सुरुवाती गोल पनि मेसीले नै गरेका थिए । खेल सुरु भएको चौथो मिनेटमै लुइस स्वारेजको क्रसमा गोल गर्दै मेसीले बार्सिलोनालाई १० ले अघि बढाएका थिए । तर, लेगानेसले खेललाई ७१औं मिनेटमा ११ गोलको बराबरीमा फर्कायो । उनाई लोपेजले डी बक्सलाईबाट प्रहार गर्दै टोलीलाई बराबरीको अवस्थामा फर्काएका थिए । म्याड्रिडको टोली लेगानेसले बार्सिलोनाविरुद्ध निक्कै नै उत्कृष्ट प्रदर्शन गरेको थियो । खेलमा बार्सिलोनाका गोलरक्षक मार्क एन्डर स्टिजेनले लेगानेसको चारभन्दा बढी सशक्त प्रहारलाई मुस्किलले बचाएका थिए । हामीले बार्सिलोनाविरुद्ध जितकै योजना बनाएर खेलेका थियौं । हामीले कम्तीमा कुनै अंक लिने योजना बनाएका थियौं, खेलपछि लेगानेसका प्रशिक्षक एजिइर गारितानोले भने, हामीले अंक लिन त सकेनौं । तर, हामीले वास्तवमै कडा प्रतिस्पर्धा गर्रयौं । जितसँगै बार्सिलोना शीर्ष स्थानमा रहेको रियल म्याड्रिडसँगको दुरी एक अंकमा छोट्याउँदै स्पेनिस ला लिगा अंकतालिकाको दोस्रो स्थानमा उक्लिएको छ । तर, रियलले बार्सिलोनाको तुलनामा अझै दुई खेल खेल्न बाँकी छ । २३ खेलबाट १८ अंक बनाएको लेगानेस अंकतालिकाको १७औं स्थानमा रहेको छ । लेगानेसले बार्सिलोनाको स्टेडियम क्याम्प नाउँमा प्रतिस्पर्धा गरेको यो पहिलो पटक हो । यसै सिजन लेगानेसको मैदानमा भएको प्रतिस्पर्धामा बार्सिलोना ५१ गोलअन्तरले विजयी बनेको थियो । स्पेनिस ला लिगाअन्तर्गत आइतबारको अर्को खेलमा छैटौं स्थानको भिल्लारियलले आफूभन्दा एक स्थानमाथिको रियल सोसिडाडलाई १० गोलअन्तरले पराजित गरेको छ । सामुइल क्यास्टिलेजोले खेलको अतिरिक्त समयको पनि अन्तिम मिनेटमा गोल गरेपछि भिल्लारियलले सोसिडाडको मैदानमा जित हात पारेको हो । यसै साता युरोपा लिगको अन्तिम ३२ अन्तर्गत पहिलो लेगको खेलमा इटालियन क्लब रोमासँग ४० गोलले पराजित भएको भिल्लारियलले स्पेनिस लिगमा भने जित आत्मसात् गर्रयो । जितसहित भिल्लारियल (३९) ले सोसिडाडसँगको दुरी दुई अंकमा छोट्याएको छ । यस्तै अन्य खेलमा सेल्टा भिगोले लिग अंकतालिकाको पुछारमा रहेको ओसासुन्नालाई ३० तथा भ्यालेन्सियाले एथलेटिक बिलबाओलाई २० गोलअन्तरले पराजित गरेको छ । पराजयका बाबजुद बिलबाओ २३ खेलबाट ३५ अंकसहित अंकतालिकाको आठौं स्थानमा छ । जितपछि सेल्टा २२ खेलबाट ३३ अंकसहित नवौं स्थानमा पुगेको छ भने भ्यालेन्सिया २३ अंकसहित १५औं स्थानमा छ ।"
रूपन्देहीलाई अग्नि सिमेन्टको साथ,"बुटवलः मोफसलको पुरानो फुटबल प्रतियोगिता तिलोत्तमा गोल्डकपका लागि आयोजकको टोली रूपन्देही ११ ले प्रायोजन पाएको छ । टोलीलाई अग्नि सिमेन्टले १५ लाख बराबरको प्रायोजन गर्ने भएको हो । फागुन १२ गतेदेखि सुरु हुने १९औं संस्करणको तिलोत्तमा गोल्ड कपका लागि टोलीको प्रायोजन गर्ने सम्बन्धमा अग्नि सिमेन्टसँग सम्झौता गरिएको रूपन्देही फुटबल संघले जनाएको छ । सम्झौताअनुसार रूपन्देहीको टोलीको नाम अग्नि रूपन्देही११ राखिनेछ । बुटवल१३ देवीनगरस्थित एन्फा एकेडेमी मैदानमा हुने प्रतियोगितामा १० टोलीको सहभागिता रहनेछ । प्रतियोगितामा आयोजक र विभागीय टोलीहरू एपीएफ, नेपाल प्रहरी, त्रिभुवन आर्मीसहित सीएमजी संकटा, धरान फुटबल क्लब, एचएम हिमालयन शेर्पा क्लब, रमपम झापा ११, दिल्ली युनाइटेड एफसी, भारतको शेरे एफसी कालिम्पोङको सहभागिता रहनेछ । प्रतियोगिताको उद्घाटन खेल आर्मी र झापा ११ बीच हुनेछ । प्रतियोगिताको विजेता टोलीले पाँच लाख ५५ हजार पाँच सय ५५ तथा उपविजेताले तीन लाख ३३ हजार तीन सय ३३ रुपैयाँ प्राप्त गर्ने संघका अध्यक्ष दीर्घबहादुर केसीले जानकारी दिए । प्रतियोगितामा उत्कृष्ट पाँच विधाका खेलाडीलाई पनि पुरस्कृत गरिने आयोजकले जनाएको छ ।"
केन्याविरुद्धको खेलका लागि नेपाली क्रिकेट टोलीको घोषणा,"काठमाडौंः आइसीसी विश्व क्रिकेट लिग च्याम्पियनसिप अन्तर्गत केन्याविरुद्धको खेलका लागि नेपाली टोलीको घोषणा भएको छ। आइसीसी प्रतिनिधिसहितको तीन सदस्यीय छनोट समितिले पारस खड्काको कप्तानीमा १९ सदस्यीय नेपाली टोलीको घोषणा गरेको हो। उपकप्तानमा भने ज्ञानेन्द्र मल्ल छन्। यस्तै मोहम्मद आरिफ शेख, दिलिप नाथ, मेहबुब आलम, करण केसी, मोहम्मद आसिफ शेख र सागर पुन रहेका छन्। यसैगरी भुवन कार्की, शरद भेष्वाकर, शक्तिप्रसाद गौचन, अभिनाश कर्ण, सोमपाल कामी, सुनिल धमला र दिपेन्द्रसिंह ऐरीले पनि टिममा स्थान बनाएका छन्। यस्तै बसन्त रेग्मी, राजेश पुलामी मगर, विनोद भण्डारी र सन्दिप लामिछाने पनि टिममा परेका छन्। टिममा परेका चारजना भने नयाँ खेलाडी हुन्। आसिफ शेख, दिपेन्द्रसिंह ऐरी, दिलिप नाथ र सुनिल धमला टिममा पहिलो पटक स्थान बनाउन सफल भए। आसिफ शेख आरिफ शेखका आफ्नै भाइ हुन्। आइसीसी प्रतिनिधि भेन्काटापथी राजु, नेपाली क्रिकेट टोलीका प्रमुख प्रशिक्षक जगत टमाटा र कप्तान पारस खड्का रहेको तीन सदस्यीय छनोट समितिले १९ सदस्यीय टोली छनोट गरेको हो। नेपाली क्रिकेट टोली शुक्रबार नेपाल एयरलाइन्सको विमानमार्फत साँझ पाँच बजे अभ्यास खेलका लागि भारत जाँदैछ। भारतमा रहँदा दिल्लीमा नेपालले तीनवटा अभ्यास खेल खेल्नेछ। कप्तान पारस खड्का भने बिरामी भएकाले अभ्यास खेलका लागि भारत जाने छैनन्। नेपालले केन्याविरुद्धको खेल त्रिवि क्रिकेट मैदान कीर्तिपुरमा फागुन २८ र ३० मा हुनेछ। नेपाली टोली भारतबाट फर्किएपछि टिममा रहेका १९ मध्ये १८ खेलाडीको अन्तिम घोषणा गरिने छ।"
संकटा सेमिफाइनलमा,"धरानः विभागीय टोली एपीएफ क्लबलाई पराजित गर्दै संकटा क्लब काठमाडौं धरानमा जारी १९औं अन्तर्राष्ट्रिय आमन्त्रण रेडबुल बूढासुब्बा गोल्डकप फुटबल प्रतियोगिताको सेमिफाइनल प्रवेश गरेको छ । एन्फा टेक्निकल सेन्टरको खेलमैदानमा आइतबार भएको पहिलो क्वार्टरफाइनल खेलमा एपीएफलाई संकटालाई १० गोलले हरायो । सेमिफाइनलमा संकटाले रूपन्देही फुटबल क्लबसँग प्रतिस्पर्धा गर्नेछ । खेलको सुरुआतमै एपीएफविरुद्ध आक्रामक बुनेको संकटाले ४०औं मिनेटमा गरेको गोल नै निर्णायक बनेको थियो । संकटाका लागि राज पौडेलले गोल गरे । उनले सजिन थापाको पासमा गोल गरेका थिए । संकटाले थप तीनवटा उत्कृष्ट गोलको अवसर खेर फालेको थियो । १७औं मिनेटमा संकटाका सुशील केसीले प्रहार गरेको बललाई एपीएफका मिलन राईले उत्कृष्ट बचाउ गरे । ३६औं मिनेटमा संकटाका अफ्रिकी खेलाडी लाओल ओलाखान र ६२औं मिनेटमा सजिन थापा पोस्ट नजिक चुकेका थिए । एपीएफले पनि चारवटा सुनौला अवसर गुमाएको थियो । ४२औं, ७०औं र ८९औं मिनेटमा एपीएफका टोप विष्टको सशक्त प्रारलाई संकटाका गोलरक्षक विनय श्रेष्ठले विफल पारेका थिए । ५५औं मिनेटमा एपीएफका रूपक लामाको अर्को प्रहार पनि हार संकटाका विनयले विफल तुल्याए । एपीएफका रमेश दंगाल म्यान अफ दी म्याच चुनिए । उनले पाँच हजार रुपैयाँ पुरस्कार पाए । खेलपछि संकटाका सल्यान खड्गीले आफ्ना खेलाडी पाएको अवसरलाई सदुपयोग गर्दा सफलता हात पारेको बताए । एपीएफले राम्रो खेले पनि गोल हाम्रो पक्षमा भयो, खड्गीले भने । एपीएफका प्रशिक्षक कुमार थापाले खेलाडीले उत्कृष्ट प्रदर्शन गरे पनि चारवटा गोल अवसर गुमाउँदा हार खेप्नु परेको बताए । मंगलबार नेपाल पुलिस क्लब र युनाइटेड सिक्किम फुटबल क्लबबीच प्रतिस्पर्धा हुनेछ ।"
अफ्रिदीद्वारा टीट्वेन्टीबाट समेत सन्न्यास,"इस्लामाबादः पाकिस्तानी अलराउन्डर साहिद अफ्रिदीले टीट्वेन्टी अन्तर्राष्ट्रिय क्रिकेटबाट समेत सन्न्यास लिएका छन् । संयुक्त अरब इमिरेट्स (यूएई) मा जारी पाकिस्तान सुपर लिग (पीएसएल) मा उत्कृष्ट प्रदर्शन गरिरहेका अफ्रिदीले टीट्वेन्टी अन्तर्राष्ट्रिय क्रिकेटसमेत छाडेको घोषणा गरेका हुन् । अफ्रिदीले टेस्ट र एकदिवसीय क्रिकेटबाट भने यसअघि नै सन्न्यास लिइसकेका छन् । पेसावर जालमीबाट पीएसएल खेलिरहेका अफ्रिदीले आइतबार कराँची किङसविरुद्ध २८ बलमा ५४ रन प्रहार गरेपछि पत्रकारहरूलाई प्रतिक्रिया दिँदै आफूले अन्तर्राष्ट्रिय क्रिकेटबाट सन्न्यास लिएको जनाएका हुन् । मैले अन्तर्राष्ट्रिय क्रिकेटबाट सन्न्यास लिइसकेको छु, आइतबार शारजा क्रिकेट स्टेडियममा भने, म आफ्ना समर्थकहरूका लागि पीएसएल खेलिरहेको छु । यो क्रमलाई आगामी दुई वर्षसम्म निरन्तर गर्नेछु । तर, अन्तर्राष्ट्रिय क्रिकेटलाई बिदाइ गरिसकेँ । अफ्रिदीले सन्न्यासपछि आफ्नो फाउन्डेसनमा केन्द्रित हुने संकेत गरेका छन् । यसअघि मेलै देशका लागि गम्भीरता र व्यावसायिक तरिकाले खेले, अफ्रिदीले भने, अब मेरा लागि मेरो फाउन्डेसन महत्वपूर्ण हुनेछ । ३६ वर्षीय अफ्रिदीले पाकिस्तानी राष्ट्रिय टोलीबाट ९८ टीट्वेन्टी अन्तर्राष्ट्रिय क्रिकेट खेलेका छन्, जसमा १५०७५ को दरमा एक हजार चार सय पाँच रन जोडेका छन् । उनले ९७ विकेटसमेत लिएका छन् । उनले गत वर्ष भारतमा भएको टीट्वेन्टी विश्वकपमा पाकिस्तानी टोलीको कप्तानी गरेका थिए । तर, उनको कप्तानीमा पाकिस्तानले चारमध्ये एकमा मात्रै जित हात पारेको थियो । त्यससँगै उनले आफ्नो कप्तानीबाट समेत राजीनामा दिएका थिए । त्यसयता उनी टीट्वेन्टी राष्ट्रिय टोलीमा समेत पर्न असफल हुँदै आइरहेका थिए । विश्वकपपछि इङ्ल्यान्डविरुद्ध भएको एकमात्र टीट्वेन्टी खेल तथा वेस्ट इन्डिजविरुद्धको तीन टीट्वेन्टी शृंखलामा समेत उनी टोलीमा परेनन् । पाकिस्तानी सञ्चारमाध्यमहरूले जनाएअनुसार अफ्रिदीले अन्तिम पटक अन्तर्राष्ट्रिय प्रतियोगिता खेलेर सन्न्यासको घोषणा गर्ने योजना बनाएका थिए । पाकिस्तानी क्रिकेट बोर्डसँग कुरा नमिलेपछि उनले पत्रकारलाई सामान्य प्रतिक्रिया दिँदै सन्न्यासको घोषणा गरे । अफ्रिदीले लामो फम्र्याटको क्रिकेटबाट भने सन् २०१० मै सन्न्यासको घोषणा गरेका थिए । उनले त्यसअघि पाकिस्तानी राष्ट्रिय टोलीबाट २७ टेस्ट क्रिकेट खेलेका थिए । उनले टेस्ट क्रिकेटमा एक हजार सात सय १७ रन जोडेका थिए भने ४८ विकेट लिएका थिए । अफ्रिदी सन् १९९६ मा आफ्नो दोस्रो एकदिवसीय खेलमै श्रीलंकाविरुद्ध ३७ बलमा शतक प्रहार गरेपछि चर्चामा आएका थिए । त्यसबेला उनको प्रदर्शन अन्तर्राष्ट्रिय एकदिवसीय क्रिकेटमा सर्वाधिक छिटो बनाएको शतकको कीर्तिमान थियो । तीन सय ९८ एकदिवसीय क्रिकेट खेलेका उनले ११७०० को दरमा आठ हजार ६४ रन जोडेका थिए । उनले ३४५१ को दरमा तीन सय ९५ एकदिवसीय विकेटसमेत लिएका थिए । अफ्रिदीकै उत्कृष्ट प्रदर्शनमा सन् २००७ मा दक्षिण अफ्रिकामा आयोजना भएको पहिलो टीट्वेन्टी विश्वकपमा पाकिस्तानले दोस्रो स्थान हात पारेको थियो । पाकिस्तानले सन् २००९ मा इङ्ल्यान्डमा भएको टीट्वेन्टी विश्वकप जित्दा पनि उनले महत्वपूर्ण भूमिका निर्वाह गरेका थिए ।"

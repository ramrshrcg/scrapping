शीर्षक,विवरण
राज्य सञ्चालन र योग साधना,"संसारमा दुई कुरा निकै कठिनकै विषय रहेछन् योग्यता, क्षमता र स्पष्ट प्रणालीमा आधारित भै सञ्चालन हुने राज्य व्यवस्था अनि शारीरिक तथा नैतिक अनुशासन कायम गर्दै अघि बढ्ने धर्म योग साधना । प्रायः सबै मानिसले यी कुरा मन पराउँछन् तर अनुसरण गर्न भने असमर्थ हुन्छन् । मान्छेहरू जोडिएर समाज बन्छ र समाज जोडिएर राष्ट्र बन्छ । त्यसैले हरेक मान्छेको ज्ञान, विवेक तथा व्यवहारले समाज र राष्ट्रलाई असर पारिरहेको हुन्छ । असल कुराहरूको अभ्यास गर्न मानिसले खोजिरहन्छ तर असमर्थ हुन्छ खोज्न र निरन्तरता दिन अर्थात् त्यसमा चुक्तै पनि जान्छ ऊ । आधारभूत कुराहरूको जग नबसाली ठूलो प्रतिफलको आशा गर्न सकिन्न । राज्य सञ्चालनबाट राम्रो प्रतिफल ल्याउन सिद्धान्त, नीति, ऐननियम र त्यसको व्यवहारको अति महत्व छ । योग साधनाबाट पनि प्रतिफल प्राप्त गर्न यम, नियम अर्थात् शील सदाचार र अभ्यास अनि समर्पणको महत्व छ । त्यसैले कुशल ढंगले राज्य सञ्चालन गर्न र राम्रो योग साधना पथमा अघि बढ्न केही शाश्वत कुराहरू बुझ्न र अनुसरण गर्न आवश्यक छ । राज्य सञ्चालन बृहत्तर रूपको सामूहिक अभ्यासको कुरा छ र योग साधना भने व्यक्तिगत र आन्तरिक कुरा छ । यी दुवैका प्रतिफलले सुख र आनन्दको प्राप्तिमा ध्येय राख्छन् । तर, सुख र आनन्द फरक विषय छन् अनि योग साधना आनन्दको प्राप्तिभन्दा अगाडिको विषय पनि छ । राज्य सञ्चालनमा भौतिकताको रूप, गुण र आधारको व्यापकता छ तर योग साधनामा सूक्ष्म ज्ञान र तत्व रहस्यको । त्यसैले यी दुई विषयका कार्यक्षेत्र, आयाम र अभ्यासका तरिका केही फरकजस्ता छन् । राज्य सञ्चालन बढी देखिने अर्थात् भिजिबल, प्रत्यक्ष र सामूहिक अभ्यासको विषय छ र यसको प्रतिफल सामूहिक उपलब्धितर्फ उन्मुख हुन्छ । योग साधना भित्री तथा अन्तरआत्माको विषय भएकाले सूक्ष्म र वैयक्तिक पनि छ । कुशल राज्य सञ्चालनले मानिसमा अमनचैन, बाह्य शान्ति र भौतिक समृद्धि ल्याउँछ । योग साधनाद्वारा मानिसमा आन्तरिक स्वतन्त्रता र दिव्य आनन्दको प्राप्ति हुन्छ । यसका साथै विवेक र ज्ञानको उदय पनि सँगसँगै प्रवाहित हुन्छ । किनकि यी दुवै विषय शरीर र मनको शुद्धताका प्रतिफल हुन् । कुशल राज्य सञ्चालन गर्ने क्षमता र कुशल योग साधना अभ्यास दुवै लोभलाग्दा विषय छन् । त्यसैले यी विषयको चाहना राख्नु स्वाभाविक छ । तर, निरन्तरको अभ्यास महत्वपूर्ण विषय छ । अध्यात्म र राजनीतिको अन्तरसम्बन्ध पनि अभ्यासको विषयसँग गाँसिएको छ । राजनीति दूरदृष्टि र निरन्तर अभ्यासको विषय छ, अध्यात्म अभ्यास र वैराग्यको । तर शारीरिक र नैतिक अनुशासन दुवैतर्फ साझा अर्थात् अनिवार्य तत्व छन् । यी मूलभूत कुराहरूको कमीले गर्दा धेरै राष्ट्र असफल छन्, अलमलमा परेका छन् र व्यक्ति पनि बाह्य र आन्तरिक रूपमा असफल छन् । राज्य सञ्चालनमा होस् वा साधना अभ्यासमा, तपस्याको महत्व छ । योगी मनको महत्व छ । योगी मन चाहिने स्थानमा रोगी र भोगी मनहरूको बाहुल्यले राज्य सञ्चालनको अवस्था बिग्रिएको छ । बाहिर सफल देखिए पनि आन्तरिक रूपमा भने असफल छन् । समकालीन भारतमा देखिएको विकृति, सदाचारको ह्रास, हिंसाजन्य अपराध आदि दुरवस्थाबाट पार पाउन स्वामी विवेकानन्दले भन्नुभएको थियो सत्वलाई बढाऊ, रजलाई स्थिर गर र तमलाई दबाऊ । यो प्रकृतिको गुण धर्मलाई सन्तुलित गर्ने र विचलित मानसिकतालाई उपचार गर्ने चेष्टाको कुरा हो । प्रकृतिमा व्याप्त गुण धर्म ऊर्जाको अवस्था र प्रवाहबाट सञ्चालित हुने विषय हो । स्थूलताको भविष्य सूक्ष्म तत्व रहस्यमा आधारित छ । सबै स्थूल जगत् सूक्ष्म जगत्बाट र सूक्ष्म जगत् कारण जगत्बाट सञ्चालित छ । सूक्ष्म र कारण जगत्को आधार तत्व ऊर्जा र चेतना हो । गीतामा पनि प्रकृतिको गुण धर्म अर्थात् सत्व, रज र तम गुणबारे चर्चा छ । सबै गुण धर्मको आगमनमा आहारको महत्व दर्शाइएको छ । आहारले मन बनाउँछ, मनले अगाडिको ध्येय र मार्ग निर्धारण गर्छ । आनन्द मनकै अनुभूति हो । गीताले गुण धर्म बिग्रँदा मान्छेमा पैदा हुने विकृति, सदाचारको अभाव, शारीरिक र मानसिक अनुशासनमा पर्ने प्रभावलाई इंगित गरेको छ । स्वामी विवेकानन्दले शरीरिक र मानसिक रूमपा योग्य नागरिकबाट नै सबल राष्ट्र बन्नसक्छ भन्ने कुरालाई जोड दिनुभएको छ । उहाँले यस्तो गुणधर्मयुक्त अभ्यासका लागि आफ्ना शिष्यहरूलाई शिक्षित र दीक्षित गराउनुभयो कि एउटा मग्न ध्यानमा बसेको साधक तताण खेतमा गएर परि श्रम गर्न तयार होस् । अर्थात्, साधना र कर्म व्यवहारको उत्कृष्टता पनि सँगसँगै आर्जन गर्न सामथ्र्य शिष्यको निर्माण नै स्वामीको ध्येय थियो । हाम्रो देशको अवस्थालाई हेर्दा नागरिकमा शारीरिक र मानसिक अनुशासनको दुरअवस्था बढ्दो छ । यो दुरअवस्था जनतामा भन्दा नेतामा बढी छ, कार्यकर्तामा बढी छ । यसको परिणाम हो आफूलाई योग्य देख्ने तर आफ्नो गल्ती र कमजोरीचाहिँ नदेख्ने । मनकै कारण मान्छे बन्धनमा पर्छ र मुक्त अवस्था पनि प्राप्त गर्छ । सबै महान् अध्यात्म ग्रन्थ र महापुरुषहरूले यही कुरामा जोड दिएका छन् । मोक्ष र निर्वाणको अवस्था भने पनि मनलाई जितेको अर्थात् तृष्णाबाट मुक्त अवस्था हो । त्यसैले आध्यात्मिक र राजनीतिक तथा भौतिक सबै उन्नतिमा मनको आयतनको महत्व छ । मनलाई बुझ्न र अभ्यासद्वारा सही दिशामा उपयोग गर्न जरुरी छ । राम्रा मनको अभिव्यक्ति राम्रो नै हुन्छ, कार्य पनि त्यहीअनुरूप हुन्छ । सबै खराब आचरण र व्यवहारहरू प्रकृतिको गुण धर्म बिग्रिएर र त्यसको असर मनमा परेर नै हो । मनले शरीरलाई डोर्याउने हुँदा सबै असल र खराब कार्यहरूको स्रोत पनि मन हो । अध्यात्मचाहिँ मनभन्दा पनि परको विषय छ, अर्थात् अमनको विषय भएकाले अझ सूक्ष्म र गहनतम विषय छ । प्रज्ञा र तत्व रहस्यको विषय छ । त्यसैले यसको उपलब्धि आन्तरिक स्वतन्त्रतामा जोडिन्छ । तर, राज्य सञ्चालन भने मनभित्रको विषय छ । किनकि यो दृष्यवान् भौतिक जगत्को भौतिक सुख, प्राप्त र समृद्धिको विषय छ । चाहे राज्य सञ्चालनमा होस् वा साधना अभ्यासमा, तपस्याको महत्व छ । योगी मनको महत्व छ । योगी मन चाहिने स्थानमा रोगी र भोगी मनहरूको बाहुल्यले राज्य सञ्चालनको अवस्था बिग्रिएको छ । संसारका सफल र उन्नत राष्ट्रहरू कुनै निश्चित कालखण्डमा त्यहाँका राजनेताहरूको अखण्ड तपस्या, अविचलित निष्ठापूर्ण मन र समाजका अगुवाहरूको परि श्रम र सीपबाट समृद्ध बनेका हुन् । अभिप्सा, समर्पण र कर्मव्यताबिना राष्ट्र उन्नत बन्न सक्तैन र टिक्न पनि कठिन पर्छ । नेताले देखावटी होइन, आन्तरिक र हार्दिक रूपमा अर्थात् स्वच्छ मन र हृदयबाटै राष्ट्र बनाउने उत्प्रेरणा उजाउन सक्नुपर्छ । त्यसैलाई दूरदृष्टि अर्थात् भिजन पनि भनिन्छ । यही नै नेताहरूको तपस्या हो, योग हो । राष्ट्र निर्माणमा पनि र योग साधनामा पनि मनकै खेल छ । मन सुधँ मंगल हुन्छ, कल्याण हुन्छ । मनले नै बुद्ध र अंगुलीमाल निर्माण गर्छ । मनलाई जित्दा जित हुन्छ, मन नै शत्रु र मित्रु हो । त्यसैले जसले आफ्नै मन सुधार्छ उसले संसारलाई सुधार्नसक्छ भनिएको हो । रुग्ण र लोभी मन भएकाहरूले राज्य सञ्चालन गर्दा लोभ र पाप नै बढ्छ, आज सर्वत्र त्यही रूप देखिन्छ । शरीरले नभएर मनले शरीरलाई सञ्चालन गर्ने हुँदा निर्णायक भूमिका मनको छ । मन ऊर्जाबाट प्रेरित छ । मनको अवस्था शरीरमा प्रवाहित हुने सूक्ष्म ऊर्जाको स्तर र गतिमा निर्भर गर्छ । जस्तो ऊर्जा शक्ति वातावरणमा व्याप्त छ, सोहीअनुरूप मन तयार हुन्छ । ऊर्जाको गति अधोगमनतर्फ बढी प्रवाहित हुने चेष्टामा छ भने मन त्यहीअनुरूप अघि बढ्छ र शरीरलाई अघि बढाउँछ । सूक्ष्म र निर्मल ऊर्जाले स्वच्छ मन निर्माण गर्छ । ऊर्जाको गुण र स्तरअनुसार सत्व, रज र तम गुण धर्मको बाहुल्यता कायम हुन्छ । प्रकृतिको गुण धर्म भन्नु नै ऊर्जा शक्तिको स्तरको तलमाथि हो । मन अगाडिका संस्कार, आहार, शिक्षा र साधनाबाट प्रेरित हुन्छ । त्यसैले संस्कार, आहार, शिक्षा र साधनामा हामी जति परिस्कृत हुन्छौं, समाज र राष्ट्रको गति सोहीअनुरूप अघि बढ्ने हुन्छ । यिनै कुराहरूको सुधारमा राष्ट्रको भविष्य छ । अध्यात्म र राजनीति पृथक विषय होइनन् । दुवैको ध्येय मानव कल्याण हो, व्यक्तिगत र सामूहिक कल्याणको विषय हो ।"
काष्ठकलाका केही सन्दर्भ,"काष्ठकालिगडी कार्य अहिले निकै लोकप्रिय रहे, बनेको छ । यो उद्योग अहिले झनै लोकप्रिय हुँदै अगाडि बढ्दै छ । जतिजति काष्ठ उद्योग लोकप्रिय बन्दै, बढ्दै छ, त्यसै अनुपातमा यो कार्य चुनौतीपूर्ण भइरहेको छ । चुनौतीपूर्ण अवस्थाका मूल आयाम शिल्प साधनासितै आबद्ध हुँदै आएको छ । शिल्पसाधनायुक्त काष्ठकारिता सबैका लागि प्रियवस्तु बन्छ । शिल्पसाधनायुक्त काठका उपभोग्य वस्तुले सबैको दृष्टिलाई खिच्छ, तान्छ, आकर्षित गर्छ । शिल्पसाधना भन्नु नै लोकको दृष्टिलाई लोभ्याउन सक्ने कालिगडी हो । कसैलाई लोभ्याउन जादुगरीले भरिएको शिल्पसीप प्रयोग गर्नु हो । शिल्पसाधना गर्नु शिल्पकारका शिल्पी क्षमता प्रदर्शन गर्नु हो । सक्षम कालिगडका कार्यकलाले नै काष्ठकारिताको महिमा जगाउँछ । प्रवीणनिपुण कालिगडको काम शिल्प, साधनाले गर्दा काष्ठ उद्योग महिमामय जाँचिन्छ । महिमामय शिल्प साधनाले काम गर्ने कालिगडको मात्र मानसम्मान र इज्जत वृद्धि हुने नभई काष्ठकालिगडी उद्यमकै वर्चस्व वृद्धि गर्छ, गराउँछ । युगीन काष्ठगरी शिल्प शैली हाम्रा प्राचीन र मध्यकालीन समयका काष्ठकारी शिल्पशैली निकै भिन्न खालका थिए । तत्कालीन काष्ठकारी शैली आजको भन्दा धेरै नै भिन्न कोटीका छन् । मध्यकालीन काष्ठकालिगडीको प्रत्यक्ष दर्शन गर्न सकिने ज्वलन्त उदाहरण त्यस युगमा निर्मित मन्दिर, स्तूपा, राजप्रसाददरबारहरूमा प्रचुर पाइन्छन् । मन्दिरहरूका निर्माण शैली र शिल्पले युगलाई प्रतिनिधित्व गर्छन् । तिनै काष्ठकारी शिल्पले लिच्छविकाल, मल्लकाल र पछिल्ला शाहकालीन शैलीलाई प्रतिनिधित्व गर्छन् । लिच्छविकालीन शिल्पसाधना बढी मिहिन रूपमा प्रस्तुत छन् । मन्दिरमा मूलतः सबैले प्रत्यक्ष रूपमा देख्न र हेर्न सकिने जीवन्त काष्ठकारिता भक्तपुरको उत्तर पर्वत शृंखलाको पश्चिमवर्ती थुम्कामा बने बनाइएका चाँगुनारायण मन्दिर रहेको छ । त्यसमा कुँडिएका काष्ठमूर्ति र मन्दिर परिसरका शिलामूर्तिका मानवदेवी मूर्तिहरूले प्रतिनिधि नमुना उदाहरण प्रस्तुत भए गरिएका छन् । त्यसकालीन शिल्प साधनाले मानव देशशरीरका बनोटमा मानिसदेव आकृतिका लाम्चे अनुहार लामा हात, खुट्टा, नाक आदि दर्शन गर्न पाइन्छ, सकिन्छ । मध्यकालीन मल्ल काष्ठकारी शिल्पसाधना त्यसभन्दा केही कम हात खुट्टा लम्बाइको देख्न पाइन्छ । यी तथ्यहरूले त्यसबेलाको यथार्थ दर्शाइरहेका हुन्छन् । यी र यस्तै अन्य सेरोफेरोका वास्तुकलाका यथार्थ मूर्तिकला साधनाले त्यस जमानाका वस्तुगत तथ्य प्रत्यक्षीकरण गरिरहेका हुन्छन् । हाम्रा लागि ती सबै सम्पदा सही तथ्य बताउने सम्पदा सूची रहेका छन् । यसबाहेक आफ्ना जीवनकालमा उपयोग गरिने सयनागारखाट, पलङ कुन रूपका रहे बने अहिले तिनको लेखाजोखा गर्न सकिने सबुद हाम्रा समय बचे खुचेका पाइन्नन् । केही रहे, बचेका साधनहरू ढुंगाका सिंहासनहरू हुन् । भक्तपुर तुलजा मन्दिर परिसरका कुमारी चोकभित्रका शिला सिंहासन अनि काठमाडौं वसन्तपुर हनुमान ढोकाभित्रका र ललितपुर दरबार परिसरका केशवनारायण चोकका साथै अन्य चोकमा रहेका राजप्रसाद सामग्री साधनहरूले हाम्रा प्राचीन मध्यकालीन काष्ठकालिगडीका प्रतिनिधि शिल्प र कालिगडीका नमुना पेस गर्दछन् । तिनका विश्लेषण र व्याख्यान निमित्त अरू अथक अभियान गर्नुपर्ने अवस्था छ । जेहोस् हाम्रा पूर्वज, अग्रज र वर्तमान काष्ठ शिल्पकार बन्धुहरूले चलायमान रूपमा गति दिँदै आएका काष्ठकारी कला, सीप साधनहरू भविष्यका पुस्ता निमित्त एउटा बेजोड नमुना अभियान बन्न सक्दछ । यस युगका नवपुस्ताका काष्ठकारी शिल्प साधकहरूका लागि शौभाग्यपूर्ण अवसर बनेको छ । काष्ठकालिगडीताका आयाम काष्ठ शिल्पकारी उद्यमका अनेक पक्ष र आयाम छन् । काष्ठकालिगडी एक पक्ष गृह निर्माणमा प्रयोग हुने झ्याल, ढोका, खापा आदि रहेका छन् । जंगल सबै सखाप भइसकेका अवस्थाको यो समयमा अब हाम्रा सबै परम्परागत शिल्प शैलीमा निर्माण गर्न सकिने अवस्थामा न्यून रहेको छ । यसकारण मठ मन्दिर, गुम्बा र प्राचीन सांस्कृतिक सम्पदाका निधि बनेका वास्तु कलाहरूमा परम्परागत काष्ठकालिगडी प्रयुक्त हुनु, रहनु वाञ्छनीय छ । काठै प्रयोग गर्न नसकिएला जस्तो अभावग्रस्त स्थितिले हामीमा निकै चुनौतीमा चपेटिएका छौं । थप रूख रोपेर नवीकरण गर्ने अवस्था सिर्जना गर्न पनि हाम्रै थाप्लोका नाम्लो होइन कसरी भनौं ? काष्ठकारिता वन्य स्रोत काठेसामग्री तयार गर्न उपयुक्त काठका प्रकरणहरू ठीक तवरले प्रयोग नगरी नहुने हामी सबैलाई थाहा भएकै सन्दर्भ हो । पहिलेपहिलेका जमानामा पाइने काठका प्रकरणहरू प्रायशः मासिसकेका छन् । उहिले अहिल्यै पाइने वनस्पति र जलवायु अहिले हाम्रो परिवेशमा उपलब्ध छैनन् । ती सबै शृंखला एकै उचाइमा नरहेकाले फरकफरक प्रकारका रूखहरू प्राकृतिक रूपमै हुर्के बढेका थिए । चाँगुनारायण परिधिका शृंखलामा चम्पकका बोटबिरुवाहरू प्रशस्त थिए । अहिले त्यसतिर एउटैमात्र पनि चाँपका रूख बिरुवा पाइन्न । चम्पक शब्द संस्कृत भाषाका हुन् । चम्पक नेपाली चाँप र नेपाल भाषामा चाँ रह्यो । नेपाल भाषामा गु जंगल हुन्छ । चाँ र गु दुई एकाक्षरी शुब्द जुटेर चाँगु बन्यो । चाँगुको अर्थ चाँपको जंगल हुन्छ । अहिले चाँगुनारायण स्थान काठमाडौंली नेपालभाषाका शब्द अर्थबमोजिम चंगुनारायण स्थानको मासिएको वन चंगु बन्न पुगेको छ । हजारौं वर्ष पुरानो चाँपका झ्याल, ढोका, खापा, टुँडाल र थामबाहेक अब एकै इन्चका चाँप टुक्रासम्म पनि नपाइने वस्तुस्थिति हाम्रै यथार्थ बनेका छन् । त्यसताका तिनै चापका काठबाट मन्दिरका देवताका सिंहासन, पुजारीका आसन बन्ने गर्दथे । चाँप सबैभन्दा नरम, चिल्लो, चहकिलो, कीराले नखाने काठ हो । मात्र यसलाई पानीबाट सुरक्षित राख्नु आवश्यक छ । हाम्रो भक्तपुर दरबार परिसरका पचपन्न भ्याल, ढोका र टिकीझ्याल र चौकोसहरू सबै नै चाँप काठबाटै बने बनाइएका थिए । यो मेरो प्रत्यक्ष दर्शनका गुहाई हुन् । काष्ठकालिगडी विम्ब र प्रतीक तुलजा भवानी परिसरमा निर्मित प्रायः सबै ढोकाका बलुंपु काठका समानान्तर दुबै खापाका बीचबीचमा आँखाका मूर्त आकार कुँडिएर अलंकृत गरिएका हुन्थे । त्यस्ता नयन अभिराम मूर्त आँखाका अलंकार शृंगार मेरै तन्नेरी बैंससम्मै प्रत्यक्ष दर्शन गर्न पाइन्थ्यो । राजा महेन्द्र वीर विक्रम शाहका राज्यभिषेकका बेला नवीकरणको निहुँमा प्रतिस्थापन गरिएका थिए । त्यसपछि पनि समयका अन्तरालमा भएका पुनस्र्थापनसित लोप भएका छन् । मलाई लाग्छ ती कार्यकलाप कुनै हलसम्म लोभ मोह बस भए गरिए हुन् । कति हदसम्म त ढोकामा आँखा कुँडेर एकआपसमा सान्दर्भिक प्रतीक र विम्ब विधानका रहस्य उद्घाटन गर्न गराउन सहज र सुगम बन्नुकै शुभेच्छा सन्देशवाहक छन् । ढोकाका, खापाका दुवै बलम्पुका मध्यभागमा दुई आँखा जडान हुनु, गर्नुका रहस्य ढोकाका खापा नखोलुञ्जेल भित्र के छन् थाहा हुन्न । ढोका खुलेपछि नै मात्र कोठाभित्रका यावत् वस्तुभावहरू प्रत्यक्ष देख्न सकिने हुन्छ । जसरी ढोका खोलेर कोठाभित्र रहेका वस्तुभावहरू देख्न सकिन्छः त्यसरी नै आँखा खोलेरमात्र सबै थोक देख्न सकिन्छ । मात्र ढोका खोल्दा कोठाभित्रका वस्तुभाव देख्न सकिने भए, आँखा उघारेर सम्पूर्ण बाहिर रहेका प्रकृति र मानवकृत वस्तुतत्वहरू छर्लंग देख्न सकिने भित्री र बाहिरी वस्तुभाव देन्नुमा फरक रहुन्छ । वास्तवमा यसरी मूर्त र अमूर्त भाव, धारणामा मिसिएका रहस्य उद्घाटन हुन आउँछ । हाम्रा पूर्वजहरूले काष्ठ कालिगडीमा प्रयोग गरिएका शिल्प साधनाले काष्ठकारी शिल्पी उद्यमको महिमा अत्यन्त प्रगाढ तवरले उच्च कोटी अनि महिमावान् रहेका छन् । यसबाहेक हाम्रा पुख्र्यौली ढोकाका चौकोस र तोरणहरूमा प्रयुक्त काष्ठकालिगडीका पनि उत्तिकै उच्च महिमा छन् । तिनीहरूमा कँुदिएका मूर्ति र वस्तुहरू जीवनमूलक छन् । तिनमा जीवन दर्शन देख्न सकिन्छ । आधुनिक विज्ञानसम्मत बीजगणित, रेखागणितका रेखांकन भेटिन्छन् । बिना विज्ञान काष्ठकालिगडी शिल्पसाधना गर्न सकिन्न, भएका पनि हुन्नन् । यस दृष्टिकोणले काष्ठकारी शिल्पसाधनाको विश्लेषण गर्दा हाम्रो पूर्वज शिल्पकार महानुभावहरू एकदम उच्च घरानका व्यक्तित्व ठहरिन आउँछ । त्यस्ता उच्च घरानका काष्ठकालिगडिता अन्तर निहित सारभूत महिमाका रहस्य खोतल्न हामीले अब आफ्नै भित्री आँखा खोल्नु जरुरी छ । तोरण महिमा नितान्त सौरवपूर्ण गाथाले भरिपूर्ण छ । संक्षेपमा ढोकाको सिरानमा रहेका तोरण काष्ठकालिगडीका शिल्प साधना शैली हाम्रा पूर्वीय सम्पदा अन्तरगतका गौरव गाथा नै रहेको छ । यसमा वर्तमान पिँढीका काष्ठ शिल्पकार बन्धुबान्धवहरू सबैले पनि पुर्खाले सिर्जेका सम्पत्ति हाम्रो कला र संस्कृति आफ्नै वर्चश्वशाली गौरवगाथा ठान्नु, मान्नु जरुरी ठान्छु । काष्ठ फर्निचर जीवन सज्जा प्राचीन र पुरातनकालमा प्रयोगमा रहेका केही धार्मिक स्थल मठ, मन्दिरहरूमा प्रयुक्त भएका सामान्य काष्ठ वस्तुहरूका छोेटोमोटो चर्चा माथि नै उल्लेख भइसके । त्यसकै सिलसिला थप चर्चा गर्नैपर्ने अझै एक दुई काष्ठ कालिगडी वस्तु छन् । ग्रन्थहरू वचन गर्दा, पुराणवाचन गर्दा काठका किताब राख्ने, अड्याउने सफुबासा, पण्डितका आसन, पुराणवाचन गर्ने पाण्डल आदि हुन् । युग जतिजति अगाडि बढ्छ त्यति नै काष्ठकालिगडी पनि क्रमिक तवरले अगाडि सर्दै बढ्दै जान्छ, जानुपर्छ । युगीन चाहना अनुसार काष्ठकालिगडी उद्यमले पनि नयाँ शिल्पशैली पनि आत्मसात् गर्दै अगाडि बढ्नु आवश्यक हुन्छ । हाम्रा स्वदेशी र स्थानीय काष्ठकर्मी बन्धुहरूले यस अवस्थामा पुगेर नयाँ पिँढीका शिल्पकारहरू विश्वव्यापी प्रविधिअनुसारका साधन समाग्रीहरू व्यवहारमा ल्याइरहेका छन् । यसरी नौलोनौलो प्रविधि र उपकरणहरू प्रयोगमा ल्याइएका कारण अहिले नेपाली स्थानीय काष्ठकालिगडीहरूद्वारा निर्मित फर्निचर सामग्रीहरू चुस्त दुरुस्त आकर्षक बन्दै आइरहेका छन् । जतिजति निर्माण गरिएका काष्ठ उद्यमअन्तर्गतका फर्निचरहरू चुस्त दुरुस्त र मनै लोभ्याउने गरी आकर्षक हुँदै, बन्दै जान्छन् शिल्पकारी उद्योग उत्तिकै फस्ट्याउँदै जान्छ । यो स्वाभाविक सत्य बन्छ नै ।"
आर्य सभ्यताको इतिहास,"आजभन्दा अन्दाजी तीन हजार वर्षपहिला हाम्रो हिमालय सभ्यताको विस्तार चीनको मैदानसम्म टिवेटियन प्लाचु हुँदै पुगेको थियो भने हालको भारतमा गङ्गानदी (ब्रह्मपुत्र)को मैदान हुँदै सभ्यता र संस्कृतिको विकास भइरहेको थियो । यसको अलावा हिमालयको काख काश्मीर तथा दरद देशमा खस वर्गका आर्यहरू र आसाम, मेघालय र नेपालको पूर्वी भागमा किरात वर्गका विभिन्न शाखा तथा उपशाखाका बस्तीहरू यत्रतत्र फैलिएका थिए । यसको एक हजार वर्षपूर्व नै हालको भारतमा १६१७ वटा ठूला जनपद राज्यहरूको विकास भइरहेको थियो । त्यसबाहेक अनेक ससाना राज्यहरूको पनि विकास भएको थियो । यसबेला यी राज्यहरूमा लोकतन्त्र अर्थात् राज्यका पदाधिकारी चुनिने व्यवस्था थियो । त्यस अवधिमा यी आर्यकै एउटा शाखाको रूपमा किरात जातिलाई लिइएको थियो । यो पर्वतमाला र त्यसको मैदानी भागमा बस्ती विकास भइरहेको थियो । हालको उत्तरी बिहार जनकपुर प्रदेश र गंगानदी वारिको क्षेत्रमा जसलाई आज पनि मिथिला भनेर पुकारिएको छ मा वृजी तथा मल्ल नामका राज्यहरूको सिर्जना भएको थियो । हालको नेपालका पहाडी क्षेत्र, मैदानी क्षेत्रमा यसअघि नै मानिसको चेतनाको विकासबाट बस्ती बसिसकेको थियो । सतलज नदीदेखि पूर्वतर्फ रहेका कोसी नदीको किनार र यसका आसपासका उपत्यका र गण्डकी नदीको किनार र यसको आसपासमा वा उपत्यकाहरूमा पशुपालन व्यवसाय गरेर अनि केही मात्रामा अन्नको खेतीसमेत गरेर मानवबस्ती बसिसकेको थियो । अझ भन्ने हो भने बागमती नदीको सिरान काठमाडौं उपत्यकामा त्यसअघि नै मानिसले बस्ती बसाइसकेका थिए । काठमाडौं उपत्यका तलाउको रूपमा रहँदै यसको वरिपरि शिवपुरी क्षेत्र, लप्सेफेदी, गागलफेदी, गोदावरी वन, स्वयम्भू माथिको पाखामा मानिसको सभ्यता बसिसकेको कुरा इतिहासकार कर्क प्याट्रिकले अनुमान गरेका छन् । चिनियाँ यात्री ह्वेन साङले पनि काश्मीर अफगानिस्तान हुँदै काराकुरमको बाटोबाट नेपाल आएका र उनले नेपालको वर्णन गर्दा हालको काभ्रेको पाँचखाल उपत्यका, नुवाकोटको विदुरआसपासका डाँडा, उपत्यका र धादिङको केवलपुरमा बस्ती भएको र त्यसबेलाको समाज मातृसत्तात्मक थियो भन्ने कुरा स्वपुष्पलालले आफ्नो नेपालमा मातृसत्तात्मक समाज भन्ने पुस्तकमा उल्लेख गरेका छन् । वर्तमान नेपालको काठमाडौं उपत्यकामा प्राचीनतम कालमा किरात वर्गको नेपार' वा नेवार नामक एउटा शाखाको पातलो आवादी फैलिएर रहेको थियो । यिनीहरू नै यस क्षेत्रका आदिम मूल निवासीका रूपमा रहे भन्न सकिन्छ । नेपार' वा नेवारहरूले वृजी गणराज्यतिरबाट नै आर्य सभ्यताको प्रकाश प्राप्त गर्न सक्छन् । हाल नेपालका तराई क्षेत्रहरूमा पाइने थारू मूल रूपमा किरात वर्गका मानिन्छन् । रूप तथा रंगले किरात वर्गका भए पनि चालचलन, रीतिरिवाज तथा यिनीहरूद्वारा बोलिने भाषा र बोलीलाई आधार मान्ने हो भने यिनीहरूमा आर्य जातिको लक्षण बढी पाइन्छ । सुरुसुरुमा आर्यावर्तीय आर्यहरूले त्यहाँ रहेका स्थानीय किरातहरूलाई दास' बनाएर अछूतहरूको रूपमा आफ्नो बस्ती र समाजमा सम्मिलित गराउने गरेको भए पनि कालान्तरमा यिनले आफू सरह व्यवहार गरेका थिए । कतिपय इतिहासकारहरू अंग्रेजहरूको पछि लागेर आर्यहरू बाहिरबाट आएर हिमालयन रेन्ज र यसको नदी मैदान क्षेत्रमा सभ्यता बसालेको कुरा गर्छन् । बिल्कुल गलत छ । मानव सृष्टि र सभ्यतामा हिमालयन रेन्जको सभ्यता नै पहिलो हो । हिमालयबाट नै नदीको माध्यमबाट यो सभ्यता विस्तार हुँदै गयो । स्वामी प्रपन्नाचार्य वेदमा के छ ? ' मा लेख्छन् कतिपय इतिहासकारहरूले यो पनि भनेका छन् कि सिन्धुघाटीको सभ्यता वैद्धिक सभ्यताभन्दा पुरानो हो र आर्यहरूले बाहिरबाट आएर सिन्धुघाटीको सभ्यतालाई नष्ट पारेका हुन् । तर वर्तमान समयमा उत्खनन गरेर निकालेका प्रमाणहरूले ती कुरालाई असत्य साबित गरेका छन्, किनभने सिन्धुघाटीको उत्खनन गर्दा जति शिलाहरू भेटिए ती शिल मोहरमध्ये एक शिलमा एउटा रूखको चित्र छ । त्यस रूखमा दुईवटा चरा बसेका छन् । तीमध्ये एउटाले रूखमा बसेर फल खाइरहेको देखाइएको छ र अर्को चराले हेरिरहेको छ ।' यो चित्रलाई हेर्दा ऋग्वेदको ११६४२० चित्र जस्तो हुन्छ जसमा प्रकृतिलाई रूख बनाएर त्यसमा जीवात्मा वा त्यो जीवात्मालाई परमात्माको रूपमा सम्झेर चराको र रूखको प्राकृतिक सौन्दर्यको वर्णन गरिएको छ । जसमा प्रकृतिको सजीव चित्रण फेला पर्छ । आखिर मानिसले कल्पना गरेको भगवान् पनि प्रकृति नै हो । यसलाई वैदिक युगभन्दा अघिको मान्न सकिन्न, त्यसमा पनि सिन्धुघाटीमा शिलापत्र उत्खनन गर्दा त्यस ठाउँमा शिवलिंग भेटिएका छन् । यसबाट स्पष्टतया के पुष्टि हुन्छ भने सिन्धुघाटीको सभ्यताभन्दा हिमालय रेन्जको सभ्यता संसारकै पुरानो सभ्यता हो । यसबाहेक भारतीय प्रसिद्ध विद्वान् लोकमान्य तिलकले आर्यसभ्यता दक्षिण एसिया र पूर्वी एसिया नै हो भनेका छन् । हिमालय रेन्जबाट निस्किएको आदि मानव गंगा नदीको तटमा बस्न पुगेपछि त्यसले आफ्नो सभ्यता विस्तार गर्यो । रामायणकालको अयोध्यामा राजा दशरथ र त्यस क्षेत्रको विकसित मानव जातिले राज्य र सभ्यता विस्तारमा हालको इन्डोनेसिया र फिलिपिन्स क्षेत्र जो त्यसबेला बाली र सुग्रिबको राज्य थियो वैज्ञानिक रूपबाट भन्दा चेतना आउन थालेको अर्थात् मानिसको रूप लिन थालेको बानर जातिसँग मित्रता गरेर आफ्नो आधुनिक विद्रोही रावणसँग मुकाविला गर्न खोजेको स्पष्ट हुन्छ । फारसीहरू आफूलाई आर्य र हिमालय सभ्यताबाट आएको भनेर अहिले पनि गर्व गर्छन् । इरान र अन्य खाडी राष्ट्रहरूले अहिले संसारका अन्य जातिभन्दा नेपालीहरूलाई बढी आदर र माया गर्ने गरेबाट पनि त्यो प्रागऐतिहासिकताको छाप सर्दै आएको भनेर निसंकोच भन्न र मूल्यांकन गर्न सकिन्छ । आचार्य तिलकले भारतवर्ष र चिनियाँ दुवै सभ्यता आर्यबाट प्रभावित छन् किन कि ब्रह्माण्डको यो विशाल भूखण्ड जो जनसंख्याको दृष्टिले दुवै आर्य सभ्यताका प्रतीक शिव र बुद्धका अनुयायी छन्' भनेर स्पष्ट मत व्यक्त गरेका छन् । डा एनी वेसेन्टले लेखेअनुसार पृथ्वीमा १० लाख वर्षदेखि आर्य सभ्यता छ । विभिन्न खोजकर्ताको मान्यता बेग्लाबेग्लै भए पनि यी सबैको निचोड मानव सभ्यता हिमालय रेन्ज र नदी घाटीबाट सुरु भएको हो । पुरातत्वविद् नाना पाव विगले पनि आर्यावर्त तील आर्याची जन्म' नामक ग्रन्थमा हिमालयमा नै हाम्रो र हाम्रो पुर्खाबाट देवताको जन्म भएको हो । बंगालका प्रसिद्ध विद्वान् अविनाश चन्द्र दासका अनुसार (ऋग्वेदिक इन्डिया, पृ३७६) वेदहरूमा उत्तरतिर नक्षत्रहरूको वर्णन छ । त्यसो हुँदा वैदिक ऋषिहरूले नेपाल, काश्मीर र हिमालयहरूको पर्वतमालाबाट देखे होलान् भनेर प्रस्ट पारेका छन् । आधुनिक पाश्चात्य विद्वानहरूले आर्यहरूको जन्मथलोबारे जे व्याख्या गरे पनि वैदिक वाङ्मयको इतिहासको छेउमा एकरत्ति पनि मिल्दैन । वास्तवमा सभ्यता र धर्मको व्याख्या गर्दा पनि मानव प्राणीको मस्तिष्क विकास हिमालय रेन्जको नदी घाँटीबाट नै भएको हो । यसले प्रभाव जमाउँदै विश्वभर फैलिएको हो भन्ने कुरा स्वतः प्रमाणित हुन्छ । वेद र गीतालाई आधार मानेर नै कुरान र बाइबल बनेका छन् । बुद्ध दर्शन त करिब वेदको अंश नै भन्न सकिन्छ । आखिर कुरान र बाइबललाई गहिरिएर अध्ययन गर्ने र मनन् गर्ने हो भने पैगम्बर महमद र यशुक्रिष्टले पनि निराकार शक्ति मानेका छन् । त्यो निराकार शक्ति के त भन्दा शिव शक्ति नै हो । यसरी व्याख्या गर्दा आधुनिक युगका कुरान र बाइबलका विद्वान्् व्याख्याताले त्यसलाई खण्डन गर्न सकेका छैनन् । मौनम् सम्मति लक्षणम्' भन्ने उक्ति यसमा स्वतः लागू हुन्छ । यसको अलवा आर्यहरूको जन्मथलो मानसरोवर नै हो, जहाँ कैलाशकुट पर्वत अवस्थित छ । प्राचीन राज्यको विस्तारमा शाक्य वंशको राज्य हाल तिब्बतको सिगात्सेसम्म थियो । मानसरोवर रहेको ठाउँ नेपाली सभ्यताको उद्गमस्थल हो भन्नलाई कत्ति पनि संकोच गर्नु पर्दैन । त्यसबेला सानासाना जनपद राज्यहरू थिए ती जनपदमा राजा वा शासकको चुनाव हुन्थ्यो र ती ससाना जनपदहरूको विशाल संघ आर्यावर्त थियो र आर्यावर्त भनेको हालको नेपाल हो । राष्ट्रियताको उत्थानमा भाषा र संस्कृतिको उत्तिकै महत्व छ । आज नेपालमा बस्ती र वातावरणका हिसाबले सञ्चारको माध्यम भाषा विभिन्न रूपमा नेपालमा उदय भएका छन् । यहाँको हावापानी विश्वकै अनुपम छ । नेपाल वातावरण र हावापानीका हिसाबले पृथ्वीको भूस्वर्ग भने हुन्छ । यहाँ करिब दुई सय ४२ प्रकारका हावापानी पाइन्छन् । मानिसले चेतनाको अभिवृद्धि गरेपछि पहिले इसारामा बोल्दथ्यो, पछि उसले भाषाको विकास गर्यो । बोली, वचन र इसारा पशुपन्छीमा पनि हुन्छ । मानिस झन् उन्नत र विकसित प्राणी भएकाले उसले सञ्चारको माध्यम अर्थात् आफ्नो कुरा अर्कालाई भन्ने माध्यमको विकास नगर्ने कुरै भएन । नेपालमा मौसम, वातावरण र हावापानीअनुसार विभिन्न धरातलमा मानव बस्ती बसे । यो कुरा हालको नेपाल मात्र नभएर हिमालयन सभ्यताले छोएको दक्षिण एसियाको पहाड र समतल भूमि, मध्यपूर्व, इरान, टर्कीको बाटो हुँदै रुसको ककेसिया, किव र जर्जियासम्म र पूर्वी एसियामा मंगोलिया तथा चीनका सबै भूभाग, यता पूर्वी एसियाका दक्षिण भाग थाइल्यान्ड (श्याम), कम्बोडिया, भियतनाम, फिलिपिन्स, इन्डोनेसिया र बर्मासमेतका पहाड र समतल मैदानमा मानव बस्तीको विकास भयो । मानिसको जनसंख्या बढाउन पुरुषको वीर्य खाने चलन पनि यो क्षेत्रमा थियो । बढीभन्दा बढी जन्म दिनुपर्ने र जसले बढी जन्म दियो त्यसले यो लोकमा पनि र परलोकमा पनि उसको श्रीवृद्धि, विकास र सुखसयल हुने नियम र आचारसंहिताले जनसंख्यासमेत द्रूतगतिले बढिरहेको थियो । त्यसबेला नै आफ्नो रक्त सम्बन्धमा विवाह गर्न नहुने र यौनकार्य पनि गर्न नहुने नियम बसालिएको थियो । शिवले पार्वतीसँग विवाह गरेपछि पत्नीभक्त हुनुपर्ने र पार्वतीलगायत नारी जातिले पतिभक्त हुनुपर्ने नियम बसालिएको थियो । यसरी नाता, कुटुम्ब, बन्धुत्व कायम गरेपछि एकअर्कामा सञ्चार र आदानप्रदान गर्न, कृषि कर्मबाट प्राप्त आम्दानी एकअर्कामा बाँड्न र मुद्रा नभए पनि वस्तु विनिमयको कारोबार गर्न भाषाको जरुरी थियो । आदिकालको आर्य सभ्यतामा पनि र आर्यहरूको एउटा शाखा किरात सभ्यतामा पनि भाषाको विकास भएको छ । यसमा वेदमा के छ ? ' मा स्वामी प्रपन्नाचार्य लेख्छन् अब प्रश्न यो छ कि आदिकालमा भाषाको उत्पत्ति नै भएको थिएन भने वाणी कसरी प्रयोग भयो ? फेरि मन्त्रमा पदानी' यो शब्दले प्रष्टै बुझाउँछ कि कसरी सुवन्त र तिङ्न्त पदको प्रयोग गर्न पनि जानेका रहेछन् । सातै विभक्तिको ज्ञान पनि आर्यहरूको प्रयोगले बुझिन्छ । व्याकरणसम्बन्धी प्रौढ प्रयोग पनि स्वयं ऋग्वेदमा गरिएका प्रयोगहरूबाट थाहा हुन्छ । त्यसकारण सबैभन्दा पहिले मानवरूपी आर्यहरू र उनको मस्तिष्कमा दैवी वाक् स्फुरित भएको कुरा स्पष्ट बुझिन्छ । यसमा हामीले बाहिर खोजिरहन पर्दैन' भन्ने वर्णन गर्दै यस मन्त्रमा यसो भनिएको छ चत्वारी श्रींगा त्रयो अस्य पादा' यसमा भाषा विज्ञानको पदावली रेन्ज जत्तिकै छर्लंग देखाइएको छ । त्यति बेलाको आर्य भाषा केही रूपमा संस्कृतिसँग मिल्दोजुल्दो छ । आजका हिन्दी, नेपाली, बंगाली, मैथिली, भोजपुरी, ताजपुरिया, थारु, नेवारी र तामाङ भाषाहरूमा पनि संस्कृत भाषाका प्रत्ययहरू प्रत्यक्ष देख्न पाइन्छ । किरात जातिमा २८३० भाषा छन् । मगरका वातावरण र हावापानीअनुसार भाषा फरकफरक छन् । सम्म मैदानमा संस्कृत भाषाबाट आएको मैथिली, भोजपुरी, अवधी, थारू र राजवंशी भाषा छ । त्यसैले हरेकले आफ्नो सञ्चारको माध्यमलाई विस्तारै बोलीचालीमा र पछि लिपिमा विकास गरेका छन् । आर्यावर्तमा आर्यको भाषा बेग्लै थियो । त्यो पाल्ही भाषासँग केही समयव थियो । संस्कृत भाषाबाट धेरैजसो भाषाको सिर्जना भएको छ । आर्यावर्त वा हिमालयन सभ्यता वा शिव सभ्यताको हिसाबमा निस्किएका तामिल, हिन्दी, बंगाली, कन्नौज, तेलगु, मलालयम सबै भाषामा संस्कृत भाषाका प्रत्यय पाइन्छन् । अझ भन्ने हो भने उर्दु, पारसी, मि श्री, रुसी, स्पेनिस, जर्मन धेरैजसो भाषाको जननी संस्कृत र आर्य भाषा मानिन्छ । नेपाली सभ्यताको अर्को उद्गम थलो कर्णाली अञ्चलको सिँजा उपत्यका मानिएको छ । त्यहाँ केही आर्यहरू हजारौं वर्षपहिले आएर बसेका थिए र मानव सभ्यताको धेरै अवयव नीति नियममा चलेका थिए । हालको नेपाली भाषाको विकास जुम्लाको सिँजा उपत्यकाबाट भएको छ । त्यो विस्तारै बसाइँसराइ गर्दै पूर्व, उत्तर, पश्चिम, दक्षिण चारैतिर फैलिएको छ । नेपाली राष्ट्रियताको विकासमा विभिन्न जनपदका झुन्डहरूको उत्तिकै योगदान छ । शिर बायाँतिरबाट छोए पनि दायाँतिरबाट वा दुवैतिरबाट जताबाट सजिलो हुन्छ उतैबाट छुने प्राकृतिक नियमअनुसार नेपालको जातजाति, भाषाभाषीको विकास भएको छ । चाहे हालका तामाङ वा किरात वा खस क्षेत्री ब्राह्मण वा अन्य जाति, यी सबै मानिसको घुमन्ते युगबाट विकसित भएर अगाडि बढेका हुन् र सबै जात, धर्म, र नश्लका मानिसले शिव र बुद्धको सभ्यता र अनुशासनको नियमलाई पालना गरेका छन् । अझ भन्ने हो भने हालको भारतको मैदानमा बसेका मानिसभन्दा हालको नेपाल र उत्तरपूर्वमा रहेका मानिसले अझ अगाडि बढेर राज्यको विकास, राष्ट्रियता र जनतन्त्रको जगेर्ना गरेका छन् । राष्ट्रियताको जगेर्ना, जनतन्त्र र सिंगो सभ्यताको विकासमा मैदानी भागका आर्यावर्तका मानिसभन्दा पहाडी भागका धेरै मानवीय र मानव अधिकारपे्रमी र लोकतन्त्रवादी रहेका थिए । यसलाई नेपालको वृत्तान्तमा बाबुराम आचार्य लेख्छन् लोकतन्त्रात्मक राज्यको रूपमा रहे पनि हालको भारतमा रहेका लोकतन्त्रात्मक राज्यहरू र नेपालमा स्थापित भएका नेपार, नेवारहरूको लोकतन्त्रात्मक राज्यका बीचमा आकाश तथा जमिनको अन्तर रहेको झलक पाइन्छ । उचनीच तथा छुवाछूत आदि वर्गभेद जातिभेदहरूले गर्दा भारतमा विकसित भएर रहेका त्यतिबेलाका लोकतन्त्रात्मक भनिने जनपदहरूमा आर्यका रूपमा रहेका ब्राह्मण, क्षेत्री तथा वैश्य वर्गका नागरिकलाई मात्र नागरिक अधिकार प्राप्त रहेको थियो । आर्यभन्दा बाहेकका अन्य जातजातिहरूलाई राज्यले नागरिक अधिकार प्रदान गरेको थिएन । यसैले हालको भारतमा रहेका १६ जनपदहरूभन्दा नेपालका किरात र नेवारले राज्य गरेका क्षेत्रमा बढी राष्ट्रियताको जगेर्ना र लोकतान्त्रिक अधिकार जनतालाई दिइएको थियो । जातिभेद, वर्गभेद, वर्णभेद पनि नभएकाले नेपालमा स्थापित भएको किरात गणराज्यमा यस किसिमको भेदभावको गन्धसम्म पनि थिएन । राज्यका सम्पूर्ण नागरिकलाई समान नागरिक अधिकारहरू प्राप्त थिए ।' त्यसैले नेपालमा स्थापित भएको किरात राज्य सच्चा अर्थमा लोकतन्त्रात्मक राज्य व्यवस्था थियो । वास्तवमा शिवले समाज सञ्चालनमा बनाएका अनुशासन र जनताको जनवादी अधिकारका सच्चा अनुयायी किरात राज्यका शासक थिए । यो राज्यले लोकतान्त्रिक प्रणाली अवलम्बन गरेकाले पूर्व, पश्चिम, उत्तरदक्षिण र मैदानी भागका जनपद र राज्यहरूभन्दा यो ज्यादा शक्तिशाली थियो । किरात राज्य हालको नेपालमा र हालको पूर्वोत्तर भारत आसाम, मेघालय, नागाल्यान्डमा करिब एक हजार वर्ष पहिले चलेको पाइन्छ । पछि नेपालमा किरातीलाई सिम्रौनगढ सभ्यताका मैथलीहरूले काठमाडौं उपत्यकाबाट विस्थापित गरे । जो हामीले प्राचीन नेपालको इतिहास पढ्दा अनुभव गरिसकेका छौं । अझ अगाडि भन्ने हो भने कपिलवस्तुको सभ्यतामा जो हालको तिब्बतको मानसरोवर (सिगात्से) सम्म र पश्चिम दक्षिणमा गंगा नदीको किनारसम्म पाल्ही भाषाको विकास भएको थियो । अझ भन्ने हो भने चिनिया, उइगुर, मंगोलियन, टिबेटियन यी पूर्वी एसियाका भाषाहरू थाई, कम्बोडियन, भियतनामी, इन्डोनेसियन यी सबै भाषामा संस्कृत र आर्य भाषाको प्रत्यय मिसाइएको छ । आज नेपाली राष्ट्रियताको विकासमा ताजपुरिया सभ्यता जो विराट राजाको सभ्यताले चिनिन्छ, मिथिला सभ्यता जो विदेह सभ्यताले चिनिन्छ, सिम्रौनगढ सभ्यतालाई जो भोजपुरी सभ्यता भनिन्छ र शाक्य सभ्यता र जुम्लाको खस आर्य सभ्यता यी सबै नेपाली राष्ट्रियताका गौरव गर्नलायक सभ्यता हुन् । यिनले नेपाली मस्तिष्कलाई विश्वमा चिनाउन ठूलो मद्दत गरेका छन् । गौतम बुद्धले कपिलवस्तुमा जन्म लिए हुर्किए । पछि बुद्धत्व प्राप्त गरेको ठाउँ सारनाथ र महानिर्वाणार्थको ठाउँ कुशीनगर पनि हिजो नेपाल राष्ट्र, नेपाली राष्ट्रियता र नेपाली सभ्यताबाट प्रभावित भूगोल हुन् । हामी कति विदेशमुखी छौं भन्ने कुरा हाम्रा कर्मले प्रमाणित गरेका छन् । आज जुनसुकै राज्यव्यवस्था आए पनि हामी सबै नेपाली पछिल्लो मानव सभ्यताका प्रतीक हौं भन्ने कुरा बुझेको भए हाम्रो सभ्यताको इतिहास यतिबेर हामी आफैंले खोजबिन गरी लेखिसकेका हुने थियौं । विश्व सभ्यतामा हामी जेष्ठ भएपछि हाम्रो समाजलाई काम, क्रोध, लोभ, मोह, त्यागेर आधुनिक अवयवका सबै साधन प्रयोग गरी सबैलाई विज्ञान र प्रविधिको शिक्षा दिएर हाम्रा प्रकृतिका अपार साधन र स्रोतको दोहन गरी हाम्रो समाजलाई आधुनिकीकरण गर्दै आफैंले पुँजी जुटाएर अर्थतन्त्रको आधुनिकतम विकास गरी राज्यले नै हाम्रो सभ्यता र संस्कृतिको खोजबिन, उत्खनन गरेर एउटा गौरवमय सभ्यताको संरक्षण र संवद्र्धन गर्ने अवस्थामा हामी पुग्ने थियौं । (भट्टराईको प्रकाशोन्मुख कृति नेपाली सभ्यताः विगत र वर्तमान' बाट साभार ।) फारसीहरू आफूलाई आर्य र हिमालय सभ्यताबाट आएको भनेर अहिले पनि गर्व गर्छन् । इरान र अन्य खाडी राष्ट्रहरूले अहिले संसारका अन्य जातिभन्दा नेपालीहरूलाई बढी आदर र माया गर्ने गरेबाट पनि त्यो प्रागऐतिहासिकताको छाप सर्दै आएको भनेर निसंकोच भन्न र मूल्यांकन गर्न सकिन्छ । आचार्य तिलकले भारतवर्ष र चिनियाँ दुवै सभ्यता आर्यबाट प्रभावित छन् किन कि ब्रह्माण्डको यो विशाल भूखण्ड जो जनसंख्याको दृष्टिले दुवै आर्य सभ्यताका प्रतीक शिव र बुद्धका अनुयायी छन्' भनेर स्पष्ट मत व्यक्त गरेका छन् । डा एनी वेसेन्टले लेखेअनुसार पृथ्वीमा १० लाख वर्षदेखि आर्य सभ्यता छ । विभिन्न खोजकर्ताको मान्यता बेग्लाबेग्लै भए पनि यी सबैको निचोड मानव सभ्यता हिमालय रेन्ज र नदी घाटीबाट सुरु भएको हो । पुरातत्वविद् नाना पाव विगले पनि आर्यावर्त तील आर्याची जन्म' नामक ग्रन्थमा हिमालयमा नै हाम्रो र हाम्रो पुर्खाबाट देवताको जन्म भएको हो । बंगालका प्रसिद्ध विद्वान् अविनाश चन्द्र दासका अनुसार (ऋग्वेदिक इन्डिया, पृ३७६) वेदहरूमा उत्तरतिर नक्षत्रहरूको वर्णन छ । त्यसो हुँदा वैदिक ऋषिहरूले नेपाल, काश्मीर र हिमालयहरूको पर्वतमालाबाट देखे होलान् भनेर प्रस्ट पारेका छन् । आधुनिक पाश्चात्य विद्वानहरूले आर्यहरूको जन्मथलोबारे जे व्याख्या गरे पनि वैदिक वाङ्मयको इतिहासको छेउमा एकरत्ति पनि मिल्दैन । वास्तवमा सभ्यता र धर्मको व्याख्या गर्दा पनि मानव प्राणीको मस्तिष्क विकास हिमालय रेन्जको नदी घाँटीबाट नै भएको हो । यसले प्रभाव जमाउँदै विश्वभर फैलिएको हो भन्ने कुरा स्वतः प्रमाणित हुन्छ । वेद र गीतालाई आधार मानेर नै कुरान र बाइबल बनेका छन् । बुद्ध दर्शन त करिब वेदको अंश नै भन्न सकिन्छ । आखिर कुरान र बाइबललाई गहिरिएर अध्ययन गर्ने र मनन् गर्ने हो भने पैगम्बर महमद र यशुक्रिष्टले पनि निराकार शक्ति मानेका छन् । त्यो निराकार शक्ति के त भन्दा शिव शक्ति नै हो । यसरी व्याख्या गर्दा आधुनिक युगका कुरान र बाइबलका विद्वान्् व्याख्याताले त्यसलाई खण्डन गर्न सकेका छैनन् । मौनम् सम्मति लक्षणम्' भन्ने उक्ति यसमा स्वतः लागू हुन्छ । यसको अलवा आर्यहरूको जन्मथलो मानसरोवर नै हो, जहाँ कैलाशकुट पर्वत अवस्थित छ । प्राचीन राज्यको विस्तारमा शाक्य वंशको राज्य हाल तिब्बतको सिगात्सेसम्म थियो । मानसरोवर रहेको ठाउँ नेपाली सभ्यताको उद्गमस्थल हो भन्नलाई कत्ति पनि संकोच गर्नु पर्दैन । त्यसबेला सानासाना जनपद राज्यहरू थिए ती जनपदमा राजा वा शासकको चुनाव हुन्थ्यो र ती ससाना जनपदहरूको विशाल संघ आर्यावर्त थियो र आर्यावर्त भनेको हालको नेपाल हो । राष्ट्रियताको उत्थानमा भाषा र संस्कृतिको उत्तिकै महत्व छ । आज नेपालमा बस्ती र वातावरणका हिसाबले सञ्चारको माध्यम भाषा विभिन्न रूपमा नेपालमा उदय भएका छन् । यहाँको हावापानी विश्वकै अनुपम छ । नेपाल वातावरण र हावापानीका हिसाबले पृथ्वीको भूस्वर्ग भने हुन्छ । यहाँ करिब दुई सय ४२ प्रकारका हावापानी पाइन्छन् । मानिसले चेतनाको अभिवृद्धि गरेपछि पहिले इसारामा बोल्दथ्यो, पछि उसले भाषाको विकास गर्यो । बोली, वचन र इसारा पशुपन्छीमा पनि हुन्छ । मानिस झन् उन्नत र विकसित प्राणी भएकाले उसले सञ्चारको माध्यम अर्थात् आफ्नो कुरा अर्कालाई भन्ने माध्यमको विकास नगर्ने कुरै भएन । नेपालमा मौसम, वातावरण र हावापानीअनुसार विभिन्न धरातलमा मानव बस्ती बसे । यो कुरा हालको नेपाल मात्र नभएर हिमालयन सभ्यताले छोएको दक्षिण एसियाको पहाड र समतल भूमि, मध्यपूर्व, इरान, टर्कीको बाटो हुँदै रुसको ककेसिया, किव र जर्जियासम्म र पूर्वी एसियामा मंगोलिया तथा चीनका सबै भूभाग, यता पूर्वी एसियाका दक्षिण भाग थाइल्यान्ड (श्याम), कम्बोडिया, भियतनाम, फिलिपिन्स, इन्डोनेसिया र बर्मासमेतका पहाड र समतल मैदानमा मानव बस्तीको विकास भयो । मानिसको जनसंख्या बढाउन पुरुषको वीर्य खाने चलन पनि यो क्षेत्रमा थियो । बढीभन्दा बढी जन्म दिनुपर्ने र जसले बढी जन्म दियो त्यसले यो लोकमा पनि र परलोकमा पनि उसको श्रीवृद्धि, विकास र सुखसयल हुने नियम र आचारसंहिताले जनसंख्यासमेत द्रूतगतिले बढिरहेको थियो । त्यसबेला नै आफ्नो रक्त सम्बन्धमा विवाह गर्न नहुने र यौनकार्य पनि गर्न नहुने नियम बसालिएको थियो । शिवले पार्वतीसँग विवाह गरेपछि पत्नीभक्त हुनुपर्ने र पार्वतीलगायत नारी जातिले पतिभक्त हुनुपर्ने नियम बसालिएको थियो । यसरी नाता, कुटुम्ब, बन्धुत्व कायम गरेपछि एकअर्कामा सञ्चार र आदानप्रदान गर्न, कृषि कर्मबाट प्राप्त आम्दानी एकअर्कामा बाँड्न र मुद्रा नभए पनि वस्तु विनिमयको कारोबार गर्न भाषाको जरुरी थियो । आदिकालको आर्य सभ्यतामा पनि र आर्यहरूको एउटा शाखा किरात सभ्यतामा पनि भाषाको विकास भएको छ । यसमा वेदमा के छ ? ' मा स्वामी प्रपन्नाचार्य लेख्छन् अब प्रश्न यो छ कि आदिकालमा भाषाको उत्पत्ति नै भएको थिएन भने वाणी कसरी प्रयोग भयो ? फेरि मन्त्रमा पदानी' यो शब्दले प्रष्टै बुझाउँछ कि कसरी सुवन्त र तिङ्न्त पदको प्रयोग गर्न पनि जानेका रहेछन् । सातै विभक्तिको ज्ञान पनि आर्यहरूको प्रयोगले बुझिन्छ । व्याकरणसम्बन्धी प्रौढ प्रयोग पनि स्वयं ऋग्वेदमा गरिएका प्रयोगहरूबाट थाहा हुन्छ । त्यसकारण सबैभन्दा पहिले मानवरूपी आर्यहरू र उनको मस्तिष्कमा दैवी वाक् स्फुरित भएको कुरा स्पष्ट बुझिन्छ । यसमा हामीले बाहिर खोजिरहन पर्दैन' भन्ने वर्णन गर्दै यस मन्त्रमा यसो भनिएको छ चत्वारी श्रींगा त्रयो अस्य पादा' यसमा भाषा विज्ञानको पदावली रेन्ज जत्तिकै छर्लंग देखाइएको छ । त्यति बेलाको आर्य भाषा केही रूपमा संस्कृतिसँग मिल्दोजुल्दो छ । आजका हिन्दी, नेपाली, बंगाली, मैथिली, भोजपुरी, ताजपुरिया, थारु, नेवारी र तामाङ भाषाहरूमा पनि संस्कृत भाषाका प्रत्ययहरू प्रत्यक्ष देख्न पाइन्छ । किरात जातिमा २८३० भाषा छन् । मगरका वातावरण र हावापानीअनुसार भाषा फरकफरक छन् । सम्म मैदानमा संस्कृत भाषाबाट आएको मैथिली, भोजपुरी, अवधी, थारू र राजवंशी भाषा छ । त्यसैले हरेकले आफ्नो सञ्चारको माध्यमलाई विस्तारै बोलीचालीमा र पछि लिपिमा विकास गरेका छन् । आर्यावर्तमा आर्यको भाषा बेग्लै थियो । त्यो पाल्ही भाषासँग केही समयव थियो । संस्कृत भाषाबाट धेरैजसो भाषाको सिर्जना भएको छ । आर्यावर्त वा हिमालयन सभ्यता वा शिव सभ्यताको हिसाबमा निस्किएका तामिल, हिन्दी, बंगाली, कन्नौज, तेलगु, मलालयम सबै भाषामा संस्कृत भाषाका प्रत्यय पाइन्छन् । अझ भन्ने हो भने उर्दु, पारसी, मि श्री, रुसी, स्पेनिस, जर्मन धेरैजसो भाषाको जननी संस्कृत र आर्य भाषा मानिन्छ । नेपाली सभ्यताको अर्को उद्गम थलो कर्णाली अञ्चलको सिँजा उपत्यका मानिएको छ । त्यहाँ केही आर्यहरू हजारौं वर्षपहिले आएर बसेका थिए र मानव सभ्यताको धेरै अवयव नीति नियममा चलेका थिए । हालको नेपाली भाषाको विकास जुम्लाको सिँजा उपत्यकाबाट भएको छ । त्यो विस्तारै बसाइँसराइ गर्दै पूर्व, उत्तर, पश्चिम, दक्षिण चारैतिर फैलिएको छ । नेपाली राष्ट्रियताको विकासमा विभिन्न जनपदका झुन्डहरूको उत्तिकै योगदान छ । शिर बायाँतिरबाट छोए पनि दायाँतिरबाट वा दुवैतिरबाट जताबाट सजिलो हुन्छ उतैबाट छुने प्राकृतिक नियमअनुसार नेपालको जातजाति, भाषाभाषीको विकास भएको छ । चाहे हालका तामाङ वा किरात वा खस क्षेत्री ब्राह्मण वा अन्य जाति, यी सबै मानिसको घुमन्ते युगबाट विकसित भएर अगाडि बढेका हुन् र सबै जात, धर्म, र नश्लका मानिसले शिव र बुद्धको सभ्यता र अनुशासनको नियमलाई पालना गरेका छन् । अझ भन्ने हो भने हालको भारतको मैदानमा बसेका मानिसभन्दा हालको नेपाल र उत्तरपूर्वमा रहेका मानिसले अझ अगाडि बढेर राज्यको विकास, राष्ट्रियता र जनतन्त्रको जगेर्ना गरेका छन् । राष्ट्रियताको जगेर्ना, जनतन्त्र र सिंगो सभ्यताको विकासमा मैदानी भागका आर्यावर्तका मानिसभन्दा पहाडी भागका धेरै मानवीय र मानव अधिकारपे्रमी र लोकतन्त्रवादी रहेका थिए । यसलाई नेपालको वृत्तान्तमा बाबुराम आचार्य लेख्छन् लोकतन्त्रात्मक राज्यको रूपमा रहे पनि हालको भारतमा रहेका लोकतन्त्रात्मक राज्यहरू र नेपालमा स्थापित भएका नेपार, नेवारहरूको लोकतन्त्रात्मक राज्यका बीचमा आकाश तथा जमिनको अन्तर रहेको झलक पाइन्छ । उचनीच तथा छुवाछूत आदि वर्गभेद जातिभेदहरूले गर्दा भारतमा विकसित भएर रहेका त्यतिबेलाका लोकतन्त्रात्मक भनिने जनपदहरूमा आर्यका रूपमा रहेका ब्राह्मण, क्षेत्री तथा वैश्य वर्गका नागरिकलाई मात्र नागरिक अधिकार प्राप्त रहेको थियो । आर्यभन्दा बाहेकका अन्य जातजातिहरूलाई राज्यले नागरिक अधिकार प्रदान गरेको थिएन । यसैले हालको भारतमा रहेका १६ जनपदहरूभन्दा नेपालका किरात र नेवारले राज्य गरेका क्षेत्रमा बढी राष्ट्रियताको जगेर्ना र लोकतान्त्रिक अधिकार जनतालाई दिइएको थियो । जातिभेद, वर्गभेद, वर्णभेद पनि नभएकाले नेपालमा स्थापित भएको किरात गणराज्यमा यस किसिमको भेदभावको गन्धसम्म पनि थिएन । राज्यका सम्पूर्ण नागरिकलाई समान नागरिक अधिकारहरू प्राप्त थिए ।' त्यसैले नेपालमा स्थापित भएको किरात राज्य सच्चा अर्थमा लोकतन्त्रात्मक राज्य व्यवस्था थियो । वास्तवमा शिवले समाज सञ्चालनमा बनाएका अनुशासन र जनताको जनवादी अधिकारका सच्चा अनुयायी किरात राज्यका शासक थिए । यो राज्यले लोकतान्त्रिक प्रणाली अवलम्बन गरेकाले पूर्व, पश्चिम, उत्तरदक्षिण र मैदानी भागका जनपद र राज्यहरूभन्दा यो ज्यादा शक्तिशाली थियो । किरात राज्य हालको नेपालमा र हालको पूर्वोत्तर भारत आसाम, मेघालय, नागाल्यान्डमा करिब एक हजार वर्ष पहिले चलेको पाइन्छ । पछि नेपालमा किरातीलाई सिम्रौनगढ सभ्यताका मैथलीहरूले काठमाडौं उपत्यकाबाट विस्थापित गरे । जो हामीले प्राचीन नेपालको इतिहास पढ्दा अनुभव गरिसकेका छौं । अझ अगाडि भन्ने हो भने कपिलवस्तुको सभ्यतामा जो हालको तिब्बतको मानसरोवर (सिगात्से) सम्म र पश्चिम दक्षिणमा गंगा नदीको किनारसम्म पाल्ही भाषाको विकास भएको थियो । अझ भन्ने हो भने चिनिया, उइगुर, मंगोलियन, टिबेटियन यी पूर्वी एसियाका भाषाहरू थाई, कम्बोडियन, भियतनामी, इन्डोनेसियन यी सबै भाषामा संस्कृत र आर्य भाषाको प्रत्यय मिसाइएको छ । आज नेपाली राष्ट्रियताको विकासमा ताजपुरिया सभ्यता जो विराट राजाको सभ्यताले चिनिन्छ, मिथिला सभ्यता जो विदेह सभ्यताले चिनिन्छ, सिम्रौनगढ सभ्यतालाई जो भोजपुरी सभ्यता भनिन्छ र शाक्य सभ्यता र जुम्लाको खस आर्य सभ्यता यी सबै नेपाली राष्ट्रियताका गौरव गर्नलायक सभ्यता हुन् । यिनले नेपाली मस्तिष्कलाई विश्वमा चिनाउन ठूलो मद्दत गरेका छन् । गौतम बुद्धले कपिलवस्तुमा जन्म लिए हुर्किए । पछि बुद्धत्व प्राप्त गरेको ठाउँ सारनाथ र महानिर्वाणार्थको ठाउँ कुशीनगर पनि हिजो नेपाल राष्ट्र, नेपाली राष्ट्रियता र नेपाली सभ्यताबाट प्रभावित भूगोल हुन् । हामी कति विदेशमुखी छौं भन्ने कुरा हाम्रा कर्मले प्रमाणित गरेका छन् । आज जुनसुकै राज्यव्यवस्था आए पनि हामी सबै नेपाली पछिल्लो मानव सभ्यताका प्रतीक हौं भन्ने कुरा बुझेको भए हाम्रो सभ्यताको इतिहास यतिबेर हामी आफैंले खोजबिन गरी लेखिसकेका हुने थियौं । विश्व सभ्यतामा हामी जेष्ठ भएपछि हाम्रो समाजलाई काम, क्रोध, लोभ, मोह, त्यागेर आधुनिक अवयवका सबै साधन प्रयोग गरी सबैलाई विज्ञान र प्रविधिको शिक्षा दिएर हाम्रा प्रकृतिका अपार साधन र स्रोतको दोहन गरी हाम्रो समाजलाई आधुनिकीकरण गर्दै आफैंले पुँजी जुटाएर अर्थतन्त्रको आधुनिकतम विकास गरी राज्यले नै हाम्रो सभ्यता र संस्कृतिको खोजबिन, उत्खनन गरेर एउटा गौरवमय सभ्यताको संरक्षण र संवद्र्धन गर्ने अवस्थामा हामी पुग्ने थियौं । (भट्टराईको प्रकाशोन्मुख कृति नेपाली सभ्यताः विगत र वर्तमान' बाट साभार ।)"
मितेरी साइनोको मूल्य,"कथाकार भवानी भिक्षुले लेख्नुभएको दुई मीतको प्रसिद्ध कथाले मीतको गरिमा र महिमाको महत्वलाई उजागर गरेको छ । नेपाली साहित्यका अन्य विधाहरू, अनि चलचित्र र नाटकमा समेत मीतको प्रसंगलाई यथास्थान दिइएको पाइन्छ । त्यसो त नेपाली संस्कृतिमा एउटा रोचक परम्पराको रूपमा रहेको मितेरी साइनोका करुण रसले भरिएका अनेकौं कथा र किस्सा हाम्रा आमा, बुवा र हजुरआमाहरूले भन्नुहुने लोककथाहरूमा आज पनि सुन्न पाइन्छ । प्राचीन परम्पराको अटुट निरन्तरताको रूपमा आजसम्म पनि नेपाली संस्कृतिमा जीवन्त रहेको मितेरी लगाउने प्रचलन गाउँघरमा रहेकै छ । साइनो र सैना लगाउने संस्कारमा लौकिक मान्यताको साथसाथै पौराणिक आख्यान्नहरू रहेका पाइन्छन् । उपनिषद्हरूमा म सबै प्राणीलाई मित्रवत् व्यवहार गर्छु, मलाई पनि मित्रको रूपमा स्वीकार गर्नुहोस् भन्ने भावार्थको प्रार्थनाका श्लोकहरू पाइएको तथ्य शास्त्रकार र संस्कृति मर्मज्ञहरू बताउँछन् । यस प्रार्थनाले मानव र प्रकृतिबीचको अगाध स्नेह र सम्बन्धलाई उजागर गरेको छ । महाकाव्यकालको प्रख्यात कृति रामायण महाकाव्यमा वर्णित भगवान् रामचन्द्र र वालीसँगको मितेरी साइनो र भागवत पुराणमा वर्णित भगवान् श्रीकृष्ण र सुदामाबीचको आत्मिक, आध्यात्मिक र भावनात्मक सम्बन्धले मितेरी साइनोको सम्बन्धको महत्व र गरिमालाई उजागर गरेको छ । आज पनि मितेरी साइनो र वैवाहिक सम्बन्धलाई शुभेक्षा र शुभकामना अभिव्यक्त गर्दा भगवान् रामचन्द्र र शवरीको जस्तो अनि श्रीकृष्ण र सुदामाको जस्तो पवित्र, प्रगाढ र दीर्घायु रहोस् भन्दै तिनै पौराणिक पात्रहरूको सम्झना गरिन्छ । मर्यादा पुरुषोत्तम श्रीरामचन्द्रले तत्कालीन समाजको निम्न वर्गकी मानिने शवरीलाई हार्दिक स्वागत र श्रद्धा गर्दै शवरीको जुठो खाएर मानवताभन्दा माथि कुनै महायज्ञ छैन भन्ने आदर्श सिद्धान्तलाई स्थापित गराइदिए भने महामानव श्रीकृष्ण र गरिब सुदामाबीचको सम्बन्धले सम्बन्धका आयामहरूमा उचता र निचताको ग्रन्थीले कुनै स्थान पाउँदैन भन्ने आदर्श भावनालाई हाम्रै महाकवि देवकोटाले मानिस ठूलो दिलले हुन्छ, जातले हुँदैन' भन्ने उच्च विचारले अझ मजबुत बनाएको छ । सबैले रुचाएको पौराणिक ग्रन्थ श्री स्वस्थानीको कथामा पनि स्वस्थानीको प्रसाद छोरा नभए मीत छोरालाई दिनु भन्ने सन्दर्भले पनि मीतको महत्वलाई दर्शाएको छ । गाँस छोड्नु तर कुनै पनि मूल्यमा साथ नछोड्नु भन्दै साथीको महत्वलाई नेपाली समाजले उच्च स्थान दिएको छ । अझ सात गोत्र एक मित्र भन्ने भनाइले सात पुस्तासम्मको आफ्नो परिवारले गर्ने सहयोग एकै मित्रबाट पाइन्छ भन्ने मूल भावनालाई मितेरी साइनोले चरितार्थ गरेको छ । असल साथीको पहिचान जीवनको कठिन परिस्थितिमा हुन्छ । पृथ्वीनारायण शाहले नेपाल एकीकरण गर्ने क्रममा मितेरी सम्बन्धलाई कूटनीतिक चालबाजीका रूपमा प्रयोग गरेका थिए । सन् १७४१ तिर उपत्यका प्रवेश गरेका पृथ्वीनारायण शाहले भक्तपुरका राजा रणजित मल्लका छोरा वीरनरसिंह मल्ल र कान्तिपुरका युवराज जयप्रकाश मल्लसँग मितेरी साइनो गाँसेका थिए । जस्तै तुफान आँधी आउँदा पनि निष्ठाको दीप अटुट रूपमा प्रज्ज्वलित रहिरहन्छ भन्ने भनाइ रहेझैं कस्तै कठिन परिस्थितिको क्षणमा पनि असल साथीले साथ छाड्दैनन् भन्ने आध्यात्मिक निष्ठाको दर्शनलाई मितेरी साइनोको मूल मर्मले अँगालेको हुन्छ । खराब बाटोतिर उन्मुख आफ्नो साथीलाई माया, ममता र करुणाको साथसाथै गाली गरेर पनि सही मार्गमा डोर्याउनसक्ने अधिकार असल साथीको रूपमा लिइएको र दिइएको हुन्छ । भौतिकवादी दृष्टिबाट हेर्दा साथी र मितेरी साइनोको सम्बन्ध बीचमा एकै प्रकारको भावार्थ रहेको जस्तो देखिए पनि आध्यात्मिक र धार्मिक दृष्टिबाट साथीभन्दा मितेरी साइनोको निकै माथिल्लो स्तरको सम्बन्ध रहेको मानिन्छ । विशेषगरी अन्य देशहरूमा कतै पनि प्रचलनमा नरहेको यो चलन नेपाल र भारतमा भने प्राचीनकालदेखि नै प्रचलित देखिन्छ । त्यसो त मितेरी साइनो गाँस्नका लागि धार्मिक र सांस्कृतिक विधिविधानहरू रहेका छन् । धार्मिक प्रवृत्तिका मितेरी जोडीले आफ्नो साइनो सम्बन्धको दीर्घायुको अपेक्षताका साथ यस प्रकारको साइनो सम्बन्धलाई धार्मिक मान्यता दिएको पाइन्छ । मितेरी साइनो गाँस्ने क्रममा कुनै मन्दिरमा गई वा उपयुक्त स्थानमा मण्डप वा वेदी नै तयार गरी गणेश, दीप र कलशको स्थापना गरी हवन गराई अष्टचिरञ्जीवी र नवग्रहहरूको पूजा गरी गराई मितेरी साइनो सम्बन्ध गाँस्ने परम्परा रहेको पाइन्छ । सामान्य अवस्थामा भने मन, मुुटु, स्वभाव र भावना मिलेका साथीहरूबाट गक्षअनुसारको उपहारका वस्तुहरू साटासाट गरी मीत लगाउने प्रचलन गाउँघरतिर अद्यापि देख्न सकिन्छ । कतिपय धनीमानी व्यक्तिले मितेरी साइनो गाँस्दा पञ्चैबाजा बजाई विशेष पूजाआजाका साथ भोजभतेर खुवाउने गर्छन् । नेवारहरूमा ईही संस्कारको सप्तपानको पातमा हिँडाउने विधि सकेपछि मीत लगाउने विधि गरिन्छ । यो भनेको सात पाइला सँगै हिँडेपछि मित्रको छनोट गर्नु भनिएको हो । यस संस्कारमा आफ्ना बच्चीहरूको मन मिल्ने साथीसँग मीत लगाई मीत (साथी)को महत्वलाई स्वीकारेको छ । यो विधिमा पुरोहितले नै विधिपूर्वक नै एकआपसमा उपहारको आदानप्रदान गराई ईश्वर साक्षी राखी मितेरी साइनो लगाइन्छ (मञ्जरी प्रधान, नेवार समाज र इही, पृसं४४) । स्वयम्भू अवस्थित हारती मातासँग पनि आफ्ना बच्चाहरूको मीत लगाउने प्रचलन छ । हारती मातासँग मीत लगाउँदा आफ्ना बच्चाहरू निरोगी हुन्छन् भन्ने जनविश्वास छ । मितेरी लगाइसकेपछि यस सम्बन्धले पारिवारिक सदस्यको मान्यता प्राप्त गर्छ । मीतमीतलाई धार्मिक संस्कारले समेत एकआपसमा जोड्ने मानिन्छ । मर्दापर्दा, जन्म, विवाह आदि संस्कारमा संस्कार लाग्ने, जुठोसुतक बार्नुपर्ने, श्राद्ध र तर्पणसमेत दिनुपर्ने शास्त्रीय र सामाजिक मान्यता छ । विशेष अवस्थामा मितेरी साइनोलाई नेपालको कानुनले समेत मान्यता दिएको छ । मितेरी साइनोको आयामभित्र धार्मिक र सांस्कृतिक चिन्तनका साथसाथै सामाजिक मूल्य र मान्यता रहेको पाइन्छ । पहिलेपहिले अहिलेजस्तो बाटोघाटो र यातायातको सुविधा थिएन । त्यस अवस्थामा धेरै दिनसम्म लामो पैदलयात्रा गर्नुपर्ने हुन्थ्यो । खानपानको समस्याका साथसाथै बीच बाटोमा बास बस्नुपर्ने हुन्थ्यो । तर, यसरी विभिन्न ठाउँका हितैषी मित्रहरूसँग साइनो गाँसिसकेपछि त्यही साइनोको आधारबाट आफ्नो मीतज्यूकहाँ खानपान गर्ने र बास बस्ने यात्राको तालिका बन्थ्यो । बाहिरी आँखाबाट हेर्दा मितेरी साइनोभित्र केही स्वार्थ जस्तो देखिए पनि तत्कालीन परिस्थितिमा यस्ता साइनो सम्बन्धहरू धार्मिक, सांस्कृतिक, सामाजिक र भौगोलिक सम्बन्धका आधार थिए । यस्ता साइनो सम्बन्धले सामाजिक दूरता र भौगोलिक विकटतालाई मानसिक रूपमा नजिक ल्याई सामाजिक र सांस्कृतिक सञ्चारको माध्यमबाट अनेकतामा एकताको भावनालाई बलियो बनाउने आधारहरू थिए । अझ भिन्न जातजाति र संस्कृतिबीच मितेरी लगाउने प्रचलनले धार्मिक र सांस्कृतिक चेतनाका आदानप्रदानमा सकारात्मक र प्रभावकारी भूमिका खेलेको पाइन्छ । प्राचीन समयमा राजामहाराजाहरू परचक्रीले आफ्नो देशमा आक्रमण नगरून् भन्ने उद्देश्यले (मितेरी साइनोको प्रतीकात्मक अर्थमा) छिमेकी राज्यहरूसँग वैवाहिक सम्बन्धका साथसाथै अन्य सन्धि सम्झौताहरू गर्ने गर्थे । यद्यपि यस्ता सम्झौताहरू तत्कालीन समयका परराष्ट्रनीतिका अभ्यासहरू थिए । नेपालको इतिहासमा पनि शासकहरूले मितेरी सम्बन्धलाई सम्बन्ध गाँस्ने एउटा सेतुको रूपमा लिइएको पाइन्छ । उपत्यकाका मल्ल राजाहरूले पाल्पा, गोरखा र मकवानपुरका राज्यहरू बीचमा गर्ने सम्झौताहरूमा एकानी शत्रु एकानी मित्रुको सन्धि मितेरी साइनोको एउटा रूप हो । गोरखाका राजा राम शाहले ललितपुरका राजा सिद्धिनरसिंह मल्लसँग, गोरखाका राजा पृथ्वीपति शाहले काठमाडौंका राजा नृपेन्द्र मल्लसँग र नरभूपाल शाहले रणजित मल्लसँग मीत लगाएको रोचक इतिहास छ । पृथ्वीनारायण शाहले नेपाल एकीकरण गर्ने क्रममा मितेरी सम्बन्धलाई कूटनीतिक चालबाजीका रूपमा प्रयोग गरेका थिए । सन् १७४१ तिर उपत्यका प्रवेश गरेका पृथ्वीनारायण शाहले भक्तपुरका राजा रणजित मल्लका छोरा वीरनरसिंह मल्ल र कान्तिपुरका युवराज जयप्रकाश मल्लसँग मितेरी साइनो गाँसेका थिए । कालान्तरमा गएर यो मितेरी साइनो नै पृथ्वीनारायण शाहका लागि उपत्यका विजय गर्ने विभिन्न कूटनीतिक आधारहरूमध्ये एउटा आधार र मल्ल राजाहरूको पराजयको कारण बन्न पुग्यो । पृथ्वीनारायण शाहका मीतबाबु बनेका रणजित मल्लले उनको कूटनीतिलाई बुझ्न सकेनन् भने अर्कोतिर पृथ्वीनारायण शाहले राष्ट्रको एकीकरण गर्ने अनन्त अभिलाषाको भावनाले अभिप्रेरित भएर मीतको मूल मर्म र आदर्शमाथि झेल गर्नुपर्ने युगीन बाध्यता र आवश्यकता आइपरेको थियो । मितेरी साइनोको यस राजनीतिले गोरखा राज्यका लागि राज्य विस्तार गर्ने एउटा अवसर भयो भने पछि यही मितेरी साइनो नेपालअंग्रेज युद्धमा नेपालको हार हुनुका विभिन्न कारणमध्ये एउटा अप्रत्यक्ष र गौण आधार बन्न पुगेको ऐतिहासिक यथार्थ इतिहासका पानामा पढ्न पाइन्छ । पश्चिम किल्ला काँगडा र गढवालसम्म नेपालले राज्यको सिमाना विस्तार गर्दा अंग्रेजहरू नेपालको बढ्दो शक्तिसँग सशंकित थिए । नेपालीहरूको आस्था, विश्वास, मूल्य, मान्यता र संस्कृतिको कमजोरीलाई बुझेका अंग्रेज प्रशासक मेजर जनरल अक्टर लोनीले आफ्ना छोरा लुनीअक्टरसँग बडाकाजी अमरसिंह थापाका छोरा राम थापाको मितेरी साइनो लगाइदिएका थिए । यस मितेरी साइनोबाट अंग्रेजसँग नजिक भई आफ्नो शक्ति मजबुत गराउने अमरसिंह थापाको अभीष्टलाई भौतिकवादी चिन्तन र दृष्टिकोणबाट कूटनीतिक लाभ उठाउने प्रवृत्ति भएका अक्टरलोनीले धुलो चटाइदिएका थिए । परिणामस्वरूप नेपालीहरूले कुमाउ र गढवालबाट हात धुनु परेको थियो । (इन्दिरा जोशी, नेपाल अंग्रेज युद्ध, पृष्ठ १०३) पछि आएर राणाकालमा पनि मितेरी साइनोका रोचक प्रसंगहरू इतिहासमा पढ्न पाइन्छ । इतिहासअनुसार नेपाल भोट युद्ध हुँदा नेपाली सेनाको नेतृत्व गर्दै युद्धस्थलसम्म जाने क्रममा जंगबहादुर राणा मुस्ताङ पुग्दानपुग्दै बीच बाटोमा बिरामी भए । पछि उनले सल्लाको अग्लो रूखसँग मीत लगाएका थिए । मीत लगाइसकेपछि उनलाई सन्चो भयो र युद्ध गर्न गए । अन्त्यमा नेपालले भोटसँगको युद्धमा विजय प्राप्त गरेको रोचक इतिहास छ । जंगबहादुर राणाले रूखसँग मीत लगाउने यस प्रकारको सन्दर्भले समेत मानव र प्रकतिबीचको निष्ठापूर्ण सम्बन्धको महत्वलाई नै मुखरित गरेको सन्देश मिल्छ । राणाकालमै अर्का प्रधानमन्त्री चन्द्रशमशेरले लमजुङका एकजना स्थानीय मल्लाल लामिछाने गुरुङसँग मीत लगाएका थिए भन्ने भनाइ छ । शासकहरूले रैचीसँग मीत लगाउने प्रचलनले रैती र शासकबीचको सम्बन्धलाई अर्थपूर्ण संकेत गर्छ । तर, यसको अर्थ राणाहरू जनप्रेमी थिए भन्ने भने होइन (डाजगमान गुरुङसँगको कुराकानीमा आधारित) । पश्चिमाञ्चलको पोखरामा मीतको एउटा रोचक प्रसंग रहेको संस्कृतिविद् जगमान गुरुङ सम्झना गर्छन् । उनका अनुसार पोखराका नेवारहरूका धनीमानी नेवार चौधरी सुब्बा जितारामले कप्तान खांगे गुरुङसँग मितेरी साइनो गाँसेका थिए । सुब्बा जितारामले पोखरास्थित भीमसेनटोलमा भीमसेनको मन्दिर स्थापना गरेका थिए । अनु श्रुतिअनुसार खांगे गुरुङले श्रीमतीको सुनका गहना मन्दिरलाई चढाएका थिए, जुन गहना अद्यपि देख्न सकिन्छ भन्ने भनाइरहेको छ । (डा जगमान गुरुङसँग कुराकानीमा आधारित) परिवर्तित नेपाली समाजमा मितेरी साइनोको मूल मर्म मर्दै गएको महसुस हुन्छ । लामो यात्रा गर्दा अपरिचित गाउँमा बास माग्ने र बास बस्ने प्रचलन विगतको राजनीतिक द्वन्द्व र आधुनिकताको अन्धाधुन्द अनुकरणका कारण लोप भएर गएको छ । विश्वमा नेपाल एकमात्र देश थियो जहाँ मध्यरातमा कसैको घरमा गएर बास माग्दा न्यानो अतिथि सत्कारसहितको बास पाइन्थ्यो । यो आतिथ्य अब इतिहासको विस्मृत पानामा खोज्नुपर्ने परिस्थिति आएको छ । नेपाली संस्कृतिको अभिन्न अंग र अटुट परम्पराका रूपमा रहेको मितेरी साइनो गाँस्ने चलन पनि लोपोन्मुख अवस्थामा छ । मानिसहरू एकातिर व्यक्तिगत स्वार्थमा लागेका छन् भने अर्कोतिर सामाजिकताको भाव हराउँदै गएको संकेत देखिन्छ । सामाजिक एकतालाई कायम गराई धर्म, संस्कृति, आस्था र विश्वासजस्ता मानवीय निधिहरूलाई मजबुत बनाउने मितेरी साइनोको संस्कृतिलाई पुनः जगाउनुपर्ने बेला आएको छ । पृथ्वीनारायण शाहले भूगोलको मात्र एकीकरण गरेका थिए । तर आज आएर हामी सबै नेपाली मानसिक रूपमा समीकरण भई एकताको हातेमालो बढाउन मितेरी साइनोले प्रभावकारी भूमिका खेल्छ । हिमालवासीले तराईवासीसँग र तराईवासीले पहाडवासीसँग मीत लगाई राष्ट्रिय एकता मजबुत बनाउन मितेरी संस्कृतिले प्रभावकारी भूमिका खेल्नसक्छ । व्यक्तिगत र पारिवारिक समस्यामात्र होइन कि नेपालको हालको राजनीतिक समस्यालाई निराकरण गर्न मितेरी साइनो सम्बन्धले प्रभावकारी भूमिका खेल्नसक्ने देखिन्छ । अझ विभिन्न राजनीतिक दलका नेताहरूले एकआपसमा आत्मीयताको मितेरी साइनो गाँसी राष्ट्रिय समुन्नतिको महाअभियानमा अग्रसर भइदिए राष्ट्रको मुहार छिट्टै फेरिन्थ्यो र अमूर्त संस्कृतिका रूपमा रहेको यस मितेरी साइनोको संस्कृतिले पनि निरन्तरता पाउने थियो ।"
ब्राजिलले सजिलै हरायो अर्जेन्टिनालाई,"बेलो होरिजोन्टेः विश्व कप छनोट फुटबल प्रतियोगिताको शुक्रबार बिहान भएको खेलमा ब्राजिलले बलियो प्रतिद्वन्द्वी अर्जेन्टिनालाई ३० गोलले हराएको छ । जितसँगै ब्राजिलले आफ्नो रुस यात्रालाई सहज बनाएको छ भने अर्जेन्टिनाको विश्व कप यात्रा थप अप्ठ्यारोमा परेको छ । मिनेइरो रंगशालामा भएको उक्त खेलमा अर्जेन्टिनामाथि सजिलो जित हात पारेपछि पाँच पटकको विश्व कप विजेता ब्राजिलले दुई वर्षअघि विश्व फुटबलमा आफूले भोग्नु परेको पीडालाई पनि निकै हदसम्म कम गराएको छ । सन् २०१४ को विश्व कपको सेमिफाइनलमा सोही रंगशालामा जर्मनीसँग ७१ गोलले पराजित भएपछि विश्व फुटबलमा ब्राजिलको साख खस्किएको थियो । नयाँ प्रशिक्षक टिटेको नेतृत्वमा ब्राजिलले जितेको यो लगातार पाँचौं खेल हो । घरेलु मैदानमा भएको खेलको पहिलो हाफमै दुई गोल गरेको ब्राजिलले दोस्रो हाफमा एक गोल थपेको थियो । खेल सुरु भएको २५ औं मिनेटमा फिलिप कोउटिन्होले ब्राजिललाई अग्रता दिलाएका थिए । इङ्लिस प्रिमियर लिग क्लब लिभरपुलका मिडफिल्डर कोउटिन्होले गोल गर्नासाथ मिनेइरो रंगशालामा उपस्थित हजारौं ब्राजिलियन समर्थकहरूले च्याम्पियन खेलमा फर्कियो, मेसीबिनाको विश्व कप' जस्ता लगाएका लगाएका थिए । रंगशालामा उपस्थित अधिकांश ब्राजिलियन समर्थकले अर्जेन्टिनाविरुद्घको खेललाई अघिल्लो विश्व कपमा जर्मनीसँग भोगेको नमीठो पराजयसँग जोडेर हेरेका थिए । महँगो टिकट मूल्यका कारण ६२ हजार दर्शक क्षमताको मिनेइरो रंगशालामा ५३ हजार दर्शकमात्र उपस्थित थिए । प्रारम्भदेखि नै उत्कृष्ट प्रदर्शन गरेको ब्राजिलका लागि पहिलो हाफको इन्जुरी समयमा स्टार खेलाडी नेमारले दोस्रो गोल गरेका थिए । ५९ औं मिनेटमा पाउलिन्होले अर्को गोल थपेपछि ब्राजिलले सजिलै नतिजालाई आफ्नो पक्षमा पार्यो । रेफ्रीको भूमिकाको विषयलाई लिएर भने खेल केही विवादित बन्न पुगेको थियो । खेल गोलरहित बराबरीमा अघि बढिरहेको बेला आफ्नै क्षेत्रको डीबक्सभित्र ब्राजिलियन खेलाडी नेमारको हातमा बल ठोक्किएको थियो । तर, अर्जेन्टिनी खेलाडीले अपिल गरे पनि रेफ्रीले अर्जेन्टिनालाई पेनाल्टी प्रहारको अवसर भने दिएनन् । खेलपछि ब्राजिलका प्रशिक्षक टिटेले बलियो अर्जेन्टिनाविरुद्घ आफ्ना खेलाडीले उत्कृष्ट प्रदर्शन गरेको प्रतिक्रिया दिए । मेरा खेलाडीले गजबको प्रदर्शन गरे, अब म रातभर आरामले निदाउन सक्नेछु, उनको कथन थियो । गत विश्व कपमा जर्मनीसँगको हारले बनाएको घाउमा मल्हम लगाउने जित हात पारेकाले मात्र होइन, अन्य कारणले पनि प्रशिक्षक टिटेले यस्तो प्रतिक्रिया दिएका हुन् । सन् २००७ मा टिटेकै प्रशिक्षकत्वमा एट्लेटिको मिनेइरो क्लब रेलिगेसनमा परेर ब्राजिलियन लिगको दोस्रो डिभिजनमा झरेको थियो । नौ वर्षपछि त्यही सहरमा खेलिएको खेलमा अर्जेन्टिनाविरुद्घ ब्राजिललाई महत्वपूर्ण जित दिलाएकाले पनि उनी बढी उत्साही देखिएका हुन् । वास्तवमा त्यतिबेला मैले गतिलो प्रशिक्षकको भूमिका निर्वाह गर्न सकेको थिइनँ । म अहिले पनि सन् २००७ को त्यो क्षण बारम्बार सम्झन्छु, उनले भने । दक्षिण अमेरिकी क्षेत्रको विश्व कप छनोटमा सबै टोलीले ११११ खेल खेलिसक्दा ब्राजिल २४ अंकसहित तालिकाको पहिलो स्थानमा छ । ब्राजिलले हालसम्म सात जित, तीन बराबरी र एक हारको नतिजा निकालेको छ । यसैगरी २३ अंकसहित उरुग्वे दोस्रो, १८ अंकसहित कोलम्बिया तेस्रो, १७ अंकसहित इक्वेडर चौथो, समान अंक भएको चिली पाँचौं, १६ अंकसहित अर्जेन्टिना छैटौं, १५ अंकसहित पाराग्वे सातौं, १४ अंकसहित पेरु आठौं, पाँच अंकसहित भेनेजुएला नवौं र चार अंकसहित बोलिभिया १० औं स्थानमा आसीन छन् । अब सहभागी १० वटै टोलीले सातसात खेल खेल्न बाँकी छ । अंकतालिकाको माथिल्लो चार स्थानमा आउने टोली सिधै सन् २०१८ मा रुसमा आयोजना हुने विश्व कपका लागि छनोट हुनेछन् । तालिकाको पाँचौं स्थानमा आउने टोलीले भने विश्व कपमा छनोट हुन प्लेअफ खेल्नुपर्ने प्रावधान छ । स्पेनको बार्सिलोनाबाट अर्जेन्टिनी स्टार खेलाडी लियोनल मेसीलाई आफ्नै जेटमा विश्व कप छनोटका लागि ब्राजिल लिएर आएका घरेलु टोलीका दुई खेलाडी नेमार र जाभियर मास्चेरानो खेल अवधिभर मैदानमा छाइरहे, यद्यपि मास्चेरानोले गोल भने गर्न सकेनन् । यी तीनैजना खेलाडी स्पेनिस क्लब बार्सिलोनाबाट व्यावसायिक फुटबल खेल्छन् । मेसीको प्रदर्शन सधैं झैं उत्कृष्ट रह्यो, उनी हरपल मैदानमा दौडिरहे तर, हामीले उनलाई गोल गर्ने कुनै मौका नै दिएनौं, खेलपछि ब्राजिलियन मिडफिल्डर रेनाटो अगस्टोले भने । मेसीले भने विश्व कपमा छनोट हुन अर्जेन्टिनी टोलीमा सुधारको खाँचो रहेको धारणा व्यक्त गरे । अघिल्लो विश्व कपको फाइनलमा जर्मनीले अर्जेन्टिनालाई १० गोलले हराएको थियो । दक्षिण अमेरिकी क्षेत्रकै अर्को छनोट खेलमा उरुग्वेले आफ्नै घरेलु मैदानमा इक्वेडरलाई २१ गोलले हरायो । उरुग्वेका लागि सेबास्टियन कोएट्स र डिएगो रोलानले एकएक गोल गरे । इक्वेडरका फेलिप कासिडोले एक गोल फर्काएका थिए । चिलीले भने कोलम्बियालाई उसैको घरेलु मैदानमा गोलरहित बराबरीमा रोक्यो । अर्को खेलमा पेरुले तुलनात्मक रूपमा बलियो प्रतिद्वन्द्वी पाराग्वेलाई उसैको मैदानमा ४१ गोलको फराकिलो अन्तरले पाखा लगायो । भेनेजुएलाले भने आफ्नै मैदानमा बोलिभियालाई ५० गोलको विशाल अन्तरले पराजित गर्यो । विश्व कप छनोटको आगामी खेलमा चिलीले उरुग्वे, अर्जेन्टिनाले कोलम्बिया, इक्वेडरले भेनेजुएला, बोलिभियाले पाराग्वे र पेरुसले ब्राजिलको सामना गर्नेछन् । त्यसपछिका खेलमा ब्राजिलले उरुग्वे, पाराग्वे, इक्वेडर, कोलम्बिया, बोलिभिया र चिलीको सामना गर्नेछ । त्यसैले अर्जेन्टिनाले अन्य खेल क्रमशः चिली, बोलिभिया, उरुग्वे, भेनेजुएला, पेरु र इक्वेडरसँग खेल्नेछ ।"
लाओससँग भिड्दै नेपाल,"काठमाडौंः एसियाली फुटबल महासंघ (एएफसी) सोलिडारिटी कप फुटबल प्रतियोगिताअन्तर्गत सेमिफाइनलमा शनिबार नेपालले तुलनात्मक रूपमा बलियो प्रतिद्वन्द्वी लाओसको सामना गर्दैछ । मलेसियाको कुचिङस्थित नेगेरी स्टेडियममा हुने खेल प्रतिस्पर्धात्मक हुने अपेक्षा गरिएको छ । यसअघिको प्रतिस्पर्धा र अन्तर्राष्ट्रिय फुटबल महासंघ (फिफा)को र्याङ्किङका आधारमा लाओस नेपालका लागि कमजोर प्रतिद्वन्द्वी हैन । फिफा र्याङकिङमा लाओस नेपाल भन्दा माथिको टोली हो । नेपाल एक सय ८६ औं स्थानमा छ भने लाओस ११ स्थान माथि एक सय ७५औं स्थानमा छ । साथै नेपालका लागि लाओस लगभग नयाँ प्रतिद्वन्द्वी भन्दा हुन्छ । नेपालले हालसम्म लाओससँग एक पटकमात्र प्रतिस्पर्धा गरेको छ । गत २९ मेमा उसकै मैदानमा भएको अन्तर्राष्ट्रिय मैत्रीपूर्ण खेलमा नेपालले एकएक गोलको बराबरी खेलेको थियो । त्यसैले शनिबारको खेलमा जित हात पार्न नेपाललाई बढी नै मेहनत गर्नुपर्नेछ । नेपाली टोलीका जापानी प्रशिक्षक ग्योतोकु कोजी भने लाओससँगको प्रतिस्पर्धाका लागि आफ्नो टोली तयार रहेको बताउँछन् । उपाधिबाट मात्र दुई खेल टाढा रहेकाले पनि आफ्नो खेलाडीले लाओसविरुद्ध सशक्त प्रदर्शन गर्नेमा विश्वस्त छन् । यद्यपि उनले लाओसलाई आफ्नो टोलीले कमजोर टोलीका रूपमा नलिएको समेत बताए । हामीले केही महिनाअघि लाओसमा खेलेका थियौं । नतिजा बराबरीको थियो', प्रशिक्षक कोजीले भने, यसपटक हामी दुवै विदेशी भूमिमा छौं । प्रतिस्पर्धाका लागि मेरा खेलाडी पूर्ण तयार छन् । हामी उपाधिबाट मात्र दुई जित टाढा छौं । त्यसैले उपाधिकै लागि प्रतिस्पर्धा गर्न मेरा खेलाडी तयार छन् । लाओसविरुद्धको प्रतिस्पर्धा सहज नहुनेमा पनि हामी सचेत छौं ।' नेपाल तीन टोलीमात्रै सहभागी रहेको समूह ए'बाट विजेता बन्दै प्रतियोगिताको सेमिफाइनलमा पुगेको टोली हो । त्यस क्रममा नेपालले टिमोर लिस्टेसँग गोलरहित बराबरी खेल्यो भने ब्रुनाईलाई ३० गोल अन्तरले पराजित गरेको थियो । लाओस भने चार टोली रहेको समूह बी'को उपविजेता टोली हो । श्रीलंकालाई २० तथा मंगोलियालाई ३० गोलअन्तरले पराजित गरेको लाओस मकाओसँग भने ४१ गोलअन्तरले पराजित भएको थियो । नेपाली प्रशिक्षक कोजीले नेपालले उपाधिकै लागि दाबेदारी प्रस्तुत गरेको बताएका छन् । ब्रुनाईविरुद्ध उत्कृष्ट प्रदर्शन गरेको नेपाली टोलीले त्यही शैलीको आफ्नो आक्रामक खेल जारी राखे कोजीको योजना मुस्किल पनि छैन । ब्रुनाईविरुद्ध नेपाली स्ट्राइकर लयमा देखिएका थिए । पहिलो रोजाइमा मैदानमा उतारिएका तीमध्ये नवयुग श्रेष्ठ, विमल घर्तीमगर र भरत खवास तीनैले ब्रुनाईविरुद्ध आकर्षक गोल गरेका थिए । ब्रुनाईविरुद्ध हाम्रा स्ट्राइकरले उत्कृष्ट प्रदर्शन दिए । आगामी खेलमा पनि त्यस्तै खेल अपेक्षा गरेको छु', प्रशिक्षक कोजी भन्छन्, डिफेन्स र मिडफिल्डसहित स्ट्राइकर चलेको अवस्थामा हामी उपाधि नै जित्नेछौं ।' सेमिफाइनल प्रतिस्पर्धाअघि नेपाललाई एक दिन बढी आराम गर्ने अवसर मिलेको छ । नेपालले गत बुधबार ब्रुनाईसँग प्रतिस्पर्धा गरेको थियो भने लाओसले बिहीबार मंगोलियासँग प्रतिस्पर्धा गरेको थियो । लाओसका प्रशिक्षक भालाकोन फोमफाक्डीले पनि नेपालसँगको खेल प्रतिस्पर्धात्मक हुने बताएका छन् । उनले दुवै टोलीको स्तर उस्तै भएकाले नतिजा अनुमान गर्न मुस्किल रहेकोसमेत बताए । केही महिनाअघिको प्रतिस्पर्धामा समेत हामी उस्तै थियौं । अहिले पनि टोलीको स्तरमा खासै परिवर्तन आएको छैन', प्रशिक्षक भालाकोनले भने, तर हामी जितकै लागि खेल्छौं ।'"
लाओसलाई हराउँदै नेपाल एएफसी सोलाडिरीटी कप फुटबलको फाइनलमा,"काठमाडाैं: फिफा बरियतामा ११ स्थानमाथि रहेको लाओसलाई हराउँदै नेपाल एएफसी सोलाडिरीटी कप फुटबलको फाइनल प्रवेश गरेको छ। मलेसियाको कुचिङस्थित नेगेरी रंगशालामा शनिबार भएको खेलमा लाओसलाई ट्राइब्रेकरमा ३० गोल अन्तरले पराजित गर्दै नेपाल एएफसी सोलाडिरीटी कप फुटबलको फाइनल प्रवेश हो। नेपाललाई फाइनलमा पुर्याउन गोलरक्षक किरण चेम्जोङ नायक सावित भए। पेनाल्टी सुटआउटमा किरणले लाओसका तीनमध्ये दुई प्रहार रोकेका थिए। नेपालका लागि पेनाल्टी सुटआउटमा हेमन गुरुङ, विक्रम लामा र सुजल श्रेष्ठले गोल गरे। लाओसको एउटा प्रहार भने बाहिरिएको थियो। नेपालले अब उपाधिका लागि मकाउ र ब्रुनाईबीचको विजेतासँग प्रतिस्पर्धा गर्नेछ। यसअघि खेलमा सुरुवाती अग्रता भने लाओसले लिएको थियो। खेलको १८ औं मिनेटमा लाओसका चामपान्थोङले गोल गर्दै टोलीलाई सुरुवाती अग्रता दिलाएका थिए। तर, त्यो अग्रता लाओसले टिकाइराख्न सकेन। खेलको ४७ औं मिनेटमा नेपालका लागि बिमल घर्तीमगरले गोल गर्दै खेल ११ गोलको बराबरी ल्याए। निर्धारित ९० मिनेटको खेल ११ गोलको बराबरीमा सकिएपछि खेल अतिरित्त समयमा धकेलियो। खेलको १०४ औं मिनेटमा हेमन गुरुङले मिलाएको पासमा हेडमार्फत अनन्त तामाङले हेडमार्फत उत्कृष्ट गोल गरेपछि नेपालले २१ गोल अग्रता लिएको थियो। तर खेलको ११७ औं मिनेटमा लाओसका लागि चामपान्थोङले गोल दोस्रो गोल गरेपछि खेल २२ गोलको बराबरीमा सकिएपछि खेलको निर्णय पेनाल्टी सुटआउटबाट लिइएको थियो। भिडियो हेर्नुस्:"

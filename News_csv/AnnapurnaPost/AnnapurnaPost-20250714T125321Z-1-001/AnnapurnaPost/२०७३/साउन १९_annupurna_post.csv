शीर्षक,विवरण
ओलीलाई बालुवाटारबाट यसरी हटाइयो,"मुलुकको जबर्जस्त चासो एवं आवश्यकता दिगो शान्ति र स्थिरताको जगमा बढ्दो गरिबीका कारण उत्पन्न विकृति निमिट्यान्न पार्द सामाजिक सुरक्षासहितको दरिलो भौतिक पूर्वाधारको पृष्ठभूमिमा उभिएको आर्थिक समृद्धिको लक्ष्य प्राप्त गर्नु न हो । यसको लागि राष्ट्रिय सुविधाको रूप धारण गरेको यस संवधानिक संक्रमणकाललाई मुलुकले भरपूर सदुपयोग गर्नु आवश्यक छ । उल्लिखित विषयवस्तुलाई व्यवहारमा खरो उतार्न राष्ट्रलाई केन्द्रित गरी तय हुन पुगेका राष्ट्रिय एजेन्डामा सबको बाध्यकारी सम्मति कायम गर्द शक्ति सन्तुलनको मर्म र आवश्यकता स्वीकार गरी बहुदलीय प्रजातन्त्र, कानुनी राज, स्वतन्त्र प्रेस, जनउत्तरदायी शासन र नागरिक समाजको मूल्यमा राष्ट्रिय सहमति जुटाउने प्रयासले मात्र त्रिपक्षीय (नेपाल, भारत र चीन) साझेदारीले मूर्तरूप लिन सक्छ । छिमेकमत्री बाह्य सन्तुलनमुखी विदेश नीतिको सही प्रयोग पनि यही जगमा सम्भव छ । मुलुक किन असन्तुलनतर्फ धकेलियो र यसका कारकतत्व के हुन् ? मुलुकले यही प्रश्नको उत्तर खोजिरहेको छ । २००७ को परिवर्तनसँग नयाँ संक्रमणकालको संस्थापन जिम्मेवारीसहित मूल शक्तिमा आएको कांग्रेसले मुलुकले खोजिरहेको दिशाबोध गर्नुको सट्टा साम्राज्यवाद र यसको पिछलग्गु इन्डो पश्चिमा उर्फ सोसलिस्ट परस्त सत्ताकेन्द्रित राजनीतिमा फस्यो । यस संक्रमणकालको निर्णायक भूमिकामा रहेका कांग्रेस, राजा र राणा आआफ्नो दाउपेच साँध्न चरम सत्ता संघर्षको अभ्यासमा जुटे । नेकपा र प्रजापरिषद् कमजोर तर दिगो विकल्पमा उभिए । जेनतेन पहिलो आम निर्वाचन सम्पन्न भयो । जनताको व्यापक समर्थन कांग्रेसले प्र्राप्त गरे पनि बाह्य शक्तिलाई विश्वासमा लिन नसक्नुको परिणाम २०१७ आयो र राजाको निरंकुश शासनतर्फ मुलुक डोरियो । यस अवधिमा थालनी भएको पूर्वपश्चिम राजमार्ग र यससँग जोडिएका उत्तरदक्षिण रिब्स कनेक्सनले राष्ट्रिय शक्ति र विकासको मेरुदण्ड निर्माण गयो । कोदारी राजमार्गले उत्तर छिमेकी चीनलाई जोड्यो, नौबिसे पोखरा जोड्ने पृथ्वी राजमार्गले पूर्वपश्चिम मध्यपहाडी राजमार्ग आश्यकताको चेत खोलिदियो । राष्ट्रियतासँग अन्योन्या िश्रत पक्ष राजनीतिक प्रणाली, एकाउन्टेबिलिटी, सामाजिक सुरक्षा र न्यायमा आधारित सन्तुलन सही ठहर्याए मात्र मुलुक निर्वाध अघि बढ्न सक्छ । बलियो जगमा उभिएको राष्ट्रको प्रणाली र नेतृत्वले मात्र दूरगामी सघन महŒव राख्छ । यो हाम्रो मुलुकको लागि वेनेभलेन्ट डेभेलपमेन्ट डिक्टेटरसिपको वकल्पिक अनुभव हो, जुन अहिले थाई मोडेलको रूपमा समेत बुझिन्छ । यसबाट क्रमशः शक्ति सन्तुलन रचनात्मकको सट्टा ध्वंसात्मक ध्रुवीकरणउन्मुख भयो । ०३५३६ को विद्यार्थी आन्दोलन हुँद २०३७ को जनमतसंग्रहले पनि राजनीतिक सेटलमेन्टको ठोस निर्णय लिन सकेन, बरु उल्टो राजनीतिक अभ्यासका रूपमा तत्कालीन माले, मसाल तथा जनवादी मोर्चाजस्ता पञ्चायती रणनीतिअनुकुलका राजनीतिक इन्काउन्टरका शक्ति यस कालखण्डमा खडा हुन पुगे । निर्दल निरन्तरताको एजेन्डासँग जोडिएर तराईको जंगल विनाश गर्न सत्ता केन्द्रदेखि ग्रामीण तहसम्म यसले निरन्तरता पायो । अहिले देशव्यापी रूपमा गठित सर्वदलीय वन संरक्षण समिति (वन विनाश समिति) पनि त्यसको विस्तारित रूप हो । २००७ देखि २०३६ सम्म सत्ताको माथिल्लो तहमा केन्द्रित भ्रष्टाचार त्यसउप्रान्त डिसेन्टलाइज हुँद तल्लो एकाइसम्म संस्थागत जालोको रूपमा फिँजियो । अहिले त्यसको बढ्दो प्रभावका कारण राजनीतिक, आर्थिक तथा सामाजिक क्षेत्र दुर्गन्धित मात्र पारेको छन, राज्यलाई न अस्थिरताको बन्धक बनाउन उद्यत् छ । चर्किंदो राजनीतिक अन्तर्विरोध र बढ्दो सामाजिक चेतनाको प्रतिफलको रूपमा तयार हुन पुगेको शक्षिक, स्वास्थ्य एवं औद्योगिक पूर्वाधार, २०४६ को राजनीतिक परिवर्तनपश्चात् आक्रमणको पहिलो निशाना बन्नुले परिवर्तित सत्ता प्रतिक्रान्तिकारीको कब्जामा फसेको सहज अनुमान गर्न सकिन्छ । माओवादी विद्रोह र यसको मिलन २०५८ असोज १९ मा हुन पुग्नुले यत्र यत्र धुम तत्र तत्र अग्नि लाई सन्देह गर्ने ठाउँ छन । यसबाट उत्पन्न महँगी र अराजकताका कारण विकृत अभ्यासले झन पन्पिने मौका पाएको छ र अवाञ्छित सत्ता संघर्षको लागि मलिलो वातावरण निर्माण गर्न यसले अहं भूमिका निर्वाह गरिरहेको छ । नियोजित अस्थिरताको यस खेतीबाट मुलुक तड्पिँद गुज्रन विवश छ । एकपछि अर्को संक्रमणमा फसाउने यी अभ्यासले पूर्वाधारसहितको संरचनात्मक विकास र समृद्धिको लक्ष्य मृगमरीचिका सरह भएका छन् । उत्पादनसँग जोडिएको ग्रामीण बस्ती, ग्रामीण क्षेत्रको विकास र सहरीकरणबीच अपनाइनुपर्ने सावधानी र सन्तुलन दुव खल्बलिन पुग्दा कृषि, पशुपालन र फलफूलमा रहेको हाम्रो आत्मनिर्भरता ध्वस्त भयो । यसको दुष्परिणाम आर्थिक मात्र होइन, आम जनस्वास्थ्य, कृषियोग्य भूमि मास्द निजी क्षेत्रको अराजक प्लटिङमार्फत अनावश्यक बस्ती विकास तथा विस्तार, वातावरण प्रदूषण र प्राकृतिक सम्पदाको निरन्तर विनाशसँग पनि जोडिन पुगेको छ । देउवा, दाहाल संयम भएनन् भने उनीहरू धेर प्रश्नको घेरामा जोडिन पुग्नेछन् । हेक्का रहोस्, मुसलधारे वर्षालाई छाताले थेक्दन, थप अलमलले राष्ट्रिय शक्तिको क्षय मात्र गर्छ । यसर्थ वितण्डा मच्चाउन सहयोग पुर्याउने ध्वंसात्मक सब कथित एजेन्डाहरू खारेज गर्द संविधान संशोधनबाट मुलुकलाई रचनात्मक ट्र्याकमा फर्काउनु बुद्धिमानी र जिम्मेवार ठहर्छ । ऊर्जा, औद्योगिक तथा पर्यटन विकास र रोजगार प्रवद्र्धनमा देखा परेका प्रतिकूलताको जड पनि मुलुकले झेल्द आएको संक्रमणका परिणाम हुन् । नेपाल एकीकरणले साकार रूप दिएको राज्य निर्माण महाअभियानको प्रभाव, कार्यक्षमता एवं दिशाअवरुद्ध तथा निस्तेज पार्न सन् १८१६ मा ब्रिटिस साम्राज्यले (इस्टइन्डिया कम्पनीमार्फत) सुगौली सन्धि बलात् लाद्यो । राणाशासनको निरन्तरताका फरक आयामका थप शृंखलाहरूले पटकपटकको आन्दोलनबाट टुट्नुको सट्टा झन् माइक्रो म्यानेजमेन्ट (सूक्ष्म व्यवस्थापन) को माकुरे जालोमा निराकार सर्वव्यापी पासो थाप्द मुलुकलाई डसे, डसिरहेका छन् । यसलाई तोड्ने आशा, अभिलाषा एवं विश्वास लिएको ०६२६३ को पछिल्लो अभ्यास पनि क्रमशः त्यही जालोमा जकडिन पुग्यो । प्रतिक्रान्तिको मोहपासमा फसेका संसदीय पार्टीहरू र कथित विद्रोहको जिम्मा पाएका माओवादी विद्रोहीहरू दुवले पुनः एकपटक जनताबाट दस खत माफीसहितको समर्थन पाए । तर त्यसको हेक्का र मूल्यको ओजन सम्झन नसक्दा पहिलो संविधानसभाको अवशान भयो । सेपरेसन अफ पावर विरुद्धको घातक अभ्यास पनि भयो, तथापि राज्यले लिन खोजेको मूल कोर्स बदल्न त्यति सजिलो थिएन, जसका कारण दोस्रो संविधानसभामा मुलुक पुनः फर्कियो । यसलाई पनि दिशाहीन बनाई विघटन गर्ने कुटिल अभ्यास भए । मुलुकबाहिर शीर्ष तहका नेपालचीनभारत वार्ता र सहमतिको ब्याकडोर विचलनको परिणाम चीनको दृढ समर्थनमा संविधान घोषणा, भारतलगायत पश्चिमको असहमति, कथित दसगजा अवरोध, भारतको अघोषित नाकाबन्दी, सरकार गठनमा कांग्रेसमधेसको गठबन्धनको पराजित अभ्यास तथा बजेटको पूर्वसन्ध्यामा सरकार गिराउने घिनलाग्दो खेल नेपालचीन सम्झौता समझदारी बेवारिसे गराउनेमा मात्र सीमित नभई २०५८ असोज १८ को नयाँ निरन्तरता दिने कुटिल खेल थिए । सत्यतथ्यको गहिराइमा पुग्दा स्युडो, मधेस, लिम्बुवान, खुम्बुवान अखण्ड आदि साम्राज्यवादी स्वार्थ रक्षाको रणनीतिक शक्ति सन्तुलनको लागि र राष्ट्रिय एजेन्डा स्थायित्व एवं दिगो शान्ति तथा विकासको लागि हुन् भन्ने बुझ्न आवश्यक छ । यसले देशको सार्वभौमिकता रक्षा गर्द अघि बढ्ने सूत्रसमेत निर्दिष्ट गर्छ । यी पछिल्ला हाइस्टेक क्रियाप्रतिक्रियाले नेपालको सार्वभौमिकता प्रयोगको चक्र हार्ड टु सफ्ट, सफ्ट टु ब्याकयार्ड र ब्याकयार्ड टु फ्रन्टियर स्टेटसम्मको रणनीतिक साझेदारी दायित्व तथा भूमिकाबारे चीन, भारत मात्र होइन, महाशक्ति राष्ट्रहरूसमेत जोडिन पुगेको सहज बुझ्न सकिन्छ । यी सबले हाम्रो भूराजनीतिक रणनीतिक उपस्थितिको महत्वलाई प्रतिविम्बित गरे पनि दुरुपयोगको दिशा र सोच नेपालको लागि मात्र होइन, छिमेकी भारत तथा चीनको लागि पनि उत्तिक घातक हुनेमा सम्बद्ध तीन राष्ट्र सचेत हुनु आवश्यक छ । यसर्थ हाम्रो जोड यहाँको आन्तरिक व्यवस्थापनमा छिमेकीहरूको सार्थक चासो र सहयोगको अपेक्षा राख्नु स्वाभाविक छ । एकात्मक राज्यको सारमा समानुपातिक विकासको पूर्वाधारका रूपमा जसको गाउँ उसको बेंसी आत्मसात गरिएको तीन बृहत् जलाधार कोशी, गण्डकी र कर्णालीको तीन प्रादेशिक राज्य पुनर्संरचना, एकल प्रवाह वंशज नागरिकताको सुनिश्चित व्यवस्था, समान भूगोल समान प्रतिनिधित्वको आधारमा प्रत्यक्ष निर्वाचन र समानुपातिक प्रतिनिधित्वमा नो भोट डिफिटको सिद्धान्तअनुरूप जनसंख्याको सम्बोधन, शिक्षा, स्वास्थ्य र मेरिट वेस्ड दक्ष जनशक्ति उत्पादनमा राज्यको पूर्ण दायित्व, मुलुकको मेरुदण्ड कृषि क्षेत्रको सिँचाइ पूर्वाधारसहित जमिनको स्वामित्वमा राज्यको ग्यारेन्टी, लिजमा राज्यको दायित्व र उत्पादन कर्जा प्रवाहको विशेष नीतिगत प्रतिबद्धता, छिमेकी चीन तथा भारतसँग सन्तुलित सम्बन्धमा आधारित विदेश नीति आदि महत्वपूर्ण एजेन्डालाई सर्वसम्मत बनाई यस जगमा शक्ति सन्तुलन र राष्ट्रिय सहमतिको दिशाबोध हुनु आवश्यक र अनिवार्य सर्त हुन् । यसमा नेकपा एमाले, एमाओवादी केन्द्र र कांग्रेसले कुन पनि बहानामा उन्मुक्ति एवं छुट पाउन सक्दनन् । त्यसरी न सत्ताबाट उछिटिएका शक्ति केन्द्रले पनि सत्ता दाबेदारी गर्दा मूल राष्ट्रिय एजेन्डा बेवास्ता गर्द भूमिका खोज्दा राष्ट्रले रिस्क मोल्न हुन्न, सक्दन भन्ने बुझाइ बुझ्न आवश्यक छ । यी अहम् सवालहरू राज्यको स्थिरता, दिगो शान्ति र समृद्धिसँग प्रत्यक्ष रूपमा अन्योन्याश्रित छन् र यसमा राजनीतिक पार्टीदेखि शक्ति केन्द्रसम्मको विचलनकारी भूमिका समस्याको चुरोको रूपमा रहेको छ । यस कमजोरीमा बाह्य शक्ति त्यसमा पनि खास गरेर पश्चिमा साम्राज्यवादी कठपुतलीको भूमिका निर्वाह गर्द आएको इन्डो पश्चिमा र त्यसको आर्थिक राजनीतिक प्रभावको चंगुलमा फसेकाहरू सब परिस्थितिलाई थप जटिल बनाउन उद्यत् छन् । एक्काईसौँ शताब्दीको मिराकल आउटलुक जीवन्त कनेक्टिभिटीको कार्यक्रम वन बेल्ट वन रोड इनिसियटिभ नेपाल थ्रु, चीन, भारत विश्व जोड्ने रेल्वे सडक संरचना निर्माणले नेपालसहित सिंगो गंगा मदानको चातुर्दिक उन्नयनको लागि सम्भव दलो घच्घच्याएको प्रयासविरुद्ध उभिनेलाई दया गरे पनि क्षमा दिन मिल्दन, को के हुन्, कोट्याइरहन आवश्यक छन । यो चक्रव्युह तोड्न पहल कसले लिने ? हु विल ह्याङ द वेल इन दी नेक अफ क्याट त्यो शक्ति भनेक त्रिपक्षीय साझेदारीमा विश्वास गर्ने तथा राष्ट्रको स्थिरता र दिगो शान्तिबाट समृद्धिमा फड्को मार्न चाहिने राष्ट्रिय शक्ति तथा सुझबुझ न हो । सरकारले पेस गरेको नीति कार्यक्रम तथा बजेटलाई सकारात्मक प्रयासको ब्रेक थ्रु दिशाउन्मुख अभ्यासको थालनीका रूपमा लिन सकिन्छ । आफ्न बुँतामा फास्ट ट्र्याक राष्ट्रले बनाउने विषयमा प्रश्न तेस्र्याउनेबाट थप आशा गर्नु दूध कुर्न बिरालो खटाउनुजस्त हो । यसर्थ विकास प्रक्रियामा छलाङ मार्न, छिमेकी भारत तथा चीनसँग भएका पछिल्ला सम्झौता, समझदारी विविध कार्यान्वयनमा उतार्न दुव छिमेकीलाई आश्वस्त पार्द अविच्छिन्न अघि बढ्न, दूरगामी, प्रभाव र महत्व राख्ने राष्ट्रिय एजेन्डाहरूमा सहमति जुटाई शक्ति सन्तुलन व्यवस्थापन गर्न र घोषित संविधानका कमजोरी एवं दिशाहीनता संशोधनमार्फत सच्याउँद सर्वस्वीकार्य राष्ट्रिय सहमतिको रूपमा लागू गराउन अब राष्ट्रिय संकल्पको रूपमा साझा दृष्टिकोण बनाउन आवश्यक छ । यसले मात्र हाम्रो आन्तरिक राजनीतिको स्पष्ट दिशाबोध गर्न सक्छ । यही जगमा हाम्रा दृढ आकांक्षा स्थिरता, एकता, दिगो शान्ति र समृद्धिले मूर्तता पाउनेछ । यी प्रक्रियासँग गहन सम्बन्ध र जिम्मेवारी राख्ने प्रधानमन्त्री केपी ओली पश्चिमा इन्डो पश्चिमाको चक्रव्युहबाट बलात् हटाइए पनि उनको भूमिका थप गह्रौँ बनेको छ । महाशक्ति भूमिका उन्मुख छिमेकी चीनका राष्ट्रपति सी जिनपिङको आसन्न राजकीय भ्रमण तयारीमा जुट्नुपर्ने बेला सत्ता परिवर्तनको आकस्मिक रडाकोमा मुलुक फस्नु स्वाभिमानविरुद्ध ठूलो धक्का हो । केही समय सत्तारोहणको आकांक्षा थाँती राख्दा आकाश खस्थ्यो ? धरती फाट्थ्यो ? आर्थिक विधेयक र राजनीतिक मतभेद फरकफरक विषय हुन् भन्ने हेक्कासमेत हुन सकेन । यसलाई भानिन्छ, खती हुँदा मती आउँदन । रूपान्तरित संसद् न यसको नजिर बनेको छ । आम जनअभिमत राष्ट्रिय हितरक्षाको लागि खबरदारी गरिरहेको बेला यसको सम्मान गर्द आफू सच्चिएर पेस हुन सबका लागि हितकर हुनेछ, सुगौली सन्धिको निहितार्थ पुनः दोहोरिन सक्दन । अहिलेको नेपाल स्लेभ शासनको तजविजी मार्ग स्विकार्न बाध्य छन । राष्ट्रिय सोच र सम्भावनामा आएको धु्रवीकरणलाई आत्मसात नगरी षड्यन्त्र र जालझेलबाट सत्ता हत्याई बल्झाउने थप कोसिस भए, सब संयमका सीमा टुट्नेछन् र लिनुपर्ने कोर्सतर्फ मुलुक निर्बाध अघि बढ्छ । देउवा, दाहाल संयम भएनन् भने उनीहरू धेर प्रश्नको घेरामा जोडिन पुग्नेछन् । हेक्का रहोस्, मुसलधारे वर्षालाई छाताले थेक्दन, थप अलमलले राष्ट्रिय शक्तिको क्षय मात्र गर्छ । यसर्थ वितण्डा मच्चाउन सहयोग पुयाउने ध्वंसात्मक सब कथित एजेन्डाहरू खारेज गर्द संविधान संशोधनबाट मुलुकलाई रचनात्मक ट्र्याकमा फर्काउनु बुद्धिमानी र जिम्मेवार ठहर्छ । विलम्ब किमार्थ उचित छन, स्थानीय निर्वाचन यस प्रक्रियाविपरीत पाटो होइन । सापकोटा पुष्पलाल अध्ययन समाजका महासचिव हुन् ।"
ओली बहिर्गमनमा सुरक्षा चुनौती,"केपी ओली सरकारको बहिर्गमनबाट उत्पन्न परिस्थितिमा अन्ततः सहमतीय सरकार गठनको धाराको उपादेयता समाप्त भई बहुमतीय सरकार गठनको व्यवस्था भएको धारा सक्रिय भयो । नयाँ प्रधानमन्त्री चयनको अन्योल ओझेलमा पर्दै संविधानको केही अंश कार्यान्वयनमा आएको छ । साथसाथै, संविधान बहिस्कार गरेका मधेसवादी सांसद पनि यस प्रक्रियामा सहभागी हुने भएकाले आंशिक रूपले संविधान कार्यान्वयन भएको मान्न सकिन्छ । न्यायालयमा राजनीतीकरण भयो भन्ने खालका आवाज सुरुमा नआएका होइनन् । यसमा माननीय न्यायाधीशमा सिफारिस भएकाहरूबाटै केही सवाल उठाइएको छ । छिमेक तथा अन्य केही राष्ट्रहरूमा कार्यकारिणीमै रहेकाहरूसमेत न्यायाधीशमा सिफारिस भएर न्याय सम्पादन गर्दा संविधान एवं प्रचलित कानुनको अधीनमा रही काम गरेका केही सबल नजिरहरू स्थापित गरिएको व्यहोरा आएको छ । यसले नेपालको संविधानको थप परिभाषा गरेको मान्न सकिन्छ । यसमा न्यायमूर्तिहरूको न्याय सम्पादन र त्यसबाट समाजमा पर्ने दूरगामी असरले यस नवीन परिभाषालाई परिमार्जित गर्दै जाला । किनभने जसरी वैज्ञानिकहरूले विज्ञानमा आधारित तथ्यका आधारमा कुनै कुरा व्याख्या गर्छन् भने न्याय सम्पादन गर्नेहरूले पनि कानुनमा आधारित व्याख्या गर्छन् । यस व्यवसायिकताको धर्म अनुशरण गरेर आगामी दिनमा न्यायालय चल्नेछ भन्ने विश्वासका साथ सुरक्षित तवरले अन्य धाराउपधाराहरूको कार्यान्वयनमा अगाडि बढ्नुपर्ने आजको आवश्यकता हो । यसको लागि ओली बहिर्गमनका पाटाहरू पनि केलाउन उचित हुन्छ, नेपालको स्थिरतामा । कूटनीतिक असंयमता ओलीविरुद्धको यो अवस्था कसरी सिर्जना भयो भन्नेबारेमा सोच्न जरुरी छ । नेपाली हुनुभन्दा पनि चीननजिक भएको नेपाली राष्ट्रवादको व्याख्याले देखाउँछनेपालको सन्दर्भमा चीन तथा भारत नै निर्णायक शक्ति हुन् । नेपालको राष्ट्रियता होइन, बरु हाम्रा यी दुई छिमेकीका राष्ट्रिय सुरक्षा सवालमा असर पर्ने कुरा दुवै छिमेकीले बुझेका छन् । भारतविरोधी नीतिले चिनियाँ सुरक्षालाई पनि असर गर्छ भन्ने चीनले राम्ररी जानेको छ । प्रधानसेनापति राजेन्द्र क्षेत्रीको केही समयअगाडिको अभिव्यक्तिलाई आधार मान्ने हो भने ओली बहिर्गमनमा कूटनीतिक असंयमता रहेको देखिन्छ । नाकाबन्दी ओलीले होइन सुरक्षा डिप्लोमेसीले खोलेको हो । जनताले भुलेका छन् या छैनन्, तर एमालेका कार्यकर्ताले भुलेजस्तो लाग्छ, राजेन्द्र क्षेत्रीको औपचारिक भ्रमण ओलीको भन्दा पहिला थियो भारतमा । भारत बसाइका क्रममा क्षेत्रीले उनका समकक्षीलाई मात्र भेटेनन्, उनले सार्वजनिक रूपमै भने, नेपाल भारत सीमामा भएको व्यापारिक अवरोधले मौलाएको कालोबजारीले उत्पन्न हुने आम्दानी राष्ट्रिय मूलधारबाट नहुने भएकाले आपराधिक कार्य कालान्तरमा प्रयोग भई दुवै देशको सुरक्षालाई चुनौती हुन सक्छ । क्षेत्री नेपाल फर्केको दुई दिनमा नाकाबन्दी खुलेको यथार्थ बंग्याउन हुँदैन, तर यसलाई अनावश्यक राष्ट्रियतासँग जोड्दै भारतलाई परास्त गरेको व्याख्या गर्नु कूटनीतिक असफलता हो । यसले चीनलाई पनि ओलीको बोलाइ र गराइमा असामन्जस्य रहेकाले भोलि चीनले पनि कुनै कूटनीतिक अप्ठ्यारोमा पार्न सक्छ भन्ने आभास भएको हुन सक्छ, अन्यथा पारवहन सन्धि गर्ने देशलाई कुन बन्दरगाह दिनुपर्छ भन्ने थाहा हुँदैन भनेर विश्वास गर्नु ? साथसाथै चीनको भारतसँग सीमा विवाद हुँदाहुँदै पनि ठूलो परिमाणको व्यापार सम्बन्ध छ । चीन नेपालको खातिर ओरालो लागेको उसको अर्थतन्त्रमा असर गर्ने गरी भारतसँग झगडा गर्ने पक्षमा छैन । परराष्ट्र मन्त्रालयमा कार्यरत कूटनीतिज्ञलाई राम्ररी थाहा छ, चीनले नेपाललाई दिएको सल्लाह । चीन सदैव नेपालको अति असल मित्र रहिरहन्छ र नेपालको भौगोलिक स्वाधीनतामा आँच आउने कदम भएमा चीनकै स्वाधीनतामा असर गरेको मान्नेछ । तसर्थ, नेपालले सदैव सही छिमेकीको व्यवहार उसका मित्रहरूसँग गर्नेछ भन्ने चीनको मान्यता छ भनेर भनेकै हो । यसलाई सम्झिन नसक्नु परराष्ट्र मन्त्रालय या बालुवाटारको कमी सोधको विषय बन्ला । यसको सामरिक महत्व पनि छ । अस्थिर रहेमा नेपालमा देखिन सकिने सामाजिक सद्भावको खललले नेपालमा वैदेशिक खेल बढ्न सक्छ, जसले तिब्बतको संवेदनशीलतालाई असर गर्न सक्छ । साथसाथै, यसले भारतको उत्तरपूर्वमा पनि असर गर्न सक्छ, जसको सीमा चीनसँग जोडिएको छ । उत्तरपूर्वमा सल्केको आगो बर्मा नजाला भन्न सकिन्न, जहाँ चीनले म्यानमार चीन इकोनोमिक करिडोर निर्माण गरी मध्यपूर्वको तेलको आपूर्ति उसको पूर्वीतटीय क्षेत्रलाई सिंगापुर मलेसिया बीचबाटोको आपूर्तिमा निर्भरता कम गराउन चाहन्छ । अझ यसरी चीनको नाम जोडेर भारत नीति अख्तियार गर्दा नेपालमा कथंकदाचित अस्थिरता जन्मियो भने तिब्बतको सामाजिक सुरक्षामा खेल्न अन्य शक्ति खोज्छन् र तिब्बतको संवेदनशीलतामा असर गर्छ भन्ने ज्ञान चीनलाई छ । साथसाथै, अन्तर्राष्ट्रिय अदालतमा फिलिपिन्सले चीनविरुद्ध चीनी सागरको सार्वभौमसत्ता सम्बन्धमा निर्णय दिने अवस्था नजिकिएको समयमा (हाल प्रतिकूल आएको छ) पनि नेपालमा राजनीतिक स्थिरता, मधेस आन्दोलनको उचित सम्बोधनतर्प उन्मुख नरहनु चीनको लागि चिन्ताको विषय थियो । साथसाथै, भारतका केही रणनीतिगत सुरक्षा चासोका बारेमा नेपाल सरकार मौन रहनु चीनको लागि चुनौती थियो । यी कुरालाई नन्दकिशोर पुनमार्पत नेपाल सरकारसमक्ष चीनले पठाएको हो । तर यसलाई नसम्झँदा ओलीको बहिर्गमनको यात्रा सुरु भयो । यसै क्रममा नेपाल चीन काठमाडौँमा हुने भनिएको कूटनीतिक संरचनाको बैठक दुई दिनअगाडि चीनले तयारी नपुगेको भन्दै अर्को मितिसमेत नतोकेर स्थगन गरेको परराष्ट्र मन्त्रालयलाई थाहा छ । यसको अर्थ पहिल्याउन नसक्नु ओलीका प्रखर विज्ञ परराष्ट्र सल्लाहकारको कमजोरी नहोला, तर ओलीको ओरालोको बाटो थियो त्यो । यसलगत्तै तिब्बत तथा चीनका उच्च पदाधिकारीहरूको नेपाल भ्रमण र उनका चासोका विषयहरू उजागर गर्नु असन्तुलित अवस्थामा कूटनीति पुगेको सांकेतिक अभिव्यक्ति थियो । अझ पुनर्निर्माण प्राधिकरणले आईएनजीओ तथा एनजीओलाई भूकम्पपीडितको पुनर्निर्माणमा खटाउने निर्णय गर्दा चीनलाई चस्को लागेन होला भनेर कसरी सोच्न सकिन्छ ? नेपालका आईएनजीओ तथा एनजीओको खर्च कताबाट आउँछ भन्ने चीनलाई थाहा छैन र ? यही सञ्जालले नेपालमा धर्म निरपेक्षता निम्त्याएर अस्थिरता ल्याउन खोजेको भन्ने विश्वास भएको अवस्थामा त्यही शक्ति चीनको सीमा क्षेत्रमा पर्ने नेपाली भूभागमा भूकम्पले बढी नोक्सानी गराएकोमा के चीनले उसको सीमा क्षेत्रमा त्यस्ता शक्तिलाई हालीमुहाली गर्न देला ? किनभने विश्व राजनीतिमा भएका यस्ता अस्थिरताले युरोपमा भएका हालैका आतंककारी आक्रमणका प्रमाणका आधारमा के नेपाली सुरक्षा निकाय टुलुटुलु रमिते भएर बसेको होला भन्ने सोच्न सकिएला ? खुला सीमा रहेको नेपाल भारत सम्बन्धलाई राजनीतिक अदूरदर्शिता झल्काएर सरकारमा बसेर गैरकूटनीतिक भाषामा व्याख्या गर्दा नेपाली अस्थिरतामा राष्ट्रिय चुनौती थपिन्छ भन्ने व्यावसायिक सेनाले बुझेन होला र ? ओली बहिर्गमनमा सुरक्षा चासो ओली डक्ट्रिन भनेकै कम्युनिस्ट डक्ट्रिन हो, जसमा सत्ता कब्जा एक महवपूर्ण कडी हो । यसको अर्थ हो, जसरी पनि सत्तामा टिक्ने । यसैको सिको गर्दा पुष्पकमल दाहालले प्रधानमन्त्री गुमाउनुपरेको थियो । दाहालको त्यस कदमले अगुल्टोले हिर्काएको कुकुर बिजुली चम्किदा तर्सिन्छ भनेजस्तै ओली बहिर्गमनले सत्ता समीकरणमा आएको माओवादी एकता केन्द्रको नेतृत्वको सरकारबाट केही जनसमुदाय यस प्रवृत्तिको पुनरावृत्ति हुँदैन भनेर कसरी भन्न सकिन्छ भन्ने सोचले त्रसित छन् । यसैमा आधारित भएर गत साता प्रधानसेनापति राजेन्द्र क्षेत्रीले राजनीतिक घटनाक्रमलाई नेपाली सेनाले सूक्ष्मरूपले हेरेका तथा आवश्यक सुरक्षा तयारीमा रहेको अभिव्यक्तिलाई लिएका छन् । क्षेत्रीको यस भनाइ त्यस दिन आएको छ, जसको एक दिनअगाडि ओलीले संसद्मा राष्ट्रपतिलाई राजीनामा बुझाएर सम्बोधन गर्न आएको भनेका छन् । तसर्थ, ओलीको राजीनामा आउनुअगाडि प्रधानसेनापतिले पछिल्लो सुरक्षा अवस्थासमेतको जानकारी गराएका थिए भनी पत्रपत्रिकामा आएकाले कतै राष्ट्रिय सुरक्षासँग ओलीको बहिर्गमन त भएको छैन ? केही समयअगाडि संविधानमा नयाँ प्रधानमन्त्री चयन गर्ने व्यवस्था नभएको भनेर फलाक्ने ओली सरकारले कसरी संविधानको त्यो दुलो ढाक्न तयार भए भन्नेतिर कसैले ध्यान दिएको देखिन्न । संविधानले रूपान्तरित व्यवस्थापिकाको समयावधि २०७४ माघ ७ सम्म तोकेको छ । यो समयभित्र जनप्रतिनिधिलगायत राष्ट्रपतिसम्मको निर्वाचन गरिसक्नुपर्नेछ, तर हालसम्म निर्वाचन नियमकानुन बनेका छैनन् । यसर्थ उक्त समय सीमासम्ममा निर्वाचन नभएमा नेपाल जनप्रतिनिधिविहीन हुनेछ । ओलीले प्रधानमन्त्रीको नैसर्गिक अधिकार प्रत्यायोजन गरी संसद् विघटन गर्ने विकल्पमा सोचेका थिएनन् भन्न सकिन्न । यस अवस्थामा जनप्रतिनिधि निर्वाचन गर्ने अर्को व्यवस्था नभएको अवस्थामा सार्वभौमसत्तासम्पन्न जनताको जनप्रतिनिधि अद्यावधिक निर्वाचन गर्ने मौलिक अधिकार हनन गरी प्रधानमन्त्रीले तिनका नैसर्गिक अधिकार प्रयोग गर्न हुन्न भन्नेमा राष्ट्रिय सुरक्षा अंगले अडान नलिएको होला भनेर मान्न सकिन्न । यस विकल्पको अन्त्यसँगै उनका अन्य विकल्प साघुरिँदै गएका देखिन्छन् । वरिष्ठ अधिवक्तासमेत रहेका सुवास नेम्बाङले संविधानसभाको अध्यक्षको हैसियतमा संविधान जारी गर्दा संविधान प्रतिपादनपश्चात् एकभन्दा बढी सरकारको परिकल्पना संक्रमणकालीन अवस्थामा व्यवस्था नगरेको देख्दादेख्दै सरकारको स्थायित्वको लागि आफूले नऔँलाएको जस्ता बेतुकका तर्क संसदमा गरे । उनले भद्र सहमतिअनुसार एमालेको नेतृत्वमा नयाँ सरकार गठन हुने भनेकाले नऔँल्याएका हुन् भने उनको पदीय दायित्व निर्वाह गर्ने क्षमतालाई अब उप्रान्त गम्भीरतापूर्वक हेर्न आवश्यक छ । नेम्बाङको व्यावसायिक क्षमता पनि सोही सत्ताकब्जाको कम्युनिस्ट डक्ट्रिनले प्रजातान्त्रिक व्यवस्थामा जनताको बहुदलीय जनवादमा (जबज) आएको भए पनि जबज तिनलाई कुहिरोको काग रहेछ । सायद मदन भण्डारीको निधन नभएको भए उनले एमालेका कार्यकर्ता पंक्तिलाई जबजमा तालिम तथा प्रशिक्षण दिन्थे होला । तसर्थ, नेम्बाङ कानुन तथा संविधानका ज्ञाता रहँदारहँदै पनि कम्युनिस्ट डक्ट्रिनको रापमा परेर संविधानको अक्षर तथा मर्म हुन्छ भन्ने उनले जानेनन् । त्यसैले ओलीलाई नयाँ सरकार गठन गर्ने प्रावधान संविधानमा छैन । तसर्थ सरकार छोड्नुपर्ने बाध्यता छैन भन्ने सुझाए होलान् । यसमा कानुनमन्त्री अग्नि खरेल किन पछि पर्दा होलान् ? कूटनीतिक मर्यादा, राष्ट्रिय स्वाभिमान, सन्तुलित परराष्ट्र नीति तथा संयमित छिमेक नीति अवलम्बन गर्दै संविधान कार्यान्वयनमा केन्द्रित हुन आवश्यक छ । हाम्रा दुवै छिमेकी असल छन् भन्ने विश्वासका साथ हामीमा राजनीतिक चरित्र विकास गर्दै आवश्यकताअनुसार प्रतिपक्षको सम्मानित उपस्थितिमा नयाँ संविधान कार्यान्वयन गर्नुपर्छ । तर, यी महारथीहरूले हेक्का राखेनन्, जुन संविधानले विश्वास तथा अविश्वासको व्यवस्था गरेको छ । त्यस संविधानको मर्म नयाँ सरकार गठन हुन सक्दैन भन्ने कसरी होला कानुन तथा संविधानको कखरामा ? यसरी संविधानको मर्म प्रतिकूल संविधानभित्र रहेका चिरा केलाउँदै त्यसै चिराले प्रतिपक्षलाई हिर्काएर, माओवादीलाई तर्साएर र मधेसी तथा आदिवासीलाई आन्दोलित बनाएर सत्ता लम्ब्याउन खोज्दा राष्ट्रिय सुरक्षा संवेदनशील रहने विश्लेषण नेपाली सेनाले नगरेको होला र ? यसर्थ, कूटनीतिक तथा राष्ट्रिय विकल्पहरू ओलीका लागि सुरक्षा चुनौतीका कारण बन्द भएर बहिर्गमन गर्नुको कारक भएको हुन सक्दैन भन्न सकिँदैन । यसमा नयाँ समीकरणमा बन्ने सरकारले ध्यान दिन जरुरी छ । कूटनीतिक मर्यादा, राष्ट्रिय स्वाभिमान, सन्तुलित परराष्ट्र नीति तथा संयमित छिमेक नीति अवलम्बन गर्दै संविधान कार्यान्वयनमा केन्द्रित हुन आवश्यक छ । हाम्रा दुवै छिमेकी असल छन् भन्ने विश्वासका साथ हामीमा राजनीतिक चरित्र विकास गर्दै आवश्यकताअनुसार प्रतिपक्षको सम्मानित उपस्थितिमा नयाँ संविधान कार्यान्वयन गर्नुपर्छ । यही नै देउवाको चुनौती हो ।"
महाकविको कोट र बुद्धचित्तको बोट !,"महाकवि लक्ष्मीप्रसाद देवकोटा शिक्षामन्त्री भएको सबैलाई थाहा छ, तर सिंहदरबारमा मन्त्रिपरिषद्को बैठक भइरहेको कक्षबाटै कविजीको कोट हराएको कुरा सबैलाई भेउ छैन । भएछ के भने आफूले लगाएको कोट बसिरहेको मेचपछाडि राखेर कविजी मन्त्रिपरिषद्को बैठकमा एकचित्तले लाग्नुभएछ । बैठक सकिएपछि कोट लगाउन खोज्दा देवकोटाले मेचमा राख्नुभएको कोट त छैन । त्यो कसैले चोरिसकेछ । कोट नपाएपछि खैलाबैला हुने नै भयो । न कोट फेला पर्यो न त कोट चोर नै पत्ता लाग्यो । त्यत्तिकैमा मन्त्रीजी त धुरुधुरु रुन लाग्नुभयो । अन्य मन्त्रीहरू देशका शिक्षामन्त्रीलाई सम्झाउन थाले । कसैले भन्यो, त्यसरी कोट खोलेर राख्नै नहुने ! अर्काले भन्यो, चोर्यो त चोर्यो के गर्नु ? अर्काले थप्यो, एउटा कोट हराएकोमा मन्त्री जस्तो मान्छे के रुनुभएको ? अति भएपछि टीकाटिप्पणीकर्तालाई पुलुक्क हेरेर कविजीले भन्नुभएछ, म कोटको लोभले रोएको होइन, महासय ! यो हराए अर्को लगाउँला तर मलाई गम्भीर चोट परेको के हो भने उहाँले घुँक्कघुँक्क गर्दै हृदयबाट बोल्दै भन्नुभएछ, देशको सबैभन्दा सुरक्षितस्थल मानिने सिंहदरबारमा बसिरहेको मन्त्रिमण्डलको बैठकबाट कोट हराउँछ भने यो देशका जनता जनार्दनको सरसामान कति सुरक्षित होला ? तिनको भविष्य यो सिंहदरबारबाट कति सुरक्षित हुन्छ होला ? मेरो मन यो सम्झिएर भक्कानिएको हो, महोदयहरू ! गएको शुक्रबार देशको केन्द्रीय सचिवालय रहेको सिंहदरबारमा बीपी संग्रहालयलाई यसअघि धारापानी, सुरक्षा आदिमा दिइएको सहयोग कटाइदिएकोले संरक्षक परशुराम पोखरेलसँगै सहयोग निरन्तर गर्न विभिन्न मन्त्रालयहरू खास गरेर संस्कृति मन्त्रालय, त्यसका सचिव र अन्य शाखाहरूमा दिनभर ओहोरदोहोर गरिरहँदा त्यहाँ अहिले पनि चोरहरूको बिगबिगी रहिरहेको सहजै सुनियो । महाकविको कोटको किस्सा थाहा पाएको मेरो मन र कान चनाखा भइहाले । मैले खासखुस गर्ने कर्मचारीलाई उनको नाम कुनै हालतमा सार्वजनिक नगर्ने सर्तमा सोधेँ, महाशय, भएको के हो ? बताउनुहोस् न । उनले सुरुमा आनाकानी गरिरहे । तर मैले पनि उनलाई पछ्याउन छोडिनँ । उनले आफ्ना आँखा र अनुहारलाई फेरि भयग्रस्त बनाए । मैले पनि आफ्नो व्यावसायिक पत्रकारको धर्म निर्वाह गर्ने वचन दोहोर्याएँ । त्यसपछि मसिनो स्वरमा उनले भने, प्रधानमन्त्री कार्यालयपरिसरमा रोपिएको 'बुद्धचित्त माला' को बोट चोरियो । रोपिएको बिरुवा उखेलेर लग्ने उपसचिव रहेछन् भन्ने पत्तो लाग्यो । यति सुनिसकेपछि मनमनै सोचिरहेको थिएँ, ए, छपन्नसन्ताउन्न वर्ष अघिदेखिका चोरहरूको निरन्तरता आजका दिनसम्म पनि रहेछ सिंहदरबारमा ! मैले उनलाई सत्यतथ्य जानकारी गराएकोमा धन्यवाद दिएँ । उनलाई विश्वास भएर हो वा समाचारको रोचक पक्ष बताइनसकेको ख्याल भएर हो, मलाई सोधे, त्यसपछि के भयो, त्यो त सोध्दै सोध्नुभएन नि ! उनी पग्रन थालेको थाहा पाएपछि फुक्र्याउँदै भनेँ, तपाईंसँग कति कुरा सोध्नै बाँकी छ नि । उनी भन्न थाले, यो बिरुवाको मूल्य एउटैको हजार पर्छ । पत्रपत्रिकाले नेपालमा मात्र पाइने बुद्धचित्त मालाको बोटको एक वर्षको फल नै लाखौँ रूपैयाँको हुने लेखिरहेकाले यो बिरुवा प्रधानमन्त्री कार्यालयको परिसरमा रोपियो पनि । धेरैले यसबारे थाहा पाएपछि चासो राखेकाले बिरुवा जोगाउन त्यतैपट्टि ढल्काएर सिसी क्यामरा फिट पनि गरियो । तर अचम्म के भने जुन बिरुवाको लागि सिसी क्यामरा ढल्काइएको छ, त्यस वरिपरिको गतिविधि रेकर्ड गरेर राख्ने सिसी क्यामरालाई वैकल्पिक बिजुलीको व्यवस्था नगरिएको र लोडसेडिङबारे जानकार उपसचिवले मौका पारेर बिरुवा उखेलेर उछिट्याएछन् । कानेखुसी गर्दागर्दै त्यहीँका कर्मचारीले चोर पत्ता पनि लगाएछन् । नेपालको सुरक्षा व्यवस्थाबारे धेरै दिनदेखि लागेको खुल्दुलीलाई सिंहदरबारपरिसरलाई नमुना नेपाल मानेर आजको लेखलाई यसै विषयमा केन्द्रित गर्ने प्रयत्न गरिएको छ । हुन पनि सिंगो नेपालको 'मिनिएचर' रूप नै हो सिंहदरबार । आठ सय रोपनीको यस परिसरले करिब डेढ लाख वर्ग किलोमिटर क्षेत्रफल भएको नेपाललाई प्रतिनिधित्व गर्ने भएकाले यसैलाई सम्पूर्ण नेपाल अथवा नमुना नेपाल मानेर हेर्न खोजिएको छ । सिंहदरबारमा के छैन ? देशका कार्यकारी प्रधानमन्त्रीको कार्यालयदेखि एकतीसमध्ये ३० वटै मन्त्रालय रहेका छन् । जनप्रतिनिधिहरूको साझा थलो संसद् सचिवालय र संसदीय दलका कार्यालयहरू यही छन् । मुख्य सचिवको कार्यालय पनि यहीँ छ । राजनीतिक, प्रशासनिक, आर्थिक, गृह र परराष्ट्रका केन्द्रीय मुकाम यहीँ छन् । भौतिक योजना र सहरी विकास मन्त्रालय पनि यहीँ बसेर देश विकासका धर्सा कोरिरहेको दाबी गर्छन् । चारवटै सुरक्षा निकाय (जनपथ र सशस्त्र प्रहरी, सेना र गुप्तचर) को सुरक्षा परिषद्को बैठक यहीं बस्छ । सिंहदरबारमा सुरक्षाकर्मी भए पनि आर्मीको त जसोतसो ब्यारेक छ, तर प्रहरीको त त्यै पनि छैन । योजना आयोग यहीँ छ । अरू त अरू भइगए, भुइँचालो प्राधिकरणका सीईओ पनि टीभीका मोडेल झैँ भुइँचालो गएका चौध जिल्लाका गाउँमा होइन, सिंहदरबार परिसरभित्रै क्याटवाक गरिरहेका देखिन्छन् ! सरकारले चलाइरहेको रेडियो नेपाल र नेपाल टेलिभिजन पनि यही परिसरमा छन् । सिंहदरबारपरिसरभित्र २०२२ वटा क्यान्टिन रहेछन् । जो केन्द्रीयदेखि पियन हुँदै ठेक्कामा समेत चलेका भेटिए । कर्मचारी संघसंगठनका मूल अफिस पनि यहीँ छन् । ड्राइभरसमेत यहीं अड्डा जमाएर बस्छन् । तर पनि सिंहदरबारमा पानी पर्याप्त छैन, साह्रै अभाव छ । मुख्यसचिव लीलामणि पौडेल अलीअली भए पनि यहींको फोहोरबाट बायोग्याँस, सोलार र हावाबाट बिजुली निकालेर सिंहदरबारलाई आत्मनिर्भर गराउने कुरा गरिरहन्थे तर सिंहदरबारबाट उनी बिदा भएपछि अहिले आशा जगाउने र अनुशासित हुनुपर्छ भनेर कुरा गर्ने पनि कोही देखिँदैन । कर्मचारीतन्त्र सार्वजनिक हुन सकेको छैन । दस हजारजति कर्मचारीले काम गर्ने सिंहदरबारमा चारवटा गेट छन् । मूल द्वार ( (वैशाख १२ को भुइँचालो) को दाहिने पाटोको खापा मात्र सञ्चालनमा छ र ट्राफिक नियमविपरीत यहाँ गाडी चल्छन् । सरकारी गाडीवाला प्रधानमन्त्रीदेखि उच्चस्तरका पदाधिकारी र कर्मचारी आवतजावत गर्ने गर्छन् । पूर्वी द्वार (अनामनगरपट्टि) बाट सरकारी कर्मचारी र तिनका मोटरसाइकल मात्र आउजाउ गर्छन् । दक्षिण द्वार, जहाँ सधैँ मेलामा झैँ मानिस झुम्मिएका हुन्छन्, सेवाग्राही आमजनता र सरकारी कर्मचारीको लागि हो, जसलाई भित्र प्रवेश गर्न पास अनिवार्य छ । पश्चिमपट्टि गृह मन्त्रालयछेउको द्वार गृहका कर्मचारी र सेनाप्रहरीको लागि प्रचलनमा रहेको छ । चारवटा गेटले नै सिंहदरबारमा सडक कति छन् भन्ने प्रमाणित गर्छन् । यहाँ पिच गरेका चिल्लादेखि भत्किएका र खाल्डाखुल्डी परेका सडक छन् । जति भवन छन्, ती सबैमा गाडी पुग्छन् । सडकछेउमा पेटी पनि छन्, तर पेटीमा हिँड्ने पोसाकधारी विरलै भेटिन्छन् । यद्यपि, पेटीबाट हिँडौँ भन्ने बोर्ड ठाउँठाउँमा ठडिएका छन् । गाडीहरूको भीडमभीड देख्दा लाग्छ, यो युरोप वा अमेरिकाको कुनै ठाउँ हो । भर्खर कारखानाबाट निस्किएका जस्ता चिल्ला र सल्सलाउँदा लाग्ने गाडी बग्रेल्ती पार्किङ गरिएका हुन्छन् । तर पेटीमा र भेट्न आउने मानिस हिँड्न पनि नसकिने गरी पसारो पारेर राखिएका ती सवारी साधन देख्दा हैन, यो देशका मन्त्री, सांसद र उच्च पदस्थ कर्मचारीहरूजति सबै बज्रस्वाँठ नै हुन् कि झैँ नलाग्ने बटुवा नै भेटिएनन् । अत्याधुनिक सुविधासम्पन्न यो सानो नेपालरूपी सिंहदरबार व्यवस्थित रहेको भने पटक्कै देखिँदैन । यसको सुरुआत यसको गेटबाटै हुन्छ । जोसँग सरकारले जारी गरेको आईडी कार्ड छैन, सिंहदरबार उसको लागि टाढाको एउटा टापु हो । टापुमा जान चाहने डुंगा नभएको व्यक्ति त्यहाँ पुग्न गाह्रो परे पनि ऊ पौडेर जाने सम्भावना जीवितै रहन्छ तर सिंहदरबार छिर्न चाहने गणतन्त्र नेपालको जनसाधारणलाई भने ऊसंग प्रवेशपत्र छैन भने टापु जान चाहने पौडीबाजलाई जति पनि स्वतन्त्रता छैन । आफ्नो चिनजाननाताको कर्मचारी छैन भने उसले भित्र छिर्नै पाउन्न । मानौँ यो राणाहरूकै व्यवस्थापनमा चलिरहेको दरबार हो । बिहानैदेखि मान्छेको कोहोलो भएको सिंहदरबारको ढोकाका सुरक्षाकर्मी देख्दा पनि टिठ लागेर आउँछ । जनता जनार्दनलाई ती हप्काउँछन् भने ठूला कर्मचारीदेखि सांसदसम्मले तिनलाई दिनभर हप्काइरहन्छन् किनभने सांसद नै ६ सय छन् । ठूला हाकिमहरू त्योभन्दा कैयन् गुना बढी छन् । सुरक्षा निकायभित्रका ठूला पदधारीले सानालाई तिमीतपाईं भन्ने चलन चलाएको समयमा सांसदकर्मचारीको दुर्व्यवहार छिनछिनमा झेलिरहँदा तिनको निरीहपन देख्दा टिठ लाग्छ । चारैतिर पर्खालले घेरिएर सुरक्षाकर्मीको पहरामा रहेको देशको मुटुको यो हरिविजोग मात्र होइन, कन्तविजोग देख्दा हाम्रो देशकै उचित व्यवस्थापन हुन कति वर्ष लाग्छ होला ? यस्तै विस्मयकारी अवस्था जोकसैको मनमा उत्पन्न हुनु अस्वाभाविक होइन । त्यसमाथि अहिले सरकारले राजीनामा दिएको अवस्था छ र सम्पूर्ण नेपाल त्यो मिनिएचर होस् वा पूरै नेपाल कर्मचारीतन्त्रको पोल्टोमा गएको छ । सिंहदरबारको भित्तामा नयाँ प्रधानमन्त्री र मुख्य सचिवका फोटा फेरिएको फेरिएकै छन् । देश र जनताका समस्या जहाँको तहीँ खडा छन् । जनतालाई नझुलाउने कर्मचारी र सिंहदरबारबाट प्रिन्टर, स्क्यानर, स्ट्यापलर, पन्चिङ, थर्मस, हिटर, कलम, डटपेन, हाइलाइटर, टेप, फ्यान, पर्दा, पेट्रोल, रबरपेन्सिल, कागज, भित्ते घडी, पार्टपुर्जा, मोबाइल चार्जर, बिजुलीका चिम आदि नचोर्ने कोही देखिएन ! गएको शुक्रबार सिंहदरबारमा सिल्पट बन्दा कर्मचारीहरू 'संक्रमणकाल' मा रमाएर जुन दिन काटिरहेको देखिइयो, त्यसले के पुष्टि गर्यो भने सिंहदरबारमा रहेको प्रशासनिक नेतृत्व त झन् निकम्मा पो रहेछ ! ट्रेड युनियनिज्ममा डुबेका एक कर्मचारीले त मुखै फोरेर भने, हाजिर गरेवापत हामीले तलब पाउने हो, काम गर्ने हो भने थप भत्ता चाहिन्छ ! अर्थमन्त्रीले नयाँ आर्थिक वर्षको बजेट प्रस्तुत गरे । त्यो पारित नभएको मात्र होइन, सरकारले नै राजीनामा दिने अवस्था सिर्जना भयो । यस्तो समयमा र आर्थिक वर्षको पहिलो महिनामा जुन चटारो र चाप कर्मचारीमाथि हुनुपर्ने हो, उनीहरू त हाइसञ्चोमा रहेको पो पाइयो । उनीहरूमा कुनै फिक्री रहेको देखिएन । 'सरकारी काम कहिले जाला घाम' भन्दै केन्द्रीय सचिवहरू राजनीतिक संक्रमणकालमा कस्ता निर्णय गरिरहेका छन् हँ ? गाउँनगरका सचिवहरू त निर्वाचित पदाधिकारीविहीन अवस्थामा डेढ दसकदेखि के गरिरहेछन्, त्यो त जगजाहेर नै छ । मिनी नेपाल सिंहदरबारको यो अवस्थालाई पर्गेलेर देशलाई ठोस बाटोमा कसरी लगाउने ? आज बुधबार नै नयाँ प्रधानमन्त्रीको चुनाव गर्ने संसदीय कार्यतालिका रहेको छ । तर जो प्रधानमन्त्री बने पनि, दोहोर्याइतेहेर्याइ सिंहदरबारको भित्तोमा फोटो टाँसे पनि देशभर परिवर्तनको सन्देश जाने र जनतामा विश्वास बढ्नेभन्दा सिंहदरबारमा मात्रै त्यो सीमित हुने पो देखिँदै छ । उच्चस्तरीय प्रशासन सुधार समितिका अध्यक्ष काशीराज दाहाललाई अन्तरिम अवस्थामा कर्मचारीको संवेदनशील भूमिकाबारे सोध्दा उनले प्रतिवेदनहरू कार्यान्वयन नभएको गुनासो गर्दै भने, सार्वजनिक प्रशासन स्थायी सरकार भएकाले नागरिकको जीवन रक्षादेखि सम्पत्ति संरक्षण गर्ने काम यसैले गर्नुपर्छ । उनले अगाडि भने, देशको विकास र स्थायित्वका निम्ति ६० प्रतिशत राजनीतिज्ञ र कर्मचारीमा चालीस प्रतिशत जिम्मेवारी रहन्छ । दाहाल अध्यक्ष रहेको प्रशासन सुधार आयोगले दिएको सिफारिसअनुसार नेपालमा अहिलेजस्तो ३१ होइन, १२ वटा मन्त्रालय भए पुग्छ । चुस्त प्रशासन आवश्यक छ । कर्मचारीको आचरण र व्यवहारमा आमूल परिवर्तन गर्नुपर्छ । तर यो प्रतिवेदनलाई न सरकार न त कर्मचारीतन्त्र लागू गर्न तयार छ । उनीहरू यसलाई रद्दीको टोकरीमा फालेर मिनी नेपालमा बसेर पूरै देशको रजाइँ गरिरहेछन् । महाकवि देवकोटा क्याबिनेट बैठकबाट कोट चोरिएको पीडा र प्रधानमन्त्री कार्यालय बगैँचामा रोपिएको बुद्धचित्त मालाको बिरुवा चोरिएको पीडामा मुर्छित छन् । सिंहदरबारको भित्तामा नयाँ प्रधानमन्त्री र मुख्य सचिवका फोटा फेरिएको फेरिएकै छन् । देश र जनताका समस्या जहाँको तहीँ खडा छन् । जनतालाई नझुलाउने कर्मचारी र सिंहदरबारबाट प्रिन्टर, स्क्यानर, स्ट्यापलर, पन्चिङ, थर्मस, हिटर, कलम, डटपेन, हाइलाइटर, टेप, फ्यान, पर्दा, पेट्रोल, रबरपेन्सिल, कागज, भित्ते घडी, पार्टपुर्जा, मोबाइल चार्जर, बिजुलीका चिम आदि नचोर्ने कोही देखिएन !"
बाउजा अर्जेन्टिनाको नयाँ प्रशिक्षक,ब्युनोस आयर्सः विश्वकप उपविजेता अर्जेन्टिनाको राष्ट्रिय फुटबल टोलीको प्रशिक्षकमा एडुगार्डो बाउजा नियुक्त भएका छन् । बाउजा यसअघि ब्राजिलको क्लब साओ पाउलोमा आबद्ध थिए । कोपा अमेरिका सेन्टेनारियोलगत्तै जेरार्डो मार्टिनोले राजीनामा दिएपछि अर्जेन्टिनाको प्रशिक्षक पद रिक्त थियो । पछिल्लो तीन वर्षमा अर्जेन्टिना कोपा अमेरिकामा दुई पटक र विश्वकपमा एकपटक फाइनलसम्म पुगे पनि उपाधिबाट विमुख भएको थियो । गत जुनमा भएको कोपा अमेरिकाको फाइनलमा अर्जेन्टिना साबिक विजेता चिलीसँग लगातार दोस्रो संस्करणमा उपाधि भिडन्तमा पराजित भएको थियो । मार्टिनोको उत्तराधिकारीका रूपमा बाउजाबाहेक एट्लेटिको म्याड्रिडका डिएगो सिमोन र टोट्टनहामका माउरिसियो पोचेटिनोलाई पनि बलियो प्रत्यासीका रूपमा हेरिएको थियो । बार्सिलोनालाई एक वर्ष प्रशिक्षण दिएका मार्टिनोले सन् २०१४ को विश्वकपपछि अर्जेन्टिनाको प्रशिक्षण जिम्मेवारी पाएका थिए । विश्वकपको फाइलनलमा आफ्नो टोली जर्मनीसँग १० गोलले पराजित भएपछि अलेजान्द्रो साबेलाले अर्जेन्टिनाको प्रशिक्षक पद छाड्नु परेको थियो । पछिल्लो समय उपाधि जित्न नसकेकै कारण प्रशिक्षकहरूले अर्जेन्टिनाको पद छाड्नु परेको छ । ५८ वर्षीय बाउजाका लागि अहिले धेरै चुनौती छन् । स्टार स्ट्राइकर लियोनल मेसीले गत कोपा अमेरिकाको फाइनलपछि अप्रत्याशित रूपमा अन्तर्राष्ट्रिय फुटबलबाट संन्यास लिएका कारण अर्जेन्टिनामा यी स्ट्राइकरको अभाव खड्कनेछ । अर्जेन्टिनाको हरेक राम्रा प्रदर्शनमा मेसीको भूमिका महत्वपूर्ण रहँदै आएको थियो । अर्जेन्टिना यतिबेला सन् २०१८ को विश्वकपको छनोट खेल्दैछ । अर्जेन्टिनाको आगामी खेल सेप्टेम्बरमा रहेको छ । ६ खेल खेलिसकेको अर्जेन्टिना ११ अंकसहित तालिकाको तेस्रो स्थानमा छ । १० टोलीको सहभागिता रहेको दक्षिण अमेरिकी छनोटबाट शीर्ष चार टोली सोझै विश्वकपमा छनोट हुनेछन् भने पाँचौं स्थानमा आउने टोलीले अन्तर महादेशीय प्ले अफ खेल्नु पर्नेछ । तालिकाको शीर्षस्थानमा रहेको उरुग्वे र दोस्रो स्थानमा रहेको इक्वेडरको समान १३१३ अंक छ । सन् १९८१ पछि नौ वर्ष अर्जेन्टिनी टोलीमा रहेका पूर्वरक्षक बाउजाले तीनपटक मात्र अन्तर्राष्ट्रिय फुटबलमा मैदानमा ओर्लने मौका पाएका थिए । सन् १९९० को विश्वकपमा अर्जेन्टिना फाइनलमा पुगे पनि बाउजाले एक खेल पनि खेल्ने मौका पाएका थिएनन् । उनको प्रशिक्षण जीवन भने सन् १९९८ देखि सुरु भएको थियो । आफूले तीन सयभन्दा बढी खेल खेलेको रोसारियो सेन्ट्रलबाटै उनले आफ्नो व्यावसायिक प्रशिक्षण जीवन सुरु गरेका थिए । अर्जेन्टिनाले सिनियर अन्तर्राष्ट्रिय फुटबलमा सन् १९९३ यता कुनै पनि ठूला उपाधि जित्न सकेको छैन ।
छोरीको स्याहारमा व्यस्तछन् गेल,"एजेन्सीः चर्चित क्रिकेटर क्रिस गेल यतिबेला आफ्नी छोरी ब्लशको हेरचाहमा व्यस्त भएका छन् । क्रिकेटको संसारबाट टाढा हुँदै गेलले आफ्नी छोरीको रेखदेख गरेको, छोरीसँग खेलेका तस्बिरहरु सामाजिक सञ्जालमा पोस्ट गर्न थालेका छन् । हेर्नुहोस् छोरीसँग खेल्नमा व्यस्त रहेका गेलका तस्बिर"
गाैरिका रियो ओलम्पिक कान्छी खेलाडी,"काठमाडौंःनेपाली युवा पौडीबाज गौरिका सिंह रियो ओलम्पिकमा सहभागी हुने खेलाडीमध्ये सबैभन्दा कान्छी उमेरकी खेलाडी भएको पक्का भएको छ । अन्तर्राष्ट्रिय ओलम्पिक कमिटी (आईओसी) ले शुक्रबारबाट ब्राजिलको राजधानी रियोमा सुरु हुने ओलम्पिक खेलकुदमा प्रतिस्पर्धा गर्ने खेलाडीमध्ये गौरिका सबैभन्दा सानी उमेरको खेलाडी भएको पक्का गरेको हो । रियो ओलम्पिकमा दुई सय ६ देशबाट १० हजार दुई सय ९३ खेलाडीले सहभागिता जनाउँदै छन् ।आइतबार गौरिकाले नेपालको प्रतिनिधित्व गर्दै एक मिटर ब्याक स्ट्रोकमा प्रतिस्पर्धा गर्दा उनी आधिकारिक रूपमा रियो ओलम्पिकमा प्रतिस्पर्धा गर्नेमध्ये कान्छी उमेरकी खेलाडी घोषित हुनेछिन् । उनी त्यसबेला १३ वर्ष र दुई सय ५५ दिनकी हुनेछिन् । नेपालको राष्ट्रिय टोलीबाट हालै भारतको सिलोङ र गुवाहाटीमा सम्पन्न १२ औं दक्षिण एसियाली खेलकुदमा समेत सहभागिता जनाएकी गौरिकाले नेपाललाई चार पदक दिलाएकी थिइन् । १२ औं सागमा गौरिकाले एक रजत र तीन कांस्य पदक जितेकी थिइन् । हाल आफ्नो अभिभावकसग लन्डनमा बस्दै आएकी गौरिकाले २०१५ को जुनबाट मात्रै नेपालमा राष्ट्रिय प्रतियोगितामा प्रतिस्पर्धा गर्न थालेकी हुन् । त्यसयता उनले सात राष्ट्रिय कीर्तिमान आफ्नो नाममा बनाइसकेकी छिन् । उनले नेपालको तर्फबाट गत अगस्टमा रसियाको काजनमा भएको विश्व च्याम्पियनसिपमा समेत प्रतिस्पर्धा गरेकी थिइन् । उनले रियो ओलम्पिककी कान्छी खेलाडी भएकोमा आफैंलाई अविश्वासिलो लागेको प्रतिक्रिया दिएकी छिन् । रियो ओलम्पिककी कान्छी खेलाडी भएको पहिलो पटक सुन्दा विश्वास नै लागेको थिएन', गौरिकाले भनेकी छिन् । गौरिका रियो ओलम्पिक कै सर्वाधिक कम उमेरकी खेलाडी भएकोको समाचार अन्तर्राष्ट्रिय सञ्चारमाध्यमहरूले समेत प्राथमिकताका साथ दिएका छन् ।"
रोमासँग हार्यो लिभरपुुल,न्युयोर्कः प्रिसिजन मैत्रीपूर्ण क्लब फुटबल प्रतियोगिता इन्टरनेसनल च्याम्पियन्स कपको आफ्नो अन्तिम खेलमा इङ्लिस क्लब लिभरपुल इटालियन सिरिए प्रतिद्वन्द्वी एएस रोमासँग २१ गोलले पराजित भएको छ । क्यालिफोर्नियामा भएको खेलमा रोमाका इडेन डेको र मोहम्मद सलाहले एकएक गोल गरे । लिभरपुलका सेई ओजोले खेल बराबरीमा ल्याए पनि रोमाले पुनः अग्रता लिएको थियो । खेलमा सलाहले निर्णायक गोल गरेका हुन् । पहिलो रोजाइका खेलाडीसहित उत्रिएको लिभरपुलले खेलमा प्रभाव देखाउन सकेन । म्यानचेस्टर सिटीका पूर्वखेलाडी डेकोले २९ औं मिनेटमा रोमालाई अग्रता दिलाएका थिए । त्यसअघि नै उनी दुईवटा राम्रा अवसरमा गोल गर्नबाट चुकेका थिए । ओजोले पहिलो हाफको इन्जुरी समयमा गोल गर्दै इङ्लिस क्लबलाई बराबरीमा ल्याइपुर्याएका थिए । जेम्स मिल्नरले गरेको कर्नर प्रहारमा ओजोले हेडमार्फत गोल गरेका थिए । तर सलाहले ६२ औं मिनेटमा गोल गरेपछि रोमाले पुनः अग्रता लिएको हो । डेकोले गरेको प्रहारलाई लिभरपुलका गोलरक्षक सिमोन मिग्नोलेटले रोके पनि सलाहले रिबाउन्डमा गोल गरे । च्याम्पियन्स कपमा लिभरपुलले दोस्रो हार व्यहोरेको हो । अब उसले मैत्रीपूर्ण खेलमा आगामी शनिबार इङ्ल्यान्डको राष्ट्रिय रंगशाला वेम्बलीमा स्पेनिस लिग च्याम्पियन बार्सिलोनाको सामना गर्नेछ । हारपछि लिभरपुलका प्रशिक्षक योर्गेन क्लोपले आफ्ना खेलाडी थाकेर खेल्न नसकेको बताए । उनले टोलीमा खेलाडीको अनुशासनलाई लिएर पनि चिन्ता व्यक्त गरे । प्रिसिजन भिडन्तमा लिभरपुल यसअघि चेल्सीसँग १० गोलले पराजित भएको थियो । अमेरिकामा भएको च्याम्पियन्स कपमा इङ्लिस क्लब चेल्सी र लेसिस्टर सिटीका लागि पनि सुखद रहन सकेन । लिभरपुललाई हराएको चेल्सी रियल म्याड्रिडसँग ३२ गोलले पराजित भएको थियो । यसैगरी पहिलो खेलमा सेल्टिकसँग ११ गोलको बराबरी खेलेको लेसिस्टर फ्रान्सको पेरिस सेन्ट जर्मन (पीएसजी) सँग ४० गोलले हारेको थियो । लेसिस्टरले अबको भिडन्तमा बार्सिलोनाको सामना गर्नेछ । गत सिजन क्लबसँग आबद्ध भएपछि क्लोपले कमजोर प्रदर्शन गरिरहेको लिभरपुललाई माथि ल्याए पनि उपाधि होडमा भने राख्न असफल भएका थिए । जर्मन क्लब बोरुसिया डर्टमुन्डमा यसअघि काम गरेका क्लोपबाट लिभरपुलले टोलीको पुनरागमनको अपेक्षा गरेको छ । लिभरपुल गत सिजन घरेलु लिगमा आठौं स्थानमा रहेको थियो । गत सिजन घरेलु लिगमा तेस्रो स्थान हात पारेको एएस रोमा युरोपियन च्याम्पियन्स लिग प्ले अफको तयारीमा छ । इटालीको अर्को सिरिए क्लब नापोलीले पनि सोमबार राति भएको मैत्रीपूर्ण खेल जित्यो । नापोलीले फ्रान्सको निसलाई ३० गोलले हरायो । नापोलीको जितमा कालिडोउ कोलिबेलीले दुई र ड्रायस मार्टेन्सले एक गोल गरे । कोलिबेलीले नवौं र २८ औं मिनेटमा गोल गरेका थिए । मार्टेन्सले २४ औं मिनेटमा टोलीको अग्रता दोब्बर बनाएका थिए । नापोली गत सिजन घरेलु लिगमा उपविजेता बनेको थियो । लेसिस्टरले अबको भिडन्तमा बार्सिलोनाको सामना गर्नेछ । गत सिजन क्लबसँग आबद्ध भएपछि क्लोपले कमजोर प्रदर्शन गरिरहेको लिभरपुललाई माथि ल्याए पनि उपाधि होडमा भने राख्न असफल भएका थिए । जर्मन क्लब बोरुसिया डर्टमुन्डमा यसअघि काम गरेका क्लोपबाट लिभरपुलले टोलीको पुनरागमनको अपेक्षा गरेको छ । लिभरपुल गत सिजन घरेलु लिगमा आठौं स्थानमा रहेको थियो । गत सिजन घरेलु लिगमा तेस्रो स्थान हात पारेको एएस रोमा युरोपियन च्याम्पियन्स लिग प्ले अफको तयारीमा छ । इटालीको अर्को सिरिए क्लब नापोलीले पनि सोमबार राति भएको मैत्रीपूर्ण खेल जित्यो । नापोलीले फ्रान्सको निसलाई ३० गोलले हरायो । नापोलीको जितमा कालिडोउ कोलिबेलीले दुई र ड्रायस मार्टेन्सले एक गोल गरे । कोलिबेलीले नवौं र २८ औं मिनेटमा गोल गरेका थिए । मार्टेन्सले २४ औं मिनेटमा टोलीको अग्रता दोब्बर बनाएका थिए । नापोली गत सिजन घरेलु लिगमा उपविजेता बनेको थियो ।
रोनाल्डोको रोमान्स' चर्चा,म्याड्रिडः आफ्नी आमाले चित्त नबुझाएपछि पोर्चुगिज फुटबलर क्रिस्टियानो रोनाल्डोले गत वर्षको सुरुमै लामो समयदेखि प्रेमसम्बन्धमा रहेकी प्रेमिका इरिना स्याकसग छुट्टिएको घोषणा गरेका थिए । रोनाल्डो इरिनासँगको झन्डै पाँच वर्ष लामो प्रेमसम्बन्ध तोडेर सन् २०१४ को फिफा वर्ष खेलाडीको पुरस्कार थाप्न एक्लै स्विट्जरल्यान्डको जुरिच पुगेका थिए । रोनाल्डो त्यसयता एक्लै रम्दै आएका छन् । इरिनासँग सम्बन्ध तोडेपछि उनको नाम कसैसँग जोडिएको छैन । तर उनी बार र सामुद्रिक तटहरूमा भने विभिन्न महिलासँग रोमान्स गरिरहेको समाचार र तस्बिर भने सार्वजनिक भइनै रहेका छन् । गत महिना फ्रान्समा सम्पन्न युरो कप फुटबलमा पोर्चुगललाई आफ्नै कप्तानीमा उपाधि दिलाएपछि लामै बिदामा रहेका रोनाल्डो हालै स्पेनको बारमा एक महिलासँग रमाइलो गरिरहेको तस्बिर सार्वजनिक भएको छ । रोनाल्डोले स्पेनको इबिजास्थित पाचा रात्रि क्लबको भीआईपी कोठामा ती महिलासगै बसेर रमाइलो गरेको तस्बिर सार्वजनिक भएको छ । रोनाल्डोले एक साँझ र रात पूरै त्यही रात्रि क्लबमा ती महिलासग बिताएको स्पेनी सञ्चारमाध्यमले जनाएका छन् । यद्यपि ती महिलाबारे भने केही खुलाइएको छैन । स्पेनिस मिडियाले ती महिला रोनाल्डोको प्रेमिका भए नभएको पनि ठोकुवा गरेका छैनन् । उनी बार र सामुद्रिक तटहरुम विभिन्न महिलासँग रोमान्स गरिरहेको समाचार र तस्बिर सार्वजनिक भई नै रहेका छन् । रोनाल्डो इरिनासँगको सम्बन्ध टुटेपछि प्रायः महिलासँग छोटो समयको सम्बन्धमै खुसी देखिँदै आएका छन् । गत महिना पनि रोनाल्डो दक्षिण युरोपस्थित मेडिटेरियन सामुद्रिक तटमा कोलम्बियन मोडल पाउला सुआरेजसँग रमाइलो गरिरहेको देखिएका थिए । रोनाल्डोले सुआरेजसग सामुद्रिक तटमै ढुंगामाथि पार्टी गरेका थिए । यद्यपि उनीहरूबीचको त्यो सम्बन्ध एक दिनको मात्रै भएको सार्वजनिक भएको थियो । स्पेनिस क्लब रियल म्याड्रिककी समर्थक रहेकी सुआरेज आफैंले रोनाल्डोले आफूलाई एक दिनका लागि बोलाएको बताएकी थिइन् । रोनाल्डो त्यसअघि गत क्रिस्टमस पर्वका बेला अर्की कोलम्बियन मोडल नाटाली रिन्कोनसँग थिए । उनीहरूले अमेरिकाको मियामीमा नया वर्ष र क्रिसटमस पर्वसँगै मनाएका थिए । त्यसपछि उनीहरू एकसाथ देखिएका छैनन् । सरोगेट मदर (भाडाको आमा) बाट एक छोरासमेत जन्माइसकेका रोनाल्डो हालसम्म अविवाहित छन् ।
हिग्वेन घाइते भए एक डलरमा पिजा',रोमः इटालियन सिरिए क्लब नापोलीले आफ्नो चिरप्रतिद्वन्द्वी युभेन्टसका अर्जेन्टिनी स्ट्राइकर गोन्जालो हिग्वेन चोटग्रस्त भएमा आफूले सञ्चालन गरेको रेस्टुरेन्टबाट एक युरोमै पिजा बेच्ने विवादास्पद निर्णय गरेको छ । नापोलीको उक्त निर्णयले युभेन्टससँगको द्वन्द्व अझ चर्किने संकेत गरेको छ । हिग्वेन अघिल्लो सातामात्रै नापोली छाडेर युभेन्टसमा आबद्ध भएका थिए । हिग्वेन सात करोड ५० लाख पाउण्ड मा युभेन्टससँग अनुबन्ध भएका हुन् । गत वर्ष युभेन्टसले इटालियन सिरिएको उपाधि जित्दा हिग्वेन नापोलीबाट सर्वाधिक गोलकर्ता बनेका थिए । कुल ३६ गोल गरेका हिग्वेनले सिरिएमा एकै सिजन सर्वाधिक गोल गर्ने खेलाडीको ६६ वर्ष पुरानो कीर्तिमानसमेत आफ्नो नाममा लेखाएका थिए । उनकै उत्कृष्ट प्रदर्शनमा नापोलीले पनि गत वर्ष सिरिएको शीर्ष पाँचभित्र आफूलाई उभ्याउन सफल भएको थियो । तर नयाँ सिजनको पूर्वसन्ध्यामा हिग्वेन प्रतिद्वन्द्वी क्लब युभेन्टसमा अनुबन्धित भएपछि नापोली र उसका समर्थक उनीप्रति निकै आक्रोशित बनेका छन् । त्यसैले नापोलीले हिग्वेन घाइते भएमा आफ्नो रेस्टुरेन्टले एक डलरमै पिजा बेच्ने निर्णय सार्वजनिक गरेको हो । नापोलीको उक्त विवादास्पद निर्णय आफ्ना क्षमतावान् खेलाडी अन्य क्लबमा जाँदा पूर्वक्लबहरू कति रुष्ट हुन्छन् भन्ने उदाहरण पनि हो । नापोलीले हिग्वेन घाइते भएको खुसीयालीमा पार्टी स्वरूप आफ्ना समर्थक र ग्राहकलाई एक डलरमै पिज्जा खुवाउने निर्णय गरेको हो । सामान्य रुपमा पिज्जाको मूल्य १० पाउण्ड पर्छ । नापोलीको पछिल्लो निर्णयमा २८ वर्षीय हिग्वेन र उनको नयाँ क्लब युभेन्टसले भने हालसम्म कुनै प्रतिक्रिया जनाएको गरेको छैन । हिग्वेनले नापोलीका लागि एक सय चार खेल खेल्दै ७१ गोल गरेका छन् ।
आफ्नै देशको झन्डा बोकेर खेल्न चाहन्छन् कुबेती खेलाडी,"कुबेतसिटीः कुबेतका खेलाडीले अन्तर्राष्ट्रिय ओलम्पिक कमिटी (आईओसी) को झन्डामुनि रहेर रियो ओलम्पिक नखेल्ने अडान लिएका छन् । सरकारी हस्तक्षेप भएको भन्दै आईओसीले कुबेतको राष्ट्रिय ओलम्पिक कमिटी र विश्व फुटबल महासंघ (फिफा) ले राष्ट्रिय फुटबल संघमाथि प्रतिबन्ध लगाएका छन् । आईओसीको प्रतिबन्धका कारण ओलम्पिकमा सहभागिता जनाउने कुबेतका खेलाडीले आईओसीकी झन्डा बोकेर खेल्नुपर्ने बाध्यता छ ।कुबेतका चर्चित सुटिङ खेलाडी फेहिद अल दिहानीले रियो ओलम्पिकमा आईओसीको झन्डा बोकेर खेल्न अस्वीकार गरेका छन् । म कुबेत आर्मीको बफादार सिपाही हुँ, त्यसैले म ओलम्पिकमा पनि मेरै देशको झन्डा बोकेरै खेल्न चाहन्छु । मलाई आईओसीको झन्डा बोकेर ओलम्पिक खेल्ने मन छैन, उनले भने । दिहानी कुबेतका लागि ओलम्पिकका पदक जित्ने पहिलो खेलाडी हुन् । रियो ओलम्पिकका लागि छनोट भएका दिहानीले सन् २००० को सिड्नी ओलम्पिक र सन् २०१२ को लन्डन ओलम्पिकमा पनि भाग लिएका थिए । उनले ती दुईवटै ओलम्पिकमा कांस्य पदक जितेका थिए । अन्तिम समयमा कुबेत सरकार र आईओसीबीच कुराकानी भइरहे पनि दिहानीसहित कुबेतका अन्य सातजना खेलाडीले आईओसीको झन्डामुनि खेल्न अस्वीकार गरेका छन् । ओलम्पिकका लागि छनोट भएका कुबेतका खेलाडीले ओलम्पिकमा सबैभन्दा ठूलो कुरा भनेको आफ्नो देश र देशको झन्डा बोक्नु नै रहेको धारणा व्यक्त गरेका छन् । कुबेतका खेलाडीहरूले आफ्नो देशको झन्डा बोकेर खेल्न नपाए आफूहरूका लागि ओलम्पिक सहभागिताको कुनै अर्थ नहुने पनि बताएका छन् । कुबेत सरकारले अनावश्यक हस्तक्षेप गरेको भन्दै आईओसीले गत जुनमा पुनः कुबेतलाई प्रतिबन्ध गरेको थियो । कुबेतलाई आईओसीले प्रतिबन्ध लगाएको यो तेस्रो पटक हो । यसअघि सन् २००७ मा आईओसीले पहिलोपटक कुबेतमाथि प्रतिबन्ध लगाएको थियो । कुबेत सरकारले भने आईओसीको प्रतिबन्धका कारण कुबेतलाई ठूलो क्षति भएको जनाउदै आईओसीसँग एक अरब अमेरिकी डलरको क्षतिपूर्ति माग गर्दै कानुनी लडाइँ लड्ने जनाएको छ । कुबेतका युवा तथा सूचनामन्त्री शेख सलमान अल हुमोद अल सबाहले कुबेतमाथिको निलम्बन अन्यायपूर्ण भएकाले कोर्ट अफ आर्बिट्रेसन फर स्पोर्टस' मा पुनरावेदन गरिने बताए । कुबेत सरकारले अहिले ओलम्पिकमा खेलाडीले आफ्नै देशको झन्डा बोकेर खेल्न पाउनुपर्ने माग संयुक्त राष्ट्रसंघमार्फत पनि अघि बढाउँदै आएको छ ।"

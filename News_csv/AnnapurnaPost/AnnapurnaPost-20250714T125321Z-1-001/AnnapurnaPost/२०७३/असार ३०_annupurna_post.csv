शीर्षक,विवरण
द्रूत मार्गः राजधानीतराई जोड्ने सेतु,"यतिखेर राजधानीलाई तराईमधेससँग जोडने प्रत्यक्ष र सबैभन्दा छोटो सडक द्रूतमार्ग नेपालको विकास बहसमा अग्रपंक्तिमा रहेको छ । काठमाडौँबाट बारास्थित पूर्वपश्चिम महेन्द्र राजमार्गसम्म करिब ७६ किलोमीटर दुरी रहेको यो मार्ग निर्माणको लागि हाल ७५ अर्ब रुपैयाँ लाग्ने अनुमान छ । करिब २५ वर्ष अघिदेखि उठेको र हाल चर्चाको शिखरमा रहेको द्रूतमार्ग निर्माण कार्य स्वदेशी लगानीमा अघि बढाउन पाउने फैसला सर्वोच्च अदालतले भर्खरै गरेर यसको कानुनी अड्चन खोलिदिएको छ । यसअघि स्वदेशी लगानीमा निर्माण गर्ने कि विदेशीलाई सुम्पने विवाद थियो, जुन अदालतसम्म पुग्यो । राष्ट्रियता र स्वाभिमानको पक्षमा खरो उत्रिएको वर्तमान ओली सरकारले नीति तथा कार्यक्रम र वार्षिक बजेटमा राज्यको प्राथमिकतासहित अघि बढाउने पक्षमा छ । यसअघिको पूर्ववर्ती सरकारको नेतृत्व गर्ने नेपाली कांग्रेस र जिम्मेवार नेता एवं मन्त्री नै विदेशीलाई सुम्पने पक्षमा थिए र सोको पक्षपोषण अहिले पनि घुमाउरो ढंगबाट भइरहेको छ । द्रूतमार्गको अधिकांश भागको कच्ची ट्र्याक खोल्ने काम भइसकेको छ । सेनाले खोलेको उक्त ट्र्याकको मुआब्जा समस्याको कारण करिब आठ किलोमिटर बाँकी छ । कहिले, कसको लगानी र कस्तो मोडालिटीमा निर्माण गर्ने बहस अब साँघुरिँदै गएको छ । विदेशी वा निजी क्षेत्रलाई दिनेभन्दा पनि राज्यले आफ्नै स्रोतमा निर्माण प्रक्रिया तत्काल अघि बढाउने घोषणाले यहाँका स्थानीय जनतालाई उत्साहित बनाएको छ । द्रूतमार्गले राजधानी काठमाडौँलाई तराईमधेससँग नजिकबाट जोड्ने मात्रै होइन, आर्थिक राजधानी र प्रमुख भन्सार नाका रक्सौललाई पनि नजिक बनाउनेछ । मुलुकको मार्गस्थ अन्तर्राष्ट्रिय व्यापारको झन्डै दुईतिहाई हिस्सा ओगट्ने रक्सौल वीरगन्जबाट सामान ढुवानी छिटो, सुरक्षित र सस्तो हुनेछ । अहिले पनि वीरगन्जबाट ९० किमि हवाई दूरी पार गर्न करिब तीन सय किलोमिटर लामो जोखिमपूर्ण बाटो तय गर्नुपर्ने अवस्था छ । पहाड र नदीतटका उकालीओराली यात्रा सहज रूपमै तय गर्न मालवाहक गाडीहरूलाई एक दिनरात लाग्न सक्छ । त्यसमा पनि साँघुरो सडक र ट्राफिक जामका समस्या, बाढीपहिरो र दुर्घटनाका जोखिम दिनप्रतिदिन बढिरहेका छन् । आजभन्दा चालीसपचास वर्षअघि बनेको काठमाडौँ जोड्ने मुख्य मार्गको रूपमा रहेको वीरगन्ज हेटौँडा नारायणघाट मुग्लिङ काठमाडौँ सडकले अहिलेको आवश्यकता धान्न नसक्ने मात्रै होइन, ढुवानी लागत र आवश्यकताको हिसाबले सुरक्षित, छोटो र फराकिलो मार्गको पहिलो विकल्प नै द्रूतमार्ग हो । समयसमयमा हेटौँडाबाट कान्ति राजपथ र सुरुङमार्गको चर्चा चल्ने गरे पनि द्रूतमार्गको विकल्प बन्न सक्दैन । हेटौँडाबाट हल्का साधनका लागि सीमभन्ज्याङ पालुङ नौबिसे सडक र कुलेखानी सिस्नेरीफर्पिङ वा फाखेल हुमाने सडक भए पनि ती सबैको लागि साझा, फराकिलो, छोटो र सुरक्षित सडक हुन सक्दैन । द्रूतमार्ग एक बहुआयामिक महत्त्व बोकेको राष्ट्रिय गौरवको आयोजना हो । प्रस्तावित दोस्रो अन्तर्राष्ट्रिय विमानस्थल जो अन्तर्राष्ट्रिय रूपमा हवाई ट्रान्जिट बन्न सक्छ । वास्तवमा त्रिभुवन अन्तर्राष्ट्रिय विमानस्थल वास्तवमै भन्ने हो भने मापदण्ड पुगेको अन्तर्राष्ट्रिय विमानस्थल बन्न सकेन । यो अत्यन्त असुरक्षित र समयसमयमा दुर्घटना हुने विमानस्थलको कारण अन्तर्राष्ट्रिय हवाई आवागमनमा नेपाल बदनामित पनि छ । पोखरा वा भैरहवाले पनि सुविधासम्पन्न अन्तर्राष्ट्रिय विमानस्थलको रूपमा आफूलाई उभ्याउन सक्ने अवस्था छैन । प्रस्तावित दोस्रो अन्तर्राष्ट्रिय विमानस्थल सर्वोत्तम विकल्पको रूपमा रहेको छ । ठूलाठूला विमानहरू यहाँ बस्ने र करिब एक घन्टाको द्रूतमार्गबाट राजधानी पुर्याउन सकिने सम्भावनाले पर्यटकहरूको संख्या भारी मात्रामा वृद्धि हुन सक्नेछ । द्रूतमार्ग र अन्तर्राष्ट्रिय विमानस्थल परिपूरक र राष्ट्रिय समृद्धिको एक महत्त्वपूर्ण आधार बन्न सक्छन् । द्रूतमार्गको तराईबाट प्रस्थानविन्दुसँग जोडिएर पूर्वपश्चिम रेलवे योजना पनि अन्तरसम्बन्धित छ । जनकपुर बर्दिबास सिमरा रेलवेको काम सुरु भइसकेको परिप्रेक्षमा द्रूतमार्गको लाभदायकताको सम्भावना अझै बढेर गएको छ । पूर्वपश्चिम तराईमा उत्पादन भएका अन्न, तरकारी, फलफूल, मासु छिटो र जोखिमरहित तवरबाट राजधानी पुर्याउन सकिनेछ । वीरगन्जस्थित सुक्खा बन्दरगाहमा रेलवे भारतको कलकत्ता बन्दरगाहसम्म जोडिइसकेको परिपे्रक्षमा द्रूतमार्गलाई थप टेवा पुग्नेछ । द्रूतमार्गले पथलैया वीरगन्ज औद्योगिक करिडोरको पनि प्रवद्र्धन गर्नेछ । झन्डै एक हजारको संख्यामा रहेको उद्योगधन्दाको व्यवसाय विस्तारको कारणले सिंगो मुलुकको आर्थिक गतिविधिमा सकारात्मक प्रभाव पार्नेछ । काठमाडौँमा रहेका र अनुपयुक्त ठहरिएका कतिपय उद्योगधन्दाहरू स्थानान्तरण गर्दा त्यहाँको समस्या हल हुनेछ भने विकास र रोजगारका अवसरहरू स्थानीय तहसम्म पुग्नेछ । सिमरा डुमरवानामा प्रस्तावित विशेष आर्थिक क्षेत्र योजना (सेज) ले पनि द्रूतमार्गको आवश्यकता र महत्त्वलाई बढाएको छ । द्रूतमार्गले तराईमधेसमा आन्तरिक तथा बाह्य पर्यटन प्रवद्र्धनमा पनि टेवा पुग्नेछ । द्रूतमार्गको रणनीतिक व्यावसायिक महत्त्व मात्रै छैन । यसले राजनीतिक र सामाजिक दूरगामी महत्त्व राख्नेछ । तराईमधेसका जनतालाई राजधानीसँग निकटतम रूपमा जोडने र यहाँ उठिरहेको विभेदको आवाजको धेरै हदसम्म सम्बोधन हुनेछ । मधेसी र पहाडीबीच फाटो ल्याउने र दरार पैदा गरेर निहित स्वार्थसिद्ध गर्न चाहनेहरूको लागि द्रूतमार्ग गतिलो झापड हुनेछ । यसले राष्ट्रिय एकतालाई सुदृढ बनाउनुका साथै सामाजिक एकता र सद्भावलाई जनस्तरमा थप मजबुत बनाउनेछ । पहाड र मधेसबीचको दूरी न्यून हुनेछ । द्रूतमार्गको कारण मानिसहरू यहाँबाट काठमाडौँ दैनिक काम गर्न जान आउन सक्ने भएकाले बसोवास र आवागमनको चाप पनि घट्नेछ । नेपालको विकासमा एक महत्त्वपूर्ण आधारस्तम्भको रूपमा परिभाषित द्रूतमार्ग निर्माण प्रक्रियालाई अब तीव्र गतिमा अघि बढाउनुपर्दछ । राज्यले आफ्नै स्रोत र लगानीमा निर्माण गर्ने विकल्प रोज्नुपर्दछ । विदेशीलाई जिम्मा दिने वा अन्य विकल्प खोजिरहँदा जोखिम र चुनौतीहरू बढी छन् । समयमा काम र यसको गुणस्तरीयतामा कुनै सम्झौता हुनु हँदैन । नेपालीहरूले आफ्नो स्रोत र लगानीमा समयमा पूरा भएको आयोजनाको रूपमा द्रूतमार्ग अघि बढोस् । यो सुनिश्चितताले मुलुकमा पूर्वाधारहरूको तीव्र विकास र समग्र समृद्धिमा नयाँ ढोका उघार्नेछ । निर्माणको मोडालिटीको सन्दर्भमा चर्चामा आएका पब्लिक प्राइभेट पार्टनरसिप वा बुट मोडेल दुवै द्रूतमार्गमा सफल हुन नसक्ने विज्ञहरूको दाबी रहेको छ । पुँजी जुटाउन सके पनि प्राविधिक र व्यवस्थापकीय कौशलता हामीसँग पर्याप्त नहोला । त्यसको लागि त्यो प्रकारको जनशक्ति र प्रविधि हामीले बाहिरबाट ल्याउनुपर्ने हुन्छ । पेटी कन्ट्याक्ट वा कन्सल्ट्यान्टको रूपमा काम गराएर ती समस्या हल गर्न सकिन्छ । आफ्नो क्षमतालाई दोष देखाएर आफ्नो राष्ट्रियता र सार्वभौमिकतालाई नै दाउमा राखेर रणनीतिक र बहुआयामिक महत्त्व बोकेका यस्ता आयोजनाहरू विदेशीलाई सुम्पनु कुनै हालतमा स्वीकार्य हुँदैन । द्रूतमार्ग निर्माण प्रक्रियालाई तीव्र गतिमा अघि बढाउनुपर्दछ । यो वा त्यो बहानामा आयोजनाहरू समयमा निर्माण गर्ने र आवश्यक स्रोत जुटाउन नसक्ने हाम्रो पुरानै रोग हो । यसलाई विलम्ब गर्ने वा रोक्ने सम्भावित खेलहरूको पहिल्यै समाधान गर्नुपर्छ । उच्च प्रतिबद्धताका साथ काम अघि बढाउने हो भने स्रोतको कमी नहोला । आन्तरिक स्रोतले तत्काल नपुग्ने अवस्थामा बाह्य र आन्तरिक ऋणबाट पनि स्रोतको आवश्यकता पूरा गर्नुपर्दछ । राजनीतिक स्थिरता र सुशासनको प्रत्याभूति गर्ने हो भने राजस्व स्रोतमा तीव्र वृद्धि हुने र नयाँ आयोजनाहरू अघि बढाउन सकिनेमा विशेषतः राजनीतिक दलहरू गम्भीर हुनुपर्छ । विकासका सवालमा प्रमुख दलहरू एउटै थलोमा उभिएर सामूहिक प्रतिबद्धता जाहेर गर्ने हो भने नागरिकहरूमा पनि आशा र विश्वास बढने साथै दल र सत्ताप्रतिको वितृष्णा घटनेछ, जुन विकास र अग्रगमनको लागि महत्त्वपूर्ण ऊर्जा हुनेछ । यो आयोजना कार्यान्वयन प्रक्रियालाई तीव्र गतिमा अघि बढाउने हो भने पाँच वर्षमा पूरा गर्न सकिने विश्लेषण रहेको छ ।विकासका सवालमा प्रमुख दलहरू एउटै थलोमा उभिएर सामूहिक प्रतिबद्धता जाहेर गर्ने हो भने नागरिकहरूमा पनि आशा र विश्वास बढने साथै दल र सत्ताप्रतिको वितृष्णा घटनेछ, जुन विकास र अग्रगमनको लागि महत्त्वपूर्ण ऊर्जा हुनेछ ।"
एसिया असन्तुलनको ज्यामिती,"सन् १९४५ सम्मको लामो समय आन्तरिक राजनीतिक उल्झनमै अल्झिएको चीन सम्भवतः यतिखेर बाहिरी विश्वलाई देखाउन पनि चाहन्छ कि उसको तागतको आधार के हो र ऊसँग कति सामथ्र्य छ भनेर । सँगै, चीन आफ्नो सामरिक तागतको समेत प्रवद्र्धन गर्न चाहन्छ । यसको पछाडिको मक्सद पश्चिमा जगत्ले ऊसँग निहुँ खोज्न' बाट हच्कियोस् वा बेइजिङसम्बद्ध चासोमा हात नहालोस्' भन्ने होला । खासगरी, पछिल्लो समय एसियाली शक्ति राजनीतिको प्रगोगशालाको रूपमा दक्षिणी चिनियाँ सागर देखिएको छ, जहाँ अमेरिका र चीनबीच लामो रस्काकस्सी चलिरहेको छ । अमेरिका आसियान' आबद्ध मुलुकलाई उचालेर त्यहाँ आफ्नो प्रभाव कायम गर्न अघि सरेको छ । भलै, दक्षिणी चिनियाँ सागर' विवादमा चीन कुनै अवस्थामा पनि पछि हट्ने छनक कतैबाट पनि देखिँदैन । चीन, ताइवान, भियतनाम, फिलिपिन्स, मलेसिया, बु्रनाईलगायतका मुलुकको चिनियाँ सागरमा दाबी रहँदै आएको छ, जसमध्ये चीनले आफ्नो पकड फैलाइरहेको सन्दर्भमा अमेरिकाले निको नमानिरहेको मात्रै होइन कि चिनियाँ रणनीतिमाथि पासो थापेर उसलाई कमजोर तुल्याउन पनि चाहन्छ । किनभने उप्रान्त बेइजिङको आर्थिक समृद्धिको आधार तथा सामरिक विस्तार रणनीतिमध्येको एक दक्षिणी चिनियाँ सागर' पनि हुनेछ । दक्षिणी चिनियाँ सागर' अन्तर्गत पारासेल टापुमा चीनले आफ्नो नियन्त्रण कायम गर्दै आएको छ । ती टापुमाथि ताइवान र भियतनामको पनि दाबी रहेको छ । यसैबीच वासिंटनको चासो पनि ह्वात्तै बढेको छ । चीनको नाइन डटेट लाइन' माथिको एकपक्षीय दावामाथि फिलिपिन्सले अमेरिकी उक्साहट' को आडमा पर्मानेन्ट आर्बिट्रेसन कोर्ट' मा उजुरी पनि दिएको थियो र यही जुलाई १२ को हेग कोर्ट' को रुलिङ' चीनविरुद्धमा भएको द गार्डियन' ले लेखेको छ । उक्त निर्णयलाई चीनले कडा रूपमा नकारेको बीबीसीलगायतका अन्तर्राष्ट्रिय समाचार एजेन्सीले जनाएका छन् । त्यसो त, केही हप्ताअघि दक्षिणी चिनियाँ सागर ओकिनावा टापुनजिकै जापान, अमेरिका र भारत मिलेर मालाबार संयुक्त नौसैन्य अभ्यास' को थालनी गरेका छन् । प्रेस ट्रस्ट अफ इन्डिया (पीटीआई) का अनुसार, यस अभ्यासको खास ध्येय भनेको यी तीन मुलुकबीच अन्तक्र्षमता विकास गर्ने कार्यमा यो सहायक हुने' ती मुलुकसम्बद्ध सैन्य अधिकारीले जनाएका छन् । साथै, भारतको एक्ट इस्ट पोलिसी' को सबलीकरणमा एक अध्याय हुने विश्वास पनि गरिएको छ । अर्कोतर्फ, भारतका साथसाथै चीन र अमेरिकाले पनि हिन्द महासागरमा हैसियत मजबुत पार्नकै लागि श्रीलंकामाथि हाबी हुने' रणनीति पनि चालेका छन् । भियतनामले आफ्नो ठानेको दक्षिण चिनियाँ सागर र कतिपय भूभागमाथि चीनले दाबी गर्दै आइरहेको सन्दर्भमा अमेरिकाले भियतनाममाथि सत्तरीको दसकको मध्यतिरबाट लगाएको सैन्य प्रतिबन्ध बाराक ओबामाको कार्यकालको उत्तराद्र्धतिर हालै गरिएको उनको पहिलो भियतनाम भ्रमणसँगै हटाइएको छ । उनले बेइजिङले होनोईलाई धम्काउन खोजे' वासिंटनले साथ दिने संकेतसमेत गरेका छन् । रोयटर्सको समाचार स्रोतलाई पछ्याउँदा अफगानिस्तान र इराक युद्धको लामो समयपछि दक्षिण चीन सागरमा देखाएको अधिक चासोसँगै वासिंटनले फिलिपिन्ससँग मिलेर स्कारबोरग सोल' छेउछाउ गरेको नौसैनिक अभ्याससँगै उसले यस क्षेत्रमा बढाएको सैन्य उपस्थिति भनेको एसियामा आफ्नो चासो अद्यापि छँदैछ भनेर देखाउनेभन्दा पनि अबको विश्व भनेको एसियाली शक्तिको हो भन्ने तर्क बलियो बनेकैले हुनुपर्छ । एसियामा राजनीति गर्ने थुप्रै मुद्दामध्ये दक्षिण चिनियाँ सागर तनाव सबैभन्दा उपयुक्त हुने रणनीतिक ठहर वासिंटनले गरिसकेको देखिन्छ । अर्कोतर्फ, चीन र भारतबीचको तिक्ततालाई दुई देशका आर्थिक हितले सतहमा टालटुल गरे पनि भित्री रूपमा भने सम्बन्ध छियाछिया भइसकेको छ । किनभने, पछिल्लो समय यस क्षेत्रका कतिपय सामरिक सवाललाई लिएर यी दुई मुलुकबीच कटुता चुलिएको छ । राजनीतिक तथा सामरिक मनमुटावलाई आर्थिक स्वार्थले मात्रै दिगो रूपमा टिकाएर राख्न निश्चय नै नसक्ला । यसैबीच, गत जुन ८ मा मोदीले क्यापिटल हिलस्थित अमेरिकी कंग्रेसमा गरेको सम्बोधनमा अफगानिस्तानमा शान्ति र स्थिरताको अब भारत र अमेरिका दुवैको एजेन्डा भएकोमा जोड दिएको ४८ घन्टा नबित्दै जुन १० मा ह्वाइट हाउसले अफगानिस्तानमा थप सैन्य उपस्थिति बढाउने निर्णय गरेको थियो । त्यसलाई अर्थपूर्ण किन पनि मान्न सकिन्छ भने दक्षिण एसिया मामिलामा यसपटक मोदीको ब्रिफिङ' लाई ह्वाइट हाउसले खास आधार बनाएको देखिन्छ । पेन्टागनका प्रेस संयोजकले अन्तर्राष्ट्रिय मिडियालाई उपलब्ध गराएको सूचनाअनुसार, वासिंटनले अफगानी सैन्य दस्तालाई सघाउन र सल्लाह' दिन अति सक्रिय भूमिकाको' निर्वाह गर्ने भनिएको छ । हाल त्यहाँ मौज्दात ९८०० सैनिक संख्यालाई सन् २०१७ सम्म ५५०० को संख्यामा झार्ने बहस अन्तर्राष्ट्रिय राजनीतिक वृत्तमा भइरहँदा पछिल्लो अमेरिकी निर्णय एसियामा राजनीति गर्ने उपागम र आफ्नो सुरक्षा चासो सम्बोधनको लागि नहोला भन्न सकिँदैन । किनभने निर्णय हतारहतार गरिएको नभई सुझबुझका साथ रणनीतिक तवरबाटै गरिएको देखिन्छ । ओबामा प्रशासनले तालिबानी लडाकूविरुद्ध लड्नको लागि' भनेर औपचारिक खुलासा नगरे पनि ओबामा कार्यकाल सकिँदै गर्दा यता काबुलमा तालिवानले पुनः मुन्टो उठाएको' निष्कर्ष वासिंटनले सम्भवतः निकालेको हुनुपर्छ । सँगै, थप सुरक्षा खतरा बढ्दै गएको र त्यसको रणनीतिक समाधानमा ह्वाइट हाउस' र पेन्टागन' ले समीक्षा पनि गरेकै हुनुपर्छ । यसैबीच, ह्वाइट हाउसको आँखाबाट हेर्दा, एसिया राजनीतिमा चीन हाबी भइरहेको' सन्दर्भमा वासिंटनको हैसियत फितलो नहोस् भन्ने सवाल पनि उत्तिकै महत्त्वपूर्ण देखिन्छ । सन् २०१२ मा डेभिड क्यामरुनले दलाई लामालाई भटेर यस क्षेत्रको राजनीतिमा हात हालेर आफ्नो प्रभाव विस्तार गर्ने छिद्र' को खोजी गरेका थिए । अमेरिकी राष्ट्रपति बाराक ओबामाले पनि सन् २०१४ मा दलाई लामालाई भेटेर एसियाली राजनीति' का कमजोरीमाथि पकड जमाउने प्रयत्न गरेका थिए, जसलाई बेइजिङले चिनियाँ आन्तरिक राजनीतिमाथिको हस्तक्षेप' भनी टिप्पणी गरेको थियो । सबैभन्दा पेचिलो राजनीतिको उदय दक्षिण चिनियाँ सागर' माथि बदलिएको अमेरिकी नीतिबाटै भएको छ, जसले क्षेत्रीय सामरिक सन्तुलनको मुद्दालाई थप गिजोलेर असन्तुलित बनाइदिएको छ । त्यसो त, २०१६ को जुन १५ मा पुनः तिब्बती निर्वासित धर्मगुरुलाई भेटे । बीबीसी स्रोतका अनुसार, त्यसलाई बेइजिङले चीनअमेरिकाबीचको आपसी विश्वासमा खतरा निम्त्याउने र विभाजनकारी शक्तिमा गलत सन्देश जाने' कारकको रूपमा आलोचना गर्यो । त्यसो त, पछिल्लो ओबामादलाई लामा भेटको सवालमा गत जुन १५ को बीबीसीले लेखेको थियो, बेइजिङको चेतावनी लत्याउँदै दलाई लामालाई ओबामाले भेटेका छन् ।' हुन त, चीनको उदाउँदो छविले एसिया प्रशान्त क्षेत्रीय सामरिक संरचनाको पुनः स्वरूपीकरण पक्कै पनि गर्नेछ । अमरिकाको क्षेत्रीय भूराजनीतिक हिस्सा चीनको उदयले पक्कै पनि प्रतिस्थापित गरिदिनेछ । सँगै, एकपक्षीय साँढे प्रवृत्ति' भन्दा पनि सहकार्यात्मक पद्धति अवलम्बन गर्न खोज्ने शैलीका कारण हत्तपत्त चिनियाँ क्षेत्रीय प्रभावलाई वासिंटनले हत्याउन सक्ने ठाउँ भने देखिँदैन । चीनताइवान तनाव अन्त्य नभइसकेको सन्दर्भमा वासिंटनताइवान बढ्दो उठबसले बेइजिङलाई चैनको निद्रा निदाउन' पनि नदेला । त्यसैगरी, यही जुन ९ मा २५० जनाको चिनियाँ जनमुक्ति सेनाको एक जत्था पूर्वी अरुणाञ्चल प्रदेशको भारतीय भूमिमा घुसेको' समाचारलाई अन्तर्राष्ट्रिय सञ्चारमाध्यमले प्राथमिकताका साथ छापे । उक्त घटना भारतचीनबीच बढ्दै गरेको तिक्तताको कडा सूचक मात्रै होइन, क्षेत्रीय शक्ति संघर्ष थप पेचिलो बन्दै गरेको संकेत पनि हो । यो केवल संयोग मात्रै नहोला कि भारत न्युक्लियर सम्लायर्स गु्रप' (एनएसजी) को सदस्यता प्राप्तिको लागि अन्तर्राष्ट्रिय समुदायसँग हारगुहार गरिरहेको बेला एकाएक चिनियाँ सेना भारतीय भूमिमा पसेर तीन घन्टा बितायो । यस खबरले दिल्लीलाई झस्काउने मात्रै होइन, बेइजिङ भारतको न्युक्लियर सम्लायर्स गु्रप' (एनएसजी) को सदस्यताको सख्त विरोधमा रहेको सांकेतिक अर्थ पनि हुनसक्छ । त्यसैगरी, बेइजिङसँगको समानान्तरीय हैसियत कायम गर्ने रणनीतिको खोजीमा रहेको दिल्ली हालै इरान र अफगानिस्तानसँग चाबहार बन्दर्गाह' को रणनीतिक उपयोगको सवालमा सम्झौता गर्न कामयाव भएको छ । सम्भवतः उसले यसको विकास र आयामिक विस्तारको लागि कुनै कसर बाँकी राख्ने छैन । किनभने चीनको रेसम मार्ग' कूटनीतिले उसलाई झस्काइसकेको छ । पछिल्लो सम्झौताले इरानका राष्ट्रपति हसन रौहानी र मोदीलाई नजिक ल्याउने मात्रै होइन, अफगानिस्तान र चीनको सम्बन्धको डोरी केही तन्किने पनि सक्छ । त्यसैले पनि होला, उक्त सम्झौतासँगै मोदीले एक नयाँ युगको सुरुआत भएको' बताएको खबर अन्तर्राष्ट्रिय मिडियाले छापेका थिए । पश्चिमा जगत्ले खासगरी दक्षिण र दक्षिणपूर्वी एसियामा आफ्नो रणनीतिक उपस्थितिको भरपर्दो माध्यमको खोजी गरिरहेको सन्दर्भमा एसियामा गर्न खोजिएको पछिल्लो बहुपक्षीय राजनीति' खासगरी महाशक्तिको रूपमा उदाउँदै गरेको चीनसँगको सन्तुलनको पल्ला अडाउने उपागम पनि होला । सबैभन्दा पेचिलो राजनीतिको उदय दक्षिण चिनियाँ सागर' माथि बदलिएको अमेरिकी नीतिबाटै भएको छ, जसले क्षेत्रीय सामरिक सन्तुलनको मुद्दालाई थप गिजोलेर असन्तुलित बनाइदिएको छ ।"
सन्धिसर्पनमा हितकारी भावना,"नेपालमा शान्ति र समृद्धिका लागि सदासयतापूर्ण अभिव्यक्ति दिन सायदै कुनै छिमेकी मुलुकले कन्जुस्याइँ गरेको छ । नेपालीहरू नेपालमा रहँदा त कुरै भएन, विदेश गएपछि झन् बढी राष्ट्रवादी हुन्छन् । सबैले चाहेर पनि मानव जीवनका प्राथमिक चाहनारूपी यी दुई चीज किन नेपालमा सम्भव हुन सकिरहेको छैन ? किन अझै कैयन् वर्ष होलाजस्तो अवस्थासमेत देखिँदैन ? दोषारोपण र अस्पष्ट गुनासाका पुलिन्दा हरेक मानिससँग भएको देखिन्छ । तर कर्तव्य बुझेर सामान्य मानिसले गर्नुपर्ने काममा चाहिँ कमैको दिलचस्पी छ । एकखाले भ्रान्ति सबैतिर व्याप्त छ । हामीकहाँ विकसित हुँदै गएको राजनीतिक परम्परा खासगरी त्यही भ्रान्तिबाट निर्देशित भएको पाइन्छ । जनतालाई नेताले काम गरेनन् भन्ने पिर छ, फेरि त्यही नेतालाई नै जिताउने दौडमा नगइनहुने । नेताचाहिँ ठ्याक्कै भोट नगुम्नेसम्मको कुरा ख्याल राखी जे गर्दा पनि भयो भन्ने मनस्थितिमा देखिन्छन् । मुलुक निर्माणको लागि नैतिकताकेन्द्रित राष्ट्रिय चरित्र निर्माण गर्ने उद्देश्यमा कोही त्याग गर्न तयार छैनन् । यहाँ त्याग भनेको कसैलाई लालपुर्जा बुझाऊ भनिएको होइन, कसैलाई दालभात नखाऊ भनिएको पनि होइन । मुलुकलाई नोक्सानी पर्ने हकमा नराम्रो कुरामा अघि नसर भन्ने मात्र हो । पछिल्लो वर्ष हामीले आफूले पैसा तिरेर ल्याउन खोजेको अत्यावश्यक सामग्रीसमेत छिमेकले गौँडा थुन्दा पाएनौँ । कुनै राजनीतिक प्रयास र अन्तर्राष्ट्रिय दबाबबाट गौँडा नखुल्दा नेपालीहरूले हदैसम्मको दुःख खेप्नुको अलावा आफ्नो हविगत, छिमेकको चित्त, नेताको ह्याउसमेत पर्गेल्न पाए । तर उनीहरूमा अझै अन्योल छ, आज गौँडा चालू भएको अवस्था सधैँका लागि हो वा होइन ? भन्न त भनिन्छ, भूपरिवेष्ठित मुलुकहरूको पारवहनसम्बन्धी अन्तर्राष्ट्रिय सन्धिहरूअनुसार नेपालजस्ता मुलुकले संसारको कुनै पनि कुनाबाट मालसामान ल्याउँदा कसैबाट रोकतोक गर्न मिल्दैन । विश्व सरकारको हैसियतमा रहेको भनिएको संयुक्त राष्ट्रसंघ आज दक्षिण सुडानको हकमा निकै च्याँठिएर बोलिरहेको छ, भोलि टिमोरमा केही भए यसैगरी जोस्सिएर कराउन सक्ला तर ६ महिना नेपालीका भान्सामा चुलो नबल्दा घुमाउरो भाषामा विज्ञप्ति जारी गर्नमै सीमित रह्यो । यसको कारण व्याख्या गरिरहनुपर्ने विषय होइन । यति धेरै मतलबी हुनसक्ने विश्व राजनीतिसामुन्ने विचरो नेपालका सरोकारहरू अब कसले बुझिदिने, हामी स्वयं नेपाली नै यथोचित कुरामा सर्तक, सजग र सहमत भएनौँ भने ? गाँठी विषयमा हाम्रो बुद्धि नपुगेकै हो कि ? घरका चार दिवारी ठीकठाक नपारीकन कतिञ्जेल सर्प छिर्यो, भ्यागुतो पस्यो भनेर गनगन गरिरहने ? चार दिवारी बलियो पार्ने कुरा यही ६ महिने काण्ड दौरान एउटा गतिमा अगाडि बढेको थियो । त्यो काण्डलाई एउटा निकासमा लान रहरभन्दा बढ्ता बाध्यताले एउटा टोली बनाइएको थियो, प्रबुद्ध समूह भनेर । जसमा निकै नाम चलेका व्यक्तिहरू छन्, जो साँच्चै राम्रो गृहकार्यका साथ संवादमा बस्दा मुलुकको लागि एउटा राम्रो निकास सुझिन्छ । तर पछिल्लो साता सुरु भएको संवादको लबज र विषयले त्यस्तो संकेत गर्दैन । यो संवाद प्रक्रिया मक्किएका थाम फेर्ने, गौँडाका खाल्डा पुर्ने काम पहिले नगरी एकैचोटि जग वा छाना प्रतिस्थापित गर्नेतिर लागेको छ । न छाना फेर्दैमा मक्केको थामले स्याहार नपाएको घरको भार थाम्न सक्छ, न जग फेर्दैमा भाँच्चिएका दलिनले आफ्नो धर्म थेग्न सक्छ । सन्धि पुनरावलोकन यो वाक्यांश यसो पढ्दा र हेर्दा कताकता फलानो रोगको अचूक उपचार भनेर कुनै सडकछाप वैद्यले प्रचारप्रसार गरेजस्तो पो लाग्छ । कुनै रोग लागेपछि पहिला त्यसको यथोचित अनुसन्धान गरी निदान गर्ने अनि एउटा कोर्समा औषधि चलाएर ठीक पार्ने वैज्ञानिक पद्धतिसँग सडकछाप वैद्यहरूको कुनै सरोकार रहँदैन । उसले सडकमै कराएर आफ्नो बनिबुतो गरिरहेको हुन्छ । हाम्रा नेताहरू बेलाबेलामा ती वैद्यजसरी नै कराउँछन्, केही गोली बिक्री गर्छन् र विचरा बिरामीका मुख केही समयको लागि बन्द गर्छन् । व्यथा आफ्नै ठाउँमा छँदै छ । पढेगुनेर असली डिग्री लिएर अभ्यास गरेका चिकित्सकहरू यी वैद्यहरूको भीडमा हराउँछन् नै । १९५० को सन्धि नामक समस्यालाई कुनै त्यस्तै चिकित्सकहरूपी नेताले हेर्ने हो भने अहिले बजारिया चर्चामा नरहेका धेरै कुरा निस्कन्छन् । पहिला त यो सन्धि दुवै देशले तत्कालीन स्थितिमा आफ्नो अनुकुलताअनुरूप बनाएको एउटा समझदारी थियो । नेपाली सीमा ठीक रहे भारतमै शान्ति हुने हो, गर्मी छल्दै पहाडतिर उक्लन यतै बढी सजिलो छ । तैपनि अविश्वास मात्रै देखिने, बढाउने अवस्था किन रह्यो भनेर सोच्ने बेला आएको छ । समय, उमेर बित्दै जाँदा उही औषधीले काम दिँदैन । अप्ठेरो महसुस हुन्छ । परिमार्जन गर्नुपर्ने जरुरत हुन्छ । परिमार्जित उपचारको लागि प्रोपर इन्भेस्टिगेसन' र शरीरलाई नयाँ पद्धतिसँग मिल्न लगाउन कति तयारी गर्नुपर्ने हुन्छ । नभए खास उपचारको चरणसम्मै नपुगी समय, श्रम र पैसा मात्र खर्च हुने खतरा रहन्छ । सन् १९५० को सन्धि कागजी रूपमा अस्तित्वमा रहे पनि नेपालभारत सम्बन्ध खासमा त्यसपछिका अनेकन सन्धिसम्झौतासँग जोडिएर चलेको छ । जुन दैनन्दिन व्यवहारसँग सम्बन्धित छन् । पारवहन सम्झौता आवधिक रूपमा नवीकरण हुन्छ । व्यापार सम्झौतामा फेरबदल भइरहन्छन् । द्विपक्षीय सरकारी स्तरका अनेक संयन्त्र छन्, ती पनि विभिन्न सम्झौतामै चलिरहेका हुन्छन् । के यी यावत् सम्झौताहरू बन्न, चल्नमा १९५० को सन्धि बाधक हो त ? पक्कै हो, यो ऐतिहासिक सन्धिका केही बुँदा आज समयले काम नलाग्ने तुल्याइसकेको छ । केही बुँदाबाट बृहत्तर सामाजिक र आर्थिक फाइदा पनि छन् । तर सत्य के पनि हो भने यो सन्धिलाई ठूलो हाउगुजी मात्र बनाएर राख्ने, अन्य व्यावहारिक मुद्दाहरूलाई चाहिँ निरन्तर अल्झनमा राख्ने प्रवृत्तिले द्विपक्षीय सम्बन्धमाथि ठूलो असर गरेको छ । पहिला त्यो प्रवृत्तिलाई समूल नियन्त्रण गर्न सक्नु हाम्रो खास विवेकीपन ठहर्छ । त्यसपछि यो सन्धि पुनरावलोकन गर्न भनेर हामीले कराउनै पर्दैन । एक घन्टा दुई देशका राष्ट्रप्रमुख कतै बसेर यो काम नलाग्ने एपेन्डिक्स फालिदिऊँ भन्दा भइहाल्यो । हितकारी सम्बन्ध दक्षिण एसियाको विशिष्ट भूस्थितिमा रहेका भारत र नेपाल कुनै कागजलाई आधार बनाएर भन्दा दुवै पक्ष साँच्चै हितकारी भावनामा रहेर मात्र विकास र समृद्धितिर अगाडि बढ्न सक्छन् । मानौँ वा नमानौँ, भविष्यमा भारतलाई चीनसँग जोड्ने नेपालले नै हो । हामीले यतिबेला सुगमताका कारण मात्र भारतबाट सामान ल्याइरहेका छौँ । समय सधैँ यतिकै नरहला । भारतका लागि नेपाल सधैँ एउटा सुरक्षित बजार रहँदै आएको छ, रहला पनि । यद्यपि भारतीय पक्षको उदासीनता देखिन्छ, कतिपय कुरामा । यति राम्रो बजारलाई प्रयोगशाला मात्र बनाइराख्ने अभीष्ट बेलाबेला प्रकट हुन्छ । मस्तिष्क शीतल छ भने मुठी खुलिहाल्छ । नेपालभारत सम्बन्धमा मुठी खुला नभएकै हो । नेपालको पानी भारततिर नै बगिरहेको छ, नेपाली सीमा ठीक रहे भारतमै शान्ति हुने हो, गर्मी छल्दै पहाडतिर उक्लन यतै बढी सजिलो छ । तैपनि अविश्वास मात्रै देखिने, बढाउने अवस्था किन रह्यो भनेर अब सोच्ने बेला आएको छ । प्रत्येक ठाउँमा कुनै पनि कार्यको असफलतामा दक्षिणतिर सोच जाने नियति किन नहटेको हो भनेर बहस गर्ने बेला भएको छ । भारतले नेपालप्रति किन भर गर्न सकेन, नेपालले अझै के दिन सकेन भनेर सोच्ने बेला आएको छ । त्यसनिम्ति पहिला हितकारी भावनाको विकास गर्नुपर्छ । अनि स्तरगत रूपमा तलदेखि समस्या समाधान गर्दै जाने, आआफ्नो किल्ला बाँध्दै जाने पद्धतिबाट काम थाल्नुपर्छ । सबैभन्दा पहिला सीमा नियमन हुनुपर्छ । जसका आधारमा दुवैतर्फको प्रगति र उपलब्धि एकअर्कातिरका बाढी वा दूषित हावाले बिग्रन नपाऊन् । यसको लागि समय लाग्छ । विश्व नै एउटा गाउँमा परिणत भइरहेका बेला पहिल्यै भइरहेको खुला सीमा किन फेरि नियमन गर्ने भन्ने प्रश्न आउला । तर आज युरोजोनमा समेत निर्वाध सीमाको विकल्प सोच्नुपर्ने मत बलियो बन्दै गएको छ, जबकि त्यही क्षेत्रले चेतना, ज्ञान र प्रविधिसहित बृहत्तर प्रजातान्त्रिक मूल्य र मान्यता संसारभर फैलाएको हो । नेपाल र भारतजस्ता अझै कैयन् वर्ष गरिबी र अशिक्षासँग लड्नुपर्ने मुलुकले आली नलगाई खेतमा पानी जमाइरहन्छु, बाली लगाउँछु भन्ने मूर्खता सिवाय केही होइन । कुन आफ्नो हो, अर्काको के चाहिँ चलाउनु हुन्न भन्ने न्यूनतम विवेक स्थापित गरौँ । त्यसपछि आआफ्ना ठाउँमा सर्कस चलाए पनि भो, शास्त्रार्थ गरे पनि भो ।"
"संविधान, सहायता र पारदर्शिता","नेपालको संविधान निर्माण प्रक्रियाको सकस लामै रह्यो । यसलाई जातीय, क्षेत्रीय साम्प्रदायिक र बहुमतविपरीतको आलेख बनाउन धेरै प्रयास भए । साथै नेपाल राष्ट्र र राज्यका मौलिकता एवं स्वाभिमानमाथि मात्र होइन, परिवार प्रणालीमाथि प्रहार गर्ने पर्याप्त र प्रभावी प्रयास गरिए । कति ठाउँमा हामीले बाटो बिराएको प्रस्टै देखिन्छ । जुनसुकै बादलमा चाँदीको घेरा हुन्छ भनेजस्तै वैदेशिक सहायता र विदेशी गैरसरकारी संस्थाबारे संविधानको दृष्टिकोण तुलनात्मक रूपमा सकारात्मक देखिन्छ । संविधानको धारा ५१ को खण्ड (घ) को उपखण्ड (११) मा निम्न व्यवस्था रहेको छ वैदेशिक सहायता लिँदा राष्ट्रिय आवश्यकता र प्राथमिकतालाई आधार बनाउँदै यसलाई पारदर्शी बनाउने र वैदेशिक सहायताबाट प्राप्त रकम राष्ट्रिय बजेटमा समाहित गर्ने ? ' संविधानमा यो व्यवस्था लेखिनुमा विभिन्न र ठूलाठूला कारण छन् । विगतमा एउटा मन्त्रालय वा संस्थाले नलिएको रकम अर्को संस्थाले लिने गथ्र्यो । अर्थात् एउटा निकाय वा संस्थाले दाताका सर्तलाई राज्यको हितअनुकूल नभएको मानेर लिँदैनथ्यो भने अर्को भित्र्याउन आतुर हुन्थ्यो । केही भ्रमण कार्यक्रम, हवाई टिकट, पाँचतारे गोष्ठी, सेमीनार र होटेल बुकिङको लालचमा जस्तोसुकै सर्तमा रकम लिने गरिन्थ्यो । कतिपय संस्थाले त आफ्ना कानुनमा गोष्ठी सेमीनार गर्ने कुरा नै लेखेको समेत पाइन्छ । केहीले मूल काम छोडेर यसैलाई नै धन्दा बनाएको पाइन्थ्यो । अनि दातामध्ये केहीले त्यस्ता चाटुकारहरूलाई आफ्ना मान्छे भनेर उनीहरूलाई खास ठाउँमा राख्न प्रभाव पार्थे । त्यतिले नपुगेर उनीहरू आफ्ना मान्छे वा सहयोगी भएको भनी आपसमा मेमो नै आदानप्रदान गर्दथे । सबै पराई संस्था त्यस्ता थिएनन्, तर कैयन् यो धन्दामा थिए । त्यति मात्र होइन, कतैकतै त पराई संस्थाको कर्मचारी र यताको कर्मचारीले भूमिगत परियोजना तयार गर्दथे र रकम बाँडीचुँडी गर्दथे । त्यस्तोमा आदानप्रदान गरिने पत्र व्यक्तिको नाममा लेखिन्थ्यो र यताको संस्थालाई त्यसको सुइँकोसम्म दिइँदैनथ्यो । यताका त्यस्ता कर्मचारीले उताका संस्थालाई सूचना चुहाउने र नेपालविरुद्ध उनीहरूले तयार गर्ने घृणा सामग्री तयार गर्न मद्दत त गर्दैनथे ? ती दुईथरीबीचको लसपस नेपाल र समग्र नेपालीको हितविरुद्ध त थिएन ? उताका त्यस्ता व्यक्तिहरू नेपालका मौलिक मूल्य प्रणाली, नेपाली संस्था र नेपालीको व्यक्तित्व क्षय गर्न र आफ्ना कुरा लाद्न आएका त थिएनन् ? तिनीहरूको गठजोड बढ्दै गएकाले नै संविधानमा यस्तो व्यवस्था गरिएको हुनुपर्छ । पराई गैरसरकारी संस्थामार्फत आउने रकम नेपालमा साँस्कृतिक आमहत्याका निम्ति खर्च त हुँदैनथ्यो ? अर्थात् नेपालीलाई आफ्ना मूल्य प्रणाली त्यागी उताका मूल्य प्रणाली लाद्न त प्रयोग हुँदैनथ्यो ? त्यस्तो रकम नेपालीको आपसी सद्भाव र समन्वय बिथोल्न त प्रयोग हुँदैनथ्यो ? त्यस्तो रकम आफ्ना मुखवीर र जासुस तयार गर्न त प्रयोग हुँदैनथ्यो ? सो रकम आफ्ना जासुस वा मुखवीरलाई अमूक पदहरूमा नियुक्त गर्न प्रभावित गर्न प्रयोग त हुँदैनथ्यो ? त्यस्तो रकम नेपालका कानुन, नीति र पाठ्यक्रममा यताका मौलिक कुरा हटाएर उनीहरूका कुरा राख्न प्रभाव पार्न त प्रयोग हुँदैनथ्यो ? केही वर्षयता यी प्रश्नहरू गम्भीर रूपमा उठ्ने गरेका थिए । नेपाल राष्ट्र र नेपाली समाजले यी कुरामा गम्भीरता देखेरै संविधानमा यस्तो लबज लेख्नुपरेको होला । त्यसो हो भने संविधानको यो व्यवस्था कार्यान्वयन गर्न, संरचना तयार गर्न, प्रक्रिया तोक्न, नेपालविरुद्ध काम गर्नेलाई फिर्ता पठाउने गरी कानुन बनाउन ढिलाइ त हुँदै छैन ? यो ढिलाइमा पनि कुनै गठजोडको गन्ध त छैन भनी मानिसहरूले प्रश्न उठाउन थाले भने हाम्रो नाक, साख र स्वाभिमान कहाँ पुग्ला ? संविधानको यो व्यवस्थाले वैदेशिक सहायता लिँदा राष्ट्रिय आवश्यकता र प्राथमिकतालाई आधार बनाउने भनेको छ । हाम्रा राष्ट्रिय आवश्यकता र प्राथमिकता केके हुन् ? त्यो तोक्ने काम सुरु भयो भएन ? यसका लागि भइरहेको कुनै संरचनाले काम गर्ने हो वा विभिन्न क्षेत्रका व्यक्तिहरू रहेको नयाँ संरचना बनाउने हो ? अहिले पराइ संस्थाले आफ्नो रकम कहाँ किन र कोमार्फत खर्च गरिरहेका छन् ? त्यो रकम नेपालको हितविरुद्ध खर्च भइरहेको त छैन ? के हाम्रा छिमेकीविरुद्ध त यी रकम खर्च भइरहेको छैन ? उत्तरी छिमेकीले बेलाबेलामा यसबारे चासो र चिन्ता उठाउने गरेको कुरा सार्वजनिक हुने गरेको छ । यस्तै त्यो रकम दक्षिणी छिमेकी र अन्य मित्रराष्ट्रविरुद्ध खर्च हुने गरेको त छैन ? के त्यस्तो रकम नेपालका ठूला परियोजना सञ्चालन हुन नदिन मानिसहरू उचाल्न र पछार्नमा प्रयोग हुने गरेको त छैन ? यी त हाम्रा प्राथमिकता हुँदै होइनन् । नेपालभित्र साँस्कृतिक आमहत्या गराउनु पनि हाम्रो प्राथमिकता पक्कै होइन । नेपालीलाई फुटाएर एकअर्काविरुद्ध उचाल्न दिनु पनि हाम्रो राष्ट्रिय आवश्यकता किमार्थ होइन । आफ्ना राष्ट्रिय र स्थानीय मूल्य प्रणाली र संस्कृति समाप्त गरेर बाहिरी प्रणाली लाद्न दिनु पनि हाम्रो राष्ट्रिय आवश्यकता र प्राथमिकता अवश्य होइन । जातीय, सामाजिक र क्षेत्रीयता सद्भाव बिथोल्नु पनि हाम्रो राष्ट्रिय आवश्यकता हुँदै होइन । राजनीतिक, प्रशासनिक र न्यायिक आदि क्षेत्रका व्यक्तिहरूलाई पराई दानापानीमा रमाइरहन र उताको सूचनावाहक हुन दिइरहनु पनि हाम्रो प्राथमिकता र आवश्यकता होइन । तसर्थ संविधानको यो व्यवस्था कार्यान्वयन गर्न ढिलाइ गर्न मनासिव देखिँदैन । संविधानको सो व्यवस्थामा वैदेशिक सहायता पारदर्शी बनाउने कुरा पनि छ । त्यति मात्र होइन, विगतमा कुन पराई गैरसरकारी संस्थाले केकति रकम नेपालमा ल्यायो ? कति आफैँ र आफ्ना मानिसका लागि खर्च गर्यो ? कति रकम कुन संस्था वा व्यक्तिलाई दियो ? सो रकम नेपालमा कहाँ कसका लागि केकेमा खर्च भयो ? त्यो रकमबाट केकस्ता प्रतिवेदन वा सामग्री तयार भए ? ती सामग्री नेपालविरुद्धका घृणा सामग्री थिए या थिएनन् ? त्यस्तो रकम साँस्कृतिक आमहत्याका लागि खर्च भयो भएन ? आदि पक्षको जाँच हुन पनि जरुरी छ । पारदर्शिता भविष्य लक्षित भएर मात्र पुग्दैन, पुराना सूचना पाउने अधिकार पनि जनतालाई छ । यो संवैधानिक व्यवस्थाको अर्को पक्ष भनेको वैदेशिक सहायताबाट प्राप्त रकम राष्ट्रिय बजेटमा समाहित गर्ने भन्ने हो । हामी अहिले आर्थिक वर्षको सुरुआती चरणमा छौँ । अब सरकारले राज्य प्रणालीका सबै अंग र निकायलाई सीधै वैदेशिक सहायता नलिन परिपत्र गर्नुपर्छ । सरकारलाई यसो गर्न अप्ठेरो नहुनुपर्ने हो । किनकि यो उसको संवैधानिक कर्तव्य हो । संसद्ले सरकारलाई झक्झकाउन सक्छ । यो कुनै गैरसरकारी संस्थाले सार्वजनिक सरोकारको विषय भनी रिट दिने र अदालतले निर्देशनात्मक दिने विषय हो जस्तो लाग्दैन । अर्थात् दाताजीवी संस्थाले पराई दातालाई र आफैँलाई पारदर्शी बनाउन रिट निवेदन देलान् जस्तो नलागेर यसो भन्नुपरेको हो । साथै नेपाल सरकारले निर्णय गरी परराष्ट्र मन्त्रालयले यस संवैधानिक व्यवस्थाको कार्यान्वयनबारे कूटनीतिक नियोगहरूलाई जानकारी गराउन पनि जरुरी हुन सक्छ । यस्तै अन्य अन्तर्राष्ट्रिय संस्थाहरूलाई पनि जानकारी गराउनुपर्ने देखिन्छ । यसैगरी विदेशी गैरसरकारी संस्थालाई पनि सरकारले दिशा निर्देश जारी गर्न जरुरी छ । स्मरण रहोस्, यहाँ अन्तर्ष्ट्रिय संस्था भनेका विभिन्न राज्यसम्मिलित वा विभिन्न राज्यको प्रतिनिधित्व गर्ने संस्था हुन् । जस्तो संयुक्त राष्ट्रसंघ । विदेशी गैरसरकारी संस्था अन्तर्राष्ट्रिय संस्था होइनन् । नेपालीलाई फुटाएर एकअर्काविरुद्ध उचाल्न दिनु पनि हाम्रो राष्ट्रिय आवश्यकता किमार्थ होइन । जातीय, सामाजिक र क्षेत्रीयता सद्भाव बिथोल्नु पनि हाम्रो राष्ट्रिय आवश्यकता हुँदै होइन । राजनीतिक, प्रशासनिक र न्यायिक आदि क्षेत्रका व्यक्तिहरूलाई पराई दानापानीमा रमाइरहन र उताको सूचनावाहक हुन दिइरहनु पनि हाम्रो प्राथमिकता र आवश्यकता होइन । ती त एक देशमा दर्ता भएका त्यो देशको कानुन मान्ने, त्यो देशको अधिकारीको आदेश मान्ने, त्यो देशको सरकार वा अन्तरंग सम्बन्ध भएको संस्थाको लागि काम गर्ने, तिनकै कानुन वा विधान मान्ने संस्था हुन् । यी पराई संस्थामा अरू राज्यको प्रतिनिधित्व हुँदैन । उनीहरूका लागि अन्तर्राष्ट्रिय शब्द प्रयोग गरिए पनि तिनीहरूको प्रकृति र चरित्र अन्तर्राष्ट्रिय हुँदैन । उनीहरू त्यो देशका गैरसरकारी संस्था मात्र हुन् । उतैको हित र एजेन्डाको लागि काम गर्ने फगत विदेशी गैरसरकारी संस्था हुन् । उताको मूलभूत हित गर्न यता कसैको हित गर्नु उनीहरूको स्वार्थ र कहीँ, कतै र केही मात्रामा राष्ट्रको हित हुनु आवरण रवा संयोग भने हुन सक्छ । ती पराई संस्थाले नेपालजस्ता गरिब भनिने देशमा विज्ञान प्रविधिको विकास, भौतिक संरचनाको विकास, संस्थागत विकास, मौलिक संस्कृतिको विकास, स्थानीय मूल्य प्रणालीको विकास जस्ता क्षेत्रमा काम गर्दैनन् । बरु नागरिकलाई आफ्नो मुलुक, आफ्ना प्रणाली, आफ्नो देशका राष्ट्रिय व्यक्तित्वप्रति भ्रम पैदा गर्न र वितृष्णा पैदा गर्न खर्च गर्छन् । सामाजिक सम्बन्धका तन्तु बलियो पार्ने बुँदा खोज्नभन्दा भेद र फुटका बुँदा फुँदा गाँस्न खर्च गर्छन् । आफ्ना औजारको अनुहारको चायापोतो मेटाउन खर्च गर्छन्, नेपालविरुद्ध घृणा सामग्री तयार गर्न खर्च गर्छन् । आफू नै सरकारभन्दा असल भएको देखाउन खर्च गर्छन् । आफ्ना औजारहरूलाई खासखास ठाउँमा नियुक्ति दिलाउन खर्च गर्छन् । कानुन, नीति र पाठ्यक्रमलाई आफ्नो अनुकूल बनाउन खर्च गर्छन् । राज्यको साख घटाउन खर्च गर्छन् । यी सबै खर्च राष्ट्रिय प्राथमिकता र आवश्यकताका खर्च होइनन् । तसर्थ विदेशी गैरसरकारी संस्थाले खर्च गर्ने रकम राष्ट्रिय हितविरुद्ध हुन नदिन सरकारले तत्काल इमानदार प्रयास गर्नुपर्ने भएको छ । यो अगाडि उल्लेख भए झैँ राज्यकै संवैधानिक कर्तव्य नै हो । के हुन् त राष्ट्रिय प्राथमिकता ? भौतिक संरचनाको निर्माण विकास र मर्मत, विज्ञान र प्रविधिको विकास, प्रविधि हस्तान्तरण, स्थानीय मौलिक मूल्य प्रणाली र संस्कृतिको विकास र स्थानीय पद्धतिको विकास यसका केही उदाहरण हुन सक्छन् ।"
बेलायतमा नेपाली क्रिकेटको चर्चा,"काठमाडौँ: बेलायत भ्रमणमा रहेको नेपाली राष्ट्रिय क्रिकेट टोलीले स्थानीय क्लबसँग भएको पहिलो मैत्रीपूर्ण खेल जितेको छ । बुधबार भएको खेलमा लन्डनको क्लब फ्रि फोरेस्टरलाई १२९ रनको फराकिलो रनको अन्तरले हराउँदै आफ्नो अभ्यास सत्रमा सुखद सुरुवात गरेको हो । इन्डियन जिमखाना मैदानमा भएको खेलमा टस हारेर ब्याटिङ गरेकको नेपालले निर्धारित ४० ओभर खेल्दै नौ विकेटको क्षतिमा २३५ रनको विशाल लक्ष्य खडा गरेको थियो। नेपालको सहज जितका लागि उपकप्तान ज्ञानेन्द्र मल्ल र शरद भेषवाकरले अर्धशतकीय पारी खेले। ओपनर अनिल मल्ल चार रनमा आउट भएपछि नेपालको सुरुवात भने सुखद भएन। तर अर्का ओपनर ज्ञानेन्द्रले ७४ रनको पारी खेल भने तेस्रो क्रममा आएका शरदले ५० रन बनाए। त्यस्तै, कप्तान पारस खड्काले ४०, सागर पुनले २१, राजेश पुलामीले ११, अविजित रहेका राजु रिजाल र सोमपाल कामीले आठआठ तथा विनोद भण्डारीले सात रन बनाएपछि नेपालले घरेलु टोलीसामु गतिलो चुनौती पस्कन सक्यो । जवाफी ब्याटिङमा आएको फ्रि फोरेस्टरले २९१ ओभरमै सबै विकेट गुमाएर १०६ रन मात्र बनाउन सक्यो। नेपाली बलरहरु विक्रम सोबले चार, सन्दीप लामिछानेले तीन, करण केसीले दुई तथा शक्ति गौचनले एक विकेट लिएपछि फ्रि फोरेस्टर अलआउट भयो । संसारकै पुरानो क्लब भनिएको इङ्ल्यान्डको मरिलेबोन क्लबको निमन्त्रणामा त्यहाँ पुगेको नेपाली टोलीले आज जिमखाना क्रिकेट क्लबसँग अभ्यास खेल खेल्ने कार्यक्रम रहेको छ । खेलअघि नेपाली टोलीका कप्तान पारसले फ्रि फोरेस्टरका कप्तान ज्याक किङ्सलाई नेपाली वीरताको प्रतीक खुकुरी उपहार दिएका थिए। रासस"
झगडापछि खेलाडीको रहस्यमय मृत्यु,"पोखराः दुई स्थानीय फुटबल टोलीबीच खेलपछि भएको झडपमा बुधबार पोखरामा एक फुटबल खेलाडीको रहस्यमय मृत्यु भएको छ। शुक्लागण्डकी नगरपालिका१ कोत्रेका १८ वर्षीय विश्वास थापालाई मृत अवस्थामा भेटिएको हो। लेखनाथ नगरपालिका१३ मजुवामा आयोजित फुटबल प्रतियोगितामा सहभागी भएर फर्कने क्रममा मंगलबार थापाको टोली चेतना युवा क्लब तथा तल्लो गगनगौंडाको शक्ति युवा क्लबबीच बाटोमै झडप भएको थियो। त्यसलगत्तै थापाको शव कोत्रेखोलामा भेटिएको थियो। थापाको भीरबाट लडेर मृत्यु भएको वा विपक्षी टोलीका सदस्यहरूले मारेर फालेको स्पष्ट हुन सकेको छैन। थापाको टाउकोलगायत शरीरका विभिन्न भागमा चोट देखिएको छ। यद्यपि प्रहरीले घटना शंकास्पद भनेको छ। प्रहरीले घटनाबारे अनुसन्धान थालेको जनाएको छ। हामीलाई मृत्युको कारण शंकास्पद लागेको छ', कास्की प्रहरी प्रवक्ता डीएसपी गजुसिद्धि वज्राचार्यले अन्नपूर्णसँग भने, यसबारेमा अनुसन्धान सुरु भएको छ।' थापाको टोली कोत्रे र विपक्षी शक्ति युवा क्लबबीच खेलकै क्रममा मैदानमै विवाद उत्पन्न भएको थियो। खेलको दोस्रो हाफमा कोत्रेका खेलाडीले गरेको प्रहारलाई गोल मान्ने वा नमान्ने विवाद उत्पन्न भएपछि मैदानमै दुई टोलीबीच झडप भएको थियो। खेल खेलाइरहेका रेफ्रीले समेत गोलका बारेमा निर्णय दिन नसकेपछि खेलाडीबीच झडप सुरु भएको थियो। गगनगौंडाका गोलरक्षक चन्द्र पुन र कोत्रेका सन्दीप गुरुङ मैदानमै एकअर्काविरुद्ध उत्रिएका थिए। दुवै टोलीका अन्य खेलाडी र पदाधिकारीसमेत झगडामा उत्रिएपछि आयोजकले खेल स्थगित गरेको थियो। तर उनीहरू घर फर्कने बेला बाटोमा पुनः झगडामा उत्रिएका थिए। प्रत्यक्षदर्शीका अनुसार दुई टोलीका खेलाडीबीच झगडा हुँदा भागदौड नै मच्चिएको थियो। प्रहरीले घटनामा संलग्न भएको आशंकामा सोधपुछका लागि २० भन्दा बढीलाई हिरासतमा लिएको छ। मृतक विश्वासका आफन्तले उनको हत्या भएको भन्दै ६ जनाविरुद्ध कास्की जिल्ला प्रहरी कार्यालयमा किटानी जाहेरी दिएका छन्। विश्वासका मामा कृष्ण आलेका अनुसार गगनगौंडाका सुलभ खत्री, समीर प्रधान, पंकज केसी, आशीष कुँवर, मनबहादुर पुन र विनस केसीविरुद्ध जाहेरी दिइएको छ। उनीहरू सबै कास्की प्रहरीको हिरासतमा छन्।"

शीर्षक,विवरण
सन्तुलित होइन व्यावहारिक कूटनीति,"पुष्पकमल दाहाल नेतृत्वको सरकारले आफ्ना दुई उपप्रधानमन्त्रीलाई उत्तर र दक्षिणी छिमेकी मुलुकको औपचारिक भ्रमणमा पठाउने निर्णय गर्यो । चीन भ्रमणमा रहेका उपप्रधानमन्त्री कृष्णबहादुर महराले त्यहाँका प्रधानमन्त्रीलाई भेटिसकेका छन् भने अर्का उपप्रधानमन्त्री विमलेन्द्र निधि प्रधानमन्त्रीका विशेष दूतका रूपमा आज भारत जाँदैछन् । शक्तिशाली चिनियाँ राष्ट्रपति र भारतीय संवैधानिक राष्ट्रपतिबीचमा सन्तुलन मिलाउन खोजिएको अर्थ लाग्ने दूतहरूको भ्रमणले वास्तविक सन्तुलन कायम गर्छ कि गर्दैन भन्ने समयक्रममा प्रस्ट हुने नै छ । महाशक्ति बन्ने बाटोमा अघि बढेको चीन र छिमेकी मुलुकहरूमा सूक्ष्म व्यवस्थापनमा शक्ति खर्चिरहेको भारतबीचको सन्तुलन कति सम्भव भयो भन्ने विगततर्फ फर्केर हेर्दा प्रस्ट हुन्छ । साझा समृद्धिमा आफ्नो समृद्धि देखिरहेको उत्तरको छिमेकी र छिमेकी देशलाई असमान स्वाभिमानका भाइहरू ठान्ने दक्षिणको मित्रबीच दूतहरूको सन्तुलन कस्तो होला भन्ने प्रश्न पनि आफैँमा रोचक हुनेछ । तर के साँच्चै छिमेकी मुलुकसँगको नेपाली कूटनीति सन्तुलित नै थियो ? के यसले नेपालको राष्ट्रिय स्वार्थ पूरा गर्दै आएको छ ? वा यो छिमेकीलाई खुसी तुल्याउने हतियार बन्दै आयो भन्ने कुराको गम्भीर समीक्षा नभई नेपालको कूटनीति प्रभावकारी ढंगमा अघि बढ्ने देखिँदैन । एउटा देशको कूटनीति कस्तो हुने भन्ने उक्त देशको विदेश नीतिबाट तय हुने गर्छ । विदेश नीतिसँग राष्ट्रिय स्वार्थ पूरा गर्न एकाकार भएर अघि बढ्ने माध्यम हो कूटनीति । विदेश नीति देशको इतिहास, राजनीतिक पद्धति, आर्थिक अवस्था, सैन्यशक्ति, नेतृत्वको मनोविज्ञान, अन्तर्राष्ट्रिय संघसंस्थाहरूको रुचिमा मात्र होइन, उक्त देशको भूराजनीतिक अवस्था र भूरणनीतिक स्थानमा समेत निर्भर हुने गर्छ । भिन्नभिन्न भूराजनीतिक र भूरणनीतिक परिवेश भएका देशहरूको विदेश नीति उस्तै हुन सक्दैन । किनकि आफ्नो देशलाई घेरिरहेका शक्तिशाली देशहरूको चरित्र, स्वार्थ र प्रथामिकताले चेपिएको सानो देशको विदेश नीति प्रभावित हुने गर्छ । संवेदनशील भूरणनीतिक स्थानको कारण कतिपय देशलाई आफ्नो विदेश नीति तय गर्न चुनौती हुन्छ । नेपालले लामो समयदेखि यस्तो चुनौती भोग्दै आएको छ । उदीयमान महाशक्ति र क्षेत्रीय शक्ति तथा वर्तमान विश्व व्यवस्थाअन्तर्गतका महाशक्ति र विश्व शक्तिहरूको रणनीतिक स्वार्थको चपेटामा पर्दै आएकाले नेपालले भोगिरहेका चुनौतीअनुसारको प्रस्ट विदेश नीति विश्वसामु राख्न नसकेकै हो । सामान्यतया विदेश नीति तयार गर्दा इतिहासबाट पाठ सिक्दै वर्तमानको भूराजनीतिक अवस्थामा देशले भोगिरहेका बाह्य चुनौतीलाई सूक्ष्म ढंगले केलाउन जरुरी हुन्छ । भूमण्डलीकरणको प्रभावले जुन कुनै अन्तर्राष्ट्रिय पात्र जतिखेर पनि आफ्नो देशको प्रभावशाली पात्र बनेर देखा पर्न सक्छ भन्ने हेक्का राख्नैपर्छ । भौगोलिक तवर र भूमण्डलीकरणको हिसाबले देखापर्ने बाह्य पात्रहरू फरकफरक हुनु अनिवार्य छ । उनीहरूको संलग्नता र दबाबले आफ्नो देशमा पार्ने सम्भावित असरलाई ख्याल गर्नु उत्तिकै महत्त्वपूर्ण हुन्छ । जब विदेश नीतिको मूल मर्म र त्यहाँका प्रधान पात्रबीचको स्वार्थ बाझिन पुग्छ, उक्त विदेश नीति आफ्नो देशको राष्ट्रिय स्वार्थसिद्ध गर्न असमर्थ हुन्छ । नेपालको हकमा भएको यही हो । भारत भौगोलिक हिसाबले नेपालमा सबैभन्दा जब्बर पात्रको रूपमा देखा पर्नु स्वाभाविक हो । शालीन कूटनीतिक शैलीमा नयाँ विश्वव्यवस्थाको निर्माणतर्फ अघि बढिरहेको चीन नेपालको भूराजनीतिमा बेवास्ता गर्नै नमिल्ने अर्को पात्र हो । भूमण्डलीकरणको कोणबाट महाशक्ति अमेरिका र युरोपका कैयन् विश्व शक्ति राष्ट्रहरू युरोपेली युनियनको नाममा नेपालमा थप प्रधान पात्रहरू बन्दै आएका छन् । जब नेपालको आन्तरिक र बाह्य स्वार्थ यी प्रधान पात्रहरूसँग जबर्जस्त जोडिन्छ, नेपाल आफैँले स्वतन्त्र रूपमा निर्णय गर्न कठिन अवस्थामा पुग्ने गर्छ । अर्कोतर्फ राष्ट्रिय राजनीतिका बहुआयामिक अन्तर्राष्ट्रिय पात्रहरूबीच एकापसमै स्वार्थ बाझिँदा सन्तुलनको आवश्यकता त्यहाँनिर पर्छ । फरक प्रकृति र स्वार्थ बोकेका प्रभावशाली अन्तर्राष्ट्रिय पात्रहरूबीचको सन्तुलनको प्रयास प्रस्ट रूपमा परिभाषित सन्तुलित कूटनीतिमा निर्भर हुने गर्छ । नेपालको सन्तुलित कूटनीति भनेको के हो र कुनकुन निश्चित मापदण्ड पूरा गर्दा यो सन्तुलित हुन्छ भन्ने कुनै पनि सरकारी दस्ताबेजमा लेखिएको पाइँदैन । व्यवहारमा अर्कै नेपाललाई 'दुई ढुंगाबीचको तरुल' भन्ने पृथ्वीनारायण शाहको भनाइले त्यतिबेलाको गोरखाली राज्यको सन्तुलित कूटनीतिलाई जनाउँदैन । चेपिएर रहेको तरुलले दुई ढुंगाको उच्च चापको बीचमा आफ्नो आकार जोगाएर सन्तुलन कायम गर्न सक्छ भन्ने उनले सोचेनन् । जीवनकालभरि नेपाल एकीकरणको सिलसिलामा सैन्यशक्तिको विकास र प्रयोगमै समय खर्चेका उनले अलिबढी 'सफ्ट पावर' सँग सम्बन्धित कूटनीति विकास गर्ने कुरामा सम्भवतः प्रशस्त ध्यान पुर्याउन सकेनन् । यसैले युद्धमोर्चामा नै जीवन खर्चेका उनको पालामा नेपालको कूटनीति सन्तुलित थियो भन्ने अनुमान सही नहुन सक्ला । त्यसपछिका राजाहरूले पनि सन्तुलित कूटनीतिको विकासमा ध्यान पुर्याएनन् । दरबारभित्र भारदारबीचको शक्ति संघर्षमै व्यस्त राजनीतिले त्यसतर्फ ध्यान पुर्याउन सकेको देखिँदैन । राणाकालको सुरुआतपश्चात् आफ्नो जहानिया शासनको रक्षाको निम्ति उनीहरू ब्रिटिस इस्ट इन्डिया कम्पनीलाई खुसी तुल्याउने नीतिमा अघि बढे । सामान्यतया जुन शक्तिको प्रभाव आन्तरिक मामलामा बलियो गरी जोडिन्छ, उक्त देशको सम्बन्ध पनि त्यही देशसँग जोडिन्छ । राणाहरूका हकमा त्यही भयो । त्यसैले त्यतिबेला पनि 'सन्तुलित कूटनीति' को गन्ध कहीँ कतै पाइँदैन । २००७ सालको दिल्ली सम्झौतापश्चात् नेपालको मन्त्रिपरिषद्को बैठकमा भारतीय प्रतिनिधि सामेल रहने तहसम्मको हस्तक्षेप देखिँदै गयो । 'क्याबिनेट' का सदस्यभन्दा सूचना पहिला दिल्ली पुग्न थाल्यो । देशभित्रको आफ्नो साख गुम्दा त्यसको पुनप्र्राप्तिको लागि दिल्ली गुहार्ने प्रवृत्तिको सुरुआतले जबर्जस्त रूपमा भारतलाई नेपाली राजनीतिको प्रभावशाली पात्रको रूपमा उदय गरायो । यस्तो खालको उदय नेपाल पक्षबाट गरिएको सन्तुलित कूटनीतिको परिणाम थिएन । सुरक्षाको सवालले त्यतिबेला भारतलाई त्यो स्थानमा पुर्याएको होइन । किनकि चीनको चुनौती देखिने गरी दलाई लामाको निर्वासन र सन् १९६२ को चीनभारत सीमायुद्धपश्चात् सशक्त बनेको हो । पञ्चायतकाल पनि कूटनीति सन्तुलित बनाउनेभन्दा पनि व्यवस्थाको सशक्तीकरण र विदेश सम्बन्धलाई बहुआयामिक बनाउनेतर्फ केन्द्रित भयो । राजा महेन्द्र, बीपी कोइराला र जवाहरलाल नेहरूबीचको त्रिपक्षीय व्यक्तित्व टकरावको असर नेपालको राजनीतिमा पर्यो । २०१७ साल पुसा १ को सम्भावित कदमबारे नेहरू अनभिज्ञ थिएनन् । उनको सर्त भनेको बीपीलाई अपदस्थ गरी व्यवस्थामा कुनै फेरबदल नहोस् भन्ने थियो । बीपीको अग्लिँदो राजनीतिक व्यक्तित्वको त्रास दक्षिण एसियाली राजनीतिमा नेहरूलाई पर्दै गएको थियो । तर महेन्द्रले जब बीपी र व्यवस्था दुवैलाई अपदस्थ गरे, टकरावले नयाँ मोड लिँदै नेहरू र महेन्द्रबीचमा द्वन्द्व केन्द्रित भयो । ओली सरकारको विस्थापन र प्रचण्ड सरकारको गठन पनि २००७ सालदेखिकै भारतीय प्रभाव र दबाबकै निरन्तरता हो । दाहाल सरकारका उपप्रधानमन्त्रीहरूको चीन र भारत भ्रमणले सन्तुलित कूटनीतिको आधार तयार गर्छ भन्ने आशा गर्नु उचित छैन । त्यो अवस्थामा पनि नेपाल पक्षबाट केवल राजनीतिक रक्षा र प्रतिरक्षाबाहेक सन्तुलित कूटनीतिको भरपूर प्रयास भएको देखिँदैन । कोदारी राजमार्ग निर्माण र नेपालको उत्तरी सिमानाका १८ स्थानमा स्थापित भारतीय सैन्य चेकपोस्टजस्ता विरोधाभास कुरा सन्तुलित कूटनीतिका उपज होइनन्, केवल बाध्यात्मक कदम र परिणाम मात्रै । तर रूपमा कसैले त्यसलाई राजा महेन्द्रको सन्तुलित कूटनीति भनेर बुझ्न पनि सक्छन् । यति हुँदाहुँदै पनि महेन्द्रको पालामा भएको नेपालको स्वाधीनताको रक्षा र नेपालको बहुआयामिक विदेश सम्बन्धको विकासलाई नजरअन्दाज गर्न मिल्दैन । २०४६ सालको जनआन्दोलनको उठान, २०५२ सालको माओवादी सशस्त्र युद्धको सुरुआत, २०६२ को बाह्रबुँदे दिल्ली सम्झौताको आधार, ०६२६३ को अर्को जनआन्दोलनको पृष्ठभूमि र बीचमा हुने सरकार परिवर्तनको सिलसिला आदि सबै परिघटना कुनै पनि सन्तुलित कूटनीतिको जगमा आधारित छैनन् । ओली सरकारको विस्थापन र प्रचण्ड सरकारको गठन पनि २००७ सालदेखिकै भारतीय प्रभाव र दबाबकै निरन्तरता हो भन्नेमा कुनै शंका रहेन । यसैले जब वर्तमान सरकारको जग नै सन्तुलित कूटनीतिबाहिरको अभ्यास हो । दाहाल सरकारका उपप्रधानमन्त्रीहरूको चीन र भारत भ्रमणले सन्तुलित कूटनीतिको आधार तयार गर्छ भन्ने आशा गर्नु उचित छैन । ओली सरकारका लोकप्रिय कार्यक्रममा प्रधानमन्त्री दाहालमार्फत पूर्णविराम लगाउने र कांग्रेसको नेतृत्वमा चुनाव गराई माओवादीलाई समाप्त गर्ने दिल्ली योजनाको एक बलियो साझेदार नेपाली कांग्रेसको आगामी कदमबाट सन्तुलित कूटनीतिको थप व्याख्या स्वतः हुनेछ । सन्तुलित होइनव्यावहारिक कूटनीति शब्द चयनले मात्र अर्थ दिँदैन, त्यसको स्पष्ट परिभाषा र व्याख्या गरिनु आवश्यक हुन्छ । के हो सन्तुलित कूटनीति ? यसको व्याख्या विज्ञहरूले पनि आआफ्नै तरिकाले गरेको पाइन्छ । दुई देशको स्वार्थमा धक्का नपुर्याई आफ्नो स्वार्थ पूरा गर्न अपनाइने कूटनीतिलाई सन्तुलित कूटनीति भन्ने गरेको सुनिन्छ, तर त्यो सन्तुलित नभई वास्तविक रूपमा व्यावहारिक कूटनीति हो । दुई विपरीत तत्त्वबीचको बराबर चाप र त्यसबाट पैदा हुने समान दबाबको बीचमा सन्तुलन आवश्यक पर्दछ । चीन र भारतको नेपालमा समान स्वार्थ र उनीहरूले नेपालाई दिने राजनीतिक दबाबको प्रकृति उस्तै र बराबर हुन्थ्यो भने त्यहाँ सन्तुलित कूटनीतिको आवश्यकता पर्दथ्यो । तर उनीहरूको न स्वार्थ मिल्छ न उनीहरूले दिने राजनीतिक दबाबको मात्रा नै । सन् १९७५ मा सिक्किमलाई भारतमा विलय गराइँदा नेपाललाई पनि गाभ्ने योजना रहेको तर इन्दिरा गान्धीको चुनावी हारको कारण त्यो सम्भव नरहेको कुरा त भारतीय खुफिया संस्था 'रअ' कै पूर्वप्रमुखले लेखेका छन् । फिजीकरण र भुटानीकरणको प्रसंग पनि त्यत्तिकै उठेको होइन । संविधान घोषणाको विषयबाट गरिएको नेपालमाथिको कठोर नाकाबन्दी र अहिले संविधान संशोधनको लागि गरिएको जब्बर हस्तक्षेपले ल्याउने राजनीतिक दबाब चिनियाँ सहानुभूतिसँग विल्कुल मिल्दैन । एकातिर भयानक दबाब र अर्कोतिर स्वागतयोग्य सहानुभूतिबीच सन्तुलित कूटनीतिको कुरा गर्नु विल्कुल अव्यावहारिक कुरा हो । यस्तो अवस्थामा हामीले गर्ने भनेकै व्यावहारिक कूटनीतिको विकास हो । आउँदा दसकहरूमा नेपालले व्यहोर्ने राजनीतिक र रणनीतिक दबाब पनि भिन्नाभिन्नै प्रकृतिको हुने देखिन्छ । 'वान बेल्ट वान रोड' (ओबीओआर) को कार्यान्वयनमार्फत साझा समृद्धि र गन्तव्यको बाटोमा अघि बढेको चीन नयाँ विश्व व्यवस्थाको पक्षमा छ, जो नेपालमार्फत दक्षिण एसियासँग व्यापारिक र रणनीतिक हिसाबले जोडिन चाहन्छ । अर्कोतिर ओबीओआर चीनको मात्र नभएको र यसको कार्यान्वयनमा आफ्नो सहमति चाहिने भनि वकालत गरिरहेको भारत नेपाल मामलामा थप कठोर बन्ने देखिन्छ । ओबीओआरलाई चिनियाँ मोडेलको 'मार्सल प्लान' ठान्ने अमेरिकाले 'सांघाई सहकार्य संस्था' को आधारभूमि मानिने मध्य एसियामा मजबुत उपस्थिति जनाउन नेपाललाई आधार क्षेत्रको रूपमा अघि बढाउने संकेत देखिएको छ । यति सानो मुलुकमा दक्षिण एसियाकै ठूलो दूतावास स्थापना गर्नु संयोग मात्र हुन सक्दैन । युरोअमेरिकी ध्रुवको धार्मिक र तिब्बती स्वार्थले नेपालमा ल्याउने चुनौती थप घनीभूत बन्नेछ । यी बहुआयामिक दबाब र सोही प्रकृतिका राजनीतिक पात्रहरूका बीचमा आफ्नो राष्ट्रिय स्वार्थ पूरा गर्न प्रचण्ड सरकारले सन्तुलित कूटनीतिको नाटक होइन, व्यावहारिक कूटनीतिको विकास र प्रयोगमा अघि बढ्न जरुरी छ । चन्द अन्तर्राष्ट्रिय मामलाका जानकार हुन् ।"
प्रयोगशाला र कामरेडहरू,"पुष्पकमल दाहाल 'प्रचण्ड' ले नेतृत्व गरेको नेपाल सरकारलाई माओवादीको सरकार पनि भन्ने गरिएको छ । जुन परिवेश र पृष्ठभूमिमा प्रचण्डको नेतृत्वमा सरकार बन्यो, त्यसको थप विवरण आवश्यक छैन । प्रचण्डबाबुरामले आर्जन गरेका काला दागहरूसित सबै माओवादीलाई जोडेर निष्कर्ष निकालिन्छ र सही र इमानदार माओवादीहरू विकृति र विसंगतिविरुद्ध लडिरहेका छन् भन्ने कुरा ओझेलमा पर्छ । माओवादका विरोधीहरू संसद्वादी 'माओवादीहरू' लाई मोडरेट भनेर फुक्र्याइरहेका हुन्छन् र उता क्रान्तिकारी तप्काभित्र पनि अनेक किसिमले चलखेल गरिरहेका हुन्छन् । अनि सुरु हुन्छ लालझन्डाविरुद्ध लालझन्डाको प्रयोग । अन्ततः बदनाम हुने भनेको माओवादी पदावली र माओवादी आन्दोलन नै हो । नैतिक बलको अभाव र आत्मग्लानिले भरिएको प्रचण्डको कान्तिहीन अनुहारले सबै कुरा खुलस्त पार्छ । तर उनमा बाबुरामको जति पनि इमानदारी देखिएन । अब यो माओवादी पदावलीको थप बद्नाम नगर्न प्रधानमन्त्री पुष्पकमल दाहालसित मेरो विनम्र अनुरोध छ । प्रचण्डलाई बधाई दिन कमरेड किरण प्रधानमन्त्री कार्यालय जानुभएको भन्ने समाचार सुनियो । कमरेड किरणले माओवादी नाम परित्याग गर्न प्रचण्डलाई अनुरोध गर्नुभएको भए त्यो भेटघाट साँच्चिकै सार्थक हुन्थ्यो ।यतिखेर नेपालको माओवादी आन्दोलन लालझन्डाविरुद्ध लालझन्डाको प्रयोगशाला बनेको छ एकातिर प्रचण्डले लिएको बाटो नै सही बाटो हो, त्यही नै सबथोक हो र त्यहाँ सबै कुरा पाइन्छको वातारण तयार पारी माओवादी आन्दोलनमा विद्यमान क्रान्तिकारी धारलाई सिध्याउन भित्र र बाहिरबाट परिपञ्च मिलाउन थालिएको छ, अनि अर्कोतिर माओवादी आन्दोलन भनेको भारतीय र पश्चिमा शक्तिहरूले चलाएको आन्दोलन हो भनेर सूचना भूमण्डलीकरणमार्फत जनतामाझ निरन्तर भ्रम फिँजाइएको छ । पात्रहरूमा रहेका कमजोरी तथा खास घटना र सन्दर्भलाई समातेर सिंगो माओवादी आन्दोलनविरुद्ध जनमत तयार पार्न लागिएको छ । वर्गसंघर्ष र जनताको मोर्चाबाट माओवादी आन्दोलनलाई पर धकेल्ने तारतम्य मिलाइँदैछ भन्ने प्रस्ट छ । जुनसुकै धर्म होस्, धर्म अफिम नै हो भन्नेमा विवाद छैन । कम्युनिस्टहरू धर्म निरपेक्षताको पक्षमा हुन्छन्, जनतामाथि यसका नाममा बलजफ्ती गर्नु उचित ठान्दैनन् । एकातिर धर्मले आवेग उत्पन्न गर्छगराउँछ, अर्कोतिर जे छ सबै ठीक छ भनेर मान्छेलाई जीवन र जगत्बाट निस्पृह पारेर सामाजिक सरोकारबाट विमुख तुल्याउँछ । कम्युनिस्टले विरोध गर्ने भनेको धर्मका नाममा गरिने शोषण, विग्रह, वितण्डा, विद्वेष र विखण्डन हो । यतिखेर आफूलाई राजावादी, हिन्दुवादी अझ राष्ट्रवादी भन्ने एकथरीहरू, नरेन्द्र मोदीले ज्ञानेन्द्रलाई सिंहासनमा राखिदिऊन् र हिन्दुवादी मुलुकको घोषणा गरिदिऊन् भनेर चोबीसै घन्टा माध्यममार्फत 'पूजापाठ' गरिरहेका छन् । यस कामको लागि उनीहरूले सबैभन्दा बढी माओवादीहरूलाई बाधक देखेका छन् । यसको लागि उनीहरू एकसूत्रीय नारासहित सिंगो माओवादी आन्दोलन, दसबर्से जनयुद्ध क्रिस्चियन मिसिनरीको योजनामा चलेको, यसको लागि माओवादीले यति करोड र उति करोड लिएको जस्ता कुतर्क गर्दै योजनाबद्ध किसिमले माओवादीहरूविरुद्ध जनतामा भ्रम फिँजाइरहेका छन् । अर्थात् उनीहरू भारतीय उत्पीडित जनतामाथि आतंक मच्चाइरहेको संस्था आरएसएसको नेपाली भूमिका खेलिरहेका छन् । सत्य हो, पछिल्ला दिनमा नेपालमा क्रिस्चियन धर्म र यसका अवाञ्छित गतिविधिको विस्तार भएको छ, अनेक प्रलोभनमार्फत क्रिस्चियन धर्मको विस्तार गरिन थालिएको छ । आफूलाई मन परेको धर्म र संस्कृति अवलम्बन गर्ने कुरामा विवाद नभए पनि यसका नाममा गरिने अवाञ्च्छित गतिविधि मान्य छैन र हुँदैन । यसलाई त राज्यले नीतिनियम बनाएर व्यवस्थित गर्ने हो । साम्राज्यवादी योजनाबद्धतालाई एकातिर पन्छाएर एकथरी मान्छेहरू निरन्तर माओवादी आन्दोलनलाई जसरी बद्नाम गरिरहेका छन्, यसले थुप्रै प्रश्न उठ्नुउठाउनु स्वाभाविक छ । नेपाली जनयुद्धप्रति प्रचण्डबाबुरामले गद्दारी गरेकै हुन् र बादलहरूले आन्दोलनलाई धोका दिएकै हुन् । यसको वैचारिक चिरफार गर्ने कुरामा विवाद छैन । तर जसरी सिंगो जनयुद्ध र माओवादी आन्दोलनलाई बद्नाम गर्न क्रिस्चियन अभियानसित जोडेर कथाकुथुङ्ग्री बुनिएको छ, यो भ्रत्र्सनायोग्य छ । विडम्बनाको विषय के छ भने आफूलाई विश्वकै सबैभन्दा खाँटी क्रान्तिकारी भन्ने विप्लव माओवादी समूहसित सम्बद्ध एउटा अनलाइन नै प्रचण्डको विरोध गर्ने नाममा सिंगो जनयुद्ध र माओवादी आन्दोलनविरुद्ध कथिएका यस्ता कथाकुथुङ्ग्रीलाई, जागिर नै खाए झैँ गरी गौरवका साथ प्रचारित गरिरहेको छ । यसैलाई भन्छन् लालझन्डाविरुद्ध लालझन्डाको प्रयोग । जानीनजानी उनीहरू साम्राज्यवादी योजनाको अंग बनेका छन् । लालझन्डाविरुद्ध लालझन्डाको प्रयोग साम्राज्यवादको पछिल्लो योजना हो । खास गरेर भियतनाम युद्धमा अमेरिकी पराजयपछि उनीहरूले यसलाई व्यवहारमा प्रयोग गरे । स्टालिनको मृत्यु र युरोकम्युनिज्मको नारा र माओको मृत्युपछि उत्पन्न संकटले यस परियोजनालाई सहयोग पर्यायो । नवउदारवादी योजनाबद्धताका साथै सूचनाविभ्रम, वित्तीय पुँजीको भूमण्डलीकरण, सैन्य फासीवाद र लालझन्डाविरुद्ध लालझन्डाको प्रयोगमार्फत कम्युनिस्ट आन्दोलन ध्वस्त पार्ने र साम्राज्यवादलाई ऊर्जा दिने योजनाको थालनी गरियो । आईएनजीओको भूमिकालाई पनि नयाँ किसिमले सक्रिय बनाइयो । यसैक्रममा आयो 'उत्तर' अवधारणा । सन् असीको दसकमा 'कम्युनिस्ट आन्दोलन भनेको प्रगतिको महाख्यान हो' र यसको अन्त्य भयो भनेर ल्योतार्डले यस किसिमको धारणा अघि सारे । कम्युनिस्ट आन्दोलनविरुद्ध हामी जति सशक्तता लड्नुमा नै हाम्रो विजय निश्चित छ भनियो । 'उत्तरवाद' लाई समामाजिक जीवनको हरेक क्षेत्रमा लागू गरियो । अनि उत्तरआधुनिकतावाद, उत्तरसंरचनावाद, उत्तरमाक्र्सवाद, उत्तरऔपनिवेशिकतावाद र उत्तरसाम्राज्यवादजस्ता थरीथरीका 'उत्तरवादी' धारणा देखा परे । उत्तर सिद्धान्तको आधार नित्सेको शून्यवादी दर्शन हो र यसको सारतत्त्व 'सबै कुराको अन्त्य' भयो भन्ने हो । अर्थात् हिजो थियो, अब छैन भन्ने हो । ज्ञानप्रसारण कालदेखिका सबै मूल्यहरू काम नलाग्ने भनेर वर्ग संघर्षद्वारा मानव समाजले आर्जन गरेको प्राप्ति खारेज गरियो । माक्र्सवादको मात्र अन्त्यको कुरा नगरेर आफ्नो स्वार्थअनुरूप उपनिवेशवाद र साम्राज्यवादको पनि अन्त्य भयो, यो उत्तर भयो र यसविरुद्ध आन्दोलन गर्नुको आवश्यकता र औचित्य छैन भन्ने विचारलाई भूमण्डलीकरण गरियो । उत्तरमाक्र्सवादी नाम पाएका हार्ड र नेग्रीहरू अब अमेरिका साम्राज्यवादी छैन भनेर उत्तरसाम्राज्यवादको वकालत गर्न थाले जतिबेर उत्तरउपनिवेशवाद र उत्तरसाम्राज्यवादलाई सही साबित गर्न पेन्टागनका थिंकट्यांकहरू लागेका थिए, इराक, अफगानिस्तानलगायत लिबियामाथि अमेरिकी हमला जारी थियो । ध्यान दिनुपर्ने कुरा के छ भने यस काममा एक कालखण्डमा माक्र्सवादसित जोडिएका बुद्धिजीवीहरू नै अग्रपंक्तिमा थिए, जो पछि अमेरिकी सरकार र पेन्टागनका सल्लाहकार बनेका थिए । यो पनि लालझन्डाविरुद्ध लालझन्डाको प्रयोग थियो । प्रचण्डको कुरा छोडौँ, लालझन्डाविरुद्ध लालझन्डाको विरोधको माध्यम आफूलाई 'क्रान्तिकारी' भन्नेहरूसमेत बन्न थालेका आधारहरू प्रकाशमा आउन थालेका छन् । प्रचण्ड, बाबुराम र अहिले विप्लवको स्थिति हेर्दा लाग्छ, साम्राज्यवाद विभिन्न कोणबाट टुक्राटुक्रामा माओवादी आन्दोलनलाई प्रयोगशाला बनाइरहेको त छैन ? भर्खरै विप्लवले आफ्नो पार्टीको दस्ताबेजमा 'उत्तरवादी' धारणाको वकालत गर्दै 'अबको समय उत्तरसाम्राज्यवादी' भनेर ठोकुवा गरेका छन् । उनले जानेर भने कि नजानी भने, प्रचण्ड किरणले क्रान्ति गरेनन् भनेर क्रान्तिमा हिँडेका त्यत्रो नेतालाई 'जाबो माक्र्सवाद' र 'उत्तर' अवधारणाबारे ज्ञान रहेनछ भन्नु 'दुस्साहस' नै हुनेछ । सामान्य टिप्पणी गर्दा मात्र पनि 'क्रान्तिकारी जंक र पंकहरू' बाट भर्खरै पनि मैले गोली खानुपर्ने धम्की पाइसकेको छु । एकथरीलाई संसद्वाद अर्थात् 'उत्तरमाक्र्सवाद' मा फसाएर र अर्काथरीलाई क्रान्तिकारी आवरणमा 'चल्तापुर्जा' बनाएर साम्राज्यवादले नेपालको माओवादी आन्दोलनलाई कतै नयाँ प्रयोगशाला बनाउन त लागेको छैन भनेर प्रश्न उठ्नु स्वाभाविक छ । नत्र भने विप्लव समूहका दस्ताबेजहरू ह्वाइट हाउसका सल्लाहकार, 'इतिहासको अन्त्य' पुस्तकका लेखक फ्रान्सिस फुकोयामाको प्रशंसाले भरिने थिएनन् होलान् । कति कुशलताका साथ साम्राज्यवादले लालझन्डाविरुद्ध लालझन्डाको प्रयोग गर्छ ! नेपालको माओवादी आन्दोलन यतिबेर नेताहरूमा आएको वैचारिक विचलन र विग्रहको सिकार भएको छ । साथै प्रचण्ड, बाबुराम र अहिले विप्लवको स्थिति हेर्दा साम्राज्यवाद विभिन्न कोणबाट टुक्राटुक्रामा माओवादी आन्दोलनलाई प्रयोगशाला बनाइरहेको त छैन ? एकैचोटि 'उत्तरमाक्र्सवाद' र 'उत्तरसाम्राज्यवाद' को प्रयोग गरिरहेको त छैन ? भनेर आशंका गर्नुपर्ने अवस्था पनि देखा परेको छ । सिके राउतहरू पेन्टागन छोडेर त्यसै तराई पसेका छैनन् र मोहन वैद्यलाई वैचारिक र संगठनात्मक दृष्टिले सिध्याउने प्रयास पनि त्यसै भएको छैन । हिजो विप्लवको रहस्यमय बहिर्गमन र अहिले बादलको 'एकता नौटंकी' लाई सामान्य परिघटनाका रूपमा लिन मिल्दैन । किन अशोक मेहताहरू कमरेड किरणविरुद्ध जाइलाग्छन् र राकेश सूद र आनन्दस्वरूप बर्मा बाबुराम र विप्लवको प्रशंसामा आकाशपाताल जोड्छन् भन्ने कुरा पनि गम्भीरताका साथ लिनु आवश्यक छ । यस्तो बेला सबैको ध्यान कमरेड किरणतिर जानु स्वाभाविक छ । नेकपा (क्रान्तिकारी माओवादी) का पछिल्ला निर्णयले केही आशा पनि जगाएको छ । माओवादी आन्दोलन कमजोर भएको छ, तर समाप्त भएको छैन । यसमा कसैले पनि खुसी नमनाए हुन्छ । प्रश्न माओवादी आन्दोलनको मात्र होइन, प्रश्न मुलुकलाई साम्राज्यवादीविस्तारवादी प्रयोगशाला हुनबाट कसरी जोगाउने भन्ने हो । यो सबैको साझा चिन्ता र चिन्तनको विषय हुनुपर्छ ।"
राष्ट्रसंघको बडापत्र किन ?,"नेपालको संविधानको धारा ५१ को खण्ड (ड) को उपखण्ड (१) मा अन्य कुराका अतिरिक्त नेपालको परराष्ट्र नीति संयुक्त राष्ट्रसंघको बडापत्रको मान्यतामा आधारित हुनेछ भनिएको छ । अहिले राष्ट्रसंघको बडापत्रमा सुधार गर्ने कुरा अगाडि बढिरहेकै छ । नेपाल सरकार वा संसद्को सम्बद्ध समितिले यसबारे युद्धस्तरमा काम गरिरहेका होलान् र नेपालले दिने सुझावबारे तयारी हुँदै होला । संयुक्त राष्ट्रसंघको स्थापना दोस्रो विश्वयुद्धका विजयी राष्ट्रहरूको अगुवाइ र सक्रियतामा भएकाले यसको बडापत्र, संरचनाको बनोट, कर्मचारीतन्त्र र क्रियाकलापमा ती राष्ट्रहरूको प्रभाव प्रस्ट देखिन्छ । अबको राष्ट्रसंघ एकाथरी अर्थात् एकाक्षेत्र, एकारंग र एकामूल्य पद्धति भएकाहरूको हुनु हुँदैन । यसको कर्मचारीतन्त्र पनि सबै क्षेत्र, सबै राष्ट्र र सबै सभ्यता एवं संस्कृति मैत्री हुनुपर्छ । बडापत्रका बुँदा सुरक्षा परिषद्ः स्थायी सदस्यको प्रसंग बडापत्रको धारा २३ मा राष्ट्रसंघको सुरक्षा परिषद्मा रहने १५ सदस्यमध्ये पाँच स्थायी र दस अस्थायी सदस्य रहने उल्लेख छ । यस्तै धारा २७ को उपधारा (३) अनुसार सुरक्षा परिषद्ले निर्णय गर्दा खास प्रकारका विवादबाहेकमा स्थायी सदस्यको सहमति अनिवार्य हुन्छ । एकातिर बडापत्रको धारा २(१) ले सबै राष्ट्रहरूको सार्वभौमसत्ताको समानताको चर्चा गर्छ भने अर्कोतिर स्थायी समितिमा मूलतः दोस्रो विश्व विजेतालाई आरक्षण प्रदान गर्छ । आरक्षण मात्र होइन, भिटो प्रयोग गर्ने अधिकार दिन्छ । यो भिटो केही वर्षको लागि नभई अनन्तको लागि दिन्छ । यही राष्ट्रसंघ गरिब मुलुकमा पछाडि परेका मानिस वा समुदायलाई अधिकार दिने भन्छ, तर आफू विश्वका धनी, सम्पन्न, विगतमा उपनिवेश कजाएका मुलुकलाई समेत आरक्षण र भिटो प्रदान गर्छ । यो कस्तो सकारात्मक विभेद वा आरक्षण वा समावेशीता हो ? राष्ट्रसंघले साँच्चै सार्वभौमसत्ताको समानतामा विश्वास गर्ने हो भने स्थायी र अस्थायी सदस्यको विभाजन किन ? धनी, बलिया र शक्तिशालीहरूलाई नै आरक्षण र भिटो किन ? स्थायी सदस्यमा अफ्रिका र दक्षिण अमेरिकाको प्रतिनिधित्व अझैसम्म देखिँदैन । सिंगासिंगै महादेशबाट प्रतिनिधित्व नगराउनुको कारण विजयको उन्माद हो वा विगतमा उपनिवेश बनेका भनेर हो वा गरिब भनेर हो वा अरू के कारणले हो, राष्ट्रसंघका सबै स्थायी सदस्य किन महासभाबाट चयन नगर्ने ? अथवा सबै महादेशबाट खास अवधिको लागि महादेशीय प्रतिनिधिको निर्वाचन किन नगर्ने ? भूपरिवेष्ठित मुलुकहरू र अतिकम विकसित मुलुकलाई उनीहरूले चुनेका प्रतिनिधिमार्फत स्थायी सदस्यको रूपमा (वर्गीकरण कायम राख्ने भए) प्रतिनिधित्वको मौका प्रदान किन नगर्ने ? धनी, शक्तिशाली र बलियालाई मात्र आरक्षण दिनु नै अन्तर्राष्ट्रिय न्याय, समानता र समावेशीता हो र ? सैनिक स्टाफ समिति बडापत्रको धारा २६ र ४७ मा सैनिक स्टाफ समितिको उल्लेख छ । धारा २६ मा अन्य कुराका अतिरिक्त संसारमा युद्ध सामग्रीहरूको सकेसम्म कम निर्माण र प्रयोग एवं युद्ध सामग्रीको नियमन प्रणाली बसाल्न सैनिक स्टाफ समितिले योजना तयार गर्ने कुरा उल्लेख छ । यस्तै धारा ४७(२) मा सैनिक स्टाफ समितिमा सुरक्षा परिषद्का स्थायी सदस्यहरूका सेनाध्यक्ष वा तिनका प्रतिनिधि रहने व्यवस्था छ । अरू सदस्यले भाग लिनुपरेमा आमन्त्रण गर्न सकिने कुरा पनि सो धारामा छ । राष्ट्रसंघ स्थापना भएपछि ती सदस्यको संलग्नता र प्रत्यक्ष र परोक्ष सहयोगविना कति युद्ध वा गृहयुद्ध वा द्वन्द्व भए होलान् ? तिनको खुलासा युद्धविद्ले गरून् । यस्तै हतियार निर्माण र व्यापारमा स्थायी सदस्यबाहेकका राष्ट्रको अंश कति छ, त्यसको विश्लेषण हतियारविद्ले गर्लान् । के तिनै शक्तिशाली राष्ट्रका सेनापति मात्र यस कामको लागि योग्य हुन् र अरूले यसमा पाहुना मात्रको योग्यता राख्छन् ? के युद्ध सामग्रीको निर्माण र प्रयोग कम गराउने र युद्ध सामग्रीको नियमन प्रणालीका योजना युद्धका अनुभवी, हतियार उत्पादक र ठूलो मात्रामा हतियार व्यापार गर्ने मुलुकबाट मात्र सम्भव हुने हो ? हतियार उत्पादन गर्ने र बेच्ने नै संयुक्त राष्ट्रसंघको नाममा शान्ति कायम गर्न सैनिक स्टाफ समितिमा रहनु स्वार्थको द्वन्द्व हुँदैन ? स्थायी समिति सदस्यलाई अरू विषयमा पनि भिटो प्रयोग गर्ने अधिकार दिइएको छ भने यो थप अधिकार तीबाहेकका अरू राष्ट्रको प्रतिनिधिमूलक समितिलाई कि नदिने ? किन सबै शक्ति एकै ठाउँमा राख्ने ? भनिन्छशक्तिले भ्रष्ट बनाउन खोज्छ र निरपेक्ष शक्तिले त झन् भ्रष्ट बनाउँछ । यो कथन अन्तर्राष्ट्रिय क्षेत्रमा लागू हुन डराउँछ र ? स्थायी र अस्थायीको भेद र वर्गीकरण समाप्त गरेमा यो समस्या रहने छैन । राष्ट्रसंघको बडापत्र र शत्रुराज्य बडापत्रको धारा ५३ तथा ७७(१)(ख) मा शत्रु राज्यको प्रावधान छ । धारा ५३ (२) अनुसार शत्रु राज्य भनेका बडापत्रमा हस्ताक्षर गर्ने कुनै राज्यको द्वितीय विश्वयुद्धमा शत्रु भएको कुनै पनि राज्य भनिएको छ । यस्तै धारा ७७(१)(ख) मा शत्रु राज्यबाट प्रदेशहरू छुट्टाउन सकिने कुरा छ । बडापत्रका यी प्रावधानले राष्ट्रसंघको स्थापनाकालीन मानसिकताको प्रतिनिधित्व गरेका होलान् । साथै बडापत्रमा सुरुमा हस्ताक्षर गर्नेका कुरा होलान् । धेरै पछि सदस्य बनेका राज्य र त्यसबेलाका विजेता राज्यबाटै उपनिवेश बनाई अन्याय र अत्याचार गरिएका वा क्रूर र अमानवीय व्यवहार गरिएका राष्ट्रको लागि त दोस्रो विश्वयुद्धका पराजितभन्दा विजेतामध्येका उपनिवेशी नै शत्रुवत हुँदा हुन् । दोस्रो विश्वयुद्धमा पराजित जर्मनी, जापान र इटालीसँग नेपाल सुगौली सन्धि गर्न बाध्य पारिएको थिएन । नेपाल दोस्रो विश्वयुद्धमा आफ्नो झन्डा राखेर लडेको थिएन । तर पनि ती देश राष्ट्रसंघको बडापत्रअनुसार नेपालका पनि शत्रुराज्य हुने भए । तर यी तीनवटै देशसँग नेपालको लडाइँ पनि भएको छैन र तिनलाई नेपालले शत्रुराज्य घोषणा गरेको पनि छैन । विजेताका शत्रु सबैका शत्रु हुनुपर्ने यी व्यवस्था अनुपयुक्त र अप्रासंगिक छन् । के राष्ट्रसंघ आफैँमा कुनै राज्यलाई शत्रु राज्य घोषणा गर्ने निकाय हो ? अर्थात् के ती पराजित राज्यले लिग अफ नेसन वा राष्ट्र संघविरुद्ध लडेका थिए ? बडापत्रमा शत्रु भन्न खोजिएका राष्ट्रको सूची पनि छैन । संविधानबमोजिम वडापत्रको मान्यतालाई मानेको नेपालले अब दोस्रो विश्वयुद्धका पराजित तर नाम नखुलाइएका राष्ट्रलाई बडापत्रअनुसार शत्रु मानिरहनुपर्ने भयो त ? अस्वशासित प्रदेश बडापत्रको एघारौँ अध्याय अस्वशासित प्रदेशबारेको घोषणासँग सम्बन्धित छ । यसले दोस्रो विश्वयुद्धको सन्दर्भमा पूर्ण स्वशासन प्राप्त गरिनसकेका जनता भएका प्रदेशहरूको प्रशासनसम्बन्धी उल्लेख गर्छ । यो व्यवस्था अबको लागि निरर्थक र खारेजयोग्य छ । अन्तर्राष्ट्रिय जिम्मा जमानी प्रणाली र परिषद् बडापत्रको बाह्रौँ अध्यायमा अन्तर्राष्ट्रिय जिम्मा जमानी प्रणाली र तेह्रौँ अध्यायमा जिम्मा जमानी परिषद्सम्बन्धी व्यवस्था छ । यी प्रावधान दोस्रो विश्वयुद्धपछिका संक्रमणकालीन प्रावधान हुन् । यसमा तीन प्रकारका प्रदेश रहन सक्ने कुरा धारा ७७ मा उल्लेख छ । यसमा शत्रु राज्यबाट छुट्ट्याइन सक्ने प्रदेशको कुरा पनि छ । नेपालले प्रत्येक मुलुकको अखण्डतामा विश्वास गर्छ भने कुनै देशबाट प्रदेश छुट्ट्याउने कुरामा पक्कै विश्वास गर्दैन । यस्तै नेपालले हाल कुनै राष्ट्रलाई शत्रु राज्य घोषणा गरेको पनि छैन । जिम्मा जमानीसम्बन्धी व्यवस्था मूलतः दोस्रो विश्वयुद्धको सन्दर्भसँग सम्बन्धित हुँदा यी व्यवस्था आवश्यक छैनन् । राष्ट्रसंघभित्रको भ्रष्टाचार नियन्त्रण भ्रष्टाचारविरुद्धको अन्तर्राष्ट्रिय महासन्धिमा छलफल हुने क्रममा राष्ट्रसंघकै कानुन एकाइले राष्ट्रसंघभित्र हुने भ्रष्टाचार रोक्ने व्यवस्थाको लागि प्रस्ताव ल्याएको थियो । भियानाको चिसोले त्यो बेला ती प्रस्ताव पचाउन सकेन । खासगरी ठूला राष्ट्रहरू त्यो प्रस्तावको विपक्षमा रहेको बुझिएको थियो । सम्झना भएसम्म राष्ट्रसंघका विभिन्न देशमा भएका कार्यालयमा भएको भ्रष्टाचार त्यही मुलुकको स्वतन्त्र एजेन्सीले हेर्ने कुरा पनि आएको थियो । अब बडापत्र परिमार्जन गर्दा राष्ट्रसंघभित्र हुने विभिन्न खाले भ्रष्टाचार नियन्त्रण गर्ने र पारदर्शितासम्बन्धी व्यवस्था गर्नुपर्ने देखिन्छ । विविध राष्ट्रसंघका कर्मचारीले गरिब, कम शक्तिशाली र तेस्रो विश्वका मुलुकमा कथित अन्तर्राष्ट्रिय गैरसरकारी संस्था वा स्थानीय संस्थालाई साधन उपलब्ध गराई एकतर्फी प्रतिवेदन बनाउन लगाई पेस गर्ने कार्य गर्न नपाउने तर ती प्रतिवेदनसम्बद्ध मुलुकमा प्रतिक्रियाको लागि बुझाउने तथा तयार गर्ने व्यक्ति वा संस्थाले मुलुकभित्रै प्रतिरक्षा गर्नुपर्ने व्यवस्था गर्नुपर्छ । राष्ट्रसंघका विभिन्न देशमा रहेका एकाइमा प्राप्त भएको रकम र खर्च भएको रकम कहाँ केमा खर्च भएको हो, सोबारे आफ्नै वेबसाइटमा राख्ने र खास समयको अन्तरालमा सार्वजनिक गर्ने व्यवस्था गर्नुपर्छ । राष्ट्रसंघले केन्द्रीय कर्मचारी प्रणालीमा आरक्षण वा समावेशिता लागू गरेको हो, होइन स्पस्ट छैन । किनकि त्यहाँको कर्मचारीतन्त्रमा एसिया, अफ्रिका र ल्याटिन अमेरिकी नागरिक कति कर्मचारी छन् ? कुनकुन विश्वास प्रणालीका कति छन् ? रंगका हिसाबले कस्ताकस्ता कति छन् ? नेपालले प्रत्येक मुलुकको अखण्डतामा विश्वास गर्छ भने कुनै देशबाट प्रदेश छुट्ट्याउने कुरामा पक्कै विश्वास गर्दैन । यस्तै नेपालले हाल कुनै राष्ट्रलाई शत्रु राज्य घोषणा गरेको पनि छैन । जिम्मा जमानीसम्बन्धी व्यवस्था मूलतः दोस्रो विश्वयुद्धको सन्दर्भसँग सम्बन्धित हुँदा यी व्यवस्था आवश्यक छैनन् । यो तथ्यांक राष्ट्रसंघले राख्छ राख्दैन तर साना र गरिब मुलुकमा समावेशीताको कुरा गर्ने राष्ट्रसंघका कर्मचारीले पश्चिमी मुलुकमा रहेका कार्यालयमा कर्मचारीको लागि विज्ञापन गर्दा एसियन, अफ्रिकी, दक्षिणी अमेरिकी मूलका मानिसको लागि प्रोत्साहन दिने विज्ञापन गर्छन् त ? तसर्थ राष्ट्रसंघको कर्मचारीतन्त्रमा या त निश्पक्ष प्रतिस्पर्धा प्रणाली अपनाउने या त यत्रतत्र सर्वत्र समान मानदण्डको समावेशीता रहेको भर्ना प्रणाली लागू गर्नुपर्छ । राष्ट्रसंघका कर्मचारीले आफ्ना गफमेलका र बोझिला मानिसलाई परामर्शदाता नपठाउन् भन्नको लागि सम्बन्धित राज्यले लिखित अनुरोध गरेमा त्यो पनि अनुरोधअनुसार मात्र परामर्शदाता पठाउने व्यवस्था गर्नुपर्छ । राष्ट्रसंघका कर्मचारीले आफू खटिएको ठाउँमा स्थानीय सभ्यता, संस्कृति र विश्वास प्रणालीको प्रतिकूल हुने गरी क्रियाकलाप गर्न नहुने, आफूसँग सम्बन्धित विश्वासमा अरूलाई परिवर्तन गराउने काममा संलग्न रहेकालाई प्रत्यक्षपरोक्ष रूपमा उक्साउन वा सहयोग गर्न नहुने र स्थानीय विभिन्न समुदाय र क्षेत्रका मानिसलाई एकअर्काविरुद्ध भड्काउन वा त्यस्ता क्रियाकलापमा संलग्न संस्थालाई सहयोग गर्न नहुने समेतका आधारभूत आचरणका नियम पनि बडापत्रमा राख्न वा छुट्टै व्यवस्था गर्न मनासिव हुन सक्छ । राष्ट्रसंघका स्थानीय स्तरमा रहेका कार्यालयले अर्को कुनै मुलुकका दूतावाससँग संस्थागत सम्पर्क गर्दा त्यहाँको परराष्ट्र मन्त्रालयलाई जानकारी गराउनुपर्ने र दूतावासबाट रै रकम लिँदा वा सहकार्य गर्नुपर्दा विवरण खोली आग्रह गरेर स्वीकृति भएमा मात्र ती कार्य गर्नुपर्ने व्यवस्था गर्नुपर्दछ । राष्ट्रसंघको कर्मचारीले आफू खटिएको मुलुकमा आफ्नो राष्ट्रियता रहेको मुलुकको हितका निम्ति कार्यरत रहेको मुलुकको हितविपरीत काम गर्न नपाउने व्यवस्था पनि गर्नु मनासिव हुन्छ । राष्ट्रसंघले कुनै पनि देशमा आफैँ परियोजना सञ्चालन नगर्ने व्यवस्था गर्नुपर्छ । राष्ट्रसंघको आजसम्मको प्रवृत्ति हेर्दा सामाजिक क्षेत्रमा खर्च गर्ने गरेकोमा अब भौतिक र संरचना विकासका क्षेत्रमा खर्च गर्न सुरु गर्दै बढाउँदै जानुपर्छ । सामाजिक क्षेत्रमा खर्च गर्दा पनि विभिन्न जातजाति, समुदाय, क्षेत्र, रंग र विश्वासका मानिसलाई एकअर्काविरुद्ध उचाल्ने गरी र पारिवारिक र सामाजिक सद्भाव कमजोर बनाउने गरी खर्च गर्नु र गर्न दिनु हुँदैन । किनकि राष्ट्रसंघको उद्देश्य युद्ध र द्वन्द्वपछि शान्ति कायम गर्नु मात्र होइन, भइरहेको शान्ति र सद्भाव नबिथोल्नु पनि हो ।"
यसरी बन्छन् ठूला जलविद्युत् आयोजना,"हामीले जलविद्युत् आयोजना बनाउनेबारेमा कति भ्रम सिर्जना गरिसक्यौँ भने सर्वसाधारण सरकार र विज्ञ' का कुरा हाँसेर उडाइदिने अवस्थामा पुगिसके । के अब नेपाल विद्युत् उत्पादन गरी लोडसेडिङमुक्त हुन कहिल्यै नसक्ने हो त ? के हाम्रो शासन व्यवस्था यसको लागि अक्षम छ ? कसरी सम्भव होला द्रूत गतिमा विद्युत् उत्पादन संरचनाहरू विकास गर्न ? जतिसुकै कठिन लागे पनि यो नेपालले नगरिनहुने कुरा हो । सरकारको कार्यसम्पादनको रिपोर्ट कार्ड बनाउँदा यो विषयले महत्त्वपूर्ण स्थान पाउँछ । माग छ, स्रोत छ, तर वित्तीय समस्या देखिँदैन । सरकार तथा सबै सरोकारवालाहरू विद्युत् उत्पादन बढाउने कुरामा एकमत देखिन्छन्, तर विद्युत् आयोजनाहरू भने बन्दैनन् । कसरी अगाडि बढ्ने अन्योल यथावत् छ । उपभोक्ता झूटा आश्वासनले थाकिसकेका छन् । यस्तो अवस्थामा अन्य देशहरू कसरी अघि बढे र कसरी समस्या समाधान गरे, त्यसको अनुशरण गरी अघि बढ्ने एउटा समाधानको बाटो हुन सक्छ र नेपालजस्तै अल्पविकसित राष्ट्र इथियोपियाले लिएको बाटो एक मोडेल हुन सक्छ । यही दसकमा इथियोपियाले यस क्षेत्रमा गरेको विकास उदाहरणीय छ । सन् २००९ सम्म नेपालले जस्तै करिब सात सय मेगावाट विद्युत् उत्पादन गर्ने यस देशले हाल तीन हजार सात सय मेगावाट थपिसकेको छ र करिब नौ हजार मेगावाटका आयोजनाहरू बनिरहेका छन् । यसमा अफ्रिकाकै सबभन्दा ठूलो ६ हजार मेगावाटको बृहत् इथियोपिया पुनर्जागरण बाँध (   , ) परियोजना पनि पर्छ । नेपालजस्तै गरिब र विकासशील राष्ट्र इथियोपियाले कसरी यस्तो बृहत् आयोजना निर्माण गर्दैछ, नेपालको लागि चासोको विषय हुनुपर्छ । सन् १९५० को दसकमा पहिचान गरिएको यो आयोजना निर्माणको लागि कुनै दातृ निकाय लगानी गर्न तयार भएनन्, विशेषगरी शक्तिशाली राष्ट्र मि श्रको विरोधका कारण । चार दसकभन्दा पनि बढी प्रयास गर्दा पनि लगानी जुटाउन असफल भएपछि सन् २०११ को अप्रिल २ मा यस आयोजनाको शिलान्यास गर्दै इथियोपियाका तत्कालीन प्रधानमन्त्री मेलेस जेनाबीले भने, हाम्रा विगतका सबै प्रयास असफल भए र अब हामीसँग दुइटा मात्र विकल्प छन् । कि त हामी यो परियोजना त्यागिदिऔँ या हामी अफैँले बनाऔँ । हामी जतिसुकै गरिब भए पनि हाम्रो स्वभिमानको रक्षाको लागि जस्तोसुकै त्याग गर्न पनि तयार होऔँ । मलाई कुनै शंका छैन, मैले जनतालाई सोधेँ भने तिनले भन्नेछन्, बाँध बनाऔँ ।' यसको केही दिनपहिले अर्थात् मार्च ३०, २०११ मा यो आयोजना बनाउने घोषणा गरिएको थियो र त्यसको एक दिनपछि नै इटलीको निर्माण कम्पनी सालिनी इम्प्रेजिलो' सँग चार अर्ब ८० करोड डलरको परियोजना निर्माण गर्ने सम्झौता सोझै गरिएको थियो । हाल यस परियोजनाको दुईतिहाई निर्माण कार्य सम्पन्न भई सम्पन्न हुनेतर्फ बढिरहेको छ । कसरी यो सम्भव भयो ? यस्तै प्रकारको विकास प्रक्रिया नेपालमा सम्भव होला ? यसमा विवेचना हुन जरुरी छ । विकासशील देशको लागि सबभन्दा कठिन कार्य स्रोत व्यवस्थापन हो । इथियोपियाले यस बृहत् कार्यको लागि सरकारी लगानीका अतिरिक्त बन्ड निष्कासन, चिठ्ठा, चन्दा, कर आदिबाट स्रोत जुटाएको छ । कुल २६ प्रतिशत लगानी सर्वसाधारणबाट उठ्ने अनुमान गरिएकोमा आशानुरूप लगानी भइरहेको देखिन्छ । लगानीकर्तामा कर्मचारी, किसान, व्यवसायी, विद्यार्थी, पुजारी, भक्त, सैनिक, प्रहरी, बन्दी, विदेशमा रहेका इथियोपियाली आदि रहेका छन् । नेपालमा विद्युत् क्षेत्रमा सर्वसाधारणको चाख हेर्दा यस्तो लगानी प्रक्रिया अझ सफल हुने आशा गर्न सकिन्छ । दातृ निकायको निर्माण प्रक्रिया लामो र झन्झटिलो छ । हरेक पाइलामा लिनुपर्ने सहमति र विभिन्न मापदण्डहरूले गर्दा लामो समय लाग्ने गर्छ । सोझै ठेक्कापट्टा गर्ने कुरा हुनै सक्दैन । तसर्थ छिटो कार्य सम्पादनको लागि छिटो प्रक्रिया गर्न इथियोपियाले लिएको मोडेल उपयुक्त देखिन्छ, तर यसको लागि इमानदार नेतृत्वको आवश्यकता हुन्छ र राष्ट्रिय पुँजी परिचालन गर्नुपर्ने हुन्छ । हाम्रा नेताहरू यस कसीमा खरो उत्रन सक्नुपर्छ र राष्ट्रहितलाई सर्वोपरि राख्न सक्नुपर्छ । निर्माण गर्ने अठोट र कार्यान्वयन गर्ने प्रतिबद्धता भएमा यस्ता निर्णयहरू उच्चतम निकायबाट सीधै लिन सकिन्छ । यसको लागि कार्वान्वयन निकाय पनि अधिकार सम्पन्न हुनुपर्छ । राजनीतिक संलग्नताका आधारमा हरेक निर्णय गरिने परिपाटी रहेको हाम्रो देशमा यो कुरा सम्भव र उचित नलाग्ला, तर यस्तै परिपाटी नभएसम्म द्रूतगतिमा विकासको सम्भावना रहँदैन । कर्मचारीबाट गरिने निर्णय नेपालमा मात्र होइन, संसारभरि नै प्रक्रियागत र समय लाग्ने हुन्छ । नेपालजस्तै भूपरिवेष्ठित र समान हैसियत रहेको इथियोपियाले अवलम्बन गरेको प्रक्रिया नेपालको लागि उपयोगी हुन सक्ने देखिन्छ । नेपालमा भन्ने र गर्ने प्राथमिकतामा फरक पाइएको छ । घोषणामा ठूलाठूला कार्यहरू गर्ने प्रतिबद्धता आए पनि कार्वान्वयनको समयमा भने व्यक्तिगत स्वार्थसँग गाँसिएका टुक्रे कामहरूले प्राथमिकता पाइरहेको देखिन्छ । तसर्थ बृहत् आयोजनाहरूले भन्ने गरिएजस्तै प्राथमिकता नपाएसम्म निर्माणले गति लिन नसक्ने स्पष्ट छ । अपर कर्णाली र अपर तामाकोसी आयोजनाको निर्माण नेपालमै भइरहेका निर्माणका गति नाप्ने मानक हुन सक्छन् । लगभग सँगै अघि बढेका यी जम्ल्याहा' आयोजनाहरूमा सक्षम र स्रोतसाधन सम्पन्न निजी प्रवर्धकलाई दिइएको अपर कर्णाली आयोजनामा प्रवर्धककै अनुकुल हुने गरी आयोजना निर्माण सम्झौता भइसकेपछि पनि समयमा स्रोत व्यवस्थापन गर्न नसकी काम सुरु हुन सकेको छैन र म्याद थपको लागि प्रयासरत छ भने आन्तरिक स्रोत परिचालन गरी बनाइँदै गरेको अपर तामाकोसी आयोजना करिब सम्पन्न हुने अवस्थामा पुगेको छ । यसले पनि नेपालमा इथियोपियामा अनुसरण गरेको प्रक्रियाजस्तै नेपाली परिवेशमा सुहाउने प्रक्रिया विकास गरी कार्य गर्न सकिने पुष्टि गर्छ । नेपालजस्तै भूपरिवेष्ठित र समान हैसियत रहेको इथियोपियाले अवलम्बन गरेको प्रक्रिया नेपालको लागि उपयोगी हुन सक्ने देखिन्छ । यसलाई हुबहु नक्कल गर्नेभन्दा देश अनुकुल हुने गरी केही परिमार्जनको आवश्यकता हुन सक्छ । यसको लागि उच्चतम नेतृत्वको प्रतिबद्धता र जनताको सहयोग नभइनहुने कुरा हुन् ।"
रियो ओलम्पिक फुटबलको फाइनलमा जर्मनी र ब्राजिल भिड्ने,"रियो दी जेनेरियोः रियो ओलम्पिक फुटबलमा स्वर्ण पदकका लागि जर्मनी र आयोजक ब्राजिल भिड्ने भएका छन्। गएराति भएका खेलमा विजयी हुँदै जर्मनी र ब्राजिलले फाइनलमा भेट पक्का गरेका हुन्। फाइनलमा स्थान बनाउने क्रममा आयोजक राष्ट्र ब्राजिलले होन्डुरसलाई ६० को फराकिलो गोल अन्तरले पराजित गर्यो। जुन खेलमा बजिलियन टोलीका कप्तान नेइमारले सबैभन्दा छिटो गोल गर्ने खेलाडीसमेत बने। उनले १५ सेकेन्डमै गोल गर्दै नयाँ किर्तिमान कायम मात्र गरेनन्, ब्राजिललाई उपाधि नजिक पनि पुर्याए। यस्तै अर्को सेमिफाइनल खेलमा जर्मनीले नाइजेरियालाई २० गोल अन्तरले पराजित गर्दै उपाधिका लागि ब्राजिलसँगको भेट पक्का पर्यो। जर्मनीका लागि लुकास र पिटरसनले गोल गरेका थिए। ब्राजिल र जर्मनीबीचको फाइनल खेल शनिवार रियो दी जेनेरियोस्थित मराकाना रंगशालामा हुनेछ।"
रियो ओलम्पिकमा भारतले जित्यो पहिलो पदक,रियो दी जनेरियोः भारतले रियो ओलम्पिक २०१६ मा पहिलो पदक जितेको छ। ब्राजिलको रियो दी जेनेरियोमा जारी रियो ओलम्पिकमा भारतले पहिलो पदक हात पार्दै खाता खोलेको हो। भारतलाई पहिलो पदक जिताउने क्रममा ५८ किलो तौल समूहमा महिला रेस्लर २३ वर्षीया साक्षी मलिकले कास्य पदक जितिन्। भारतले ओलम्पिकको यो संस्करणमा जितेको यो कास्य पदक नै यो पहिलो पदक हो। भारतकी मलिकले कास्य पदक जित्ने क्रममा किर्गिस्तानकी आइसिउली टाइनीबेकोवालाई ८५ को अन्तरमा हराइन्। साक्षीले ५० ले पछि परेको स्थिति उल्टाउँदै टाइनीबेकोवालाई ८५ ले पराजित गर्न सफल भइन्।
रियो ओलम्पिकमाः नाचेर मन जिते भारोत्तोलकले,"एजेन्सीः जारी रियो ओलम्पिक खेलकुदअन्तर्गत भारोत्तोलनको एक सय पाँच केजीभन्दा माथिको तौल समूहको प्रतिस्पर्धामा सानो देश किरिबातीका खेलाडी डेभिड काटोएटउले दर्शकको निकै साथ पाए । उनलाई दर्शकले यति रुचाए कि आयोजक राष्ट्र ब्राजिलको खेलाडीलाई भन्दा बढी हुटिङ उनले पाएका थिए । त्यसको एउटै कारण थियो, डेभिडको फरक व्यवहार । उनी जतिपटक भार उठाउन स्टेजमा उत्रिन्थे, त्यति नै पटक नाचेर दर्शकलाई मनोरञ्जन गराउँथे । उनी भार उठाउनुअघि र फर्कने बेला एकपटक नाचेर दर्शकलाई मनोरञ्जन दिन्थे । त्यसैले प्रतिस्पर्धा हेर्न उपस्थित दर्शकले अन्य प्रतिस्पर्धी खेलाडीका लागि भन्दा डेभिडका लागि बढी ताली बजाए । प्रतिस्पर्धाका क्रममा नाचेर दर्शकलाई मनोरञ्जन गराउनु डेभिडको पुरानै स्वभाव हो । दुई वर्षअघि स्कटल्यान्डको ग्लासगोमा सम्पन्न कमन्थवेल्थ खेलकुदअन्तर्गत यही स्पर्धामा स्वर्ण पदक जितेका डेभिडले त्यहाँ पनि नाचेरै दर्शकको मन जितेका थिए । त्यति बेलाको आफ्नो व्यवहारबाट भारोत्तोलनप्रेमी दर्शकमाझ निकै लोकप्रिय बनेका डेभिड यसपटक पनि रियो ओलम्पिक सुरु हुनुअघिबाटै चर्चामा थिए । रियो ओलम्पिकमा भारोत्तोलनको प्रतिस्पर्धा सुरु हुनुअघि नै उनी फेसबुक र ट्विटरमा छाइसकेका थिए । रियोमा उनी विश्वकै उत्कृष्ट खेलाडीसँगको प्रतिस्पर्धामा अघिल्लो चरणमै रोकिएका थिए । तर, यसपटक पनि उनले दर्शकको मन भने जितेरै छाडे । डेभिडले अन्तर्राष्ट्रिय प्रतिस्पर्धाका क्रममा यस्तो व्यवहार गर्नुको पनि विशेष कारण रहेछ, उनीसँग । उनको देश किरिबाती निकै सानो छ । किरिबातीको नाम सुन्ने पनि विश्वमा निकै कम छन् । किरिबाती सानोमात्रै छैन, बर्सेनि समुद्रमा डुब्दै आफ्नो क्षेत्रफल पनि घटाउँदैछ । उनको देशका जनता बारम्बार सामुद्रिक बाढीको सिकार बन्ने गरेका छन् । गत वर्ष डेभिड आफैंले पनि सामुद्रिक बाढीकै कारण आफ्नो घर गुमाएका थिए । ग्लासगोमा सम्पन्न कमनवेल्थ गेम्समा स्वर्ण पदक जितेबापत राज्यले उनलाई ११ हजार अमेरिकी डलर रकम पुरस्कार दिएको थियो । सोही रकमले उनले आफ्नो अभिभावकका लागि घर बनाएका थिए । तर, सो घर त्यही सामुद्रिक बाढीले ध्वस्त बनाइदियो । त्यसयता उनी घरविहीन छन् । भूगर्भविद्हरूले केन्द्रीय प्यासिफिक राष्ट्र किरिबाती चाँडै नै समुद्रभित्र विलीन हुने बताएका छन् । त्यसैले डेभिडले आफ्नो देशलाई अन्तर्राष्ट्रिय समुदायमा परिचित गराउन पनि यस्तो व्यवहार गरेका हुन् । प्रायः लाई किरिबाती कहाँ छ भन्नेबारे थाहासम्म छैन, डेभिड भन्छन्, म विश्वभरिका मान्छेले किरिबातीबारे सुनून् भन्ने चाहन्छु । त्यसका लागि म भारोत्तोलन खेलाडी बनेको हुँ र त्यसकै लागि ठूला अन्तर्राष्ट्रिय प्रतियोगिताका क्रममा नाच्ने पनि गर्छु । उनले गत वर्ष आफू र आफ्नो देशको अवस्थाबारे जानकारी दिन खुला पत्र लेखेको स्मरणसमेत गरे । हामीसँग हामी आफंैलाई बचाउने स्रोत छैन । हाम्रो देश किरिबातीसँग त्यस्तो स्रोत छैन, डेभिड प्रश्न गर्छन्, जीवन बचाउने स्रोत नै नभएको किरिबातीमा अन्य सुविधा के होला ? मैले खेल्न सुरु गर्दा देशमै जिम हल थिएन । अहिले पनि छैन । उनले आफूले खुला सामुद्रिक तटमा अभ्यास गर्ने गरेको समेत उनले सुनाए ।"
"नेइमारले १५ सेकेन्डमै गरे गोल, ओलम्पिकमा नयाँ किर्तिमानी",रियो दी जेनेरियोः ब्राजिलियन फुटबल टिमका कप्तान स्टार खेलाडी नेइमारले ओलम्पिकमा नयाँ रेकर्ड बनाएका छन्। नेइमारले घरेलु मैदानमा भइरहेको रियो ओलम्पिकमा सवैभन्दा छिटो गोल गर्ने खेलाडीको किर्तिमानी आफ्नो नाममा दर्ता गराए। किर्तिमानी आफ्नो नाममा राख्ने क्रममा नेइमारले १३ दिनअघि ओलम्पिकमा सबैभन्दा छिटो गोल गरेर इतिहास बनाएकी क्यानडाकी जेनी बेकरको रेकर्ड तोडे। नेइमारले गएराति भएको होन्डुरसविरुद्धको खेलमा १५ सेकेन्डमै गोल गर्न सफल भए। यसअघि ओलम्पिकमा सबैभन्दा छिटो गोल गर्ने खेलाडी बनेकी क्यानडाकी जेनीले अष्ट्रेलियाविरुद्ध १९ सेकन्डमा गोल गरेकी थिइन्। नेइमारले किर्तिमानी बनाएको खेलमा ब्राजिलले होन्डुरसलाई ६० गोल अन्तरले पराजित गर्यो।
शिरीष पनि कान्छो खेलाडीको सूचीमा,काठमाडौं: रियो ओलम्पिकमा नेपालबाट सहभागी पौडी खेलाडी शिरीष गुरुङ पनि आफ्नो स्पर्धाको कान्छो खेलाडीको सूचीमा देखिएका छन् । रियो ओलम्पिकमा पौडीको एक सय मिटर फ्रिस्टाइल स्पर्धामा सहभागिता जनाएका शिरीष उक्त स्पर्धामा भाग लिने कम उमेरका तेस्रो खेलाडी बनेका छन्। रियो ओलम्पिक आयोजकले पौडीको हरेक स्पर्धामा कम उमेरको तीनतीनजना खेलाडीको नाम संकलन गर्ने क्रममा १८ वर्षीय शिरीष पनि तीनभित्र परेका हुन् । उक्त स्पर्धाका स्वर्ण जितेका अस्ट्रेलियाका कायले चाल्मर्स कम उमेरको खेलाडीको सूचीमा पहिलो स्थानमा छन् । चाल्मर्सले निर्धारित दूरी ४७५८ सेकेन्डमा पूरा गर्दै स्वर्ण जितेका थिए । कम उमेरको खेलाडीको सूचीमा दोस्रो स्थानमा रहेका जोनी परेज उरेन दोस्रो स्थानमा छन् । जोनीले उक्त स्पर्धामा निर्धारित दूरी ५१५० सेकेन्डमा पूरा गरेका थिए । यसैगरी तेस्रो नम्बरमा रहेका नेपाली खेलाडी शिरीषले निर्धारित दूरी ५७७६ सेकेन्डमा पूरा गरेका थिए । शिरीषले उक्त स्पर्धामा राष्ट्रिय कीर्तिमानसमेत बनाएका थिए । हिट चरणबाट बाहिरिएका शिरीषले आफ्नै नाममा रहेको कीर्तिमानमा सुधार गरेका हुन् । शिरीषले आफ्नो पुरानो कीर्तिमानमा ०४६ सेकेन्डले सुधार ल्याएका थिए । यसअघि एक सय मिटर फ्रिस्टाइल स्पर्धामा उनकै नाममा ५८२२ सेकेन्डको कीर्तिमान थियो । पौडीमै नेपालको प्रतिनिधित्व गरेकी १३ वर्षीया गौरिका सिंह भने ओलम्पिकमा सहभागी एघार हजार खेलामीमध्येकै कान्छी खेलाडी बनेकी थिइन् । कान्छी खेलाडी बनेकी गौरिकाले हिट चरण पार गर्न नसके पनि उनको चर्चा विश्वभर भएको थियो । शिरीष र गौरिका युनिभर्सल प्लेसेस कोटाअन्तर्गत रियो ओलम्पिकमा छनोट भएका थिए ।

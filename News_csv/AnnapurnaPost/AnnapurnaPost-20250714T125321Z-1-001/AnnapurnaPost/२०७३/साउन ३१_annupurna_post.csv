शीर्षक,विवरण
प्रतिक्रान्ति कसले रोक्छ ?,"पौरस्त्य (पूर्वी गोलाद्र्धको) राज्यव्यवस्था पाश्चात्यभन्दा पृथक् थियो । 'प्रजाको रक्षा नगर्ने राजालाई सबै मिलेर बहुला कुकुरलाई झैँ मारे पनि हुन्छ' भन्ने शुक्राचार्यको घतलाग्दो कथन राष्ट्रनायकजननायक दुवैका निम्ति हो । उनले भनेका छन् 'रक्षिष्यामि व इत्युक्त्वा यो न रक्षति भूमिपः । स संहत्या निहन्तव्यः श्वेव सोन्माद आतुरः।।' 'नराणां न नराधिपः' भनेर योग्य शासक (राजा) विष्णु (भगवान्) जस्तै हुन् भन्ने धर्मग्रन्थले नै नालायक राजालाई मृत्युदण्ड दिनुपर्छसमेत भनेको पाइन्छ । सुन्दा अप्रिय तर सत्य यस्ता वचनको सार हो 'कोही पनि सत्तामा बसेर कर्तव्यच्युत र निरंकुश हुन पाउँदैनन् ।' राष्ट्र सञ्चालकहरूले नै विधिको शासन (रुल अफ ल) उल्लंघन गर्ने र एकपटक पूर्णतः असफल भएका व्यक्तिले पुनः राज्यसत्ता सम्हाल्ने कुरा निर्मम ठट्टा हो । नेपालमा यस्तो ठट्टा बारम्बार दोहारिए पनि जनताले सहँदै आएका छन्, तर सधैँ कहाँ सहन्छन् र ! १८९७ साल असार १० गते नेपालमा पहिलोपटक सैनिक विद्रोह भयो । सेनाका जवानहरू हतियार बोकेर सडकमा आए । राष्ट्रका परम्परा, काइदाकानुन र रीतिथिति बिगार्न खोजेको भन्दै घरघरमा गएर कैयन् ठूलाबडालाई लछारपछार गरे । त्यो अनुशासनहीन कारबाही थियो । तर सेनाका अधिकृत र जवानको तलबभत्ता घटाउने षड्यन्त्रकारी भारदारहरूलाई चेतावनी पनि थियो । सरकारले गलत नजिर स्थापना गर्न खोज्दा संगठित र सशक्त आवाज उठाउने त्यसबेलाका सैनिकहरूले बट्टाको धुलो दूध होइन, आमाको दूध नै खाएका थिए । त्यसैले सो घटनापछि धेरै वर्षसम्म शासकहरूले सेनाको मानमर्दन गर्ने हिम्मत गरेनन् । निष्कलंकहरूले शिर झुकाउनु पर्दैन भन्ने उदाहरण थियो, त्यो घटना । इतिहासमा यस्ता उदाहरण अरू पनि भेटिन्छन् । राजाका छोरा बोक्ने (ददा) गंगे दरबारमा कसरी गगनसिंह काजी भयो भन्ने कुरा डायमन शमशेरले वसन्ती उपन्यासमा मार्मिक र सुन्दर ढंगले वर्णन गरेका छन् । २०४६ सालको परिवर्तनपछि नेपालमा धरै गंगेहरू 'गगनसिंह' भए । ०६२६३ सालपछि विदेशीका एजेन्डा बोक्ने ददाहरू नै राजनीतिमा प्रबल हुन पुगे । त्यसैले नेपाल र नेपालीका एजेन्डा बोक्ने सुरवीरहरूको खोजी गर्दैछ, आजको युवापुस्ता । राजधानीका सडकहरूमा यदाकदा ठूलाठूला जुलुस प्रदर्शन हुन्छन् । हजारौँ युवकयुवती र विद्यार्थी हुन्छन्, जुलुसमा । ती कुनै दलका कार्यकर्ता होइनन् । राज्यसत्तासँग वाक्कदिक्क भएर सामाजिक सञ्जालहरूमार्फत ती बेलाबखत मुखर र एकाकार हुन्छन् । दस वर्षअघि ती युवा दसबाह्र वा चौधपन्ध्र वर्षका हुँदा हुन् । उनीहरूले राष्ट्र र जनताप्रति दलहरू इमानदार, समर्पित र वफादार छैनन् भन्ने राम्ररी बुझेका छन् । संसारलाई बुझेका छन् । यमन, सिरिया, टर्की, इजिप्ट र सुडानसम्मका प्रत्येक घटनाक्रम बुझेका छन् । त्यसैले, चीन, भारत, युरोप र अमेरिकी मामाहरूका कुरामा लागेर नेपाल आमालाई हेला गर्ने कथित नेताहरूलाई एक दिन सडकमा लगेर निमर्मतापूर्वक पछार्ने छन् युवापुस्ताले । त्यो दिन अब टाडा छैन । त्यस्तो अवस्था आयो भने त्यो परिस्थिति कसले कसरी रोक्न सक्छ ? प्रतिक्रान्ति वा जे नाम दिएपछि त्यो रोक्न सकिँदैन । लाखौँ युवकयुवती, किसानमजदुर, गृहिणी, विद्यार्थी, व्यापारी, व्यवसायी र राष्ट्रलाई माया गर्ने सबैले भन्न थालेका छन् पार्टीले हामीलाई खण्डखण्ड गरिरहेको छ । 'नेसन फस्ट' भन्नेलाई यो चित्त बुझेको छैन । देश ढल्ने अवस्थामा पुगेको छ । सिंहदरबारमा पटकपटक प्रधानमन्त्री फेर्ने कि राष्ट्रको भविष्य हेर्ने ? सचेत युवा वर्ग अचेल प्रश्न गर्न थालेका छन् । त्यसैले यहाँ कुनै पनि बेला 'नसोचेको कुरा' हुन सक्छ । एउटा कथन छ 'योग्य र असल नेताले जिम्मेवारी स्विकार्छ तर खराब र अयोग्यले अरूलाई दोषारोपण गर्छ ।' नेपालमा यही देखिएको छ । जिम्मेवारी लिने र राष्ट्रलाई मार्गदर्शन गर्नेभन्दा सत्तामै रुमल्लिने प्रवृत्ति रहुन्जेल यस्तै रहन्छ । कीर्तिनिधि विष्टले एकपटक रोचक प्रसंग सुनाएका थिए । २०३० साल असार २४ गते मध्यरातमा सिंहदरबारमा भीषण आगो लाग्यो । एक हजारभन्दा धेरै कोठा भएको सो दरबार जलेर अग्रभाग मात्र बाँकी रह्यो । भोलिपल्टै प्रधानमन्त्री पदबाट बिष्टले राजीनामा दिए । राजा वीरेन्द्रले 'प्रधानमन्त्रीको गल्तीले आगो लागेको होइन, किन राजीनामा दिनुपर्यो' भनेर प्रश्न गर्दा बिष्टले भनेछन् 'मैले मेरै कार्यालयको रक्षा गर्न सकिनँ, त्यसैले पदमा बसिरहन नैतिकताले दिँदैन सरकार ।' दशरथ रंगशालामा फुटबल हेरिरहेका हजारौँ दर्शक हावाहुरीबाट बच्न भागाभाग गर्दा ७० जनाको ज्यान गयो । राष्ट्रिय खेलकुद परिषद् हेर्ने तालुकवाला शिक्षामन्त्री केशरबहादुर बिष्टले नैतिकताको कारण देखाउँदै राजीनामा दिएका थिए । अहिले त्यो संवेदनशीलताको मृत्यु भइसकेको छ । पहिलोपटक प्रधानमन्त्री भएपछि माओवादी नेता पुष्पकमल दाहालले भनेका थिए 'संसद, सडक र सरकार तीनवटै मोर्चा कब्जा गर्न हामी सफल भएका छौँ ।' जगजाहेर छ कांग्रेसको काँध चढेर अबिर जात्रा गर्दै दोस्रोपटक सरकार कब्जा गर्न सफल भएको माओवादीले राष्ट्रका सम्पूर्ण अंगलाई आफू अनुकूल बनाउन प्रयत्न गर्नेछ । माओवादीलाई राष्ट्रवादी, प्रजातन्त्रवादी र विकासवादी भन्नेहरूले पश्चात्ताप गर्नुपर्ने अवस्था आउँछ । किनभने सिंहदरबारलाई माओवादीले अर्को पेरिसडाँडा ठानेको पाइन्छ । एकजना दयालुले भरियालाई मागेजति ज्याला दिएर बजारबाट गाउँसम्म सरसामान पुर्याइदिन आग्रह गरेछन् । जाडोको महिना, ढुंगेलो बाटो, भरियाको खाली खुट्टा देखेपछि दयालु मानिसले आफ्ना जुत्ता खोलेर भरियालाई दिए । 'साह्रै जाडो भो हजुर' भनेपछि स्वेटर, कोट, मफलर सबै दिए । सबै लुगा पाए पनि भरिया प्रसन्न भएन । चौतारामा ढाकर बिसाएर मालिकसँग ऊ झगडा गर्न थाल्यो । बटुवा र गाउँलेहरूले सोध्दा भरियाले भन्यो 'तल बजारबाट सामान घर पुर्याउने सर्तमा अग्रिम पैसा दिएर ल्याएको यो भरिया, यहाँ आएर बिब्ल्याँटो कुरा गर्छ । भारी बोक्दिनँ भन्छ ।' कट्टु र गन्जी मात्र लगाएर जाडोमा काँमिरहेको मालिकलाई भरिया ठानेर गाउँलेहरूले उल्टै हप्काए । एमालेसरह ८२ सिट बकस दिएर कुनै बेला जस्केलाबाट संसद्मा छिराइएका माओवादीले पहिलो संविधानसभा बुथ कब्जा, हतियार र पैसाको बलमा जितेपछि उनीहरू मालिक भए र एमालेलाई झन्डै भरियाजस्तो बनाए । कार्टर सेन्टरले मध्यान्हमै विज्ञप्ति निकालेर त्यसबेला चुनाव निष्पक्ष, धाँधलीरहित र शान्तिपूर्ण भयो भन्दै क्रिश्चियन फौजको विजयप्रति खुसी मनायो । दोस्रो संविधानसभामा नराम्रोसँग पराजित भएपछि माओवादी नेताहरू छाँगाबाट खसे । नेपालले सन्तुलित र असंलग्न परराष्ट्र नीति बिर्संदै गयो भने गम्भीर संकटमा पर्ने देखिन्छ । चीनतिर भाइरस फैलिने खतरा बढ्दा बेइजिङका मानिसहरू पनि जीवाणु र कीटाणु मार्न ओखती बोकेर काठमाडौँ आउन सक्छन् । त्यतिबेला हामी दर्शक बन्छौँ कि खेलाडी ? बेलुन फुटेपछि केटाकेटीले रुन्चे मुख लगाए झैँ प्रेससामु उपस्थित छँदा आँसु झार्ने अवस्थामा थिए माओवादी । जनतामा माओवादीप्रति कति घृणा छ भन्ने बुझेपछि बाबुराम भट्टराईले अर्कै पसल खोलेका छन् । तर जनतालाई थाहा छ, धोबीको नीलो रंगमिश्रित पानीमा डुबुल्की मारेर जंगलको राजा बन्न गएको छट्टु स्यालको कथा । दर्के पानी परेपछि नक्कली रंग स्वतः खुइलिन्छ । हजारौँ निर्दोष नेपालीको हत्या गर्नेहरूले निसास्सिने गरी माला लगाउने र बाख्रा चोरले झ्यालखाना बस्नुपर्ने 'व्यवस्था' सधैँ रहँदैन । युवा वर्गले नै यो स्विकार्दैन । सोलुखुम्बुका साङ्गे लामा (छिरिङ तेन्जिङ लामाका बाजे) श्री ३ चन्द्र शमशेरका मित थिए । त्यस्तै कास्की घान्द्रुकका खड्गबहादुर गुरुङ जंगबहादुरका मित थिए । उनी पोखरा विन्ध्यवासिनीका कांग्रेसी नेता दीपक गुरुङका पूर्वज हुन् । कालु (बलवीर) थकाली (भूपीका पूर्वज) श्री ३ चन्द्रका प्रिय मित्र थिए । उत्तरी क्षेत्रका धर्मसंस्कृति, परम्परा, मौलिकता बचाउन उनीहरूलाई सद्भावना दूतका रूपमा सम्मान दिइएको थियो । तराई, पहाड र काठमाडौँ उपत्यकामा पनि कैयन् क्षमतावान्, इमानदार तथा कर्मठ व्यक्तिलाई विशेष आदरसम्मान दिएर राखिएको थियो । श्री ३ चन्द्रदेखि केशर शमशेरहरूलाई समेत सैनिक तालिम गराउने कर्णेल चक्रपाणी सापकोटा (बागलुङ) यस्तै व्यक्तिहरूमा पर्छन् । उनको प्रसिद्धि र गाथा इतिहासमा पाइन्छ । तराईमा विद्रोह हुँदा तत्कालीन श्री ३ ले उनैलाई खटाएका थिए । जनताका यावत् समस्या तत्काल जाहेर गर्ने र राष्ट्रिय सुरक्षाको संवेदनशीलताअनुसार सम्पूर्ण सूचना केन्द्रसम्म पुर्याउने पद्धति भएकै कारण नेपाल त्यसबेला सामरिक दृष्टिले सुदृढ थियो । अमेरिकाले चीनविरुद्ध गराएको खम्पा विद्रोह नेपाल दरबारको अग्रसरतामा सुरक्षा संयन्त्रले असफल बनाएको पाइन्छ । यसमा नेपाली सेनाको ठूलो योगदान रहेको छ । आज नेपाली कांग्रेसमा कति जना 'नेपाली' नेता छन् र नेपाल कम्युनिस्ट पार्टीका साइनबोर्डमुनि नेपालको हित चाहने कति छन् भन्ने प्रश्न उब्जिएको छ । तराईकेन्द्रितलगायतका प्रायः सबै दल नांगिएका छन् । माओको बद्नाम गर्नेहरू 'मुन्नी बदनाम दुई डालिङ तेरे लिए' गीतमा नाचिरहेका छन् । भारतीय, युरोपेली र अमेरिकी स्वार्थको कारण चीन अत्यन्त सशंकित बनेर बेइजिङको बार्दलीबाट काठमाडौँ हेरिरहेको छ । नेपालले सन्तुलित र असंलग्न परराष्ट्र नीति बिर्संदै गयो भने गम्भीर संकटमा पर्ने देखिन्छ । चीनतिर भाइरस फैलिने खतरा बढ्दा बेइजिङका मानिसहरू पनि जीवाणु र कीटाणु मार्न ओखती बोकेर काठमाडौँ आउन सक्छन् । त्यतिबेला हामी दर्शक बन्छौँ कि खेलाडी ?"
यसो उसो जसो तसो,"एन केन, जेन तेन, यसो उसो जसो तसोको उपाय र विधि प्रयोगले मात्र ठोस उपलब्धि हासिल हुन सक्दैन र रूपान्तरणका मुद्दा जस्ताको त्यस्तै रहन्छन् । मूल मुद्दा थाती राख्ने, सहायक विषयमा मात्र अल्मलिरहने र सत्ता, पद प्राप्ति मात्र ध्याउन्नमा रहने सोचका कारण हामीले उपलब्धिलाई कर्मठतापूर्वक निष्कर्षमा पुर्याउन सकेनौँ । परिवर्तनको लागि काम गर्ने हो भने नेतृत्वले यथेष्टको रणनीतिअनुरूप निर्ममतापूर्वक काम र व्यवहार प्रदर्शन गर्न आवश्यक छ । यथेष्टको रणनीति भन्नाले पुरक ढंगले नछुटाई समग्रतामा काम गर्ने रणनीति हो । यसका लागि वाञ्छित, अवाञ्छितबीचको अन्तरसम्बन्धलाई वस्तगुत रूपमा पहिचान गरी तदनुरूपका स्पष्ट सीमारेखा कोर्ने प्रणालीको विकास गर्नुपर्ने हुन्छ । यसो गर्न सकेमा मात्र मुलुकमा सहजै नयाँ संस्कृति र मान्यता स्थापना गर्न सकिन्छ । खोट लगाउने, सत्तोसराप गर्ने, विरोध अवरोधमै सम्पूर्ण क्रियाशील ऊर्जाको दुरुपयोग गर्ने प्रवृत्तिको अन्त्य नभएसम्म यसो उसो जसो तसो गरी समयावधि त कटाउन सकिएला, तर समाधि अर्थात् अन्तिम लक्ष भने हासिल गर्न सकिन्न । गर्नुपर्ने कामको फेहरिस्त लामै बनाएर सार्वजनिक गर्ने तर परिणाम भने हात लाग्यो शून्य हुने निरन्तरतामा कहिल्यै पूर्णविराम लगाउन सकिएन । घोषित कार्यक्रम, योजना निरन्तर बनि नै रहेका छन् । सरकार वा नेतृत्व परिवर्तनसँगै यो गर्ने, यसो गर्ने भन्ने विषयले केही समयचर्चा पनि खुबै पाउने गर्छ तर उपलब्धिका दृष्टिले ती योजना कार्यक्रम कालान्तरमा अलपत्र पर्ने गरेको तथ्य हाम्रासामु यत्र तत्र सर्वत्र देखापरेका उदाहरणबाट पाठ नसिक्ने हो भने पुनः यसो तसो जसो तसोकै भूमरिमा परिन्छ । समयावधि र समाधिको मर्म र भावलाई आत्मसात गरी प्रणालीगत रूपमा योजना कार्यक्रमलाई लागू गर्न सकेमा मात्र सार्थक परिणाम हासिल गर्न सकिन्छ । आवश्यकता र उपलब्धताबीचको खाडलमा परी 'गर्नैपर्ने' परम्परागत तथा संरचनागत बाध्यताबीच जसोतसो गरेर भए पनि कामकारबाही चलाउनैपर्ने सोच हामीमा विकसित भएको छ । अवस्था, उपलब्धता र परिवेशअनुसार होइन, तत्कालको आवश्यताअनुसार जे आइलाग्यो त्यही गरिहाल्ने, दीर्घकालीन सोच नै नभएका कारण पनि हामीले पद्धतिलाई कमजोर बनाउँदै लग्यौँ । यसले ठाडो निर्देशनको शैलीलाई प्रशासनिक प्रणालीका रूपमा विस्तार गर्दै लगेकाले मुलुक जहिले पनि संक्रमणकै अवस्थामा रहिरह्यो । उपयुक्त कारणसहित 'हुँदैन', 'सकिँदैन' वा 'यसको लागि यो चाहिन्छ' भन्ने वातावरण सिर्जना गर्न नसकेको यथार्थले यथास्थितिमै सक्ने नसक्ने काम सम्पादन भइराखेका छन् । यसको फलस्वरूप गुणस्तरीय सेवामा जोखिम बढ्दो छ । अहिलेको आवश्यकता र उपलब्ध मौकाबीच राजनीतिक, सामाजिक र प्रशासनिक तादात्म्य पटक्कै मिलेको देखिँदैन । यसको लागि योजनाबद्ध विकास र सुधारको आवश्यकता छ । यसो उसो जसो त्यसो प्रवृत्ति र सोचले समस्या हल हुन सक्दैन, बरु यसले भावी पुस्ताको लागि पनि समस्याको आकारमा वृद्धि र स्वरूपमा जटिलता थपिदिने काम मात्र गर्छ । विकास आफैँ आउँदैन यो त हासिल र कायम गर्नुपर्ने जटिल विषय हो, यसको लागि सकारात्मक सोचको आवश्यकता पर्छ । त्यो सोच र सुधारात्मक प्रणालीको विकास हामी आफैँबाट आउनुपर्छ, जुन जसो तसो काम चलाउने परम्पराको अन्त्यबाट मात्र सिर्जना हुन सक्छ । यसो गर्ने त्यसो गर्ने भनेर वाचाबन्धन गर्नुभन्दा गर्नुनपर्ने काममा मात्र ध्यान दिने हो भने नयाँ संस्कारयुक्त प्रणालीको जन्म आफैँ हुनेछ । अवलम्बन गर्ने विषयको अवमूल्यन हुने, मूल्यवान् विषय र वस्तु अन्योलमा पर्ने रोगबाट हाम्रो राजनीतिक, प्रशासनिक क्षेत्र आक्रान्त छ । राजनीतिक र प्रशासन क्षेत्रमा व्याप्त अकर्मण्यता मात्र हटाउने हो भने समयावधिमै सफलता हासिल गर्न सकिन्छ । अवस्थाको अनुकुलताअनरूप या त ढोग्ने, या त ठोक्ने र बोक्ने शैली राजनीतिक र प्रशासनिक क्षेत्रमा व्याप्त छ । यी दुवै क्षेत्रका विकृत संस्कृतिलाई मसानघाटमा नपुर्याएसम्म यथेष्ट उपलब्धि हासिल हुन सक्दैन । हामीले स्वरूप र शैलीमा बदलाबको अपेक्षा गरेकै हौँ भने यसको लागि ढोग्ने र बोक्ने संस्कार दुत्कार्ने र व्यावसायिक क्षमता सत्कार्ने शैली अवलम्बन गर्न आवश्यक छ । हामी आमूल परिवर्तनको सँघारमा छौँ । परिवर्तन आवश्यक छ भन्ने विषय सबैलाइ अनुभूति भइसकेको छ, परिवर्तन हुन नसकेको र पिछडिएको कारणको सूची लामै छ । यसको लागि उपयुक्त तत्त्वको पहिचानमाथिको तत्परता कसले र कहिले देखाउने हो भन्ने यक्षप्रश्न बनेको छ, यो प्रश्नको समाधानसँगै प्रगतिको यात्रा आरम्भ हुन सक्छ । हामी सम्भावनायुक्त परिवेशमा रहेर पनि असम्भावनाको दुष्चक्रमा फसेका छौँ । गर्न खोजेका, आँटेका विषय पनि अनावश्यक झेल, झमेलामा पर्ने गरेका छन् । प्रणालीको प्रयोग गर्दा प्रवृत्ति वाधक हुने प्रवृत्तिको समाधान गर्दा प्रचलन बाधक बन्ने गरेको देखिन्छ । सेरोफेरोमा आकांक्षीको भीडले निकास दिन बाधा पुर्याइरहेको हुन्छ, जे गर्यो त्यही उल्टिने पल्टिने भएकाले राजनीतिक र प्रशासनिक मूल्य मान्यता प्रणालीगत रूपमा स्थापित हुन सकिरहेका छैनन् । जो जति हौसिए पनि प्राण, ऊर्जा सँगाल्न सक्दैन र जुनसुकै नेतृत्व पनि एउटा असफल अध्यायमा टुगिंने गर्छ । जबसम्म हल गर्नुपर्ने विषयमा नयाँ मान्यता र दृष्टिकोणका नियमको प्रयोग गर्न सकिन्न, तबसम्म हामीले नयाँ उचाइको मार्ग पहिल्यान सक्दैनौँ । जति जोगी आए कानै चिरेका भन्ने उक्तिको फटके किनाराको साक्षी बनेर कुनै कालखण्डको एक निरीह पात्रको परिचयबाहेक फरक पहिचान बोक्न नसक्नुको प्रमुख कारण पनि यही हुनुपर्छ । फरक र भिन्नताका लागि काम गर्ने दुस्साहस नै नदेखाएपछि यसो उसोमै दिन बित्ने भो । यसो उसो जसो त्यसो खालको प्रवृत्ति र सोचले समस्या हल हुन सक्दैन, बरु यसले भावी पुस्ताको लागि पनि समस्याको आकारमा वृद्धि र स्वरूपमा जटिलता थपिदिने काम मात्र गर्छ । तसर्थ हामी, ऊ, त्यो, उनी, तिमी जोकोही पनि वर्तमानको कार्य अकर्मण्यताको कारण बनेर भविष्यलाई समेत जोखिममा पार्ने काम नगरौँ । सके सपारौँ, नसके नबिगारौँ बरु छोडिदिऔँ । अनावश्यक रूपमा लेस्सिनु र टाँसिइरहनुको अनर्थ खेलको वैकल्पिक खेलाडीको भूमिकामा रहेर महान् परिवर्तनका झ्याली पिटिरहनुमा दुनियाँको कुनै चासो र सरोकार रहन्न ।"
प्रचण्ड सरकारसँग अपेक्षा,"प्रचण्डको नेतृत्वमा नयाँ सरकार निर्माण भएसँगै राजनीतिक परिस्थिति पनि फेरिएको छ । खासगरी मधेस आन्दोलनको शृंखला अर्को पाटोमा पुगेको छ । प्रचण्डको नेतृत्वको वर्तमान सरकारसँग मधेसी मोर्चाले उठाएका मुद्दा सम्बोधन हुनेछन् र देशमा नयाँ राजनीतिक आयाम सुरुमा हुनेमा मोर्चाको अपेक्षा छ । यो अपेक्षा स्वाभाविक पनि हो । कांग्रेसमाओवादी गठबन्धनसँग मधेसी मोर्चाले तीनबुँदे सहमति गरेको छ । तीनबुँदे सहमतिको एक बुँदालाई मधेसी मोर्चाले कार्यान्वयन गरिसकेको छ । माओवादी केन्द्रको नेतृत्वको सरकारलाई भोट दिन सहमति मधेसी मोर्चाले इमानदारपूर्वक पालना गरेको छ । अब पालना गर्ने पालो कांग्रेसमाओवादी गठबन्धनको हो । मोर्चा त्यसैको प्रतीक्षामा छ । मोर्चाले उठाएका मुद्दा सम्बोधन गर्नेमा प्रधानमन्त्रीले चासो देखाएका छन् । यसबाट पनि मोर्चा आशावादी भएका हो । सरकार निर्माण हुनुअघि र सरकार निर्माणपछि पनि प्रधानमन्त्रीसँग पटकपटक छलफल भएको पनि हो । तीनबुँदे सहमतिमध्ये एउटा बुँदा सरकारले लागू गर्न सक्छ । घाइतेको उपचार गर्ने, सहिद घोषणा गर्ने, राजबन्दीको रिहालगायतका विषय सरकारले निर्णय गरी लागू गर्न सक्छ तर संविधान संशोधन गर्ने विषय भने सरकारले एक्लै केही गर्न सक्दैन । यसको लागि दुईतिहाइ चाहिन्छ । दुईतिहाइ पुग्न एमालेको पनि सहयोग चाहिन्छ, तर एमालेविना पनि दुईतिहाइ पुग्छ । यति हुँदाहुँदै पनि एमालेको सहयोग संविधान संशोधन गर्न नभई हुँदैन । एमालेले सजिलैसँग संविधान संशोधन गर्न सहयोग गर्छ कि गर्दैन ? भन्न सकिने स्थिति छैन । एमालेको विगतको व्यवहार हेर्दा उसमा शंका गर्ने ठाउँ रहन्छ । एमालेलाई केही साना दलहरूले पछ्याइरहेका छन् । उनीहरूको निर्णय के हुन्छ अझै भन्न सकिँदैन । त्यसैले एमालेको व्यवहारले पनि समस्या समाधान हुने या नहुनेमा भूमिका निभाउन सक्छ । संविधान संशोधन नभई मधेसी मोर्चाले उठाएका मुद्दाहरू सम्बोधन हुने स्थिति छैन । तर संधिवान संशोधनको लागि सुरुमा संविधान संशोधन विधेयक संसद्मा दर्ता हुनुपर्छ । यो सरकारले गर्ने काम हो । संविधान संशोधन प्रस्ताव संसद्मा दर्ता भएर मात्र त्यसको केही अर्थ हुँदैन । जबसम्म संविधान संशोधन प्रस्ताव पास हुँदैन त्यसबेलासम्म संविधान संशोधन प्रस्तावले मात्र केही गर्न सक्दैन । त्यसबाट मधेसी जनताले केही पाउँदैनन् । संशोधन प्रस्ताव पास गराउन सरकारले इमानदारपूर्वक पहल गर्नुपर्छ । दुईतिहाइ पुर्याउनको लागि पहल गर्ने काम सरकारकै हो । मधेसी मोर्चाले त्यसमा सहयोग र समर्थन गर्ने न हो । यसको लागि पनि मधेसी मोर्चाले वर्तमान प्रधानमन्त्री पुष्पकमल दाहालसँग अपेक्षा राखेको छ । संविधान संशोधन प्रक्रिया चाँडै सुरु हुनुपर्छ भन्ने मोर्चाको माग हो । जति ढिलो हुन्छ, त्यति नै मुलुकलाई घाटा हुन्छ । मुलुकलाई घाटा बनाउने काम यो सरकारबाट हुनु हुँदैन भन्ने मोर्चाको सुझाव हो । मधेसमा आन्दोलरत गठबन्धनले एउटा स्पेस' खोजेकै थियो । त्यो स्पेस दिन विगतको ओली सरकारले कुनै चासो देखाएन । ओली सरकारको चासो र व्यवहार मधेस आन्दोलनलाई कमजोर बनाउने मात्र थियो । मधेसी आन्दोलनलाई कमजोर देखाएर आफूलाई बलियो भएको भान पार्ने ओली सरकारको नियत प्रस्टसँग देखिन्थ्यो । त्यसैले पनि ओली सरकार हट्नु जरुरी थियो र हट्यो पनि । त्यसको ठाउँमा माओवादी केन्द्रको नेतृत्वको वर्तमान सरकार आएको थियो । ओली सरकारभन्दा वर्तमान सरकार मधेसको मुद्दामा सकारात्मक छ भन्ने मोर्चाको ठहर हो । आफ्नो कार्यकालमा मधेसको मुद्दा सम्बोधन गर्ने प्रधानमन्त्रीको नियत देखिन्छ, बोली र भनाइ फरक छैन भने, वर्तमान सत्तारुढ दलहरूसँग । तीनबुँदे सहमति गर्नु मधेसी मोर्चालाई ओली सरकारले एक किसिमले बाध्यता नै बनाइदिएको हो ।यो साँचो पनि हो, किनभने अघिल्लो सरकारले आन्दोलन दबाउने नाममा ज्यादती नै गरेको थियो । दुई वर्षको बालकको टाउकोमा पनि गोली हानिएको थियो । यस्तो परिस्थिति निर्माण हुँदै गयो कि मधेसी मोर्चा बाध्य भएर कांग्रेसमाओवादी गठबन्धनसँग नजिकिनु पर्यो । कांग्रेसमाओवादी गठबन्धनलाई पनि मधेसी मोर्चाको समर्थन लिनु आवश्यक थियो । नयाँ सरकारको पहिलो काम मधेसको समस्या सामधान गर्नु थियो । नयाँ सरकारको औचित्य पनि त्यही थियो । आफ्नो औचित्य सावित गर्न पनि कांग्रेसमाओवादी गठबन्धनलाई मधेसी मोर्चाको सहयोग लिनु आवश्यक थियो । यसरी दुइटै पक्ष यसरी नजिकिए । यो नजिक त्यतिबोलासम्म रहन्छ, जतिबेला कांग्रेसमाओवादी गठबन्धन मधेसको मुद्दा समाधान गर्न इमानदारपूर्वक पहल गर्छन् । जब उनीहरूले व्यवहार अर्को देखाउँछन्, त्यतिखेर कांग्रेसमाओवादी गठबन्धन मधेसी मोर्चाको लागि ओली सरकारभन्दा भिन्न हुने छैन । यो आशा मधेसी मोर्चाले कांग्रेसमाओवादी गठबन्धनसँग राखेको छैन । मधेसी मोर्चा सरकारमा जान्छ कि जाँदैन, अहिले सर्वत्र चासाको विषय बनेको छ । सरकारमा जाने सवालमा पनि मधेसी मोर्चाभित्रै र बुद्धिजीवी समुदायबाट पनि फरकफरक धारणा आइरहेका छन् । मधेसका मुद्दा सम्बोधन गर्न सडकमा मात्र होइन, सत्तामा पनि जानुपर्छ । सत्ताबाट पनि संघर्ष गर्नुपर्छ भन्ने धारणा खासगरी बुद्धिजीवी क्षेत्रबाट आएको छ । खासगरी तल्लो तहको क्षेत्रबाट मधेसको मुद्दा सम्बोधन नभएसम्म सरकारमा जानु हुँदैन । सडकबाटै मधेसको मुद्दा सम्बोधन गर्न दबाब दिनुपर्छ । सडकको दबाब सत्ताको दबाबभन्दा प्रभावकारी हुन्छ भन्ने सुझाव पनि आएको छ । मधेसी मोर्चा सरकारमा गयो भने मधेसको मुद्दालाई बिर्सन्छ र मन्त्री सुविधामै बढी केन्द्रित हुन्छन् भन्ने आरोप मधेसबाट उठ्ने गरेको छ । यस्ता भिन्नभिन्न विचार आइरहेका छन् । तर एउटा राजनीतिक दल सरकारमा जानै हुँदैन भन्ने पनि होइन । राजनीतिक दलको मिसन नै सरकारमा जाने र सरकारमा गएर आफ्ना एजेन्डा लागू गर्ने हुन्छ । राजनीति गर्ने हरेक व्यक्तिको महत्त्वाकांक्षा मन्त्री, प्रधानमन्त्री बन्नु नै हुन्छ । यो स्वाभाविक पनि हो । मधेसी मोर्चा पनि राजनीतिक दलहरूको एउटा मोर्चा हो । त्यसैले मधेसी मोर्चा सरकारमा जानुपर्छ र सरकारमा गएर आफ्ना एजेन्डा सम्बोधन गर्न संघर्ष गर्नुपर्छ भन्ने सुझाव मोर्चाभित्रैबाट आउने गरेका छन् । मोर्चाभित्रै यस्ता बहस भइरहेका छन् । त्यसैले सरकारमा जाने या नजाने विषयमा मधेसी मोर्चा आफैँ दोधारमै छ । कांग्रेसमाओवादी गठबन्धन मधेसी मोर्चालाई सरकारमा ल्याउन आतुर देखिएको छ । मधेसी मोर्चालाई सरकारमा ल्याएर मधेसको समस्या समाधान गरी आफ्नो लोकप्रियता बढाउने महत्त्वाकांक्षा प्रधानमन्त्रीलाई भएको देखिन्छ । प्रधानमन्त्रीको बोलीले यही संकेत गरिरहेको छ । यो सकारात्मक हो । तर मधेसी मोर्चाले अहिले पनि आन्दोलन बिसाएको छैन । उसले आन्दोलनको स्वरूप फेरेर सरकारको काम हेरिरहेको छ । मोर्चा अहिले पर्ख र हेरको स्थितिमा छ । सरकारले मधेसको मुद्दा सम्बोधन गर्न आलटाल गरेमा मोर्चाको आन्दोलन फेरि अघि बढ्ने निश्चित छ । मधेसी मोर्चाको मुद्दा सम्बोधन गर्न मुख्यतः दुइटा विषय प्रमुख छन् । सहिद घोषणा गर्ने, क्षतिपूर्ति दिने, राजबन्दी रिहा गर्नेलगायतका विषय सरकारले निर्णय गरेर लागू गर्ने विषय हुन्, यसमा सरकार प्रतिबद्ध भएको बताइएको छ । सीमांकन समस्या र राज्यका सबै तहमा समानुपातिक सहभागिता र पहिचान अर्को प्रमुख मुद्दा हो । जुन मुद्दा सम्बोधन गर्न संविधान संशोधन नगरी हुँदैन । सीमांकनको मुद्दा सम्बोधन गर्न एउटा कार्यदल गठन गर्ने भनिएको छ । झापा, मोरङ, सुनसरी, कैलाली र कन्चनपुरको विवाद अहिले पनि सुल्झिएको छैन । यसको टुंगो लगाउन दलहरूबीच पटकपटक छलफल र बहस भइरहेका छन् । ती सबै बहस र छलफल विनानिष्कर्ष टुंगिएका छन् । यसैगरी, समानुपातिक सहभागिता र पहिचानको मुद्दा सम्बोधन गर्न प्रमुख दलहरूबीचको सहकार्य अनिवार्य चाहिन्छ । मधेसी मोर्चाले प्रमुख दलको सकारात्मक सोचको अपेक्षा राखेको छ । किनभने देशको समस्या सामधान गर्ने जिम्मेवारी सबै दलको हो । यो काम सत्तारुढ दलहरूको मात्रै काम होइन । यसको लागि सबै दल एक ठाउँमा उभिन आवश्यक छ । यसको लागि मधेसी मोर्चाले माओवादी केन्द्रको नेतृत्वको वर्तमान सरकारसँग ठूलो अपेक्षा राखेको छ । महतो संघीय समाजवादी फोरम नेपालका सांसद् हुन् ।"
'सानाहरु'को ठूलो त्याग,"भारतीय समाजवादी नेताहरू जयप्रकाश नारायण (जेपी) र डा राममनोहर लोहिया बीपी र कृष्णप्रसाद भट्टराई जस्ता नेताहरूका लागि प्रेरणास्रोत थिए । यो डायरीमा पर्दा पछाडिबाट नेपालको राजनीतिक रंगमञ्चमा जेपी र डा लोहियाको भूमिका राम्रोसँग बाहिर ल्याइएको छ । समाजवादी आन्दोलनसँग जोडिएको यो समीक्षकलाई समेत के थाहा थिएन भने बर्मा (अहिले म्यानमार) को समाजवादी सरकारले डा लोहियाको आग्रहमा नेपाली कांग्रेसका स्वयंसेवीहरूका लागि हतियार पठाएको थियो, विमानमार्फत । त्यस्तै जयप्रकाश नारायणको अनुरोधमा आजाद हिन्द फौजका अत्यन्तै सम्मानित सुबेदारजीले नेपाली कांग्रेसका लडाकुहरूलाई वर्षौं तालिम दिएका थिए । उनीहरूले 'मुक्तिगामी रेडियो' (लिबरेसन रेडियो अफ नेपाल) खोले । संघर्षबारे सम्पूर्ण समाचार दिने काम गथ्र्यो त्यसले । राणा शासनविरुद्ध जनचेतना बढाउन महत्त्वपूर्ण भूमिका खेल्यो, यो रेडियोले । सरकारको नियन्त्रणमा रहेको रेडियोको मुक्तिगामी रेडियोको प्रभाव, दक्षता र समग्र कभरेजसमक्ष केही लागेन । यो रेडियो अथवा स्टेसनलाई प्रख्यात हिन्दी लेखक फणिश्वरनाथ रेणुले आफैँ बोकेर उपयुक्त ठाउँमा लैजान्थे । त्यसको रोचक विवरण छ पुस्तकमा । रेणु भारतमा अति समर्पित समाजवादी व्यक्तित्व थिए र त्योसँगै बीपी कोइरालाका घनिष्ट सहयोगी पनि । नेपाल उर्फ लट्ठापरकी डायरी 'रवीन्द्र भारतीद्वारा लिखित एउटा ऐतिहासिक पुस्तक हो, राणा शासनविरुद्धको आन्दोलनबारे । त्यो प्रजातन्त्र स्थापनाको आन्दोलन पनि थियो । भारती सुप्रसिद्ध कवि, लेखक र विहारका समाजवादी राजनीतिकर्मीसँगै जयप्रकाश नारायणको नेतृत्वमा भएको प्रजातान्त्रिक आन्दोलनका योद्धा पनि हुन् । नेपालको प्रजातान्त्रिक आन्दोलनमा बीपी कोइाराला, गणेशमान सिंह र अरू धेरैको संलग्नता अनि मुलुकमा प्रजातन्त्रको खाका कोर्नमा उनीहरूको भूमिकाबारे धेरै पुस्तक लेखिएका छन् । तर नेपालको लागि ज्यान दिने 'सामान्य' कार्यकर्ताहरूबारे कमै चर्र्चा भएको छ । फरक ढंगको यो डायरी त्यस्तै साना, अज्ञात र चर्चामा नआएका कार्यकर्ताहरूको 'ठूलो' बलिदानसँग सरोकार राख्छ । त्यस अर्थमा नेपाली आत्माको केन्द्रमा रहेको त्यो संघर्षसम्बन्धी नाटकका पात्रहरूलाई न्याय गरेका छन् भारतीले । रामहरख, कुश्वेश्वर झा, शिवानन्द साहू, चन्दर, दिव्यादेवी र अरू त्यस्तै सिपाहीबारे विस्तृत विवरण पेस गरेका छन् । मधेसका यी व्यक्तिहरूले आफ्नो मुलुकमा प्रजातन्त्रको लागि ज्यानको बाजी लगाएका थिए । रेडियोको उद्घाटन एउटा मुक्तिगानबाट सुरु भएको थियो । त्यसपछि हरेक साँझ र बिहान 'जय नेपाल' को उद्घोषसँगै समाचार प्रस्तुत हुन थाले । 'भैरहवा हाम्रो नियन्त्रणमा आएको छ, वीरगन्जमाथि मुक्ति सेनाले विजय हासिल गरेका छन्, राणाशासनको समाप्तिपछि अन्तरिम सरकार गठन भएका छन्, वीरगन्ज र बुटवलमा यस्तैयस्तै हुन्थे समाचार । वरिष्ठ समाजवादी कमान्डर डा कुलदीप झाले शहादत प्राप्त गरेको समाचार सुनेपछि विहारको पूर्णियाबाट काठमाडौँ चल्ने बसचालकले प्रतिक्रिया दिए, त्यो हुनै सक्तैन । 'डाक्टर झाले मलाई वचन दिएका थिए कि काठमाडौँमा प्रजातन्त्रको झन्डा फहराएर आउनेछन् र मलाई भेट्नेछन् यहाँ', अश्रुधारा बगाउँदै ती बसचालकले भनेको टिप्पणीमा जीवन्तता पाउन सकिन्छ पुस्तकमा । त्यही बसमा सवार विहारका समाजवादी नेता कर्पुरी ठाकुर चालकको ढाड सुमसुम्याउँदै उनलाई सान्त्वना दिन्छन् । प्रजातन्त्रको आन्दोलनमा विहारबाट समाजवादीहरूद्वारा प्रकाशित 'साप्ताहिक जनता' को योगदानबारे पनि पुस्तकले चर्चा गरेको छ । चर्चित समाजवादी तथा हिन्दी लेखक रामवृक्ष वेनीपुरीको सम्पादनमा प्रकाशित हुने गथ्र्यो, उक्त साप्ताहिक । अनि त्यो साप्ताहिकलाई कसरी दुलारी मास्टर र गनौरी महतोले नेपालका कुनाकुनामा पुर्याउँथे ज्यान खतरामा पारेर, त्यसको वर्णन पनि छ पुस्तकमा । नेपाली कांग्रेसभित्र हल गोरुका रूपमा चिनिन्थे, ती दुई बहादुर । त्यो नाम प्रख्यात लेखक मुन्सी प्रेमचन्दको 'दो वयलो की जोडी' बाट राखिएको थियो । पुस्तकमा राणाशासन अन्त्य भएको २८ वर्षपछि नेपाली कांग्रेसका युवा नेता दुर्गा सुवेदी र र उनका टिमका साहसिक कार्यहरूको पनि वर्णन छ । नेपाली कांग्रेस स्रोतको अभावमा थियो । सरकारी पैसा बोकेको बेला विमान अपहरण गर्ने आफ्नो मनसाय उनले सुनाए, र त्यसको नेपाली कांग्रेसमा प्रभावशाली गिरिजाप्रसाद कोइरालालाई आफूले त्यो कार्य गर्न सक्ने आश्वासन दिए । अन्त्यमा त्यो बेला निकै ठूलो रकम मानिने ३० लाख भारु बोकेको विमान अपहरण गरे । रकम गिरिजाबाबुलाई बुझाए । सुवेदी भारतमा भूमिगत भए । यद्यपि ०४७ सालमा गिरिजाप्रसाद कोइरालाको नेतृत्वमा नेपाली कांग्रेस सत्तामा आएपछि दुर्गा सुवेदीप्रति न्याय गरेनन् उनीहरूले । रवीन्द्र भारतीले आन्दोलनको सफलतापछिका यस्ता विचलनहरूको विवेचना गरेका छन् । नेपाली कांग्रेस अभावमा थियो । सरकारी पैसा बोकेको बेला विमान अपहरण गर्ने आफ्नो मनसाय दुर्गा सुवेदीले सुनाए, र त्यसको नेपाली कांग्रेसमा प्रभावशाली गिरिजाप्रसाद कोइरालालाई आफूले त्यो कार्य गर्न सक्ने आश्वासन पनि दिए । रवीन्द्र भारती बोल्सेभिक क्रान्तिबारे जोन रिडद्वारा लिखित विश्वप्रसिद्ध पुस्तक 'टेन डेज द्याट सुक द वल्र्ड' बाट निकै प्रभावित देखिन्छन् । त्यस्तै शैलीमा लेखिएको छ, यो पुस्तक । तथ्यबारे त्यत्तिकै सावधानी अपनाइएको छ अनि ससाना विवरणले केन्द्रीय महत्त्व पाएका छन् । भारतीका गद्यात्मक प्रस्तुति 'पद्यात्मक' लाग्छन् कतिपय ठाउँमा, यद्यपि ठाउँठाउँमा 'भाषासम्पादन' मा गल्तीहरू सच्याउनु आवश्यक छ, आगामी संस्करणमा । समग्रमा 'नेपाल उर्फ लट्ठापारको डायरी ('रामहरखको नेपाल डायरी' को नाममा नेपालीमा अनुवादित) अत्यन्त पठनीय छ, खासगरी नेपालको प्रजातान्त्रिक आन्दोलनबारे जानकारी चाहनेहरूका लागि । हिन्द भारतीय समाजवादी आन्दोलनसँग जोडिएका प्रसिद्ध पत्रकार हुन् ।"
आयोजक ब्राजिल सेमिफाइनलमा,"रियो दी जेनेरियोः आयोजक ब्राजिल रियो ओलम्पिकअन्तर्गत फुटबलको महिला र पुरुष दुवै स्पर्धाको सेमिफाइनल पुगेको छ । पुरुष स्पर्धाको आइतबार राति भएको क्वार्टरफाइनल खेलमा ब्राजिलले कोलम्बियालाई २० गोलले हरायो । ब्राजिलको जितमा नेमार र लुवानले एकएक गोल गरे । नेमारले प्रतियोगितामा व्यक्तिगत रूपमा पहिलो गोल गरेका हुन् । कप्तानसमेत रहेका नेमारले १२ औं मिनेटमा घरेलु टोलीलाई अग्रता दिलाएका थिए । नेमारले २५ यार्ड टाढाबाट फ्रिकिकमा गोल गरेका हुन् । नेमारकै पासमा लुवानले ८३ औं मिनेटमा गोल गर्दै ब्राजिलको अग्रता दोब्बर बनाएका थिए । ब्राजिल लगातार तेस्रो पटक ओलम्पिक फुटबलको सेमिफाइनल पुगेको हो । ओलम्पिक खेलाउनकै लागि ब्राजिलले नेमारलाई कोपा अमेरिकामा टोलीमा समावेश गरेको थिएन । सानै उमेरमा चर्चाको शिखरमा पुगेका नेमारबाट ब्राजिलको ठूलो अपेक्षा गरेको छ । नेमारले हालसम्म सिनियर राष्ट्रिय टोलीका लागि पनि उपाधि जित्न सकेका छैनन् । नेमार क्वार्टरफाइनलमा गम्भीर घाइते भएपछि गत सिनियर विश्वकपका अघिल्ला खेलमा उनको साथ नपाएको ब्राजिल सेमिफाइनलमा जर्मनीसँग ७१ गोलले पराजित भएको थियो । सिनियर विश्वकपमा सर्वाधिक ६ पटकको विजेता ब्राजिलले ओलम्पिक फुटबलमा भने हालसम्म स्वर्ण पदक जित्न सकेको छैन । ओलम्पिक फुटबलमा ब्राजिलले हालसम्म तीन पटक रजत र दुई पटक कांस्य जितेको छ । लन्डन ओलम्पिकमा ब्राजिल उपविजेतामै सीमित भएको थियो । त्यतिबेला नेमारले निकै चर्चा कमाए पनि फाइनलमा जम्न सकेनन् । यस पटक ओलम्पिकमा ब्राजिलको सुरुवात राम्रो हुन सकेको थिएन । समूगहत चरणको अघिल्ला दुई खेलमा बराबरीमा सीमित भएको घरेलु टोली समूहगत चरणको अन्तिम खेलमा डेनमार्कलाई ४० गोलले हराएर अन्तिम आठमा पुगेको हो । ब्राजिलले सेमिफाइनलमा होन्डुरसको सामना गर्नेछ । होन्डुरसले क्वार्टरफाइनलमा दक्षिण कोरियालाई १० गोलले हरायो । होन्डुरसको जितमा अलबर्थ एलिसले ५९ औं मिनेटमा निर्णायक गोल गरे । होन्डुरस ओलम्पिक फुटबलमा पहिलो पटक सेमिफाइनल पुगेको हो । यसैगरी विश्वकप विजेता जर्मनी र अफ्रिकी टोली नाइजेरिया पनि अन्तिम चारमा पुगेका छन् । जर्मनीले युरोपियन च्याम्पियन पोर्चुगललाई ४० गोलले हरायो । डेनमार्कविरुद्धको खेलमा नाइजेरिया २० गोलले विजयी भयो । जर्मनीको जितमा सर्ज जिनाब्री, म्याथियस गिन्टर, डेभी सेल्क र फिलिप म्याक्सले एकएक गोल गरे । पहिलो हाफको इन्जुरी समयमा पहिलो गोल गरेको जर्मनीले मध्यान्तरपछि तीन गोल थपेको हो । ओलम्पिक फुटबलमा जर्मनी हालसम्म फाइनलसम्म पनि पुग्न सकेको छैन । जर्मनीले सेमिफाइनलमा नाइजेरियाको सामना गर्नेछ । डेनमार्कविरुद्ध नाइजेरियालाई जिताउन जोन ओबी मिकेल र अमिनु उमारले एकएक गोल गरे । २९ वर्षीय अनुभवी खेलाडी मिकेलले १६ औं मिनेटमा टोलीलाई अग्रता दिलाएका थिए । मिकेलकै पासमा उमारले ५९ औं मिनेटमा टोलीको अग्रता दोब्बर बनाए । नाइजेरियाले सन् १९९६ को एट्लान्टा ओलम्पिकमा स्वर्ण र सन् २००८ को बेइजिङ संस्करणमा रजत पदक जितेको थियो । महिलातर्फको क्वार्टरफाइनलमा ब्राजिलले अस्ट्रेलियालाई सडन डेथमा पराजित गर्यो । निर्धारित र अतिरिक्त समयको खेल गोलरहित बराबरीमा सकिएको थियो । टाइब्रेकरमा दुवै टोलीले सुरुका चार प्रहारमा गोल गरे पनि पाँचौं प्रहार असफल भयो । त्यसपछि दुवै टोलीले लगातार दुई प्रहारमा गोल गरे । आठौं प्रहारमा ब्राजिलले गोल गरे पनि अस्ट्रेलिया असफल बन्यो । अस्ट्रेलियाका अलान्ना केन्नेडीको प्रहार गोल हुन सकेन । ओलम्पिक महिला फुटबलमा पनि ब्राजिलले हालसम्म स्वर्ण पदक जित्न सकेको छैन । सन् २००४ र सन् २००८ को संस्करणमा फाइनलसम्म पुगे पनि ब्राजिल रजत पदकमै सीमित भएको थियो । ब्राजिलले सेमिफाइनलमा स्विडेनको सामना गर्नेछ । अर्को सेमिफाइनलमा जर्मनीले क्यानडाको सामना गर्नेछ । अर्को खेलमा क्याडनाले फ्रान्सलाई १० गोलले हरायो । क्यानडाकी सोफी स्मिटले ५६ औं मिनेटमा गरेको गोल निर्णायक बन्यो । क्यानडाले अघिल्लो ओलम्पिकमा जितेको कांस्य पदक नै महिला फुटबलको हालसम्मकै ठूलो सफलता हो ।"
डेब्यु खेलमै इब्राहिमोभिचले गरे गोल,"लण्डनः स्वीडेनका भेट्रान खेलाडी जाल्टन इब्राहिमोभिचले डेब्यु खेलमै गोल गरेका छन्। फ्रान्सेली क्लब पीएसजीसँगको करार सकिएपछि इंग्लिस क्लब म्यानचेस्टर युनाइटेडसँग आबद्ध भएका जाल्टनले प्रिमियर लिग फुटबलको पहिलो डेब्यु खेलमै गोल गर्न सफल भएका हुन्। गएराति भएको खेलमा म्यानचेस्टर युनाइटेडले बर्नमाउथलाई हराउँदा जाल्टनले टोलीका गोल गर्दै अग्रता तेब्बर पारेका थिए। उनले खेलको ६४ औं मिनेटमा बर्नमाउथविरुद्ध गोल गरेका थिए। म्यानचेस्टर युनाइटेडसँग आबद्ध भएको पहिलो सिजनमै कम्युनिटी सिल्ड जिताउने क्रममा जाल्टनले लेष्टर सिटीविरुद्ध पनि महत्वपूर्ण गोल गरेका थिए। जाल्टनले प्रिमियर लिगको पहिलो डेब्यु खेलमा गोल गरेसँगै एउटा इतिहास पनि बनाएका छन्। जाल्टनले अहिलेसम्म खेलेका सबै लिगमा डेब्यु खेलमा गोल गर्न सफल भएका छन्। जाल्टनले यसअघि इन्टर मिलानबाट खेल्दा सिरी ए, स्पेनिस क्लब बार्सिलोनाबाट ला लिगा र च्याम्पियन्स लिगमा डच क्लव एज्याक्सबाट खेल्दा डेब्यु खेलमै गोल गरेका थिए। इब्राहिमोभिचले स्वीडेनका लागि खेलेका १ सय १६ खेलमा ६२ अन्तर्राष्ट्रिय गोल गरेका छन्।"
प्रिमियर लिग फुटबलमा म्यानचेस्टर युनाइटेडको विजयी सुरुवात,"लण्डन: म्यानचेस्टर युनाइटेडले प्रिमियर लिग फुटबलमा सुखद सुरुवात गरेको छ। गएराति भएको खेलमा बर्नमाउथलाई ३१ गोल अन्तरले पराजित गर्दै म्यानचेस्टर युनाइटेडले विजयी सुरुवात गरेको हो। जोजे माउरिन्होले टिम सम्हालेपछि प्रिमियर लिग फुटबलको पहिलो खेलमा मैदान उत्रिएको म्यानचेस्टर युनाइटेडले पहिलो खेलमा सहज जित दर्ता गरेको हो। म्यानचेस्टरका लागि खेलको ४० औं मिनेटमा माटाले गोल गर्दै सुरुवाती अग्रता दिलाए। पहिलो हाफमा १० ले अघि रहेको युनाइटेडका लागि खेलको ५९ औं मिनेटमा कप्तान वाइन रुनीले गोल गर्दै अग्रता दोब्बर पारे। यस्तै खेलको ६४ औं मिनेटमा भेट्रान स्ट्राइकर जाल्टन इब्राहिमोभिचले गोल गर्दै टोलीको अग्रता ३० को स्थितिमा पुर्याए। तर, खेलको ६९ औं मिनेटमा बर्नमाउथका लागि स्मिथले सान्तोना गोल फर्काए।"
प्रिमियर लिग फुटबलः पहिलो खेलमै हार्यो आर्सनल,"लण्डनः इंग्लिस प्रिमियर लिग फुटबलमा आर्सनलले खराब सुरुवात गरेको छ। आर्सनलले पहिलो खेल लिभरपुलसँग खेलेको थियो। जुन खेलमा लिभरपुलसँग ४३ गोल अन्तरले पराजित भएपछि आर्सनलले प्रिमियर लिग फुटबलमा सुदख सुरुवात गर्न असफल भयो। इमिरेट्स रंगशालामा गएराति भएको खेलमा अग्रता भने आर्सनलले लिएको थियो। आर्सनकलका लागि खेलको ३१ औं मिनेटमा वाल्कोटले गोल गर्दै सुरुवाती अग्रता दिलाए। तर, पहिलो हाफको अन्तिम मिनेटमा लिभरपुलले गोल फर्कायो। लिभरपुलका लागि फिलिप काउटिन्होले बराबरी गोल फर्काए। यस्तै खेलको ४९ औं मिनेटमा एडमले गोल गर्दै लिभरपुललाई २१ को अग्रता दिलाए। खेलको ५६ औं मिनेटमा काउटिन्होले दोस्रो गोल गरेपछि लिभरपुललाई ३१ गोलको अग्रता लिन सफल भयो। यसैगरी खेलको ६३ औं मिनेटमा यो सिजममात्रै लिभरपुल आएका मानेले गोल गर्दै अग्रता फराकिलो बनाए। तर, त्यसको एक मिनेटपछि नै खेलको ६४ औं मिनेटमा आर्सनलका लागि एलेक्स अक्सलेडले गोल गर्दै अग्रता ४२ मा झारे। आर्सनलका लागि ७५ औं मिनेटमा चेम्बर्सले गोल गर्दै खेल ४३ को स्थितिमा पुर्याएपनि हार भने टार्न सकेनन्।"
नेदरल्याण्ड्समाथि नेपालको जित,"काठमाडौं: आइसीसी वर्ल्ड क्रिकेट लिग च्याम्पियनसिप अन्तर्गत दोस्रो खेलमा नेपालले नेदरल्याण्ड्समाथि १९ रनको जित दर्ता गरेको छ। योसँगै नेपाल जारी प्रतियोगितामा नेदरल्याण्डलाई हराउने पहिलो टोलीसमेत बन्यो। नेपालले दिएको २१८ रनको विजयी लक्ष्य पछ्याएको घरेलु टोली नेदरल्याण्ड्स ४८ दशमलब ३ ओभरमा सबै विकेट गुमाएर १९८ रनमा समेटियो। टस हारेर पहिले व्याटिङको निम्तो पाएको नेपालले निर्धारित पुरै ५० ओभर खेल्दै ९ विकेटको क्षतिमा २१७ रनको बनाएको थियो। नेपालका लागि कप्तान पारस खड्काले सर्वाधिक ८४ रनको योगदान दिए। ९४ बलको सामना गरेका पारसले ७ चौका र एक छक्का प्रहार गरे। सागर पुनले ४५ रन जोड भने उपकप्तान ज्ञानेन्द्र मल्लले ३९ रन बनाए। यसैगरी विनोद भण्डारीले १७, सरद भेष्वाकर ६, वसन्त रेग्मी र अनिल मण्डलले समान ४४ र सोमपाल कामीले २ रन जोडे। राजु रिजाल भने खातानै नखोली पेभिलियन फर्केका थिए। नेपालका लागि कप्तान पारस खड्का, बसन्त रेग्मी र सोमपाल कामीले २२ विकेट लिए भने शक्ति गौचन, सन्दिप लामिछाने र सागर पुनले समान ११ विकेट लिएका थिए। यसअघि शनिबार भएको पहिलो खेलमा भने नेपाल नेदरल्यान्डसँग ७ विकेटले पराजित भएको थियो। नेपालसँग दोस्रो खेलमा हारेपनि नेदरल्याण्ड्स १२ अंकका साथ तालिकाको शीर्ष स्थानमा यथावत छ। हंङकङ र स्कटल्याण्ड समान ९९ अंकसाथ क्रमश दोस्रो र तेस्रो स्थानमा छन्। नेपाल भने ६ अंकका साथ तालिकाको छेठौ स्थानमा छ।"
उसेन बोल्टले बनाए अर्को नयाँ कीर्तिमानी,रियो द जेनेरियो: तीब्र गतिका धाबक उसेन बोल्टले ओलम्पिकमा कीतिमानी बनाएका छन्। ब्राजिलको रियोे द जेनेरियोमा जारी ओलम्पिकमा एक सय मिटर दौडमा स्वर्ण जित्दै बोल्टले कीर्तिमानी बनाएका हुन्। बोल्टले लगातार तीन ओलम्पिक संस्करणमा तीनवटा स्वर्ण जित्ने पहिलो खेलाडी बन्दै कीर्तिमानी बनाएका हुन्। बोल्टको ओलम्पिकमा यो सातौं स्वर्ण हो। सोमबार बिहान भएको सय मिटर दौडमा बोल्टले सवै प्रतिस्पर्धीलाई पछि पार्दै स्वर्ण जिते। वेल्टले सय मिटर दौड ९ दशमलव ८१ सेकेन्डमा पुरा गरेका थिए। अमेरिकाका जस्टिन ग्याटलिन दोस्रो हुँदै रजत पदकमा चित्त बुझाउनु पर्यो। ग्रिसको एथेन्समा भएको अोलम्पिकमा स्वर्ण जितेका ग्याटलिनले बेइजिङ ओलम्पिकबाट बोल्टको आगमनपछि स्वर्ण पदक हात पार्न असफल हुँदै आएका छन्। ग्याटलिनले सय मिटर दौड ९ दशमलव ८९ सेकेन्डमा पुरा ग भने क्यानडाका आन्द्रे डे ग्रासेले ९ दशमलव ९१ सेकेन्डमा दूरी पार गर्दै कास्य पदक हात पारे।
नेदरल्याण्ड्सविरुद्ध पारस खड्काले बनाए ८४ रन,काठमाडौंः वर्ल्ड क्रिकेट लिग च्याम्पियनसिप अन्तर्गत नेदरल्याण्ड्सविरुद्धको दोस्रो खेलमा नेपालका कप्तान पारस खड्का ८४ रन बनाएर आउट भएका छन्। टस हारेर पहिले व्याटिङ गरेको नेपालका लागि दोस्रो खेलमा पारसले नेदरल्याण्ड्सविरुद्धको ८४ रन बनाएका हुन्। ९४ बलको सामना गरेका पारसले ७ चौका र एक छक्का प्रहार गरे। सोमबारको दोस्रो खेलमा पनि नेपालले राम्रो सुरुवात गर्न सकेन। नेपालको व्याटिङ लाइन कप्तान पारस खड्का र सागर पुनले केही हदससम्म सम्हालेका थिए। ७८ बलको सामना गरेका सागर दुई चौकाको मदतमा सागर पुन ४५ रन जोडे। ५२ बलको सामना गरेका ज्ञानेन्द्र मल्लले ३९ रन जोडे भने ३३ बलको सामना गरेका अनिल मण्डल ४ रन बनाएर पेभिलियन फर्किए। १५ बलको सामना गरेका सरद भेष्वाकर ६ रनमै आउट भए।
सरस्वतीलाई जापानमा प्रशिक्षणको अवसर,"काठमाडौंः नेपाली राष्ट्रिय महिला भलिबल टोलीकी खेलाडी सरस्वती चौधरीले जापानमा एक महिना भलिबल प्रशिक्षण गर्ने अवसर पाएकी छन् । सरस्वतीले जापानको तुसुकुवा युनिभर्सिटीमा एक महिनाको प्रशिक्षण लिनेछिन् । विभागीय टोली एपीएफ क्लबकी खेलाडी सरस्वतीलाई जापानमा प्रशिक्षण लिने अवसर जापानका भलिबल प्रशिक्षक सुन्जियाना गीता, सशस्त्र प्रहरी महानिरीक्षक दुर्जकुमार राई र नेपाली राष्ट्रिय भलिबल टोलीका पूर्वखेलाडी हरिनारायण चौधरीले जुटाइदिएका हुन् । प्रशिक्षणका लागि सरस्वती आइतबार जापान प्रस्थान गरेकी छन् । उनको प्रशिक्षण आगामी सेप्टेम्बर १५ तारिखसम्म चल्नेछ । सरस्वतीलाई जापान जाने, त्यहाँ बस्ने र प्रशिक्षणका क्रममा लाग्ने सम्पूर्ण खर्च जापानी प्रशिक्षकले व्यहोर्नेछन् । त्यसका साथै हरिनारायणले समेत उनलाई सहयोग गर्नेछन् । खेलाडीको रूपमा जापानमा गएर प्रशिक्षण लिन पाउनु मेरा लागि निकै खुसीको कुरा हो । त्यहाँ सिकेको सीपलाई मैले राष्ट्रिय टोलीमा प्रयोग गर्न सक्छु भन्ने लागेको छ । मेरो खेलबाट अन्य खेलाडीले पनि सिक्न सक्नेछन् । मलाई यो अवसर जुराई दिनुहुने सबैलाई धन्यवाद दिन चाहन्छु । प्रशिक्षणपछि मेरो खेलमा प्राविधिक निखारता आउनेछ भन्ने लागेको छ', आइतबार जापान प्रस्थान गर्नुअधि सरस्वतीले भनिन् । नेपाली भलिबल खेलाडीमध्ये सरस्वती वैदेशिक प्रशिक्षणको अवसर पाउने दोस्रो खेलाडी हुन् । सरस्वतीका अनुसार यसअघि जापानी प्रशिक्षक सुन्जियानाकै सहयोगमा पूर्वराष्ट्रिय खेलाडी दुर्जकुमार राईले साढे तीन महिनाको वैदेशिक प्रशिक्षण लिने अवसर पाएका थिए । दुर्जकुमारको वैदेशिक प्रशिक्षण भने जर्मनीमा भएको थियो । सानै उमेरमा नेपाली महिला भलिबलमा वर्चस्व जमाएकी सरस्वतीले २०६५ सालदेखि भलिबल खेल्न सुरु गरेकी हुन् । धनगढीकी बासिन्दा उनले पोखराको फिस्टेल एकेडेमीमा स्कुल पढ्ने क्रममा भलिबल खेल्न सुरु गरेकी थिइन् । तीन वर्षअघि उनलाई विभागीय टोली एपीएफ क्लबले अनुबन्ध गरेको थियो । २०६८ सालमा उनको गृह जिल्ला कैलालीको धनगढीमै भएको राष्ट्रिय प्रतियोगितामा पहिलो पटक सहभागिता जनाएकी २० वर्षीया सरस्वती त्यसपछि लगातार राष्ट्रिय टोलीको प्रभावशाली ओपन स्पाइकरको भूमिकामा छिन् । पढाइ र खेललाई सँगै अगाडि बढाएकी सरस्वती अहिले शंकरदेव क्याम्पसमा बीबीएस तेस्रो वर्षमा अध्ययनरत छिन् । सस्वतीलाई आइतबार नेपाल भलिबल संघका अध्यक्ष मनोरञ्जनरमण शर्मा, महासचिव जितेन्द्रबहादुर चन्द, सदस्य रीता कोइरालालगायतले बिदाइ गरे ।"
पिस प्वाइन्ट कप अन्तरविद्यालय फुटबल बुधबारदेखि,"काठमाडौंः प्रथम पिस प्वाइन्ट कप अन्तरविद्यालय छात्र फुटबल प्रतियोगिता बुधबारदेखि हुने भएको छ। मध्यबानेश्वरस्थित पिस प्वाइन्ट बोर्डिङ स्कुलको आयोजनामा हुन लागेको प्रतियोगितामा १६ टिमको सहभागीता रहने छ। खेल नकआउट आधारमा खेलाइने आयोजकले जनाएको छ। माफ र जिसाकाको सहयोगमा हुन लागेको प्रतियोगिता सञ्चालन गर्न अनुमानित २ लाख ५० हजार खर्च हुने पिस प्वाइन्टकी संस्थापक प्रिन्सिपल इशु गुरुङले जनाएकी छन्। सानोगौचरणस्थित मैदानमा हुन प्रतियोगितामा आयोजक पिस प्वाइन्टसहित इन्द्र धनुष, बेबिलन, कन्टिनेन्टल, अभिषेक ज्ञानमन्दिर, ल्यान्डमार्क, एप्पल, शिक्षा संस्कार, सेवा सदन, रिलायन्स रेसिडेन्सियल, चाल्र्स डार्विन, न्यु समित, अंकुर, छुनामुना, एक्सिस् र विद्याकुञ्ज विद्यालयले सहभागिता जनाउने छन्। फाइनल खेल भदौ ५ गते हुने आयोजकले जनाएको छ।"

शीर्षक,विवरण
भाषिक एकताका स्रोत,"भानुभक्तको नाम नेपालको राष्ट्रिय एकतासँग जोडिएको छ । भाषिक हिसाबले मात्र होइन, विश्वभर छरिएका नेपालीका लागि उनी एकताका प्रेरणा बनेका छन् । चपला अवलाहरू एक सुरमा, गुनकेसरिको फूल ली शिरमा । रिस राग कपट् छल छैन जाहाँ, तव धर्म कति छ कति छ याहाँ । पशुका पति छन् रखवारि गरी, शिवकी पुरी कान्तिपुरी नगरी । यसरी भानुभक्तका कविता प्राकृतिक सिर्जनात्मक नेपाली राष्ट्रवादसँग गाँसिएका छन् । गहिरो अध्ययन र अन्वेषणले मानिस स्रष्टा बन्छ । अध्ययन नगरी कोही पनि स्रष्टा बन्न सक्तैन । भानुभक्त एक सशक्त सिर्जनाका नायक हुन् । भानुभक्तले दुर्गा कवच, रुद्री, अमरकोष, लघुकौमुदीको अध्ययन गरेका थिए । उनलाई विद्याउपार्जन गराउनमा उनका पितामह श्रीकृष्ण आचार्यबाट प्राप्त भएको र ती गन्थहरू भनुभक्तले राम्ररी अध्ययन गर्न सकेकाले वाल्मीकि रामायण अध्ययन गर्नमा उनलाई सजिलो भयो । प्रतिफल नेपालले भानुभक्तबाट रामायण पायो । भानुभक्तले नेपाली भाषामा रामगीता, वधू शिक्षाजस्ता कैयौं काव्यको रचना गरेर नेपाली समाजलाई सिर्जनात्मक बाटो देखाएका थिए । भानुभक्त सम्झदा मोतीराम भट्टको नाम पनि जोडिएर आउँछ । भानुभक्तका कीर्तिलाई व्यापक प्रचार गर्नमा उनको ठूलो देन छ । भानुभक्त कवितात्मक सिर्जनाका धनी थिए । भानुभक्तलाई कसैले तपाईं को हो ? भनेर सोध्दा उनले कविताबाटै यसरी जवाफ दिएका थिएः पहाडको अति बेस देश तनहुँमा श्रीकृष्ण आचार्य थिया । खुप् उच्चा कूल आर्यबंशि हुन गै सत्कर्ममा मन्दिया ।। विद्यामा पनि जो धुरन्धर भई शिक्षा मलाई दिया । इन्को नाति म भानुभक्त भनि यो जानी चिन्ही लिया ।। यसबाट थाहा हुन्छ, भानुभक्त एक सहज कवि थिए । मोतीराम भट्टले भानुभक्तबारेमा लेखेका थिए, धेरै नामका कवि भानुभक्त भन्दा पहिले भए तर कविताको मर्म जानी भाषा पद्ये लेख्ने कविहरूमा आधिकवि भानुभक्त नै हुन् । यिनको जन्मस्थल तनहुँ देशका चुँदीबेसीको रम्घा गरेको गाउँ हो । उनी अर्काका करमा कहिल्यै पनि बसेनन् । भानुभक्तका कविता जति सरल छन्, उत्तिकै इनको नाम पनि प्यारो छ । संसारमा जन्म लिईकन आफ्नो नाम राखेन भने त्यस पुरुषले जन्मेको के सार ? भानुभक्तको नामसँग कवि मोतीराम भट्टको नाम जोडिन्छ । मोतीराम भट्ट पनि नेपाली साहित्यको जग हुन् । उनले लेखेका थिए, न्याय गर्नमा निसाफ नपाए गोर्खा जानु भन्ने उखानै छ । यसै औसरमा म पनि श्री ५ गोर्खा सरकारको यश कीर्तिलाई धन्य भनी एक श्लोक लेख्दछुः अचल झण्डा फर्रोस् फरफर गरी कान्तिपुरीमा । रिपुको मन थकोस् थरथर गरी छीन घरिमा ।। यमनले राज् गर्दा कति तिति हिन्दुस्थल भयो । फगत यो नेपालको मुलुक कञ्चन रहिगयो । भनुभक्तको सम्मानार्थ दार्जिलिङको चौरास्तामा जंगबहादुरको सालिकको छेउमा भानुभक्तको सालिक बडो सम्मानका साथ राखिएको थियो । गोर्खाल्यान्ड आन्दोलनका बेला नेपालविरोधी उच्छृंखल तत्त्वले भानुभक्तको सालिक ढालिदिए । हामीहरू २०५२ साल असोजमा दार्जिलिङ गएको बेला चौरास्तामा भानुभक्तको सालिक ढालेको देख्दा हाम्रो मन रोयो । केही वर्षपछि दार्जिलिङको चौरास्तामा नै भानुभक्तको पूर्ण कदको सालिक निर्माण भएको कुरा पत्रपत्रिकामा छापियो । पहिचानको लडाइँमा सिक्किमकी एक विरांगना नरबहादुर भण्डारीकी श्रीमती दिलकुमारी भण्डारीले भारतको संसद्बाट नेपाली भाषालाई भारतको सरकारी लेखापढीको भाषाका रूपमा राख्ने अभियानमा सफलता हासिल गरेकी थिइन् । सिक्किममा नेपाली भाषालाई सिक्किम राज्यको सम्पर्क भाषाका रूपमा अनिवार्य पाठयक्रमका रूपमा घोषित गरिएको छ । सिक्किमी नेपालीभाषीको एकताका लागि सिक्किममा ५० फुट अग्लो भानुभक्तको सालिक बनाउन जुन घोषणा गरिएको छ, यसले नेपाली भाषा अन्तर्राष्ट्रिय भाषाका रूपमा सम्मानित भएको छ । भारतका आसाम, मणिपुर, दार्जिलिङ, उत्तराञ्चलको देहरादुन, अलमोडालगायत भारतका अनेकौं ठाउँमा रहेका नेपालीको प्रिय भाषाका रूपमा नेपाली भाषा पूजनीय भइरहेको छ । भारत सरकारले सरकारी भाषासरहको मान्यता दिएर नेपाली भाषालाई अन्तर्राष्ट्रिय मान्यता दिएको छ । भारतका आसाम, मणिपुर, दार्जिलिङ, उत्तराञ्चलको देहरादुन, अलमोडालगायत भारतका अनेकौं ठाउँमा रहेका नेपालीको प्रिय भाषाका रूपमा नेपाली भाषा पूजनीय भइरहेको छ । भारत सरकारले सरकारी भाषासरहको मान्यता दिएर नेपाली भाषालाई अन्तर्राष्ट्रिय मान्यता दिएको छ । नेपाल विभिन्न जाति, भेषभूषा, भाषाभाषीको थलो हो । यहाँ लगभग एक सय २४ भाषा छन् । तीमध्ये ४०५० भाषा विकसित अवस्थामा छन् । मैथिली, भोजपुरी, अवधि, मगर, गुरुङ, तामाङ, शेर्पा, नेवार, थारू, राजवंशी, लिम्बू, राई, नेवार, थकाली, सुनुवार, सतार, उर्दु आदि भाषा आआफ्नो समुदायमा लोकप्रिय छन् । भाषाका हिसाबले नेपाल धनी छ । दार्जिलिङका विद्वान् पारसमणि प्रधानले भनेका थिए, नेपाली भाषा कुनै निश्चित जात वा जातिको भाषा होइन । यसलाई बाहुन, क्षेत्रीलगायत गुरुङ, मगर, राई, लिम्बू, नेवार, तामाङ आदि जातले आआफ्नो बोली छँदाछँदै पनि नेपाली भाषालाई मातृभाषा भनी अपनाएका छन् । यसो गर्नाले एउटा विशाल नेपाली जातिको सृष्टि भएको छ । कुनै जातका मानिसले आफ्नो जातीय बोली बिर्सनैपर्छ भन्ने छैन । तर, नेपाली भाषा हाम्रो होइन भनेर विभिन्न नेपाली जातिले संघर्षका निम्ति संघर्ष गर्न थाले भने न उनीहरू आफैं भिन सक्छन् न अरूलाई उभिन दिन्छन् । पहिलेको खस बोली खस भाषामा परिणत भएर गोर्खा वा गोर्खाली भाषा हुन पुगेको हो । अहिले तमाम नेपाली जातिको भाषा हुन पुगेको छ । यसरी नेपाली भाषालाई अन्तरजातीय रूपमा स्थापित गराउन भानुभक्तको रामायणको ठूलो देन छ । भानुभक्तले वाल्मीकि रामायणलाई नेपाली भाषामा छन्दमय पद्येमा अनुवाद गरेर नेपाली जनमानसलाई श्लोकमय बनाएका थिए । वाल्मीकि संस्कृत भाषाका आदिकवि हुन् । वाल्मीकि रामायण अनुवाद गरेर भानुभक्त नेपाली भाषाका आदिकवि बन्न पुगे । वाल्मीकिले नेपालको चितौन जिल्लाको दक्षिणतर्फ नारायणी नदीको किनारमा आश्रम बनाएका थिए । त्यही ठाउँमा रामले सीतालाई त्यागेपछि सीताले आ य लिएकी थिइन् । सोही ठाउँमा लवकुशको जन्म भएको थियो । मानिसाद प्रतिष्ठात्गमय शास्वस्ती समा, यादक्रौंच मिथुनादेकः ममधि काम मोहितम् । यो संस्कृत साहित्यको पहिलो कविता हो । वाल्मीकि आश्रमको किनारमा सोना र तमोसा नदीमा नुहाउन जाँदा एक व्याधाले चलिरहेका एक जोडी बाजलाई काँडले हानेर घायल बनाएपछि त्यो विह्वल दृश्यबाट विस्फोटित बनेर करुणरसमय श्लोक प्रस्फुटित हुन गयो । त्यही श्लोकपछि वाल्मीकिले रामायण लेखे । उनी ऋषि बने । २०३७ सालमा वाल्मीकि आश्रमको अध्ययन भ्रमण गर्दा मलाई अत्यन्त गौरव महसुस भयो । वाल्मीकि आश्रमलाई अन्तर्राष्ट्रिय साहित्यिक धामका रूपमा सरकारले विकास गरेर विश्वव्यापी बनाउनुपर्ने हो । तर, अब त्यस क्षेत्रको अवस्था सुषूप्त रहेको देख्न नपरोस् । नेपाली भूमिमा रहेर रामायणलाई संस्कृत र नेपाली भाषामा यी दुई महारथीले लेखेर नेपालको प्रतिष्ठा बढाएकामा हामी नेपाली गैरवान्वित छौं । भानुभक्तको जन्म विसं १८७१ असार २९ गते आइतबार भएको थियो । उनको स्वर्गारोहण विसं १९२५ असोजमा भयो । भानुभक्तले जीवनकालमा केकस्ता हन्डर खपे भन्ने कुरा आफ्नै ठाउँमा छन् । उनको कवितात्मक भावना प्राकृतिक सिर्जनाबाट नेपाली राष्ट्रवादसँग गाँसिएका छन् । भानुभक्त नेपाली साहित्यका चरित्रका पुञ्ज हुन् । उनको कवितात्मक भावना प्राकृतिक सिर्जनाबाट नेपाली राष्ट्रवादसँग गाँसिएका हुन्थे । लेखनाथ, लक्ष्मीप्रसाद देवकोटा, बालकृष्ण सम, भवानी भिक्षु, भीमनिधि तिवारी, हृदयचन्द्रसिंह प्रधान, सिद्धिचरण श्रेष्ठजस्ता साहित्यकार जन्म हुनु पनि भानुभक्त नै प्रेरक हुन् । भाषिक हिसाबले मात्र होइन, विश्वभरमा छरिएर रहेका नेपालीका लागि उनी एकताका पे्ररणा बनेका छन् । आदिकवि भानुभक्त आचार्य नेपालीका नजरमा अजर अमर छन् ।"
भानुभक्तको चिठी र धनञ्जयको देहावसान,"नेपाली शिक्षा २००५ कात्तिक १५ मा प्रकाशित पुष्करशमशेरको लेखका आधारमा भानुभक्तले वनारसको मणिकर्णिका घाटमा पिता धनञ्जयको देहावसान भयो भन्ने चिठी रमानाथ आचार्यलाई लेखेको देखिन्छ । मोतीराम तथा शम्भुप्रसादको भानु जीवनी र भनुभक्त मणिमालाको रंगनाथ लिखित जीवनीपरक लेखमा यो देहावसानको प्रसंग देखिँदैन । नरनाथ आचार्य र व्रतराज आचार्य लिखित भानु जीवनीले पुष्करशमशेरको लेखलाई नै आधार मानी काशीको मणिकर्णिका घाटमा धनञ्जयको देहावसान भएको प्रसंग दिएका छन् । कविका पनाति मुक्तिनाथ आचार्यले भानु जीवनीमा पाल्पामा नोकरी गर्दा विसं१९०९ अगाडि पाल्पामा नै धनञ्जयको देहावसान भएको बताएका छन् । यिनले पुष्कर शमशेर लिखित भानुभक्तको चिठीको सन्दर्भ दिएका छैनन् । अहिलेसम्म पछिल्ला भानु जीवनीकार नरेन्द्रराज प्रसाईले चिठीको सन्दर्भ त दिएका छैनन् तर विसं १९०७ मा जागिरे अवस्थामा बिरामी धनञ्जयलाई काशी लगेको र देहावसान भएको उल्लेख गरेका छन् । यस उल्लेखले पुष्कर शमशेरबाट प्रकाशित भानुभक्तको चिठीको व्यहोरा तथ्य ठानेको देखिन्छ । व्यहोरामा पौष वदी ५ रोज १ को मितिमा धनञ्जय देहावसान भएको उल्लेख छ । यस आधारमा भानुभक्तको चिठी र धनञ्जयको देहावसान उल्लेख नगर्ने र गर्ने दुई प्रकारका जीवनीकार देखिए । जीवनीकारमध्ये नरनाथ, व्रतराज र नरेन्द्र गरी तीनजनाले काशी र मुक्तिनाथ एकजनाले पाल्पामा धनञ्जयको देहावसान भएको उल्लेख गरे । तीनजनामध्ये एकजना नरेन्द्रले विसं १९०७ तिर र अन्य दुईजना आचार्यले विसं १९१० तिर धनञ्जयको देहावसान भएको उल्लेख गरे । उल्लेखका आधारमा यस लेखभित्र चिठीको मिति, देहावसानको मितिगत भिन्नता र स्थानगत भिन्नताको चर्चा गरिएको छ । चर्चाका क्रममा भानुभक्तले चालिस् वर्ष भएँ म पुत्र पनि एक् मात्रै छ, आठ् वर्षको भन्ने कवितालाई समेत समेटिएको छ । सर्वप्रथम काशीको माणिकार्णिका घाटबाट लेखिएको भनिने चिठीको मितितर्फ लागौं । पुष्कर शमशेरबाट भानुभक्तले रमानाथलाई लेखेको यो चिठी भानुभक्तीय रामायणभित्र फेला पारे । सोको व्यहोरा उनले नेपाली शिक्षा १२ विसं२००५ कात्तिक १५ मा प्रकाशित गरे । नरनाथ र व्रतराज आचार्यबाट भानु जीवनीमा यसको उल्लेख गरियो । चिठीमा उल्लिखित मितिलाई आधार मान्दा धनञ्जयको देहावसान काशीमा भएको देखियो । किनभने चिठीमा भानुभक्तले काशीबाट धनञ्जय देहावसान भएको कुरा लेखे । हस्ताक्षर देख्न नपाएको र पुष्कर शमशेरले उल्लेख गरेको मितिलाई सत्य ठान्दा नरनाथ र व्रतराज आचार्यले गरेको धनञ्जयको देहावसानको साल पनि विसं१९१० तिर पर्छ । अहिले भानुभक्तको चिठी फेला पार्न सक्ने स्थिति छैन तर पुष्कर शमशेरको नेपाली शिक्षा भन्ने पत्रिका फेला पार्न सक्ने स्थिति भने छ । त्यो नेपाली शिक्षा डा महेशराज पन्तको संकलनमा खोज्दा सम्बन्धित अंकमात्र पाउन सकिएन । गत साल २०७२ वैशाख १२ गतेको भूकम्पले गर्दा अन्यत्रका संकलनसमेत अव्यवस्थित रहेको पाइयो । चिठीको मितिका आधारमा उल्लिखित आचार्यद्वय (नरनाथ र व्रतराज) का भानु जीवनीमा देहावसान र भानुभक्तलाई भएको कुमारी चोकको कारबाहीमा मतैक्य रहेको छ । मतैक्यले चालिस् वर्ष भएँ म पुत्र पनि एक्भन्ने कविताअनुसार रमानाथ आचार्य विसं१९११ फागुनमा आठ वर्ष पुगेको देखाउँछ । भानु जन्म कुण्डलीको जन्म साल १८७१ लाई आधार मानेर नरनाथ र व्रतराज आचार्यले रमानाथको जन्म विसं१९०३ ठानेका छन् । जन्म कुण्डली र चालिस वर्ष भएँ भन्ने कविताले भानुभक्त पनि विसं१९११ मा ४० वर्ष पुगेका देखिन्छन् । यसले गर्दा मोतीरामकृत र शम्भु प्रसादकृत भानु जीवनीले विसं१९०९ मा भानुभक्त ४० र रमानाथ आठ वर्षका थिए भनी गरेको उल्लेख असत्य ठहर्छ । नेपाल सरकारले भानु द्विशतवार्षिकी मनाएर मोतीराम र शम्भु प्रसादका जीवनीमा उल्लिखित भानु जन्म साललाई असत्य बनाइसकेको छ । चिठीको मितिलाई लिएर पंक्तिकारबाट भातृद्वय डा महेशराज र प्राज्ञ दिनेशराज पन्तको सहयोगमा विसं१९०० देखि विसं१९११ सम्मका पौष महिनामा वदी ५ रोज १ कुन कुन सालमा पर्छ भनी १२ वटा पात्राहरू हेरिए । उल्लिखित पौष वदी ५ रोज १ चाहिँ केवल विसं१९०१ को १७ गते र विसं१९०४ को १३ गते परेको देखियो । काशी मणिकार्णिका घाटमा धनञ्जयको देहावसान भएर भानुभक्तले रमानाथलाई लेखेको भनिएको चिठी कि विसं१९०१ कि विसं१९०४ मा लेखिएको हो भन्न सकिने भयो । यसबाहेक अन्य १० वटा सालमा धनञ्जयको देहावसान भएको होइन रहेछ भन्ने निधो गरियो । यस निधाले अर्को नयाँ आशंकालाई जन्मायो । उक्त चिठी रमानाथलाई लेखिएको हो भने भानुभक्त जन्म कुण्डलीअनुसार चालिस् वर्ष भएँ भन्ने कविता विसं१९११ तिर लेखेको देखिन्छ । विसं१९०१ मा धनञ्जयको देहावसान भएको हो भने रमानाथको जन्म नै भएको देखिँदैन । विसं१९०४ मा धनञ्जयको देहावसान मान्दा दुई वर्षका रामानाथलाई काशीबाट चिठी लेखेको देखिन्छ । मोतीरामले दिएको भानु जन्म साल १९६९ लाई सत्य ठान्ने हो भने नवजात वा बालक रमानाथको नाममा धनञ्जय देहावसान भएको चिठी लेखियो भन्ने देखिन्छ । जेहोस्, चिठीको मिति परीक्षणबाट विसं१९१० मा यो चिठी लेखिएको होइन भन्ने देखियो । भानु जीवनीकारले धनञ्जयको देहावसान भएको मितिगत भिन्नता पनि देखाएका छन् । भिन्नता देखाउनेहरूमा मुक्तिनाथ आचार्य र नरेन्द्रराज प्रसाई पर्दछन् । मुक्तिनाथले विसं१९०९ को माघ महिनामा धनञ्जयको देहावसान भएको बताएका छन् भने नरेन्द्र राजले धनञ्जय विसं१९०७ मा बिरामी परे, उनलाई काशी लगियो र देहावसान भयो भनेका छन् । मुक्तिनाथ आचार्यको भानु जीवनीले मनिकार्णिका घाटमा देहावसान भएको कुरा बेवास्ता गरे भने नरेन्द्र राजले बेवास्ता गर्न सकेनन् । वास्ता गरे पनि पौष वदी ५ रोज १ भन्ने मिति विसं१९०७ को पौष महिनामा नपरेकाले नरेन्द्रको भनाइलाई सत्य मान्न सकिएन । उल्लिखित आचार्यद्वय, मुक्तिनाथ र नरेन्द्रबीच देहावसानका अलगअलग मितिगत भिन्नता देखिए । चिठीमा उल्लिखित मितिलाई आधार मान्दा धनञ्जयको देहावसान काशीमा भएको देखियो । किनभने चिठीमा भानुभक्तले काशीबाट धनञ्जय देहावसान भएको कुरा लेखे । जीवनीकारहरूबीच धनञ्जयको देहावसानको स्थानगत भिन्नता पनि रहेको छ । नरेन्द्र प्रसाईसहित आचार्यद्वयले यो देहावसान काशीमा भएको बताए । यहाँनेर भानुका वंशज भनिने आचार्यहरूसँग नरेन्द्रले सहमति जनाएका छन् । यसमा असहमति जनाउने मुक्तिनाथ आचार्यमात्र देखिन्छन् । उनले नोकरीमा बहाल हुँदा पाल्पामा नै धनञ्जयको देहावसान भयो भनेका छन् । यिनले देहावसानको कारण शूलरोग मानेका छन् । मुक्तिनाथले पुष्कर शमशेरको लेखलाई महत्त्व दिएनन् । यस पंक्तिकारले पनि धनञ्जयको देहावसान शूल रोगबाट पाल्पा नै भएको हो भनी ग्रामीण वृद्धवृद्धाबाट सुन्दै आएको थियो । यस कारण जीवनीकारबीच धनञ्जयको देहावसानका सम्बन्धमा पनि स्थानगत भिन्नता रहेको छ । निष्कर्षमा जन्म कुण्डली वा मोतीराम उल्लिखित भानुभक्तको जन्म साल मान्ने हो भने धनञ्जयको देहावसान हुँदा भानुभक्तले नवजात रमानाथलाई चिठी लेखे भन्नु पर्छ । नवजात रमानाथको कुरा गर्दा नेपाली साहित्यका महासमालोचक वासुदेव त्रिपाठीले आफू ५।६ वर्षको छँदा बाबुले आमालाई चिठी नलेखी छोरालाई लेखेको अनुभव सुनाउनुभयो । पुरुष प्रधान समाजमा यस्तो चिठी लेख्न सकिन्छ भन्न सकिएला । तर भानुभक्तको चिठीको मिति परीक्षणले धनञ्जयको देहावसान विसं१९१० तिर भएको र भानुभक्त आचार्य विसं१९११ मा कुमारी चोकमा थुनिएको देखाउँदैन । पाल्पामा नै धनञ्जयको देहावसान भएको थियो भन्ने अनुश्रुति र मुक्तिनाथ आचार्यको लेखनलाई सत्य मान्ने हो भने नेपाली शिक्षा (२००५ कात्तिक १५) को पुष्कर शमशेरको लेखले खोज अनुसन्धानको कसीमा घोटिनु पर्छ ।"
राजनीति छाडेर गाईपालन,"राजनीतिमा अन्तरसंघर्षबाट माथि उक्लिनै नसकेर थचारिनेहरू पाइन्छन् । एउटा उचाइमा पुगिसकेपछि आफ्नै इच्छाले शून्यमा पुग्ने युवा नेताहरू दुर्लभै छन् । उदाउँदो राजनीतिक भविष्यबाट फेदीमा ओर्लिएर यानप्रसाद भट्टले गोरखाको समाजमा नयाँ परिचय बनाएका छन् । माओवादी क्रान्तिको अग्रमोर्चामा परिचय बनाएका उनले अहिले नयाँ पहिचान बनाएका हुन्ः एक पूर्णकालीन गाईपालक किसान । राजनीतिक आन्दोलनको अग्रपंक्तिमा, सभा, सम्मेलनको मञ्चमा देखिने उनी २०७० सालको पुस महिनाबाट एकाएक गायब भए । अहिले उनलाई खोज्दै जाने हो भने गोठमा १८, २० वटा गाईको दूध दुहिरहेको, गोबर सोहोरिरहेको, घाँस, पानी खुवाइरहेको वा औषधिमुलो गरिरहेको भेटाइन्छ । साँझ बिहान पर्खेर बस्ने हो भने गोरखा बजारको सडकमै मोटरसाइकलमा दूधको क्यान दुईतिर बोकेर कुदिरहेको, लिटरको नापोले दूध भर्दै बेचिरहेको भेटिन्छ । काम गरिरहेको थलोमा भेट्दा उनी इतिहास र वर्तमान जीवनको कत्ति पनि तुलना नगरी व्यवहार गर्छन् । मानौं उनी वर्षौंदेखिका व्यावसायिक दूध किसान हुन् । भन्छन् जे गरिरहेको छु, मलाई त्यसमै गर्व छ । हिजो जे गरेँ, त्यसमा पनि गर्व छ । उनी अहिले १८ वटा उन्नत जातका गाई पालिरहेका छन् । दिनमा एक सय ५० लिटर दूध बेच्छन् र दिनमै १० हजार रुपैयाँ कमाउँछन् । ६ हजार दिनमा खर्च हुन्छ । चार हजार रुपैयाँ बच्छ, उनी भन्छन्, सबै खर्च कटाएर महिनामा एक लाख रुपैयाँ कमाइ हुन्छ । गाउँमै बसेर महिनामा एक लाख कमाउनु राम्रै भएको उनी विश्लेषण गर्छन् । भन्छन्, हामी जस्तो मध्यमवर्गीयलाई यो कमाइ सन्तोषजनक हो । युवाहरूले स्वरोजगार गर्न सके बिदेसिनु पर्दैन भन्ने यहाँबाट सिक्नुपर्छ । जनयुद्धका बेला गाउँलेलाई सिकाएको पाठको अहिले आफैंले उपयोग गरेका छन् । जनयुद्धमा किसानलाई टुक्रे उत्पादन छाडेर व्यावसायिक उत्पादनतिर लाग्न उनले सुझाव दिने गरेका थिए । अरूलाई उपदेश दिएरमात्र मुलुक परिवर्तन हँदैन । संसार बदल्न आफूबाटै सुरु गर्नुपर्छ भनेर म व्यवसायतिर लागेको हो, उनले भने । उनले अघिल्लो वैशाख १ गतेदेखि गोरखा सदरमुकाममा गाईपालन सुरु गरेका हुन् । यसअघि २०६८ सालदेखि सहकारीमार्फत देउरालीमा व्यवसाय गरेका थिए । सहकारीले फर्म बेच्ने निर्णय गरेपछि उनले २०७० सालको पुस ९ गते ३० लाख रुपैयाँ लगानी गरेर गाई फर्म एक्लौटी बनाए । अहिले उनको ऋण ७३ लाख रुपैयाँ छ । देउरालीमा गाई फर्म हुँदा उनले ३० महिनासम्म मासिक एक लाख रुपैयाँका दरले नोक्सानी बेहोरे । केही गाई र दूध बेचेर ऋण घटाएका हुन् । गाई फर्मका लागि उनले हालै २२ रोपनी जग्गा भाडामा लिएका छन् । नौ आना जग्गा मात्र आफ्नो नाममा छ । अब यान्त्रीकरण गर्दै व्यवसायलाई अगाडि बढाउने उनको लक्ष्य छ । दूध दुहुने मेसिन ल्याउन पेस्की दिइसकेका छन् । अब मेसिनले दुहुने, दूध बेच्न हिँड्ने पनि मान्छे राख्ने तयारी गर्दैछन् । १८ वटा गाई एक्लैले दुहुँदा अत्यास लाग्ने, हात गल्ने हुन्थ्यो । अहिले बानी भइसकेको छ । यताउति हिँड्दा काम नरोकियोस् भनेर कामदार थप्ने, मेसिनहरू किन्ने तयारी गरेको उनले बताए । मेरो भविष्य नै यही हो । त्यसैले भविष्य राम्रो बनाउन व्यवसायलाई राम्रो बनाउनु पर्छ, उनी भन्छन् । यान्त्रीकरणले खर्चमा आधा कटौती हुने उनले विश्वास छ । हामी बूढाबूढी र एकजना कामदार भए १८, २० वटा गाई सजिलै पाल्न सकिने रहेछ । महिनाको एक लाख माथिको आम्दानी घरमै बसेर गर्न सकिने रहेछ भन्ने सन्देश दिनुछ, उनी भन्छन्, मैले एउटा वडाका करिब तीन सय जनालाई दूध पुर्याउँछु भने गोरखा नगरपालिकामा १५ वटा वडा छन् । १५ जना यस्ता दूध व्यवसायी निस्किए भने अरू नगरपालिका र वडाहरूमा पनि यसरी व्यवसाय गरे युवाहरू बिदेसिनु पर्दैन भन्ने यो प्रमाण बनेको छु । युवाहरू यसरीमै व्यवसायमा लागे उत्पादन बढ्ने, उत्पादन लागत घट्ने, स्वदेशमै रोजगार पाउने, स्वदेशीवस्तुमै मुलुक आत्मनिर्भर हुने फाइदै फाइदा रहेको उनी बताउँछन् । उनी दुहुँदा दुहुँदैका ताजा दूध बिहानको बिहानै, बेलुकाको बेलुकै उपभोक्ताको घरघरमा पुग्छ । दूधको बजारसँग भविष्य जोडिएकाले गुणस्तर खस्किनेमा चिन्ता रहेको उनको भनाइ छ । अहिले नेपालको दूधले मागको १५ प्रतिशत मात्र पूर्ति गरेकाले जति गाईपालन गरेपछि बजारको समस्या नहुने उनको भनाइ छ । आफैंले बजारमा दूध लगेन भने व्यवसायीले भन्दा बिचौलियाले धेरै नाफा खाइदिन्छन् । पहिला मलाई एक लिटर दूधको ३५ रुपैयाँ दिन्थे । बिचौलियाले बजारमा लिटरको ७० रुपैयाँमा बेच्थे । अहिले म आफैंले बजारमा लिटरको ७० मा बेच्छु । मलाई ३५ रुपैयाँ यसै पनि बच्ने भयो उनले भने दूधमा त यस्तो छ भने अरू किसानलाई पनि बिचौलियाले यसरी मारिरहेका छन् । उनी राजनीति बुझेका किसान हुन् । दूध व्यवसायमा देखिएको समस्या समाधान गर्न राज्यले बिचौलियाहरूको अन्त्य गर्नुपर्ने उनको सुझाव छ । उनी आबद्ध पार्टीमा विचलन आयो र विभाजन पनि भयो । त्यसपछि उनलाई राजनीतिप्रति मन मरेर आयो । उनले बुझेको राजनीति भनेको समाज परिवर्तन गर्ने अभियानको नेतृत्व गर्ने हो । तर अहिले त्यसो भएन । समाज बदल्नु अघि पहिला आफैं बदलिनु पर्छ । पार्टीभित्रको राजनीति अघि बढाउन पहिला सबै साथीहरूसँग मित्रवत् व्यवहार गर्नुपर्छ । अन्तरपार्टी मित्रवत् व्यबहार भएमा सबैको जितको अनुभूति हुन्छ । त्यो भयो भने हीनता पैदा हुदैन । हीनता भएन भने कुण्ठा पैदा हुँदैन । त्यसो भएपछि उत्साह पैदा हुन्छ । यसरी अघि बढेमा व्यक्ति सफल हुन्छ । व्यक्ति सफल हुँदा उसको राजनीति सफल हुन्छ । राजनीति सफल भए मुलुक सफल हुन्छ भन्ने उनको बुझाइ छ । तर त्यस्तो हुनै नसकेपछि उनी राजनीतिबाट विरक्तिए । राजतन्त्रको अन्त्य, गणतन्त्र स्थापना, धर्म निरपेक्ष, संघीय राज्य घोषणा त भयो । तर जुन गतिमा हुनुपथ्र्यो, त्यो हुन नसकेको उनी देख्छन् । बरु पार्टीभित्रै खिचातानी, सत्ताका लागि दौडधुप, व्यक्तिगत स्वार्थका लागि मरिहत्ते गर्ने प्रवृत्ति बढेको उनी देख्छन् । पार्टीको नीति, सिद्धान्त, मिसन के हो कसैलाई पर्वाह नभएको र साँघुरो घेराभित्र राजनीति अल्झिरहेकाले उनले यो बाटो रोजेको बताए । राज्यको, राजनीतिको आडमा कमाइधमाइ गर्नेले पार्टीलाई प्रदूषित परेको उनको निष्कर्ष छ । राजनीति गर्ने मान्छेहरूले जनताको कुरा सुन्ने, बुझ्ने, तलको रिपोर्ट सुन्ने गर्नपर्छ भन्ने उनको सुझाव छ । कुरा तलको सुनेजस्तो गर्ने, काम चाहिँ आफू खुसी गर्ने नेताका कारण नेपालको राजनीति असफल नभएको उनी देख्छन् । २०४४ सालदेखि अखिलको विद्यार्थी संगठनदेखि उनले राजनीति सुरु गरेका हुन् । तर तत्कालीन नेकपा (माओवादी) को पार्टी सदस्य भने २०५७ सालमा भएका हुन् । २०५९ सालमै उनले नवलपरासी जिल्लाको सचिव पद सम्हाल्ने मौका पाए । २०६२ सालमा फर्केर गोरखा आएका उनी यहाँको क्षेत्र नम्बर एकको इन्चार्ज बने । २०७० को पार्टीको जिल्ला अधिवेशनमा जिल्ला सदस्य पदमा निर्वाचित पनि भए । त्यसको अर्को वर्ष उनीहरू नेता डा बाबुराम भट्टराईले गठन गरेको समानान्तर समितिको संयोजक रहेर काम गरेका थिए । तर अहिले कुनै पार्टीमा पनि आबद्ध छैनन् । कुनै पार्टीको कार्यक्रममा पनि उनी सहभागी हँदैनन् । पुरानो पार्टी विचलन भएको र नयाँशक्तिमा राजनीतिक पृष्ठभूमि भएकाहरू अलि पछि परेका र कर्मचारी हावी भएका कारण उनको दुवैमा चित्त बुझेन । नीतिअनुसार नेतृत्व नभएको उनी बताउँछन् । पछि कुनै पार्टीप्रति चित्त बुझे पनि सामान्य सहभागीसम्म हुने उनको योजना छ । सक्रिय सहभागी कुनैमा पनि नहुने अठोट गरेका उनी बाँकी जीवन गाईपालनमै समर्पित गर्ने योजनामा छन् ।"
विकासका लागि स्थानीय निर्वाचन,"राष्ट्रिय बहसका विभिन्न विषयमध्ये स्थानीय निकायको निर्वाचनलाई निकै प्राथमिकतामा राखिएको छ । स्थानीय निकायको निर्वाचनको आवश्यकता र यसको महत्त्वको सन्दर्भलाई ध्यानमा राखेर सरकारले यसलाई कुनै पनि हालतमा सम्पन्न गर्ने दृढता व्यक्त गरिरहेको छ । जसले करिब डेढ दशकदेखि जनप्रतिनिधिविहीन स्थानीय निकायलाई पूर्णता दिई लोकतान्त्रिक पद्धतिको अभ्यास र विधिको शासनलाई कायम गर्ने अपेक्षा गरिएको छ । मुलुक अहिले सामाजिक, सांस्कृतिक, आर्थिक, राजनीतिक तथा धार्मिक समस्याबाट गुज्रिरहेको छ । आम जनचाहना अनुरूपको विकास र सुशासनको स्वतन्त्र अनुभव गर्न नपाइरहेको स्थिति छ । स्थानीय निकायको निर्वाचनसँगै प्रादेशिकलगायत प्रतिनिधि र राष्ट्रियसभाको निर्वाचन गराउँदै विद्यमान समस्याहरूबाट मुक्त हुने कोसिस भइरहेको छ । तर पनि डेढ दशकदेखि जनप्रतिनिधिविहीन स्थानीय निकायलाई पूर्णता दिँदै लोकतान्त्रिक पद्धतिको अभ्यास र जवाफदेहितासहितको विधिको शासनलाई कायम गराउँदै विकासका नीति तथा योजना कार्यान्वयनका लागि स्थानीय निकायको निर्वाचन मंसिरमा गराउने प्रतिबद्धताहरू सार्वजनिक भइरहेका छन् । यो मुलुकको लागि सकारात्मक सन्देश हो । किनकि, मुलुकको सर्वाङ्गिण विकासमा स्थानीय निकायको भूमिका अपरिहार्य हुन्छ । निष्पक्ष रूपमा जनप्रतिनिधिहरूको छनोट र जिम्मेवारीको बोध गराउनु स्थानीय निर्वाचनद्वारा मात्र सम्भव छ । आम जनताहरूको बुझाइ र अपेक्षालाई मध्यजनर गर्ने हो भने दिगो विकास, विधिको शासन र लोकतान्त्रिक पद्धतिको अभ्यासका लागि पनि स्थानीय निकायको निर्वाचन जरुरी छ । स्थानीय निकायको प्रत्यक्ष सहभागिताबिना विकासोन्मुख मुलुकहरूमा विकासको अभ्यास र प्रयासहरू उल्लेख्य रूपमा प्रभावकारी हुन सक्दैनन् । यसर्थ समृद्ध मुलुक स्थापनाको लागि विकास पहिलो सर्तको रूपमा रहने गर्दछ । जसको निम्ति स्थानीय निकाय एवम् स्थानीय जनताको प्रत्यक्ष सहभागिता अपरिहार्य हुन्छ । विकासका निम्ति राज्यले अवलम्वन गर्ने विभिन्न अवधारणामध्ये राज्य वा केन्द्रीय तह र स्थानीय निकायबीचको प्रत्यक्ष सम्बन्ध रहने विकासको अवधारणा राज्य निर्देशित विकासको अवधारणा हो । जसले राज्य संरचनाअन्तर्गत विकासका विभिन्न क्रियाकलाप राज्य वा सरकारद्वारा सञ्चालित एवम् निर्देशित हुनुपर्दछ भन्ने मान्यता राख्दछ । विकासको अवधारणामा राज्यको भूमिका प्रमुख रहेको हुन्छ । राज्यमा उपलव्ध विभिन्न स्रोत र साधनहरूमा राज्यकै सर्वोपरि एकाधिकार र प्रभुत्व रहने गर्दछ । विकासका लागि आवश्यक आधारसंरचनाका पूर्वाधारहरूको तयारी, व्यवस्थापन र कार्यान्वयनमा पनि राज्यको भूमिका उल्लेखनीय रहन्छ । तर जनताको प्रत्यक्ष सहभागिता बिना सञ्चालन गरिएका विकासका कार्यहरू वर्तमानमा केही प्रभावकारी देखिए पनि त्यसको दीर्घकालीन परिणाम भने फितलो रहन्छ, किनकि जनसहभागिता र निरन्तरताबिनाको विकास कार्य एउटा मिति पुगिसकेको संवेदन रोगको औषधि उपचार गर्नु जस्तै हो । त्यसको कुनै अर्थ, औचित्य र महत्त्व हुँदैन । दिगो विकास र निरन्तरताको लागि स्थानीय जनसहभागिता अधिकतम रूपले हुनु पर्दछ । विकास जनताको लागि नभई जनताद्वारा हुनुपर्दछ । जसको निम्ति मानव स्रोतसाधन तथा उचित व्यवस्थापनको आवश्यकता जरुरी हुन्छ । जसलाई राज्य संयन्त्रअन्तर्गत स्थानीय जनप्रतिनिधिको कुशल नेतृत्व र कार्यसम्पादनबाट मात्र सम्भव छ । केन्द्रद्वारा निर्धारित विकासका विभिन्न नीति तथा योजनाहरूको प्रभावकारी कार्यान्वयन तथा जनताहरू उक्त कार्यक्रमहरूबाट प्रत्यक्ष लाभान्वित हुनका लागि स्थानीय निकायको भूमिका अपरिहार्य हुन्छ । नेपालमा विकेन्द्रीकरणको अवधारणालाई सुशासन प्रवद्र्धन, प्रशासनिक, राजनैतिक, सामाजिक, आर्थिक र विकास निर्माणका कार्य सञ्चालन गर्ने प्रक्रिया, जनसहभागिता अभिवृद्धि गर्ने रणनीति र जनसशक्तीकरण गर्ने प्रमुख माध्यमको रूपमा लिने गरिन्छ । नेपालको अन्तरिम संविधान २०६३ ले संघीय शासन प्रणाली अवलम्बन गर्दै मुलुकको शासन व्यवस्थामा जनताको बढी भन्दा बढी सहभागिता प्रवद्र्धन गर्न, जनतालाई स्थानीयस्तरमा नै सेवासुविधा उपलव्ध गराउन र लोकतन्त्रको स्थानीयस्तरदेखि नै संस्थागत विकास गर्न विकेन्द्रीकरण तथा अधिकारको निक्षेपणमा आधारित स्थानीय स्वायत्त शासनसम्बन्धी अन्तरिम स्थानीय निकाय गठन गरिने व्यवस्था तीनवर्षीय अन्तरिम योजना (२०६४०६७) मा उल्लेख गरिएको छ । मुलुकको सर्वाङ्गिण विकासमा स्थानीय निकायको भूमिका अपरिहार्य हुन्छ । निष्पक्ष रूपमा जनप्रतिनिधिहरूको छनोट र जिम्मेवारीको बोध गराउनु स्थानीय निर्वाचनद्वारा मात्र सम्भव छ । यद्यपि, स्थानीय स्तरमा उपलव्ध हुने स्रोतसाधन, सीप र प्रविधिको अधिकतम रूपमा परिचालन गरी स्थानीय आवश्यकतालाई मध्यनजर गर्दै समुन्नत, दिगो विकासको अवधारणालाई व्यवस्थित रूपमा सञ्चालन र व्यवस्थापनको लागि स्थानीय निकायको भूमिका अपरिहार्य हुन्छ । डेढ दशक लामो समयदेखि जनप्रतिनिधिविहीन स्थानीय निकायले स्थानीय स्तरमा सञ्चालन गरिने योजनाहरूको छनोट, तर्जुमा, कार्यान्वयन, अनुगमन तथा मूल्यांकनको जिम्मेवारी पाएको छैन । जसले अपेक्षित विकासका कार्यहरूलाई पूर्णरूपमा अगाडि बढाउन सकेको छैन । विकास सँगसँगै समाज परिवर्तन र रूपान्तरणको लागि पनि स्थानीय जनप्रतिनिधिहरूको योगदान र भूमिका उत्तिकै उल्लेखनीय हुन्छ । कुनै पनि क्षेत्र वा समुदायका लागि त्यहाँको स्थानीय व्यक्ति त्यसका लागि बढी जानकार हुन्छन् । उनीहरूको आफ्नै नेतृत्व र सहभागितामा गरिएका विकासका कार्यक्रमहरू बढी दिगो, प्रभावकारी र परिणाममुखी हुने गर्दछ । यद्यपि, दिगो विकासका लागि समावेशी सहभागितामूलक विकेन्द्रीकरणको अवधारणाअनुसार स्थानीय निकायमार्पत सम्पूर्ण कार्यक्रमहरू सञ्चालन गरी आधारभूत सेवा र सुविधाहरूमा स्थानीय जनताको बढीभन्दा बढी अवसर र पहुँचको वृद्धि गर्न सक्नु आजको आवश्यकता र चुनौती दुवै हो । समावेशी सहभागितामूलक स्थानीय स्वायत्त शासन पद्धति र राज्य निर्देशित विकेन्द्रीकरणको अवधारणाबाट स्थानीय निकायको संस्थागत विकासलाई दिगो र जनउत्तरदायी बनाउनको लागि पनि स्थानीय निकायको निर्वाचन आजको आवश्यकता हो । लोकतान्त्रिक पद्धतिको अभ्यास, सुशासन एवम् समर्पित राजनीतिक नेतृत्व चयनका लागि स्थानीय निकायको निर्वाचन तोकिएको मिति भित्र सम्पन्न हुनु आवश्यक छ । जसले मुलुकमा शान्ति, स्थायित्व र विकासका सम्भावनाहरूलाई मूर्तता दिँदै दिगो विकासको परिकल्पनालाई वास्तविकतामा परिणत गर्दछ । स्थानीय निकायमा निर्वाचित जनप्रतिनिधिको अभाव र त्यसप्रति सरकारको बेवास्ताका कारण पनि नेपालमा समयको मागअनुरूपको अपेक्षित विकास हुन नसकेको पुष्टि हुन्छ । उदाहरणको लागि भूकम्पपीडितहरूलाई समयमै राहत वितरण गर्न नसक्नु तथा अहिलेको पुनर्निर्माणका कार्यहरूमा ढिलासुस्ती एवम् पुनर्निर्माण प्राधिकरणको कार्ययोजनामा प्रभावकारिता नहुनु यसैको मुख्य कारण हो ।"
के त्यो भूमि फर्कला र ?,"पृष्ठभूमि हाम्रा नेता र प्रणेताहरूबाट विभिन्न्न समयमा राष्ट्रवादको सम्भाषण सुुन्न पाइन्छ । राष्ट्र र राष्ट्रियताको भाषण गरेर कहिल्यै नथाक्ने हाम्रा नेताहरूको अन्तस्करणमा कत्तिको राष्ट्रियता छ त ? यो अन्वेषण र परीक्षणको विषय नै हुुन जान्छ । तर, क्रान्ति र जनयुुद्धका नाममा अन्धराष्ट्रवादको नारा लगाएर सत्तामा पुुगेकाहरू त्यहाँ पुुगेपछि भने यसअघि गरेका राष्ट्रहितका संंकल्पहरू भुुल्ने गरेको तीतो यथर्थ हामीले देखेका छौं । पटकपटक नेपाल र भारत बीचमा भएका सन्धिसम्झौताहरूको विषयलाई उप्काएर आफूलाई कथित राष्ट्रवादी भएको भ्रम छर्नेहरूलाई नेपालको पक्षमा सन्धि सम्झौताका पानाहरूको कुुनकुुन बुँदामा असमान भएको छ त ? भनेर प्रश्न गर्दा उनीहरू किंकर्तव्यविमूढ र मौन देखिन्छन् । कानुुन, राजनीति, इतिहास, संस्कृति र परराष्ट्र मामिलामा कलम चलाउनेहरू पनि यस विषयमा मौन छन् । भारतीय विश्वविद्यालयमा पढेर आफूलाई प्राज्ञ भन्न रुचाउनेले प्राज्ञ बनाउने संस्था र सम्बन्धित राष्ट्रको विषयमा बोल्ने र लेख्ने विषय नै भएन । तर आफूलाई साँचो अर्थमा प्रबुुद्ध, प्राज्ञिक र बुुद्धिजीवी भन्न मन पराउनेहरूले ऐतिहासिक यथार्थको सही विश्लेषण नै नगरी एक प्रकारको प्राज्ञिक भ्रमको खेती गर्न पल्केका छन् । कौटलीय राजनीतिक सिद्धान्तबाट प्रशिक्षित भारतलाई कौटलीय कुुटिलता प्रयोग गर्न कठिन विषय भएन । तर कौटलीय षड्गुुण सिद्धान्तको कति पनि ज्ञान नभएका हाम्रा राजनीतिक शास्त्रका ठेकेदार र तिनका प्राज्ञहरूले हालै सम्पन्न नेपाल र भारतका प्रबुुद्ध र प्राज्ञहरूबीच नेपालमा हुुने गहन छलफलमा राष्ट्रियताको विषयमा आफूलाई कतिको राष्ट्रवादी सावित गराउन सके ? त्यसको बहस भइरहेकै होला । विषय प्रवेश नेपाल र भारतबीचको सम्बन्ध केलाउनुुअघि नेपाल र बेलायतबीचको सम्बन्ध केलाउनुु आवश्यक छ । विसं १५८३ मा मुुगल शासक बाबरले स्थापना गरेको मुुगल साम्राज्यलाई पतन गराउन र समग्र एसियामा एकछत्र शासन गर्ने अभिप्रेरणाले अंग्रेजहरू व्यापारको निहुुँमा भारत प्रवेश गरिसकेका थिए । पछि विसं १७६३ मा मुुगल शासक औरंगजेवको मुुत्युुपछि क्रमिक रूपमा भारतीय राजनीतिमा अंग्रेजहरूले पकड जमाई अन्तमा आफ्नो राजनीतिक तथा प्रशासनिक अधिपत्य कायम राखी इसं १९४७ सम्म भारतमा शासन गरेको ऐतिहासिक तथ्य विश्वसामुु छर्लंग छ । भन्न खोजिएको तथ्य यो हो कि मुुगल सम्राट्को शासनअघि भारत सिंगो राज्यको अस्तित्वमा नभई विभिन्न ससाना टुुक्रे राज्यमा विभाजित थियो । अंग्रेजहरू भारतीय क्षेत्रमा प्रवेश गरेसँगै टुुक्रे राज्यहरू विशाल बेलायतको साम्राज्यमा विलय भएकै हो । एकातिर उत्तर हिमालय क्षेत्रका टुुक्रे राज्यहरू (अहिलेको नेपाल भित्रको भूभाग भित्र) मध्ये पहाडी राज्य गोरखाले सुुरु गरेको राज्य सीमा विस्तारका क्रममा युुद्धको माध्यमबाट विजित हिमाली, पहाडी र तराई क्षेत्रको मैदानी भूभाग समेटिएर बनेको विशाल नेपालको सीमा पूर्वमा टिष्टा नदी र पश्चिमतर्फ किल्ला काँगडासम्म विशाल नेपाल फैलिएको थियो । पृथ्वीनारायण शाह र उनी पछिका शासकहरूको बढ्दो राज्यशक्ति विस्तार र नेपालीको अंग्रेजविरोधी नीतिका कारण अंग्रेज शासकहरू नेपालसँग सशंकित थिए । तर १८१४ देखि १८१६ सम्म चलेको नेपालअंग्रेज युुद्धमा नेपालीको बहादुुरीपूर्ण पराजय भइसकेपछि नेपाल आफ्नो एक तिहाई भूभागबाट वञ्चित भयो । आकारमा ठूलो भएकाले मात्र यस भूभागको महŒव थिएन बरु यसबाट नेपालको अन्नभण्डार उनीहरूको कब्जामा पुुगेको थियो । यसो गरेर नेपालको सेनाको मुुख्य आयस्रोत सुुकाइदिने र सेनालाई कमजोर पारेर समाप्त गर्ने तत्कालीन इस्ट इन्डिया कम्पनीको नीति थियो । ००० तत्कालीन राजनीतिको यसै पृष्ठभूमिमा नेपालअंग्रेज युुद्ध (इस्ट इन्डिया कम्पनी) भई अन्तमा सुुगौली सन्धि हुुन गई (जंगबहादुुर राणाको पालामा थपिएका चार जिल्ला बाँके, बर्दिया, कैलाली र कञ्चनपुुरबाहेक नेपालले आफ्नो राज्यको स्थिर सीमा कायम गर्यो । सुुगौली सन्धिपछि नेपालबेलायत सरकारबीच पुुनः मैत्री सन्धि कायम भई सम्बन्धलाई प्रगाढता बनाइएको पाइन्छ । ऐतिहासिक पृष्ठभूमि केलाउँदा नेपालको भारतसँग भन्दा पनि धेरै वर्षअगाडि (विशाल भारतले आफ्नो अस्तित्व कायम नराख्दै, १९४७ पछि मात्र स्वतन्त्र भारतको अस्तित्व भएको मान्नुुपर्छ) देखि तत्कालीन छिमेकी राष्ट्र बेलायतसँग मैत्रीपूर्ण सन्धि भएको हो । तत्कालीन पृष्ठभूमिमा नेपालको छिमेकी राष्ट्र भारत नभएर बेलायत थियो भन्ने तथ्यलाई स्वीकार नगरिएमा त्यो प्राज्ञिक अपराध नै मानिन्छ । सन्धिको पृष्ठभूमि १९४७ इस्वीमा भारतीय क्षेत्रबाट बेलायतको बहिर्गमन भएपछि यस क्षेत्रका दक्षिण एसियाली राज्यहरूमा नयाँ तरंग र लहर देखा पर्छ । भारतीय स्वतन्त्रतासँगै पाकिस्तानले पनि यसै समयमा आफ्नो स्वतन्त्र हैसियत कायम गरेको पाइन्छ । यता नेपालमा पनि राजनीतिक परिवर्तनको लहरसँगै प्रजातन्त्रको पक्षमा राणाविरोधी आन्दोलन चर्केको परिस्थिति थियो । प्रजातन्त्रको आगमन नहुुँदै (राणाकालमा) विसं २००६ मा नेपालमा कम्युुनिस्ट पार्टीको स्थापना भएका कारण यस विषयमा नवीन राष्ट्र भारत सशंकित थियो । किनभने एक त नेपालमा चिनियाँ र कम्युुनिस्टहरूको प्रभाव बढ्ला भन्ने डर थियो । अर्कोतिर लामो समय बेलायतको औपनिवेशिक पीडा भोगेको भारतले आफ्नो छिमेकी राष्ट्रहरूमा राजनीतिक उपनिवेश कायम राखेर त्यसको स्वाद चाख्ने मीठो कल्पना गरेको थियो । नेपालका तर्फबाट तत्कालीन श्री ३ महाराज मोहनशमशेर र भारतका तर्फबाट नेपालका लागि भारतीय राजदूत चन्द्रेश्वरप्रसाद सिंहले नेपाल र भारत सरकारबीच हतारहतारमा भएको शान्ति र मैत्रीको सन्धिपत्रमा विसं २००७ साल साउन १६ (१९५० इस्वी जुुलाई ३१) गतेका दिन काठमाडौंमा हस्ताक्षर गरे (योगी नरहरिनाथ, इतिहास प्रकाश, सन्धिपत्र संग्रह) । यस सन्धिका १० वटा धारामा उल्लिखित विषयलाई नेपालका राजनीतिशास्त्रका ठेकेदार र तिनका मतियारहरूले आआफ्नो अनुुकूल हुुने गरी विश्लेषण गरे पनि राष्ट्र र राष्ट्रियतालाई भने सधैं खेलवाड गर्ने गरेको अनुुभूति हुुन्छ । हामीले अहिले भारतलाई जे जसरी आरोपप्रत्यारोप गरे पनि तत्कालीन भारतीय नेताहरू आज हामीले सोचेजस्तो गरी विस्तारवाद र नवउपनिवेशवादी नीति र चिन्तनको आँखाबाट हेरेजस्तो गरी हेर्दैन थिए । तर सन्धिमा उल्लिखित बुुँदाहरूलाई अक्षरशः केलाएर हेर्ने हो भने नेपालभारतको सीमा सम्बन्धमा भारतीयहरू चुुकेको देखिन्छ । जस्तो यस सन्धिको पहिलो दफामा नेपाल सरकार र भारतीय सरकारका बीचमा अटल शान्ति र मित्रता रहनेछ । दुुवै सरकारले परस्परमा एकले अर्कोको पूर्ण राज्यसत्ता, राज्यक्षेत्रको अक्षुुण्णता र स्वाधीनता स्वीकार र आदर गर्न मञ्जुुर गर्छन् भनिएको छ । तर, यस धारामा उल्लिखित पूर्ण राज्यसत्ता, स्वधीनता र राज्य क्षेत्रको अक्षुुण्णताजस्ता गम्भीर पदावलीहरूले यसअगाडि नेपाल र बेलायतबीच भएको सुुगौली सन्धिलाई पुुनर्पुुष्टि र पुुनर्परिभाषित गरिएको पाइँदैन । अन्तर्राष्ट्रिय शक्तिकेन्द्रको अगाडि लम्पसार परेर आफ्नो अस्तित्वलाई समेत गुुमाएर अन्ध राष्ट्रवादको आत्मरतिमा रमाउन बानी परेका हाम्रा नेताहरूबाट त्यो आशा गर्न सकिँदैन । यसर्थ यस सन्धिको धारा १ ले सुुगौली सन्धिअगाडिका दार्जिलिङ, कुुमाउ र गढवाल नेपालको हकअधिकार क्षेत्रभित्र पर्छन् र तिनमा नेपालको पूर्ण राज्यसत्ता कायम हुुनुुपर्छ भन्ने भावार्थलाई कायम गरेको छ । अब मनन र कल्पना गरौं, नेपालको सीमा क्षेत्र कहाँसम्म फैलने हो ? यसैगरी धारा आठमा जहाँतक यहाँ जिकिर गरिएका कुुराहरूको सम्पर्क छ, ती सबैमा यो सन्धिपत्रले भारतको तर्फबाट ब्रिटिस सरकार औ नेपाल सरकारका बीचमा भएका सबै सन्धिपत्र, स्वीकारपत्र र कबुुलनामाहरूलाई खारेज गर्छ भनिएको छ, जुुन सोझै धारा १ सँग सम्बन्ध राख्छ । यस बुँदामा उल्लिखित भावार्थहरू केलाउँदा सन् १९५० अगाडि नेपाल र बेलायत सरकारबीच भएका सबै सन्धि रद्द गरेपछि सुुगौली सन्धि पनि स्वतः रद्द भएको मानिने हुुँदा पहिलो धारामा एकअर्काको राज्यक्षेत्रको अक्षुुण्णतालाई स्वीकार गरेर यसै सन्धिको आठौं धारामार्फत ब्रिटिससँग गरिएको राज्यक्षेत्रसँग सम्बन्धित सन्धि अमान्य गरेपछि नेपालको सीमा सुुगौली सन्धि हुुनुुअगाडि जति थियो त्यति नै कायम हुुने देखिन्छ, (पृष्ठ ५६, स्वाभिमान मासिक पत्रिका । चैत्र २०७२) । सन्धिमा उल्लिखित बुँदाहरूमा छलफल गर्दा १९५० को सन्धिको आधार लिएर अन्तर्राष्ट्रिय न्यायालयमा मुुद्दा दर्ता गराएमा कानुुनअनुुसार ती क्षेत्रहरू नेपालको भूभागमा गाभिनसक्ने पर्याप्त कानुुनी आधारहरू हामीसँग छन् । असमान सन्धिको विषयमा चर्चा गर्दा यस सन्धिको धारा ५ मा नेपालका लागि असमान हुुने देखिन्छ । नेपाल सरकारलाई भारतको राज्य क्षेत्रबाट अथवा सो राज्य क्षेत्रको बाटो गरी नेपालको सुुरक्षाका निमित्त चाहिने हातहतियार, कल, पुुर्जा, गोली, गट्ठा, खरखजाना, मालसामानको पैठारी गर्ने अधिकार छ । दुुुुई सरकारले परस्परमा सल्लाह गरी यो बन्दोबस्तलाई चालू गराउने कारबाहीको तय गर्नेछन् भनिएको छ । यस प्रावधानअनुुसार नेपाल सकारले भारत र भारतीय बाटोबाट मात्रै आफूलाई चाहिने हातहतियार किन्न र ल्याउन पाउने कानुुनी अप्ठ्यारो व्यक्त भएको छ । तर, नेपाल सरकारले माथि उल्लिखित र विवेचित सन्धिको धारा १ र ८ मा व्यक्त भएको प्रावधानको खोजी गर्ने हिम्मत राख्ने हो भने अन्तर्राष्ट्रिय कानुुनअनुुसार नेपालको राज्य सिमाना बढ्ने देखिन्छ । निष्कर्ष अन्तर्राष्ट्रिय न्यायालयमा गएर नेपालभारतबीचको १९५० को सन्धिलाई आधार बनाएर सन्धिअनुुसार प्राप्त हुुनसक्ने भूभागहरूलाई आज फेरि फर्काउनसक्ने कुुनै जंगबहादुुर नेपालमा जन्मेको छैन । अन्तर्राष्ट्रिय शक्तिकेन्द्रको अगाडि लम्पसार परेर आफ्नो अस्तित्वसमेत गुुमाएर अन्धराष्ट्रवादको आत्मरतिमा रमाउन बानी परेका हाम्रा नेताहरूबाट त्यो आशा गर्न सकिँदैन । पर्याप्त कानुुनी आधार भए पनि ती भूभाग नेपालमा विलय हुुनसक्ने समय, सामथ्र्य र अवस्था पनि हामीमा छैन । तर, ऐतिहासिक दस्तावेज र प्रमाणहरूका आधारमा आफ्नो शिर ठाडो राखी स्वाभिमानी नेपालीको शान उँचो राख्न भने हामी कदापि चुुक्नुु हुँदैन ।"
सूर्यकुमार क्षेत्री अन्तर मिडिया कप साउन १० देखि,"काठमाडौं: स्व पत्रकार सूर्यकुमार क्षेत्री प्रथम राष्ट्रिय अन्तर मिडिया कप २०७३ प्रतियोगिता हुने भएको छ। गोलपोष्ट स्पोट्र्स एण्ड ट्रेनिङ सेन्टर भैंसेपाटीले शनिबार पत्रकार सम्मेलन गरी प्रतियोगिता आयोजना तयारीबारे जानकारी दिएको हो। सेन्टरका प्रबन्ध निर्देशक केशव थापाका अनुसार प्रतियोगिता साउन १० देखि फुटसल मैदान भैंसेपाटीमा हुने छ। पत्रकार क्षेत्रीका छोराको पढाइका लागि सहयोगार्थ प्रतियोगिता आयोजना गरिएको थापाले बताए। खेल क्षेत्रको विकाससँगै पत्रकार क्षेत्रीका छोराको उज्जवल भविष्यका लागि थोरै भए पनि सहयोग हुन्छ भनेर प्रतियोगिता आयोजना गर्न लागिएको हो, थापाले पत्रकार सम्मेलनमा भने। प्रतियोगितामा प्रथम हुने टिमले २५ हजार, दोस्रो हुनेले १५ र तेस्रो हुने टिमले १० हजार रुपैयाँ नगद पुरस्कार पाउने आयोजकले जनाएको छ। प्रतियोगितामा समावेश हुने टिमले दुई हजार प्रवेश शुल्क तिर्नुपर्ने थापाले बताए। प्रवेश फारम खुलिसकेको बताउँदै थापाले खेलकुद पत्रकार मञ्चको त्रिपुरेश्वरस्थित कार्यालय र गोलपोष्टको कार्यालय भैंसेपाटीमा पाइने बताए। प्रतियोगिता आगामी साउन १० देखि १२ गतेसम्म चल्नेछ। नेपाल प्रेस युनियनका सचिव पत्रकार क्षेत्रीको दुई महिनाअघि ब्रेन ट्युमरका कारण निधन भएको थियो।"
युरोकपको फाइनल क्लाटेनबर्गले खेलाउने,"एजेन्सीः युरोपेली फुटबल महासंघ (यूईएफए) ले जारी युरोकप फुटबल प्रतियोगिताको फाइनलका लागि रेफ्रीको चयन गरेको छ । पोर्चुगल र आयोजक राष्ट्र फ्रान्सबीच आगामी सोमबार बिहान हुने फाइनल खेल खेलाउने जिम्मेवारी यूईएफएले इङ्ल्यान्डका रेफ्री मार्क क्लाटेनबर्गलाई दिएको छ । क्लाटेनबर्ग निकै अनुभवी रेफ्री मानिन्छन् । ४१ वर्षीय क्लाटेनबर्गसँग यसअघि पनि ठूला प्रतियोगिताको फाइनल खेलाएको अनुभव छ । क्लाटेनबर्गले युरोपियन च्याम्पियन्स लिगको रियल म्याड्रिड र एट्लेटिको म्याड्रिडबीचको फाइनल खेल पनि खेलाएका थिए । उक्त खेलमा रियल म्याड्रिड विजयी भएको थियो । यसैगरी गत मेमा म्यानचेस्टर युनाइटेड र क्रिस्टल प्यालेसबीच भएको एफएकपको फाइनल खेल पनि उनले नै खेलाएका थिए । उक्त खेलमा म्यानचेस्टर युनाइटेड विजयी भएको थियो । यसअघि सन् २०१२ को युरोकपको फाइनल खेल पोर्चुगलका रेफ्री पेड्रो प्रोएन्काले खेलाएका थिए । क्लाटेनबर्गले जारी युरोकपमा यसअघि पनि तीनवटा खेल खेलाएका थिए । सन् १९६४ पछि युरोकपको फाइनल खेलाउने उनी पहिलो इङ्लिस रेफ्री बन्नेछन् । सन् १९६४ मा इङ्ल्यान्डका रेफ्री अर्थर होल्यान्डले युरोकपको फाइनल खेलाएका थिए । त्यति बेला फाइनलमा स्पेनले तात्कालीन सोभियत संघलाई २१ ले हराएको थियो । युरोकप फुटबलको त्यो केवल दोस्रो संस्करण थियो । सन् १९६० मा भएको युरोकपको पहिलो संस्करणको फाइनल खेल पनि इङ्लिस रेफ्री आर्थर एलिसले खेलाएका थिए । पहिलो संस्करणको फाइनलमा सोभियत संघले युगोस्लाभियालाई हराएको थियो । जारी युरोकपको फाइनल क्लाटेनबर्गले खेलाउने अनुमान यसअघि नै गरिएको थियो । तर वेल्स प्रतियोगिताको सेमिफाइनलमा पुगेकाले यी इङ्लिस रेफ्रीको फाइनल खेलाउने सम्भावना अन्योलमा परेको थियो । तर, सेमिफाइनलमा पोर्चुगलले वेल्सलाई हराएकाले क्लाटेनबर्गको फाइनल खेलाउने बाटो पुनः खुलेको थियो । जारी युरोकपमा उनले यसअघि स्विट्जरल्यान्ड र पोल्यान्डबीचको प्रिक्वार्टरफाइनल खेल पनि खेलाएका थिए । उक्त खेलमा पेनाल्टी सुटआउटमा पोल्यान्ड विजयी भएको थियो । यसैगरी उनले समूहगत चरणमा बेल्यिम र इटाली तथा क्रोएसिया र चेक गणतन्त्रबीचको खेलमा पनि रेफ्रीको भूमिका निर्वाह गरेका थिए । फाइनलमा क्लाटेनबर्गलाई सहायक रेफ्रीका रूपमा सिमोन बेक, ज्याक कोलिन, आन्द्रे मारिनर र एन्थोनी टेलरले सघाउनेछन् ।"
युरोकपको उर्लंदो राप,"काठमाडौं: युरोकप २०१६ को फाइनल खेल नजिकिदै गर्दा नेपाली फुटबल सर्मथकको उत्साह पनि थप चुलिएको छ। सात समुन्द्र पारी भइरहेको युरोपको महादेशीय फुटबल प्रतियोगिताको महाकुम्भमा अहिले नेपाली सर्मथक पनि उत्साहका साथ सामेल भएका छन्। रातको निन्द्रा मारेर नेपाली फुटबल सर्मथक अहिले युरो कपको मजा लिन लालायित छन्। केही समयअघि मात्र युरोकप र विश्वकपको मजा लिने जमात दश जोड दुईका विद्यार्थी र कलेजका युवा पिढिमा मात्र सिमिति थियो। युरोकपको खेलमा झुम्मिनेमा अहिले फुटबल बुझ्ने स्कुल बालबालिकादेखि उमेरले नेटो काटेका बुढासम्म तम्तयार देखिन्छन्। फ्रान्समा जारी युरोकपको रापले अहिले नेपालका फुटबलप्रेमीलाई राम्रैसँग तताएको छ। आफुलाई मन परेको टोलीको सर्मथनमा सोही टोलीले प्रयोग गने जर्सी लगाएर मन पर्ने टोलीको सर्मथन गर्दै फुटबल हेर्नेक्रम बढेको छ। शहरी क्षेत्रमा यो एक प्रकारको संस्कृतिकै रुपमा मौलाएको छ। 'मनपर्ने टोलीको जर्सी लगाएर फुटबल हेर्दा र सर्मथन गर्दा मनैदेखि सन्तुष्टि मिल्छ। मेरो मन पर्ने टोली पोर्चुगल हो। क्रिस्टीयानो रोनाल्डोको कारण मैले पोर्चुगललाई सर्मथन गरेको हुँ। समुहगत चरणमा बराबरी नजिता निकाल्दै प्रिक्वार्टरफाइनलमा पुगेको पोर्चुगलले प्रिक्वार्टरमा धेरै राम्रो खेल्यो। सेमिफाइनलमा वेल्सलाई हराउन गाह्रो होला भन्ने ठानेको थियौं तर, वेल्सविरुद्धको प्रर्दशन हेर्दा पोर्चुगलले उपाधिनै जित्छ भन्ने लाग्छ,' काठमाडौं नयाँबजारका नौ बर्षीय प्रेम कायस्थले भन्छन्। पहिलो हाफमा के हो के जस्तो देखिए पनि दोस्रो हाफको सुरुआतमै रोनाल्डोले गोल गरेपछि अव जित्छ भन्नेमा आफु ढुक्क रहेको प्रेमले बताए। प्रेम कक्षा तीनका विद्यार्थी हुन्। 'युरो कप सुरु भएदेखिनै उनलाई राम्रा टोलीको फुटबल नहेरी चिक्त बुझेन। 'फुटबल भन्दा पढाईलाइ ध्यान दिनुपर्छ। रातको निन्द्रा मार्नु हुन्न भनेर भन्दा पनि उसले मान्दैन। राम्रो टोलीको फुटबल भनेपछि साँझ देखिनै टेलिभिजन छाड्दैन। वेल्स र पोर्चुगलबीचको सेमिफाइनल खेल हेर्न उ बेलुका देखिनै तम्तयार थियो। दोस्रो हाफको सुरुआतमै पोर्चुगलले गोल गरेपछि प्रेमको हुटिङले टोल छिमेकका बासिन्दालाई समेत उठायो,' प्रेमका बाबु राधाकृष्ण कायस्थले अन्पूर्ण पोस्ट्सँग सँग भने। राधाकृष्णका अनुसार प्रेम फुटबल भनेपछि धेरै खुशी हुन्छन्। प्रेमको इच्छालाई सम्बोधन गर्नका लागि उनको आवश्यकता अनुसार राधाकृष्णले पोर्चुगल टोलीले लगाउने जर्सी किनेर ल्याईदिएका छन्। पोर्चुगलको हरेक खेलमा उसले सोही जर्सी लगाएर हेर्यो। छोराको इच्छा अनुसार मैले पनि उसलाई साथ दिनै पर्ने बाध्यता भयो। पोर्चुगलले फाइनलमा स्थान बनाएपछि उसको खुशीको सिमा छैन,' राधाकृष्ण भन्छन्। प्रेम मात्र होइन काठमाडौं खुशीबुका ६२ बर्षीय सन्तोस मर्हजनलाई पनि युरो कपको माहोलले तानेको छ। सन्तोस सानैदेखि विश्व कप र युरो कपका पारखी हुन्। 'पहिला विश्व कप र युरो कपमा सेमिफाइनल र फाइनलका खेलहरु टोलका क्लबले नै ठूला पर्दामा देखाउँथे। अहिले त क्लबले फुटबल देखाउन छाडेका छन्। यस पाला युरो कप ठूलो पर्दामा हेर्न नपाएपनि घरमै हेरिरहेको छु। विश्व कप होस् वा युरो कप मेरो मनले खाएको टोली जर्मनी हो। जर्मनी सेमिफाइनलमा पुगिसकेकोले उसैले उपाधि जित्नेमा म धुक्क छु,' सन्तोसले भने। जर्मनीको खेल्ने तरिका अरु टोलीको भन्दा भिन्न छ। आवश्यकता अनुसार गोल गर्ने र बल छलाउने कला जर्मनको जस्तो अरु टोलीको छैन। गोल गरेपछि बल नियन्त्रणमा राख्न सक्ने क्षमता पनि जर्मनको धेरै राम्रो छ। फुटबल जान्ने भएदेखि आफु जर्मनको सर्मथक रहेकाले यसपाला फाइनलमा जर्मनीले पोर्चुगललाई हराउनेमा म विस्वस्थ छु। दुईबर्ष अधि मात्र विश्वक कप जितेको जर्मनको आत्मविश्वाश समेत बलियो छ। जारी युरो कपमा विश्व कपको भन्दा स्तरीय खे भइरहेको छ,' सन्तोस भन्छन्। फरक उमेरका प्रेमले पोर्चुगल र सन्तोसले जर्मनीलाई सर्मथन गरेपनि इन्द्रचोकका ४० बर्षीया प्रविण बानियाको नजरमा भने फ्रान्स बलियो छ। आयोजक राष्ट्र भएको हिसावले पनि अहिले फ्रान्सको मनोबल उच्च देखिएको छ। शारिरिक रुपका बलियो फ्रान्स प्राविधिक दृष्टिकोणले पनि उत्तिकै बलियो रहेको उनका ठम्म्याई छ। 'सन् १९९८ को विश्व कप विजेता फ्रान्स सदावहार टोली हो। हरेक प्रतियोगितामा फ्रान्सको खेल उच्च केटीको हुन्छ। फ्रान्सको रक्षा, मिडफिल्ड र स्ट्राइकिङमा खोट लगाउने ठाउँछैन। त्यसमाथि घरेलु मैदान र सर्मथक त उसका १२ औं खेलाडी हुन्,' प्रविण भन्छन्। प्रेम, सन्तोस र प्रविण युरो कपका प्रतिनिधि सर्मथक मात्र हुन्। जारी युरो कपमा आफुलाई मन पर्ने टोलीको सर्मथन गर्ने र बाजी राख्नेको जमात अहिले नेपालमो ठूलो भएको छ। तारे होटलदेखि साधारण रेष्टुरेन्टसम्म रातभर युरो कप फुटबल देखाएर सर्वसाधरण फुटबल पारखीलाई मजा दिलाउनेको संख्या ह्वात्तै बढेको छ। युरो कपलाई लक्षित गरी जर्सी र खेल सामग्रीको ब्यापार ब्यवसाय गर्ने जमात पनि शहरी क्षेत्रमा बढ्दो छ। खेलकुद सामग्री ब्यवसाय गर्नेका हाम्रो लागि युरो कप र विश्व कप एक प्रकारको पर्व नै हो, खेलकुद सामग्री ब्यवसायी जनक न्यौपाने भन्छन्। सुन्धारा स्थित चाइना टाउनमा आरजे स्पोर्टस नामम पसल सञ्चाल गर्दै आएका जनकले युरो कपमा जर्मनी, इटाली, इङ्ल्यान्ड र स्पेनको जर्सी सर्वाधिक विक्रि भएको बताए। 'इङ्ल्यान्डको जर्सी सर्वाधिक विक्रि भइरहेको थियो। समुह चरणदेखि सर्वसाधारणको माग पुर्याउन गाह्रो भइरहेको थियो। यदि इङ्ल्यान्ड फाइनलमा पुगेको भए। आगामी विश्वकप सम्मका लागि अहिलेको ब्यापारले नै रमाइलो हुने थियो,' जनक भन्छन्। युरो कपमा एउटै परिवारका सदस्यमा पनि बुबा जर्मन, आमा फ्रान्स र छोरा पोर्चुगलको सर्मथन गर्ने र सोही अनुसार जर्सी खरिद गर्ने गरेका छन्। अहिले जर्मनीको जर्सी मगाउने सर्मथको माग थेग्न साह्रै गाह्रो भइरहेको छ,' जनक भन्छन्। जारी युरो कपमा सहभागी २४ देशले सहभागिता जनाएका थिए। यो आलेख तयार पारुन्जेल पोर्चूगल वेल्स्लाई २० गोलले हराउँदै फाइनलमा पुगिसकेको छ। दोस्रो सेमिफाइनलमा आयोजा फ्रान्स र जर्मनीबीच प्रतिस्पर्धा हुनेछ। फ्रान्सलाई आयोजक राष्ट्रको फाइदा भएपनि प्रदर्शनका हिसावले जर्मन उत्कृष्ट रहेको धेरैको ठम्म्याई छ। युरो कपको राप बढ्दै जाँदा अधिकांश नेपालीको सर्मथन जर्मनीको पक्षमा देखिएको छ। विश्व कप होस् वा युरो कप हरेक समय जर्मनीको सर्मथन गर्दै आएका गोरखाका विकाश श्रेष्ठ यस पाला जर्मनीले जितेर छाड्ने दावी गर्छन्। 'जर्मनको फुटबल माहोल आफैमा विशिष्ट छ। 'विश्वकप विजेता भएकोले मात्र होइन जर्मन विश्वकै फुटबल संस्कृति भएको राष्ट्र हो। इटालीसँगको खेल विर्सने हो भने यसपटक जर्मनीको जस्तो खेल अरु कुनै देशले खेलेका छैनन्। मारियो गोमेज घाइतेका कारण बाहिरिपनि जर्मनीमा एक सय एक खेलाडी छन्। जर्मनीको खेल्ने शैली नै बेजोड छ। म चार बर्ष जर्मनका बसेर आएको हुँ। ब्राजिलको विश्व कपमा जर्मनको सडक पूरै फुटबल मय भएको थियो। त्यहाँका जनताले फुटबलमो मजा के हो भन्ने बास्तविक बुझेका छन्। सोही अनुसार जर्मनी खेलाडीले पनि देश र टोलीका लागि ज्यान दिएर खेल्ने गर्छन्। नेपालमा पनि जर्मनीको सर्मथक धेरै छन्। यसपाला जर्मनीले युरो कप लैजानेमा म विश्वस्थ छु,' विकाशले ठोकुवा गरे। युरो कप २०१६ को चर्चासँगै अशिहले राजधानीका घर, टोल, विभिन्न क्याफे र होटलमा समेत युरो कपले माहोल बढाएको छ। आफुले सर्मथन गरेको टोली पक्षमा ठूलो धनराशी बाजी लगाउने चलन बढ्दो छ। सर्मथन गरेको टीलीले गाल हान्नासाथ गोल, गोल। गोलहुटिङ गर्दै छिमेकीको निन्द्र विथोल्ने जमात बढ्दै गएको छ।"
युरोकपमा बदलाको सिलसिला,पेरिसः खेलकुदमा बदला धेरै नै प्रयोग हुने शब्द हो । तर सबै खेलमा बदला सम्भव हुँदैन । जारी युरोकप फुटवल प्रतियोगितामा भने बदलाको सिलसिला नै चलेको छ । युरोकपको नक आउट चरणको खेलबाटै प्रतियोगितामा टोलीहरूबीच बदलाको सिलसिला सुरु भएको हो । प्रतियोगिताको सातौं प्रिक्वार्टरफाइनल खेलमा इटालीले साबिक विजेता स्पेनविरुद्ध बदला लियो । इटाली स्पेनलाई २० ले पराजित गर्दै प्रतियोगिताको क्वार्टरफाइनलमा पुग्यो । युरोकपअन्तर्गत सन् २०१२ को संस्करणको फाइनलमा स्पेनसँग ४० गोलले पराजित भएको इटाली सन् २००८ को संस्करणको क्वार्टरफाइनलमै स्पेनसँग टाइब्रेकरमा पराजित भएको थियो । इटालीका लागि स्पेनविरुद्धको यस पटकको जित २२ वर्षपछिकै पहिलो हो । सन् १९९४ को विश्वकपपछि इटालीले स्पेनलाई पराजित गर्न सकेको थिएन । स्पेन लगातार तेस्रो पटक युरोकप जित्ने योजनामा थियो । तर प्रतियोगिताको क्वार्टरफाइनल चरणमा इटाली पनि पराजित हुन पुग्यो । यस पटक बदला लिने पालो थियो जर्मनीको । जर्मनीले इटालीलाई सडन डेथमा ६५ गोलले हरायो । युरोकप तथा विश्वकपमा जर्मनीले इटालीलाई हराएको यो पहिलो अवसर थियो । तर जर्मनीको त्यो खुसी लामो समय टिकेन । प्रतियोगिताको सेमिफाइनलमा जर्मनीसग फ्रान्सले बदला लिँदै उपाधि होडबाटै बाहिर पठाएको छ । शुक्रबार बिहान भएको खेलमा आयोजक फ्रान्सले जर्मनीलाई २० ले पराजित गर्दै फाइनलमा पुगेको छ । यस अघि जर्मनीले फ्रान्सलाई युरोकप र विश्वकपमा गरी नौ पटक उपाधि होडबाट बाहिर पठाएको छ । त्यसमध्ये ६ पटक त जर्मनीले फ्रान्सलाई युरोकप र विश्वकपको सेमिफाइनलमै पराजित गरेको थियो । आइतबार हुने फाइनल खेलमा फ्रान्सले पोर्चुगलसँग प्रतिस्पर्धा गर्दैछ । पोर्चुगलले पछिल्लो १० अन्तर्राष्ट्रिय खेलमा फ्रान्सलाई पराजित गर्न सकेको छैन । के फाइनलमा पनि बदलाकै नतिजा निस्केला ?

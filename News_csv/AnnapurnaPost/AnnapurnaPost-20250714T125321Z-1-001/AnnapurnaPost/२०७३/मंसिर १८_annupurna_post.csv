शीर्षक,विवरण
भाषाविज्ञान र झर्रो नेपाली,"अचेल म छक्क पर्छु, किनभने छिमेकी भाषा प्रयोग गर्नेहरू त्यसबाट असन्तुष्ट हुँदै धेरै टाढाको अङ्ग्रेजी भाषालाई सर्व श्रेष्ठ अभिव्यक्तिको माध्यम मान्दै त्यसैको शरणमा आफूलाई पूर्ण रूपले समर्पित गर्छन् । कहाँसम्म भने हाम्रो वैदिक सनातनी धर्मलाई समेत जनसमक्ष प्रस्तुत गर्दा संस्कृतजस्तो विश्वको सर्व श्रेष्ठ भाषामा अध्ययन र आराधना गरी आध्यात्मिक जीवनमा संलग्न विद्वान् र योगाभ्यास गरी जोगीको भेषभूषा अँगाल्दै हिँड्ने त्यागीहरूसमेत अङ्ग्रेजी भाषामा नबोले जनताले पत्याउँदैनन् भन्ने भ्रममा दारी हल्लाउँदै हलल्ल हाँस्छन् ! छिमेकी भारतका यी नवयोगीहरूलाई देख्ता मलाई औधि ठूलो मानसिक पीडा हुन्छ । भाषा विज्ञानको विषय उक्काउँदा मलाई मेरा अभिन्न मित्र बालकृष्ण पोखरेलको उल्लेख नगरी हुँदैन । काशीविश्वविद्यालय (अर्थात् भारतको बनारसस्थित विश्वविद्यालय)मा हामी स्नातक तहमा पढ्दा (विक्रमाब्द २०१३१४ तिर) हामीले झर्रो नेपाली' भन्ने आकर्षक नाउँ दिएर विशुद्ध नेपालीको प्रचार नौलो पाइलो' पत्रिकामार्फत थालेका हौँ । शुद्ध नेपाली हामी दुवै प्रयोग गथ्र्यौँ । तर त्यसको नाम झर्रो' राख्ने अति सुन्दर कार्य बालकृष्ण पोखरेलबाट भएको हो । जसरी हामी कार्की, बस्नेत, थापा, कुँवर, कटुवाल आदिलाई विशुद्ध वा झर्रा छेत्री भन्छौँ उसरी नै हामी हाम्रो पवित्र राष्ट्रिय साझा भाषालाई पनि झर्रो' शब्दले सिँगारौँ भन्ने मेरा मित्रको सल्लाह मलाई उत्कृष्ट लाग्यो । स्नातक तह सकेपछि भाषा विज्ञान'को उच्च अध्ययन गर्न पोखरेल कलकत्ता विश्वविद्यालय जानुभयो र म चाहिँ अङ्ग्रेजीमा आचार्य गर्न (अर्थात् एमए पढ्न) पटनातिर हानिएँ । पछि अङ्ग्रेजीमै उच्च अध्ययन गर्ने भनी म बेलाइत्'तर्फ (बेलायत' होइन, त्यो हिन्दी हो । नेपालीमा सर्वप्रथम १९१० सालमा जङ्गबहादुर राणाको बेलाइतयात्रा' भन्ने ग्रन्थ छापिएको थियो र त्यसै राष्ट्रिय भनाइलाई आदर र अनुसरण गर्दै मैले पनि बेलाइततिर बरालिँदा' लेखेको हुँ ।) लागेँ । त्यहाँ अक्सफोर्ड्जस्तो उच्च विश्वविद्यालयका प्राध्यापकहरू हुन् वा म अमेरिकामा पीएचडी गर्न जाँदा भेटिएका त्यहाँको सर्वोच्च शिक्षण संस्था हार्भर्ड् विश्वविद्यालयमा पढ्ने वा पढाउने जर्मनीकी विदुषी हुन् तिनले नै मलाई विश्वको सर्वोत्कृष्ट भाषा संस्कृत हो र भाषा वैज्ञानिक दृष्टिकोणले व्याख्या गर्ने व्याकरणकार पाणिनी' हुन् भनेर सतर्क गराए । नेपाल फर्केर मैले स्थलगत र भाषा वैज्ञानिक अनुसन्धान गर्दा संस्कृत त नेपालमै जन्मेको र यहीँको हाम्रो भाषा पो रहेछ र पाणिनी पनि नेपालमै जन्मिएका व्यक्ति रहेछन् भन्ने थाहा पाएँ । त्यति मात्र होइन, हाम्रो धर्म वैदिक हो र त्यसको राम्रो व्याख्या गर्ने प्रथम ऋषि वेदव्यास हुन् जो भानुभक्त जन्मेको जिल्ला तनहुँकै दमौली भन्ने ठाउँमा जन्मेका रहेछन् भन्ने कुरो अनुसन्धानबाट पत्तो लगाएँ । हाम्रै दमौली'मै उनले गणेशले हतारहतार सारेका चारै वेद, उपनिषद्हरू, अठार पुराणहरू तथा रामायण, महाभारतजस्ता महान् ग्रन्थहरूको सम्पादन गरेका र संरक्षण गरेका रहेछन् र त्यही हाम्रै राष्ट्रभित्रको दमौलीमै त्यत्रो महान् वैदिक व्यवस्था भएको रहेछ भन्ने ज्ञान पाउँदा म आत्मविस्तृत भएँ । खोज्दै जाँदा संस्कृतको सर्व श्रेष्ठ र प्रथम महाकाव्य अध्यात्म रामायण' वाल्मीकि नाउँका नवलपरासी भन्ने कपिलवस्तुनजिकै (अर्थात् गौतम बुद्ध जन्मेको जिल्लानजिकै) नेपालको तराई जिल्लामा जन्मेका ऋषिले रचना गरेका रहेछन् त्रिशूली नदीको प्रसिद्ध किनार देवघाटमा । मैले थाहा पाएकामा महाभारतको लडाइँमा वाक्क भएर पाँचै भाइ पाण्डव युद्धक्षेत्र विराटनगरबाट सोझै हिँडेर स्वर्ग जान भनी गएको स्वर्गद्वारी' पनि नेपालकै प्यूठान जिल्लामा छ र उनीहरू जिउँदै स्वर्ग पुगेर स्वर्गद्वारी नै फर्के भनिन्छ । झापास्थित किच्चकवधबाट विराटनगरमै महाभारतको युद्ध भएको तथा प्रसिद्ध भाषा वैज्ञानिक पाणिनी पनि अर्घाखाँची जिल्लाको पणेनामा जन्मी त्यहीँ नै सुप्रसिद्ध सिद्धान्त कौमुदी' नामक संस्कृतको व्याकरण रचना उनले गरेका हुन् । पाणिनीको लिपि' अत्यन्त वैज्ञानिक र श्रेष्ठतम छ जसको प्रयोग हामी नेपालीहरू पनि आफ्नो राष्ट्रिय साझा भाषा नेपालीमा गर्छौं । हाम्रो जनकपुरस्थित जनकराजाको दर्बारमा याज्ञवल्क्य नामक ऋषि थिए । गार्गी र मैत्रेयी भन्ने दुई अविवाहित नवयुवतीहरू आफूले वैदिकलयमा रचेका श्लोकहरू उनलाई सुनाउँथे । पछि गएर एकजनालाई याज्ञवल्क्यले विवाह पनि गरे । जनकको दर्बारमा संस्कृत र वेदको ठूलो सेवा हुन्थ्यो । जनककी सुपुत्री जानकी (वा सीता)को विवाह भारतको अयोध्याका राजा दशरथका जेठा छोरा रामसित भयो । राम र उनका भाइ लक्ष्मण वनवास गए । सीता अत्यन्त आदर्श पतिभक्तिकी उत्कृष्ट उदाहरण हुनाले उनी पनि पतिसितै वनवास गइन् । लङ्काको दुष्ट शासक रावणले सीतालाई हरण गर्यो र लङ्का लग्यो । रामले आफूले बनाएका मित्रहरू सुग्रिव, हनुमान र आफ्नै भाइ लक्ष्मणसित मिलेर लङ्का गई रावणलाई जिते र सीतालाई फर्काए । पछि रामहरू अयोध्या फर्के, तर अयोध्याको एक सामान्य धोबीले सीतालाई रावणले सतीत्व हरण गरेको हल्ला गरेकाले रामले बिचरी पवित्र र पतिव्रता सीतालाई बनवासको सजाय दिए अनि लक्ष्मणले भाउजूलाई त्यही नवलपरासीको वनमा लगेर छाड्ने निर्णय गरे । भारतलाई पतिव्रतापालनको उत्कृष्ट उदाहरणले र चीन, जापान, कोरियातिर हाम्रो काठमाडौंस्थित काष्ठकला तथा समस्त प्रस्तर वा पत्थरकलाले मुग्ध पारेको पाइन्छ । त्यसै हुनाले हाम्रा फुपूहरू सीता र भृकुटी अविस्मरणीय भएका छन् । तर सीता स्वच्छ चरित्रकी हुनाले उनको पेटबाट जन्मेका आफ्ना (र रामका) छोराहरू लव र कुशलाई दोष नलगोस् भनी दन्दन आगो बालेर आफूलाई त्यसमा आत्मसात् गर्न खोजिन् । सीता पवित्र हुनाले आगाले छुनै सकेन । यसरी उनले आफ्नो पतिव्रताको ठूलो दृष्टान्त दिँदै आफ्नो माइती नेपाल राष्ट्रको गौरव राखिन् । एकातिर हामी सबैकी आदरणीया फुपू सीताले विश्वलाई नेपाली सतीत्वको उदाहरण दिइन् भने अर्कातिर हाम्रो उपत्यकामा जन्मेकी अर्की फुपू भृकुटीले तिब्बतका राजा शुद्धोधनसँग विवाह गरेर ह्लासा जाँदा आफूसँग बौद्ध धर्मसम्बन्धी हस्तलिखित ग्रन्थहरू (प्राकृत भाषामा) लिएकी र बौद्ध धर्म विद्वान्हरूलाई समेत साथ लिएकी थिइन् । त्यसका साथै काठमाडौंको कलामा पारङ्गत अर्निको र अरू कलाकारहरूसमेत उनीसँग थिए । एकातिर तिब्बत समस्त उत्तरपूर्वी एसिया (चीन, जापान, कोरिया, बर्मा आदि देशहरू)मा नेपाली विद्वान्हरूले अनुवाद गरेका ग्रन्थहरूको सहायताले बौद्ध धर्म फैलियो भने अर्कातिर उनका सहयोगी नेपाली कलाकारहरूको सहायताबाट हाम्रो पाग्री शैली (अर्थात् पगोडा शैली)का घर र मन्दिरहरू पूरै फैलिए भने अर्कातिर नेपाली कला समस्त पूर्वोत्तर एसियामा फैलियो र हाम्रो गौरव बढ्यो । भारतलाई पतिव्रतापालनको उत्कृष्ट उदाहरणले र चीन, जापान, कोरियातिर हाम्रो काठमाडौंस्थित काष्ठकला तथा समस्त प्रस्तर वा पत्थरकलाले मुग्ध पारेको पाइन्छ । त्यसै हुनाले हाम्रा फुपूहरू सीता र भृकुटी अविस्मरणीय भएका छन् । यसरी नेपाली संस्कृति चिरस्मरणीय भएको छ । यस्तो चिरस्मरणीय संस्कृतिलाई आज हाम्रै साझा भाषाले बचाउनु र उजिल्याउनुपर्नेमा अर्थात् झर्रो नेपाली भाषा र यस भाषाकी उत्कृष्ट जननी संस्कृतको उदाहरणबाट अघि बढ्नुपर्नेमा हाम्रा केही लोभी र स्वार्थी शिक्षकहरू क्राइस्टेली धर्मप्रचारकहरूको गोप्य योजनालाई नबुझी अथवा बुझे पनि मोटा रकमहरू कुम्ल्याउँदै र बुझ पचाउँदै हाम्रो राष्ट्रिय एकतालाई टुक्य्राउने अभियानमा निर्लज्ज हुँदै लागेका छन् । हाम्रै अर्घाखाँची जिल्लाभित्रको पणेना गाउँमा जन्मेका हाम्रा पुर्खा पाणिनी संस्कृत भाषाका सर्व श्रेष्ठ व्याकरणकार र भाषा वैज्ञानिक हुन् जसले सिद्धान्त कौमुदी'को रचना गरे । सिद्धान्त कौमुदीमा व्याख्या गरिएको लिपि'मा कुनै खोट छैन र नेपाली भाषा पनि संस्कृतबाटै जन्मेर विकसित भएको हुनाले त्यो लिपि र पाणिनीका सारा नियम हाम्रो भाषामा पनि लाग्छन् । संस्कृति (र नेपाली)मा जुन वर्ण लेखिन्छ वा उच्चारण गरिन्छ त्यो सधैँ त्यही रहन्छ । जस्तो क' छ भने त्यो सधैँ क' हुन्छ, द्य' (द्य) छ भने त्यो द्य' नै रहन्छ (जस्तो विद्या'लाई मूर्खले मात्र बिध्या' भन्छ) तर अङ्ग्रेजीमा हेर्नुहोस् त दुर्गति !  अङ्ग्रेजीको पहिलो वर्ण ब' (वा ) को बिजोकः  १ या' , ,  (क्याट्, याट्, ल्यान्ड् आदि) २ अ' ,  (अराइभ, अटेन्ड्) ३ ए' , ,  (एक्, मेक्, शेक्) ४ आ' , ,  (आर्म्, आम्, पाम्)  धेरै मात्र होइन सबैजसो अङ्ग्रेजीका वर्णहरूको यस्तै बिजोक छ, जस्तै  छ भने च' हो कि, श' हो बुझ्नै सकिँदैन  (चर्च्),  (चेन्ज्),  (केमिस्ट्री),  (केमिकल्),(मिशिगन्)  (मेशिन्)  (शिकागो)।  नेपालीमा भने कुनै वर्णको पनि दुइटा वा तीनटा उच्चारण हुनै सक्तैन । जुन वर्ण लेखिन्छ वा पढिन्छ त्यो सदा त्यही हुन्छ । भाषा त त्यस्तो दह्रो र भरपर्दो पो हुनुपर्छ, अङ्ग्रेजीजस्तो लुइतामे ता हुनु हुँदैन । (यहाँ लेखाइ, हिज्जे र उच्चारणको दृष्टिकोणले मात्र अङ्ग्रेजीको आलोचना गरिएको हो । ज्ञान, सूचना र अभिव्यक्तिमा तथा विश्वलाई परिचय दिने सम्पूर्ण कुरामा भने अङ्ग्रेजी भाषा विश्वमै अग्रणी मानिनुपर्छ । म पनि अङ्ग्रेजी पढेर नै विश्वलाई चिन्न सक्षम भएको हुँ । सारा विश्वले आफूलाई र अरूलाई चिन्न अङ्ग्रेजी पढ्नैपर्छ ।"
विभाजनको खेल,"नखेल मनोविज्ञानसँग नेपथ्य' ब्यान्डको गीत यानीमाया उहिले उहिले कास्की जाँदा' चर्चित छ । बागलुङ कास्कीका पुरानो गुरुङ भाका टिपेर बनाइएको । कास्की बैदाम ताल घुम्न जाने बेलामा बटौली बजारको चुरा र धागो चाहिएको वर्णन छ । झलकमान गन्धर्वको चर्चित गीत हे बरै'को अन्तिमतिर छ, बटौलीको बजारमा दुई पैसाको लाहा छैन ।' लाहा चाहिन्थ्यो खाम बन्द गर्न । परदेशको लडाइँमा मरेको लाहुरेको खुटखबर नपाएको प्रसंगसँग जोडिएको छ बटौली बजारको लाहा । सन्दर्भ दोस्रो विश्वयुद्धको हो । मुस्ताङका थकालीपुत्र हुन् भूपि शेरचन । चर्चित छ उनको कविताभैरहवा । लाहुरे संस्कृतिसँग जोडिएको भैरहवा बजारको अर्थराजनीतिक सम्बन्ध लेखे त्यसमा । कान्छीहरूसँग मांसाहारी प्यारको सौदाबाजी गर्ने लाहुरेहरू प्रायः बागलुङ, पर्वतका मगर हुन्थे । बागलुङलाई लाहुरेहरूको जिल्ला त्यसै भनिएको होइन । ती मुस्ताङे थकालीपुत्रको घर अहिले पनि भैरहवा बजारमै छ । उनका सन्ततीले बेचे कुनै थोक व्यापारीलाई । अनुखे अजा आउँथे मधेस (सायद कपिलवस्तु)बाट अर्घाखाँचीको ठाडामा तेल र तरकारी बेच्न । हजुरबुवाका समवयी देखिने हुनाले हामी अजा (हजुरबुवा) नै भन्थ्यौं । किराना पसल राखेका हुनाले हाम्रा हजुरबुवासँग उनको दोस्ती पनि थियो । उनी आउने दिन परवरको तरकारी पाक्थ्यो । सिजनमा कटहर पनि ल्याउँथे । बर्खायामको छुट्टी आउँदै गर्दा हामी उनीसँग बल्छी ल्याइदिने माग गथ्र्यौं । सायद गण्डकीबाट ठाडा आएको हुनाले हो, गण्डके भनिन्थ्यो हामीलाई । नेवार भएकाले सहज अनुमान गर्न सकिन्छ, पुर्खा भने काठमाडौं उपत्यकाका तीनमध्ये कुनै राज्यका थिए । सम्भवतः खाँची' राज्य हुँदादेखि नै हो त्यो बस्ती गुलजार नै थियो । त्यसैले पाल्पा पठाइएका खड्गशमशेर पहिले ठाडा गइबसेका थिए । उनले बनाएको पँधेराको पानी अझै खाँदैछन् स्थानीयवासी । बारुदखाना राखेकाले होला बारुदखान भनिन्छ अझै पनि त्यहाँ । ठाडाका नेवारहरूको दुईवटा पसल हुन्थ्यो, पूर्वपश्चिम राजमार्ग नबन्दासम्मः एउटा, पत्थरकोट (कपिलवस्तु) र अर्को ठाडामा । खाँची' राज्य हुँदा नै मुखिया, जिम्वाल थिए त्यहाँका बेल्बासे थरी । पत्थरकोट कुनै बेला निकै नै गुलजार बजार थियो । बजार देखेभोगेका भन्छन् ः दरबारे डाँडा (अर्घाखाँची)सम्म पुग्दा पनि बजारको हल्लाखल्ला सुनिन्थ्यो । यो गुलजार बजार कसरी विकाससँगै मासिँदै गयो र अहिले दुई जिल्लाको साँधमा चुपचाप इतिहास बनेर बसेको छ भन्ने व्याख्या गरेका छन् नेपाल इन क्राइसिस'मा पश्चिमा लेखकहरूले । पारि बुटवल भनिने पुरानो बुटवल बजारमा अझै छ एउटा ठूलो भाँडो । घ्यू खारिन्थ्यो त्यहाँ कुनै बेला । घ्यू बोकेर बटौली बजार जाने र नून किनेर आउने अनुभव सुनाउने बूढापाकाहरू अझै जीवित छन् । त्यही थियो टक छाप्ने साँचो र अड्डा पनि । टक्सार भनिन्थ्यो जसलाई । यी र यस्ता ऐतिहासिक सम्बन्धले नै हो सामाजिक मनोविज्ञानको निर्माण गर्ने । मानिस सम्बन्धहरूले बाँधिने प्राणी न हो आखिर । आर्थिक सम्बन्धले सांस्कृतिक सम्बन्ध बनाएको हुन्छ सँगसँगै राजनीतिक सम्बन्ध पनि, समाजविज्ञानमा चासो राख्ने जोकोहीलाई थाहा हुने सामान्यज्ञान हो यो । तर, सायद बुझेनन् शीर्ष' नेताहरूले वा बुझ पचाए सत्तासीनहरूले । स्वार्थको सौदाबाजीले दृष्टि खाइदिन्छ आखिर, उदाहरण बनिबसेका महाभारतका धृतराष्ट्र छन् । त्यसैले नै ऐतिहासिक सामाजिक मनोविज्ञानसँग खेल्ने जोखिम' उठाए । परिणामः अहिले बुटवलदेखि बागलुङसम्म टायर जलिरहेछ । सीमा कोर्ने इतिहास ञाहाँ पाल्पा बुटौलतरफ तराइमा सिमानाबापत (सिमानाको विषयमा) तकरार लाग्याको (झगडा उठेको) ताहाँ पनी (तपाईंलाई पनि) मालुमै छ आजकाल फिरंगीका (अंग्रेजका) पल्टनसमेत आई हाम्रा तरफका थानेदारलाइ धम्की देषाइ (देखाई) उठाउन्या र आफ्ना थाना राष्न्या काम गन्र्या डबल् (छाँट) गर्यो भन्या षबर आउँदा एताबाट श्रीमेहर पल्टनसमेत काजी भक्तवीर थापा र भैरव वीरभद्रजङ् कम्पनीसमेत सर्दार सम्शेर रानालाइ पाल्पा, दुर्गाबक्स कम्पनीसमेत काजी रणजित्कवरलाई पिउठाना जानाका मर्जि भयो र विदा भै हिंड्या' १८७१ जेठ १८ गते प्रधानमन्त्री जर्नेल भीमसेन थापा र उनका मुख्य सहायक रणध्वजको नामबाट बखतवारसिंहलाई लेखेको पत्रको अंश हो यो । (पन्त महेशराज, पूर्णिमा वर्ष १, अंक २) । पत्रले नै बुझाउँछ, सन्दर्भ अंग्रेजसँग लडाइँको हो । पत्र पठाइएको छ काठमाडौंबाट पाल्पा र प्यूठानमा सेनामा खटाइएको बेहोराको । किनभने बुटवल पाल्पाको मातहत थियो । पाल्पाका इतिहासकार निर्मल श्रेष्ठ भन्छन्, पाल्पा खटिएर जाने हाकिमलाई चार टप्पाको कुत उठाउने अधिकार दिइएको थियो । चार टप्पाभित्रै पर्थे रूपन्देही र कपिलवस्तु पनि ।' त्यही कुतमा भएको थियो विवाद अंग्रेजसँग । अवधमा शासन जमाइसकेको अंग्रेजका तर्फबाट जनरल लड मिन्टोले विसं १८७० मा बुटवल र शिवराजमा आफ्नो हक लाग्ने बेहोराको पत्र पठाएका थिए नेपाल सरकारलाई । त्यही थियो नेपालअंग्रेज युद्धको बीउ । बुटवलमा भएको युद्धमा उजिरसिंह थापाको नेतृत्वमा नेपाल पक्ष विजय भयो । गर्वको त्यो इतिहास बोकेको जितगढी किल्ला अझै पनि यथावत् छ, बुटवलको तिनाउतीरमा । जितगढी एक किल्ला थियो जहाँ नेपाल पक्ष जितेको थियो । सम्भवतः त्यसैले पनि हो, यो ठाउँ उनीहरूका निम्ति बिझ्ने काँडा बनिरह्यो । अंग्रेजसँगको युद्धमा पराजयपछि अपमानजनक सुगौली सन्धिबाट सीमा खुम्च्याएर बस्नुपरे पनि नेपाल पक्षले त्यसपछि कहिल्यै पनि सीमा बढाउने मौका खोजेन । पछि थपिएका पश्चिमका चार जिल्ला (बाँके, बर्दिया, कैलाली, कञ्चनपुर) तत्कालीन सैनिक विद्रोह दबाउन सन् १८५७ मा अंग्रेजलाई सहयोग गरेकाले बक्सिस पाएका हुन् जंगबहादुर राणाले । पहिलो संविधानसभामै खाका कोरिएको १४ प्रदेशको गुह्यमा थियो जातिगत प्रभुत्व । संविधानसभाको दोस्रो निर्वाचनमा त्यो मत पराजित भयो । एक मधेस, एक प्रदेश'को मुद्दा विवादमा परेपछि न्युट्रलाइज गरिएको थियो एक मधेस, दुई प्रदेश'को नाममा । त्यो पनि विवादमा पर्यो । सहज सफल हुन सकेन । दुई ठूला देशको बीचमा शान्त रहने प्रयास गर्दागर्दै पनि अशान्त बनाई सम्भवतः विखण्डनको कुत्सित योजना पूरा गर्ने अभियानको अर्को एउटा बिन्दु बनाइएको छ यो सीमा कोर्ने ऐतिहासिक स्थललाई । पुरानो हो सम्बन्ध अंग्रेजसँगको युद्धमा बक्सिस पाएको होइन तराई खण्ड पहाडी भूभागले । इतिहासकार श्रेष्ठ भन्छन्, बुटवल र भैरहवा (त्यति बेला बेथरी) कहिल्यै पनि पाल्पाली सरहदभन्दा बाहिर रहेन ।' त्यसैलाई पुष्टि गर्छन् अर्का इतिहासकार महेशराज पन्तले पनि । लेख्छन्, पाल्पा राज्य तराईमा पनि फैलिएको थियो । यसकारण पाल्पा राज्य धनी थियो ।' (पूर्णिमा, वर्ष ७, अंक १) त्यतिमात्र होइन सन् १७८६ अघिसम्म गुल्मी राज्य र पाल्पा राज्यबीच मट्का तालुकको स्वामित्वबारे विवाद भइरहन्थ्यो । गोरखपुरदेखि बुटवलसम्म फैलिएको मट्का तालुक अन्तर्गत १८१९ तप्पे थिए । (एम बनार्डो, मधेसः समस्या र सम्भावना, सोसल साइन्स बहाः सन् २००६) इतिहासकार श्रेष्ठ भन्छन्, रूपन्देही, कपिलवस्तुजस्ता तराईका जिल्लालाई पहाडसँग छुट्ट्याउनुको उद्देश्य इतिहास मेट्ने चालबाजी हो । इतिहास कसरी पनि जोडिन्छ भने लुम्बिनीमा अशोक स्तम्भ भेट्टाएको खड्गशमशेरले हो । त्यसपछि मात्र आइपुगेका थिए फ्युरर । र, लुम्बिनीको कृत्रिम रूप भारतमा बनाइएको छ भन्ने प्रचारमा आएकै हो । भारतीय शासकहरूले पटकपटक लुम्बिनी भारतमा छ भनेर दावा पनि गरेकै हो । खड्गशमशेर बडाहाकिम थिए पाल्पाका, जगजाहेर नै हो । अर्थको जालो इतिहासकार श्रेष्ठ एक लेखमा लेख्छन्, संवत् १९५२५३ सालसम्म निकासी पैठारीमा ठेक्का (कुतुवा) अर्थात् दरबन्दी केही नभएको माल हेरी यसको यति पैसाको दरले यति पैसा बुझाउनू भन्ने व्यवस्था र टाडावाल राँकीहरूलाई मंसिरदेखि चैतसम्म गौंडाबाट तैनाथवालाले दरखास्त पठाई लौ तिमीहरू हाम्रो बजार (बुटवल बजारको सन्दर्भ) गुल्जार गर्न आउनू भन्ने आदेश भएपछि तिनीहरू दुकान थाप्न आउँथे । यस्तो व्यवस्थालाई परिवर्तन गरी संवत् १९७० सालमा तराई सिमानामा बजार अड्डाको व्यवस्था भयो । बजार अड्डाको मातहतमा नाका नाकामा छोटी बजार अड्डा खुले । सुरुमा बजार अड्डाको हाकिमले यति आम्दानी पुर्याऊँला भनी कबुल गर्नुपथ्र्यो । पछि बजार अड्डाबाट राजस्व बढाउने र निश्चित राख्ने उद्देश्यले त्यस बेला सरकारले बजार अड्डा बढाबढ गरी ठेक्कामा दिन थाल्यो ।' प्रसंगमा आएको गौंडा पाल्पा हो । तैनाथवाला पाल्पाका हाकिम हुन् । टोनी हागनको पुस्तक नेपालको चिनारी'मै दिइएको एक नक्सामा भोटदेखि भारतसम्म जोड्ने व्यापार मार्गहरू देखाइएको छ । उस्तै खालको नक्सा छ बाबुराम भट्टराईको विद्यावारिधि शोधपत्रमा आधारित पुस्तकमा पनि । अर्थात् अर्थको जालोले जेलिएको छ मनाङदेख मर्चवारसम्म । संविधान संशोधनका लागि प्रस्तावित क्षेत्र नं ४ मा पर्छन्ः कालीगण्डकी ए (स्याङ्जा), तातोपानी प्रथम र द्वितीय (म्याग्दी), मस्र्याङ्दी (तनहुँ), पोखरा सेती (कास्की), मोदीखोला (पर्वत), झिम्रुक (प्यूठान) आदि जलविद्युत् आयोजनाहरू । नवलपरासीमा रहेको गण्डक बाँधको सुविधासम्म पर्ला प्रस्तावित क्षेत्र नं ५ को हिस्सामा । प्रस्तावित क्षेत्र नं ५ का जिल्लाहरू धान उत्पादनका लागि कहलिएका हुन् । त्यहीँ छन् औद्योगिक क्षेत्र पनि । क्षेत्र नं ४ लाई त्यो सुविधा छैन । न त सहज हुनेछ लुम्बिनी घुम्न आउनेलाई मुस्ताङसम्म पुग्न । ऐतिहासिक रूपमै अर्थको जालोले जेलिएको क्लस्टरलाई दुई प्रदेशमा बाँडेर सीमा र करको नयाँ जोखिम थोपर्ने बुद्धि नेपाली त पक्कै होइन । मुद्दा जातीय, अपूरो पहिचान पहिलो संविधानसभामै खाका कोरिएको १४ प्रदेशको गुह्यमा थियो जातिगत प्रभुत्व । संविधानसभाको दोस्रो निर्वाचनमा त्यो मत पराजित भयो । एक मधेस, एक प्रदेश'को मुद्दा विवादमा परेपछि न्युट्रलाइज गरिएको थियो एक मधेस, दुई प्रदेश'को नाममा । त्यो पनि विवादमा पर्यो । सहज सफल हुन सकेन । जसरी पनि जातिगत प्रभुत्वलाई स्थापित गर्ने माओवादी अभ्यास संविधानमा देखा पर्यो । संविधानलगत्तै नाकाबन्दी बेहोर्नु परेकाले हुनसक्छ, धेरैको ध्यानमै गएन । यो संविधान संशोधन प्रस्तावले सतहमा ल्याइदिएको छ । प्रस्ट छ, क्षेत्र नं ४ लाई मगराँत र क्षेत्र नं ५ लाई थरुहट बनाउन खोजिएको हो । बीचबाट बाँडिएको नवलपरासी र पूर्वी भेग गाभिएको रुकुमको हिसाब नगर्दा पनि क्षेत्र नं ४ मा मगर जातिको जनसंख्या अगाडि आउँछ भने ५ मा थारू जातिको (हेर्नुहोस् टेबल) । तर, दुवै बाहुल्यता कुनै जातिको उम्मेदवारलाई एक्लै बहुमत पुर्याउने गरी भने पक्कै होइन । मसिनोसँग हेर्ने हो भने १७ जिल्ला समेटिएको क्षेत्र नं ४ का सात जिल्लामा मात्रै मगर जातिको बाहुल्य छ । ६ जिल्ला समेटिएको क्षेत्र नं ५ का दुई जिल्लामा मात्रै थारू जातिको बाहुल्य छ । अर्थात् जातिगत जनसंख्याका आधारमा पहिचान' सुनिश्चित गर्न खोजिएको हो भने पनि त्यो अपूरो हुनेछ । शक्ति र सामथ्र्यका अन्य आधारमा त सायद ध्यान नै दिएनन् विचारकहरूले । एक मधेस, दुई प्रदेश' गराउने अभ्यास पनि देखिन्छ यसमा; जसको पछाडि लुकेको छ मधेस टुक्य्राउने अर्को स्वार्थ । त्यो खेल नयाँ होइन, पुरानै हो । यसै भन्छन् लेखक सौरभ । २०१८ सालमा पश्चिमका चार जिल्ला भारतमै गाभ्नुपर्छ भनेर आवाज उठाउने चारजना पक्राउ परेको सम्झन्छन् उनी । अहिले त झन् नेपाली शिखण्डी नै तयार छन् । विभाजनको खेल चलेकै छ', सौरभ भन्छन् । १७ वटै जिल्लामा मगर जातिको बाहुल्य सात जिल्लामा मात्रै देखिन्छ । स्रोतः पपुलेसन मोनोग्राफ, भोल्युम २, केन्द्रीय तथ्यांक विभाग, २०१४, काठमाडौं"
मृत्युञ्जय दिवस,"मन यति बेगले आकासिइरह्यो । गति मापन गर्न सकिरहेको थिइनँ । बेगवान् मनका गतिले आफ्नै नियति समेटिरहेथ्यो । नियति मृत्युञ्जय दिवसको । अनेक दिवसहरूका बसमा बसिभूत भएको यो जिन्दगीको यस्तो, उस्तो, कस्तो नियति हामी सबैको । अनुराग लागिरहेथ्यो कि एउटा राग हालूँ नियतिजन्य मूर्त यथार्थको, सुनिश्चित अमूर्तताको । मृत्युजति सुनिश्चित अमूर्तता अन्त नपाइएला । सुनिश्चित भएरै पनि यो अनिश्चित रहिदिन्छ आँक्नै नसकिने गरी । अनायासै सोच्न थाल्छ मृत्युञ्जय दिवसमाथि । कसैले नसोचेको सोच, कतै यतै जिन्दगीको कहालीलाग्दो खोँच, भीरपाखा बीचको पोज । निरबछिन्न धापिलो डोब । यो मृत्युञ्जय दिवसको सोच । यस विषय बखान गर्न चाहेर उच्चारणमात्र गर्ने चेष्टा जगाउँदाजगाउँदै उहाँहरूले बकिहाल्नुभएथ्यो । मृत्युञ्जय दिवस पनि हुन्छ र ? मृत्युञ्जय दिवस तपाईंहामीले सधैंभरि मनाई नै रहेका हुन्छौं, मैले भनेँ । बहुलट्ठीपनका अनुभूति गर्नुभयो होला उहाँहरूले, मेरो अभिव्यक्तिमा । लोकले अपनाएर पनि मनले ठ्याम्मै भन्न थाती राखेका सन्दर्भ बहुलट्ठीपनकै प्रलापजस्तो देखिनु अस्वाभाविक परोइन । यो न लोकतान्त्रिक पारा नै हुँदो हो । उदेकभित्रको यथार्थ । मृत्युञ्जय दिवस उदेक दिवस । कसले सोच्ने मृत्युञ्जय दिवसमाथि ? मरणशील प्राणीकै सरोकारी सोचको सन्दर्भ बन्छ यो । मरणशील कोमात्रै छैन र ? सबैसबै जन्मँदै हुर्कंदै उन्मादी योवन जीवन बाँच्ने हजुर हामी । लाग्छ पुर्खाले हामीलाई मृत्युञ्जय दिवस मनाउने धारणा दिएनन् । दिएकै भए पनि अर्कै पारामा दिए । जस्तोसुकै रूप र धारणा दिए पनि वस्तुगत तथ्य त एकै हुन आउँछन् । धान चामल, धान चामलै त हुन् । नेपाल भाषामा वा, जाकी भनिन्छ । संस्कृतमा धान्य, अक्षता । अंग्रेजीमा पायडी, राइस । मृत्युञ्जय दिवसमृत्युमाथि विजय हासिल गरेको दिन । प्रत्येक मिनेट, घन्टा, प्रहर, दिन, रात काट्नु हजुर हाम्रा मृत्युञ्जय अवसर, समय, दिवस बन्छ । सरोकारमात्र हामी कसरी लाग्छौं त्यसलाई । हजुर हाम्रा मतान्तर हुन सक्छ । मतान्तर हुनु चिन्तनमा भरपर्दो कुरो । मत हाम्रो ! मत फरक जाँचिएलान् । स्वाभाविक छ सरासर । मत मतान्तर परिवेश, वातावरण, जन्मजात कुलघरानमुखी हुन्छ । त्यसैले हजुर हामी झन्डै एकै रहेर, भएर पनि मतान्तरमा परेका हुन्छौं । यसमा दुविधा नै किन र ? मृत्युञ्जय दिवस शब्द प्रयोगको एउटा स्वरूप । अप्रचलित प्रयोग यो । प्रचलनमा नरहेको शब्दार्थ ठ्याम्मै आकलन गर्न कसोकसो लाग्नमा स्वाभाविक बन्छ । मलाई भने मृत्युञ्जय दिवसले पैंचो दिनेले झैं ताकेता लगाइरहेछ । ऋणी छु अहिले । कहिलेसम्म लोकमान्य बनाउन सकिने सकिने होला मृत्युञ्जय दिवसलाई । लोकमान्य बनाउन उतिसारो पच्छ्याइन् सायद । लोककै परिपालन गरी आएका रीतिरिवाज । मात्र अन्तर भाषागत शब्दका चलन, प्रचलन हुनु नहुनुको । समाज अचेल पुस्तेनी संस्कार उन्मुख रहेको छ । पुस्तेनी संस्कार परम्परामुक्त रहन्छ । पुस्तेनी संस्कार भन्नु झन्डै वैयक्तिक आचरण बन्छ । पूरापूरै नभए पनि अत्यधिक अंशमा यो व्यक्ति व्यक्तिकै आनीबानीजत्तिकै हुन्छ । पुस्तेनी संस्कारको सेरोफेरो आफ्नै सोचविचार र मनचिन्ते आलाप हुन्छ, बन्छ । बढीमा जोईपोइबीचको अलापविलाप । यसमा पुस्तेनी आत्म आग्रहको पकड रहन्छ । अग्रज आदरभावको न्यून चेत समाहित रहेको हुन्छ । पुस्तेनी संस्कार नयाँ परम्परा बन्छ रहन्छ । त्यसैले परम्परा मुक्तिमै पुस्तेनी संस्कार छचल्किएको हुन्छ । अचेल नेपाली संस्कार परम्परामा भन्दा बाह्य परिवेशले अग्रहित छ । बाह्य परिवेशले अग्रहित हुनुकै तात्पर्य आफ्नोपनबाट टाढिनु र अपरिचित हुन्छ । आफ्नोपनबाट अपरिचित हुनु भनेकै स्वत्व गुमाउनु हो । स्वत्व गुम्दै जाँदा आफ्नो भूगोल र सीमाको मर्म र ममता खस्किँदै, खस्किँदै बच्ने बचाउने आमूल सरोकारका आयाम सरोकारका आयाम स्वतः खुम्चिन्छ । अचेलभरि पुस्तेनी संस्कारमाथि हाम्रै अरन्ठ्यौलीपनले यतै छर्के हालिरहेछ । मृत्युञ्जय दिवस त मृत्युमाथि विजय हासिल गर्ने दिन हो । यो सामाजिक संस्कारले पैतृक परम्परागत संस्कार, संस्कृति र यावत् सम्पदा नै कुम्ल्याइरहेको छ । पारस्परिक मर्यादाविहीन आनीबानी नेपाली सांस्कृतिक स्वरूपलाई नै विदु्रप, बिभत्स र कुरूप पार्न के बेर । कुरूपताभित्र कहाँ र हाम्रो रूप, अलंकार र स्वत्व जगेर्ना हुँदो हो ? रूप स्वरूपविहीन हामी कसरी हामी रहौंला वा रहन सक्दा हौं । वर्तमान परिवेशले हाम्रा आफ्ना रूप स्वरूपमा विशृंखल पनि परिस्थितिले बनिरहेको हुन्छ । जानिबुझेरै म भने अभिव्यक्ति शैलीलाई शब्द र वाक्य विन्यास कला साधना गरेर आफ्नोपन जोगाड अनि जगेर्ना गर्ने प्रयासमा छु । लाग्छ, सहज बनाउन यसलाई प्रतिबद्घ निरन्तरता नभई हुन्न । नैरन्तर्य थकानविहीन लगनबाट मात्र सम्भव हुन्छ । त्यस्तै ठानेरै असहज र बेचलनका मृत्युञ्जय दिवस' चलन चल्तीमा ल्याउने जर्मको गर्न रुचाएँ । पाठक, लेखक, समीक्षक महानुभाव यसका सामूहिक अभियन्ता ठान्छु । मृत्युञ्जय दिवसका सोच यस्तैयस्तै छ । मृत्युञ्जय दिवस सन्न्यास लाग्छ । सन्यासमा विजय बन्नु मृत्युको शाश्वत स्वरूप । विलय हुनुबाट बच्ने अवसर मृत्युञ्जय दिवस । मृत्युञ्जय दिवस एक यस्तो अवसर हो जुन बेला हामी मृत्युमाथि कुम चढिरहेका हुन्छौं । अवश्य भावी अनिश्चित सत्य अवसान । अवसान जीवको शान्ति होइन । अवसान न त मृत्यु ! मृत्युमाथि जय प्राप्त गर्नु मृत्युञ्जय दिवस ! मात्र म नै होइन, हामी सबैसबै नै मृत्युञ्जय दिवस मनाइरहेका हुन्छौं । लाग्छ, कतै मृत्युञ्जय दिवस जन्मदिन हो । प्रत्येक जन्मदिनमा म मृत्युञ्जय दिवस मनाइरहेको हुन्छु । प्रत्येक जन्मदिनको अवसरमा मृत्युञ्जय दिवससित अन्माइरहेझैं आभास हुन्छ मलाई । प्रतीत हुनु आत्मानुभूतिको बोधिसत्व भन्ठान्छु । बोधिज्ञानमा आनन्दविभोर हुन्छु म । बोधिसत्वबाट अनुभूति हुने आनन्द जीवनको शिखरवति सन्तोषपूर्ण सुख बन्दो रहेछ । यस्तै क्षण जहाँ शिखरवर्ती सन्तोष मिल्छ त्यसैलाई सुख आनन्द, सुखानन्द भन्छु, ठान्छु । ठान्नुको पर्याय ठम्याउनु । ठम्याउन बोधिज्ञान तत्वले सघाउँछ हामीलाई । बोधित्व ज्ञानले हाम्रा मन चिन्तन चेतमा प्रवेश पाएर हामीलाई सघाउँछ । हामी जीवित जीवन जिउँछौं मृत्युञ्जय दिवस मनाएर । यस्तैमा मलाई मेरै अतीतले घच्घच्याउन आउँछ । घच्घच्याइभित्र उत्प्रेरणका सुम्सुम्याइ अनुभूति गरेँ त्यस्तै । अट्ठाइस वर्षको जन्मदिवस थियो त्यो अवसर । मृत्युञ्जय दिवस भएरै पनि भन्न जानेको थिइनँ त्यसताका । घैंटोमा घाम लाग्ने बेला कुरिरहन्थ्यो । अट्ठाइसौं जन्म दिवसलाई अट्ठाइसौं मृत्युमाथि टेकेर भनेँ लेखेँ । अट्ठाइस वर्ष गाँथ मनाउने अवसरमा मैले अट्ठाइस मृत्युलाई पार गरी जितेको अनुभूति भयो । प्रत्येक जन्म दिवस वर्षभरि नै मृत्युलाई पराजित गर्दै बढेका हुन्छौं हामी सबै नै । जन्म दिवस वर्ष भनेछु । जन्म दिवसकै दिनको चौबीस घन्टाको कुनै पनि समस्या मृत्युले अँगाल्न नसक्ने सम्भावना मिट्दैन । सत्ताइस वर्ष कटाई अट्ठाइसलाग्दो पहिलो दिनमै जन्म दिन मनाउँछौं हामी । विश्व परम्परागत संस्कारयुक्त संस्कृति रहेको छ यो । मात्र फरक जन्म दिवसलाई मृत्युञ्जय दिवस भन्न पुगेँ । परिवर्तनशील प्रकृति सबै परिवर्तन भइरहनु धर्म सत्य रहेको छ । धर्म सत्य भनेछु जानिबुझी नै । धर्म सत्यपरक रहन्छ । सत्यताविहीन धर्म हुन्न के ? हुनै सक्दैन । सत्यहीन धर्म कुनै पनि छैन, हुन्न पनि । सत्यबाट पर धर्मै हुन्न । सत्यविहीन धर्म धर्मै हुन सक्दैन । धर्मविहीन सत्य झूठ रहन्छ । झूठमुठको दुनियाँ असत्य र अधर्म रहन्छ । धर्मोरक्षति रक्षत' संस्कृत उद्गार बनेको त्यसैले । सुरक्षित बनेका सबै धर्मकै कारण । धर्म निष्ठापूर्वक कर्म गर्नुको पर्याय बन्छ, बनेको छ । निष्ठा कर्म अन्तरमनले आआफ्नो कर्तव्यपरायण हुनु, बन्नुमा परिभाषित हुन्छ । कर्तव्य नास्ती अधिकारै अधिकारको मात्र चाहना भ्रष्ट र विदु्रप समाज बन्नु, बनाउनुको कुचेष्टा बन्छ, रहन्छ, साबितिन्छ पनि । त्यसो हुँदै गए एकएक पल बिभत्स र विकराल फलका भोगी त्यस समाजले नबुझी सुखै हुन्न । धर्मनिष्ठ कर्म र कर्मनिष्ठ धर्म आपसमा सटिक रहेको हुन्छ । नासमझ, बीचमराइ र व्यभिचारले एक न एक पल अधर्म, अकर्म निम्त्याउँछ । मेरो मृत्युञ्जय दिवसको चिन्तन, आत्मचिन्तनबाट उद्भव आत्मविभोरी यो । हजुरहरूमा समर्पित सौगात यो औकातभरिको । मृत्युञ्जय दिवस मनाउँदामनाउँदै जाँदा वा जानसके हामी दीर्घायु बन्ने मेरो धारणा, विश्वास । परन्तु मेरै धारणा र विश्वासमात्र पर्याप्त रहन्न, छैन पनि । असल, राम्रो नियतले कर्मनिष्ठ रहँदामात्र सम्भव रहन्छ मृत्युञ्जय दिवस । अहिले र आजभन्दा दूरयामी समयावधिसम्म लक्षित राख्न सकिँदो रहेछ । विश्वका दीर्घजीवी योगी तपस्वी, महारथीहरूका जीवन यस्तै रहे बनेका छन् । इतिहास यस्तै बताउँछ, चरितार्थ गर्छ । हाम्रै नेपाल काठमाडौंको शिवपुरी शिखरवासी शिवपुरी बाबा १३६ आयुष्मान रहे, बनेका सत्य तथ्य ज्ञान नै छ । ओझेलमा परेको छैन यो जीवन्त उदाहरण । दीर्घ जीवन केका लागि ? कुनै लिप्सामा लुटपुटिइरहनैका लागि ? कि जनजीवन उकास्ने निहुँमा आफ्नै झोला भर्नका लागि ? सोचनीय छ प्रसङ्ग यो । मृत्युञ्जय दिवसको धुनमा मच्चिएका यी तरंग रंगहरू सहृदयी पाठक महानुभावमा सुम्पने रहर यी ।"
मुठभेडको मुड,"छिमेकी मित्रराष्ट्रका कारण सत्ताच्युत हुनु परेको निष्कर्ष निकालेको प्रमुख प्रतिपक्षी एमालेले संविधान संशोधन प्रस्तावप्रति कडा प्रतिक्रिया देखाएको छ । एमाओवादी अध्यक्ष प्रधानमन्त्री पुष्पकमल दाहाल र कांग्रेस सभापति शेरबहादुर देउवा दुवैले ५ नम्बर प्रदेशको सीमा हेरफेरको प्रस्ताव संविधान जारी गर्नुअघि एमालेले संवैधानिक संवाद समितिमा पेस गरेको धारणा भएको बताएका छन् । एमाले उपाध्यक्ष भीम रावलले भने त्यस बेला सहमतिका लागि पेस गरेको स्वीकार्दै प्रश्न गरेका छन्, किन त्यसै बेला समर्थन नजनाएको त ? ' उनी अहिले त्यसको सान्दर्भिकता नरहेको बताउँछन् । एमाले नेताहरू वर्तमान सरकार विघटित संविधानसभामा टुंगिसकेका जातीयक्षेत्रीय विषयहरू फेरि ब्यूँताउन क्रियाशील रहेको बताउँछन् । संविधानसभाले नै प्रदेशको सीमांकन गरेर गइसकेको छ तर सरकारले सिंगै संविधानसभाका कामलाई उल्ट्याउने ढंगले संविधानसभाका विषयगत समितिका प्रतिवेदन अध्ययन गर्ने गरी संघीय आयोगलाई जिम्मा दिने निर्णय गरेको छ', एमाले संसदीय दलका उपनेता पूर्व संविधानसभा अध्यक्ष सुवास नेम्बाङले भने, संविधानसभाले आयोगको जिम्मामा नछाडेका विषय फेरि उल्टाउन खोज्नुको अर्थ के ? ' एमालेका अर्का एक नेताले दिएको जानकारीअनुसार प्रधानमन्त्री दाहाललाई बुधबार सभामुखले बोलाएको बैठकमा यो निर्णयबारे सोध्दा उनले स्वीकार गरेको बताए । उनले प्रधानमन्त्रीको जवाफ उद्धृत गर्दै भने, प्रधानमन्त्रीले जातीय मुद्दा ब्यूँताउन खोजेको भन्दै नकारात्मक ढंगले नलिऊँ भन्नुभो ।' वर्ष दिनअघि संविधानसभाबाट जारी नयाँ संविधान मधेसकेन्द्रित दलहरूलाई समेत स्वीकार्य बनाउन' भन्दै सरकारले संसद्मा संविधान संशोधन विधेयक दर्ता गरेको छ । प्रधानमन्त्री पुष्पकमल दाहालले अन्य दलका शीर्ष नेतासँगको बैठकमा भनेका छन्, यो संयुक्त लोकतान्त्रिक मधेसी मोर्चा र छिमेकीको असन्तुष्टि हल गर्न ल्याइएको संविधान संशोधन विधेयक हो ।' मंसिर १४ गते राति संसद्मा दर्ता गरिएको उक्त विधेयकबारे भोलिपल्टै मधेसी मोर्चाको औपचारिक बैठक बसी निर्णय गर्यो, दर्ता गरिएको संशोधन विधेयकले मधेसी, आदिवासी जनजातिलगायत सीमान्तकृत समुदायहरूबाट उठाइएका मुद्दाहरूको सम्बोधन नगर्ने भएको हुँदा यसलाई यथास्थितिमा स्वीकार गर्न नसकिने निर्णय गर्दछ ।' अर्थात्, सरकारले जसलाई सम्बोधन गर्न भनेर संविधान संशोधन प्रक्रिया अघि बढाएको हो, त्यही शक्तिले अस्वीकार गरेपछि यसले अब कसका असन्तुष्टि सम्बोधन गर्ला, प्रस्टै अनुमान गर्न सकिन्छ । विधेयक दर्तासँगै प्रस्तावित प्रदेश नम्बर ५ मा आन्दोलन चर्किएको छ । रूपन्देही, पाल्पा, रोप्पा, प्यूठानजस्ता ठाउँ तीन दिनदेखि ठप्प छन् । संविधान जारी गरेलगत्तै मधेसमा निस्किएका भन्दा ठूल्ठूला जुलुस त्यहाँ निस्कन थालेका छन् । एमालेमात्र हैन, त्यहाँका कांग्रेसराप्रपासमेत आन्दोलनमा उत्रेका छन् । माओवादी केन्द्रकै शीर्ष नेता टोपबहादुर रायमाझी पनि संशोधन प्रस्तावविरुद्ध उत्रिएका छन् । भन्न सकिन्छ देशभित्रको असन्तुष्टि र द्वन्द्व हल गर्ने हैन, यसले बढाएको छ । तत्कालीन संविधानसभामा १० प्रतिशतभन्दा कम हिस्सा ओगट्ने तर तराईमधेसको क्षेत्रीय शक्ति संयुक्त लोकतान्त्रिक मधेसी मोर्चालाई मनाउन संशोधन प्रस्ताव दर्ता गरेलगत्तै संसद्को झन्डै एक तिहाइ हिस्सा ओगट्ने प्रमुख प्रतिपक्षी एमाले पनि आन्दोलित भएको छ । एमालेमात्र हैन, सत्तारूढ सबैभन्दा ठूलो घटक कांग्रेस र अर्को सत्तासीन घटक राष्ट्रिय प्रजातन्त्र पार्टीका जिल्लास्तरीय नेताकार्यकर्ता पनि एमालेसँगै आन्दोलनमा उत्रेका छन् । सरकारले जसलाई सम्बोधन गर्न भनेर प्रस्ताव ल्यायो, त्यही मधेसी मोर्चाले भने संशोधन प्रस्ताव अस्वीकार गरिदिएको छ । शान्त देश एकाएक अशान्त भएको छ । विस्तारै वातावरण त्यस्तै देखिन थालेको छ, जस्तो दृश्य पहिलो संविधानसभा विघटन हुनुभन्दा अगाडि देखिएको थियो । जातीय, क्षेत्रीय राज्यको माग फेरि उठ्न थालेका छन् । कसैले स्वीकारेन संशोधन प्रस्ताव संविधान संशोधन प्रस्तावमा सात बुँदा भए पनि यसमा मूलतः चारवटा विषय समेटिएका छन् प्रदेशको सीमांकन हेरफेर, राष्ट्रिय सभामा प्रतिनिधित्व, सरकारी कामकाजको भाषा र वैवाहिक अंगीकृतको नागरिकताबारे । ५ नम्बर प्रदेशबाट पहाडी जिल्लाहरू पाल्पा, गुल्मी, अर्घाखाँची, रोल्पा, प्यूठान र रुकुमको पूर्वी भागलाई हटाएर प्रदेश नम्बर ४ मा गाभ्न प्रस्ताव गरिएको छ । यो पारित भएमा गोरखा, लमजुङ, तनहुँ, कास्की, मनाङ, मुस्ताङ, पर्वत, स्याङ्जा, म्याग्दी, पाल्पा, गुल्मी, रोल्पा, प्यूठान, नवलपरासीको बर्दघाटपूर्व र रुकुम जिल्लाको पूर्वी भाग समेटिएको प्रदेश हुनेछ ४ नम्बर प्रदेश । यसको राजधानी पोखरा बनाउने लगभग निश्चित छ । नवलपरासीको बर्दघाटघन्दा पश्चिम बर्दियासम्म छ तराईमधेसका जिल्ला मात्रको अर्को मधेस प्रदेश' बन्नेछ प्रदेश नम्बर ५ । संघीय समाजवादी फोरमका सहअध्यक्ष राजेन्द्र श्रेष्ठले भने, यो सीमांकनले हाम्रो माग सम्बोधन गर्दैन । थारूको क्लस्टर (क्षेत्र)लाई संशोधनले सम्बोधन गर्न सकेको छैन ।' मधेसी गठबन्धनले पूर्वी तराईका झापा, मोरङ, सुनसरीलाई प्रदेश नम्बर २ मा र सुदूरपश्चिमका कैलाली, कञ्चनपुरलाई प्रदेश नम्बर ५ मा राख्न माग गर्दै आए पनि संशोधनमा यो विषय समेटिएको छैन । नयाँ संविधानमा राष्ट्रिय सभामा प्रत्येक प्रदेशबाट आठआठ जनाका दरले ५६ जना प्रतिनिधि (सांसद) हुने व्यवस्था थियो । यसलाई संशोधन गर्न अघि बढाइएको विधेयकमा उल्लेख छ, हरेक प्रदेशबाट एकजना महिला, एकजना दलित, एकजना जनजाति र एकजना अपांगता भएका व्यक्ति वा अल्पसंख्यकसहित तीन जनाका दरले २१ जना र बाँकी ३५ जना प्रत्येक प्रदेशको जनसंख्याको अनुपातमा निर्वाचित हुने गरी ५६ जनाको प्रतिनिधित्व हुने' छ, जुन मधेसी मागबमोजिमकै छ । संशोधनमा सरकारी कामकाजको भाषाबारे पनि प्रस्ताव गरिएको छ । भाषा आयोगको सिफारिसमा नेपाल सरकारले सरकारी कामकाजको भाषा भनी निर्णय गरेका भाषाहरूलाई संविधानको अनुसूचीमा समावेश गर्नेछ' थप्न प्रस्ताव गरिएको छ । संघीय समाजवादी फोरमका सहअध्यक्ष राजेन्द्र श्रेष्ठले भने, केन्द्रमा बहुभाषिक हुने व्यवस्था हाम्रो माग थियो, उल्टै प्रदेशको क्षेत्राधिकार उल्लंघन गर्ने गरी यो आएको छ । हामीलाई स्वीकार्य छैन ।' वैवाहिक अंगीकृतको नागरिकसम्बन्धी धारा ११ (६) मा उल्लेख थियो, नेपाली नागरिकसँग वैवाहिक सम्बन्ध कायम गरेकी विदेशी महिलाले चाहेमा संघीय कानुनबमोजिम नेपालको अंगीकृत नागरिकता लिन सक्नेछ ।' संसद्मा दर्ता गरिएको संशोधन प्रस्तावमा लेखिएको छ, नेपाली नागरिकसँग वैवाहिक सम्बन्ध कायम गरेकी विदेशी महिलाले चाहेमा आफ्नो देशको नागरिकता परित्याग गरेको कारबाही चलाएपछि संघीय कानुनबमोजिम नेपालको वैवाहिक अंगीकृत नागरिकता लिन सक्नेछ ।' राष्ट्रपति, प्रधानमन्त्री, संवैधानिक र सुरक्षा निकायका प्रमुखजस्ता राज्यका प्रमुख अंगीकृतलाई समेत खुला गर्ने व्यवस्था संशोधन प्रस्तावमा छैैन । प्रधानमन्त्री दाहाल, उपप्रधानमन्त्री एवं गृहमन्त्री विमलेन्द्र निधिले अन्तरिम संविधानबमोजिम नै हुने गरी गर्ने' भन्दै अभिव्यक्ति दिँदासमेत जनस्तरबाट व्यापक विरोध भएको थियो । सबैभन्दा कडा विरोध भने ५ नम्बर प्रदेशबाट पहाडी जिल्ला छुट्ट्याउने प्रस्तावको भएको छ । प्रस्तावलगत्तै त्यस क्षेत्रमा विरोध सुरु भएको छ । स्थानीय बासिन्दासमेत विरोध प्रदर्शनमा उत्रिएपछि सत्तापक्षका त्यस भेगका नेताहरू पनि संशोधन प्रस्तावविरुद्ध बोल्नैपर्ने बाध्यतामा परेका छन् आफ्नो भोट बैंक' जोगाउन । रूपन्देहीमा विरोध बढेपछि रक्षामन्त्रीसमेत रहेका कांग्रेस नेता बालकृष्ण खाँडले मन्त्रिपरिषद्मै असन्तुष्टि राखेको बताए । एमाओवादी नेता टोपबहादुर रायमाझीले संशोधनलाई साथ नदिने अभिव्यक्ति दिए । स्थानीय कांग्रेस, एमाले, राप्रपा त आन्दोलनमा सहभागी नै छन् । कार्यान्वयन कि संशोधन संसारभरि स्थापित मान्यता हो संविधान जारी गरेपछि संविधानसभा स्वतः विघटन हुन्छ । संविधान देशको मूल कानुन हुन्छ । यससँग बाझिने कानुनहरू स्वतः अमान्य हुन्छन् । यसलाई उल्लंघन गर्नु दण्डनीय मानिन्छ । त्यही संविधानअनुसार आवधिक निर्वाचन हुन्छ । संविधानका प्रावधानहरू क्रमशः कार्यान्वयन हुँदै जान्छन् तर हामीकहाँ भने संविधान जारी भएपछि संविधान कार्यान्वयनको बहस सुरु भएको छ । संविधानका प्रावधान लागू गर्दै जानुको साटो कार्यान्वयन नै नभई एकपटक संशोधन भइसकेको छ । १४ महिनापछि दोस्रो संशोधन प्रस्ताव दर्ता भएको छ । पछिल्लो एक वर्षदेखि शीर्ष नेताले दोहोर्याई तेहर्याई जप्ने गरेको मन्त्र हो संविधान कार्यान्वयन' । नयाँ संविधान जारी हुँदाखेरिको सुशील कोइराला नेतृत्वको सरकारदेखि केपी शर्मा ओली सरकार हुँदै पुष्पकमल दाहाल नेतृत्वको सरकारसम्म आइपुग्दा संविधान कार्यान्वयन भन्दै संशोधन नै अघि सारिएको छ, जुन जनादेश अहिलेको संसद्लाई छैन । मधेसका असन्तुष्टि सम्बोधन गर्न भनी एमाले सरकारको पालामा पनि संविधान संशोधन गरिएको थियो । संविधान जारी भएको १७ दिनपछि नै प्रधानमन्त्री सुशील कोइराला सरकारका कानुनमन्त्री नरहरि आचार्यले दर्ता गरेको संशोधन विधेयकमा कांग्रेसकै सांसद मीनेन्द्र रिजाल र फर्मुल्ला मन्सुरले हालेको संशोधनलाई केपी ओली सरकारले अघि बढाउन सहमति जनाएको थियो । र, एमाले पनि त्यसलाई पारित गर्न सहमत भयो । तत्कालीन कांग्रेस सभापति सुशील कोइरालाले संशोधनपछि मधेसकेन्द्रित दलको माग सम्बोधन हुन्छ भन्नुभएको थियो', एमाले उपनेता नेम्बाङले भने, उहाँहरूकै संशोधनलाई संसद्ले पारित गयो तर मधेसी मोर्चाले सहमति जनाएन । अहिले दर्ता गरिएको संशोधनको आवश्यकता र औचित्य स्थापित गर्नुपर्छ भन्ने हाम्रो भनाइ हो ।' २०७२ माघ ९ गतेको पहिलो संशोधनले निर्वाचन क्षेत्र निर्धारण गर्दा जनसंख्यालाई पहिलो र भूगोललाई दोस्रो आधार बनाउने भनी प्रस्ट लेखियो । राज्यका हरेक निकायमा महिला, मुस्लिम, दलित, जनजाति, पछाडि परेका खसआर्यलाई समानुपातिक समावेशी प्रतिनिधित्व गराउने उल्लेख गरियो । यो व्यवस्थाले संघीय संसद्का एक सय ६५ सिटमध्ये तराईमधेसबाट ८० र पहाडहिमालबाट ८५ सिट हुने सुनिश्चित गरेको थियो । त्यसलाई मधेसी मोर्चाले माग सम्बोधन भएको रूपमा लिएन । जनादेश र आवधिक चुनाव लोकतान्त्रिक प्रणालीमा सबैभन्दा मुख्य कुरा जनादेश र आवधिक निर्वाचनको हुन्छ । अहिले संविधान संशोधन प्रस्ताव दर्ता भएको संसद् निर्वाचित संविधानसभाको अर्को अवतारमात्र हो । यो अन्तरिम संसद्मात्र हो । संसारभरिका संविधानसभा संविधान जारीसँगै विघटन हुन्छन् । त्यसको अस्तित्व रहन्न । एक वर्षभित्र संविधान जारी गरेर विघटन हुने वाचा गरेको त्यही संविधानसभाले मिसन पूरा गरेपछि पनि अनन्तकालसम्म बसिरहनु र निर्वाचित संसद्जस्तै अधिकार प्रयोग गर्न खोज्नु प्रजातान्त्रिक पद्वतिको खिल्ली उडाउनु हो । संविधानसभा पूर्वअध्यक्ष नेम्बाङले भने, संक्रमणकालीन व्यवस्थापनका लागि मात्र रूपान्तरित संसद् राखेका हौं । संविधानको संक्रमणकालीन व्यवस्थाबाहेक अरू विषयमा संशोधन गर्नु उचित हुँदैन ।' उनले प्रदेशको सीमांकनमा फेरबदल गर्ने विषय त यो संसद्ले गर्न नसक्ने भनेरै संविधानमा लेखिएको बताए । नेम्बाङले संविधानको धारा २७४ को व्यवस्था उद्धृत गर्दै भने, प्रदेशसंसद्को अधिकारसँग जोडिएको विषयलाई चलाउने अधिकार यो संसद्लाई हुँदैन ।' अहिलेको व्यवस्थापिका संसद्' संविधानसभाको रूपान्तरित स्वरूप हो । ०७० मंसिर ४ गतेको चुनावमा जाँदा कांग्रेस, एमाले, एमाओवादी, राप्रपा, मधेसकेन्द्रित दलहरू सबैले एक वर्षका लागि जनतासँग भोट मागेका थिए । संविधान जारी भएको संविधान कार्यान्वयन गर्नेतिरभन्दा लगातार संशोधनमात्र गर्दै जानुअघि जनादेशलाई पनि ख्याल गर्नु जरुरी हुन्छ । एक वर्षभित्र संविधान जारी गरेर विघटन हुने वाचा गरेको त्यही संविधानसभाले मिसन' पूरा गरेपछि पनि अनन्तकालसम्म बसिरहनु र निर्वाचित संसद्जस्तै अधिकार प्रयोग गर्न खोज्नु प्रजातान्त्रिक पद्धतिको खिल्ली उडाउनु हो । नेम्बाङ भन्छन्, जनप्रतिनिधिमूलक संस्था नहुँदाको संवैधानिक जटिलता बेहोरेकाले फेरि त्यस्तो नहोस् भनेर मात्र रूपान्तरित संसद् राखेका हौं । यसले संविधान संशोधन गरिरहनु शोभनीय हैन ।' प्रमुख प्रतिपक्षी एमाले कुनै पनि हालतमा संविधान संशोधन प्रस्ताव पारित गर्न नदिने अडानमा छ । एक सय ८२ सिट रहेको उसलाई माले, नेपाल मजदुर किसान पार्टी र राष्ट्रिय जनमोर्चाले पनि साथ दिएको छ । एमाले गठबन्धनसँग एक सय ९५ सांसद रहेकाले ऊ संविधान पारित हुन नदिनसक्ने संख्याको नजिक छ । संसदीय इतिहासमा यस्ता विधेयक संसद्मै झुन्डिएर हराएका उदाहरण पनि छन्', नेम्बाङले भने, सरकारले यो विधेयक फिर्ता लिनु नै उचित हुन्छ । विधेयक अस्वीकृत भएमा सरकारमाथि नैतिक प्रश्न उठ्छ ।'"
आत्मानन्द जन्मोत्सव र किरात पर्व,"सोह्रौं राष्ट्रिय विभूति महागुरु फाल्गुनन्दको पनातिका रूपमा जन्मनुभएका धर्मगुरु आत्मानन्द लिङ्देनको जन्म २०११ साल मंसिर १८ गते ब्रह्ममुहूर्त शुक्लपक्षमा मेची अञ्चल, इभाङ५, चुुक्चिनाम्बा अगौटेमा पिता पुण्यप्रसाद र माता चन्द्रमाया चेम्जोङमाको कोखबाट भएको थियो । जन्मँदै आमाको दूध नखाएकाले गाईको दूध खुवाएर उहाँलाई बचाइयो । शिशुकालको नाम सोमबहादुर भए पनि पछि उहाँ आत्मानन्दका रूपमा प्रसिद्ध हुनुभयो । महान् दार्शनिक किरात धर्मका पुनर्संस्थापक फाल्गुनन्दको पुनः अवतार आत्मानन्द अवतरण हुनुभएको किरात धर्म वाङ्मयले स्वीकारेपछि मुहिगुम अङ्सिमाङ आत्मानन्द ईश्वरदूतका रूपमा पूजनीय भएपछि उहाँको जन्मदिन किरात धर्मको दुई पर्वका रूपमा मनाइन्छ । प्रत्येक साल मंसिर १८ गते मुहिगुम अङ्सिमाङ आत्मानन्द शुभ जन्मोत्सव प्रत्येक साल मंसिर १८ गते किरात चाड उधौली पर्व यी दुई चाडपर्वलाई संयुक्त मनाउँदा मंसिर १८, १९ र २० गते त्रिदिवसीय किरात महापर्वका रूपमा मान्ने परम्परा छ । यो पर्व राष्ट्रिय अन्तर्राष्ट्रिय स्तरमा विश्वको १५२० मुलुकमा मनाइन्छ । स्कुलमा नपढी आत्मा छामेर आफैं ज्ञान आउँछ भन्ने आत्मादर्शी बालक पछि आत्मेआत्मा संज्ञाबाट आत्मानन्द कहलिए । बालागुरु भनी बाल्यावस्थामा ज्ञानीबालक ध्यानज्ञान, जपतप, दीक्षाशिक्षा, योग साधनारत रहँदा भगवान् माङको आत्मा साक्षात्कार गरी पुनः ब्रह्मज्ञान दोहोर्याउन पाँच जना चेलाका साथ २०२७ साउनदेखि माघसम्म उनी इलामको फुलुंगी माइ तपोभूमिमा ध्यान गरी बसे । त्यस क्रममा दुईपटक व्रह्मज्ञान सिद्धिशक्ति पाएका आत्मानन्द नेपाल र नेपाली तथा किरातका एकमात्र सिद्धपुरुष सिद्धात्मा हुन् । परमात्मा तागेरानिङवाभूमाङको अभूतपूर्व दर्शन पाएका देवात्मा, महात्मा मुहिगुम अङसी माङ आत्मानन्दको देववाणी ईश्वरको दर्शन गरी मोक्ष भई जाने इच्छालाई माङबाट आज्ञा भयो फाल्गुनन्दको अपूरो कामलाई पूर्ण गरेर मात्र आउनू' भन्ने । ईश्वरको इच्छाअनुसार महागुरुको धर्मदर्शन पूरा गर्न आएको छु, मेरो निजी विचार केही छैन' भन्ने महावाणीसहित गुरुदेवले आफ्नो अवतरणको रहस्यमात्र बताउनुभएन, विश्व ब्रह्माण्डको सृष्टित्व वर्णन, भूतवर्तमानभविष्य त्रिकालको भविष्यवाणी गर्नुभयो । जलप्रलय, थलप्रलय, महाप्रलय, महाभूकम्प, भारत पाकिस्तानको युद्ध, भारत राज्य टुक्रिने, अमेरिकाको महाशक्ति घट्ने, युरोपियन, मुलुकहरू चकनाचुर हुने, तेस्रो विश्वयुद्ध, महाआँधीबेरी, महाबज्र चट्याङ झर्ने, शक्तिशाली ठूलाधर्महरू समाप्त हुने, सूर्यको तापक्रम बढ्ने, हिमालय पग्लेर होचिने, पेट्रोलियम पदार्थ गायब हुने, महाअनिकाल भयंकर आउने र संसारका शक्तिशाली राजा बासा समाप्त भई चीनमा जातीय युद्धले जनसंख्या घटेर ५० लाखमात्र रहनेजस्ता देववाणीहरू सार्वजनिक गर्नुभयो । यससम्बन्धी २०४९ माघ २ गते उहाँले बोलेको टेपरेकर्ड भविष्यवाणी ग्रन्थ'का रूपमा प्रकाशनसमेत भएको छ । यस क्रममा विश्वका मानिसको एक सय ५० आत्मायानहरू पृथ्वीमा झरेको छ । अन्ततोगत्वा ज्ञानीहरूको ज्ञान, धनीहरूको धन हराउने एउटा सत्य दर्शनमात्र रही सुरु हुने स्थितिमा विश्वले आपूलाई सोध्ने र विश्व समुदाय आफ्नो मुखारविन्दबाट मिल्नेजस्ता विश्व शान्ति र मानव एकता'को भविष्यवाणी उहाँले गर्नुभएको छ । त्रिकालज्ञ भविष्यदर्शीको ६३औं नुमाङगेन्ना जन्मोत्सव र उधौली पर्व एकसाथ बाँझो९, माङसेबुङ इलाममा बीसौं हजार भक्तजनको भेलाले लाखलाख महाबत्ती प्रज्ज्वलन, महाशक्ति अष्टयज्ञ धार्मिक विधाका साथ मनाउँछन् । योगदर्शी गुरुदेवको प्रमुख संरक्षकत्वमा किरात धर्म तथा साहित्य उत्थान संघ, किरात चोत्लुङ मुहिगुम अङ्सिमाङगेन्ना सेवा, महागुरु फाल्गुनन्द स्मृति प्रतिष्ठान, किरात ज्योतिष उत्थान संघ र विश्व किरात नारी संघ तथा निजी गुरुआ श्रम कृषि तथा भौतिक पूर्वाधार निर्माण आर्थिक व्यवस्थापन समिति आदि वैधानिक संस्था क्रियाशील रही ज्ञानकाण्ड, कर्मकाण्ड तथा समसामयिक गतिविधिहरू गर्दै आएका छन् । फलतः आठ लाख १८ हजार तीन सय ८९ जनाले राष्ट्रिय जनगणनामा नाम उल्लेख गरी राज्यको चौथो दर्जा पाउने काम, फाल्गुनन्दलाई सोह्रांै राष्ट्रिय विभूति तथा उहाँको जन्मजयन्तीमा सार्वजनिक बिदा दिलाउने काम धर्मगुरुकै आशीर्वादको परिणाम भएको उक्त समुदायको विश्वास छ । इलाम बाँझो७, उत्तरेनिवासी पवित्रहाङ्मा साँबासँग २०३२ माघ २२ गते विवाह गरी सांसारिक जीवनमा रूपान्तरण हुनुभएका बालागुरु अबको किरात धर्मगुरु गुरुआमाको छोराछोरी एक दर्जनका मातापिता हुनुभयो । उहाँले गुरुआ श्रम निर्माण, किरातेश्वर केन्द्रीय मन्दिर, किरात पण्डित, पुजारी, ज्योतिषी गुरुहरू उत्पादन, किरातको वेद मुन्धुमहरू प्रकाशन, सयौं मन्दिर निर्माण, फाल्गुनन्द प्रतिमा किरातगुरुकुल विद्यालय निर्माण, त्यसको अध्ययन अध्यापन, धार्मिक प्रवचन, प्रशिक्षण र देववाणी प्रसारण, राष्ट्रिय अन्तर्राष्ट्रिय सम्मेलन महासम्मेलन गर्ने गराउने एवं देशविदेशका १५२० राष्ट्र र विश्वमा विश्वशान्ति कायम गर्ने महानायक आत्मानन्दलाई फाल्गुनन्दको द्वितीय अवतार मुक्तिदाता, ज्ञानदाता र चेतनदाताका रूपमा लिइन्छ । दया, शान्ति, अहिंसा र सत्यको सिद्धिशक्तिका सम्वाहक धर्मगुरुको उपदेश छ, मानव मोक्षका लागि धार्मिक सहिष्णुता कायम गरी विश्वशान्ति र मानव एकता कायम गर्न ब्रेड र ब्रेनले मात्र नभएर आत्मज्ञान, ब्रह्मज्ञान, परमात्माज्ञान, अध्यात्मज्ञानले देवविद्या र राजविद्या चलाउनुपर्छ ।' आ श्रम लारुम्बामा ध्यानशाला, ज्ञानशाला, योगशाला, धर्मशाला, आरोग्यशाला, मुन्धुमशाला, वेदशाला, गौशाला, ज्योतिषशाला, विज्ञानशाला, जपतपशाला, शिक्षादीक्षाशाला, भक्तशाला, अनाथ बालबालिका र वृद्धवृद्धा श्रम, ब्रह्माण्डको मापनमा विशाल स्वर्णगजुरसहितको अखण्ड मन्दिर, अखण्ड श्रीखण्ड सार्वभौमिक अखण्ड सेवास्थल निर्माण गरी सर्वकालीन सर्वयुगीन अमर रहने देवसिद्धि, राजसिद्धि, मानवसिद्धिको अर्चना, उपासना, आराधना गर्ने हजारौं रोपनीको हातामा निर्माण भइरहेको छ । यही कर्मबाट देवविद्याराजविद्या, व्रह्मविद्या र योगविद्याका ज्ञान महाज्ञान दिई परमगति परममोक्षधाममा विशिष्ट गुरुआसनमा आ िश्रत धर्मगुरुको विषयमा अझ बढी ज्ञान जान्न महागुरु फाल्गुनन्दको अवतार आत्मानन्द' र धर्मगुरु आत्मानन्दको आत्मावृत्तान्त ग्रन्थ अध्ययन गरेमा पूर्ण ज्ञान पाइने विश्वास छ । यस अवसरमा उधौली पूजा सेवाका साथ मुहिगुम अङ्सिमा आत्मानन्द लिङ्देनको ६३औं जन्मोत्सवको उपलक्ष्यमा सिद्धिशक्ति, देवशक्ति, ज्ञानशक्ति ईश्वरशक्ति, आत्मापरमात्मा शक्ति, सर्वशक्ति, परमशक्ति प्राप्त गरी मत्र्यलोक, पाताललोक र स्वर्गलोक तीनत्रिलोक, १८ भुवन परममोक्ष पाउन र जगत्का मानव जाति र सम्पूर्ण जीव पशुप्राणीलाई सुखशान्ति मिलोस् भनी प्रार्थना गर्दछु ः जीवस्व शरद्ःशतमनित्य शुद्धं निराभासं निराकारं निरञ्जनम् । नित्य बोध चिदानन्दं गुरोव्रह्मा नमाम्यहम् सयौं बर्ष बाँच, सयौं शरद मनाऊ, नित्य शुद्ध, निरन्तर आत्मा आनन्द बोध गरी गुरु नै ब्रह्मा, गुरु नै विष्णु, गुरु नै महेश्वर हुन् भन्ने मूल्य र मान्यताका साथ गुब्रह्म गुरुविष्णु गुरुदेवो महेश्वर, गुरुसाक्षात् परब्रह्मा तस्मै श्रीगुरुदेवे नमः किरातेश्वर अवतार आत्मानन्दको माङ्लिङ्मा माङोप्मा माङ्केप्मा तागेरानिङ्वाभुमाङ केप्माका लागि अगाध श्रद्धा, आस्था भक्तिपूर्वक मंगलमय शुभकामना !"
चेल्सीद्वारा म्यानचेस्टर सिटी ३१ ले पराजित,"काठमाडौंः इंग्लिस प्रिमियर लिग फुटबलमा लिग लिडर चेल्सीले म्यानचेस्टर सिटीलाई ३१ गोल अन्तरले पराजित गरेको छ। शनिबार साँझ भएको खेलमा एक सून्यले पछि परेको स्थिति उल्टाउँदै चेल्सीले म्यान सिटीलाई ३१ गोल अन्तरले पराजित गरेको हो। खेलको ४५ औं मिनेटमा चेल्सीका ग्यारी काहिलले आत्मघाती गोल गरेपछि पहिलो हाफमा म्यान सिटीले १० को अग्रता पाएको थियो। तर, खेलको ६० औं मिनेटमा डिएगो कोष्टाले गोल गर्दै खेल ११ गोलको बराबरीमा ल्याए। खेलको ७० औं मिनेटमा विलियमले गोल गर्दै चेल्सीलाई २१ को अग्रता दिलाए। त्यसपछि खेलको ९० औं मिनेटमा हाजार्डले गोल गरेपछि चेल्सीले सिटीमाथि ३१ को जित दर्ता गर्यो। जितपछि चेल्सी १४ खेलबाट ३४ अंकका साथ लिग तालिकाको शीर्ष स्थानमा कायमै छ। एक खेल कम खेलेको लिभरपुल ३० अंकसहित दोस्रो स्थानमा छ भने सिटी १४ खेलबाट ३० अंकका साथ तेस्रो स्थानमा यथावत छ।"
"एल क्लासिको बराबरीमा सकियो, रियल मड्रिडको ६ अंकको अग्रता कायमै","काठमाडौंः बार्सिलोनालाई बराबरीमा रोक्दै लिग लिडर रियल मड्रिडले ६ अंकको अग्रता कायमै राखेको छ। बार्सिलोनाको घरेलु मैदान क्याम्प नाउमा भएको खेलमा पाहुना टोली रियल मड्रिडले बार्सिलोनालाई ११ गोलको बराबरीमा रोकेको हो। खेलमा अग्रता भने बार्सिलोनाले खेलको ५३ औं मिनेटमा लुइस स्वारेजको गोलबाट लिएको थियो। स्वारेजले नेमारले प्रहार गरेको स्पट किक मा हेडमार्फत गोल गरेका थिए। तर, बार्सिलोनाले १० को अग्रता कायम गर्न सकेन। खेलको ९० औं मिनेटमा रियल मड्रिडका लागि कप्तान सर्जियो रामोसले हेड गोल गर्दै ११ को बराबरीमा ल्याए। बराबरीसँगै लिगको शीर्ष स्थानमा रहेको रियल मड्रिडको १४ खेलबाट ३४ अंक भएको छ भने दोस्रो स्थानमा रहेको बार्सिलोनाको समान खेलबाट २८ अंक छ। तेस्रो स्थानमा रहेको सेभिल्लाको समान खेलबाट २७ अंक छ।"
"एल क्लासिको भिडन्त आज, तोड्लान त मेसीले गोलको खडेरी?","काठमाडौंः विश्वकै ठूलो प्रतिस्पर्धाका रुपमा लिइन्छ, स्पेनिस दुई महारथी रियल मड्रिड र बार्सिलोनाबीचको खेललाई। जुन भिडन्तलाई एल क्लासिको भनिन्छ। विश्वकै सवैभन्दा महँगो भिडन्त हो एल क्लासिको, जसमा विश्वकै महँगा खेलाडी मैदान उत्रिन्छन्। एल क्लासिकको भिडन्त बार्सिलोना र रियल मड्रिडबीचको प्रतिष्ठाको लडाइका रुपमा पनि लिइन्छ। ला लिगा फुटबलमात्रै होइन जुनसुकै प्रतिस्पर्धामा पनि सवैभन्दा ठूलो खेलका रुपमा लिइन्छ एल क्लासिको भिडन्तलाई। ला लिगा फुटबल अन्तर्गत एल क्लासिको भिडन्त नेपाली समय अनुसार शनिबार साँझ ९ बजे सुरु हुँदैछ। अझ, सन् २००९ मा क्रिष्टियानो रोनाल्डो म्यानचेस्टर युनाइटेडबाट रियल मड्रिडमा आबद्ध भएयता एल क्लासिको भिडन्त थप रोचक बन्न थालेको हो। एल क्लासिको भिडन्तलाई अर्जेन्टिनी स्टार खेलाडी लियोनल मेसी र पोर्चुगलका स्टार खेलाडी क्रिष्टियानो रोनाल्डोबीचको प्रतिस्पर्धाका रुपमा पनि कतिपयले लिने गर्छन्। एल क्लासिको भिडन्तमा सवैभन्दा बढी गोल बार्सिलोनाका मेसीले गरेका छन्। मेसीले सवैखाले एल क्लासिको भिडन्तमा अहिलेसम्म २१ गोल गरेका छन् भने क्रिष्टियानोले १६ गोल गरेका छन्। एल क्लासिकोमा सर्वाधिक गोल कर्ताको सूचीमा मेसी पहिलो स्थानमा हुँदा क्रिष्टियानो रोनाल्डो तेस्रो नम्बरमा छन्। दोस्रो नम्बरमा भने रियल मड्रिडकै खेलाडी अल्फ्रेडो डी स्टेफानो छन्, उनले एल क्लासिको सवै खाले भिडन्तमा १८ गोल गरेका छन्। जिनेदिन जिदानले नेतृत्वमा रहेको रियल मड्रिड ३२ खेलमा अपराजित रहेको छ। बार्सिलोनाले आफ्नो घरेलु मैदान क्याम्प नाउँमा रियल मड्रिडलाई हराउन सके ३२ खेलमा अपराजित रियलको यात्रामा पूर्णविराम लाग्नेछ। तोड्लान त मेसीले गोलको खडेरी? एल क्लासिको भिडन्तमा सवैभन्दा बढी गोल गर्ने खेलाडी हुन् मेसी। मेसीले सन् २०१४ मार्चमा रियल मड्रिडलाई ४३ गोल अन्तरले हराउँदा ह्याट्रिक गरेका थिए। तर, त्यस यता भने एल क्लासिको भिडन्तमा मेसीले गोल गर्न सकेका छैनन्। मेसीले रियल मड्रिडसँग भएका पछिल्ला पाँच खेलमा गोल गर्न सकेका छैनन्। रियल मड्रिड बार्सिलोनाभन्दा ६ अंकले अगाडि छ, यो सिजन ला लिगामा। यस्तो अवस्थामा रियलविरुद्ध पछिल्ला पाँच खेलमा गोल गर्न नसकेका मेसीमाथि थप दबाब पर्नेछ। अघिल्लो सिजन रियलको घरेलु मैदानमा बार्सिलोनाले ४० ले हराउँदा पनि मेसीले गोल गर्न सकेका थिएनन्। बार्सिलोनाले पछिल्ला पाँच खेलमा दुईमा जित हात पारेको छ।"
एल क्लासिको भिडन्त हेर्न किन बञ्चित हुनेछन् युकेका फ्यान?,"काठमाडौंः विश्वका करोडाैं फुटबल फ्यानहरु आजको दिनको पर्खाइमा छन्। यो सिजनकै पहिलो एल क्लासिको (स्पेनिस महारथीबीच) प्रतिस्पर्धा हुँदैछ। बार्सिलोना र रियल म्याड्रिडबीच यो सिजन ला लिगामा पहिलो पटक अामनेसामने हुँदैछन्। तर, युकेमा रहेका फुटबल फ्यानहरु भने एल क्लासिको भिडन्त हेर्नबाट बञ्चित हुनेछन्। किन बञ्चित हुनेछन् युकेका फ्यान? बार्सिलोना र रियल मड्रिडबीच युकेको समय अनुसार शनिबार दिउँसो तीन बजेर १५ मिनेट जाँदा (नेपाली समय अनुसार बेलुका ९ बजे) खेल सुरु हुँदैछ। एफएको म्याच प्रशारण ऐन अनुसार युकेमा दिउँसो २ः४५ बजेदेखि ३ः१५ बजे सम्म हुने कुनै पनि खेल प्रशारण गर्न नपाइने नियम छ। सन् १९६० मा लागू गरिएको यो नियम अहिलेसम्म फुकुवा गरिएको छैन्, जसका कारण एल क्लासिको युकेमा हुने फुटबलका समर्थकहरुले हेर्न पाउनेछैनन्। एफएको प्रतिवन्धका कारण युकेका फुटबल फ्यानसँग बार्सिलोना र रियल मड्रिडबीचको खेल हाइलाइटमा हेर्नु बाहेक अन्य कुनै उपाय हुनेछैन्। ला लिगाका अध्यक्ष जाभिएर टेभेजले स्पपेनिस रेडियो स्टेशन काडेना सेर सँग कुराकानी गर्दै खेल प्रशारणमा लगाइएको रोकले गर्दा युकेका फ्यानले एल क्लासिकोको शनिवारको खेल हेर्न नपाउने बताएका छन्। उनले स्पेनिस समय अनुसार दिउँसो ४ः१५ भनेको एसिया, अमेरिकालगाएका सयभन्दा बढी राष्ट्रमा हेर्न सकिने भएपनि युकेका फ्यानहरु भने यसबाट बञ्चित हुने बताए। हामीसँग एक बजे, ४ः१५ बजे र ६ः३० बजे तीनवटा समय छनोट गर्ने अवसर थियो,टेभेजले भने,स्पेनिस समय अनुसार दिउँसो एक बजे अमेरिकामा अति नै चाँडो र ६ः३० बजे एसियामा अति नै ढिलो हुने भएकाले हामीले उपयुक्त समयको रुपमा ४ः१५ बजे लाई रोज्यौं। यो समयमा युकेका फ्यानहरु भने खेल हेर्नबाट बञ्चित हुन्छन्।"
बोल्ट छठौं पटक वर्षको सर्वोत्कृष्ट पुरुष एथलेटिक्स खेलाडी घोषित,"लन्डन: जमैकन धावक उसेन बोल्ट छैठाैं पटक वर्षको सर्वोत्कृष्ट पुरुष एथलेटिक्स खेलाडी घोषित भएका छन्। अन्तर्राष्ट्रिय एथलेटिक्स महासंघ (आईएएएफ)ले उनलाई शुक्रबार छैठौं पटक वर्षको सर्वोत्कृष्ट खेलाडीबाट सम्मानित गरेको हो। हालै ब्राजिलको रियो दी जेनेरियोमा सम्पन्न संस्करणमार्फत ओलम्पिक खेलकुदमा ट्रिपल ट्रिपलको सफलता हात पारेका बोल्टलाई आईएएएफका अध्यक्ष सेबास्टियन कोएले अवार्ड हस्तान्तरण गरेका थिए। यो बास्तवमै ठूलो सम्मान हो। जब तपाईं वर्षको सर्वोत्कृष्ट खेलाडीको अवार्ड जित्नुहुन्छ, अनि वर्षभरि आफूले गरेको कडा मेहनतको प्रतिफल प्राप्त भएको महसुस हुन्छ, सम्मानित भएपछि बोल्टले भने। उनले छैटौं अवार्ड आफ्ना लागि पहिलो अवार्ड जत्तिकै महत्वपूर्ण रहेको पनि बताए । बोल्टले एक सय, दुई सय र एक सय मिटर चार गुणा रिलेमा लगातार तेस्रो ओलम्पिक खेलकुदमा स्वर्ण जितेर ट्रिपल ट्रिपलको सफलता हात पारेका थिए । अर्काे वर्ष लन्डनमा हुने विश्व च्याम्पियनसिपपछि सन्न्यास लिने घोषणा गरिसकेका ३० वर्षीय बोल्टले यसअघि पहिलोपटक सन् २००८ मा यो अवार्ड जितेका थिए । बोल्ट त्यसपछि सन् २००९, २०११, २०१२ र २०१३ मा पनि वर्षको उत्कृष्ट एथलेटिक्स खेलाडी चुनिएका थिए । रियो ओलम्पिकमा १० हजार मिटर दौडमा स्वर्ण जितेकी इथियोपियाकी अल्माज याना महिलातर्फकी वर्षको सर्वोत्कृष्ट एथलेटिक्स खेलाडी भएकी छन् । यानाले २३ वर्ष पुरानो विश्वकीर्तिमानलाई समेत आफ्नो नाममा लेखाएकी थिइन्। यानाले यसअघि चीनकी वाङ जुवान्छियाको नाममा रहेको कीर्तिमानलाई १४ सेकेन्डले पछि पारेकी थिइन्। विश्वभरका एथलेटिक्स फ्यानको भोटिङमार्फत पुरुष र महिलातर्फको विजेता खेलाडी चुनिएको आईएएएफले जनाएको छ ।"
१३ औं साग तीन वर्षपछि नेपालमा हुने,"काठमाडौंः १३ औं दक्षिण एसियाली खेलकुद (साग) सन् २०१९ को मार्चमा हुने भएको छ। दक्षिण एसियाली ओलम्पिक काउन्सिल (साओक)को शनिबार नेपालमा सम्पन्न बैठकले १३ औं साग ०१९ को मार्च ९ देखि १८ सम्म आयोजना गर्ने निर्णय गरेको हो। १३औं साग आयोजनाको जिम्मेवारी यसअघि नै नेपालले पाइसकेको छ। बैठकले १३औं सागमा २२ देखि २५ खेल समावेश गर्ने निर्णयसमेत गरेको छ । यद्यपि खेल कुनकुन हुने भन्नेबारे भने कुनै निर्णय गरेको छैन। सातदोबाटोस्थित नेपाल ओलम्पिक कमिटी (एनओसी)को कार्यालयमा बसेको बैठकमा पाकिस्तान, श्रीलंका, बंगलादेश र भुटानका प्रतिनिधिहरू सहभागी थिए। पाकिस्तानबाट खालिद महमुद, श्रीलंकाबाट चाल्स वेलिङ्टन डेभाराजा र म्याक्सवेल प्रियन्थम, बंगलादेशबाट फक्रुदिन हइदर तथा भुटानबाट जिग्मे थिन्ले र कर्मा छिरिङ सहभागी थिए । बैठकमा दक्षिण एसियाकै शक्तिराष्ट्र भारतसहित माल्दिभ्स भने सहभागी थिएन। बैठकले साओकको पदाधिकारीसमेत चयन गरेको एनओसीले जनाएको छ । यसमा एनओसी अध्यक्ष जीवनराम श्रेष्ठ साओकको अध्यक्ष तथा लामा टेन्डी शेर्पा महासचिव चुनिएका छन् । साथै बैठकले साओकको कार्यालय नेपालमै राख्ने निर्णयसमेत गरेको छ । साओकको अर्काे बैठक आगामी जुलाईमा भुटानमा बस्ने निर्णय पनि भएको छ ।"
दुर्इ मिलियन युरो खर्चन नसक्दा बार्सिलोनाले गुमाएका 'रोनाल्डो,"काठमाडौंः पोर्चुगलका स्टार खेलाडी क्रिष्टियानो रोनाल्डोको बाल्यकालको क्लब हो, स्पोर्टिङ लिस्वन। त्यहीँबाट फुटबलको करियर सुरु गरेका रोनाल्डो सानै उमेरमा धेरैको आँखामा परेका थिए। म्यानचेस्टर युनाइटेडका त्यतिबेलाका प्रशिक्षक एलेक्स फर्गुसनले रोनाल्डोको खेल हेरेपछि साह्रै प्रभावित भए। र, सन् २००३ मा १८ वर्षको उमेरमा रोनाल्डोलाई वर्ल्ड ट्राफोर्डमा भित्र्याए। तर, फर्गुसनले म्यानचेस्टर युनाइटेडमा रोनाल्डोलाई लैजानु अघि बार्सिलोनाले रोनाल्डोलाई क्लबमा भित्र्याउन खोजेको खुलेको छ। बार्सिलोनाका पूर्व अध्यक्ष जोन लापोर्टाले आफू बार्सिलोनाका अध्यक्ष हुँदा रोनाल्डोलाई म्यानचेस्टर युनाइटेडभन्दा अघि आफूले क्लबमा ल्याउन चाहेको र उनका एजेन्टसँग पनि कुराकानी गरेको खुलासा गरेका छन्। लापोर्टाले बार्सिलोनाले त्यसबेला रोनाल्डो १८ वर्षका थिए, र उनलाई १७ मिलियन युरोमा स्पेन ल्याउन खोजेको बताएका छन्। सन् २००३ देखि २०१० सम्म बार्सिलोनाका अध्यक्ष रहेका लापोर्टाले रोनाल्डोका एजेन्ट जोर्जे मेन्डेससँग रोनाल्डोलाई स्पेन ल्याउनेबारे गहन कुराकानी गरेको तर, म्यानचेस्टर युनाइटेडले १९ मिलियन युरो खर्चिएपछि रोनाल्डोलाई क्लबमा भित्र्याउन असफल रहेको उल्लेख गरेका छन्। स्पेनिस पत्रिका मार्काका अनुसार लापोर्टाले रोनाल्डोलाई भित्र्याउन कुराकानी गर्नुअघि ब्राजिलियन खेलाडी रोनाल्डिनो, रिकार्डो र राफेल माक्र्वेजलाई क्लबमा भित्र्याएका थिए। हामी टिम पुनःनिर्माणको प्रक्रियामा थियौं। क्रिष्टियानो स्पोर्टिङ लिस्वनमा थिए। तर हामीले रोनाल्डोलाई भित्र्याउनु अघि नै रोनाल्डो म्यानचेस्टर युनाइटेडसँग आबद्ध भए,लापोर्टाले भनेका छन्। माक्र्वेजका एजेन्टले मलाई भनेका थिए,मसँग अर्को निकै राम्रो खेलाडी छन्, जो क्रिष्टियानो रोनाल्डो हुन्। लापोर्टाले रोनाल्डोलाई क्लबमा भित्र्याउन १७ मिलियन युरो खर्चन एजेन्टले भनेको तर, म्यानचेस्टर युनाइटेडले १९ मिलियन युरो दिएपछि भित्र्याउने कुरा समाप्त भएको उल्लेख गरेका छन्। रोनाल्डो १९ मिलियन युरोमा म्यानचेस्टर युनाइटेडसँग आबद्ध भएका थिए। युनाइटेडबाट तीन सय खेल खेलेका रोनाल्डोले १ सय १८ गोल गरेका थिए। रोनाल्डो सन् २००९ मा विश्वकै महँगा खेलाडीका रुपमा ९४ मिलियन युरोमा म्यानचेस्टर युनाइटेडबाट स्पेनिस क्लब रियल मड्रिड आएका हुन्।"

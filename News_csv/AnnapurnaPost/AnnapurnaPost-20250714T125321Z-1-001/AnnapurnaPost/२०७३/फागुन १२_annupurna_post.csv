शीर्षक,विवरण
कसरी होला निर्वाचन ?,"जनताको अभिमत थाहा पाउन निर्वाचन एक मात्र माध्यम हो । बीसाैं शताब्दीमा बालिग मताधिकारको आधारमा स्वतन्त्र, स्वच्छ, निष्पक्ष, भयरहित वातावरणमा धाँधली आर्थिक प्रलोभनरहित दलीय घेराबाट माथि उठेको तटस्थ र सक्षम सरकारले गराउने निर्वाचनलाई मात्र निर्वाचन मानिन्छ । नेपालमा निर्वाचनको नाममा विभिन्न प्रयोग भएका छन् । पञ्चायतकालमा निर्दलीय गाउँफर्कको नाममा उसले तोकेको उम्मेदवार मात्र निर्वाचनमा उठ्न पाउने सोभियत संघलगायत अन्य कम्युुनिस्ट व्यवस्थामा भएका पोलिटब्युुरोनियन्त्रित जस्तै निर्वाचन, राजदरबारको नाममा सीडीओ अञ्चलाधीशमार्फत प्रशासनिक दबाबमा उम्मेदवार खडा गरिने निर्वाचन, २०३६ को सुुधारिएको पञ्चायत निर्दलीय भनिएको थिएन र बहुुदलीय व्यवस्थाको बारेमा गरिएको पहिलो जनमतसंग्रहपछि गरिएको उदार र अनुुदारको नाममा अघोषित दुुई दलीय बालिग मताधिकारको निर्वाचन, संवैधानिक राजतन्त्र र बहुुदलीय व्यवस्था र नाममात्रको संघीय र लोकतान्त्रिक गणतन्त्रको निर्वाचनमा नेपाली जनताले आफ्नो मताधिकार प्रयोग गरेर अनुुभव हासिल गरिसकेका छन् । स्थानीय निकाय निर्वाचन २०५४ र संसद्को निर्वाचन २०५६ भएपछि विधायिका र स्थानीय निकाय निर्वाचनमा भाग लिनबाट नेपाली जनतालाई वञ्चित गरिएको थियो । संविधान बनाउने नाममा पहिलो र दोस्रो संंविधानसभा निर्वाचनमा जनताले संविधानसभा निर्वाचनमा भाग लिएर पहिलो संविधानसभामा माओवादी पहिलो, नेपाली कांग्रेस दोस्रो र एमाले तेस्रो स्थान हासिल गरी प्रमुुख तीन दल र मधेसी जनअधिकार फोरमले चौथो स्थान हासिल गरे भने दोस्रो संविधानसभामा कांग्रेस पहिलो, एमाले दोस्रो र माओवादीबाट एमाओवादी भएकाले तेस्रो स्थान र संवैधानिक राजतन्त्र र हिन्दु राष्ट्र कायम गर्ने नारा दिएको राप्रपा नेपाल चौथो स्थान हासिल गर्न सफल भए । संविधानसभाको नाममा प्रमुुख तीन दलका नेताले प्रभुको आशीर्वाद र अदृश्य शक्तिको प्रेरणाले प्रमुुख दलले विशेषाधिकार प्रयोग गरी तत्कालीन सभाभुुखलाई तोपको मोहरा बनाएर जारी गरिएको धर्म निरपेक्ष संघीय लोकतान्त्रिक गणतन्त्रसहितको संविधान जन्मनुुअगाडि नै संशोधन कबुुल गरेर जारी गरियो । संविधान जारी भएपछि विगतमा तत्काल लागू हुुने र नयाँ निर्वाचनको माध्यमबाट जनताले अनुुमोदन गर्ने चलन थियो । जनताले स्थिरता चाहेका छन् । निर्वाचन मिति घोषणापछिको राजनीतिक अन्योल पनि समाधान हुनेमा आशंका छ । संविधान सुुझाव संकलनको क्रममा प्राप्त ९० प्रतिशतभन्दा बढी जनताको संवैधानिक राजसंस्था र हिन्दु धर्म राख्ने सुुझावविपरीत ग्य्रान्ड डिजाइनअन्तर्गत जारी यो संविधान लागू हुुन सक्ने सम्भावना देखिएको छैन । अहिले संशोधनको नाममा पेस भएको प्रस्ताव बेवारिसजस्तै भएको छ, सरकारले संसद्मा छलफल चलाउने घोषणा गरे पनि । जसको लागि भनेर संशोधन गर्न लागिएको छ, उनीहरूले नै यसको विरोध गरिरहेका छन् । संशोधन प्रस्तावबारे संसद्मा छलफल नै नचलाई स्थानीय निकाय निर्वाचनको घोषणा गरिएपछि मधेसकेन्द्रित दलले आन्दोलनको घोषणा गरेका छन् । यही प्रयोजनको लागि मंगलबारबाट राखिएको व्यवस्थापिकासंसद्को बैठक बुधबारसम्म बस्न सकेको छैन । यसले पनि निर्वाचनलाई कठिन बनाइदिएको छ । माओवादी केन्द्रका अध्यक्ष पुष्पकमल दाहाल नेतृत्वको सरकारले प्रहरी महानिरीक्षकमा डीआईजीमा तेस्रो बरियतामा रहेका जयबहादुर चन्दलाई बनायो । तर त्यसविरुद्ध सर्वोच्च अदालतमा रिट दायर भएपछि यसबारेको विवाद टुंगोमा नपुगेसम्म कामकाज नगर्नुनगराउनू भन्ने सर्वोच्चको आदेशपछि प्राविधिकतर्फका दिनेशचन्द्र पोखरेल कामु आईजीपी बनेका छन् । सर्वोच्चको इजलासमा सो विचाराधीन मुद्दामा बुधबार बहस भइरहेको छ । कुनै चलखेल भएन भने सायद यो आलेख प्रकाशित हुँदा त्यसबारे टुंगो लागिसकेको हुनेछ । पछ्यौराले छोपेको बिरालोले म्याउ गरेर पोल खोलेजस्तै प्रहरी नियमावली संशोधनको लागि अचानक राखिएको मन्त्रिपरिषद् बैठकमा प्रधानमन्त्री दाहालको अभिव्यक्ति थियो, आईजीपीभन्दा सत्ता गठबन्धनका मिसन ठूलो, तपाईंहरू सबैको मनमा ठीक भएन भन्ने पनि होला, यसबारेमा तपाईंलाई पनि थाहा छ । हामीलाई पनि थाहा छ । अहिलेको लागि मुुख्य कुुरा भनेको जुुन राजनीतिक मिसनको लागि गठबन्धन बनेको छ, यो टिकाएर मिसन पूरा गर्ने हो । सिक्काको अर्को पाटो प्रतिपक्षी दल विरोधको नाटक गरेर गठबन्धन सरकारलाई चुुनाव नगराउन सहयोग गरिरहे पनि स्थानीय निर्वाचन घोषणा भएको छ । नेपाली जनताले यो सबैका क्रियाकलाप सतर्कतापूर्वक हेरिरहेका छन् । रत्नपार्कको त्यो कुुनोमा कुुनै बेला १०१२ जनाको झुुन्डमा धर्ना कसेर सरकारविरुद्व आन्दोलन हुन्थ्यो । त्यो सानो आन्दोलन अन्ततः व्यवस्था परिवर्तनको हतियार बन्यो । त्यही ठाउँमा पुुरानो शक्तिको नाममा कुुनै बेला नेपाली कांग्रेसका सर्वोच्च नेता गणेशमानका प्रमुख सहयोगी काठमाडौं महानगरपालिकाका पूर्व मेयर पीएल सिंहले २०४७ कै संविधान लागू गर्न आन्दोलन गरिरहेका छन् । १० जनाबाट सुुरु भएको आन्दोलनमा हजारौंको सहभागिता हुुन थालेको छ । सायद तोकिएको निर्वाचन हुन सकेन भने त्यो आन्दोलन पनि निर्णायक नहोला भन्न सकिन्न । संविधान जारी गर्दाका प्रमुुख तीन दलका नेता २०७४ माघ ७ गतेसम्म स्थानीय, प्रदेश, संसद् तीनै निकायको चुुनाव गराउने संवैधानिक प्रावधानको पाठ गरिरहेकै बेला घोषणा भएको छ, स्थानीय निकाय निर्वाचन । स्थानीय निकायबारे पुुनर्संरचना आयोगको रिपोर्ट पेस भएकै छैन, मन्त्रिपरिषद्ले निर्णय गरेकै छैन, राजपत्रमा प्रकाशित भएको पनि छैन । संविधानमा संक्रमणकालीन व्यवस्थामा राखिएको पुुरानै संरचनाअनुुसारको स्थानीय निकायको चुुनाव नगराएर सीमा र क्षेत्र, केन्द्र र संख्या किटान नभएको, कर्मचारी नतोकिएको स्थानीय निकाय पुुनर्संरचना आयोगको प्रतिवेदन नै स्वीकृत नभएको स्थानीय तहको निर्वाचन कसरी सम्भव होला ? नजन्मेको प्रदेश र निर्वाचन क्षेत्र निर्धारण नभएको संसद्को चुुनाव पनि ११ महिनामा गराउँछौं भन्नुु ढाँटको निम्तो खाइ पत्याउनुुजस्तै हो । निर्वाचन आयोग हाल योग्यता र दक्षताको आधारमा नभई समावेशीको आधारमा दलीय भागबन्डामा नियुुक्त प्रमुुख निर्वाचन आयुुक्त र निर्वाचन आयुुक्त दुईजना मात्र रहेका र विकासे अड्डामा मात्र काम गरेका सचिवले निर्वाचन गराउन सक्छन् भन्नुु सरकारको नालायकी हो । भर्खरै नियुुक्त तीनजना आयुुक्तले केही आशा भने जगाएका छन् । योग्यता र दक्षता कुुनै क्षेत्र र जातिमा सीमित हुँदैन भन्ने उदाहरण जनजातिका कुुलमान घिसिङले लोडसेडिङ हटाएर र संविधानसभाको निर्वाचनमा शान्तिसुुरक्षालगायतका कार्यमा समन्वय गरेर संविधानसभा निर्वाचन सफलतापूर्वक सम्पन्न गराउन त्यस बेलाका निर्वाचन आयुुक्त दोलखबहादुुर गुुरुङको भूमिकाले प्रमाणित गरिसकेको छ । हालका प्रमुुख निर्वाचन आयुुक्तले चुुनाव गराउन सक्षम भएको बताएका छन्, तर उनका सामु कठिन चुनौती पनि त्यत्तिकै छन् । प्रधानमन्त्री र प्रमुख निर्वाचन आयुुक्त मात्र बसेर चाँजोपाँजो मिलाएको १६ अर्बको विद्युुतीय मेसिनको कथा त सार्वजनिक भइसकेकै छ । नेपालमा क्रियाशील गोयबल्सका चेलाहरू गत वर्ष ओली सरकारको पालामा १८ घन्टा लोडसेडिङ तालिका लागू गरेजस्तै कुुतर्क गरेर स्थानीय तहको ऐन पास भएकाले स्थानीय निकायको चुुनाव असान्दर्भिक भएको हल्ला चलाइरहेका छन् । नेपाली जनतालाई विद्युुत् उत्पादन र खपतको गलत डाटा देखाएर अन्धकारमा राखेजस्तै नयाँ ऐन आएपछि स्थानीय निकाय खारेज भइसक्यो, अब स्थानीय तहको निर्वाचन मात्र गराउनुुपर्छ भनेर गलत सूचना प्रवाह गरिरहेका थिए । कानुुनका ज्ञाता भनिएकाहरू संविधानभन्दा ऐन ठूलो, ऐनभन्दा प्रमुुख तीन दलको सहमति ठूलो, प्रमुुख तीन दलमा पनि एमाले ठूलो उसको स्वीकृतिबिना संसद्मा संशोधन विधेयक पेस गर्न दिँदैनौं भनिरहेका छन् । बुधबार पनि संसद् बैठक बस्न सकेको छैन । निर्वाचन मितिको घोषणाले मुलुकलाई स्थिरताभन्दा अस्थिरतातिर धकेल्ने संकेत देखिएको छ । विगतको ध्वंसको बाटोमा नलागी नेपाल र नेपाली जनताको कल्याणको लागि उपयुुक्त रचनात्मक बाटोतर्फ नै राजनीतिक दल लागून् भन्ने कामना गरौं । जनताले स्थिरता चाहेका छन् । निर्वाचन मिति घोषणापछिको राजनीतिक अन्योल पनि समाधान हुनेमा आशंका छ । जनता निर्णायक शक्ति भएकाले हुन नसक्ने देखिए पनि निर्वाचन मिति घोषणा भएको सन्दर्भमा यति मात्र भन्न सकिन्छ आगे जनताकै प्रतीक्षा गर्नुको विकल्प के बाँकी रहला र ?"
प्रहरीमा हस्तक्षेप,"राजनीतिको प्रकृति र स्वभाव नै दबाब सिर्जना गर्ने र प्रतिकुलको कित्तामा रहनेलाई भित्तामै पुर्याउने किसिमको हुने गर्छ । प्रहरीको पहुँच र फैलावटको माध्यमबाट जनस्तरमा आफ्नो दबदबा कायम गर्न सजिलो हुने भएकोले प्रहरी सेवालाई आफ्नो अनुकूल राख्न सबै राजनीतिक दल र तिनका नेताले खुबै रुचि राख्ने गरेको पाइन्छ । आफ्नो जिल्लाको प्रहरी प्रमुखदेखि संगठन प्रमुखसम्म आफ्नै अनुकुल भएमा आफ्नो राजनीतिक आधार बलियो हुने भ्रममा नेताहरू रहेको पाइन्छ । यो भ्रम केही हदसम्म विस्तारै कमजोर बन्दै गइरहेको भए पनि नेपालको राजनीतिमा ९० को दसकपश्चात् अस्तित्वमा देखिएका र आफूलाई हालसम्म पनि अपडेट गर्न नसकेको नेतृत्वको मनोविज्ञान भने पुरानै खालको देखिन्छ । दुर्भाग्यवश यही नेतृत्वपंक्ति नै राज्य कारोबारको केन्द्रमा यद्यपि कायम छ र निकट केही वर्षमा नयाँ पुस्ताले यिनीहरूलाई विस्थापित गर्ने सम्भावना पनि देखिन्न । विकृत संस्कृति र प्रवृत्तिको मूल कारण पनि यही बन्ने गरेको छ र प्रहरी सेवालगायत अन्य सार्वजनिक सेवाको संस्थागत विकासको प्रमुख बाधाअड्चनको मुद्दा पनि यही हो । आन्तरिक सुरक्षा व्यवस्थाको प्रमुख राज्य अंग नेपाल प्रहरीलाई संस्थागत रूपमै कमजोर बनाउन सकेमा आफ्नो आफ्नो गैरराजनीतिक कारोबारलाई निस्फिक्री ढंगले सञ्चालन गर्न सकिन्छ भन्ने हाम्रा राजनेताले राम्ररी बुझेका छन् र तदअनुरूप अभ्याससमेत गर्दै आएको कारण नेपाल प्रहरीको सांगठनिक सुदृढीकरण र शुद्धीकरणको मुद्दाले कहिल्यै प्राथमिकता पाएन फलस्वरूप २०१२ सालमा प्रहरी ऐनद्वारा गठन गरिएको प्रहरी संगठन, सरकारको स्वेच्छाचारितामै निर्भर रहिरहोस् भन्ने प्रयोजनार्थ उक्त ऐनको दफा ३९ मा भएको प्रहरी संगठनको गठन र वर्गीकरण गर्ने गरी सरकारले नियमावली जारी गर्न सक्नेछ भन्ने प्रावधानलाई टेक्दै आफूअनुकुल प्रहरी नियमावली संशोधन गर्दै प्रहरी संगठनको संस्थागत विकास र उक्त संगठनमा कार्यरत कर्मठ राष्ट्रसेवकको वृत्ति विकासलाई अन्योलग्रस्त बनाउने गरी सेवाका सर्तमा आफूखुसी ढंगले खेल्ने गरेको पाइन्छ। उक्त प्रहरी ऐन २०१२ को दफा ३९ नै प्रहरी सेवामा राजनीतिकरण गर्ने चोर बाटोका रूपमा देखा परेको छ । उक्त बाटोको विषयमा सबैलाई थाहा छ, तर सो बाटो आफ्नो राजनीतिक गन्तव्यको लागि उपयोगी भएकोले सोको समाधानको लागि प्रहरी ऐनमै संशोधन गर्ने वा नयाँ प्रहरी ऐन जारी गर्ने जोखिम नेताले उठाउन चाहँदैनन् । जबसम्म सुरक्षाकर्मीको व्यावसायिक जीवन उसको निष्ठा र योग्यतामा निर्भर गर्दैन तबसम्म उसले जस्ताको त्यस्तै ठहर्याउने व्यावसायिक आँट देखाउन सक्दैन । जेजस्तो हो वा छ, सोहीबमोजिम कायम गरिदिने सेवा नै प्रहरी सेवा हो तर सो सेवा प्रदान गर्ने संयन्त्र र सोका पदाधिकारी कति आत्मनिर्भर छन् भन्ने आधारमा सेवाको गुणस्तर निर्धारण हुने गर्छ । लोकतन्त्रको स्थापनापश्चात् पनि नेपाल प्रहरी सेवाको संस्थागत विकासको मुद्दामा खासै बहससमेत भएको देखिन्न र यस अवधिमा गठन गरिएका संगठन सुदृढीकरणसम्बन्धी आयोगका केही सुझावलाई समेत कुनै सरकारले लागू नै गरेनन् भने सोको कार्यान्वयनको लागि कुनै संगठन प्रमुखले समेत कारगर प्रयास गरेन किनभने उक्त प्रावधानकै जगमा टेकेर आफ्नो अस्तित्व र उत्पत्ति निर्भर गर्ने गराउनेले संगठनको संस्थागत विकासको मुद्दालाई अनावश्यक ठान्ने नै भए । त्यसैले जस्तोजस्तो बाहुनबाजे, त्यस्तै त्यस्तै स्वाहाः भनेजस्तै जस्तोजस्तो नेता त्यस्तैत्यस्तै प्रहरी सेवाको नीति अवलम्बन गर्ने लम्पसारवादको प्रवृत्ति प्रहरी नेतृत्वमा पनि देखियो । यहाँ नेता भन्नाले राजनीतिक दलका नेता मात्रलाई बुझ्नु हुन्न । लोकतन्त्रको बहालीपश्चात् राज्यशक्तिको केन्द्रका रूपमा दलका नेता देखा परेकाले उनीहरूको भूमिका र चरित्र नै प्रहरी सेवाको संस्थागत विकासको अवरोधका रूपमा उल्लेख गरिएको हो । प्रहरी सेवामा राजनीतिक हस्तक्षेपको इतिहास कोट्याउँदा विगतमा दरबार र सोको सेरोफेरोमा रहेका व्यक्ति र संस्थाको हस्तक्षेप पनि व्यापक थियो । जिल्ला प्रहरी प्रमुखको बिदासमेत दरबारको सैनिक सचिवालयबाट स्वीकृत हुने गरेको र प्रत्येक घटना वा प्रहरी कारबाहीको लागि सैनिक सचिवालयप्रति जवाफदेही हुनुपर्ने घटनाको फटके किनाराको साक्षी पंक्तिकार स्वयं भएको व्यहोरासमेत उल्लेख गर्न चाहन्छु । पछिल्लो केही समय अघिसम्म प्रहरी कर्मचारीको वृत्ति विकास र परिचालनसम्बन्धीका सामान्य प्रशासनिक प्रक्रियामा समेत लोकमानसिंह कार्कीको हस्तक्षेप स्पष्ट देखापर्यो जतिबेला आईजीपी, कार्कीनिवासमा छिर्ने गर्थे त्यसको भोलिपल्ट नै सरुवा बढुवाको सूची प्रकाशित हुने गर्दथ्यो । कार्कीनिकट एकजना अधिकृतलाई सिनियरको पालो मिचेर बढुवा मात्र गरिएन, निजलाई तक्मासमेत दिइयो र यूएन मिसनमा समेत पठाइयो भन्ने चर्चा प्रहरीमा खुबै हुने गरेको देखिन्थ्यो । शक्ति केन्द्रको यस्तो नांगो हस्तक्षेप त निरंकुश पञ्चायतमा पनि भएको थिएन । चाहे लोकतन्त्र होस् वा लोकमानतन्त्र प्रहरी सेवामा हस्तक्षेपले निरन्तरता पाइरह्यो र हस्तक्षेपलाई संस्थागत गराउन प्रहरी नेतृत्वले पनि कुनै न कुनै ढंगले हस्तक्षेपकारीलाई चुलेनिम्तो पठाई आमन्त्रण गरिरहे । प्रहरीको अबको बाटो नेपाल प्रहरी अब आधुनिकीकरण र व्यावसायीकरणमा जानुपर्छ । सम्भावनालाई कार्यान्वयनमा लैजाने हो भने हामीले सुन्दर सपना पनि बोक्नुपर्छ । हाम्रो विद्यमान संरचना, जनशक्ति, साधन स्रोत, रणनीति र सोच यी सबै विषय आमूल परिवर्तनको पर्खाइमा बसेका छन् । कुरो साधनस्रोतको मात्र होइन । साधनस्रोतभन्दा त्यसलाई परिचालन र उपयोग गर्न सक्नुपर्छ । साधनस्रोत र जनशक्तिको उपभोग होइन, उपयोग गर्न जान्नुपर्छ । हामी यति धेरै एआईजी, डीआईजी वा अन्य वरिष्ठ पदहरूको स्थापना संगठनको विद्यमान संरचना र आवश्यकताका दृष्टिले उपयुक्त नरहेको मान्न सकिन्छ । नेपाल प्रहरीलाई सेवा गर्ने संरचना चाहिएको हो । अहिलेको संरचनाको पुनर्संरचना अहिलेको आवश्यकता हो । हामीले कानुन कार्यान्वयनको सम्भावनालाई सेवाग्राहीको आवश्यकताअनुरूप संरचनामा आमूल परिवर्तन गर्ने नीति अवलम्बन गर्नुपर्छ । संघीय संरचनाअनुरूप प्रहरी सेवाको पुनर्संरचना गर्दा सांगठनिक स्वायत्तता र प्रशासनिक विधिमा छरितोपन भएको संगठनको स्थापनामा जोड दिनुपर्छ । हाम्रा कैयन् जनशक्ति अनावश्यक रूपमा बोझ बनेर बसिरहेका छन् । हामीले संगठनको पुनर्संरचना गर्दा जनशक्तिलाई जनताको घरदैलोमा सेवा पुर्याउने कुरालाई प्राथमिकता दिएर लैजाने हो भने अहिलेकै साधन, स्रोत र जनशक्तिबाट पनि ठूलो परिवर्तन गर्न सकिन्छ । सेवाको कार्य प्रकृतिअनुसार जनशक्तिलाई समायोजन गरी भौगोलिक रूपमा सुरक्षाका चुनौतीलाई वर्गीकरण गरी लागू गर्ने नीति अवलम्बन गर्न आवश्यक छ । हिमाली क्षेत्रका प्रहरीलाई पर्यटकीय प्रहरीका रूपमा विकास गर्नुपर्छ । पहाडी क्षेत्रमा सामुदायिक प्रहरीको अवधारणा लागू गर्नुपर्छ । तराईका जिल्लामा अपराध नियन्त्रण र रोकथाम, सीमा सुरक्षा र राजमार्ग सुरक्षालाई प्राथमिकतामा राखेर सुरक्षा संयन्त्रको निर्माण गर्नुपर्छ । सुरक्षा र थ्रेटको अवस्था जस्तो छ, तदनुरूपको संरचना र कार्यप्रणालीको विकास र विस्तारले मात्र प्रहरीको व्यावसायिक कामकारबाहीमा तीव्रता ल्याउँछ । प्रहरी संगठनभित्र रहेको प्रचुर सम्भावनाको उत्खनन र प्रयोगको लागि निर्भयी नेतृत्व पहिलो सर्त र आवश्यकता हो । हस्तक्षेपलाई छेक्ने र व्यवस्थापन गर्ने कुशलता र आँट भएको नेतृत्वले मात्र संगठनभित्र निर्भयी व्यावसायिक वातावरण कायम गराउन सक्छ । नेतृत्वमा स्पष्टताका साथ त्यो गुण प्रदर्शित भयो भने आमूल परिवर्तनको ढोका आफैँ खुल्छ । तर नेतृत्वकर्ता भयग्रसित छ भने राजनीतिक हस्तक्षेप तहगत रूपमा संस्थागत हुँदै जानेछ । अन्त्यमा, संगठनको जीवन्तताको लागि प्रमुख रूपमा गति, मती र नीतिको आवश्यकता पर्छ । गतिले परिवर्तनको मुद्दालाई समयानुकूल बनाउन सकेनसकेको मूल्यांकन गर्दछ, मतीले नियत र सांगठनिक संस्कृतिको पाटो समेटेको हुन्छ भने नीतिले दूरदर्शिताको मार्गचित्र कोरेको हुन्छ । यी तीनवटै पक्षको अन्तरसम्बन्धको प्रभावलाई वस्तुपरक किसिमले बुझ्न सक्ने स्रष्टा अर्थात् नेतृत्वको उपलब्धताको अवस्थामा संगठनले काँचुली फेर्न कुनै औंसीपूर्णे कुर्नुपर्दैन र हस्तक्षेपको आडमा उल्लंघनको संस्कार स्थापित गरी राजनीतिक लाभ लिन हौसिएकाहरू क्रमशः कमजोर बन्दै जानेछन् ।"
बलियो राष्ट्रवाद कसरी ?,"आधुनिक समाजमा राष्ट्रवादलाई लिएर असीमित र अपरिमित चर्चा हुन्छ । झगडा र मिलापको सबैभन्दा शक्तिशाली माध्यम राष्ट्रवादै हो । यो नै बृहत्तर मानव विकासको सेतु हो भन्ने तथ्य प्रमाणित गर्ने मुलुकको संख्याचाहिँ संसारमा सीमित छ । प्रायः परिवेशमा राष्ट्रवादलाई धरातलीय व्यवहारभन्दा एकदम पृथक भावनात्मक ऊर्जाको रूपमा मात्र अंगीकार गरिएको पाइन्छ । जुन विवेकपूर्ण मार्गमा अगाडि नबढ्दा प्रत्यक्ष सामाजिक जीवनलाई सप्ठ्यारो नपार्ने खालको अझ भनौं करिब खोक्रै भइदिन्छ । त्यसको इतिहासका विभिन्न कालखण्डमा निरन्तर त्यही किसिमले अभ्यास भइरहँदा राष्ट्रवाद एक किसिमको मनोवैज्ञानिक उल्झनमा मात्र सीमित हुन्छ । राष्ट्रवादका अभिन्न मूल्य हराइसकेका हुन्छन्, जनव्यवहारबाट राष्ट्र आफैं पीडित भइरहेको हुन्छ । नेपालमा राष्ट्रवादको संघर्ष खासगरी आधुनिक नेपाल एकीकरणको चरणयता सुरु हुन्छ । पृथ्वीनारायण शाहको दिव्योपदेश आजसम्मकै सबैभन्दा उत्कृष्ट राष्ट्रवादी दस्ताबेज हो भन्नुमा कुनै कन्जुस्याईं गर्नुपर्ने देखिँदैन । त्यति दूरदर्शी सोच र राष्ट्रप्रेमकै कारण आधुनिक नेपालको निर्माण भएको हो अनि आज हामीले आफूलाई नेपाली भन्न पाएका छौं । पृथ्वीनारायणले साँच्चै जानेरै दुई ढुंगाबीचको तरुल भन्ने आख्यानात्मक बिम्ब दिए । हरेक विम्बले प्रकृति स्रोतका गुणवत्ता धारण गरेका हुन्छन् । नेपाल तरुल हो, उत्तर र दक्षिणका दुई विशाल मुलुक ढुंगा हुन् भन्नुको अर्थतिर कमैले विचार पुर्याएको पाइन्छ । खासमा यो अवस्थितिलाई इंगित गर्ने खालको विम्ब मात्र होइन । ढुंगाहरूबीच जोगिएर फल्छ तरुल अनि त्यसलाई जतनपूर्वक खनेर उपभोग गर्दा त्यसको स्वाद र लाभ सायद कुनै अन्नभन्दा कम हुन्न । नेपाल देशको अस्तित्व नेपाली जातिको लागि ठ्याक्कै त्यही बराबर छ । नेपाली राष्ट्रवाद पनि त्यत्तिकै संवेदनशील छ । परन्तु, प्रश्नहरू व्यवहारजन्य छन् । नेपाल कहिल्यै बिग्रेको छैन । नेपालको राष्ट्रियता नेपाली जाति रहेसम्म कदापि नामेट हुन सक्दैन । तर राष्ट्रवाद ? जनताले राष्ट्रलाई व्यवहार गर्ने सोच, संस्कार र शैलीको समग्रता राष्ट्रवाद हो भने अब यसमा पास कि फेल भन्ने अवस्था आइसक्यो । नेपालमा खोक्रो राष्ट्रवाद हाबी भएर अब सक्कली राष्ट्रवाद खोज्न अर्को कुनै महाविपत्ति कुर्नुपर्ने हो कि भन्ने भइसक्यो । पछिल्लो कालखण्डका केही विशेष आपत्हरूमा नेपालीहरूको सक्कली राष्ट्रवाद भुल्किन खोजको भान हुन्छ । यसो भनेर नेपाली जनताको असलपनमाथि प्रश्न गर्न खोजिएको होइन । यहाँ सबै बद्मास भइसके भन्ने अर्थ पटक्कै दिन खोजिएको होइन । नेपालीहरू त्यति नै सोझा छन्, जति पृथ्वीनारायणले सोचे, दिव्योपदेश दिँदा । वास्तवमा नेपाली जनतामा एक किसिमको संक्रमणचाहिँ भएको देखिन्छ । त्यो राजनीतिक माध्यमको संक्रमण हो । राजनीतिले जनतालाई नराम्रोसँग विभाजन गर्ने काम गरेको छ । गरिब र निमुखा जनतालाई कुत्सित राजनीतिले प्रशस्तै गुमराहमा पारेको छ । दसक लामो हिंसात्मक युद्ध र त्यसयताको राजनीतिक वृत्तमै व्याप्त लगातारको हिंसा आसक्तिका कारण नेपाली जनताले शान्त र विवेकपूर्ण राजनीतिक अभ्यासको अनुभव लिन पाएका छैनन् । मुलुकको आन्तरिक एकता बलियो हुनुपर्छ अनि आफ्नो सामथ्र्यमा अडिग हुनुपर्छ । आफू छिन्नभिन्न भएर प्रतिकुलतामा मात्र उत्पन्न हुने मनोवैज्ञानिक आवेगले कहिल्यै राम्रो काम गर्दैन । राजनीति मूल्यमान्यता, समाज हित, मानव कल्याण, समृद्धि र राष्ट्रवादका मानकहरूलाई नाघेर दलीय बिल्लाहरूमा झुन्डिन पुगेको छ । त्यसले गर्दा नेपाली मानिस स्वतन्त्र, विवेकशील र राजनीतिक रूपले सचेत नागरिक बन्ने क्रम घट्दै गएको छ । कार्यकर्ताका विशाल झुण्डहरू सिर्जना गरेर त्यसकै आधारमा तल्लो तहसम्म सिन्डिकेट निर्माण गर्ने अनि तिनीहरूमै हानथापबीच आम मनोवैज्ञानिक स्तरमा कुण्ठा मात्र प्रवाह गर्ने मेसोमा नेपालका राजनीतिक दलहरू सक्रिय छन् । फलतः मतपत्रमार्फत प्रकट गरिने राजनीतिक निर्णयहरू बिल्लाहरूमा गएर टाँसिने उपक्रममा सीमित भएको छ । त्यहाँ लगाइने छापले प्रकारान्तरमा मुलुकको भविष्य बन्ने हो भन्ने आभास लुप्त बन्दै गएको छ । आजको दिनमा हरेक मुलुकका जनताले खोज्ने भविष्य भनेको आत्मगौरवपूर्ण समृद्धि हो । राष्ट्रवादको लाइफलाइन पनि त्यही हो । आजको एउटा युवाले प्रायः निराशा मात्र अनुभूत हुने समकालीन समयमा कहाँनेर राष्ट्रवाद जाग्ने अवस्था देख्यो ? ऊ सानो छँदा युद्ध चल्दै थियो, त्यसपछि लोकतन्त्र आयो अनि के ? के लोकतन्त्र लोकको इच्छाअनुसार चलेको छ ? के आफ्नै देशमा बस्नुपर्छ भन्ने उत्साह कुनै सूचकबाट मिलेको छ ? आफ्ना अग्रजबाट उसले लोकतन्त्रको संरक्षण र समाज परिवर्तनको निम्ति विवेकपूर्ण निर्णयहरू भएको देखेको छ ? दलहरूले उसलाई स्वतन्त्र र विवेकशील बन्ने अनुशिक्षण दिएका छन् ? के ऊ फेरि क्रान्तिकारी बन्नुपर्ने हो ? मानिस हरेक युगमा क्रान्तिकारी बनेर बस्न सक्दैन । सम्भव छैन । समयको बर्बादी हो यो । मानिस प्रजातान्त्रिक र संयम बन्ने अवस्थामा मात्र समाजको उन्नयन सम्भव छ । आज युवाहरूलाई फगत भीडमा हुल्ने र कर्मण्यताबाट विमुख गराउने काममा आम राजनीतिक नेतृत्व अग्रसर छ । मुलुकको युवा ऊर्जालाई न्यायपूर्ण र विवेकशील मार्गमा प्रयोग हुने वातावरण दिने हो भने केही वर्षमा देश बन्छ । देशको राजनीति स्वेच्छाशक्तिबाट स्थानान्तरित हुन्छ । कल्पना गरौं, त्यतिबेलाको नेपाली राष्ट्रवादको तागत । तर यो लक्ष्यको सुरुआत, कार्यान्वयन र प्राप्ति कसरी ? शाब्दिक विन्यासमा नेपाली नेता र कार्यकर्ता एक से एक छन् । व्यवहारमा यो लक्ष्यतर्फ आमसमाजलाई अगाडि बढाउने साहस कसले जुटाउने ? यसमा जुन राजनीतिक शक्तिले आँट पुर्याउंँछ, त्यो चिरकालको लागि नेपालमा लोकप्रिय र सफल बन्ने पक्का छ । उदाहरणको लागि, राष्ट्रिय प्रजातन्त्र पार्टी यतिबेला आफ्नो एकीकृत महाधिवेशनको माहोलमा छ । मुलुकको परम्परागत मूल्यहरूलाई समेत आत्मसात गरी राष्ट्रवाद र समृद्धिलाई अगाडि बढाउने शक्तिका रूपमा आफ्नो चरित्र निर्माण गर्न खोजिरहेको यो पार्टीले यतिखेर आफ्नो जीवनकालकै सबैभन्दा ठूलो अवसर र चुनौती पाउँदै गरेको देख्न सकिन्छ । एकीकरण त्यसको एउटा निर्णायक ऊर्जाबिन्दु हो । नेपाली राष्ट्रवादका महŒवपूर्ण अंगहरूमाथि भएका आक्रमणलाई पहिचान गर्न सक्नु राप्रपाको समकालीन समयको सबैभन्दा ठूलो सामथ्र्य हो । हिन्दु राष्ट्रको हरण अनि राष्ट्रिय एकताको प्रतीकको रूपमा रहेको राजसंस्थाको असंगतिपूर्ण तवरमा गरिएको अन्त्यको कारण यतिखेर मुलुक सबैखाले स्वार्थ समूहको क्रीडास्थल बन्न पुगेको छ । जनताले ताजा इतिहासका ती विसंगति आफूमाथिका धोका थिए भन्ने बुझिरहेका छन् । यस अर्थमा एकीकृत राप्रपाको एजेन्डा समयानुकुल छन् । तर त्यसनिम्ति गर्नुपर्ने मेहनत र संघर्ष सजिलो छैन । सर्वप्रथम एउटा राजनीतिक दलकै रूपमा यसले आफूलाई जनुमुखी, इमानदार र चरित्रवान् बनाउन सक्नुपर्छ । यो एउटा परीक्षा नै हो, जसमा उत्तीर्ण शक्तिलाई जनताले आँखा चिम्लेर साथ दिने धु्रवसत्य छ । नेपाली जनमानसले अहिलेसम्म जोगाएको सत्व यही हो । यसकै आधारमा जनताले पाएको साथलाई अहिलेसम्मका प्रमुख दलहरूले दुरुपयोग मात्र गरेका छन् । शान्तिको चाहबाट जनताले उठाएको माओवादी अब शिला खोज्नुपर्ने अवस्थामा पुग्दैछ । कांग्रेस र एमाले आफ्नो ऐतिहासिक साखमा मात्र टिकेका छन् । अब अवसर राप्रपाको लागि हो । हामीकहाँ कोही दल अराष्ट्रवादी छैनन्, सिद्धान्ततः । राष्ट्रवादको व्यापक अर्थ अब घरेलु मुद्दाहरूबाट मात्र बन्दैन । समकालीन विश्वमा एउटा मुलुक एकलकाँटे भएर अगाडि बढ्न सक्दैन । विश्वमञ्चमा खेल्ने भूमिका, क्षेत्रीय सम्बन्धहरूलाई समन्वयमा राख्ने र छिमेकीहरूसँग समझदारीमा रहने चुनौती कुनै पनि मुलुकको अस्तित्व र समृद्धिसँग अन्योया िश्रत रूपले जोडिएका हुन्छन् । यी चुनौतीलाई खरो सामना गर्न मुलुकको आन्तरिक एकता बलियो हुनुपर्छ अनि आफ्नो सामथ्र्यमा अडिग हुनुपर्छ । आफू छिन्नभिन्न भएर प्रतिकुलतामा मात्र उत्पन्न हुने मनोवैज्ञानिक आवेगले कहिल्यै राम्रो काम गर्दैन । भूमण्डलीकरण र सूचना प्रविधि क्रान्तिको यो युगमा आवश्यक पर्ने परराष्ट्र सम्बन्ध क्षमता आजभन्दा ३० वर्षअघिको अवस्थाभन्दा विल्कुल फरक छ । संसारमा आज सूचना र उत्पादन प्रवाहलाई परम्परागत राज्य सञ्चालनका हतियारबाट नियन्त्रित गर्न सकिने परिस्थिति छैन । विज्ञानका देनलाई मानव स्वार्थअनुकुल बनाउन विज्ञान नै चाहिन्छ । यो विषयप्रति सबैभन्दा सचेत हुनुपर्ने राजनीतिक नेतृत्व नै हो । बहुमुखी मानव विकासमा सफल र निरन्तर अग्रसर मुलुकहरूले आफ्नो राष्ट्रिय चरित्रलाई सुस्पष्ट तुल्याएका छन् । समाज, राजनीति, वाणिज्य, उद्यम र विज्ञानलाई दीर्घकालीन योजना र अनुसन्धानमा आधारित गराई अगाडि बढाउन उनीहरू सफल छन् । यसैकारण उनीहरू उन्नत छन्, उनीहरूको राष्ट्रवाद प्रगतिशील छ । हामी उल्लिखित सूचकहरूमा विभिन्न हिसाबले कमजोर भए पनि राष्ट्रवादलाई सुदृढ पार्ने पहिलो खुट्किलो निष्ठा हो, मुलुकप्रतिको निष्ठा ।"
चीन र भारतको अागामी सम्बन्ध,"लगातार एक चीन नीति को विरुद्धमा अभिव्यक्ति दिँदै आएका अमेरिकी राष्ट्रपति डोनाल्ड ट्रम्प एकाएक युटर्न को बाटोमा आए । ९ फेब्रुअरी २०१७ मा दुुवै देशका राष्ट्रपतिले टेलिफोन वार्ता गर्दै सम्बन्ध थप मजबुुत पार्ने र ह्वाइट हाउस ले एक चीन नीति को सम्मान गर्ने भनी वार्ता भएको न्युयोर्क टाइम्स मा उल्लेख छ । ट्रम्पको एक चीन नीति बारेको सुुरुआतको अभिव्यक्ति चीनसँगको व्यापार घाटा र १० खर्ब ५० अर्ब डलर चीनलाई तिर्न बाँकी ऋण रहिरहेको अवस्थामा उसँगको सौदाबाजीको रूपमा बाहिर आएको अनुुमान गर्न सकिन्छ । तर चीनलाई चिढ्याएर अमेरिकालाई फेरि महान् बनाऔं भन्ने उनको नारा सार्थक तुुल्याउने कुुरा जति कठिन हुुन्छ, त्योभन्दा कठिन काम चीनसँग द्वन्द्वमा जाँदा हुुन्छ भन्ने ट्रम्पले हालै महसुस गरेको देखिन्छ । महाशक्ति राष्ट्र अमेरिकाले समेत यस्तो महसुस गरिरहेको अवस्थामा चीन र भारतको आगामी सम्बन्ध कसरी अघि बढ्ला भन्नेमा दुुई छिमेकीका बीचमा रहने हामी नेपालीलाई सर्वाधिक चासो हुुनुुपर्छ र सोहीअनुुसारको नीति, रणनीति र कूटनीतिको विकास गर्दै अघि बढ्नुुपर्छ । पश्चिमी रणनीति सन् १९६२ मा ठूलो युुद्ध लडिसकेका चीन र भारत फेरि पनि युुद्धमा जान सक्छन् भन्ने कतिपयको आकलन छ । यी दुुई देश आपसी सहकार्यमा जाँदा विश्व राजनीतिको शक्तिकेन्द्र जबर्जस्त एसियामा स्थापित हुुनेमा पश्चिमी जगत् त्रसित छ । एसियाको राजनीति, संस्कृति, सभ्यता र दर्शनशास्त्र कमजोर नहुँदासम्म पश्चिमी शक्तिकेन्द्रले आफ्नो मजबुुत अवस्थामा खतरा देखिरहन्छ । चिनियाँ र भारतीय दुुई विशाल सभ्यता र संस्कृतिलाई कमजोर तुुल्याउन यी दुुईलाई आपसमा भिडाउनुु पश्चिमी शक्तिको मूल रणनीति हो । चीन र भारत युुद्धमा गए भने एसियाली सफ्टपावर कमजोर हुुन्छ, जसले एसियाली राजनीतिक शक्तिलाई पूरै रक्षात्मक बनाउँछ । यो अवस्थामा पश्चिमी विश्वव्यवस्थाको आयुु अझै केही समय लम्बिने सम्भावना रहन्छ । इन्डोवेस्ट गठबन्धनको इन्डोप्यासिफिक फ्रेमवर्क को उद्देश्य इन्डियन सागर र प्रशान्त क्षेत्रमा चीनको उपस्थितिलाई कमजोर तुुल्याउनुु हो । जापानको छुुट्टै इन्डोप्यासिफिक अवधारणाले पनि अमेरिकाको रिब्यालेन्सिङ एसिया नीतिलाई नै बल पुुयाइरहेको र अन्ततोगत्वा त्यसले चीनलाई नै कमजोर तुुल्याउने लुु याओदोङले ग्लोबल टाइम्समा लेखेका छन् । यी दुुवै अवधारणाको सारतत्व भनेको इन्डोजापानयूएस समीकरण को प्रधान राजनीतिक स्वार्थ र सामुुद्रिक सुुरक्षालाई चीनको खतराबाट मुुक्त तुुल्याउने हो । नेपालले आफ्ना दुुई विशाल छिमेकीहरू सहकार्यमा जाँदा के लाभहानि हुुन्छ भन्ने कुुराको अनुुसन्धान गरी सोहीअनुुसारको चीन र भारत नीति निर्धारण गरेर अघि बढ्न ढिलाइ गर्नुु हुँदैन । अर्कोतिर अन्तर्राष्ट्रिय राजनीति र अर्थतन्त्रमा गेम चेन्जर को रूपमा उदाउने विश्वास गरिएको चीनपाकिस्तान आर्थिक करिडोर को सवालमा चीनले लिने आक्रामक नीतिको प्रभाव पश्चिमी समीकरणको राजनीतिक र सामुुद्रिक सुुरक्षामा नपर्ला भन्न सकिन्न । यस्तो अवस्थामा आफ्नो शक्ति क्षेय हुुने गरी चीनसँग लड्नुुभन्दा पश्चिमी शक्तिले प्राविधिक सहायताद्वारा भारतलाई चीनको विरुद्धमा उतार्ने प्रयास गर्नुु पहिलो विकल्प ठान्छ । यही रणनीतिअनुुसार एसियाली प्रायदीपमा विश्वराजनीतिक प्रतिस्पर्धाको सिलसिला चलिरहेको छ । विवादका बुुँदा ५८ वर्षदेखि भारतको धर्मशालामा सञ्चालित दलाई लामाको निर्वासित सरकार स्वतन्त्र तिब्बत सरकारकै निरन्तरता हो भन्ने उसकोे आधिकारिक वेबसाइटमा उल्लेख गरिएको छ । पश्चिमी शक्तिले उक्त सरकारलाई ६० लाखभन्दा बढी तिब्बती जनसंख्याको वैधानिक प्रतिनिधि र सरकारको रूपमा मान्यता प्रदान गरेको छ । आफ्नै सुुरक्षा अंग, संविधान, न्यायपालिका, व्यवस्थापिका र कार्यपालिकासहितको उक्त सरकार सन् ६० को दसकदेखि भारतमा सञ्चालन भइरहनुु चीनको लागि गम्भीर आपत्तिको विषय हो । तिब्बतलाई स्वतन्त्र पार्ने यसको उद्देश्यलाई समर्थन जनाउँदै पश्चिमी शक्तिद्वारा हरेक सहायता प्रदान गरिँदै आइएको छ । अर्को विवादको विषय नसुुल्झिएको सीमा हो । सन् १९६२ को सीमा युुद्धमा भारतले ठूलो हार व्यहोर्यो । ब्रिटिस भारतीय प्रशासनले एमसी महोन लाइन मा आधारित भएर कोरेको सीमारेखा नै खास सीमाना हुुनुुपर्छ भन्दै ३८ हजार वर्ग किलोमिटर क्षेत्रफलसहितको अक्साई चीनमाथि दाबी गरेपछि सीमा विवाद सुुरु भयो । समग्रमा ९६ हजारभन्दा बढी वर्ग किलोमिटर भूभाग एकअर्का देशले सजिलै नछोडेपछि युुद्ध भयो । ठूलो हारको कारण भारतले चीन शब्द नै उच्चारण गर्न छोड्यो र चीनसँगको ३,४८८ किलोमिटर लामो सीमा सुुरक्षाको लागि इन्डोटिबेट बोर्डर पुुलिस (आईटीबीपी ) फोर्स गठन गर्यो । सन् १९८८ को डिसेम्बर १९ देखि २३ मा भारतीय तत्कालीन प्रधानमन्त्री राजीव गान्धीले चीन भ्रमण गरी सम्बन्ध सुुधारमा महत्वपूर्ण भूमिका खेले पनि भारतले चीनसँगको सीमा सुुरक्षाबलको नाम परिवर्तन अझै गरेको छैन । विवादको तेस्रो बुुँदा अरुणाचल प्रदेशमाथिको दाबी हो, जो आदिवासीहरूको बसोवास र सुुरक्षाको हिसाबले रणनीतिक महत्वको ठाउँ पनि हो । यो प्रदेश तिब्बती बौद्धमार्गीहरूसँग जोडिएको छ र चीनले अर्को दलाई लामा उक्त क्षेत्रबाटै जन्मिने विश्वास गर्दछ । त्यसैले उसले यसमाथिको आफ्नो दाबी गर्न थालेको हो । भारतको लागि गम्भीर चिन्ताको विषय भनेको दुुईदेशीय विवादित क्षेत्र गिल्गितबल्तीस्तान र कश्मीर भएर जाने चीनपाकिस्तान आर्थिक करिडोर हो । किनकि ग्वादर बन्दरगाह बनेपछि चीनले त्यहाँ सामुुद्रिक सैन्य शिविर खडा गर्ने र त्यसले आफ्नो राष्ट्रिय स्वार्थको पर्यायवाचीको रूपमा लिँदै आएको इन्डियन सागरमाथिको आफ्नो दबदबा अन्त्य गरिदिने त्रासमा भारत छ । यी सबै कुुरालाई आधार मान्दा भविष्यमा चीनभारत युुद्ध अवश्यम्भावी जस्तो देखिन्छ । यसलाई पश्चिमी शक्तिहरूले उचालिरहेकाले यसको सम्भावना झनै बलियो छ । तर अन्य केही कोणबाट अध्ययन गर्दा चीनभारत युुद्ध आउँदा केही दसकसम्म पनि सम्भव देखिँदैन । धेरै पछिको सम्भाव्यतालाई त्यतिबेलाको परिस्थितिले बताउँला । युद्ध नहुुने आधार दुुईपक्षीय भ्रमण विगत दस वर्षको ट्रेन्ड हेर्दा चीनबाट भारतमा भएका मुुख्य भ्रमणको संख्या १३ छ, जसमध्ये राज्यस्तरीय भ्रमण पाँच, मन्त्रीस्तरीय भ्रमण तीन र अन्य पाँच रहेका छन् । सोही समयावधिमा भारतबाट चीनमा भएका मुुख्य भ्रमणको संख्या ३१ छ, जसमध्ये राज्यस्तरीय सात, मन्त्रीस्तरीय चौध र अन्य दस रहेको देखिन्छ । प्रायजसो भ्रमणमा दुुवै पक्ष विवादका विषयलाई विस्तारै हल गर्दै जाने र सहकार्यमा जोड दिने गर्छन् । यसखाले दुुईपक्षीय भ्रमणले युुद्धको संकेत गर्दैन । रक्षा बजेट दुुवै देशको दस वर्षको रक्षा बजेट हेर्दा यी दुुईका बीचमा कुुनै पनि वर्ष तुुलना गर्न मिल्ने खालको छैन । सन् २००६ को चिनियाँ रक्षा बजेट भारतीय रक्षा बजेटको ७१४४ प्रतिशतले बढी देखिन्छ भने सन् २०१६ मा १८१०३ प्रतिशतले बढी छ । दस वर्षको चिनियाँ रक्षा बजेट जम्मा १० खर्ब २१ अर्ब २७ करोड डलर हुुन आउँछ भने त्यति नै वर्षको भारतीय रक्षा बजेट ३ खर्ब ७२ अर्ब ७३ करोड डलर देखिन्छ । यसको प्रत्यक्ष प्रभाव सैन्य सामग्री, हातहतियार र सैन्य शक्तिमा पनि पर्छ । रक्षा क्षेत्रमा चीनभन्दा भारत निकै पछि रहेकाले असमान शक्तिबीच युुद्ध हुने सम्भावना देखिँदैन । जहाँ प्रतिस्पर्धा हुुन्छ, त्यहाँ युुद्ध हुुने सम्भावना हुुन्छ । दुुईपक्षीय व्यापार दस वर्षको चीनभारतबीचको व्यापार पनि रक्षा बजेटकै जस्तो असमान देखिन्छ । सन् २००६ मा चीनले भारतबाट जम्मा ८ अर्ब २९ करोड ३९ लाख डलरबराबरको सामान आयात गरेको देखिन्छ भने १७ अर्ब ४६ करोड ६ लाख डलरबराबरको सामान भारतमा निर्यात गरेको तथ्यांक छ । भारतलाई उक्त वर्ष जम्मा ९ अर्ब १६ करोड ६७ लाख डलर व्यापार घाटा भएको थियो । सन् २०१५ मा भारतको व्यापार घाटा जम्मा ४४ अर्ब ८६ करोड ६० लाख १९ हजार डलर देखिन्छ । दस वर्षको समयावधिमा चीनले भारतबाट जम्मा १ खर्ब ३२ अर्ब १६ लाख ७० हजार डलरबराबरको सामान आयात गरेको छ भने ४ खर्ब २४ अर्ब ३२ करोड ४४ लाख ८३ हजार डलरबराबरको सामान भारतमा निर्यात गरेको देखिएको छ । चीनसँगको भारतको दस वर्षको जम्मा व्यापार घाटा दुई खर्ब ९२ अर्ब ३२ करोड २८ लाख १३ हजार डलर रहेकोले व्यापारमा पनि भारत चीनको प्रतिस्पर्धी नै रहेन । जारी सहकार्य एसियाली पूर्वाधार लगानी बैंक, ब्रिक्स समूह र यसले स्थापना गरेको न्यु डिभेलपमेन्ट बैंक, बेल्ट एन्ड रोड इनिसियटिभ को बंगलादेशचीनभारतम्यानमार आर्थिक करिडोर, सांघाई सहकार्य संस्था जस्ता थुुप्रै बहुुपक्षीय अन्तर्राष्ट्रिय मञ्चहरूमा चीन र भारत सँगै रहँदै आएका छन् । दर्जनौं चिनियाँ र भारतीय कम्पनीहरूको एकअर्का देशमा भइरहेको लगानी, दुुवै देशका हजारौं विद्यार्थीको एकअर्का देशमा भइरहेको अध्ययन, बौद्धमार्गी र हिन्दु धर्मसँग सम्बन्धित तीर्थयात्रीबीचको जनसम्पर्क र ओहोरदोहोर, चिनियाँहरूमा अत्यन्तै लोकप्रिय भइरहेको योगाले जोडिरहेको दुुवै देशको आध्यात्मिक पक्ष आदि क्षेत्रहरूले दुुईपक्षीय सहकार्य पुुष्टि गर्दछन् । यी सबैको आधारमा विश्लेषण गर्न सकिन्छ कि भारतसँगका विवादित विषयहरू थाती राखेर उससँगको सहकार्य थप मजबुुत पार्ने नै चिनियाँ रणनीति देखिन्छ । शान्तिपूर्ण पुुनरोदयलाई आफ्नो प्रधान बाटो बनाएको चीनको प्रमुुख प्रतिस्पर्धी अमेरिका नै हो । भारतलाई चीनले कुुनै पनि हिसाबले प्रतिस्पर्धी ठानेको छैन र तथ्यांकले पनि सोही कुुरा पुुष्टि गरेकोले चीनभारत युुद्घ आउँदा केही दसकसम्म पनि सम्भव देखिँदैन । यो अवस्थामा नेपालले आफ्ना दुुई विशाल छिमेकीहरू सहकार्यमा जाँदा के लाभहानि हुुन्छ भन्ने कुुराको अनुुसन्धान गरी सोहीअनुुसारको चीन र भारत नीति निर्धारण गरेर अघि बढ्न ढिलाइ गर्नुु हुँदैन ।"
"रियल मड्रिड भ्यालेन्सियासँग पराजित, बार्सिलोनालाई फाइदा","काठमाडौंः लिग लिडर रियल मड्रिड ला लिगामा भ्यालेन्सियासँग पराजित भएको छ। गएराति भएको खेलमा रियल मड्रिडलाई भ्यालेन्सियाले २१ गोल अन्तरले पराजित गरेको हो। रियल मड्रिड पराजित भएपछि दोस्रो स्थानमा रहेको बार्सिलोनालाई प्रत्यक्ष फाइदा पुगेको छ। रियल मड्रिडले खेल सुरु भएको १० मिनेटभित्रै दुई गोल खायो। खेलको चौथो मिनेटमै जाजाले गोल गर्दै भ्यालेन्सियालाई सुरुवाती अग्रता दिलाए। खेलको ९ औं मिनेटमै ओरेलानाले गोल गर्दै भ्यालेन्सियाको अग्रता दोब्बर पारेका थिए। पहिलो हाफको ४४ औं मिनेटमा क्रिष्टियानो रोनाल्डोले गोल गर्दै खेल २१ मा झारेका थिए। तर, दोस्रो हाफमा रियल मड्रिडले केही राम्रा अबसर पाएपनि गोल गर्न नसकेपछि २१ को हार ब्यहोर्न बाध्य भयो। हारपछि पनि रियल मड्रिड २२ खेलबाट ५२ अंकका साथ शीर्ष स्थानमा यथावतै छ। रियल मड्रिडभन्दा एक खेल बढी खेलेको बार्सिलोना ५१ अंकका साथ दोस्रो तथा २३ खेल नै खेलेको सेभिल्ला ४९ अंकका साथ तेस्रो स्थानमा छ।"
बहिरा विद्यार्थीले जिते राष्ट्रपति कप,"बागलुङ: नेपाली समाजमा बहिराहरू भन्नेबित्तिकै अझै पनि फरक तरिकाले हेर्ने प्रचलन छ । उनीहरूको अन्तर्निहित योग्यता, क्षमता, प्रतिभा र खेल कौशललाई आशाभन्दा बढी आशंका र कमजोर हिसाबले लिने गरिन्छ । तर, बागलुङ जिल्लामा आयोजित छैटौं जिल्लाव्यापी राष्ट्रपति रनिङ सिल्ड प्रतियोगिताको उपाधि बहिरा बिद्यार्थीले जितेर सनसनी मच्चाएका छन् । जिल्लाका तीन निर्वाचन क्षेत्रबाट छनोट भएर आएका ६६ विद्यालयका एक हजार दुई सयभन्दा बढी विद्यार्थीबीचको प्रतिस्पर्धामा आफ्ना प्रतिस्पर्धीलाई उछिन्दै धौलागिरि बहिरा आवासीय विद्यालयले उपाधि जित्न सफल भएको हो । बुधबार सम्पन्न प्रतियोगितामा पाँच स्वर्णसहित एक सय १५ अंक प्राप्त गरेर धौलागिरि बहिरा विद्यालयले उपाधि चुमेको जानकारी जिल्ला खेलकुद विकास समितिका कार्यालयसचिव भीमसेन शाक्यले दिए । उपाधिसँगै बहिरा विद्यालयले ५५ हजार पाँच सय ५५ रुपैयाँ पुरस्कार प्राप्त गरेको छ । उपाधि विजेताले युवा तथा खेलकुद मन्त्रालयबाट समेत पुरस्कारस्वरूप ५० हजार रुपैयाँ प्राप्त गर्नेछ । उपाधि जितेपछि धौलागिरि बहिरा आवासीय विद्यालयका प्रधानाध्यापक मधुसूदन न्युरेले सांकेतिक भाषामा भने, जिल्लाभरको प्रतिस्पर्धामा बहिरा विद्यार्थीको जितले बहिरालाई हेर्ने दृष्टिकोण र व्यवहारमा केही परिवर्तन ल्याउनेछ, यसले महŒवपूर्ण सन्देश दिन सफल भएको छ । प्रतियोगितामा एक सय १२ अकंसहित सदरमुकामस्थित कालिका कन्या माध्यमिक विद्यालय दोस्रो भयो भने बलेवा नारायणस्थानको जनताधन मावि ९५ अकंसहित तेस्रो भयो । दोस्रो र तेस्रो हुने विद्यालयले क्रमशः ३३ हजार तीन सय ३३ र २२ हजार दुई सय २२ रुपैयाँ पुरस्कार प्राप्त गरे । प्रतियोगितामा विजयी विद्यार्थीलाई बागलुङ नगरपालिकाका कार्यकारी अधिकृत रमेश ढकाल, जिल्ला शिक्षा कार्यालय बागलुङका शाखा अधिकृत लोकनाथ आचार्य र जिल्ला खेलकुद विकास समिति बागलुङका अध्यक्ष धनबहादुर परियारले पुरस्कार वितरण गरेका थिए । जिल्लाबाट छनोट भएका खेलाडीहरूले अब पश्चिमाञ्चल क्षेत्रीयस्तरको छनोट खेलमा सहभागिता जनाउने जानकारी जिल्ला खेलकुद विकास समिति बागलुङका अध्यक्ष परियारले दिए ।"
"रहस्यमय तरिकाले रोकियो उसुको साधारणसभा, राखेपले पत्र लुकाएको आरोप","काठमाडौं: विगत लामो समयदेखि तदर्थवादमा चलिरहेको नेपाल उसु संघको चुनावी साधारणसभा अनिश्चित बनेको छ । गत फागुन ७ हुने भनिएको पूर्वनिर्धारित साधारणसभा राष्ट्रिय खेलकुद परिषद् (राखेप)ले अन्तिम समयमा आएर स्वीकृति नदिएपछि स्थगित भएको हो । संघले चुनावी साधारणसभाको स्वीकृतिका लागि गत पुस २७ गते राखेपसँग पत्राचार गरेको थियो । राखेपले लामो समयपछि फागुन ७ गते साधारणसभा गर्न मौखिक स्वीकृति दिएको थियो । राखेपको स्वीकृतिपछि संघले ३६ जिल्लाका प्रतिनिधिलाई साधारणसभाका लागि काठमाडौं बोलाएको थियो । साधारणसभामा ३६ जिल्लाका प्रतिनिधि र २२ जना कार्यसमिति सदस्य गरी ५८ जना सहभागी थिए । साधारणसभा हुन नसकेपछि उनीहरू तीन दिन काठमाडौं बसेर जिल्ला फर्किएका थिए । आफूहरू साधारणसभामा जुटिरहँदा राखेपले संघद्वारा दर्ता गरिएको पत्र लुकाउने काम गरेको आरोप उसु संघका कार्यवाहक अध्यक्ष वीरबहादुर तामाङले लगाए । राखेपका सदस्यसचिव केशवकुमार विष्टले फागुन ६ गते आठौं एसियन विन्टर गेममा सहभागी हुन जापान प्रस्थान गर्नुअघि नै साधारणसभाका लागि लिखित रूपमा स्वीकृति दिने आश्वासन दिए पनि शुक्रबार मध्यान्हदेखि उनी सम्पर्कविहीन बनेका आरोपसमेत तामाङले लगाए । राखेपले अन्तिम समयमा स्वीकृति नदिँदा चुनावी साधारणसभा प्रभावित भएको उनले बताए । फागुन ७ गते साधारणसभा गर्न राखेपले मौखिक स्वीकृति दिएको थियो, त्यही स्वीकृतिका आधारमा हामीले साधारणसभाको सबै तयारी गरेका थियौं तर, हामीले राखेपमा दर्ता गराएको पत्र नै हराएको भन्दै लिखित स्वीकृति नदिएपछि साधारणसभा स्थगित भयो, तामाङले भने । साधारणसभामा तामाङ अध्यक्षका प्रत्यासी रहेका थिए । उसु संघको पछिल्लो चुनावी साधारणसभा २०६८ साल चैतमा भएको थियो । उक्त साधारणसभाबाट निर्वाचित दीपक सरकारको नेतृत्वको कार्यकाल २०७२ साल चैतमा सकिएको थियो । कार्यकाल सकिएको लामो समयपछि सदस्यसचिव विष्टले पुरानो कमिटीलाई भंग गर्दै नयाँ कमिटी पुनर्गठन गरेका थिए । विष्टले आङडेन्डी शेर्पा अध्यक्ष र प्रनिलध्वज कार्की महासचिव रहेको कमिटी पुनर्गठन गर्दै तीन महिनाभित्र साधारणसभा गर्न निर्देशन दिएका थिए । अन्तर्राष्ट्रिय मान्यता प्राप्त नेपाल ओलम्पिक कमिटी (एनओसी) को दबाबका कारण अन्तिम समयमा आएर राखेपले साधारणसभाको अनुमति नदिएको आरोप संघका एक सदस्यले लगाए ।"

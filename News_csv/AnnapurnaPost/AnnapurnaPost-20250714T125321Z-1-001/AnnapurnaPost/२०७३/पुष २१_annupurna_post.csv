शीर्षक,विवरण
धार्मिक अल्पसंख्यकलार्इ आरक्षण,"नाममा साल उल्लेख नगरेको वर्तमान संविधानको धारा ४(१) ले नेपाललाई अन्य कुराका अतिरिक्त धर्म निरपेक्ष राज्य भनेको छ । पश्चिमा कतिपय मुलुकमा धर्म (पन्थ) निरपेक्षता त्यहाँका रिलिजियस (पान्थिक) संस्थाको मनपरी, ज्यादती र क्रूरता रोक्न ल्याइएको थियो । कुनै कालखण्डमा न्याय प्रणाली र कर प्रणाली मात्र होइन, राजालाई पनि हातमा लिएर वा राजामार्फत पान्थिक संस्थाले शासन गरेको तर जनप्रतिनिधिहरूलाई त्यो कुरा मन नपरेकाले त्यहाँ पन्थ निरपेक्षता अगाडि बढ्यो । त्यहाँ पान्थिक अत्याचार रोक्न जनताले आन्दोलन गरे । बेलायत यसको उदाहरण हो । त्यहाँ संसद्को सर्वोच्चताको लडाइँ यही अत्याचारविरुद्ध थियो । हाउस अफ कमन्स र हाउस अफ लर्ड्स झन्डै यस्तै प्रतीक थिए, कुनै बेला । त्यहाँ राजा मारिए, फेरि ल्याइए तर संवैधानिक बनाएर । अझै पनि बेलायती हाउस अफ लर्ड्समा ठूलो संख्यामा त्यस्तै पान्थिक र अन्य परम्परागत शक्तिको प्रतिनिधित्व छ । नर्वेको संविधान (धारा २, ४, ९, १२, १६, २१, २२, २७, ३६, ४४ र १००), डेनमार्कको संविधान १९५३ (धारा ४, ६, ६६, ६७, ६९), स्विडेनको संविधान (भाग २ धारा २५, भाग ८ धारा २), फिनल्यान्डको संविधान १९९९ ( सेक्सन ११, ५६, ७६), इटालीको संविधान (धारा ७) मूलतः पन्थसापेक्ष व्यवस्था हुन् । केही दिनअगाडि संयुक्त राष्ट्रसंघका नवनियुक्त महासचिवले राष्ट्रसंघको बडापत्र छोएर शपथ ग्रहण गरेको देखिएन । उनले खास विश्वास प्रणाली सम्बद्ध पुस्तक छोएर राष्ट्रसंघको काम गर्ने कसम खाए तर पनि उनी पन्थ निरपेक्ष नै रहने कामना र सद्भावना छ । नेपालमा त्यस्तै पूर्वीय वेद, त्रिपिटक, मुन्धुम, गुरुग्रन्थ वा अन्य पूर्वीय पवित्र पुस्तक छोएर शपथ गर्ने कुरा कसैले चलाए केके होला ? ककसले कहाँकहाँ बैठक गर्लान् ? सो रोक्न ककसले ककसलाई केके देलान् ? एकल रंगी लुगामा कताकताबाट कोको आउलान् ? अझ कतिपय पन्थनिरपेक्ष भनिने मुलुकका झन्डामा खास प्रकारको चिन्ह हुन्छ र त्यो चिन्ह खास पन्थ सम्बद्ध मानिन्छ । के ती पश्चिमा मुलुकमा धार्मिक अल्पसंख्यक समूहलाई आरक्षण छ ? के राष्ट्रसंघमा धार्मिक अल्पसंख्यक समूहलाई आरक्षण छ ? नेपालको संविधानको धारा ३०६ को उपधारा (१)(क) मा 'अल्पसंख्यक' शब्दको परिभाषा गरिएको छ । यसभित्र अन्य समूहका अतिरिक्त 'धार्मिक समूह' भन्ने पदावली पनि रहेको छ । यद्यपि धर्म, रिलिजन र मजहव फरकफरक हुन् । धर्मभित्र रिलिजन र मजहव पर्दैनन् । किनकि यिनका आधारभूत ग्रन्थ, रचयिता, मान्यता, क्षेत्र र विश्वासका आधार फरकफरक छन् । धर्मले अरू विश्वास मान्नेलाई दास र सैतान मान्दैन, सहिष्णु मात्र नभई समन्वय भन्छ । पान्थिक साम्राज्यका लागि धर्म र पन्थ परिवर्तन गराउन प्रभाव र दबाब पार्दैन । संगठित र केन्द्रीकृत रूपमा काम गर्दैन । बहुल मतमा विश्वास गर्छ । देवीको पनि पूजा गर्छ । चार्वाकको अस्तित्व पनि स्वीकार गर्छ । पेगनहरूविरुद्ध जस्तो अरूलाई आक्रमण गरेको पनि पाइँदैन । यसैले धारा ३०६(१) (क) मा प्रयुक्त 'धार्मिक' भन्ने शब्द धर्मसँग मात्र सम्बन्धित हो भने पनि समस्या छ तर कम होला । धर्मभित्र कोही शैव, कोही वैष्णव, कोही कृष्ण प्रणामी, कोही देवी शक्ति मान्ने होलान् । कोही किराँत धर्म मान्नेछन् । शिवपार्वतीलाई आफ्नै भाषाको नामबाट मान्छन् । आफ्नै संस्कार र संस्कृतिमा गर्व गर्छन् । यो धर्ममा रहँदासम्म अरूको धर्म परिवर्तन गराउन हिँडेको पनि भेटिँदैन । यस्तै ओमकार परिवारलाई मान्दा बुद्ध धर्मावलम्बी छन् । त्यसमा बज्रयानी, हिनयानी छन् । जैन छन् । शिख छन् । अरू मत सम्प्रदाय पनि होलान् । यी आपसमा मिली बसेकाहरूको अलगअलग जनागणना गराई अल्पमत र बहुमत भनी के गर्न खोजिएको हो ? कतिपय मुलुकले धार्मिक आधारमा जनगणना गराउँदैनन् रे । कतिपय देशमा जातीय, धार्मिक र रिलिजियस र मजहवी आधारमा जनसंख्या विवरण अगाडि ल्याएकाले गृहयुद्ध वा आन्तरिक द्वन्द्व भएको वा बढेको भनिन्छ । यदि धार्मिक अल्पसंख्यक भनी हिमवत्खण्डका सनातन, बौद्ध, किराँत र त्यहाँभित्रका मत र सम्प्रदायलाई भन्न खोजिएको हो भने उनीहरूलाई किन बाँड्नुपर्यो ? के संविधान निर्माणकालमा ठूलो जनसंख्याले त्यो माग गरेको थियो र ? ती तथ्यांक भए हेर्न पाए हुने, नत्र संविधानमा नागरिकलाई अरू अनेक रूप र कित्तामा बाँडेर नपुगी धारा ३०६ मा धार्मिक रूपमा किन बाँडिए होला ? कसको एजेन्डामा केकति लाभहानिका कारण नागरिकलाई बाँड्ने र भाँड्ने प्रयास गरिएको होला ? कुनकुन पदीय र परजीवी अगुवाले नागरिकलाई यस्तो धार्मिक आधारमा बाँड्ने लहडबाजी गरे होलान् ? यो व्यवस्था धर्म, रिलिजन र मजहवको अर्थ बुझेर गरिए होला वा हतार देखाएर छिराई पारित भए होला ? वा टाइप भइरहेको ठाउँमा कसैले खुसुक्क छिराइदिएको अरूले पत्तो पाएनन् होला ? धर्म कदापि रिलिजनको अनुवाद होइन । रिलिजनले छियाछिया पारेको पैगनभन्दा त धर्म पुरानो नै हो । किनकि ऋग्वेदलाई निकै पुरानो भनिन्छ । धर्ममा साहित्य छ, आयुर्वेद छ, विष विद्या छ, मीमांसा (व्याख्याशास्त्र) छ, अर्थशास्त्र छ, खगोलशास्त्र छ, गणीत छ, कलाशास्त्र छ, संगीत छ, न्यायप्रणाली छ, दण्ड व्यवस्था छ, व्याकरण छ, राज्यको सञ्चालन र रक्षाविधि छ, युद्धका नियम छन्, अवतारका कुरा छन्, पुनर्जन्मका कुरा छन्, आत्म (सोल र आत्म फरक हुन्) छ, प्रतीक पूजन र प्रकृति पुजन हुन्छ, ॐ छ, आयुअनुसारको आ श्रम व्यवस्था छ, कामअनुसारको वर्ण व्यवस्था छ, प्रायश्चित व्यवस्था छ, कर्तव्यमुखी प्रणाली छ, महिलाले पनि रचेका वेदका ऋचा छन् र ज्ञानयोग, कर्मयोग र भक्तियोग छ । यी प्रायः व्यवस्था रिलिजनभित्रका होइनन् र त्यसमा अटाउँदैनन् । त्यसैले धर्मको अनुवाद कदापि रिलिजन होइन । संविधानको धारा ४(१) मा नेपाललाई धर्म निरपेक्ष राज्य भनिएको छ । के धारा ४(१) को यो व्यवस्थाले धारा ३०६(१)(क) मा परिभाषा खण्डमा गएर धार्मिक समूह वा पान्थिक कविलाको कल्पना गर्न अनुमति दिन्छ ? अर्थात् राज्य धर्म र पन्थ निरपेक्ष हुने भनेपछि राज्यले धार्मिक समूह बनाउन र समूहका आकारका आधारमा व्यवहार गर्ने व्यवस्था गर्न मिल्छ ? के आजको भनिएको संविधान नागरिकलाई धार्मिक र पान्थिक समूहमा विभाजन गर्ने उचित यन्त्र हो ? राज्यले धार्मिक र पान्थिक समूह किन खडा गर्नुपरेको हो ? संविधानको धारा ४(१) को स्पस्टीकरणमा 'यस धाराको प्रयोजनको लागि 'धर्म निरपेक्ष' भन्नाले सनातनदेखि चलिआएको धर्मसंस्कृतिको संरक्षणलगायत धार्मिकसांस्कृतिक स्वतन्त्रता सम्झनुपर्छ' भनेको छ । अब धर्म निरपेक्षता भनेको सनातनदेखि चलिआएको धर्मसंस्कृतिको संरक्षण र धार्मिकसांस्कृतिक स्वतन्त्रता भयो अर्थात् धर्म भनेको नेपाल राज्यमा सनातनदेखि चलिआएको धर्म भयो । यही माटोमा जन्मिएको वा हिमवत्खण्डको सेरोफेरोमा जन्मेहुर्केको धर्म वा सनातनदेखि मानिँदै आएको धर्म हुने भए । वैज्ञानिक, चिकित्सक, नीतिविज्ञ, प्रशासनविद्, न्यायविद्, अभियन्ता वा अन्य विषयविद्हरूको बौद्धिक पलायन गराएपछि बाँकी रहेका पुर्खाको र यही माटो वा सेरोफेरोको धर्ममा रहेका र पुर्खा र माटो वा सेरोफेरोको धर्म फेरेकामध्ये कसलाई लिने भनी जोर कि बिजोर गर्न यस्तो आरक्षण ? यो परिभाषाले संवैधानिक रूपमा धर्म र रिलिजन फरक मान्यो किनकि रिलिजनले आफूलाई हिन्दु, बौद्ध र किराँतभन्दा पक्कै फरक मान्छ । अब धारा ४(१) को स्पस्टीकरण र धारा ३०६(१)(क) लाई एकै ठाउँमा राखेर हेर्दा धारा ३०६(१)(क) ले सनातन धर्मभित्रका भिन्नाभिन्नै मत र सम्प्रदायलाई समेट्न खोजेको भन्नुपर्ने हुन्छ । जन्मजन्मान्तर र पुस्तौंपुस्तादेखि मान्दै आएको धर्म सनातन हुने होला वा अरू विश्वास प्रणालीबाट सनातन धर्मसंस्कृति मान्न स्वीकार गरेको व्यक्ति सनातनी हुने होला ? सोबाहेक अरू सनातनी हुन्छ र ? स्मरण रहोस्, संविधानको धारा ४(१) मा उल्लिखित 'धर्म निरपेक्ष' प्रतिनिधिसभाको घोषणा हँदै अन्तरिम संविधानको निरन्तरतामा आएको हो । प्रतिनिधिसभाको घोषणा जारी गर्दा नेपाल सरकारले पठाएको प्रस्तावमा धर्म निरपेक्ष शब्द परेको थियो त ? पंक्तिकारले संविधानको विद्यार्थीको रूपमा त्यसबेलाले नै मन्त्रिपरिषद् सचिवालय र संसद् सचिवालयबाट निजी प्रयोजनको लागि प्रतिलिपि संकलन गर्न खोजेको थियो, तर त्यो अनौपचारिक प्रयास सफल भएन । बताइएअनुसार सो प्रस्ताव सक्कल नै राजनीतिक तहमा पुग्यो र त्यतै सम्पादन भयो । जे होस्, नेपाल सरकारले पेस गरेको प्रति हेर्न नपाएसम्म किटान गरी भन्न सक्ने अवस्था रहेन तर त्यसबेला त्यो आलेख तयार गर्ने, पढ्ने, सही गर्ने, पठाउने, पेस गर्ने, काटकुट र थपघट गर्ने, टाइप गर्दा बसेर सच्याउने, यस्तो गरियो नि भनेर फोन गर्ने अधिकतर मानिस जीवित नै छन् । धर्म निरपेक्षता थपथाप गरिएको बाहिरी र भित्री कोठा भुइँचालोबाट सुरक्षित छ । प्रधानमन्त्री तथा मन्त्रिपरिषद्को कार्यालय र संसद् सचिवालयको कम्प्युटर र अन्य रेकर्ड पनि सुरक्षित नै होलान् । बेलायतमा हाउस अफ कमन्सले रिलिजियस संस्थाको ज्यादती, अन्याय र अत्याचारबाट मुक्त हुन प्रयास गर्यो । नेपालमा प्रतिनिधिसभा वा संविधानसभाले उताउताका राज्यप्रणाली र राजनीतिबाट निरपेक्ष राखिएका मानिस वा तिनका लागि काम गर्ने विदेशी गैरसरकारी संस्थाको लगानी वा दबाब वा प्रभावमा घोषणा वा संविधानका कतिपय व्यवस्था त लेखाएनन् ? (यो प्रश्न चिन्ह शंकाको सुविधा दिन होइन । कुनै दिन राज्यको हित सम्झेर प्रायश्चित र सार्वजनिक गर्लान् कि भन्ने लालचले मात्र हो ।) पुनः स्मरण रहोस्, संविधानको धारा ४(१) को स्पस्टीकरणपछि थपिएको हुनुपर्छ । सनातन धर्मसंस्कृतिप्रति माया मोह भए प्रतिनिधिसभाको घोषणामा धार्मिक सन्दर्भमा सरकारले पेस गरे प्रतिकुल आउने थिएन वा अन्तरिम संविधानमा पनि यस्तै कुनै व्यवस्था हुन्थ्यो । यसबीच हाम्रो छिमेकमा चुनाव भयो । परिस्थिति बदलियो । पहिले उताको राजनीति र नेपाल सम्बद्ध कूटनीतिसमेतमा धर्म निरपेक्ष लेख्न मनपराउने मानिस थिए कि ? त्यसबेलाको सो मुलुकका कूटनीतिक पद र रअका प्रतिनिधि, रक्षामन्त्री, विदेशमन्त्री र सरकारमा रहेको दलका व्यक्ति खास प्रकारका थिए कि ? चुनाव भएपछि अर्कै प्रकारका आएछन् कि ? कतै त्यही कारणले धर्म निरपेक्षताको स्पस्टीकरणमा सनातन धर्मसंस्कृति समेटिएको हो कि ? नत्र पुरानो तमसुकमा नयाँ दरपीठ किन ? नेपालको उत्तरी सीमातिर तथा काठमाडौं उपत्यकावरिपरि धेरै र उत्तरविरोधी किसिमले राज्य बनाउन धेरै चलखेल गरिएको र सो चलखेल एक चीन नीतिविपरीत मात्र होइन, चीनको समग्र हितविपरीत हुनेमा चीन पनि सतर्क भएकाले समेत धारा ४(१) मा स्पस्टीकरण थप्नुपरेको पो हो कि ? यसबारे पनि कसैले बताउन सक्छन् कि ? धर्म मान्ने वा नमान्ने अथवा पुरानै धर्म मान्ने वा धर्म फेरेका जसले भए पनि प्रतिनिधिसभा घोषणादेखि संविधान जारी हँदासम्मका कुरा राष्ट्र, राज्य र जनतालाई धर्म, धन र रिलिजनभन्दा माथि राखेर सार्वजनिक गरिदिए कति राम्रो हँदो हो ? आगामी पुस्ताले पनि कति गुन मान्दो हो ? बुद्धि पलाउन ठूलो झरी पर्खनुपर्ला र ? संविधानको अनूसुची ६ को क्रमसंख्या १८ मा अन्य कुराका अतिरिक्त 'संस्कृति र धर्मको संरक्षण र प्रयोग' गर्ने काम प्रदेशको कार्यसूचीमा परेको देखिन्छ । यो संरक्षण भनेको पनि धारा ४(१) को स्पस्टीकरणमा उल्लिखित धर्मसंस्कृति नै होला । यहाँ प्रयोग भएको 'प्रयोग' शब्दको आशय अर्थात् धर्मको प्रयोग प्रदेशले कसरी गर्ने हो ? प्रदेशहरूले कानुन र नीति बनाएपछि थाहा होला । संविधानको पेटबोलीमा पनि केही ठाउँमा अल्पसंख्यक शब्दको प्रयोग भएको छ । त्यसैकारण सो शब्दको परिभाषा गर्नुपरेको हो । संविधानको धारा १८ को उपधारा (३) को प्रतिबन्धात्मक वाक्यांशमा अल्पसंख्यक शब्दको प्रयोग छ । यसअनुसार अल्पसंख्यक धार्मिक समूहलाई कानुनबमोजिम विशेष व्यवस्था गर्न रोक लगाएको नमानिने भन्नेसमेत व्यवस्था छ । यस्तै धारा ४२(१) मा पनि अल्पसंख्यक शब्द छ । यसले राज्यका अंगमा समावेशी सिद्धान्तका आधारमा राज्यका निकायमा सहभागिताको हक हुने कुरा गरेको छ । अब राज्यले नागरिकलाई धार्मिक आधारमा राज्यमा सहभागी बनाउनुपर्ने भयो । के अब राज्य सञ्चालनमा सन्त, महन्त, लामा मुल्ला र पादरीको जिम्मामा पठाउने हो ? संविधानको धारा ४२ अनुसार मधेसका सनातन धर्म मान्नेहरू आर्यको वर्गीकरणमा परेनन् । तराईमधेसका ती नागरिक कुल, रीत, परम्परा, संस्कार र संस्कृतिबमोजिम आर्य हुन् तर संविधानअनुसार होइनन् किनकि खस आर्यको कोटा बाहिर छन् । पश्चिमाञ्चलका आर्यहरूका अनेक मन्दिरमा पूजारी मगर के हो ? पूजारी अर्कै भक्तजन अर्कै पशुपतिका भण्डारे पनि संविधानअनुसार आर्य नहुने नै हो ? भण्डारे अर्कै भेटी चढाउने अर्कै । टीका लाइदिने अर्कै टीका थाप्ने अर्कै  धन्य संविधान । धार्मिक समूहलाई त्यसमा पनि अल्पसंख्यक समूहलाई राज्यले धार्मिक आधारमा केके गर्ने हो ? के बेलायतको संवैधानिक कानुन, नर्वे, फिनल्यान्ड, स्विडेन, स्विट्जरल्यान्ड, डेनमार्क, इटाली, स्पेन, भ्याटिकन र होलिसीका संविधान र विधानमा यस्तो व्यवस्था छ ? के राष्ट्रसंघले आफ्नो संगठनभित्र संसारका अल्पमत धार्मिक समूहको लागि विशेष व्यवस्था मिलाएको छ ? सनातन धर्म धारा ४ मा उल्लेख भएपछि सनातनीभित्र अल्पमत बहुमत किन ? के यो फुटाऊ र शासन तथा शोषण गर भन्नेकै एजेन्डा त होइन ? के धार्मिक अल्पसंख्यक भनेको गैरआर्य र गैरसनातनी हो ? त्यो हो भने धार्मिक अल्पमतलाई मात्र राज्य प्रणालीमा आरक्षण दिने कुन देश वा कुन अन्तर्राष्ट्रिय संघसंस्थाको नजिर नेपालले अनुशरण गरेको हो ? नेपाल नै यस नजिरको प्रथम प्रतिपादक हो भने युरोप, अमेरिका, क्यानडा, अस्ट्रेलियाका संविधान र राष्ट्रसंघको बडापत्रमा यी व्यवस्था कहिलेसम्म आइपुग्लान् ? के यो युरोप अमेरिकामा पादरीको ज्यादती रोक्न राजनीति र धर्मलाई अलग गरिएकाले नेपालमा रिस पोखिएको हो ? वा उता पहिले सत्ताको स्वाद लिइएकोमा अचेल प्रत्यक्ष सम्भव नभएकाले नेपाललाई ट्रायल एन्ड एररको रूपमा प्रयोगशाला बनाउन खोजिएको हो ? संविधानको धारा ३०६(१)(क) को धार्मिक अल्पसंख्यक भन्ने व्यवस्था आर्य र सनातन धर्म मान्नेहरूबीच फुट ल्याउन राखिएको हो भने पनि खराब हो । उनीहरूलाई अपमान गर्न ल्याइएको हो भने पनि खराब हो । उनीहरूको उन्नति प्रगति गर्न नै ल्याइएको हो भने पनि खराब हो । उनीहरूको मेख मारी ओमकार परिवार छोडी अन्यत्र गएकालाई खुसी पार्न यत्तिकै ल्याइएको हो भने पनि खराब हो । यताउता जतातता कसैको लोभ, लालच र दबाबमा परेर राखिएको हो भने त्यो झन् अक्षम्य हो । किनकि अब आएर धार्मिक आधारमा कसैलाई आरक्षण दिनु सबभन्दा खतरनाक हुन सक्छ । राज्य प्रणाली राज्यको कानुनले चल्ने हो यो वा त्यो ग्रन्थबाट चल्ने होइन । राज्य र प्रशासन जनप्रतिनिधित्व र स्वयं प्रतिभाबाट चल्ने हो, धार्मिक, मजहवी वा रिलिजियस तालिमबाट चल्ने होइन । धारा ४ मा धर्म निरपेक्ष लेखेर धारा ३०६ हुँदै धारा १८ र धारा ४२ मार्फत राज्य प्रणालीमा धार्मिक आरक्षण ? वैज्ञानिक, चिकित्सक, नीतिविज्ञ, प्रशासनविद्, न्यायविद्, अभियन्ता वा अन्य विषयविद्हरूको बौद्धिक पलायन गराएपछि बाँकी रहेका पुर्खाको र यही माटो वा सेरोफेरोको धर्ममा रहेका र पुर्खा र माटो वा सेरोफेरोको धर्म फेरेकामध्ये कसलाई लिने भनी जोर कि बिजोर गर्न यस्तो आरक्षण ? त्यसैले संविधानको धारा ३०६(१)(क) को धार्मिक भन्ने शब्द तत्काल त्यहाँबाट झिक्नुपर्छ ।"
सर्वोच्चको आदेशमा मधेसको मार्गचित्र,"व्यवस्थापिकासंसद्मा दर्ता संविधान संशोधन विधेयकको प्रक्रिया रोक्न माग राखी दायर रिटमा सर्वोच्च अदालतले अन्तरिम आदेश दिन अस्वीकार गरेको छ । संसदीय प्रक्रियामा रहेको विषयमा सांसदहरूले आआफ्नो दृष्टिकोण प्रयोग गर्न नपाउँदै न्यायपालिकाबाट प्रक्रिया नै रोक्ने गरी आदेश गर्नु सर्वोच्चले उचित ठानेन । सोमबारसाँझ उक्त खबर फेसबुकलगायतका सामाजिक सञ्जालमा आउन साथ तीव्र प्रतिक्रिया देखियो । सर्वोच्च पनि भारतको नियन्त्रणमा, भारुको असरदेखि लिइएर सर्वोच्च अदालतका सम्मानित न्यायाधीश महोदयमाथि पनि असभ्यताको प्रदर्शन गरिएको थियो । तर मंगलबार बिहानको समाचारमा सर्वोच्च अदालतबाट जारी गरिएको उक्त आदेशसम्बन्धी विस्तृत व्यहोरा नितान्त फरक आउँदा ती कटु आलोचकहरू प्रायः नदारद देखिए । यो पहिलोपटक भएको घटना होइन । पछिल्लो समयमा राजनीतिक ध्रुवीकरणले आफ्नो चरम रूप लिँदै जाँदा सम्पूर्ण रूपमा नै देश ध्रुवीकृत भइसकेको देखिन्छ । सर्वोच्च अदालतबाट जारी गरिएको उक्त आदेशमा संसद्लाई पनि आफ्नो अधिकार क्षेत्रको सीमा बुझ्न सचेत गराइएको छ । सो आदेशमा भनिएअनुसार सांसदहरूलाई संविधान संशोधन गर्ने अधिकार सुरक्षित रहे पनि सो अधिकार संविधानतः प्रयोग नगरिएको खण्डमा पुनरावलोकन गर्नसक्ने अधिकार सम्मानित अदालतलाई सुरक्षित रहेको जनाएको देखिन्छ । यसबाट जहाँ एकातर्फ एमालेलाई संसदीय प्रक्रियामा बाधा नगर्न संकेत भएको बुझिन्छ भने अर्कोतर्फ सत्तापक्षलाई संविधानको दायरा पार गर्ने कोसिस असफल हुन सक्ने भनेर चेताएको देखिन्छ । लगभग सोहीबमोजिमका प्रतिक्रिया सम्बन्धित दलहरूले देखाइरहेका पनि छन् । के यो आदेशबाट मुलुकमा उत्पन्न राजनीतिक गतिरोधको समाधान हुन सक्छ त ? यस बहसको विश्लेषण गर्न हामीले देशको वर्तमान राजनीतिक अवस्था, शक्ति सन्तुलन, अन्तर्राष्ट्रिय प्रभाव र जनभावना बुझ्नुपर्ने हुन्छ । देशको वर्तमान राजनीतिक अवस्था दोस्रो संविधानसभाको निर्वाचनसम्म आउँदा देशमा नेपाली कांग्रेस, एमाले, माओवादी र मधेसी मोर्चाको रूपमा चार प्रमुख राजनीतिक शक्ति स्थापित भएको देखिन्छ । यसमध्ये वर्तमान संविधान जारी गर्दासम्म कांग्रेस, एमाले र माओवादीबीच सफल सहकार्य भएको अवस्था थियो । संविधानलाई अस्वीकार गरेको दाबी गरे पनि यो संविधान जारी भएपछि पटकपटक संसद्मा प्रधानमन्त्रीको निर्वाचन प्रक्रियामा भाग लिएर मधेसी मोर्चाले संविधानलाई आलोचनात्मक समर्थन गरिसकेको भन्नु बढी उपयुक्त हुनेछ । तर पछिल्लो समयमा कांग्रेस, एमाले र माओवादीबीच भएको सफल सहकार्य अहिले तीव्र ध्रुवीकरणमा परिणत भइसकेको छ । आआफ्ना दलगत एवं व्यक्तिगत स्वार्थका कारण प्रमुख दलका नेतागणले सम्पूर्ण देशलाई नै ध्रुवीकृत बनाइदिएको देखिन्छ । सबैभन्दा ठूलो दलको रूपमा मत पाइएको भए पनि कांग्रेस अहिलेसम्म देशको कार्यकारी प्रमुख हुन पाएको छैन । तेस्रो दल माओवादीको समर्थक बन्न बाध्य कांग्रेसको लागि निस्सन्देह यो पीडादायी अवस्था नै होला । माओवादी केन्द्रका अध्यक्ष प्रचण्डलाई प्रधानमन्त्री बनाउँदा दुई बीचमा पनि स्थानीय निकायको निर्वाचनपछि मात्र सत्ता हस्तान्तरणको समझदारीले गर्दा कांग्रेसलाई देशको कार्यकारी प्रमुख बन्न अझै कुर्नुपर्ने अवस्था विद्यमान देखिन्छ । कांग्रेस अध्यक्ष शेरबहादुर देउवाद्वारा बेलाबेला प्रकट हुने गरेको छटपटाहट यसैको परिणाम हो । मधेसी मोर्चासँग गरिएको वाचाका कारण देउवा संविधान संशोधनको वकालत गर्न बाध्य हुनुहुन्छ भने यस संविधान संशोधनको प्रक्रियामा भइरहेको ढिलाइले कहिलेकाहीं उहाँ चिढिएको आभास पनि सँगै हुने गरेको छ । उग्र राष्ट्रवादलाई वर्तमानमा आफ्नो रणनीति बनाएको एमाले निश्चय नै अहिले सुदृढ अवस्थामा देखिन्छ । संविधान जारी गर्दाको आफ्ना अडान र जारी भएपश्चात् भएको नाकाबन्दीताका फेसबुकलगायतका सामाजिक सञ्जाल र मिडियाको संयोजनबाट अत्यधिक लाभ लिएको एमालेले प्रदर्शन गरेको उग्र राष्ट्रवादले खास गरेर पहाडी समुदायमाझ लोकप्रियता प्राप्त गर्न सफल भएको हो । तर जेजति राष्ट्रवादी हौवा देखाए पनि प्रधानमन्त्रीको रूपमा आफ्नो पहिलो विदेश भ्रमण भारतबाटै सुरु गरेको र तत्कालीन परराष्ट्रमन्त्री कमल थापामार्फत चारबुँदे ननपेपर दिल्लीलाई बुझाएको अवस्थालाई पनि बिर्सनु हुँदैन । वर्तमान संविधान निर्माणमा नेतृत्वदायी भूमिका निर्वाह गरेर एमालेले संविधानमा धेरै स्थान आफ्नो एजेन्डाबमोजिम राख्न सफल भएको हो । यो रणनीतिका कारण निस्सन्देह आगामी निर्वाचनमा अधिकतम लाभ प्राप्त हुने सम्भावना देखेर नै एमाले संविधान कार्यान्वयनको नाममा निर्वाचनको लागि हतारिएको हो । संविधान संशोधनको विधेयक प्रस्तुत गर्नसमेत अड्चन गरेको एमालेलाई सर्वोच्चको आदेशले राहत मात्रै नदिइएर सहज अवतरणको बाटो पनि खोली दिएको छ । शुक्रबारको आफ्नो शक्ति प्रदर्शनपछि दुवै हात लड्डुको अवस्थामा रहेको एमालेले संसद्मा सहजता देखाउने निश्चित छ । रुक्मांगद कटवाल प्रकरणपश्चात् सत्ताबाट बहिर्गमन हुन बाध्य माओवादी पुनः सत्ता नेतृत्व गर्दैछन् । पछिल्लो निर्वाचनमा आफ्ना आधा जनाधार गुमाएर छिन्नभिन्न अवस्थाबाट गुज्रिँदै गरेको माओवादीलाई भविष्यमा राष्ट्रिय राजनीतिमा रहिरहन पनि चुनौतीपूर्ण हुनसक्छ । संविधानसभा र गणतन्त्र आज सबै दलको साझा एजेन्डा भएपछि माओवादी एजेन्डाविहीन भई प्रचण्ड एउटा अलपत्र क्रान्तिकारीको रूपमा देखा पर्न थालेका छन् । सबै समुदायलाई पहिचानको आधारमा सत्ता सहभागी गराउने आफ्नो वाचाबाट पछि हटेको आरोप खेप्दै गर्दा आज माओवादी पार्टी एमालेको आँखामा काँडासरह भएको छ । एउटै भोटबैंक भएको कारणले पनि कुनै जमानामा गिरिजाप्रसाद कोइरालालाई एमाले सकिएको बताउने माओवादीलाई आउने दिनमा एमालेले भूमिकाविहीन अवस्थामा पुर्याइदिने सम्भावना प्रबल हुँदै गएको छ । कांग्रेससँगको सहकार्य र मधेसी मोर्चासँगको तीनबुँदे सहमतिबाट सत्तारोहण गरेको प्रचण्डको लागि संविधान संशोधनमा ढिलाइका कारण स्थानीय निर्वाचन नहुँदासम्म सिंहदरबारको कुर्सी सुरक्षित नै छ । आफ्नो अस्थिर रणनीति, ढुलमुल चरित्र र परनिर्भरताका कारण आलोचित मधेसी मोर्चाको लागि आउने दिनहरू थप चुनौतीपूर्ण हुने निश्चित छ । अरूले गरेको नाकाबन्दीलाई सरकारको, आन्दोलनको बीचमा प्रधानमन्त्री निर्वाचनमा भाग लिएको, आन्दोलनलाई अलपत्र बनाएको र अहिले आएर संविधान संशोधनको विषयमा दैनन्दिन आफ्ना अडान फेर्दै गरेको कारण समग्र राजनीति र विशेषरूपमा मधेसमा व्यापक आलोचित अवस्थामा रहेको छ मोर्चा । सरकारसँगको व्यवहारमा पनि अपरिपक्वता देखाउँदै आएको मोर्चाको वास्तविक मागको बारेमा पनि प्रश्न उठ्ने गरेको छ । मोर्चालाई संघीय समाजवादी फोरमसँग ऐक्यबद्घता गराएका नेताहरू आउने दिनमा सो फोरमलाई छोडेर विजय गच्छदारसँग हातेमालो गर्ने दिन आउन अब धेरै पर्खिनुपर्ने छैन । शक्तिसन्तुलन रूपान्तरित व्यवस्थापिकासंसद्मा कुनै पनि दलको बहुमत नभएकाले वर्तमान शक्ति सन्तुलन सैद्घान्तिकभन्दा पनि स्वार्थप्रेरित हुन पुगेको छ । पुराना राजनीतिक शक्तिहरूको उदय हुनसक्ने त्रासका कारण बेलाबखत सहकार्य गर्न बाध्य हुँदै आएका प्रमुख दलहरू सबैका चारित्रिक विचलनको अवस्था देखिन्छ । पार्टी स्थापनाकालदेखि लिइएको अवधारणालाई प्रायः सबै दलले त्यागेको छ । कांग्रेस आज संवैधानिक राजतन्त्रबाट पछि हटेको छ भने एमालेमा अब साम्यवाद कतै पनि देखिन्न । माआवादीको लागि त आउने दिनमा आफ्ना एजेन्डा नै खोजीको विषय बन्ने सम्भावना छ । आफूलाई आफैं एक्स्ट्रा प्लेयर बनाएका मधेसी नेताहरू त खेलमा नै छ कि छैनन्, थाहा पाउन सकिँदैन । संसद् नै निर्णायक थलो तय भइसकेको अवस्थामा सधैं संसदीय राजनीति गरेका यी सबै दलहरू आज संसदीय गणित थाहा हुँदाहुँदै जनतालाई भ्रमित बनाउनमा व्यस्त भएका छन् । सम्भावित निर्वाचनमा आफ्नो भोटबैंक बढाउने चाहना हुनुलाई अन्यथा भन्न मिल्दैन तर एजेन्डालाई अल्झाएर सम्पूर्ण देश नै चरम निराशातर्फ गएको खण्डमा यी दलहरूलाई पनि भविष्य सहज हुने छैन । वर्तमान शक्ति सन्तुलन हेर्दा कुनै गम्भीर घटना नभएको खण्डमा यी दल नै आगामी एकदुई दसकसम्म देशको नेतृत्वमा रहिरहने सम्भावना बढी देखिन्छ । त्यसर्थ आवश्यकताको सिद्घान्त बुझेका यी दलपतिहरूको लागि सहकार्यको कुनै विकल्प छैन । अन्तर्राष्ट्रिय प्रभाव अप्रत्यक्ष तर सर्वाधिक चर्चित हुने गरेको अन्तर्राष्ट्रिय प्रभाव नेपाली राजनीतिको सबैभन्दा महत्त्वपूर्ण पाटो हो । आआफ्नो सुरक्षाका कारण देखाउँदै हाम्रा मित्रराष्ट्र बेलाबखत सक्रिय रूपमा नै परिदृश्यमा आउने गरेका छन् । कुनै पनि सरकारको निर्माणदेखि सञ्चालनसम्म बाह्य शक्तिको चाहनाबमोजिम नै हुने गरेको तथ्य जनताबाट लुकेको छैन । पहिलो संविधानसभामा रहेका सांसदहरू आफ्नो दलको इच्छाविपरीत ककसको बैठकमा जाने गरेको वास्तविकता छँदैछ । कमजोर र अस्थिर परराष्ट्र नीतिका कारण नेपाल अन्तर्राष्ट्रिय राजनीतिको खेल मैदानमा परिणत भइसकेको छ । आफ्नो भूमि कुनै पनि मित्रराष्ट्रविरुद्घ प्रयोग हुन नदिने वचनबद्घतामा पनि हामी कायम रहन सकेका छैनौं । भारतीय विमान अपहरण नेपाली सुरक्षा अवस्थाको लागि प्रश्नचिह्नको रूपमा रहिरहेको छ । एक चीन नीतिलाई स्विकारिएको भए पनि नेपालको उत्तरी सिमानामा फ्री तिब्बत मुभमेन्ट खुलस्त रूपमा सञ्चालित छन् । गैरसरकारी संस्थामार्पत सञ्चालित यो देशले निकट भविष्यमा आफ्नो परराष्ट्र नीतिको पूर्ण समीक्षा गरेन भने आउने दिन देशको अस्तित्वमा नै प्रश्न खडा गर्न सक्छन् । जनभावना आम नेपाली जनमानसको लागि आज पनि राजनीतिभन्दा आफ्ना दैनिक जीवनयापन नै महत्त्वपूर्ण रहेको छ । विदेशी मरुभूमिमा गएर कष्टकर जीवन बिताउन बाध्य लाखौंलाख नेपालीको चाहनामा स्वदेशको शान्त र समुन्नत नेपाल नै छ । कोही पनि आफ्नो घरपरिवारबाट टाडा बस्न रुचाउँदैन, तर देशको अस्थिर राजनीति र त्यसकारणले भएको अवसरको अभावका कारण नेपालको ऊर्जावान् युवाशक्ति आफ्नो सीप र जाँगरलाई मरुभूमिमा शोषण गराउन बाध्य छन् । जबकि यहाँको राजनीतिक क्षेत्रका महानुभाव आआफ्नै डम्फू बजाउन व्यस्त छन् । कोही सामुदायिक भावना उचाल्दै छन् भने कोही राष्ट्रवाद बेच्दैछन् । कोही टोपी दिवस त कोही धोती दिवस । सर्वोच्चको आदेशले तत्कालको लागि संसदीय बहसलाई प्रोत्साहन गरे पनि राजनीतिक रूपमा उठेको माग सम्बोधन गर्न तगारो लगाइदिएको छ । उक्त आदेशअनुसार संसद्मा दर्ता गरिएको संविधान संशोधनसम्बन्धी प्रस्तावमाथि अब बहस त गर्न सकिन्छ, तर पारित गर्न सकिँदैन । किनभने उक्त आदेशमा प्रस्ट भनिएको छ, संविधानको प्रावधानअनुरूप संशोधन नगरिए पुनरावलोकन गरेर संसद्को निर्णय उल्टाइनेछ । यस आदेशबाट हौसिएका एमालेको दुवै हातमा लड्डु परेको छ । परिस्थितिको जटिलता महन्थ ठाकुरजस्तो गम्भीर नेतालाई पनि मधेसी जनभावनाको सम्भावित उत्तेजनात्मक अवस्थाले चिन्तित बनाएको छ । त्यसैले संविधानले पूरा गर्न नसक्ने जनचाहनालाई राजनीतिक आधारमा सम्बोधन गर्नु आजको आवश्यकता हो र यसबाटै राष्ट्रिय एकता एवं अखण्डता थप बलियो हुनेछ । शुक्रबारको शक्ति प्रदर्शन सफल भएमा आफ्नो अडानलाई अझ कडा बनाउने अथवा कुनै कारणवश संशोधन पारित नै गर्नुपरेमा सो संशोधन सर्वोच्च अदालतबाट पुनरावलोकन भई स्वतः निरस्त हुने भएकाले एमालेलाई कुनै पनि हालतमा घाटाको व्यापार नहुने निश्चित छ । यस्तै कांग्रेसलाई पनि खासै ठूलो क्षतिको सम्भावना छैन । संविधान संशोधनसम्बन्धी प्रस्तावलाई दर्ता गराएर कांग्रेसले मधेसमा गुमेको जनाधार फिर्ता हुने आशा गरेको छ । संशोधन पारित भए पनि, नभए पनि भोलिका दिनमा कांग्रेसले मधेसलाई एकपटक पुनः आफ्नो वर्चस्व भएको देख्न चाहन्छ । माओवादीहरूको लागि संविधान संशोधन एउटा राजनीतिक कोर्स करेक्सनभन्दा बढी महत्त्वको देखिँदैन । जनयुद्घकालदेखिको पुराना मित्रसँग कटवाल प्रकरणका कारण भएको मनमुटाव अन्त्य गर्ने यो एउटा अवसरको रूपमा माओवादीले लिइएको देखिन्छ । आफ्नै नेतृत्वको सरकारद्वारा संसद्मा दर्ता गरिएको संविधान संशोधनसम्बन्धी प्रस्तावलाई सोही पार्टीका नेता एवं पूर्वमन्त्री टोपबहादुर रायमाझीले गरिरहेको विरोध आन्तरिक सहमतिमा नभएको भन्ने ठाउँ छैन । आफ्नो अस्पष्ट रणनीति, कमजोर संगठन, अदूरदर्शी नेतृत्वको कारण एउटा असल मुद्दा हुँदाहुँदै पनि मधेसी मोर्चा असफल हुने सम्भावना बढी देखिन्छ । पहिलो संविधानसभामा ८२ सिट प्राप्त गर्न सफल मधेसी दलहरू दोस्रो निर्वाचनसम्म आउँदा आफ्नै कारणले ५० सिटमा सीमित हुन पुगे । पहिलो निर्वाचनमा सबै मधेसी दलहरूलाई ११३ प्रतिशत मत प्राप्त भएको थियो भने यसपटक सो मत बढेर ११६ प्रतिशत भएको छ । अर्थात् मधेस मुद्दामा जनमत यथावत् कायम देखिन्छ । निष्कर्ष कुनै पनि राजनीतिक मागको पूर्ति हरहमेसा संविधानतः नहुन पनि सक्छ । जहानिया राणाशासनमा जनताले मागेको सत्ता साझेदारी तत्कालीन मुलुकी ऐनबाट सम्भव नभएकाले नै कांग्रेसको नेतृत्वमा सशस्त्र विद्रोह भएको हो । निर्दलीय पञ्चायती संविधानमा दलहरू समाहित हुन नसक्ने भएकोले नै जनआन्दोलनमार्फत २०४७ मा संविधान परिवर्तित भयो । तर पछि २०४७ को संविधानमा पनि गणतन्त्र सम्भव नभएकाले माओवादी जनयुद्घको विभीषिकामा देश फस्न बाध्य भयो । अहिले मधेसको चाहना र भावना मधेसी मोर्चाको माध्यमबाट प्रस्तुत भएको देखिए पनि अन्य दलमा रहेका मधेसी सांसदलाई त्यसविरुद्घ उभिन सहज छैन । सर्वोच्चको आदेशले संविधानतः मात्र केही गर्न सक्ने बाध्यात्मक अवस्था उत्पन्न भइसकेकाले अब सबै दल सहमत भए पनि संशोधनको बाटो अवरुद्घ हुन पुगेको छ । दुर्भाग्यवश मिडियाले पनि व्यापारलाई नै राष्ट्रभन्दा बढी महत्त्व दिइएको अवस्थामा देश पुनः द्वन्द्व उन्मुख नहोला भन्न सकिन्न । सप्तरी पुगेर मधेसी नेता राजेन्द्र महतोले विखण्डनको पक्षमा जनतालाई नलाग्न भनेर दिएको सुझावको कतै चर्चा नहुनु तर मधेसको भावना जाहेर गर्न खोज्दा दलालको रूपमा अपमानित गर्नु शुभसंकेत हुन सक्दैन । परिस्थितिको जटिलता कतिसम्म छ भने महन्थ ठाकुरजस्तो गम्भीर नेतालाई पनि मधेसी जनभावनाको सम्भावित उत्तेजनात्मक अवस्थाले चिन्तित बनाएको छ । त्यसैले संविधानले पूरा गर्न नसक्ने जनचाहनालाई राजनीतिक आधारमा सम्बोधन गर्नु आजको आवश्यकता हो र यसबाटै राष्ट्रिय एकता एवं अखण्डता थप बलियो हुने विश्वास गर्न सकिन्छ ।"
कुन उपलब्धि गुम्ने होला ?,"नेपालमा हाल सबैभन्दा प्रचलित शब्द 'उपलब्धि गुम्ने' बारे चर्चा हुने गरेको छ । यो अमूर्त शब्दको सबैले आआफ्नै तरिकाले बुझेका र व्याख्या गर्ने गरेको पाइएको छ । आँखा नदेख्नेले हात्तीलाई छामेर आआफ्ना अभिव्यक्ति दिएजस्तै नेता र जनताले १० वर्षअघि भएको राजनीतिक परिवर्तनलाई त्यस्तै अभिव्यक्ति दिएको पाइएको छ । नयाँदिल्लीमा भएको बाह्रबुँदे सम्झौता कार्यान्वयनमा आएका प्रमुख दुई उपलब्धि २०४७ को संविधानलाई लिकमा ल्याउनु र त्यसको कार्यान्वयन गर्नु नै रहेको छ । निरंकुश राजतन्त्रको ठाउँमा संवैधानिका राजतन्त्र र तत्कालीन प्रधानमन्त्री शेरबहादुर देउवाको सिफारिसमा राजाबाट विघटन गरेको प्रतिनिधिसभा संसद् पुनस्र्थापना गर्नको लागि नेपाली जनताले सडक आन्दोलन गरेका थिए । भारतीय प्रधानमन्त्रीका विशेष दूत करण सिंहको उपस्थितिमा राजा र आन्दोलनरत दलबीच २०६३ वैशाखमा सम्झौता भएको थियो । सो सम्झौताअनुसार संसद्को पुनर्बहाली र राजा संवैधानिक भएर नारायणहिटी राजदरबारमा बसेको नेपाली जनताको जानकारीमा रहेकै छ । नेपाली जनताले आन्दोलन गरेर प्राप्त गरेको, तत्कालीन राजादेखि नेपाली जनताले स्वीकार गरेको र हाल ओझेलमा पारिएको यो उपलब्धि गुम्ने डर उनीहरूमा रहेको छ । सिक्काको दुई पाटा भएजस्तै अर्को पाटाको सोचाइमा तत्कालीन प्रधानमन्त्री गिरिजाप्रसाद कोइराला र हालका प्रधानमन्त्री पुष्पकमल दाहालको सक्रियतामा डलर र युरो प्रभुको कृपाबाट आयात गरेर पछाडिको ढोकाबाट छिराइएको संघीयता, गणतन्त्र, धर्म निरपेक्षता र समानुपातिक प्रतिनिधित्वको नाममा नेताहरूले मनपरी गर्न पाउने व्यवस्थालाई नै उपलब्धि मान्ने गरिएको छ । पर्दापछाडिबाट भूमिका खेलेका नेताहरू अहिले अगाडि आएर प्राप्त महत्त्वपूर्ण उपलब्धि गुम्न लाग्यो भनेर कोकोहोलो गरिरहेका छन् । पूर्वराजा ज्ञानेन्द्रको वक्तव्य, हिन्दुधर्म कायम गर्ने पक्षमा भएको ८० प्रतिशतभन्दा बढी जनमत, मधेसी र जनजातिको नाममा चलाइएको प्रभुको आशीर्वादबाट गरिएको आन्दोलन, राष्ट्रनिर्माता पृथ्वीनारायण शाहको विरोधमा गरिएका कार्यहरू, जुन थालमा खायो त्यही थालमा फोहोर गर्ने प्रवृत्ति, लोकमानको निर्वस्त्र गराइने चेतावनी, प्रदेशको संख्या र सीमांकनविरुद्वको जनआन्दोलन, स्थानीय निकायको संख्या र सीमांकन, भूकम्पपीडितको आर्तनाद, नेपाली भाषाको वर्णविन्यासमा गरिएको बेथिति, छिमेकी मित्रराष्ट्र भारत र चीनलाई दिएको आश्वासनको उल्लंघन र धोका, सामाजिक सञ्जालमा प्रेसित जनभावना, प्रशासनिक अराजकता, शान्तिसुरक्षाको नाजुक स्थिति, दलहरूबीचको तथाकथित प्याकेज सहमतिजस्ता कार्यले सत्तामा बसेर प्राप्त सूचनाका आधारमा प्राप्त महत्त्वपूर्ण उपलब्धि गुम्ने डरले नेताहरूको सातो गएको छ । नेताहरूमा जनताको स्मरणशक्ति कमजोर भएको आकलन रहेको छ । देशको विकास नहुनु र जनताले पाएको दुःखको सम्पूर्ण दोष राजालाई दिएर नेताहरू पानीमाथिको ओभानो हुने प्रयास गरेको देखिएको छ । राजाले संसद् विघटन गरेर अधिनायकवाद स्थापना गरे । निर्वाचित संसद् राजा ज्ञानेन्द्रले विघटन गरेर प्रजातन्त्रको अपहरण गरे भनेर अरूको थाप्लोमा दोष हालेर हुनेवाला प्रधानमन्त्री शेरबहादुर देउवालगायतले चोखिने प्रयास गरेका छन् । देउवाले सिफारिस नगरेको भए राजाले सविधान विघटन गर्न सक्ने अवस्था नै थिएन । आम जनतालाई थाहा छ २०४७ को संविधानमा संसद् विघटनको अधिकार राजामा नभई प्रधानमन्त्रीमा रहेको थियो । २०५२ मा एमालेको अल्पमतको सरकारका प्रधानमन्त्री मनमोहन अधिकारीले संसद् विघटनको सिफारिस गरेअनुसार राजा वीरेन्द्रले संसद् विघटन गरेकोमा सर्वोच्च अदालतले त्यसलाई बदर गरी विघटित संसद् पुनस्र्थापना गरेको थियो । नेपालमा २०५२ मा सर्वोच्चको निर्णयले पहिलोपटक विघटित संसद् पुनर्बहाली भयो र दोस्रोपटक २०६३ मा राजाबाट संसद्को पुनर्बहाली गरियो । तर दुवै पुनर्बहाली नेपाल राष्ट्र र नेपाली जनतालाई सुखद् रहेन । नेपाली जनतामा पारिएको भ्रम यस्तो रहेको छ । राजालाई पाल्नु सेतो हात्तीजस्तै हो । राजाले देश विकास हुन दिएनन् । दरबारिया र सामन्त वर्गले राष्ट्रको ढुकुटी दोहन गरेर देशलाई कंगाल बनाए । राजपरिवारका सदस्यको औषधोपचारमा करोडौं रकम दुरुपयोग भयो । कालापानी र लिपुलेक भारतलाई सुम्पिए र राष्ट्रिय अखण्डता र सार्वभौमसत्तामा सम्झौता गरेजस्ता क्रान्तिकारी नारा लगाउने सर्वहारा नेताहरूको वास्तविक पहिचान नेपाली जनताले देखिरहेकै छन् । लोकतन्त्र या प्रजातन्त्र जे भने पनि जनताको अभिमत थाहा पाउन आवधिक निर्वाचन महत्त्वपूर्ण रहेको छ । राजा ज्ञानेन्द्रले प्रत्यक्ष शासन गरेको बेलामा स्थानीय निकायको निर्वाचन गराउने सन्दर्भमा नगर क्षेत्रको चुनाव गराउने कार्यको सुरुआत भएको थियो । तर दलहरूको बहिस्कारको कारण सफल हुन सकेन । दलीय प्रतिबन्ध थिएन, तर दलहरूलाई निर्वाचनसँग भन्दा परिणामसँग डर लागेर निर्वाचनमा भाग लिएनन् । त्यो बेला स्थानीय निकायको निर्वाचनमा भाग लिएको भए प्रतिनिधिसभा संसद्को पनि निर्वाचन गराउन बाध्यता हुन गई स्वतः संवैधानिक राजतन्त्र र बहुदलीय संसदीय व्यवस्थाको कोर्स निर्धारण हुने थियो होला । नेपालका दलहरूमा जब जनताको समर्थन छैन भन्ने लाग्छ अनि निर्वाचन बहिस्कार र निर्वाचनमा पराजित भएपछि धाँधली र परिणाम नमान्ने धम्की र घुर्की लगाउने रोग नै लागेजस्तो देखिएको छ । निर्वाचनमा पराजित भारतीय मूलका नेपाली नागरिक मधेसी मोर्चाका नेताहरू, सिके राउतहरू, माओवादी वैद्य र विप्लव समूह जहिले पनि निर्वाचन बहिस्कार र निर्वाचन हुन नदिने चेतावनी दिइरहेको देखिएको छ । मानौं देशको सार्वभौमसत्ता उनीहरूको हातमा छ । नेपाली जनता सोझा र सहनशील छन् । नेपालको सरकार र नेपाली सेना तथा सुरक्षाका अंगहरू देखाउनको लागि मात्र राखिएका हुन् । त्यसैले निर्वाचन बहिस्कार गर्छौं र निर्वाचन गर्न दिँदैनौं आफूले भनेजस्तो नभए देश विखण्डन गरिदिन्छौं भनेर सार्वजनिक सञ्चारमाध्यममा अराजनीतिक विचार प्रवाह गरिरहेका छन् । राज्य सञ्चालन सहमति र सहकार्यले कहीं पनि गरिँदैन । बालिग मताधिकारको आधारमा गरिने आवधिक निर्वाचनद्वारा बहुमत जनताको चाहना र इच्छाअनुसार संविधान, ऐन, नियम र कानुनअनुसार नै राज्य सञ्चालन गरिएको हुन्छ । राजनीतिमा साम, दाम, दण्ड, भेदको समयअनुसार प्रयोग गरिएकै हुनुपर्छ । परिवार सञ्चालन गर्नमा त सामाजिक परिवेश, परम्परा र चलन तथा ऐन कानुनको पालना महत्त्वपूर्ण मानिन्छ । सहमति र सहकार्य भनेर विवाहबन्धनमा बाँधिएका दम्पतीले विवाहइतर अवैध सम्बन्ध राखेकोलाई सभ्य समाजमा मान्यता दिइँदैन । स्थापित शक्ति विस्थापित र विस्थापित शक्ति स्थापित हुने नियमित प्रक्रिया नै रहेको छ । नेपालको सन्दर्भमा प्रत्येक दस वर्षमा परिवर्तन हुने नियमित प्रक्रियाजस्तै भएकाले आशा गरौं, अब हुने परिवर्तनले नेपाली जनधनको सकेसम्म कम क्षति भई नेपाल र नेपालीको सुख र समृद्धिमा योगदान पुर्याउन सफल हुनेछ । त्यस्तै दलीय राजनीतिक सहमतिको नाममा शपथ ग्रहण गरेको संविधानको उल्लंघन गरेर विगत एक दसकमा भएका सम्पूर्ण असंवैधानिक कार्य बदरभागी रहेका छन् । जबसम्म देशको शासन, प्रशासन, संविधान ऐनकानुन र स्थापित परम्पराअनुसार सञ्चालन गरिँदैन, त्यसबखत राजनीतिक दलका नेताहरू सहमति, सहकार्य र प्रभुको आदेश भन्दै निर्वाचन नगराउनको लागि कहिले स्थानीय तह कहिले स्थानीय निकायको निर्वाचन गराउने जुहारी खेलेर दिन बिताइरहेका छन् । सत्ताको स्वाद पालैपालो उपभोग गर्नमै उनीहरूको अर्जुनदृष्टि रहेको पाइएको छ । जसलाई जनताप्रति विश्वास छ, उनीहरूले चाँडो निर्वाचनको माग गरिरहेको पनि पाइएको छ । नेपालमा ०६३ वैशाखमा २०४७ को संविधानअनुसार शपथ ग्रहण गरेका प्रधानमन्त्रीले शिबिरमा राखिएका लडाकु र हतियारको बलमा सत्ताको भागबन्डामा सामेल शक्ति र मधेस आन्दोलनको नाममा खडा गरिएको प्रभुको हौवाको आडमा अन्तरिम संविधान र त्यसको संशोधनसमेत जारी गर्ने काम भयो । संविधान र कानुनबमोजिम विघटित र सर्वोच्च अदालतले अनुमोदन गरेको प्रतिनिधिसभा संसद्लाई राजामा रहेको निहित राजकीय सत्ताको प्रयोग गरेर ब्युँताउने कार्य भएको थियो । अन्तरिम संविधान २०६३ र त्यसको संशोधन के आधारमा जारी गरियो ? त्यसको कानुनी वैधता के हो ? निर्वाचित जनप्रतिनिधिले गरेको भए नेपाली जनताको चाहनाअनुसार भन्न मिल्थ्यो । संविधानअनुसार मन्त्रिपरिषद्को सिफारिसमा राजाबाट स्वीकृत गरिएको भए संविधान ऐननियमअनुसार वैधता प्राप्त हुने थियो । राजासमक्ष शपथग्रहण गरेका प्रधानमन्त्रीले गरेका सहमति, सहकार्य र राजनीतिक सहमतिको नाममा सशस्त्र समूह र मधेसी आन्दोलनको धम्कीको भरमा भएको असंवैधानिक कार्यलाई सच्याउने बेला आएको छ । आज सशस्त्र संघर्षको नाममा निर्दोष १७ हजार नेपालीको बलिदान गर्नेवाला र मधेस आन्दोलन र नाकाबन्दीका नायकहरू खुलेआम देशको सार्वभौमसत्ता र अखण्डताको विपक्षमा गरेको प्रचार सञ्चारमाध्यमबाट कति सुन्ने र हेर्नुपर्ने हो ? अब नेपाली जनताको धैर्यको पनि सीमा हुन्छ होला । धैर्यको बाँध फुट्नुअघि नेपाली सेनाले हिमतालबाट पानीको निकास गरेर हिमताल विस्फोटबाट बचाउन सफल भएजस्तै नेपाली जनताको धैर्यको बाँधको पनि विस्फोटबाट बचाउन निकासको अपेक्षा गरिएको छ । सुगौली सन्धिपछि पहिलोपटक नेपालको सार्वभौमसत्ता र राष्ट्रियता संकटमा परेको छ । नेपाल राष्ट्र र नेपाली जनताले राष्ट्रिय सेनाको भूमिका खोजेको छ । राष्ट्रलाई परेको यो संकटमा नेपाल राष्ट्रको एकीकरणमा महत्त्वपूर्ण योगदान र गौरवशाली परम्परा रहेको राष्ट्रिय सेनाले आफ्नो औचित्यता प्रमाणित गर्ने विश्वास जनतामा छ । वर्तमान राजनीतिक दलको अग्रपंक्तिमा रहेका नेताहरूले विगत एक दसकमा आफ्नो योग्यता, दक्षता र क्षमताको प्रयोग गरेर जनताको मूल्यांकन कसीमा जाँचिइसकेका छन् । उनीहरूको योग्यता भनेको प्रचलित कानुनको उल्लंघन गरेर जेल बसेको, दलीय सहमतिको नाममा राष्ट्रिय ढुकुटीको ब्रह्मलुट, ५० लाख नेपाली युवाशक्तिलाई रेमिट्यान्सको लोभमा विदेश जान प्रोत्साहन गर्नु, १७ हजार निर्दोष नेपाली जनताको बलिदान, अर्बौंको भौतिक सम्पत्तिको क्षति, जनआन्दोलन र मधेस आन्दोलनको नाममा निर्दोष नेपाली जनतालाई सहिदको नाममा १० लाख र ५० लाखको प्रलोभनमा सडकमा उतार्नु, अन्तर्राष्ट्रिय समूहमा सम्मान गरिएको नेपालको परराष्ट्र नीतिलाई अपमानजनक अवस्थामा पुर्याउनु, प्रभुको आदेशमा छिमेकी मित्रराष्ट्र भारत र चीनलाई चिढ्याउनु, जनतालाई सधैं संघर्ष र आन्दोलन तथा नाकाबन्दीको डर त्रास देखाउनु मात्रै रहेको छ । ठीक ठाउँमा ठीक मान्छे राखियो भने लोडसेडिङबाट मुक्त गर्न सकिँदो रहेछ भन्ने उदाहरण एउटा कुलमान घिसिङले दिएका छन् । कुलमानजस्ता लाखौं योग्य नेपाली जनतालाई पाखा लगाइएको छ । उनीहरू उचित समय र जिम्मेवारीको प्रतीक्षामा रहेका छन् । अब समय आएको छ । नेपाली जनताका कसीमा जाँचिएर अनुत्तीर्ण भएकालाई निर्वाचन गराएर जाँच दिने अन्तिम मौका दिने र पास हुन सके राजनीतिक नेतृत्वको बाटो खुलै रहनेछ । जनताको विश्वास जसले हासिल गर्न सक्छ, एक पदावधिको लागि पुनः नेतृत्वको अवसर जनताले दिने नै छन् । जनताको नासो राजदण्ड र श्रीपेच फिर्ता लिएर संवैधानिक राजाले २०६३ मा जस्तै राजकीय सत्ताको प्रयोग गरेर २०७४ वैशाखमा स्थानीय निकाय र प्रतिनिधिसभाको निर्वाचन गराउनु नै वर्तमान संकटको एक मात्र समाधान देखिएको छ । छिमेकी मित्रराष्ट्र भारत र चीन पनि नेपालमा राजनीतिक स्थायित्व भएको देख्न चाहन्छन् । उनको चीन र भारतको भ्रमणबाट यसको पुष्टि भइसकेकै छ । सत्ताको हालिमुहाली गरेका प्रधानमन्त्री पुष्पकमल दाहाल र उपप्रधान तथा गृहमन्त्री विमलेन्द्र निधिले आफूलाई प्राप्त विश्वसनीय र भरपर्दो सूचनाको आधारमा आत्तिएर, विवेक गुमाएर जथाभावी बोल्ने र सबैलाई चिढ्याउने कार्य गरिरहेको पाइएको छ । राजा ज्ञानेन्द्रले देशको वर्तमान अवस्थाको सटिक विश्लेषण गरेर प्रकाशित वक्तव्यले संघीयता, गणतन्त्र, धर्म निरपेक्षता, समावेशी समानुपातिक निर्वाचन र प्रतिनिधित्वलाई नै उपलब्धि मान्नेहरूलाई सो उपलब्धि गुम्नेमा पूर्ण विश्वस्त गराएको छ । स्थापित शक्ति विस्थापित र विस्थापित शक्ति स्थापित हुने नियमित प्रक्रिया नै रहेको छ । नेपालको सन्दर्भमा प्रत्येक दस वर्षमा परिवर्तन हुने नियमित प्रक्रियाजस्तै भएकाले आशा गरौं, अब हुने परिवर्तनले नेपाली जनधनको सकेसम्म कम क्षति भई नेपाल र नेपालीको सुख र समृद्धिमा योगदान पुर्याउन सफल हुनेछ ।"
राष्ट्रिय फुटबल रेफ्री सुरज मानन्धर सन्यास लिए,"लमजुङः पूर्व राष्ट्रिय खेलाडी तथा रेफ्री सुरज मानन्धरले खेल जीवनबाट सन्यास लिएका छन् । त्रिवेणी कप खेलाउन बेसीसहर आएका मानन्धरले बुधबार विज्ञप्ति जारी गरी खेलबाट सन्यास लिएका हुन् । आफ्नो जिवनमा १४ वर्ष खेलाडी र १४ वर्ष रेफ्रीको भूमिका निर्वाह गरेका मानन्धरले सबैभन्दा धेरै समय त्रिवेणी कप खेलाएको भन्दै लमजुङमा भएको २५ औँ त्रिवेणी कप प्रतियोगिता पछि औपचारिकरुपमा सन्यास लिएको बताए । विसं २०४६ बाट काठमाडौँस्थित ब्वाइज स्पोट्स क्लबमार्फत खेलको सुरु गरेका मानन्धरले मनाङ मस्र्याङ्दी, एनआरटीलगायतका क्लबबाट राष्ट्रिय तथा अन्तर्राष्ट्रिय खेलमा सहभागी भएका थिए । उनले २०५९ मै व्यावसायिक खेल जीवनबाट सन्यास लिएका थिए । रेफ्री बनेपछि हालसम्म ४७ प्रतियोगितामा ९७ खेल खेलाएका उनले अब नयाँ पुस्तालाई स्थान दिनको निम्ति आफूले खेल जीवनबाटै सन्यास लिएको बताए । उनको सन्यासको घोषणा पछि खेल क्षेत्रमा पुर्याएको योगदानको कदर गर्दै त्रिवेणी क्लबले सम्मान गरेको थियो । रासस"
सेगुनको ह्याट्रिक,फिदिमरः साविक विजेता कर्ण सिं सोनाम स्मृति क्लब ताप्लेजुङ फिदिममा जारी आठों फाल्गुनन्द गोल्डकप नकआउट फुटबल प्रतियोगिताको सेमिफाइनल पुगेको छ । बुधबार भएको खेलमा चर्च ब्वाइज क्लब काठमाडौंलाई ६१ गोलको फराकिलो अन्तरले हराउँदै ताप्लेजुङ सेमिफाइनलमा पुगेको हो । ताप्लेजुङको सजिलो जितमा सेगुन इटियोले ह्याट्रिक गरे । ताप्लेजुङका लागि सेगुनसँगै सुनील बलले दुई गोल र कप्तान नीराजन खड्काले एक गोल गरे । चर्च ब्वाइजका लागि भने अजय मार्टिन कायोडेले एक गोल फर्काएका थिए । खेल सुरु भएको १३औं मिनेटमा चर्च ब्वाइजका अजयले पोलमा ठोक्किएर फर्किएको बललाई सदुपयोग गर्दै हेडमार्फत पहिलो गोल गरेका थिए । ताप्लेजुङका नीराजनले ३८औं मिनेटमा गोल गरेर खेललाई बराबरीमा ल्याएका थिए । यसैगरी ४१औं मिनेटमा सेगुनले व्यक्तिगत रूपमा पहिलो र टोलीका लागि दोस्रो गोल गरेका थिए । सोही गोलका कारण ताप्लेजुङले पहिलो हाफमा २१ को अग्रता लिएको थियो । दोस्रो हाफको खेल सुरु भएको एक मिनेटपछि नै सेगुनले टोलीलाई ३१ को अग्रता दिलाए । ७८औं मिनेटमा अर्को गोल थप्दै सेगुनले ह्याट्रिक पूरा गरेका थिए । यसैगरी ताप्लेजुङका लागि सुनिलले ५५औं र दोस्रो हाफको इन्जुरी समयमा गोल गरे । सेगनले एक गोल व्यक्तिगत प्रयासमा र दुई गोल नीराजनले मिलाएको पासमा गरेका थिए । सुनीलले भने दुवै गोल रेजिन सुब्बाको क्रसमा गरेका थिए । खेल अवधिभर ताप्लेजुङले चर्च ब्वाइजलाई दबाबमा राखेको थियो । खेलाडीबीच तालमेल नमिलेकाले आफ्नो टोलीले नमीठो पराजय भोग्नु परेको चर्च ब्वाइजका व्यवस्थापक पदम गुरुङले बताए । बुधबारको खेलमा ताप्लेजुङका सेगुन म्यान अफ दी म्याच घोषित भए । पुस २२ गते हुने दोस्रो सेमिफाइनल खेलमा ताप्लेजुङले एलाभेन एरोज दुहबीको सामना गर्नेछ । पहिलो सेमिफाइनल खेल भने बिहीबार आयोजक फिदिम स्पोर्टिङ क्लब र बिर्ता युनाइटेड क्लब झापाबीच हुनेछ ।
कर्णको ह्याट्रिकले झापा फाइनलमा,"काँकरभिट्टाः रमपम झापा११ काँकरभिट्टामा जारी दोस्रो मेची नेत्रालय काँकरभिट्टा गोल्डकप फुटबलको फाइनलमा प्रवेश गरेको छ । बुधबार काँकरभिट्टा उच्च माविको खेल मैदानमा भएको पहिलो सेमिफाइनलमा झापा११ ले रूपन्देही११ लाई ४० गोलको फराकिलो अन्तरले पराजित गर्दै फाइनलको यात्रा तय गरेको हो । झापाको जितमा कर्ण लिम्बूले ह्याट्रिक गरे । योगेश गुरुङले थप गोल गरे । खेलमा सुरुआती अग्रता भने योगेशले दिलाएका थिए, ३६औं मिनेटमा । पहिलो हाफमा १० गोलले अगाडि रहेको झापा दोस्रो हाफको सुरुआतमै रूपन्देही १० खेलाडीमा सीमित बनेपछि थप बलियो बनेको थियो । रूपन्देहीका अरमान्डले रातो कार्ड पाएपछि कर्ण आक्रामक बनेका थिए । उनले खेलको ५१, ७५ र ७७औं मिनेटमा गोल गर्दै ह्याट्रिक पूरा गरे । प्लेयर अफ दी म्याच झापाका कर्ण लिम्बू घोषित भए । त्यसबापत कर्णले प्रतियोगिताको मुख्य प्रायोजक मेची नेत्रालयका तर्फबाट उपलब्ध गराइएको पाँच हजार रुपैयाँ पुरस्कारसहित ट्रफी प्राप्त गरे । कर्णले केही दिनअघि फिदिममा जारी फाल्गुनन्द गोल्डकपको क्वार्टरफाइनल खेलमा एक्लैले चार गोल गरेका थिए । बिहीबार हुने सेमिफाइनलमा सशस्त्र प्रहरी बल (एपीएफ) क्लब र आयोजक काँकरभिट्टा फुटबल ट्रेनिङ सेन्टरबीच प्रतिस्पर्धा हुनेछ । पहिलो हाफमै दुई गोल बेहोरेका कारण आफ्ना खेलाडीको मनोबल कम भएको हारपछि रूपन्देहीका प्रशिक्षक दयाराम सापकोटाले बताए । उनले भने, पहिलो हाफमै गोल बेहोरेपछि हाम्रा खेलाडी केही निराश पनि भए । उनले दोस्रो हाफमा आफ्नो टोली सुरुआतदेखि नै १० जनाको मात्र भएपछि खेल असन्तुलित भएको प्रतिक्रिया दिए । झापा११ का प्रशिक्षक सञ्जय राईले रूपन्देहीले खेलको सुरुआतबाटै एग्रेसिभ खेले पनि आफ्नो टोलीले सुझबुझसाथ खेलेको प्रतिक्रिया दिए । उनले खेलको दोस्रो हाफमा रूपन्देही १० जनामा सीमित हुनुले आफ्नो टोलीको जित सहज भएको बताए । राईले भने, हामी फाइनलमा पनि यही स्पिरिटमा खेल्छौं । हाम्रा खेलाडी उपाधि जित्ने हिसाबमा फाइनलमा प्रस्तुत हुनेछन् ।"
भारतीय क्रिकेटका कप्तान धोनीको राजिनामा,एजेन्सीः भारतीय क्रिकेट टोलीका सफल कप्तान महेन्द्र सिंह धोनीले टी२० तथा एकदिवसीय क्रिकेटको कप्तानीबाट राजिनामा दिएका छन् । नागपुरमा धोनीले भारतीय क्रिकेट कन्ट्रोल बोर्ड (बीसीसीआई)लाई आफ्नो फैसलाको जानकारी गराएका छन् । उनले कप्तानी छाडे पनि खेलमा सहभागी हुने बताएका छन् । विगत नौ बर्षदेखि कप्तानी सम्हालेका धोनीले आफ्नो निर्णय सार्वजनिक गरेपछि उनलाई भेट्न गएका खेलाडी साथीहरुसँग अब हुने टी२० को तयारी तथा नयाँ कप्तानलाई काम गर्ने समय प्रदान गर्न आफूले छोडेको बताएका छन् । उनले भने'आगामी टी२० तथा वर्ल्ड कपमा एकै कप्तान होस् भन्ने मेरो चाहना हो । त्यसैले अहिले नै अलग भएको हो । अब बोर्डले नयाँ कप्तान तोक्ने मेरो आशा छ ।'

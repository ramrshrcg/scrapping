शीर्षक,विवरण
माओवादी गल्तीको पुनरावृत्ति,"माओवादी केन्द्रका अध्यक्ष एवं प्रधानमन्त्री पुष्पकमल दाहालले बारम्बार दोहोर्याउने एउटै प्रण हो, अब हामी विगतका गल्ती दोहर्याउने छैनौँ ।' जति कसम खाए पनि व्यवहारमा गल्ती दोहोरिने क्रम रोकिएको छैन । किनकि माओवादी केन्द्रले उकालो लाग्नु छैन । टिनको खानीमा चाँदीको आशा गर्न सकिँदैन । क्षणिक लाभ हेर्ने नेतासँग गल्ती कुनकुन थिए भनेर पहिचान गर्ने निर्णय क्षमता हुँदैन । गल्ती पत्ता लगाउन सक्ने विवेक, ल्याकत, तत्परता र फुर्सद नभएको नेताले गल्ती गर्दिनँ र दोहोर्याउन्न भन्नुको अर्थ रहँदैन । असफलतामा पनि सानो घेरामा रहेका नायक र केही थान फौजी सहायकहरूको भाग्य चम्केकै छ भने गल्ती सच्याएर किन कष्ट उठाउनु भन्ने जोडघटाउले काम गरेको छ । पोल्टामा धनवर्षा र पदलाभको ओइरो नरोकिएपछि बेकारमा कार्यकर्ता र जनताको लागि किन बोसो घटाउनु भन्ने मनोविज्ञानले काम गरेको छ । माओवादी केन्द्र मात्र एक यस्तो पार्टी हो, जसका नेताहरू आफ्नो भागको भात हेरेर युवा पुस्ताको भविष्य बर्बाद गर्न दत्तचित्त छन् । पार्टीमा कार्यकर्ताको अदालतको सर्वोच्चता स्थापित नभएर चरम महत्वाकांक्षी नेता सर्वेसर्वा रहने अधिनायकवादी पार्टीको विनाशलीलाको स्वरूप यस्तै हुन्छ । त्यसैले निम्नलिखित गल्ती र तिनको पुनरावृत्तिको पिङ खेलेरै केन्द्र आफ्नो पूर्ण पतन कुरिरहेको छ । एमालेसँगको दुराग्रह माओवादी केन्द्रको बालरोग नै एमालेसँगको दुराग्रह हो । शान्ति प्रक्रियामा आएपछि गिरिजाप्रसाद कोइरालाको माओवादी नेतृत्वले खुबै ताबेदारी गरेको थियो । परिणामस्वरूप अन्तरिम व्यवस्थापिकासंसद् एमालेकै जति ८३ जना अनिर्वाचित सांसद पनि पाएको थियो । चुनावमा एमालेलाई हराउन कांग्रेस र माओवादीबीच प्रत्यक्ष वा परोक्ष साँठगाँठ पनि भयो । जोडघटाउ कति फरक पर्यो भने निर्वाचनमा नेपाली कांग्रेससमेत एमालेलाई खनेको खाडलमा पर्न गयो । चुनावमा धोकाघडीपूर्ण ढंगले युद्धको फ्युजन गरे पनि एमालेले माओवादीलाई काँध थापेर सरकार बनाउन साथ दियो । यति हुँदा पनि माओवादीको एमालेप्रतिको दुराग्रह रोकिएन । मैदानबाट धुलो टक्टकाउँदै एमाले उठेको माओवादीलाई रुचेन । एमालेसँग मिलेर देशभक्तिको रसायनको बलमा शानले जीवन बाँच्नुको सट्टा टाँङमुनि छिरेर नौमहिने जागिर खाने लोभले प्रचण्डले माओवादी केन्द्रको भविष्य समाप्त पारेकोमा शंका गर्ने ठाउँ छैन । एमालेको पुनरोदयमा आफ्नो अधिनायकवादी सपना ध्वस्त हुने देखेपछि केही महत्वपूर्ण एमाले हस्तीलाई प्रभावमा पारी गोर्वाचोभ अवतारमा उतार्यो । ४० वर्ष सत्तामा एक्लौटी ढलीमली गर्ने तानाशाही सपना बुन्दै एमाले र सेनाभित्रका कमजोर तन्तुको सहयोगमा सेनापति हटाउने हर्कतमा उत्रियो । अन्ततः हर्कत प्रत्युत्पादक भयो । आधुनिक कोतपर्व मच्चाउने दुस्वप्नले हावा खायो । माओवादी सरकार रुक्मांगद कटवालको अदम्य साहसको सिकार भयो । यो सब माओवादीको एमालेप्रतिको दुराग्रहको उपज थियो । एमालेको लोकप्रियतादेखि अत्तालिएर माओवादीले एमाले नेतृत्वको सरकार ढालेको छ र कांग्रेससँग लहसिएर नयाँ गठबन्धनको नेतृत्व गरी शिखण्डीको भूमिकामा उत्रिएको छ । माओवादीको लागि यो बबन्डर गल्तीको पुनरावृत्ति हो । अपरिवर्तनीय नेतृत्व माओवादीले विगतमा झन्डा फेर्नेसम्मको हर्कत गर्यो । संसारलाई परिवर्तनशील ठान्ने यो पार्टी आफ्नो पार्टी प्रमुखलाई भने अपरिवर्तनीय मान्छ । मनमा कुटिलता, मगजमा पराधीनता, रगतमा राजनीतिक अस्थिरता, विचारमा विशृंखलता र व्यवहारमा संकीर्णता माओवादी केन्द्र प्रमुखको पहिचान हो । उपयोगितावाद, अवसरवाद र अस्थिरताको स्रोतका रूपमा माओवादी केन्द्र उभिएपछि उक्त पार्टीले विगत संविधानसभा चुनावमा पाएको १४ लाख मत तरल भएर एमालेको पोल्टामा जाँदैछ । गृहयुद्धका क्रममा गरेको मानवअधिकार तथा अन्तर्राष्ट्रिय कानुनको गम्भीर उल्लंघनका कारण संसारको जुनसुकै सभ्य देशको निगरानीमा पर्नबाट जोगिन सम्भव छैन । एमालेसँग मिलेर देशभक्तिको रसायनको बलमा शानले जीवन बाँच्नुको सट्टा टाँङमुनि छिरेर नौमहिने जागिर खाने लोभले प्रचण्डले माओवादी केन्द्रको भविष्य समाप्त पारेकोमा शंका गर्ने ठाउँ छैन । यसरी निजी सुविधालाई केन्द्र भागमा राख्ने अपरिवर्तनीय नेतृत्वको निरन्तरता माओवादी गल्तीको अर्को पुनरावृत्ति हो । फौजी सहायक माओवादी केन्द्रको अध्यक्षका फौजी सहायक नै पतनलाई तीव्र पार्ने पाटपुर्जाहरू थिए, छन् र हुनेछन् । गृहयुद्धमा हजारौँले आफ्नो अमूल्य जीवन आहुती दिए । अंगभंग हुने, दाम्पत्य जीवन खण्डरमा पारिने र सरकारले दिएको रकमका चेकहरू खोसिनेको संख्या लाखौँ छ । यी सबैको पौरखमा तर मार्ने केही फौजी कमान्डरहरू छन्, जसलाई नेतृत्वले काखी च्यापेको छ । परपीडक जत्थाको आ श्रयस्थल रहँदासम्म पीडितहरूको मन केन्द्रबाट पग्लने छैन । युद्ध सरदारकाप्रतिको एकपाखे नीतिकै कारण माओवादीबाट आफ्ना बारेमा खासै चिन्ता नगर्ने उक्त धारका भीष्मपितामह मानिने मोहन वैद्य बाहिरिए । विप्लव समूह माओवादी घटकका ऊर्जावान् युवापुस्ताको वैकल्पिक शिविरका रूपमा खडा हुँदैछ । युद्ध सरकारकै आडमा ३० वर्ष एउटै व्यक्तिमा शक्ति थुपारिएको प्रति प्रकट वा अप्रकट असन्तुष्टिका साथ डा बाबुराम भट्टराईले नयाँ शक्ति नामको छुट्टै पार्टी खोलेर अलग अस्तित्वको लडाइँको उद्घोष गरिसकेका छन् । एमालेसँग मिलेर जनपक्षीय कार्यक्रम सञ्चालन गर्दा माओवादी केन्द्रले वैद्य विप्लव र बाबुरामको बहिर्गमनको सोधभर्ना गर्न सक्ने सुन्दर अवसर थियो । केही थान युद्ध सरदारलाई तत्काल मन्त्रीको खान्की नभर्ई भएन । मुठीभरको स्वार्थ हेरेर नयाँ समीकरणको आत्मघाती खेलोमेलो भयो । राजनीतिक अस्थिरताको कारकतत्व यसपटक पनि फौजी सहायकहरू नै देखिए । यसरी विगतका गल्ती नदोहोर्याउने प्रचण्डको उद्घोष फौजी सहायकको बिगबिगीमा आएर खण्डित बनेको छ । निर्देशित राजनीति भारतमै भारतीय माओवादीहरू भारत सरकारको टाउको दुःखाइको विषय बनेका बेला नेपालका माओवादीहरू भने नोयडामा भारतीय संस्थापनकै छत्रछायामा रहेर रअले दिएको दानापानीमा बाँचे । विगतको यो सबै दोष डा बाबुराम भट्टराईको थाप्लोमा खन्याएर साखुल्ले रहने र ओलीपछिको अर्को देशभक्त नायक भएर देशको मियो हुने अवसर दाहालसामु थियो । डा भट्टराईको बहिर्गमनपछि पनि केन्द्रले निर्देशित नेतृत्वको कुलत छोड्न चाहेन । देशविरुद्धको षड्यन्त्रमा सामेल हुने हतारोका कारण कांग्रेस र माओवादी केन्द्र अमरेशकुमार र सीके राउत (एसी) गुटका पछाडि लतारिँदै छन् । कांग्रेसलाई जंगबहादुर र मातृकाको बाटो नहिँड्न चुनौती दिएको एक वर्ष नबित्दै प्रचण्डले लिएको यु टर्न रहस्यमय छ । संविधानसभाको दोस्रो निर्वाचनमा जनताबाट दण्डित भएपछि अब हुने पूर्ण पतनलाई रोक्न विगतका गल्ती नदोहोर्याउने भनिए पनि निर्देशित राजनीतिमा माओवादीले पुनरावृत्ति गरिनै रहेको छ । राष्ट्रिय मुद्दाको विषयान्तरण माओवादी केन्द्रको अर्धपतनको अर्को कारण बारम्बार राष्ट्रिय मुद्दाहरू विषयान्तर गर्ने मोहरा बन्नु थियो । यो गल्तीको पुनरावृत्तिले केन्द्र पूर्ण पतनको सँघारमा उभिएको छ । राष्ट्रिय मुद्दाको विपक्षमा उभिनु माओवादी केन्द्रको नानीदेखि लागेको बानी हो । जनमत संग्रहको विपक्षमा उभिनु, २०४६ सालको जनआन्दोलनको विपक्षमा उभिनु र २०४६ पछिको भाँडभैलोको एक हिस्सा हुनु, २०६३ पछिको अस्थिरता र भाँडभैलोको मुहान बन्नुलगायतका हर्कतहरू केन्द्रको विनाश काले विपरीत बुद्धिका दृष्टान्तहरू हुन् । आज पनि म नरहे कोही पनि रहँदैन भन्ने प्रतिशोध माओवादीको नसानसामा रगत भएर बगिरहेको देखिन्छ । एमालेसँगको सहकार्यमा आफ्नो भविष्य नदेखेर राष्ट्रियता, देशभक्ति, स्वाभिमान र समृद्धिको ओली डक्ट्रिनका विपक्षमा केन्द्र उभिएको छ । बगलीमा छुरा राखे पनि मोदीलाई नेपालकोे संसद्मा राम राम भन्न कुनै भारतविरोधीले अवरोध गरेन । आज चीनदेखि तर्सिनु र आफ्नो भारतपरस्त अनुहार छोप्न कसैलाई भारतविरोधी करार गर्नुको कुनै अर्थ छैन । चीनसँगको सम्झौताको कार्यान्वयन र चिनियाँ राष्ट्रपति सी जिनपिनको नेपाल भ्रमणबाट नेपालको पोल्टामा पर्ने लाभ र उपलब्धिहरू तुहाउन प्रचण्ड सरकार मोहरा बनेर उभिँदैछ । यसरी एक राजकीय पार्टी राष्ट्रिय मुद्दालाई विषयान्तर गर्न दत्तचित्त हुनु नेपालको लागि बाह्य आक्रमणजतिकै घातक हो । दक्षिण एसियाको सभ्यता नष्टभ्रष्ट पार्ने पश्चिमा स्वार्थपूर्तिको लागि माओवादी केन्द्रले विगतमा संवेदनशील जातीय र क्षेत्रीय मुद्दा अनावश्यक तन्काएकै हो । यतिले नपुगेर नेपाली जनता र असल छिमेकी चीनप्रतिको यो गद्दारी र क्षेत्रीय प्रभुत्ववाद र विश्व साम्राज्यवादप्रतिको यो गुलामी माओवादी केन्द्रको बबन्डर गल्तीको निरन्तरता वा पुनरावृत्ति हो । निष्कर्ष वेदव्यासको भनाइ छ अविवेकीको पतन अनेक प्रकारले हुन्छ । एमालेको पक्षमा देशभक्त जनमत उर्लिरहेको बेला माओवादी केन्द्रको पापको घैँटो भरिनु देशको सुन्दर भविप्यको कामना गर्नेजतिका लागि सुखद् पक्ष हो । गृहयुद्धको सुरुआतको बेला भिन्नाभिन्नै भूमिकामा उतारिएका दाहाल र देउवाको गुटलाई क्यारेमबोर्डका गोटी जसरी अन्तर्राष्ट्रिय खेलाडीले झेलपछिको मेलको प्रयोगमा उतारेका छन् । इतिहासको हरेक कालखण्डमा नेपालले खलनायकका पाता कस्न सक्ने सचेत जनमत र सशक्त महानायकको सौभाग्य पाउँदै आएको छ । यातायात र सञ्चार सुविधाको अभाव भएको युगमा जसरी आजको जमानामा सबै देशभक्तलाई एउटै कोतपर्वमा एकचिहान पार्न सम्भव छैन । नेपाली जनताको पहलकदमी निर्णायक भएकै बेला एमाले पनि निम्छरो नेतृत्वको कष्टसाध्य बोझबाट मुक्त भएको छ । मदन र मनमोहनको अवसानपछिको डेढ दसकमा एमालेले भोग्नुपरेको जनसर्मथनको मन्दी हटेको छ । ओलीको आगमनले जगाएको आशा र उत्साहबाट एमालेले न्याय पाएको छ । मदन र मनमोहन ठीक तर एमाले बेठीक करार गर्ने सुनियोजित षड्यन्त्रलाई धेरै वर्षपछि ओली नेतृत्वको नौमहिने सरकारले चिरेको छ । जुन एमालेले मदन र मनमोहन जन्मायो, त्यही एमालेले ओली जन्मायो र भविष्यमा देशको लागि चाहिने असल र योग्य राजनेता जन्माउन सक्ने राजनीतिक नर्सरी पनि एमाले नै हो भन्ने सन्देश प्रवाह ओली सरकारले गरेको छ । राम्रो कामको श्रेय लिन छोडी मैदान खाली गरेर माओवादी भागेपछि एमाले वामपन्थी आन्दोलनको मूल प्रवाह मात्र नभई नेपालको लोकतान्त्रिक आन्दोलनको नायक, राष्ट्रियताको पहरेदार शक्ति र देशभक्तको एकताको सेतु बनेको छ । यसरी माओवादी केन्द्रले गल्तीमाथि गल्ती थप्नुले संकट मात्र थपिएको होइन, सुन्दर अवसर पनि आएको छ । हाइलाइट"
"रासन कार्ड, कागे जनता र नेता","कागले कान लग्यो है भनेर नेताले बिगुल फुक्यो । जनता लहैलहै गर्दै कान खोज्नै बर्खा झरीको हिलो बाटोमा काग खोज्न हिँडे । सबै मुद्दा सकिसकेको यो दार्जिलिङमा नेताले सबै जनतालाई एकैचोटि सुकुमवासी र शरणार्थीको डोकोमा हालिदियो । केको नाममा । रासन कार्डको नाममा, भारत सरकारले जनताको अधिकार पूरा होस् भनी राष्ट्रिय खाद्य सुरक्षा ऐनअन्तर्गत देशभरि दिएका अन्तोदय अन्न योजना (अअयो) को नाममा । अति नै दुःखलाग्दो कुरो । भारत सरकारले दिएको चामल, गहुँ पाउन देशभरि जनता तड्पिन्छन् अनि त्यही चामल र गहुँ मुखैमा हालदिँदा पनि दार्जिलिङवासी सुकुमवासी र शरणार्थीको आगोमा आफैँ होमिँदैछन् । एउटै पढेलेखेको मान्छे बोल्दैन । शिक्षक खोई, वकिल, डाक्टर, विद्यार्थी, साहित्यकार, व्यापारी, घरपति आमै सबैलाई यस अफवाहले चुटेपिटे पनि यिनीहरू किन बोल्दैनन् ? कमानका श्रमिक भाइ, दिदीहरू त रिसले चुरमुर हुनुपर्ने सरकारले दिएको गाँस पनि जबर्जस्ती नेता र राजनीतिक पार्टीले खोस्न लाग्दा । बंगाल त के, देश नै हाँस्यो नेताका कुरा सुनेर । बजारमा कान खोज्दै राजनीतिक दलले विरोध प्रदर्शन पनि गर्यो रे । विरोध प्रदर्शनमा समय, पैसा र मुख खर्च गर्नुभन्दा आफूसँग भएका अअयो रासन कार्ड बजारमा गुन्द्री ओछ्याएर सरेन्डर गरेको भए, भइहाल्थ्यो नि । कार्डचाहिँ खल्ती र घरमा, विरोधचाहिँ बजारमा । यो मुर्दा मुद्दाको प्रदर्शन दार्जिलिङमा मात्रै हुन सक्छ । भारत सरकारले जनताका लागि पठाएको खाद्यान्न कालोबजारमा बेचेर घूसखोरीले धन कमाएर मोज गर्यो, उसले नै राम्रो चामल र आँटा कहाँ मधेसतिरै साटी पहाडमा खाइनसक्नु घुनसरिको धुलैधुलो चामल बेच्यो । यो चामल र आँटाबारे कुन नेताले, कुन सरकारी अधिकारीले र कुन पार्टीले प्रश्न उठाए ? नेताले किन बोल्नु ? जीटीएमा मुख्य सचिव छ, डब्लूबीसीएस अधिकारहरू लछेप्रै छन्, यिनीहरू किन बोल्दैनन् ? सरकारका भारदारहरू त यिनीहरू पो हुन् त । जसले सरकारको नियमकानुन कार्यक्रम र सोँच बुझेको हुनुपर्छ, तिनीहरू पो जनताप्रति उत्तरदायी हुनुपर्छ । नेताले अज्ञानता वा आफ्नै गहिरो स्वार्थले झूट र अफवाह फैलाउँदै छ भनेर जसले यसको विरोध गर्दैछ, तिनीहरू पश्चिम बंगाल सरकारको एजेन्ट अरे । वास्तवमा बंगालको सर्व श्रेष्ठ र सर्वमान्य एजेन्ट नै जीटीए र जीटीए चलाउने नेता र पार्टी हो । जीटीए सम्झौता पनि बंगालको, जीटीएमा भएको कार्यालय, विभाग, कर्मचारी पनि बंगालको र जीटीएको अध्यक्षको पद, सभासद्को चौकी र गाडी र खाना किताब सबै बंगालको । सबै बंगालको खाएर, पेट ठटाउँदाचाहिँ म बंगालको होइन भन्दा गर्भभित्र भएको शिशु पनि मरीमरी हाँस्छन् । हाम्रो गति नै यस्तो र नै दार्जिलिङवासीको अधोगति भयो । गत दुई दसकमा भारतमा द्रूत गतिमा आर्थिक परिवर्तन आयो । नयाँनयाँ प्रणालीहरू बसालिए । एम्बासेडर, मारुती र फियाट गाडी मात्रै भएको यो देशमा विश्वका सबै गाडीहरू कुद्न थाले । घरघरमा मोबाइल र इन्टरनेट पुगे । सरकार र निजी क्षेत्र काँधमा काँध मिलाई अघि बढ्न थाले । बहुराष्ट्रिय कम्पनीहरूका ताँती लाग्यो यो देशमा र बजार व्यवस्थाले नै प्रभुत्व जमाउन थाले । यसैबीच भारत सरकारले देशको हरेक घरपरिवारमा पुग्ने गरी चारपाँचवटा विकाससम्बन्धी कार्यक्रम अघि ल्यायो । महात्मा गान्धीको नाममा सयदिने रोजगार कार्यक्रम, सरकारीतन्त्र अझै स्वच्छ र उत्तरदायी होस् भनी आरटीआई १४ वर्षदेखि कम उमेर भएका हरेक केटाकेटीले शिक्षा ग्रहण गर्नैपर्छ भनी राष्ट्रिय शिक्षा ऐन र हरेक गरिब, दुःखी र साधारण परिवारले आहार, भोजन प्राप्त गरून् भनी राष्ट्रिय खाद्य सुरक्षा ऐन लागू गरे । सरकारमै ठूलो सोच देखा पर्यो । अहिलेसम्म सरकारले विभिन्न रासन पसलमार्फत जनता जनार्दनलाई चामलगहुँचिनीतेल आदि दसकौँदेखि दिँदै आएका भए पनि यस नयाँ खाद्य सुरक्षा ऐनअन्तर्गत यस खाद्य योजनालाई जनताको हक अधिकार बनाइयो । हिजोअस्तिसम्म यसलाई सरकारले गरेको कल्याण मानिन्थ्यो । अर्थात् भारतमा जन्मेर यहाँ नागरिक भएपछि खाद्य आहार पाउनु सबैको लागि हक अधिकार भए । कोही भोकै नबस्ने भए, भोकैमर्ने त कुरै भएन । राष्ट्रिय खाद्य सुरक्षा ऐनअन्तर्गत तीन विशेष श्रेणीका घरपरिवारलाई खाद्यान्न खाद्य पसलमार्फत उपलब्ध गराइन्छ । गरिबी सीमा (पुभर्टी लाइन) सरकारले समयसमयमा तय गर्दछ । हालमा गरिबी सीमा तय गर्दा दुइटा परिभाषा चलाइएको छ । गाउँमा बस्ने हरेक वयस्क व्यक्तिले २४०० क्यालोरी र सहरमा बस्नेले २१०० क्यालोरी भएको आहार भोजनदेखि तलतिर खाने स्थितिमा पुगेकाहरूलाई गरिबी सीमादेखि तलतिरका व्यक्तिपरिवार मानिन्छ । यसलाई विलो पुभर्टी लाइन (बीपीएल) मानिन्छ । अर्को परिभाषा २०१४ मा रंगराजन कमिटीले अघि ल्यायो, जसअन्तर्गत हरेक दिन प्रतिव्यक्ति खर्च ग्रामीण क्षेत्रमा ३२ रुपैयाँ र सहर क्षेत्रमा ४७ रुपैयाँ गर्न नसक्ने स्थितिमा रहेको खण्डमा त्यस व्यक्तिलाई गरिबी सीमादेखि तलतिर रहेको मानिन्छ । यस परिभाषाअन्तर्गत भारतको मोठ १२० करोड जनसंख्यामा लगभग ३६ करोड मानिसहरू बीपीएल श्रेणीमा रहेको मानिन्छ । यस परिभाषालाई पनि धेरै अर्थविद् र विशेषज्ञले नमानेपछि नीति आयोगका उपाध्यक्ष पानागारियाको अध्यक्षतामा एउटा कमिटी गठन गरिएको छ, जसले नयाँ परिभाषा दिने भनी अड्कल गरिएको छ । खाद्य सुरक्षा ऐनअन्तर्गत भारत सरकारले बीपीएल श्रेणीबाहेक अर्को श्रेणी एपीएल पनि अघि ल्यायो । यसलाई एबम पुभर्टी लाइन भनिन्छ, अर्थात् बीपीएलदेखि माथि आय भएकाहरू यसमा सामेल हुन्छन् । यसबाहेक अति नै गरिब जो बीपीएल श्रेणीमा पनि अति नै तल्लो स्तरमा रहेका घरपरिवार छन्, उनीहरूलाई अन्तोदयको श्रेणीमा सरकारले राखे । अन्तोदयका घरजमिन हुँदैनन् र आय खर्च अति नै कम हुन्छन् । यी परिभाषाअन्तर्गत नै सरकारले यी विभिन्न श्रेणीमा घरपरिवारलाई हकअधिकार दिँदै खाद्यान्न अति नै सस्तो दाममा उपलब्ध गराउँछन् । खाद्य भारत सरकारले नै देशभरि आफ्ना विशेष गोदामहरूमार्फत उपलब्ध गराउँछ । बीपीएल श्रेणीमा पर्नेहरूले प्रतिकेजी चामल रु ५५६ मा किन्न सक्छन र प्रतिकेजी गहुँ रु ४१५ मा । अन्दोदय अन्न योजनाअन्तर्गत खुट्ट्याइएको प्रत्येक घरपरिवारले ३५ किलो खाद्यान्न पाउँछन्, जसमा चामलको मूल्य रु ३ र गहुँको मूल्य रु २ तोकिएको छ । यस खाद्यान्न वितरणमा तीनवटा नौलो कुरा छन् । प्रथमतः हरेक व्यक्तिले पुरानो कार्ड नभएर एटीएम मसिनमा चलाउने कार्ड जस्तै डिजिटल कार्ड प्राप्त गर्छ । पछि यो कार्डलाई अन्य काममा पनि लगाइन सकिन्छ । कार्ड लिँदा पहिल्यैबाट भरेको फर्म वा आवेदन पत्रमा आफूले लेखेको कुराहरूलाई नै ध्यानमा राखिन्छ । दोस्रो, अबउप्रान्त खाद्यान्न पाउने पसल (डिलर) मा पनि सम्पूर्ण रूपमा कम्प्युटरमै काम हुनेछ । अर्थात् कसैले आफ्नो डिजिटल कार्डका आधारमा रासन लिएको खण्डमा कहाँ, कसले, कति, के लियो भन्ने भारत सरकारको खाद्य मन्त्रालयमा सीधा रेकर्ड दर्ता हुन्छ । अब डिलर वा पसले कसैले नलिएको खाद्यान्न बाहिर कालोबजारीले बेच्न सक्तैन । तेस्रो विभिन्न राज्य सरकारका तन्त्रमन्त्रले बोगस र झूटो नाममा बीपीएल रासन कार्ड बनाई भारत सरकारले गरिब, दुःखीलाई दिएको खाद्यान्न कालोबजारीले देशमा मात्रै नबेचेर छिमेकी राष्ट्रहरूसमेतमा बेच्न थाले । यो एउटा व्यापक रूपमा चलाइएको नराम्रो धन्धा नै भयो, जसले भारत सरकारलाई बर्सेनि करोडौँ रुपैयाँको नोक्सानी भयो । दार्जिलिङतिर त बीपीएल कार्ड पाउनेले पनि कैयन् वर्षसम्म खाद्यान्न नै पाएनन् । उदाहरणार्थ खाद्य सुरक्षा ऐन लागू गर्नुअघि गरिएको एक सरकारी अध्ययनअनुसार पश्चिम बंगालमा सन् २०१११२ मा पठाइएको १२२२ लाख टन चामलमा लगभग ४२३ लाख टन जनता जर्नादनमा पुग्दै पुगेन । व्यापारी, राजनीतिक नेता, घूसखोरी, सरकारका कर्मचारी आदि मिलेर यसलाई बाहिर बेचेर मुनाफा कमाउँथे । यसलाई लिकेज भनिन्छ, जुन बंगालमा चामलमा मात्रै ३५ प्रतिशत पाइयो । भारत सरकारले एकै वर्षमा ६८६ करोड रुपैयाँ व्यर्थैमा फाल्यो । यही वर्ष गहुँमा अझै ७३ प्रतिशत लिकेज पाइयो, जसले भारत सरकारलाई रु १८६४ करोडको धक्का लाग्यो । यही अध्ययनअन्तर्गत सिक्किमजस्तो सानो राज्यमा पनि लगभग १९६७ हजार टन चामलमा (४७ प्रतिशत लिकेज) र २६२९ टन गहुँमा (९७ प्रतिशत लिकेज) हेराफेरी भएको पाइयो । एकै वर्षमा यसले भारत सरकारलाई मोठ रु ३५ करोडको हानि भएको यसमा पुष्टि गरिएको छ । पसले (डिलर) मा कम्प्युटर लाग्नासाथ व्यापारी, राजनीतिक नेता, सरकारी कर्मचारी घूसखोरी जसले सरकारी खाद्यान्नलाई कालो बजारमा बेचेर कालो धन कमाएर भ्रष्टाचारमा लिप्त थिए, जुन एकैचोटि बन्द गरिँदैछ । यसैले धेरैले डिजिटल कार्डको विरोध गरे र गर्दैछन् । चौथो, कसैलाई एउटा विशेष श्रेणीमा बस्नु ठीक लागेन भने वा कुनै भूलको कारण उसलाई एउटा विशेष श्रेणीको कार्ड दिइएको रहेछ भने उसले एउटा दर्खास्त भरी अर्को श्रेणीमा जान सक्छ । अर्थात् अअयोमा कार्ड पाएकाहरूले आफूचाहिँ गरिबी स्तरमा निकै तल रहेको वास्तवमा होइन भने उसले बीपीएल वा एपीएल कार्डको निम्ति दरखास्त गर्न सक्छ । अअयोबाट बीपीएल वा एपीएल जान सक्छ वा बीपीएल वा एपीएलबाट अअयो हुन सक्तैन । यसको अर्थ यो पनि हो, आफ्नै चाहनाले कसैले दर्खास्त गरी अन्तोदयबाट बीपीएल वा एपीएलमा प्रवेश गरेको खण्डमा र पछिबाट सरकारले अन्तोदयलाई जमिन, घर, ऋण आदिको सुविधा दिएको खण्डमा फेरि हामी अन्तोदयमा नै जान्छौँ भन्नचाहिँ सक्तैन । यो कुरो अन्तोदय कार्ड पाउँदा आफूलाई अति नै तल्लो दर्जामा पुगेको महसुस गर्नेहरूले स्पष्टसँग बुझ्नुपर्छ । अर्कोतिर कोही परिवारले हामी अन्तोदयमा बस्दैनौँ, बीपीएल वा एपीएलमा बस्छौँ भनेको खण्डमा सरकारले खुसीसाथ अरू कार्ड दिनेछ । किनकि यस्तो स्थितिमा सरकारले खाद्यान्नसँगसँगै अरू खर्चहरूमा पनि बचत गर्न सक्नेछ । कार्डमा नाम ठेगाना आदिमा भूल अंकित छ भने दरखास्त गरी सुल्झाउन सकिन्छ । यो कुनै ठूलो कुरा होइन । दार्जिलिङमा भयानक भ्रम फैलाइँदैछ कि अन्तोदयको कार्ड केवल दार्जिलिङमा दिइँदैछ र बंगाल सरकारले दाजिलिङवासीलाई पछिबाट सुकुमवासी बनाई पछि देशबाटै निकाल्न सक्छ रे । कति घिनलाग्दो कुरो ? यस अफवाह फैलाउनुमा कहाँ केकति भ्रम लुकेको छ, पछि दार्जिलिङले मनमा राख्नेछन् । प्रथमतः दाजिर्लिङे भारतको नागरिक हो, बंगालको होइन । भारत सरकारले नागरिकलाई दिएको हक हो, यो हक छिनेको होइन । विदेशबाट आएका मानिसहरूले यही रासन कार्ड प्राप्त गर्न दिलोज्यान दिन्छन् । यता हकले पाएको रासन कार्ड पनि घृणा गर्छन् । दोस्रो, यो खाद्यान्न भारत सरकारले दिएको हो । बंगाल सरकार त राज्य सरकार भएकोले केवल एउटा माध्यम वा मार्फत मात्रै मानिएको हो । भारत सरकारले दिएको अन्तोदय योजनामा उत्तराखण्ड राज्यमा लगभग दुई लाख व्यक्तिहरूले सिक्किममा लगभग १७ हजार, आसाममा सात लाख, पश्चिम बंगालमा १६ लाख र हरियाणाजस्तो धनी राज्यमा पनि एक हजार व्यक्तिहरूले यस अअयो कार्ड प्राप्त गरिसकेका छन् । सीधा प्रश्न उठ्छयस्ता कार्ड पाउने व्यक्तिहरू करोडौँ छन् भारतमा । के उनीहरू सबै सुकुमवासी र शरणार्थी हुनेछन् ? फेरि यी राज्यहरूमा यो कार्ड पाउन घरपरिवार किन तड्पिरहेका छन् ? सुकुमवासी र शरणार्थीको परिभाषासँग रासन कार्डको सम्बन्ध नै छैन । तेस्रो, पश्चिम बंगाल सरकारले केवल दार्जिलिङमा मात्रै दिएको यो अन्तोदयको कार्ड होइन । भारत सरकारलाई पश्चिम बंगाल सरकारले दिएको तथ्यांकअनुसार अलिपुरदुआरमा एक लाख, दार्जिलिङमा १८६ लाख, जलपाइगुडीमा १११, कुचविहारमा ३२८ लाख, उत्तर दिनाजपुरमा २९० लाख, वीरभूममा ११७ लाख इगलीमा ७१ हजार र अन्य जिल्लामा पनि धेरै संख्यामा यो कार्ड वितरण गरिएको छ । सबैले रमाइरमाइ खाद्यान्नको मजा लिइँदैछन् । घूसखोरी र कालोबजारीबाट बाँचेका छन् । त फेरि दार्जिलिङको नेता र जनताचाहिँ कसरी, कहिले, किन र कहाँ सुकुमवासी र शरणार्थी हुन्छन् ? नेताले यो त भनेको होइन कि दार्जिलिङको जनतालाई छिटै सुकुमवासी बनाइनुपर्छ । बंगालका मुख्यमन्त्रीले त्यसै त जातजात टुक्रा बनाई दार्जिलिङको युगौँदेखि सँगै बसेका समुदायमा विभाजित एवं संकुचित भावना हालिरहेछ, त्यही माथि नेताले मुख्यमन्त्रीको जिब्रोमै कहिले नसोचेको सुकुमवासी र शरणार्थी भन्ने अपाच्य शब्दहरू कोचरिरहेको त होइन ? सुकुमवासी र शरणार्थी विषयका विशेषज्ञहरू पनि यी दुई शब्दको कुप्रयोगमा दुःखी भए होलान् ? चौथो, जनता सतर्क बस्नुपर्छ । अहिलेसम्म भारत सरकारले जनताका लागि पठाएको खाद्यान्न कालोबजारमा बेचेर धन कमाएर मज्जा गरे, उसले नै राम्रो चामल र आँटा कहाँ मधेसतिरै साटी पहाडमा खाइनसक्नु घुनसरिको धुलैधुलो चामल बेच्यो । सुँगुरले पनि खान नमान्ने यो चामल र आँटाबारे कुन नेताले, कुन सरकारी अधिकारीले र कुन पार्टीले प्रश्न उठाए ? याद रहोस्, दार्जिलिङमा राष्ट्रिय खाद्य सुरक्षा ऐन लागू गर्नुपर्छ भनेर चारैतिर दरखास्त दिने प्रथम संस्था नै दार्जिलिङ डुबर्स युनाइटेड डिभलमेन्ट फाउन्डेसन (डीडीयूडीएफ थियो दुई वर्षअघि नै । विरोध घुन र धुलोले परिपूर्ण चामलको गर्नुपर्छ । यसले मान्छे मार्छ, सुकुम्वासी बनाउँदैन । अनि पाँचौँ, नेताले गर्दा नै संविधानले दिएको पञ्चायती व्यवस्था २६ वर्ष भयो नपाएको । नेताले गर्दा नै दार्जिलिङमा मण्डल कमिसन आउँदा पनि गोर्खाहरू ओबीसीको केन्द्र सरकारको सूचीमा पर्न सकेन । नेताले गर्दा नै दार्जिलिङ जिल्लाको अवस्था डामाडोल हुन पुगेको छ । नेताले गर्दा नै जातिको क्षेत्रको पतन मात्रै नभएर सबैले वीरलाई पनि हेप्ने भए । जनता कागे भएर बाँच्नु हुँदैन । नेता आज छ, भोलि हुँदैन । जनता, जाति र क्षेत्र र राष्ट्र पुस्तौँपुस्ता र युगयुग बाँच्नुपर्छ र बाँच्छन् ।"
"सार्वभौमसत्ता, संविधान र संस्थागत आचरण","'सहमति' को आधारमा जन्मिएको नेपालको संविधान २०७२ ले दुइटा विषयलाई अपरिवर्तनीय मानेको छ, नेपालको भौगोलिक अखण्डता या उसको वर्तमान भूभाग र उसको सार्वभौमसत्ता । सार्वभौमसत्ताका स्रोत जनता हुनाले उनीहरूको त्यो हैसियतको सम्मान पनि संविधान कार्यान्वयनको एउटा महत्त्वपूर्ण पक्ष हो । त्यो सम्मान कसले को प्रति गर्ने ? जनता या नागरिकको समान हैसियत या कानुनको नजरमा सबैको समान हैसियत सिद्धान्त मात्र नभएर बाध्यात्मक रूपमा राज्यबाट अपेक्षित व्यवहार पनि । यो अपेक्षासँगै विशेष अवसरका सिद्धान्त र सकारात्मक विभेदका सिद्धान्त, त्यसलाई नीतिबद्ध गर्ने र आवश्यक कानुन बनाउने दायित्व सरकारलाई दिइएको हुन्छ । न्यायपालिकालगायत राज्यका सबै अंगले नागरिकको सम्मान, सुरक्षा, निजित्व र उनीहरूका अधिकारको रक्षा गर्ने अपेक्षा गरिन्छ । त्यसलाई 'सार्वभौम' प्रतिको दायित्व निर्वाह पनि मानिन्छ, कानुनी राज्यको अवधारणाअन्तर्गत । अहिले अराजक, अनिश्चित र विखण्डित राजनीतिको प्रकोपमा मुलुक फसेको बेला राज्यका प्रत्येक अंगबाट 'सार्वभौम' प्रति त्यो न्यायपूर्ण व्यवहार अपेक्षा कति व्यावहारिक होला या नहोला, स्वाभाविक प्रश्न हो । तर कम से कम न्यायपालिकाको उपल्लो या उच्चतम तहबाट हुने सकारात्मक व्यवहारले समाजलाई प्रेरित गर्न सक्छ र हरेक 'सार्वभौम' ले अर्को 'सार्वभौम' प्रति गर्ने व्यवहारमा समानता र सम्मानको अनुभूति गर्ने परिस्थिति बन्न सक्छ । जानेर या अन्जानमा नियतवश या विनानियत 'सार्वभौम' हैसियत विवादमा तानियो भने त्यसले आन्तरिक क्षेत्राधिकारमा बाह्य शक्ति निम्त्याउनेछ, बाह्रबुँदेपछि राजनीतिमा बाह्य शक्ति भित्रिएजसरी नै । विगतमा या अझ बाह्रबुँदेयताको राजनीतिमा जनताको नजरमा (तथा आफ्नै व्यवहारद्वारा) अविश्वसनीय बनेका र परिचालित अनि परचालित हैसियत बनाएका राजनीतिक नेतृत्वसमेत 'सार्वभौम' प्रति बफादार र संवेदनशील बन्नुपर्ने बाध्यात्मक परिस्थिति आउनेछ । ०६२६३ को आन्दोलन 'प्रजातन्त्र' का लागि थियो । त्यस अर्थमा त्यो सबैका लागि थियो । किनकि 'प्रजातन्त्र' जनताको सर्वोच्चता र समानताको सिद्धान्तमा आधारित व्यवस्था हो । भयबाट मुक्ति या स्वतन्त्रता (नागरिकको) त्यो व्यवस्थाको प्राण हो । तर ०६३ को 'परिवर्तन' ले परचालित नेतालाई 'जवाफदेहीता' भन्दा माथि स्थापित गर्यो अर्थात् उनीहरू बाह्रबुँदेका रचयिता बाह्यशक्तिप्रति जवाफदेही हुनुपर्ने र नेपाली जनता या 'सार्वभौम' प्रति वफादार र जवाफदेही बन्नु नपर्ने अवस्था सिर्जित भयो । बाह्रबुँदेका हस्ताक्षरकर्ता नेताहरू र उनीहरूको पूर्ण नियन्त्रणमा सञ्चालित दलहरूले नेताहरूलाई प्रश्न गरेनन्, अन्धभक्त बने । व्यवहारमा नेपाली राजनीति 'सार्वभौम' अधिकार क्षेत्रबाट बाहिरियो । त्यो परिस्थितिले झन् विकराल रूप लिन थालेको छ । एउटा प्रधानमन्त्री पदबाट हट्दा मलाई 'विदेशी प्रभु' ले हटाए भन्छ, अर्को मलाई विदेशी प्रपञ्चमा हटाइयो र त्यही प्रपञ्चमा नयाँ सत्ता गठबन्धन बन्यो भन्छ । सात वर्षको अन्तरमा दिइएका यी दुई अभिव्यक्तिले नेपाली सार्वभौम सत्ताका लागि के अर्थ राख्छन् ? प्रजातन्त्र र सार्वभौमसत्ता अन्योन्याश्रित छन् । एकको अभावमा अर्को रहँदैन । तर प्रजातन्त्र र सार्वभौमसत्ता (जुनसँग मुलुकको स्वतन्त्र हैसियत गाँसिएको हुन्छ) बीच एउटा चुन्ने अवस्था आएमा नेपाली जनताले के चुन्लान् ? त्यो सबैले बुझेका छन् । बाह्रबुँदाका नेताहरूले के रोज्लान् ? त्यो शंकाको घेरामा छ । यो परिस्थिति आउनुमा अराजकताको 'एक्टिभिज्म' पनि निकै हदसम्म जिम्मेवार छ । सञ्चार, बार, संसद्, डाक्टर र राजनीतिक दलहरू ०६२६३ मा एउटा निश्चित प्रयोजनको लागि सँगै आए पनि 'एक्टिभिज्म' को त्यो प्रवृत्ति र स्वरूपले बृहत् रूप मात्र लिएन, एउटा निहित स्वार्थको स्वरूप पनि लियो । दाताको 'दान' र त्यो दानसँग जोडिएका राजनीतिक संविधान र कानुनसँग सरोकार राख्ने विषय जातीयताको राजनीति, अर्थात् संक्षेपमा 'नेपाली' र 'नेपाल' विरुद्धका एजेन्डा निकै अर्थमा त्यो 'एक्टिभिज्म' का एजेन्डा बने । ती या 'हामी' एक्टिभिस्टहरू अहिले कहाँ छैनौँ ? राज्यका तीनै अंग अर्थात् व्यावस्थापिका, कार्यपालिका, न्यायपालिका सर्वत्र छौँ । नेपाली सार्वभौम र राष्ट्रियताबारे हामी जति विभाजित भए पनि 'एक्टिभिज्म' मा दीक्षित सबैको वफादारी आपूले बोकेका ती एजेन्डाहरूप्रति यथावत् नै छ । त्यो एजेन्डा बोकाउने बाह्य दाताहरूबाट ती 'एक्टिभिज्म' या 'एक्टोभिस्ट' कति प्रभावित छन्, यो अनुमान र संयोगको विषय बन्ला, तर दुईबीच सम्बन्ध छैन भन्न सकिने अवस्था छैन । सर्वोच्च अदालतले हालै एउटा फैसला दियो, पोलिमर नोट छपाइ प्रसंगमा । अस्ट्रेलिया सरकारले त्यो प्रकरणमा अनियमितताको आशंकामा उसका केही नागरिकमाथि छानबिन भएको र केही नेपालीमाथि आशंका भएकाले उनीहरूका बैंक एकाउन्ट विवरण माग गर्यो । सर्वसाधारणले बुझ्ने हिसाबले सर्वोच्चले नेपाल 'मनी लन्डरिङ' विरुद्धको अन्तर्राष्ट्रिय प्रतिबद्धतामा हस्ताक्षरकर्ता भएको तथ्यमा निहित मान्यतामा जोड दिँदै राष्ट्रबैंकका एक पूर्व गभर्नरसहित अन्य केही व्यवसायीको बैंक विवरण दिने (अस्ट्रेलिया सरकारलाई) फैसला गर्यो । भ्रष्टाचारविरुद्ध सरकारजस्तै सर्वोच्च अदालतको शून्य सहनशीलता प्रशंसायोग्य विषय हो । तर यो निर्णयले नगारिकको निजित्व र बैंकहरूको विश्वसनीयतामा मात्र हैन, मुलुकको सार्वभौम हैसियत र राज्यको आधिकारिकतालाई अनि त्यससँगै मुलुकमुलुकबीचको सम्बन्धका आधारलाई पनि चुनौती दिएको छैन र ? सम्भवतः सर्वोच्च अदालतले अस्ट्रेलिया सरकारको माग सम्बोधन गर्न नेपाल सरकारलाई आवश्यक र उचित पहल गर्न निर्देशित गर्न सक्थ्यो । दुई मुलुकबीच सम्बन्धको एउटा सर्वमान्य आधार समादरता (रेसिप्रोसिटी) को हुन्छ । के भोलि कुनै अस्ट्रेलियन नगारिकमाथि केही आर्थिक अपराध गरेको आरोप नेपाल सरकारले लगाई उसको सम्पत्ति विवरण माग गरेमा अस्ट्रेलिया सरकारले नेपालको सर्वोच्च अदालतको फैसलाको पृष्ठभूमिमा त्यस्तो विवरण पठाउला ? यो नजिरअन्तर्गत भोलि कुनै पनि मुलुकमा त्यस्ता मागलाई सम्मान गर्न नेपालका बैंकहरूले बाध्यता महसुस गरे भने तिनीहरूको विश्सनीयताको स्तर के होला ? र 'कालो बजार' र कालो अर्थतन्त्रको बिगबिगी नबढ्ला ? सर्वोच्च न्यायालयमा समेत 'एक्टिभिस्ट' सप्रिएका बेला यस्ता अनि उत्साही तर दीर्घकालीन असरका फैसला अझ आउनेछन् । सर्वोच्चमा दाताहरूका कार्यालय र उनीहरूका एजेन्डा कार्यान्वयन गर्ने जिम्मेवारी वरिष्ठ बहालवाला न्यायाधीशहरूले लिएकै हुन् । न्यायाधीश हुँदाहुँदै ग्लोबल स्कुल अन 'सोसियो इकोनोमिक राइट्स' को फ्याकल्टी या भिजिटिङ प्रोफेसर हुने सौभाग्यको उपभोग नेपालीहरूले मात्र गर्दै आएका छन् । स्वार्थ प्रधानता (कनफिक्ट अफ इन्टरेस्ट) को मान्यता दाताहरूले बाहिर उठाउने विषय हो, तर उनीहरूले सहयोग पुर्याएका नेपाली एजेन्सी र व्यक्तिहरूका हकमा त्यो लागू नहोस् भन्ने चाहना उनीहरूको हुन्छ । सडकमा १० वर्षअघि जम्मा भएका 'एक्टिभिस्ट' हरूको समीकरण प्रजातन्त्रलाई सुदृढ गर्नुभन्दा पनि बढी अन्ततः त्यो नेपाली राज्यलाई कमजोर पार्नुमा प्रयोग भएको सावितसमेत भएको छ । सर्वोच्च अदालतका प्रधानन्यायाधीश र बाह्रबुँदे समर्थक चार दलबीचको सहकार्य र अन्तरविवादमार्फत कार्यकारी अधिकारमाथिको नियन्त्रण त्यो लक्षमा एउटा महत्त्वपूर्ण र निर्णायक कदम थियो । पोलिमर नोट छपाइ प्रकरणमा सर्वोच्चको हालैको निर्णयमार्फत उसले कार्यकारिणीको अधिकार या भूमिकालाई अवमूल्यन गर्नुमा त्यही पूर्वाभ्यासबाट सिर्जित मनोविज्ञानले त काम गरेन ? न्यायपालिकाको नियतमाथि प्रश्न गर्नु उचित हुने छैन, तर त्यसको फैसलाबाट 'सार्वभौम' हैसियत प्रभावित हुँदा न्यायपालिका विवादमा तानिन्छ नै । सर्वोच्च अदालत विवेक, आचरण, ज्ञान र निष्पक्षताको थलो या संस्था बनेमा अहिले अख्तियारलगायत विभिन्न संवैधानिक निकायबाट भएका मानिएका विवादास्पद कदमबारे न्याय पाउने पूर्ण सम्भावना रहनेछ । तर न्यायिक 'एक्टिभिज्म' मिडिया एक्टिभिज्म' नागरिक समाज एक्टिभिज्म अनि देखिने र नदेखिने गरी उनीहरूको दाताहरूसँगको सम्बन्धबाट राजनीति सञ्चालन हुने क्रम जारी रह्यो भने त्यसमा जनता या सार्वभौम निषेध हुनेछन्, अझ ठूलो रूपमा । ०६३ को राजनीतिक आन्दोलनपछि केही नेताहरूले 'सहमति' का नाममा संविधान ल्याउनु, महत्त्वपूर्ण विषयमा जनतालाई निर्णय या सहभागिताको अवसर नदिनु र त्यो संविधानलाई विश्वको उत्कृष्ट संविधानका रूपमा प्रस्तुत गरिनु संयोग मात्र हैन । त्यस्तो बेला र कार्यान्वयनबारे अनेक आशंका बढेका बेला, सर्वोच्चमा 'दलीय' र 'एक्टिभिज्म' को निर्णायक हैसियत रह्यो भने के होला ? जानेर या अन्जानमा नियतवश या विनानियत 'सार्वभौम' हैसियत विवादमा तानियो भने त्यसले आन्तरिक क्षेत्राधिकारमा बाह्य शक्ति निम्त्याउनेछ, बाह्रबुँदेपछि राजनीतिमा बाह्य शक्ति भित्रिएजसरी नै । अहिले मुलुकको सार्वभौमसत्ता र नेपालीको सम्मानमा खतरा पुगेको प्रायः सबै सचेत नेपालीले महसुस गरेका छन् । त्यो प्रधानमन्त्री पुष्पकमल दाहालसहितले बुझेको कुरा हो । केही साताअघि त्यही छटपटाहट र आम असन्तुष्टिलाई सम्बोधन गर्दै लोकहितकारी तानाशाह (वेनिभोलेन्ट डिक्टेटर) आए पनि 'हामीमध्येबाटै आउनुपर्छ' भन्ने अभिव्यक्ति दिएका थिए । त्यो असन्तुष्टिमा दुइटा पक्ष छन् । पहिलो सत्ता राजनीतिमा वर्तमान शैलीबाट देश विकास हुन सक्दैन र त्यसको लागि 'तानाशाह' को आगमन हुनुपर्छ । किनकि विकासका नाम चलेका अन्तर्राष्ट्रिय तहका विभिन्न व्यक्तित्वहरूले राजनीतिमा 'अधिनायकवादी' शैली अख्तियार गरेको पाइन्छ । दोस्रो, दलहरूले मुलुकको सार्वभौमसत्ताको मूल्यमा बाहिरी शक्तिको हस्तक्षेपबाट 'पद' लिएको मान्यता बोकेकाहरू सैनिक शासनको प्रयोगबाट दलहरूलाई ठेगान लगाउनुपर्ने मान्यता राख्छन् । तर सैनिक शासन कसको खटनमा लाग्ने ? विदेशी खटन या आदेशमा, त्यसो हुनुको अर्थ सार्वभौमसत्तामा अरू क्षयीकरण निम्त्याउनु हो । अहिलेको परिस्थिति निषेधको राजनीति र बाह्य खटनबाट परिचालित राजनीतिको उपज हो, जसका कारण सार्वभौम हैसियत अवमूल्यन भएको छ । न्यायपालिकालगायतले त्यस्ता प्रवृत्तिलाई प्रोत्साहित गर्दा सार्वभौमसत्तामाथि जोखिम बढेको छ । सर्वोच्च न्यायालयमा 'एक्टिभिज्म' र दलीय प्रयोगमा लगाम त्यो बेला मात्र लाग्न सक्छ, जब संघीयता, धर्म निरपेक्षताको निर्णयमा जनतालाई निषेध गर्ने शक्तिहरूले आफूबाट भएको गल्तीको लागि आत्मालोचना गर्छन् र जनताको चाहनालाई सर्वोच्च आदेश मान्दै त्यसलाई सच्याउँछन् । त्यो सच्चिएपछि सेना या 'तानाशाही' विकल्पको सम्भावना स्वतः समाप्त हुन्छ, किनकि राष्ट्रिय मामिलामा आत्मनिर्णय र राजनीति सञ्चालनको अधिकार नेपालीको सार्वभौम क्षेत्राधिकारमा फर्किएको प्रमाण हुनेछ त्यो । नेता दास हुन सक्छन्, भएका छन्, अहिले केही अपवाद होलान् पक्कै । तर जनता सार्वभौम हैसियतमा सम्झौता गर्न तयार देखिँदैनन् । त्यो नै सबभन्दा भरपर्दो संकेत हो ।"
वृद्ध आमाबुबा र सन्ततिको कर्तव्य,"आजभोलि जन्म दिने बाबुआमालाई वृद्धा श्रममा लगेर छोड्ने क्रम बढ्दो छ । वृद्ध बाबुआमालाई आ श्रममा छोडेर आएको दिन आफ्ना सन्तानलाई काखी च्याप्दै भन्छन्, तिमी त मेरो बुढेसकालको सहारा हौ । ठूलो भएपछि हामीलाई पाल है ।' भविष्यमा आफ्नो पनि पालो आउन सक्छ भन्ने कुरा उनीहरू बिर्सन्छन् । आफन्तद्वारा अपहेलित र तिरस्कृत वृद्धवृद्धाको संख्या पनि बढ्दै छ । विभिन्न कारण देखाई आफ्ना वृद्ध आमाबाबुलाई वृद्धा श्रममा राख्ने प्रवृत्ति पनि बढ्दैछ । घरमा सँगै भए पनि वृद्ध आमाबाबु एक्लै हुन्छन् र एक्लो हुनुपर्दाको महसुस गर्छन् । कामको व्यस्तता, आधुनिक जीवन शैली, प्रविधिप्रतिको लगावले वृद्ध आमाबाबुसँगे रहने कोही हुँदैनन् । बुढेसकालको ठूलो पीडा भनेको ढल्किँदै गएको उमेर होइन, एक्लोपन हो । केही शताब्दीको अन्तरालमा हाम्रो जीवनशैली, रीतिरिवाजमा थुप्रै परिवर्तन देखा परे । पछिल्लो समय हामीले पाश्चात्य जीवन शैलीतिर झुकाव राख्यौँ र धेरैले एकल (न्युक्लियर) परिवार रोज्यौँ । यसपछि घरमा भएका वृद्ध आमाबुबालाई वृद्धा श्रम वा अन्यत्र कतै लगेर छोड्न थाल्यौँ । उनीहरूप्रति गरिने सम्मान ह्वात्त घट्दै गयो । समाजबाट पनि उनीहरू अपहेलित भए । उनीहरूलाई दिइने आदरमा कमी आयो । दुःखको कुरा, जसले ख्याल राख्छन् भनेर उनीहरूले आशा गरे, तिनैबाट तिरस्कृत भए । हामीले विदेशी जीवन शैली त रोज्यौँ, तर हामी ती देश र हाम्रो देशको अवस्थाबारेमा सचेत हुन सकेनौँ । हामीले ठूलो परिवारबाट सानो परिवार त रोज्यौँ, तर त्यसक्रममा ओझेल र तिरस्कृत हुने वा हुनसक्ने पात्रको व्यवस्थापनबारे ख्याल गरेनौँ । विकसित देशमा वृद्धवृद्धाको जिम्मा सरकारले लिन्छ र उनीहरूको स्वास्थ्योपचारको पनि उचित प्रबन्ध गर्छ तर नेपालको अवस्था भने त्यस्तो छैन । यहाँ बल्ल सरकारले वृद्धभत्ताको रकम बढाएको छ, तर त्यो पनि पर्याप्त छैन । यहाँ भएका वृद्धा श्रमले उनीहरूलाई प्रदान गर्ने सेवा पनि त्यति सन्तोषजनक छैन । एक तथ्यांकअनुसार नेपालमा कुल जनसंख्याको ६५ प्रतिशत वृद्धवृद्धाले ओगेट्छन्, जुन संख्या बढ्दो छ । समाज, परिवारबाट हेँला गरिएको संख्या पनि धेरै छ । नेपालमा वृद्धा श्रमको अवस्था पनि सन्तोषजनक छैन । त्यसमाथि आफ्नो मान्छेसँग बस्दाको माया, हेरचाह त अन्यत्र कहाँ पाइन्छ र ? आखिर आफ्नो भनेको आफ्नै हुन्छ, तर आफ्ना भनेकाहरूले नै वास्ता नगरेपछि त्यो पीडाको सीमा रहन्न । अचम्म त के भने केही व्यक्ति यहाँ आफ्ना आमाबुबालाई वृद्धा श्रममा छोड्छन् र आफू महान् देखाउन अरू वृद्धा श्रममा दान गर्दै हिँड्छन् । आखिर त्यसको के औचित्य ? बरू बाँचुन्जेल सुख र आनन्दका साथ राखेको भए वृद्ध बाबुआमाहरूले सुखको अनुभव गर्न पाउँथे । एकजना वृद्धाको कथा छ । उनी लामो समय वृद्धा श्रममा बसिन् । विभिन्न घातक रोगको बिरामी थिइन् । उनको हालत नाजुक बन्दै गयो । डाक्टरले भने, तपाईंको समय निकै थोरै छ, तपाईंको इच्छा केही भए भन्नुस् ।' उनले भनिन्, मेरो छोरोलाई बोलाइदिनुस् ।' छोरा आए र आमासँगै बसे । छोराको हात समाउँदै आमाले भनिन्, बाबु, ऊ त्यो फ्यान देखिराछस्, सक्छस् भने बनाइदे अनि यो खाटमा सुत्न निकै गाह्रो हुन्छ, सक्छस् भने अर्को खाट ल्याइदे, यहाँ ओढ्ने कुरा खासै छैन, जाडो महिना या पानी पर्दा निकै गाह्रो हुन्छ, सक्छस् भने न्यानो लुगाको बन्दोबस्त गर्दे । कहिलेकाहीँ खाने कुरा नभएर भोकै सुत्नपर्छ । त्यसको लागि पनि केही बन्दोबस्त गर्दे । बीचैमा छोराले रोकेर सोधेछन, आमा, डाक्टरले तपाईंसँग धेरै समय पनि छैन भनेका छन्, अब किन यतिविधि गर्नुपर्यो ? ' आमाले जवाफ दिइन्, यो सब तेरो लागि भनेकी हुँ । तेरा पनि छोराछोरी छन्, तेरो पनि पालो आउला । मैले जति दुःख पाए पनि तैंले महसुस गर्नु नपरोस् ।' एकजना लेखक भन्छन् हामी आफ्ना वृद्ध आमाबुबालाई वास्ता गर्दैनौँ वा अनेक तरिकाले खिल्ली उडाउँछौँ, जब उनीहरूको मृत्यु हुन्छ, तब खोज्छौँ । उनले आफ्नो डायरीमा यसरी लेखेका छन्, सधैँ म सोच्थेँ, मेरा बुबा कति लोभी होलान् ? सधैँ एउटै जुत्ता मात्र लगाएर हिँड्छन् । तर होइन रहेछ, कमाउनै पो गाह्रो रहेछ ।' उनी डायरीमा थप्छन्, एक दिन म आमाबुबासँग कति रिसाएँ भने म ठूलो मान्छे नबनेसम्म कहिल्यै घर फर्किन्न । जाबो एउटा बाइक त किन नसक्नेले डाक्टर कसरी पढाउने होला ? रिसको झोँकमा मैले के पनि ख्याल गरेनछु भने मैले बुबाको च्याचिएको जुत्ता लगाएर हिँडेछु । बुबाको च्यातिएको पर्स पनि चोरेको थिएँ । बस स्टेसनमा बसिरहेको बेला बस नआउन्जेल बुबाको पर्स हेरेँ । पर्समा केही कागजका टुक्रा थिए । ती कागज खोल्दै गएँ । त्यहाँ एउटा ४० हजारको रिसिप्ट र ल्यापटपको बिल रहेछ, जुन उहाँले मेरो लागि किन्दिनुभएको रहेछ । अर्को कागज भेटेँ, जसमा म्यानेजरले बुबालाई अफिसमा नयाँ र गतिलो जुत्ता लगाएर आउनू भनेर लेखेका रहेछन् । आमा पनि बुबालाई सधैँ नयाँ जुत्ता लगाउनू भन्नुहुन्थ्यो, तर उहाँ त्यो जुत्ता अझै ६ महिना टिक्छ भन्दै टार्नुहुन्थ्यो । अनि मैले अर्को कागज खोल्दा त्यसमा एक्सेन्ज लेटर रहेछ । उनले आफ्नो स्कुटर बेचेर मेरो लागि नयाँ बाइक किन्न लाग्नुभएको रहेछ । यो सब देखेपछि मेरा आँखाबाट आँसुका धारा बहे । मैले आँसु रोक्न सकिनँ । घर फर्कें र बुबालाई अँगालो हालेँ अनि कहिल्यै घर नछोड्ने कसम खाएँ ।' आजभोलि मानिसहरू आफ्ना आमाबुबाले गरेको योगदान सजिलै बिर्सन्छन् । आमाबुबा कमजोर र बूढाबूढी भएपछि एक्लै छोडिदिन्छन् । अहिले पुस्तान्तर बढ्दो छ । यी दुई धारबीचको खाडल बढे छ । यो खाडल पुर्न युवाहरूको भूमिका महत्वपूर्ण हुन्छ । वृद्ध बाबुआमा घरका लागि बोझ होइनन्, उनीहरू श्रद्धा, आस्था र आशीर्वादका धरोहर हुन् । हामीले वृद्ध आमाबुबालाई अलिकति स्याहार, समय, माया, स्नेह दिए उनीहरूको जीवन आनन्दित र सुखी रहनेछ । नत्र भने यो असमानताको रेखा बढ्दै जान्छ र यो मेटाउन गाह्रो पर्छ । वृद्ध बाबुआमा घरका लागि बोझ होइनन्, उनीहरू श्रद्धा, आस्था र आशीर्वादका धरोहर हुन् । उनीहरूको सधैँ आज्ञा मान्नुपर्छ । उनीहरूलाई सम्मान गर्नुपर्छ । वृद्ध आमाबुबा आधुनिकता, टेक्नोलोजीमा पछाडि होलान्, तर व्यावहारिक अनुभवको खानी हुन्छन् । हामीले उनीहरूबाट ती अनुभव सुनेर धेरै सिक्न सक्छौँ । त्यसबाट हामी सही मार्ग हिँड्न सक्छौँ । हामीले वृद्ध आमाबुबालाई अलिकति स्याहार, समय, माया, स्नेह दिए उनीहरूको जीवन आनन्दित र सुखी रहनेछ । तसर्थ वृद्ध आमाबुबालाई आफ्नै घरमा राखौँ, सेवा गरौँ । यसैमा हरेक सन्ततिको कर्तव्य हो ।"
चर्चामा ओलम्पिकमा स्वर्ण जित्ने पहिलो अफ्रिकन महिला,एजेन्सीः सिमोन म्यानुअल ओलम्पिक खेलकुदअन्तर्गत पौडीमा स्वर्ण पदक जित्ने पहिलो अफ्रिकन अमेरिकन महिला खेलाडी बनेकी छिन् । बिहीबार भएको पौडीअन्तर्गत महिलाको एक सय मिटर फ्रि स्टायलमा क्यानडाकी पेन्नी ओलेक्सियाकसँगै संयुक्त रुपमा स्वर्ण जित्दै म्यानुअलले ऐतिहासिक उपलब्धी हात पारेकी हुन् । म्यानुअल र ओलेक्सियाकले एकै समयमा दुरी पुरा गरेपछि दुबैलाई बिजेता घोषणा गरीएको छ । यस स्पर्धामा विश्व किर्तिमान धारी अष्टेलियन खेलाडी केट क्याम्पबेल समेत सहभागी थिइन् । मानुअल र ओलेक्सियाकले क्याम्पबेललाई स्तब्ध तुल्याउदै स्वर्ण जित्न सफल भएका हुन् । सुरुवाती ५० मिटरको प्रतिस्पर्धासम्म क्याम्पबेल र उनकी बहिनी अग्र स्थानमा थिए । क्याम्पबेल सबै भन्दा अघि थिइन् भने उनको साथमै थिइन् बहिनी ब्रोन्टी । यद्यपि पछिल्लो ५० मिटरको प्रतिस्पर्धामा क्याम्पबेल दिदी बहिनीलाईपछि पार्दै मानुल र ओलेक्सियाक अघि आए । प्रतिस्पर्धा समाप्त हुदा ब्रोन्टी चौथो स्थानमा पुगिन् भने दिदी केट छैटौं स्थानमा पुगिन् । ओलेक्सियाकका लागि पनि पदक महत्वपूर्ण बनेको छ । १६ बर्षीया उनी २१ औं शताब्दीमा जन्मिएर कुनै पनि ओलम्पिक खेलकुदअन्तर्गत पौडीतर्फ स्वर्ण पदक जित्ने पहिलो खेलाडी बनेकी छिन् । आयोजकले म्यानुअल र ओलेक्सियाकलाई एकै स्थानमा राखेर पदक बितरण गरेको थियो । आयोजकले मेडल समारोहमा समेत पहिले म्यानुअलको देश अमेरीका र त्यसपछि ओलेक्सियाकको देश क्यानडाको राष्ट्रिय गान बजाएको थियो ।
"माइकल फेलप्सको एतिहासिक रेकर्ड, ओलम्पिकमा २२ औँ स्वर्ण जिते","एजेन्सीः ओलम्पिक खेलकुदको इतिहासमा सर्वाधिक स्वर्ण र सर्वाधिक पदक जित्ने खेलाडीको कीर्तिमान बनाएका अमेरिकी पौडीबाज माइकल फेलप्सले आफ्नो नाममा अर्को कीर्तिमान थपेका छन् । जारी ओलम्पिक खेलकुद अन्तर्गत बिहीबार राति भएको पुरुष पौडीको दुई सय मिटर इन्डिभिजुअल मेड्ली स्पर्धामा स्वर्ण पदक जितेसँगै फेलप्सको नाममा अर्को कीर्तिमान थपिएको हो । फेलप्सले लगातार चारवटा ओलम्पिकको पुरुष दुई सय मिटर इन्डिभिजुअल मेड्ले स्पर्धामा स्वर्ण पदक जितेका हुन् । लगातार चारवटा ओलम्पिकको एउटै स्पर्धामा स्वर्ण पदक जित्ने उनी विश्वकै एकमात्र खेलाडी हुन् । ओलम्पिकमा उनले जितेको स्वर्ण पदक संख्या २२ पुगेको छ । जारी रियो ओलम्पिकमा भने उनले हालसम्म दुई सय मिटर बटरफ्लाई, दुई सय मिटर इन्डिभिजुअल मेड्ली, चार गुना एक सय मिटर फ्रिस्टाइल रिले र चार गुना दुई सय मिटर फ्रिस्टाइल रिले स्पर्धामा स्वर्ण पदक जितेका हुन् । फेलप्सले सन् २००० मा अस्ट्रेलियाको सिड्नीमा भएको ओलम्पिकदेखि सहभागिता जनाउन थाले पनि आफ्नो पहिलो सहभागितामा भने स्वर्ण जित्न सकेका थिएनन् । बिहीबार राति भएको दुई सय मिटर इन्डिभिजुअल मेड्ली स्पर्धामा स्वर्ण पदक जित्न उनले निर्धारित दूरी एक मिनेट ५४६६ सेकेन्डमा पूरा गरे । दोस्रो स्थानमा रहेका जापानी खेलाडी कोसुके हागिनोले निर्धारित दूरी एक मिनेट ५६६१ सेकेन्डमा पूरा गरे । चीनका सुन वाङले निर्धारित दूरी एक मिनेट ५७०५ सेकेन्डमा पूरा गर्दै कांस्य पदक जिते । चर्चित अमेरिकी खेलाडी रायन लोच्ते भने निराशाजनक प्रदर्शन गर्दै पाँचौं भए ।"
"ब्राजिल क्वार्टरफाइनलमा, बाहिरियो अर्जेन्टिना","साल्भाडोरः अघिल्ला दुई खेलमा निराशाजनक प्रदर्शन गरेको आयोजक राष्ट्र ब्राजिल अन्ततः समूहगत चरणको अन्तिम खेलमा प्रतिद्वन्द्वीविरुद्ध बलियो प्रभाव जमाउँदै ओलम्पिक खेलकुद अन्तर्गत पुरुष फुटबलको क्वार्टरफाइनलमा पुगेको छ । समूह ए' अन्तर्गतको बुधबार राति भएको आफ्नो अन्तिम खेलमा ब्राजिलले डेनमार्कलाई ४औ० गोलको फराकिलो अन्तरले पाखा लगायो । उक्त समूहबाट ब्राजिल विजेता र डेनमार्क उपविजेताका रूपमा क्वार्टरफाइनलमा पुग्न सफल भए । एक जित र दुई बराबरीको नतिजा निकालेको ब्राजिलले पाँच तथा एक जित, एक बराबरी र एक हारको नतिजा निकालेको डेनमार्कले चार अंक हात पारे । तीन अंक जोडेको इराक र दुई अंक हात पारेको दक्षिण अफ्रिका भने समूहगत चरणबाट घर फर्कन बाध्य भए । क्वार्टरफाइनलमा ब्राजिलले कोलम्यिबा र डेनमार्कले नाइजेरियाको सामना गर्नेछन् । समूहगत चरणको आफ्नो अन्तिम खेलमा ब्राजिलका लागि ग्याब्रियल बार्बोसाले दुई तथा ग्याब्रियल जिसस र लुआनले एकएक गोलको योगदान गरे । खेलको प्रारम्भदेखि नै बलियो प्रतिद्वन्द्वी डेनमार्कलाई दबाबमा राखेको ब्राजिलका लागि २६औं मिनेटमा ग्याब्रियल बार्बोसाले पहिलो गोल गरे । यसैगरी ४०औं मिनेटमा ग्याब्रियल जिससले अर्को गोल गरेपछि पहिलो हाफमै आयोजक राष्ट्रले २औ० को अग्रता बनाएको थियो । ५०औं मिनेटमा लुआनले गोल गर्दै ब्राजिलको अग्रतालाई ३औ० बनाएका थिए । निर्धारित समयको खेल सकिनुभन्दा १० मिनेटअघि गाबिगोल उपनाम पाएका ग्याब्रियल बार्बोसाले व्यक्तिगत रूपमा दोस्रो र टोलीका लागि चौथो गोल गरेका थिए । स्पेनिस ला लिगा क्लब बार्सिलोनाबाट व्यावसायिक फुटबल खेल्ने स्टार खेलाडी नेमारको प्रभावमा रहेको ब्राजिलियन टोलीले यसपटक ओलम्पिकमा स्वर्ण पदक जित्ने लक्ष्य राखे पनि उत्कृष्ट प्रदर्शन गर्दै समर्थकको आँखामा खरो ओर्लन भने सकेको छैन । अघिल्ला दुई खेलमा दक्षिण अफ्रिका र इराकसँग बराबरी खेलेपछि अप्ठ्यारोमा परेको ब्राजिल समूहगत चरणको आफ्नो अन्तिम खेलमा जित हात पार्ने पर्ने दबाबमा थियो । ब्राजिलले हालसम्म ओलम्पिक खेलकुदको फुटबलमा स्वर्ण पदक जित्न सकेको छैन । सोही समूहको अर्को खेलमा दक्षिण अफ्रिकाले इराकलाई ११ गोलको बराबरीमा रोकेका कारण डेनमार्कको क्वार्टरफाइनल यात्रा सहज बनेको थियो । खेल सुरु भएको छैटौं मिनेटमै दक्षिण अफ्रिकाका लागि गिफ्ट मोटुपाले पहिलो गोल गरेका थिए । १५औं मिनेटमा इराकका साद अब्दुल आमिरले जवाफी गोल गरेपछि खेल बराबरीमा पुगेको थियो । उक्त खेलमा विजयी भएको भए डेनमार्कलाई पछि पार्दै इराक क्वार्टरफाइनलमा पुग्ने थियो । समूह बी'बाट भने नाइजेरिया र कोलम्बिया क्रमशः पहिलो र दोस्रो हुँदै क्वार्टरफाइनलमा पुगे । समूहगत चरणको अन्तिम खेलमा कोलम्बियाले नाइजेरियालाई २औ० र जापानले स्विडेनलाई १औ० गोलले हराए । दुई जित र एक हारको नतिजा निकालेको नाइजेरियाले ६ तथा एक जित र दुई बराबरीको नतिजा निकालेको कोलम्बियाले पाँच अंक जोडे । एक जित, एक बराबर र एक हारबाट चार अंक जोडेको एसियाली राष्ट्र जापान तथा एक बराबरी र दुई हारबाट एक अंक जोडेको स्विडेन भने समूहगत चरणबाटै घर फर्कन बाध्य भए । नाइजेरियाविरुद्घको खेलमा कोलम्बियाका लागि टोफिलो गुटिरेजले चौथो र डोर्लान पाबोनले ६२औं मिनेटमा एकएक गोल गरे । यसैगरी स्विडेनविरुद्धको खेलमा जापानका लागि एकमात्र गोल ६५औं मिनेटमा सिन्या याजिमाले गरेका थिए । समूह सी'बाट दक्षिण कोरिया र जर्मनी क्रमशः पहिलो र दोस्रो हुँदै क्वार्टरफाइनलमा पुग्न सफल भए । मेक्सिको र फिजी भने उपाधि होडबाट बाहिरिए । दक्षिण कोरियाले सात, जर्मनीले पाँच र मेक्सिकोले चार अंक बटुले । तुलनात्मक रूपमा कमजोर देखिएको फिजी भने तीनवटै खेलमा पराजित भयो । समूहगत चरणको अन्तिम खेलमा जर्मनीले फिजीलाई १०औ० गोलको विशाल अन्तरले हरायो भने दक्षिण कोरियाले मेक्सिकोमाथि १औ० गोलको प्रतिस्पर्धात्मक जित हासिल गर्यो । प्रतियोगिताको क्वार्टरफाइनलमा जर्मनीले पोर्चुगल र दक्षिण कोरियाले होन्डुरसको सामना गर्नेछन् । मेक्सिकोविरुद्घको खेलमा दक्षिण कोरियाका लागि एकमात्र गोल ७७औं मिनेटमा चाङ हुन कोनले गरेका थिए । यसैगरी फिजीविरुद्घको खेलमा जर्मनीका लागि निल्स पिटर्सन एक्लैले पाँच गोल गरे । म्याक्स मेयरले पनि तीन गोलको योगदान गरे । थप दुई गोल सर्जीले गरे । यसैगरी समूह डी'बाट पोर्चुगल र होन्डुरस क्रमशः पहिलो र दोस्रो हुँदै क्वार्टरफाइनलमा पुगे । अर्जेन्टिना र अल्जेरिया भने समूहगत चरणबाटै घर फर्कन बाध्य बने । पोर्चुगलले सात र होन्डुरसले चार अंक हात पारे । तेस्रो भएको अर्जेन्टिनाले चार र चौथो भएको अल्जेरियाले एक अंक बटुले । समूहगत चरणको अन्तिम खेलमा पोर्चुगल र अल्जेरियाले १औ१ गोलको बराबरी खेल्दै अंक बाँडे । अर्जेन्टिना र होन्डुरसले पनि ११ गोलको बराबरी खेले । अल्जेरियाविरुद्घको खेलमा पोर्चुगलका लागि गोन्कालो पासिन्सियाले २५औं मिनेटमा पहिलो गोल गरे । अल्जेरियाका लागि ३०औं मिनेटमा मोहमद बेन्काबिलाले जवाफी गोल फर्काए । यसैगरी अर्जेन्टिनाविरुद्घको खेलमा होन्डुरसका लागि ७५औं मिनेटमा एन्थोनी लोजानोले पहिलो गोल गरे । अर्जेन्टिनाका लागि निर्धारित समयको अन्तिम मिनेटमा माउरिसियो मार्टिनेजले जवाफी गोल गरे । खेलका क्रममा दुवै टोलीले पेनाल्टी प्रहारमा गोल गर्ने अवसर खेर फालेका थिए । मध्यान्तर हुनुभन्दा केहीअघि होन्डुरसका कप्तान ब्रायन एकोस्टाले गरेको पेनाल्टी प्रहारलाई अर्जेन्टिनाका गोलरक्षक गेरोनिमो रुलीले रोकेका थिए भने ५५औं मिनेटमा अर्जेन्टिनाका प्लेमेकर एन्जल कोरियाले गरेको पेनाल्टी प्रहार गोलपोस्टमा ठोक्किएको थियो । ओलम्पिक खेलकुदको फुटबलमा अर्जेन्टिना दुईपटकको विजेता हो ।"
ओलम्पिकमा स्वतन्त्र खेलाडीलाई स्वर्ण,"रियो दी जेनेरियोः रियो ओलम्पिक खेलकुदमा स्वतन्त्र' खेलाडीले स्वर्ण पदक जितेका छन् । सुटिङ खेलाडी फेहिद अल दिहानीले सुटिङको डबल ट्र्याप स्पर्धामा स्वर्ण पदक जितेका हुन् । अल दिहानीको यो छैटौं ओलम्पिक सहभागिता हो । यसअघि पाँचपटक उनी कुवेतको खेलाडीका रूपमा ओलम्पिकमा सहभागी थिए । तर, अन्तर्राष्ट्रिय ओलम्पिक कमिटी (आईओसी)ले कुवेतलाई निलम्बन गरेपछि अल दिहानीले यसपटक स्वतन्त्र खेलाडीका रूपमा ओलम्पिकको झन्डामुनि खेलेका हुन् । स्वर्ण पदक जित्ने क्रममा अल दिहानीले इटालीका मार्को इनोसेन्टीलाई पछाडि पारे । अल दिहानीले आफ्नो पदक ओलम्पिकमा कुवेतको सहभागिता नहोसे भन्ने चाहना राख्नेका लागि चुनौती भएको बताए । यो पदक मेरो देश र ती जनताका लागि हो, जो ओलम्पिकमा कुवेतको प्रतिनिधित्व नहोस् भन्ने चाहन्छन्', उनले भने, म उनीहरूलाई हामी ओलम्पिकमा छौं र पदक पनि जित्न सफल भएका छौं भनेर देखाउन चाहन्छु ।' अल दिहानी कुवेतका आर्मी अफिसर हुन् । उनले कुवेतमा निकै चर्चित र सफल खेलाडीको छवि बनाएका छन् । ओलम्पिकमा अल दिहानीले जितेको यो पहिलो स्वर्ण पदक हो । उनी ओलम्पिकमा स्वर्ण पदक जित्ने पहिलो कुवेती नागरिक हुन् । सन् २००० को सिड्नी ओलम्पिक र सन् २०१२ को लन्डन ओलम्पिक खेलकुदमा अल दिहानीले कांस्य पदक जितेका थिए । राष्ट्रिय ओलम्पिक कमिटीमा सरकारी हस्तक्षेप रहेको भन्दै आईओसीले गत अक्टोबरमा कुवेतलाई निलम्बन गरेको थियो । कुवेत सरकारले राष्ट्रिय ओलम्पिक कमिटीका १४ सदस्य र केही खेल संघविरुद्ध कुल १३ बिलियन डलर बिगो दाबी गर्दै मुद्दा दर्ता गरेको छ । आईओसीविरुद्ध दायर त्यस्तै प्रकृतिको मुद्दा भने स्विस अदालतले रद्द गरेको थियो । आईओसीले आफ्नो झन्डामुनि खेलाए पनि मार्च पास्टमा अल दिहानीले आईओसीको झन्डा बोक्न अस्वीकार गरेका थिए । उनले कुवेतको झन्डामात्र आफूले बोक्ने बताएका थिए । निकै कठिन रूपमा सेमिफाइनल पुगेका अल दिहानीले अन्तिम चारमा भने उत्कृष्ट प्रदर्शन गरेका थिए । फाइनल जितेलगत्तै उनको खुसीको सीमा रहेन । यसअघि कहिल्यै यस्तो अनुभव भएको थिएन', अल दिहानीले भने । पुरस्कार वितरण समारोहमा स्वर्ण पदक लिँदा आईओसीको धुन बज्नुका साथै आईओसीको झन्डोत्तोलन भइरहँदा भने अल दिहानी केही निराश देखिएका थिए । त्यति बेला मलाई निकै दुःख लाग्यो । मेरो पीडालाई बयान गर्न सक्दिनँ', उनको भनाइ थियो । प्रतियोगितामा स्वतन्त्र खेलाडीका रूपमा कुवेतबाट मात्र सहभागी छन् । यसबाहेक शरणार्थी टोलीका रूपमा १० जना खेलाडीले रियो ओलम्पिकमा भाग लिएका छन् । लेडेस्कीलाई तेस्रो स्वर्ण अमेरिकी महिला पौडीबाज केटी लेडेस्कीले जारी ओलम्पिक खेलकुदमा तेस्रो स्वर्ण पदक जितेकी छन् । बुधबार राति लेडेस्कीले चार गुना दुई सय मिटर फ्रिस्टाइल रिलेमा स्वर्ण पदक हात पारेकी हुन् । लेडेस्कीले यसअघि दुई सय मिटर र चार सय मिटर फ्रिस्टाइल स्पर्धामा पनि स्वर्ण पदक जितेकी थिइन् । १९ वर्षीया लेडेस्कीले पछिल्लो स्वर्णमा पनि आफ्ना प्रतिद्वन्द्वीलाई जिल्याइन् । हरेक टोलीबाट चार खेलाडीले प्रतिस्पर्धा गर्ने यो स्पर्धामा अन्तिम दुई सय मिटर पूरा गर्ने जिम्मा लेडेस्कीले पाएकी थिइन् । उनी आउनुभन्दा अगाडि स्विडेन, अस्ट्रेलिया र चीनका खेलाडी अगाडि थिए । तर, लेडेस्कीले सबै प्रतिद्वन्द्वीलाई पछाडि पारिन् । लेडेस्कीले आफूले पाएको जिम्मेवारी पूरा गर्न केवल एक मिनेट ५३७४ सेकेन्ड लगाइन् । उनी निकटतम प्रतिद्वन्द्वी खेलाडीभन्दा २५ सेकेन्डले अगाडि रहिन् । जारी प्रतियोगितामा लेडेस्कीले चार गुना एक सय मिटर फ्रिस्टाइल रिलेमा पनि रजत पदक थिइन् । म हरेक अवस्थाका लागि तयार थिएँ, चाहे मेरो टोली अगाडि होस् या पछाडि', तेस्रो स्वर्ण जितेपछि निकै प्रफुल्लित देखिएकी लेडेस्कीले भनिन् । यो स्पर्धामा अस्ट्रेलियाले रजत र क्यानडाले कांस्य पदक हात पार्यो । लेडेस्कीले अब आठ सय मिटर फ्रिस्टाइलमा प्रतिस्पर्धा गर्नेछिन् । यो स्पर्धामा उनी विश्वकीर्तिमानी र साविक विजेता पनि हुन् । यसैगरी पुरुष एक सय मिटर फ्रिस्टाइल स्पर्धामा अस्ट्रेलियन खेलाडी कायल चाल्मर्स पहिलो भए । साविक विजेता नाथन एड्रियनलाई समेत पछाडि पारेका चाल्मर्स यो स्पर्धामा स्वर्ण जित्ने ४८ वर्षयताकै पहिलो अस्ट्रेलियन पौडीबाज हुन् । अन्तिमपटक यो सफलता सन् १९६८ को ओलम्पिकमा अस्ट्रेलियाका माइकल वेन्डेनले हात पारेका थिए । यसैगरी कजाकस्तानले पनि पहिलोपटक पौडीमा स्वर्ण पदक जितेको छ । पुरुष दुई सय मिटर ब्रेस्टस्ट्रोक स्पर्धामा कजाख खेलाडी दिमित्री बलान्डिनले स्वर्ण पदक हात पारे । स्पेनकी खेलाडी मिरैया बेलमोन्टेले दुई सय मिटर बटरफ्लाई स्पर्धामा स्वर्ण पदक जितिन् । यसअघिका ओलम्पिक सहभागितामा बेलमोन्टेले दुई रजत र एक कांस्य पदक जितेकी थिइन् । यसैगरी चीनकी दिङ निङले टेबुलटेनिसअन्तर्गत महिला एकलतर्फको उपाधि जितेकी छन् । फाइनलमा आफ्नै देशकी ली जियाओजियालाई हराउँदै निङले स्वर्ण पदक हात पारेकी हुन् । चार वर्षअघि सम्पन्न लन्डन ओलम्पिकमा फाइनलमा निङलाई हराएर जियाओजियाले स्वर्ण जितेकी थिइन् । २६ वर्षीया निङले ओलम्पिकमा स्वर्ण पदक जितेको यो पहिलोपटक हो । उनी हाल विश्व च्याम्पियनसमेत रहेकी छन् । सन् १९८८ मा टेबुलटेनिस पहिलो पटक ओलम्पिक खेलकुदमा समावेश भएयता हरेक संस्करणमा एकल स्पर्धाको स्वर्ण चीनले नै जित्दै आएको छ । फेलप्स र केटी अगाडि जारी ओलम्पिक खेलकुदमा सर्वाधिक पदक जित्ने खेलाडीको सूचीमा पुरुष र महिला दुवैतर्फ अमेरिकी खेलाडी अगाडि छन् । पुरुषतर्फ अमेरिकी पौडी खेलाडी माइकल फेलप्सले हालसम्म तीनवटा स्वर्ण पदक जितेका छन् । दोस्रो नम्बरमा आसीन जापानी जिम्न्यास्टिक खेलाडी कोहेई उचिमुराले दुई स्वर्ण हात पारेका छन् । भियतनामका सुटिङ खेलाडी हुवाँ भिन होवाङ एक स्वर्ण र एक रजत पदकसहित तेस्रो स्थानमा छन् । चौथो स्थानमा रहेका जर्मन इक्वेस्टेरियन खेलाडी माइकल जङले एक स्वर्ण र एक रजत, पाँचौं स्थानमा रहेका फ्रान्सेली इक्वेस्टेरियन खेलाडी एस्टियर निकोलसले एक स्वर्ण र एक रजत तथा छैटौं स्थानमा आसीन चिनियाँ पौडी खेलाडी याङ सुनले एक स्वर्ण र एक रजत पदक जितेका छन् । यसैगरी महिलातर्फ पहिलो स्थानमा रहेकी अमेरिकी पौडी खेलाडी केटी लेडेस्कीले तीन स्वर्ण र एक रजत पदक हात पारेकी छन् । दोस्रो स्थानमा रहेकी हंगेरीकी पौडी खेलाडी काटिन्का होस्जुले तीन स्वर्ण तथा तेस्रो स्थानमा रहेकी अमेरिकी पौडी खेलाडी मेडलिन डिराडोले एक स्वर्ण, एक रजत, एक कांस्य पदक हात पारेका छन् । अमेरिकाकै पौडी खेलाडी एम्मा म्याककियन एक स्वर्ण, एक रजत, एक कांस्यसहित चौथो, क्यानडाकी पौडी खेलाडी पेन्नी ओलेकसियाक एक रजत र दुई कांस्यसहित पाँचौं, अमेरिकाकी पौडी खेलाडी एलिसन स्मित एक स्वर्ण र एक रजतसहित छैटौं र स्विडेनकी पौडी खेलाडी सराह जस्र्टम एक स्वर्ण र एक रजतसहित सातौं स्थानमा छन् ।"

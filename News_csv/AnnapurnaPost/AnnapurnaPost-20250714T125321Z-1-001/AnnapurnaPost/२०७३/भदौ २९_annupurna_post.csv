शीर्षक,विवरण
प्रचण्डलाई 'बेनिफिट अफ डाउट' !,"प्रधानमन्त्री पुष्पकमल दाहाल 'प्रचण्ड' लाई भारत भ्रमणमा शंकाको सुविधा (बेनिफिट अफ डाउट) दिनुपर्छ । यसका कारण छन् । पहिलो, उनी नेपालका प्रमुख कार्यकारी हुन् । आफ्नो देशको कार्यकारीमाथि जसरी यहाँका बुद्धिजीवीहरूले शंका, उपशंका र लघुशंका गरिरहेछन्, यसो गर्न मिल्दैन । संसारभर कहीं पनि यस्तो गरिँदैन । दोस्रो, प्रचण्ड सरकारले 'हनिमुन पिरियड' पनि पूरा गरेको छैन । दोहोर्याइरहन नपर्ला, सरकारका सुरुका सय दिनलाई प्रजातन्त्रमा प्रतिपक्षले पर्खेर हेर्ने गर्छन् । नयाँ सरकारले नीति कार्यक्रम ल्याएर आफ्नो छवि प्रदर्शन गर्न जहाँसुकै दिइन्छ ! सबैसामु जगजाहेर छ, प्रचण्डको दल संसद्को तेस्रो पार्टी हो । कुल ६ सय एकमध्ये यसका ८० जना मात्र सांसद छन् । यस अर्थमा यो पार्टीको नेतृत्वमा ठूलो पार्टीको सरकार बन्नु भनेको 'कहीं नभएको जात्रा हाँडीगाउँमा' हो । सबैभन्दा ठूलो पार्टीलाई पछाडि लगाएर सरकारको नेतृत्व गर्नु चानचुने खेला पक्कै होइन । यसको लागि ठूलो कसरत भएको छ र प्रचण्डले साँच्चिकै बाजी मारेका हुन् कि भारी बोकेका हुन्, थाहा पाउन धेरै कुर्नुपर्ने देखिँदैन । दोस्रोचोटि प्रधानमन्त्री बन्न उनले किन तीव्र इच्छा राखेका होलान् ? ओलीसँगको सहवास यसको जवाफ सरल, सीधा र स्पष्ट छ । आधार पनि जगजाहेरै छ र त्यो हो केपी ओलीसँगको एक वर्षको उनको घनीभूत सहवास ! (ओली प्रधानमन्त्री हुनुअघि र प्रधानमन्त्री भएपछिको समयकाल) त्यतिबेला प्रचण्डले ओलीसँग सालनाल जोडिएकै समय व्यतित गरे । राज्य सञ्चालनका एकएक कुराकानी, विषयवस्तुबारे अन्तरंग भएर निर्णय गरे, जसलाई प्रचण्डले राम्रोसँग पढे । ओलीले पनि प्रचण्डलाई राम्रोसँग 'मेन्टरिङ' गरे । त्यसपछि मात्र प्रचण्डलाई लाग्यो, ओ हो कार्यकारी भूमिका त यसरी पो निर्वाह गर्नुपर्ने रहेछ ! प्रचण्डलाई लाग्यो, फेरि कार्यकारी भूमिका निर्वाह गर्न पाए यसरी नै सुझबुझका साथ गर्ने थिएँ । त्यसपछि उनी यो भूमिका पाउने अवसरको प्रतीक्षा गर्न थाले । प्रचण्डले सिके ढुंग्रो नलुकाई भन्ने हो भने, यसबीच प्रचण्डले ओलीसँग प्रशस्तै समय व्यतित गरे, त्यति समय त न झलनाथ, न त माधव र वामदेवले नै बिताए । प्रधानमन्त्री ओलीले पनि राज्य सञ्चालनका हरेक कुरा प्रचण्डसँग सेयर गरे । ओलीले जसरी सेयर गरे र प्रचण्डले त्यसरी नै आत्मसात गरे जसरी गाडी चलाउन सिकाउने ड्राइभरले खलासीलाई गर्छ र खलासीले ड्राइभरलाई गर्छ गेयर, एक्सिलेटर, क्लज, स्टेयरिङ, हाइडिम, साइड लाइट, ब्याक गियर, ह्यान्डब्रेक तान्न, हान्न र थिच्न । जसरी यी सबै कुरा सिकेको खलासी गाडी चलाउने मौका पाउनेबित्तिकै त्यो कलाकौशल चातुर्यसाथ प्रयोग गर्छ, त्यसैगरी प्रचण्डमा ऋषिमुनीसँग बसेको शिष्यमा झैं नयाँ कुरा गर्ने इच्छा जागृत भयो । किनभने प्रचण्डलाई ओलीले आफ्नो प्रधानमन्त्रित्वकालमा जटिल र अप्ठेरो अवस्थामा शासनसत्ता सञ्चालनको काउन्सिलिङ, मेन्टरिङ र कोचिङ गरेर दीक्षित जो पारेका थिए । हरेक चुनौतीलाई ओलीले आफ्नो वैकल्पिक सोच दिएर मुकाबिला गरेका थिए । आफ्नो कार्यकालमा सत्ता सञ्चालन गर्न नजानेर हन्डर खाएका प्रचण्डले यी कुरा नजिकबाट हेरेर मात्र बसेनन्, अन्ततः प्रधानमन्त्री नै बने । केपी ओलीले यस्तो विषम अवस्थामा देशको बागडोर सम्हालेका थिए कि त्यो अवस्था सम्झँदा अहिले पनि कहाली लागेर आउँछ । भुइँचालोको आहत कायम थियो । मधेस आन्दोलन, भारतीय नाकाबन्दीले गर्दा देशभर पेट्रोलियम, नुन, खाद्यान्न, औषधिको हाहाकार र आवतजावतको समेत समस्या थियो । संकटग्रस्त, जोखिम, भयावह र अस्तव्यस्त अवस्थामा शासनसत्ता आफूमा आउँदा पनि ओली किञ्चित हच्किएनन् । सत्ता सम्हाले । चुनौतीहरूलाई बहादुरीका साथ सामना गरे । प्रचण्ड पनि यो यात्रामा ओलीसँगै रहे । नजिकबाट हेरे । सूक्ष्म अध्ययन गरिरहे । त्यसैले भन्नैपर्छ, ओली त्यो शासनको मुख्य एक्टर थिए भने प्रचण्ड सहयात्री । प्रत्यक्षमा प्रचण्ड देखिँदैनथे तर उनी ओलीका प्रत्यक्ष साक्षी थिए । त्यसैले प्रधानमन्त्री बन्ने मौका पाउनेबित्तिकै कत्ति पनि विलम्ब नगरी प्रचण्ड प्रधानमन्त्रीको सिटमा बस्न तत्पर भइहाले । हाइवेमा प्रचण्ड प्रचण्ड सहज अवस्थामा प्रधानमन्त्री बनेका छन् । यहाँनिर के कुरा बिर्सन सकिँदैन भने, ओली अप्ठेरो अवस्थामा शासनको ड्राइभिङ सिटमा थिए । उनले नै अक्करे भीर र अप्ठेरा घुम्तीबाट नेपालरूपी गाडीलाई हाइवेमा ल्याइपुर्याए । हाइवेमा आइपुगेपछि ओलीलाई ड्राइभरको सिटबाट हटाएर प्रचण्ड बसेका छन् । तर यहाँका बुद्धिजीवी र प्रायः सञ्चारमाध्यम यो अवस्थालाई बुझ पचाएर 'प्रचण्डले भारत भ्रमण' गर्दा मुलुकमा ठूलै दुर्घटना निम्त्याउने हुन् कि भनेर आशंका गरिरहेछन् । तर अवस्था उनीहरूले भनेजस्तो छैन । गाडी मैदानमा छ । चौडा हाइवे छ । अप्ठेरो भीर र मोड अथवा स्लोप र कजवेमा त ओलीले सुरक्षितसँग गाडी हाँकेकै हुन् । ओलीले यस मामिलामा प्रचण्डलाई यति तालिम गरेका रहेछन् कि अस्तिका दिन जसरी प्रचण्डलाई भारत भ्रमणमा जाँदा आफ्नो सरकारले गरेका सन्धिसम्झौता र प्रतिबद्धता कार्यान्वयन गर्न ओली अथ्र्याइरहेका थिए, त्यो सुन्दा र हेर्दा टीभीमा प्रचण्ड कुशल शिष्यले झैं लाभ लिइरहेका देखिइरहेका थिए ! नेपालभारत कूटनीतिक आयामबारे ओलीले बोलेर अथ्र्याइरहँदा प्रचण्डको 'बडिल्यांग्वेज' ले म कन्फर्म छु यी कुरामा भनिरहे झैं लागिरह्यो । अझ यो कुरा प्रस्टसँग भन्ने हो भने ओली बोलिरहँदा प्रचण्ड एउटा असल शिष्यले झैं गुरुसँग मलाई थाहा छ गुरु, सम्झिइरहेको छु गुरु भन्ने हावभाव प्रदर्शन गरिरहेको प्रस्टैसँग देखिन्थ्यो । बुद्धिजीवीको रोइलो सञ्चारमाध्यममा प्रेषित भइरहेका टीकाटिप्पणी, बुद्धिजीवी र कूटनीतिक स्वनामधन्यहरूको अर्तीउपदेशरूपी रोइलो सुन्दा, तिनको हाउभाउ देख्दा र सिफारिसका चाङ पढ्दा त्यसबाट केही फरक पर्ने देखिँदैन । त्यसैले प्रचण्डको भारत भ्रमणको पूर्वसन्ध्यामा रत्तिभर निराश हुनुपर्ने अवस्था छैन । अर्को रोचक कुरा के भने, गएको फागुनमा ओलीले भारत भ्रमण गर्दा एकदमै आदर, सत्कार र स्वागत भएको थियो । होटेलमा होइन, राष्ट्रपति भवनमा अतिथि बनाएर राखिएको थियो । ओलीलाई खासमा भन्ने हो भने युद्धरत राज्यको नायकलाई झैं सचेततापूर्वक भारतले व्यवहार गरेको थियो । हुन पनि त्यतिबेला यति धेरै गन्जागोल, अप्ठेरा र असरल्ल अवस्था थियो । त्यो स्थितिलाई दुवै पक्ष सम्हाल्न र व्यवस्थित गर्न कटिबद्ध थिए । त्यतिखेर ओलीले पनि कूटनीतिक एटिकेट्सप्रति एकदमै सजग हुनुपरेको थियो । त्यो अवस्थालाई सम्हालेर ओलीले नेपालभारत सम्बन्धलाई छोटो अवधिमै सुव्यवस्थित चरणमा ल्याइसकेपछि प्रचण्डको भ्रमण हुन लागेको कुरा बिर्सन सकिँदैन । सात महिनापछि सात महिनापछि अर्को प्रधानमन्त्री नयाँदिल्ली पुग्दा अवस्था धेरै सहज भइसकेको छ । प्रधानमन्त्री प्रचण्डलाई त्यहाँको अवस्था ओलीलाई जस्तो असहज होइन, सहज र सुलभ हुनेछ । प्रचण्डलाई यो सहजता त्यतिबेलाको कठोर झेलाइबाट प्राप्त भएको हो । त्यसैले उतिबेला बाँकटे कुर्ता लगाएर भेटे, संयुक्त विज्ञप्ति आएन जस्ता टीकाटिप्पणी अहिलेको भ्रमणमा हुने छैन । किनभने त्यो चरणबाट गुज्रिएको नेपालभारत सम्बन्धलाई ओलीले सेफ ल्यान्डिङ गरेका हुन् र त्यही जगमा भारतीय प्रधानमन्त्रीले नेपालका प्रधानमन्त्रीलाई नयाँदिल्ली बोलाएका हुन् ! त्यसैले यस्तो बेलामा नेपालमा जुन खबरदारी, आक्रोश, व्यग्रता र आशंका गरिएको छ, त्यसको कुनै अर्थ छैन । त्यसैले अब हुने भेटघाट, कार्यक्रम, सम्झौता र विज्ञप्ति आउँछआउँदैन जस्ता कुराको अब खास महत्त्व रहेन । ती सामान्य इन्स्टुमेन्ट मात्र हुन्, जसलाई भारतले विगतमा अपनाएको थियो । भारतले विगतमा आफ्नो तर्फबाट भएका कमी र असहजतालाई आत्मसातसहजीकरण गरी समतुल्य बनाउन जुन रणनीति अपनाएर अगाडि बढिरहेछ, त्यो विगतका रणनीतिभित्रका कार्यक्रम हुन् । अहिले भारत विगतका गल्ती सच्याएर सहजतासाथ अगाडि बढ्ने चरणमा रहेको छ । भारतलाई के थाहा छ भने प्रचण्डको भ्रमण आठमहिने प्रधानमन्त्रीको भ्रमण हो र उनको भ्रमण नसकिँदै यो सरकारको आयु सात महिनामा झर्छ । आगामी सात महिनापछि नयाँ प्रधानमन्त्री देउवालाई स्वागत गर्ने खाका लिएर भारत बसेको छ । जबकि भारतीय प्रधानमन्त्री नरेन्द्र मोदी पाँचबर्से कार्यकालको तेस्रो वर्षमा छन् । आधाभन्दा बढी समय मोदीको बाँकी नै छ ! चीनको चर्चा प्रधानमन्त्री प्रचण्डको भारत भ्रमणको पूर्वतयारी भइरहेका बेलामा सञ्चारमाध्यम र सामाजिक सञ्जालमा चीनका राष्ट्रपति सी जिनपिङको नेपाल भ्रमण नहुने खबर भाइरलजसरी फैलियो । तर यसो हुँदा हामीले के चाल पाएनौं भने हाम्रो विदेश र छिमेक नीति चियापसलको हल्ला र कटुवालले पिटाएको डंकाजस्तो गर्न खोजिएको छ । कूटनीतिमा यस्तो हुँदैन । चीनले प्रचण्डको भारत भ्रमणको दुई दिनअघि प्रस्ट्यायो, राष्ट्रपतिको नेपाल भ्रमण स्थगित भएको छैन । प्रचण्डजस्ता जनयुद्धपछि हतियार बिसाएर शान्तिपूर्ण राजनीतिमा रूपान्तरण भएका राजनेतालाई समकक्षी मोदीसँग खुद्रा मसिना, प्राविधिक र सानातिना परियोजनामा दंग नपरी आफैंले विगतमा उठाएका कुरा निस्प्रभावित बनाउन सके भने त्यो नै प्रचण्ड भ्रमणको ठूलो उपलब्धि हुनेछ । यो प्रसंग किन पनि सान्दर्भिक छ भने, नेपालभारतचीन त्रिदेशीय सम्बन्ध विस्तार गर्न प्रचण्डले पहलकदमी गरे भने दुवै छिमेकी त्यो डुंगामा सवार हुन तयार छन् । नौका चलाउने कला र कौशलता प्रचण्डले भारत भ्रमणमा देखाउनुपर्छ । अहिले त्यो नौका चलाउने अवसर प्रचण्डलाई प्राप्त छ । यो कुरा किन पनि जरुरी छ भने नेपाललाई भारत वेष्टीबाट मुक्त गर्दै ओलीले चीनलाई राजी गराएर प्रशान्त महासागरसम्म नेपाल पुग्ने पारवहन सन्धि गरेर बाटो खोले । चीनको सिगात्से आउँदै गरेको रेललाई केरुङरसुवागढी हुँदै काठमाडौं, पोखरा र लुम्बिनी जोड्ने खाका प्रस्तुत गराए । चीनको सिल्क रोडमा नेपाल हुँदै भारत पुग्न लाभकारी छ भन्ने विश्वस्त तुल्याए । यी कर्ममा प्रचण्ड ओलीका साक्षी थिए । ओली डक्ट्रिन 'ओली डक्ट्रिन' ले नेपाली कूटनीतिमा एउटा मान्यता स्थापित गरिदिएको छ, पूर्व परराष्ट्रमन्त्री महेन्द्रबहादुर पाण्डेका सल्लाहकार अश्विन पुडासैनीले भने । साना मुलुकहरूको विदेश नीति सम्बन्धमा सोधअनुसन्धान गरिरहेका पुडासैनीले जोड दिँदै बताए, अब कुनै पनि सरकार नेपालको सार्वभौमसत्ता, भौगोलिक अखण्डता, स्वाधीनता र आत्मस्वाभिमानविरुद्ध लाग्न सक्दैन । नेपालको छिमेक नीतिको रूपमा ओली डक्ट्रिन स्थापित भइसकेको छ । यसलाई भारत र चीन दुवैले राम्रोसँग बुझेका पनि छन् । प्रधानमन्त्रीको लावालस्कर प्रधानमन्त्री प्रचण्डको भ्रमणमा तामझाम र लावालस्करको प्रदर्शन जरुरी थिएन । तर भारतको आकांक्षा तथा छिमेकी नेपालसँगको सम्बन्धमा सुधार जुन व्यग्रतासाथ भारतले खोजिरहेछ, त्यसलाई सम्बोधन गर्न यो भ्रमण उपयुक्त नै हो । भारतीय मनोविज्ञान नेपालसँग धमिलिएको छवि उजिल्याउन चाहिरहेछ । यस्तो बेलामा प्रचण्डको भ्रमण भइरहेछ । नेपालमा आशंका व्याप्त छ, यो भारतले नै बनाइदिएको सरकार हो र प्रधानमन्त्री ओहोदाको प्रमाणपत्र बुझाउन नयाँदिल्ली लाग्दैछन् । यसले पनि प्रचण्डलाई अझ सजग र संवेदनशील हुन बाध्य पारेको छ किनकि ओली सारकारका पालामा नेपालभारत सम्बन्धलाई सामान्यीकरण गर्ने र सकारात्मक दिशातिर अगाडि बढाउने काम विदशमन्त्रीको रूपमा कमल थापाले गरेका थिए । यो यथार्थ हो । हुन त थापालाई विशेष दूत नभनीकन ओलीको दूतका रूपमा उनले काम गरेका थिए । अहिले प्रचण्डले दुवै छिमेकमा विशेष दूत भनेर जुन उपप्रधानमन्त्रीहरू पठाए, त्यसबाट पनि प्रचण्डले आफ्नो इंगेजमेन्ट खोजेको देखिन्छ । त्यसैले पनि शंकाको लाभ प्रचण्डलाई दिनुपर्छ ! अब के गर्ने ? सधैँ घरेलु सत्ता र पात्र परिवर्तनको रूपमलोमा अल्झिरहेछ नेपाल । यसले गर्दा नै हाम्रो कूटनीतिमा गणतन्त्र स्थापनापछि पनि अन्तर्राष्ट्रिय रूपमा जुन चमक आउनुपर्ने थियो, त्यो आउन सकेको छैन । प्रचण्ड भारत भ्रमणलगत्तै राष्ट्रसंघ महासभामा भाग लिन न्युयोर्क जान लागेकाले उनको भ्रमणलाई अन्तर्राष्ट्रिय जगत्ले पनि सूक्ष्मरूपमा नियालिरहेको छ । त्यसैले आसन्न भ्रमणबाट दुईपक्षीय हित, त्रिपक्षीय (नेपाल, भारत र चीन) सम्बन्धको राजमार्ग खुल्यो भने त्यसले पर्यटन, रेल, हवाई, व्यापार, लगानी र 'सँगसँगै उन्नति' को अवधारणा प्रचण्डले स्थापना गर्न सक्छन् । हो यहींनेर प्रचण्डलाई दिनुपर्ने बेनिफिट अफ डाउट ! यसको आधारशिला ओलीले प्रचण्डलाई बनाइदिइसकेका पनि छन् । यो ग्राउन्ड नबिर्सी समकक्षी मोदीसँग प्रचण्डले राख्न सके र सँगसँगै उन्नति गरौं भन्ने बुँदामा सहमत गराउन प्रचण्ड सफल बने भने उनको गिर्दो छवि (पहिलोपटक प्रधानमन्त्री बनेपछि गिर्न थालेको साख र उनले भारतलाई बारम्बार लगाउने 'नेपालको माइक्रो म्यानेजमेन्टमा हुने गरेको भारतीय हस्तक्षेप र नेपालमा सरकारमा जान र टिकिरहन विदेशी प्रभुलाई खुसी पारिरहनुपर्ने' आरोप भारतमाथि उसका अरू छिमेकीले पनि लगाउने साझा आरोप हुन् । प्रचण्डजस्ता जनयुद्धपछि हतियार बिसाएर शान्तिपूर्ण राजनीतिमा रूपान्तरण भएका राजनेतालाई समकक्षी मोदीसँग खुद्रा मसिना, प्राविधिक र सानातिना परियोजनामा दंग नपरी आफैंले विगतमा उठाएका कुरा निस्प्रभावित बनाउन सके भने त्यो नै प्रचण्ड भ्रमणको ठूलो उपलब्धि हुनेछ र उनले यस्तो अवसर बिरलै प्राप्त गर्नेछन् । भारत नै लाभान्वित यसबाट भारत स्वयं नै लाभान्वित हुनेछ किनभने छिमेकीप्रति भारतीय व्यवहार बेलायती लर्ड कर्जनको विदेश नीतिकै निरन्तरतामा क्रमभंगता हुन सक्छ । प्रचण्डले धेरैपल्ट क्रमभंग गरेका छन् । यसपटक मोदीलाई छिमेकीसँग नीति परिवर्तन गरी गणतन्त्र भारतको स्वतन्त्र विदेश नीति लिने अवसर जुराइदिन सक्छन् । जुन कुरा मोदीले आफ्नो पहिलो नेपाल भ्रमणका बेला नेपालको संविधानसभामा सम्बोधन गर्दै ऋषिमनका कुरा गरेर नेपालीजनको ताली खाएका थिए र यो सम्बोधनको सन्देश सकारात्मक परेको पनि थियो । यो भ्रमणमा प्रचण्डले मोदीलाई त्यही अवस्थामा पुर्याउन सके भने क्षेत्रीय रूपमा प्रचण्डको यो पहलकदमी मौलिक ठहर्नेछ र उनलाई यो भ्रमण आफ्नो कूटनीतिक कौशलता देखाउने अन्तिम अवसर सावित हुन सक्छ ।"
न्यायालयको लक्षण रेखा,"दुई साताअघि 'चुनौती न्यायालयको' शीर्षकमा अन्नपूर्ण पोस्ट् दैनिकमा प्रकाशित पंक्तिकारको आलेख पढेपछि बुद्घिजीवी र धेरै सर्वसाधारणले आआफ्नो प्रतिक्रिया दिए । अधिकांशले कार्यकारिणीको क्षेत्राधिकार र न्यायिक सक्रियताका विषयमा नेपालमा विषद् रूपमा बहस हुन नसकेको जिकिर गरे भने केहीले अनावश्यक रूपमा न्यायिक क्षेत्रबारे आमसञ्चारमाध्यममा 'डिस्कोर्स' सुरु गराएकोमा आफ्नो असहमतिसमेत प्रकट गरे । फ्रान्सेली दार्शनिक मन्टेस्क्युले अठारौं शताब्दीमा 'शक्ति पृथकीकरणको सिद्धान्त' को प्रतिपादन गरेपछि तत्पश्चात्का प्रजातान्त्रिक राजनीतिक प्रणाली र संवैधानिक विकास क्रममा कार्यकारिणी, विधायिका र न्यायपालिकाबीचका कार्यक्षेत्राधिकारलाई नैतिक, सैद्धान्तिक र व्यावहारिक अनुभवका आधारमा सीमाबद्ध (डिलिमिटेसन) गर्ने कार्य विश्वभर हुन थालेको हो, तथापि अध्यक्षात्मक वा संसदीय राज्य व्यवस्था जेजस्तो भए पनि आधुनिक राज्य प्रणालीका यी तीन प्रमुख संयन्त्रका कार्य क्षेत्राधिकारको सीमांकन गर्ने सिद्धान्त र नजिरको स्थापना धेरै हदसम्म न्यायिक पुनरावलोकनद्वारा हुने गरेको पाइन्छ । यसैले पनि कार्यकारिणी र विधायिकाको कार्यक्षेत्राधिकारको प्रसंग उठ्दा न्यायपालिकाले 'सेल्फ सेन्सरसिप' को पक्षमा ध्यान दिनु बढी दायित्वपूर्ण हुने मान्यता रहिआएको छ । विश्वको पछिल्लो करिब साढे दुई सय वर्षको अवधिमा सुषुप्त रहेको न्यायालय हिजोआज प्रजातन्त्रीकरणमा लागेका देशहरूमा सक्रिय हुन थालेको छ । न्यायालयको यस प्रकारको अहिलेको बढ्दो सक्रियताबाट यसको कार्य क्षेत्राधिकारको सिमाना पनि वृद्धि हुँदै गएको छ भने कार्यकारिणी अधिकारलाई व्यवस्थापिकाले र पछिल्लो समयमा आएर न्यायपालिकाले समेत अतिक्रमण गर्ने क्रम बढेको देख्नसुन्न पाइन्छ । के कार्यपालिका अधिनायकवादी बन्दै गएकाले उनीहरूमा नियामक उपक्रम बढाउनुपरेको हो ? स्वतन्त्र न्यायालय भएका देशमा न्याय सम्पादनको कार्य विधिसम्मत शासन कायम राख्ने उद्देश्यबाट मार्गनिर्देशित हुन्छ । सार्वजनिक सरोकारका विषयलाई अदालतले आफ्नो कार्य क्षेत्राधिकारका रूपमा लिन थालेको अढाइ दसकयता कार्यकारिणी र विधायिकाको भूमिकाभन्दा न्यायालयको भूमिका विधिको व्याख्यामा मात्र सीमित नभई राज्य सञ्चालनको लागि कार्यकारिणीले गर्ने नीतिगत निर्णय, व्यवस्थापिकाको विधायिकी निर्णय, शासकीय प्रक्रिया र कार्यान्वयनको तहसम्म पुगेको छ । फेरि जहिलेचाह्यो तहिल्यै अदालतको अवहेलनाको हतियार चलाएर नेपालमा न्यायालय बढी नै स्वेच्छाचारी हुन खोजेको पनि प्रतीत हुन्छ । कहाँसम्म भने अदालतमा भ्रष्टाचार व्याप्त भएको प्रश्न उठाउँदाउठाउँदै पनि नेपाल बार एसोसिएसनका तत्कालीन केन्द्रीय अध्यक्ष तथा वरिष्ठ अधिवक्ता विश्वकान्त मैनालीलाई ६ महिनासम्म अदालतमा बहस नै गर्न नपाउने गरी बन्देज लगाइएको घटना स्मरणीय छ । भारतमा पनि संविधान जारी भएको लामो समयपछि अहिलेसम्म पनि बेलाबेलामा न्यायपालिका र व्यवस्थापिका, कहिले न्यायपालिका र कार्यपालिकाबीच विशेषाधिकारका प्रश्न र द्वन्द्व उपस्थित नहुने गरेका होइनन् । नेपालमै २०३४ सालतिर निरंकुश भनिएको तत्कालीन निर्दलीय पञ्चायती व्यवस्थाअन्तर्गतकै सर्वोच्च अदालत (न्यायालय) र राष्ट्रिय पञ्चायत (तत्कालीन व्यवस्थापिका) बीच विशेषाधिकार हननबारे गम्भीर संवैधानिक द्वन्द्व भएको कुरा धेरैलाई सम्झना हुनुपर्छ । यसले न्यायिक स्वतन्त्रताको पक्षको रूपमा पनि लिन सकिन्छ । ब्रिटिस औपनिवेशिकताबाट भारत स्वतन्त्र भएपछि कार्यपालिका अर्थात् सरकारले कृषि र भूमिसुधारका ेलागि जारी गरेका कानुनमा सम्पत्तिमाथिको मौलिक अधिकारलाई बेवास्ता गरिएको भन्दै अदालतले खारेज गरिदिएको थियो । यही कारणले पछि सन् १९५१ मा उक्त कानुनमा संशोधन गर्ने नाममा न्यायिक पुनरावलोकन हुन नसक्ने प्रावधान पनि थप्नुपरेको थियो । भारतमै सन् ८० को दसकयता रिजरभेसन, दिल्लीका अवैधानिक स्थानमा बनाइएका व्यावसायिक भवनहरूको सञ्चालनमा सरकारले लगाएको रोक, भारतीय राष्ट्रपतिले दिने क्षमादान सम्बन्धमा न्यायिक पुनरावलोकन हुन सक्ने कुरा, भ्रष्टाचारको मामिलामा मुख्यमन्त्री र मन्त्रीहरूमाथि मुद्दा चलाउन सरकारसँग पूर्वअनुमति लिनुनपर्ने सर्वोच्च अदालतको निर्णयबाट कार्यपालिकामाथि हस्तक्षेप भएको आक्षेप लाग्दै आएको छ । विगत केही समययता नेपालमा पनि सरकारले गरेका निर्णयमाथि प्रश्न उठाएर कारण देखाऊ आदेश जारी गर्ने, सरकारी कार्य क्षेत्राधिकारका कार्यकारिणी निर्णय उल्टाइदिएर परमादेश जारी गर्ने, अन्तरिम आदेशद्वारा सरकारी योजना कार्यान्वयन हुन नसक्ने गरी रोक लगाउने र कार्यान्वयन गर्दा पनि न्यायिक निकायले गरेको आदेशमा पूर्व निर्धारित विधि, प्रक्रिया र 'प्रेस्क्रिप्सन' अनुसार मात्रै गर्न पाइने विडम्बना देशमा प्रजातन्त्रीकरण प्रक्रियासँगसँगै घट्नुको सट्टा अनौठो ढंगले बढ्दै गएको छ । यो परिस्थितिका कारण एउटा जननिर्वाचित सरकारले जनताप्रति जवाफदेहिता बहन गर्नुपर्ने बाध्यता नभएको अदालतको नियमन र नियन्त्रणमा कुण्ठित हुँदै जानुपर्ने अवस्था आयो भन्ने गुनासो सुनिन थालेको छ । न्यायपालिको सर्वमान्य कार्यहरूमा विवादको निष्पक्षताका साथ कानुनी समाधान दिने, संविधानको व्याख्या गर्ने र पूर्णः न्याय प्रदान गर्न आवश्यक आदेश जारी गर्ने मात्रै हो । यी तीन कुराभन्दा बढी विषयमा प्रवेश गर्नेबित्तिकै न्यायपालिकाद्वारा कार्यपालिका वा विधायिकाको कार्य क्षेत्राधिकारमा अतिक्रमण हुन जान्छ । यसै प्रसंगमा सर्वोच्च अदालतले पुष्पकमल दाहालको नेतृत्वमा माओवादी केन्द्र, नेपाली कांग्रेस र राप्रपासमेतको संयुक्त सरकार गठन भएपछि धेरै अन्तरिम आदेशहरू जारी गरी सरकारी कार्य ठप्प हुन पुगेको देखिन्छ । मन्त्रिपरिषद्को निर्णयका साथै राजनीतिक तथा कूटनीतिक क्षेत्रको नियुक्ति, पूर्वाधार र विकास निर्माण कार्यसमेत यथास्थितिमा राख्न वा रोक्नको लागि अन्तरिम आदेश जारी गरेर सरकारका कार्य क्षेत्राधिकारमा हस्तक्षेप गरी निष्प्राण बनाउने नियोजित चलखेल सुरु गरिएको जनस्तरमै आरोप लागिरहेको छ । कार्यपालिकाको विशेष क्षेत्राधिकारमा अनावश्यक रूपमा न्यायालय प्रवेश गर्नु हुँदैन, यसो भएमा नेपालको नयाँ संविधानले परिकल्पना गरेको शक्ति पृथकीकरणको सिद्धान्त बेकार बन्न जान्छ । नयाँ सरकारले आफ्नो सरकारको नीति तथा कार्यक्रम कार्यान्वयनको लागि उसलाई कानुनबमोजिम निर्णय लिन वाधाअवरोध पुर्याउने कुनै पनि कार्य अदालतबाट गरिनु हुन्न । सर्वोच्च अदालतले कार्यकारिणीअन्तर्गतका विभिन्न निकाय, आयोग, प्रतिष्ठान र समितिहरूमा दलीय भागबन्डाको आधारमा नियुक्ति गरेका व्यक्तिलाई नै कायम गरिँदिँदा शक्ति पृथकीकरणको सिद्धान्तविपरीत सर्वोच्च अदालतले मन्त्रिपरिषद्को कार्य क्षेत्राधिकारमाथि अतिक्रमण गर्न खोजेको ठहरिनेछ । यस्तो कार्यबाट सरकार 'अदालतको बन्धक' बन्न जान्छ । विगत २४ वर्षमा २६ वटा सरकार परिवर्तनले नेपालको लोकतन्त्रलाई विश्वमै हास्यास्पद बनाइदिएको अवस्थामा जनताको दैनन्दिन काममा प्रत्यक्ष सरोकार हुने र जनताप्रति उत्तरदायी हुनुपर्ने सरकारमाथि लगाइएका अनेकौं अंकुशले गर्दा कार्यपालिका र कार्यपालिकाको नेतृत्व गर्ने राजनेता बदनामीका 'ब्रान्ड' बन्नेसिवाय केही नहुने परिस्थिति नेपालमा पनि देखा पर्न थालेको छ । न्यायालयले कानुनमा लेखिएभन्दा फरक विवाद निरूपण गर्न मिल्दैन भने संविधानमा लेखिएको जति छ, त्यति मात्रै व्याख्या गर्ने सर्वोच्च अदालतको काम हो । कुनै व्यक्तिलाई नियुक्ति दिने वा नदिने, विकासको कार्य कसरी अघि बढाउने, राहत प्रक्रिया र विधि के अपनाउने, परियोजना कसरी सञ्चालन गर्ने, आर्थिक सुविधा वा सहुलियत दिने वा नदिनेजस्ता कार्यकारिणीका कार्य क्षेत्राधिकारभित्रका कुरामा अदालत बोल्न मिल्छ कि मिल्दैन ? अर्कोतर्फ, सार्वजनिक सरोकारका विषयमा अदालतमा रिटसमेत हाल्नुनपर्ने, अदालतले नै मुद्दा अघि बढाउन सक्ने नजिर भारतमा स्थापित भइसकेको छ । सूचनाको हकको कानुनी प्रत्याभूतिको पृष्ठभूमिमा सार्वजनिक सरोकारका मुद्दामा अभिरुचि लिन सक्रिय न्यायालय आमजनतालाई प्रत्यक्ष असर परिरहेको काठमाडौं उपत्यकाको पुरानो चक्रपथमा देखिएको सरकारी लापरबाहीप्रति भने मौन छ । स्वास्थ्योपचारको नाममा सरकारको मेडिकल बोर्डको स्वीकृतिविना र नेपालमै उपचार हुने रोगको लागिसमेत करोडौं रुपैयाँ औषधोपचार खर्च लिएर विदेश जाने विशिष्ट कहलिएका पदाधिकारी, पूर्वपदाधिकारी तथा नेतालाई रकम नदिन जनआकांक्षाअनुरूप सर्वोच्च अदालतले अन्तरिम आदेश जारी गर्दैन, किन ? गैरसैनिक नेपाली नागरिकलाई विदेशी भूमिमा सशस्त्र कार्यमा संलग्न गराएको थाहा पाएर पनि अनुमति दिने सरकारी कार्यविरुद्ध परमादेश जारी गर्न सक्तैन, किन ? यी त केही दृष्टान्त मात्रै हुन् । त्यति मात्र होइन, अदालत आफैंले बीसौं वर्षदेखि फैसला नटुंग्याएका र वर्षौंवर्षदेखि न्याय दिन ढिलासुस्ती गरिएका बीसौं हजार मुद्दाको लागि सर्वोच्च अदालतको दायित्व के ? अदालतको आफ्नै जवाफदेहिता के र कहाँ छ ? यसरी न्यायिक क्षेत्र कार्य क्षेत्राधिकार विस्तारसँगै आफ्नै नीतिगत अन्तरद्वन्द्वमा फसेको हो कि भन्ने पनि लाग्छ । भारतमा तत्कालीन सभामुख सोमनाथ चटर्जीले केही पहिले र हालै केही समयअघि त्यहाँका वर्तमान अर्थमन्त्री अरुण जेट्लीले कार्यपालिकाको अधिकार क्षेत्रभित्र पर्ने विषयमा न्यायालयले निर्णय गर्न नहुने भन्दै न्यायालयले आफ्नो 'लक्ष्मण रेखा' कोर्न आवश्यक भएको बताएपछि भारतभर त्यसबारे निकै खलबली भएको थियो । प्रश्न यो पनि छ, न्यायिक जवाफदेहिताविना न्यायिक सक्रियता मात्रै उपभोग हुन सक्छ कि सक्तैन ? अहिले नेपालको न्यायिक इतिहासमा पहिलोपटक सुयोग्य महिला प्रधानन्यायाधीशको पदमा नियुक्त हुनुभएकाले देशको न्यायिक क्षेत्रमा ठूलो सुधार हुने अपेक्षा गरिएको छ । प्रधानन्यायाधीश सुशीला कार्की मात्र होइन, सर्वोच्च अदालतमा अहिले काबिल न्यायाधीशको ठूलै समूह न्याय सम्पादनमा क्रियाशील छ । यस पृष्ठभूमिमा समेत, न्यायालयको सरकारलाई घेराबन्दी गर्ने कार्य सामान्य मान्न सकिँदैन । सर्वोच्च अदालतले कार्यकारिणीअन्तर्गतका विभिन्न निकाय, आयोग, प्रतिष्ठान र समितिहरूमा दलीय भागबन्डाको आधारमा नियुक्ति गरेका व्यक्तिलाई नै कायम गरिँदिँदा शक्ति पृथकीकरणको सिद्धान्तविपरीत सर्वोच्च अदालतले मन्त्रिपरिषद्को कार्य क्षेत्राधिकारमाथि अतिक्रमण गर्न खोजेको ठहरिनेछ । यस्तो कार्यबाट सरकार 'अदालतको बन्धक' बन्न जान्छ । प्रधानन्यायाधीश कार्कीकै शब्द सापटी लिँदा भ्रष्टाचार र मिलिभिगतबाट ग्रसित तथा तामेलदार, माफिया र राजनीतिज्ञबाट आक्रान्त अदालत आफैंमा पहिल्यै व्यापक सुधारको खाँचो देखिन्छ । बहालवाला प्रधानन्यायाधीशलाई देशको कार्यकारिणीको प्रमुखको रूपमा मन्त्रिपरिषद्को अध्यक्ष नियुक्ति गर्ने जुन नजिर नेपालमा स्थापित गरियो, त्यसकै परिणति पृथक चरित्र बोकेका कार्यपालिका र न्यायपालिका दुवै निकायको कार्य क्षेत्राधिकार आइन्दा एकअर्कामा डब्लिन, मिसिन वा झीनो बन्दै जान थालेको देखिएको छ । कतिपय अवस्थामा अब न्यायालय र सरकारको कार्य क्षेत्राधित्रकार फरक वा पृथक देखिनै पनि छोड्यो भनिन्छ । सर्वोच्च अदालतले जारी गर्न थालेका विगत एक महिनायताका विभिन्न आदेशहरू र अन्तरिम आदेश मनन गर्ने हो भने अब सरकारभन्दा माथि 'सुपर सरकार' को रूपमा सर्वोच्च अदालत देखा परेको छ । राज्यका कुन तहको निर्वाचन कहिले गर्ने भन्ने विषयमा संविधानमै स्पष्ट व्यवस्था हुँदाहुँदै तथा सरकार र निर्वाचन आयोगले आआफ्ना संवैधानिक दायित्व बहन गरिरहेको अवस्थामा सर्वोच्च अदालतलाई निर्वाचनको कार्ययोजना माग्ने अधिकार छ कि छैन ? त्यसो भए के भोलिका दिनमा सरकारले निर्वाचन नराउने भयो वा गर्न नसक्ने भयो भने सर्वोच्च अदालतले आफ्नै रोहबरमा निर्वाचनसमेत गराउन सक्छ ? यसकारण न्यायिक पुनरावलोकनको सीमा कहाँसम्म हुन सक्छ, प्रश्न गम्भीर छ ।केही दिनपछि प्रधानमन्त्री पुष्पकमल दाहाल भारतको भ्रमणमा जाँदै हुनुहुन्छ, अमूक व्यक्तिले भ्रमणबारे कूटनीतिक मर्यादाभित्रका कुरा सार्वजनिक गर्न माग गर्दै अदालतमा रिट हाल्दैमा अदालतले औचित्यता नहेरी कारण देखाऊ आदेश जारी गरेर दुई देशको सम्बन्धलाई प्रभावित पार्ने त ? यस्ता परराष्ट्र वा राष्ट्रिय सुरक्षाका विषयमा कसैले रिट हाल्दैमा कारण देखाऊ आदेश जारी गर्नु कति जायज होला ? यस अर्थमा प्रश्न उठ्छ के न्यायका नौ सिङ हुन सक्छ ? सार्वजनिक सरोकारको विषयको नाममा होस् वा नहोस्, न्यायालयले कुन हदसम्म कार्यकारिणी वा व्यवस्थापिकाको कार्य क्षेत्राधिकारमा अतिक्रमण गरिरहने, त्यसको लक्ष्मण रेखा के हो भन्नेबारे सर्वोच्च अदालतले अब ऐतिहासिक सिद्धान्त र नजिर स्थापना गर्ने बेला आएको छ ।"
जन्म र मृत्युमा बीस केजी चामल !,"कुनै पनि राष्ट्रराज्यको नेतृत्व गर्ने हैसियत राख्ने व्यक्तिले कुनै पनि गलत दृष्टिकोण र अवधारणा सार्वजनिक गर्नाले त्यसले तत्काल, मध्यका र दीर्घकालमा केकस्ता असर निम्तिन सक्छन् भन्ने हेक्का राख्नैपर्छ । अहिले कर्णालीका जनतालाई जन्म र मृत्युमा बीस केजी चामल निःशुल्क उपलब्ध गराउने प्रधानमन्त्रीको योजनाले विवादको रूप धारण गरेको छ । प्रधानमन्त्रीको एकहोरो आलोचना र विरोध गर्नुभन्दा यसको सही व्याख्या र विवेचना गरिनुपर्छ । प्रधानमन्त्रीले घोषणा गरेको कार्यक्रम खराब नियतवश गरिएको नै हो भन्न सकिँदैन । तर यस्तो देशकै उच्च स्थान र पदमा रहेको व्यक्तिले सोचविचार र अध्ययन गरी विवेकपूर्ण ढंगले गरिएको हो भन्न सकिँदैन । कम्तीमा हाम्रा राजनेता, नेता र नीतिनिर्माणकर्ताहरूले यो कुरामा गहन विचार पुर्याउनैपर्छ । आफ्नै नेतृत्वका मन्त्रिमण्डलका मन्त्री कर्णालीका जीवनबहादुर शाही पनि लामो समयदेखि कर्णालीलाई मगन्ते र खाद्य संकटको नियोजित हल्ला फैलाएर कर्णालीलाई मागी खाने भाँडो बनाउनु हुन्न भन्ने धारणा राख्दै आएका छन् । उनीसँग सरसल्लाह गरेर यो कार्यक्रम प्रधानमन्त्रीले किन ल्याएनन् ? प्रधानमन्त्रीजस्तो व्यक्तिले संसद्को गरिमामय स्थानबाट यस्ता हावादारी कार्ययोजना ओकल्नाले कर्णालीका जनतामाथि हुन गएको अपमानसिवाय अरू केही हुन सक्दैन, जानाजान वा अनजानमा । कर्णालीलगायत यो देशका दूरदराजदेखि तराई र काठमाडौं उपत्यकाभित्रै त्यस्ता हजारौं व्यक्ति र घरपरिवार छन्, जसलाई एक छाक टार्न धौधौ पर्ने गर्छ । उनीहरूको पहिचान गरी खाद्यलगायत अन्य सेवासुविधा राज्यको तर्फबाट दिने नीति र कार्यक्रम प्रधानमन्त्रीले ल्याएको भए उचित हुने थियो । पहिलोपटक दाहाल प्रधानमन्त्री भएकै बेला मध्यपश्चिमको सुर्खेतबाट राउटेको एक टोली काठमाडौंमा प्रधानमन्त्रीलाई भेट्न गएका थिए । त्यसबेला प्रधानमन्त्रीले राउटेलाई सोझो प्रस्ताव राखोका थिए, म तिमीहरूलाई घरबारीको व्यवस्था गरिदिन्छु आएर खेतीपाती गरेर खाऊ भन्दा राउटेले प्रतिउत्तरमा 'तिमी यहाँको राजा हामी बनको राजा' हामीलाई वनै रमाइलो छ । त्यहाँ हामीले कुकाठ मात्र काटेर विभिन्न सामान कोसी, खाट (अन्न राख्ने भकारी), सन्दुक आदि बनाउँछौं । आजभोलि यी तिम्रा मान्छेले वनमा हामीलाई काट्न दिँदैनन् बरु हामीलाई त्यो व्यवस्था मिलाइदिनुहोस् भने । प्रधानमन्त्रीले दुईचार खसीबोका, केही बोरा चामल र केही रुपैयाँ दिए र पछि पनि दिने व्यवस्था गरियो । आजसम्म पनि राज्यतर्फबाट त्यही कामको निरन्तरताबाहेक उनीहरूको लागि अन्य काम भएको छैन । यस्तै राष्ट्रपति रामवरण यादवलाई पनि भेटे उनीहरूले राउटेको समाजशास्त्र र मानवशास्त्रको अवस्था हेरी व्यवस्था गर्नुपर्छ भने । तर त्यसतिर सरकार र सम्बन्धित निकायको ध्यान गएन । उक्त समुदायलाई क्रमशः रूपान्तरण गर्दै देशको अन्य समुदायसरह विकासको मूल प्रवाहमा ल्याउने राज्यको दायित्व र कर्तव्य हो । आठदस वर्षअघिसम्म अति निम्नस्तरको जीवन शैलीमा भए पनि नमाग्ने आफ्नै पौरख र गौरवमा बाँच्ने मेहनेती समुदाय हो यो । झूटो कुरा गर्दै नगर्ने व्यवहार र संस्कार भएका राउटे हुन् । त्यसैले त त्यो क्षेत्रमा एउटा प्रचलित उखान नै छ, 'कस्तो राउटेको बोलीजस्तो एक वचन भएको' । आज राउटेहरू विभिन्न संस्था र व्यक्तिहरूसँग माग्दै हिँडेको र रक्सी पिउँदै गरेको देख्न र समाचारमाध्यमै समचार पढ्नसुन्न पाइन्छ । यस्तो मगन्ते संस्कार उनीहरूमा बसाल्ने जिम्मेवार राज्यसञ्चालक नै हुन् । यस्तै जुम्लाको सिंजामा औद्योगिक क्षेत्र बनाउने । कर्णालीमा एउटा पोलिटेक्निकल स्टिच्युट स्थापना गर्ने कुरा स्वयं दाहालले गरेको थिए । खोइ त्यसको कार्यान्वयन आज भएको त्यतातिर प्रधानमन्त्रीको ध्यान जानुपथ्र्यो, त्यो भएको छैन । त्यसको हिसाबकिताब कर्णालीका जनताले राखैकै छन् । अहिले आए र मर्दा र जन्मिँदा बीसबीस केजी जामल उपलब्ध गराउने घोषणाले कर्णालीका जनताको भावनामाथि ठूलैचोट पुग्नुका साथै देशविदेश र यस क्षेत्रका जनतामाझ सामाजिक सञ्जाललगायत यत्रतत्र विरोध भइरहेका छन् । इतिहास, विगत र भविष्य केलाउँदा कर्णाली राजनीतिक, साँस्कृतिक, भाषिक र आर्थिक रूपमा आत्मनिर्भर थियो र हुनेछ । यसमा कुनै दुविधा छैन छ त केवल मात्र अवसर र राष्ट्रिय राजनीतिमा पहुँचको । इतिहासमा त अंकित छ नै, पंक्तिकारले पनि देखेभोगेकै हो बीसपच्चीस वर्ष पहिलासम्म जुम्लाको मार्सी धान, कालीकोटको सान्नीरास्कोटको अन्न, हुम्लाको ठेटुवा (स्थानीय उत्पादित कपासबाट हातेतानमा बुनेको दौरासुरवाल र महिलाको गुन्युचोली बनाउने कपडा), मुगु, हुम्ला र डोल्पाको ऊन, उवा (जौ प्रजातिको उच्च कोटीको पोसिलो खाद्य), दोल्फुको तामु (तामा धातु) यी प्रख्यात थिए । यसको व्यापार आसपासका जिल्ला बीचबीच र तिब्बतसम्म निर्यात गरिन्थ्यो । यो देशका शासक र नीतिनिर्माण तहमा बस्नेहरूले लिएको गलत अवधारणाबाट निर्देशित नीति, नियम र योजनाका साथै राजनीतिक प्रणालीको सिकार भएकै कारण कर्णालीले मात्र हैन, समग्र देश आज परावलम्बी र स्वाभिमान गुमाउने तहमा राजनीतिक, आर्थिक, सांस्कृतिक, धार्मिक र सामाजिक रूपमा फसेको हो । कर्णाली अञ्चलको मुगुमा अवस्थित पर्यटकीय स्थल रारामा २०७१ मंसिर २५ र २६ गते पे्रस काउन्सिल नेपाल र नेपाल पत्रकार महासंघ र कर्णालीका पत्रकारको रारा सञ्चार सम्मेलनले तत्कालीन सूचनामन्त्री, पत्रकार महासंघका अध्यक्ष, प्रेस काउन्सिलका अध्यक्षलगायत अन्य विशिष्ट पत्रकारबीच छलफल चलाई रारा सञ्चार सम्मेलन २०७१ घोषणा गरेको थियो, जसको बुँदा नम्बर १ मा नेपालको पत्रकारिताले कर्णालीको सम्पन्नतालाई भन्दा कर्णालीका विषयलाई दयामुखी लिडबाट मात्रै समावेश गर्ने गरेको कारण कर्णालीको वास्तविकताभन्दा दयामुखी बिम्बले समग्र कर्णालीलाई हीनताबोध गराएको वास्तविकता आत्मसात गर्दै राष्ट्रिय तथा अन्तर्राष्ट्रिय सञ्चारमाध्यमलाई कर्णालीको बिम्ब परिवर्तनका समाचार सामग्री प्रकाशन तथा प्रसारण गर्न आग्रह गरेको थियो । यस्तै किसिमको आलेख अन्नपूर्ण दैनिकमा २०७१ चैत २८ शनिबारको अंकमा 'बेइजिङमा बसेर कर्णाली सम्झँदा आलेखमा कृष्णमुरारी भण्डारीले कर्णालीको गौरव, सम्भावना, सो्रत र खाद्यान्नमा आत्मनिर्भरताबारे प्रस्ट पारेका छन्, आफैंले कर्णाली देखेर भोगेर गएपछि । उनी लेख्छन्, 'हाम्रो दिमागमा भरिएको छ, कर्णाली भनेको दुःखको सागर हो । त्यसैले हामीलाई लाग्छ, अभाव, गरिबी र अविकासको राजधानी हो कर्णाली । हामीलाई कर्णाली यसैगरी चिनाइयो । आजपर्यन्त त्यही ढर्रामा कर्णालीलाई विकासविद् पस्किरहेछन् र जागिर खानेहरू त्यही खाइरहेछन् । राजनीति गर्नेहरू राजनीति गरिरहेछन् । पत्रकार खाद्यान्न अभाव लेखिरहेका छन् । भण्डारीले लेखेका छन्, 'चिनियाँको डाइनिङ टेबुलमा बसेपछि ज्ञान भयो । चीनले त्यही गर्व गरेर पस्किरहेछ । हामी त्यसमा आत्मग्लानी गरिरहेका छौं । कर्णालीको शक्ति त्यहाँको सम्पन्नतामा देखे, भोगेर मज्जासँग अनुभव गरे एक्लै होइन, नेपालका १५ जना पत्रकार लेखकसँगसँगै । कर्णालीका खाद्यान्नलाई चिनियाँले जस्तै इज्जत गरेर चुल्लो वा डाइनिङ टेबुलमा पुर्याउन सक्ने हो भने चीनलाई पनि उछिन्न सक्ने क्षमता राख्छ । ती खानाभन्दा कर्णालीमा तिख्खर विविध खानेकुरा उत्पादन हुन सक्छन् । खाद्यका परिकार कर्णालीमा विविधता र धेरै छन् । विविध प्रकारका खानेकुरा कर्णालीमा खाइन्छ कि गनिसाध्य छैन ।' व्यावसायिक खेतीमा यस क्षेत्रका जनतालाई प्रेरित गर्दै त्यसको व्यवस्थापन र बजारीकरणको लागि सरकारले नीति, योजना र कार्यक्रम लागू गर्नुपर्छ । यो दिशामा हाम्रो दृष्टि गएकै छैन । यति गर्न सकियो भने कर्णाली क्षेत्रका जनताको जीवनस्तरले ठूलै फट्को मार्नेछ नै, समग्र राष्ट्रलाई नै राजस्व र अन्य क्षेत्रबाट ठूलो बल पुर्याउनेछ । कर्णाली प्रशस्त सम्भावना र सो्रत भएको क्षेत्र हो विभिन्न अध्ययनले पनि यो देखाएको छ । भाषासंस्कृति, पर्यटन, जडीबुटी, पशुपालन, फलफूल, जल आदिमा । यहाँ प्रशस्त फाँट परेका बुकीघाँस भएका चरणभूमि (पाटन), सदावहार नदी, हिमनदी, खोला र ठूलासाना अनगिन्ती तालतलाउ छन् । यसको उचित प्रयोग, व्यवस्थापन र सुरक्षा भएको छैन । गाउँबस्ती र जमिन रुखासुखा र अँध्यारा छन् । यो यथार्थलाई केन्द्र भागमा राखेर सरकारले विपन्नताको मगन्ते अवधारणाबाट प्रेरित भएर हैन, स्रोतको पर्याप्तताको अवधारणाको आधारमा यस क्षेत्रको लागि नीति, योजना र कार्यक्रम बनाउनुपर्छ । यी माथिका तत्तत् विषयमा अध्ययन, अनुसन्धान र स्थानीय तहमा पाठ्यक्रम निर्माण गरी पठनपाठन गर्ने विद्यालय, संस्था र विश्वविद्यालयको स्थापना गर्ने । तत्काल उच्च कोटीको जनशक्ति उत्पादन राज्यको साधन र स्रोतले नभ्याए पनि एक वा दुई पञ्चवर्षीय कार्यकालभित्र राज्य सञ्चालकको दृढ इच्छाशक्ति भए निम्न र मध्यम खालको जनशक्ति उत्पादन राज्यले गर्न सक्छ । व्यावसायिक खेतीमा यस क्षेत्रका जनतालाई प्रेरित गर्दै त्यसको व्यवस्थापन र बजारीकरणको लागि सरकारले नीति, योजना र कार्यक्रम लागू गर्नुपर्छ । यो दिशामा हाम्रो दृष्टि गएकै छैन । यति गर्न सकियो भने कर्णाली क्षेत्रका जनताको जीवनस्तरले ठूलै फट्को मार्नेछ नै, समग्र राष्ट्रलाई नै राजस्व र अन्य क्षेत्रबाट ठूलो बल पुर्याउनेछ । हालको कर्णालीलाई एउटा अलग्गै 'आत्मनिर्णयसहितको स्वायत्त राज्य' दिन्छौं र बनाउँछौं भन्दै अनजान कर्णालीका युवालाई 'जनयुद्ध' मा ज्यान फाल्न हौस्याउने 'प्रचण्ड' ले कर्णालीका जनतालाई बीस केजी चामल दिने घोषणालाई कदाचित उचित मान्न सकिँदैन । यो सरासर कर्णालीका जनतामाथि गरिएको राजनीतिक बेइमानी र धोका नै हो । यस्तै किसिमका गलत नियत र मन्त्रणाले दीक्षित शिक्षाले गर्दा लोकतन्त्र आइरहेको भनिरहँदा दोस्रो संविधानसभाले संविधान ल्याउने समयमा यति प्रदेश र उति प्रदेशको खिचातानीमा कर्णाली जुम्लाका हरिबहादुर कुँवरले मृत्युवरण गर्नुपर्यो भने सयौं संख्यामा जनता अंगभंग र घाइते भए । सो विवाद अझै समग्र देशभित्र यथावत् नै छ । नामांकन र सीमांकनको अवस्थामा केकति खुनखराब र क्षति हुने हो, यसको टेलर विगतले तराई, मध्यपश्चिम र कर्णालीमा भएको आन्दोलनले देखाइसकेको छ ।"
राज्यले देखेन दशरथ रंगशालाको दुर्गति (फोटोफिचर),"शब्दः लोकेन्द्र प्रसाई तस्बिरः रजेन्द्र केसी काठमाडौःभूकम्पपछि नेपालको एकमात्र अन्तर्राष्ट्रिय रंगशाला दशरथ रंगशाला दयनीय अवस्थामा पुगेको छ । भूकम्प गएको करिब डेढ वर्ष बितिसक्दा पनि रंगशाला मर्मत तथा पुनर्निर्माणको प्रक्रिया परीक्षणमै अड्किएको छ । गत जुनको अन्त्यमा राष्ट्रिय खेलकुद परिषद् (राखेप) ले मल्टी डिसिप्लिनरी कन्सल्टेन्ट प्रालि, एनागर कन्सल्टेन्ट प्रालि र इन्क्लुसिभ कन्सल्टेन्ट प्रालिलाई संयुक्त रूपमा विस्तृत विवरण प्रतिवेदन (डीपिआर) का लागि जिम्मेवारी दिएको छ । उनीहरूले चार महिनाभित्र डीपीआर बुझाउनु पर्नेछ । प्रतिवेदनमा पूरै भत्काउनुपर्ने, आंशिक भत्काउनुपर्ने वा मर्मत गर्नुपर्ने सुझावसहित त्यसको खर्च विवरणसमेत उल्लेख हुने राखेपको निर्माण शाखाले जनाएको छ । यस्तो स्थितिमा रंगशालाको नियमित स्याहारसमेत ठप्प देखिन्छ । रंगशालाको आवश्यक रेखदेख र स्याहार पनि बन्द भएको छ । साधारण प्यारापिटतर्फ घाँसका ठुल्ठूला थुम्का मौलाएका छन् । भूकम्पको कारण भत्किएका रंगशालाका गेटहरू काम चलाउ रूपमा मात्र मर्मत गरिएको छ । भूकम्पका कारण रंगशालाको प्यारापिटमा बस्न सक्ने अवस्था छैन । भीआईपी प्यारापिटमा भवन विभागले पहेँलो स्टिकर टाँसिदिएको छ । साधारण प्यारापिटका पर्खाल पनि चर्किएका छन् । राखेप सदस्यसचिव केशवकुमार विष्टले सरकारी प्रक्रिया नै लामो भएकाले रंगशालाको मर्मतप्रक्रिया सुस्त भएको बताए । सरकारी सम्पत्ति बनाउनमात्र होइन भत्काउन पनि प्रक्रिया लामो हुन्छ, सदस्यसचिव विष्टले भने । रंगशाला निर्माण गर्दाको कागजातको अभिलेख नभएकाले अध्ययनमा गाह्रो भइरहेको उनले बताए । रंगशालाको साधारण प्यारापिटतर्फ नयाँ बनेको भागमा भने कुनै समस्या छैन । आठौं दक्षिण एसियाली खेलकुदका लागि साधारण प्यारापिट बढाइएको थियो । पछि थपिएको भाग भने आरसीसी गरिएकाले कुनै समस्या छैन । पुरानो भाग भने कम्तीमा मर्मत गर्नुपर्ने स्थितिमा छ । भीआईपी प्यारापिट पूरै भत्काउनुपर्ने अवस्था आउन सक्ने जनाइएको छ । भीआईपी प्यारापिटको छानाको भागले त्रिपुरेश्वर सडक खण्डलाई समेत ढाकेकाले भत्काउनुपर्ने अवस्था आउने स्रोतले जनाएको छ । राखेपको निर्माण शाखाका प्रमुख अरुण उपाध्याय डीपीआरको प्रतिवेदन नआइकन काम सुरु गर्न सक्ने अवस्था नभएको बताउँछन् । दशरथ रंगशालामा लामो समयदेखि फुटबल गतिविधि बन्द छ । दुई वर्षपछि १३ औं दक्षिण एसियाली खेलकुद (साग) नेपालमै आयोजना हुने भएकाले पनि नेपाललाई पूर्वाधार निर्माण र मर्मतको चटारो छ । भूकम्प गएको करिब डेढ वर्ष बितिसक्दा पनि रंशशाला मर्मत तथा पुनर्निर्मिाणको प्रक्रिया परीक्षणमै अड्किएको छ । रंगशालाको आवश्यक रेखदेख र स्याहार पनि बन्द भएको छ । डीपीआरको प्रतिवेदन आएपछि त्यसले दिने सुझावअनुसार अगाडि बढ्नुपर्ने हुन्छ । तर सरकारी प्रक्रिया भएकाले लामो समय लाग्छ । भत्काएरै निर्माण गर्नुपर्ने भए गम्भीर रूपमा अगाडि बढ्नुपर्ने हुन्छ । तत्काल रंगशाला सुचारु हुने अवस्था देखिँदैन, उपाध्यायले भने । चालू आर्थिक वर्षमा दशरथ रंगशालाका लागि तीन करोड बजेट विनियोजन भएकाले निर्माण वा मर्मत मल्टिइयर मा जाने निश्चित छ । उपाध्यायले १३ औं सागका लागि पूर्वाधार निर्माण समयमा गर्न फास्ट ट्र्याक प्रभावकारी विकल्प हुन सक्ने बताए । भूकम्प आउनुअघि राखेपले रंगशालाको साधारण प्यारापिटमा जस्ताको छाना हाल्ने निर्णय गरेको थियो । त्यतिबेला साधारण प्यारापिटतर्फ १२ हजार सिट राखिएको थियो । तर भूकम्पपछि रोकिएको छाना हाल्ने काम भर्खरै सुरु गरिएको छ । प्यारापिटमा राखिएका सिटहरू भने निकाल्न सुरु गरिएको छ । छाना हाल्दा फुट्ने डरले सिट अहिले झिकिएको राखेपले जनाएको छ । रंगशालाको ट्रयाक पनि कमजोर छ । खेलाडीहरूले ट्र्याकको अवस्थालाई लिएर गुनासो गर्ने गरेका छन् । तर ट्र्याक मर्मतका लागि तत्काल राखेपसँग कुनै योजना छैन । यसबीच रंगशालाको खुला आवत्जावतले हरेक बिहान दशरथ रंगशालाको मैदानमा मान्छेको मेला नै लाग्ने गरेको छ । युवराज लामा राखेपको सदस्यसचिव रहँदा नै रंगशालाको सुरक्षाका लागि प्रहरीको व्यवस्था गर्ने भनिए पनि त्यो कार्यान्वयन हुन सकेको छैन ।"
न्युडायमन्ड र एपीएफको विजयी सुरुआत,"काठमाडौः न्युडायमन्ड स्कुल र एपीएफ क्लबले तेस्रो एनभीए राष्ट्रिय महिला तथा पुरुष क्लब भलिबल च्याम्पियनसिपअन्तर्गत महिलातर्फ विजयी सुरुवात गरेका छन् । मंगलबारबाट त्रिपुरेश्वरस्थित राष्ट्रिय खेलकुद परिषद् (राखेप) को कभर्डहलमा सुरु भएको प्रतियोगिताको उद्घाटन खेलमा विभागीय टोली त्रिभुवन आर्मी क्लबलाई पराजित गर्दै न्युडायमन्डले विजयी सुरुवात गरेको हो । यस्तै एपीएफले काभ्रे जिल्ला भलिबल संघलाई पराजित गर्यो । न्युडायमन्डले आर्मीलाई २५११, २५१४, २५१६ को सोझो सेटमा पराजित गर्दा एपीएफले पनि काभ्रेलाई २५५, २५८, २५३ को सोझो सेटमै पराजित गरेको हो । पुरुषतर्फको खेलमा रूपन्देहीको मणिमुकुन्द भलिबल क्लब र ढोरपाटन स्पोर्टस् ट्रेनिङ सेन्टरले विजयी सुरुवात गरेका छन् । राखेप कभर्डहलमै भएको खेलमा मणिमुकुन्दले काभ्रे भलिबल संघमाथि २५१२, २५१७, २५१८ को जित निकाल्यो । यस्तै ढोरपाटनले बूढानीलकण्ठ भलिबल संघलाई १६२५, २५२३, २५१४, २७२५ ले पराजित गर्दै विजयी सुरुवात गर्यो । लिगकम नकआउटका आधारमा सञ्चालन भइरहेको प्रतियोगितामा पुरुषतर्फ १२ टोली र महिलातर्फ ९ टोलीको सहभागिता रहेको छ । च्याम्पियनसिपको पुरुष र महिलातर्फका विजेताले समान एक लाख ५० हजार प्राप्त गर्ने छन् । त्यस्तै उपविजेताले ७० हजार पाउने छन् । दुवै विधाका सर्वोकृष्ट खेलाडीले समान १५१५ हजार प्राप्त गर्ने छन् । व्यक्तिगत विधातर्फका उत्कृष्ट स्पाइकर, ब्लकर, लिफ्टर, लिब्रो र सर्भरले पनि जनही पाँचपाँच हजार पाउने आयोजक भलिबल संघले जनाएको छ । प्रतियोगिताको युवा तथा खेलकुदमन्त्री दलजित श्रीपाइलीले उद्घाटन गरेका थिए । भलिबल संघ विस्तार पूर्व राष्ट्रिय खेलाडी रञ्जन खड्कालाई नेपाल भलिबल संघको उपाध्यक्षमा मनोनीत गरिएको छ । यस्तै पूर्व राष्ट्रिय खेलाडी भरतबहादुर शाह, टेककुमार राजभण्डारी, रोशन श्रेष्ठ, विक्रम बोगटी, झकबहादुर मि श्र र जितेन्द्र श्रेष्ठ सदस्यमा मनोनीत भएका छन् । त्यसैगरी पूर्व अध्यक्ष गंगाबहादुर थापासहित रमेशमान मल्ल र रामचन्द्र भण्डारी संघको सल्लाहकारमा मनोनीत भएका छन् । मनोनीत सल्लाहकार तथा पदाधिकारीलाई भलिबल संघका अध्यक्ष मनोरञ्जनरमण शर्माले मंगलबार शपथग्रहण गराएका थिए ।"
मेस्सीको ह्याट्रिकमा सेल्टिकमाथि बार्सिलोनाको ७०को फराकिलो जित,"एजेन्सीः च्याम्पियन्स लिगमा बार्सिलोनाले सेल्टिकमाथि विशाल अन्तरको जित निकालेको छ । मंगलबार राति घरेलु मैदान नाउ क्याम्पमा सम्पनन भएको खेलमा लियोनल मेस्सीले च्याम्पियन्स लिगमा छैटौँ ह्याट्रिक गर्दा बार्सिलोनाले सेल्टिकलाई ७० ले हराएको हो । समूह चरणको आफ्नो पहिलो खेलमा बार्सिलोनाका लागि मेस्सीले खेल सुरु भएको तीन मिनेटमै सेल्टिकमाथि पहिलो गोल गरे । खेलको २४ औँ मिनेटमा सेल्टिकले पाएको पेनाल्टी मौउसा डेम्बेलले गुमाएपछि उसले फेरी गोल गर्ने मौका ९० मिनेटसम्मै पाएन। खेलको पूर्ण अवधि सेल्टिक बार्सिलोनाको दबाबमा रहयो । सेल्टिकमाथि बार्सिलोनाले ३, २७, ५०, ६०, ५९, ७५ र ८८ औँ मिनेटमा गोल गर्दै ७० को विशाल अन्तरको जित निकालेको हो । मेस्सीले ३, २७ र ६० औँ मिनेटमा गोल च्याम्पियन्स लिगमा छैटौँ ह्याट्रिक पूरा गरे । उता नेइमारले ५० औँ मिनेटमा गोल गरे । इनिष्टाले ५९ औँ मिनेटमा गोल गरे भने स्वारेजले ७५ र ८८ औँ मिनेटमा गोल गर्दै बार्सिलोनालाई ७०को फराकिलो जित दिलाए।"
भारोत्तोलनको तयारी तीव्र,"राजविराजः सातौं राष्ट्रिय खेलकुद प्रतियोगिताअन्तर्गत सप्तरीमा हुने भारोत्तोलन खेलकुदको तयारी तीव्र पारिएको छ । भारोत्तोलनका लागि खेलस्थल चयनपछि राजविराजमा यसको तयारी तीव्र पारिएको हो । भारोत्तोलनमा थुप्रै राष्ट्रिय र अन्तर्राष्ट्रिय स्तरका खेलाडी जन्माएको सप्तरीमा राष्ट्रियस्तरको प्रतियोगिता हुने भएपछि प्रतियोगी खेलाडी, प्रशिक्षक र स्थानीय खेलप्रेमी उत्साहित बनेका छन् । छैटौं राष्ट्रिय खेलकुद प्रतियोगितामा तीन स्वर्ण, दुई रजत र दुईवटा कांस्य पदक जित्न सफल भएका सप्तरीका खेलाडी अहिले पुरानो साख जोगाउन कडा प्रशिक्षणमा जुटेका छन् । राष्ट्रियस्तरको प्रतियोगिताको तयारीसँगै खेलाडीहरू कडा प्रशिक्षणमा जुटेको जानकारी भारोत्तोलनका प्रशिक्षक दिनेश भुजेलले दिए । प्रशिक्षण प्रमुख भुजेलका अनुसार असोज ३ देखि १४ गतेसम्म हुने जिल्लास्तरीय प्रतियोगिताबाट उत्कृष्ट खेलाडी छनोट गरी क्षेत्रीय प्रतिस्पर्धामा उतारिनेछ । आगामी कात्तिक २ र ३ गते क्षेत्रीयस्तरको प्रतियोगितामा सफल हुने खेलाडी सातौं राष्ट्रिय खेलकुद प्रतियोगिताका लागि छनोट हुनेछन् । प्रतियोगिताको तयारी गरिरहेका खेलाडी मनोज यादवले सातौं राष्ट्रिय खेलकुदको भारोत्तोलनमा सप्तरीले कम्तीमा दुई स्वर्णसहित आधा दर्जन पदक जित्ने दाबी गरे । कठिन प्रशिक्षणपछि खेलाडीलाई आवश्यक पर्ने खुराकको जोहो हुन सके जिल्लामा रहेका उत्कृष्ट खेलाडीहरू पलायन नहुने र थप उपलब्धि हासिल गर्न सकिने खेलाडीहरू बताउँछन् । भारोत्तोलन प्रतियोगिता गराउने अवसर पाएकोमा खुसी व्यक्त गर्दै जिल्ला खेलकुद विकास समिति सप्तरीका कार्यालय प्रमुख लक्ष्मण मण्डलले आवश्यक तयारी तीव्र पारिएको बताए । कार्यालय प्रमुख मण्डलले जिल्लास्तरीय छनोटका लागि खेलाडीलाई आह्वान गरिएको जानकारी दिए । उनले छनोटका लागि भारोत्तोलन खेलका १६ जना पुरुष खेलाडीले आवेदन दर्ता गरिसकेको बताए । छनोटमा सफल भएका खेलाडी क्षेत्रीय प्रतियोगितामा सहभागी हुनेछन्, उनले भने । राजविराज१ स्थित जिल्ला खेलकुद विकास समितिको कभर्ड हलमा हुने प्रतियोगिताका लागि भौतिक पूर्वाधार निर्माणको कार्य पनि अन्तिम चरणमा पुगेको समितिका उपाध्यक्ष धीरेन्द्र बर्माले बताए । प्रतियोगिताका सहभागी खेलाडी, प्रशिक्षक, निर्णायक र व्यवस्थापन पक्षका गरी करिब दुई सयजनाका लागि खाना र आवास व्यवस्थापनको तयारी सुरु गरिएको उनको भनाइ छ । पूर्वाञ्चलमा आगामी मंसिर ८ देखि १५ गतेसम्म आयोजना हुने सातौं राष्ट्रिय खेलकुद प्रतियोगिताको उद्घाटन विराटनगरमा हुनेछ भने समापन धरानमा गरिनेछ । प्रतियोगिताअन्तर्गत मोरङमा ११, सुनसरीमा १३, झापामा पाँच तथा सिरहा, सप्तरी र इलाम जिल्लामा एकएकवटा खेल हुनेछन् ।"

शीर्षक,विवरण
फुटेर होइन जुटेर अघि बढौं,"एक सामान्य नेपाली जनताको जीवनको मूल्य कति हो ? सायद यो प्रश्नको जवाफ कसैसँग पनि नहोला । कहिलेकाहीं यस्तो लाग्छ, यहाँ एक सामान्य मानिसको अमूल्य जीवनको अर्थ छैन । राजनीतिक दाउपेच, विभिन्न परिवर्तन ल्याउने नाममा अनाहकमा मानिसले ज्यान गुमाइरहेका छन् । आखिर त्यो केको लागि ? चाहे त्यो सशस्त्र संघर्ष होस् या मधेस आन्दोलन हजारौंले आफ्नो ज्यान गुमाए, आखिर त्यो केको लागि थियो त ? न देश बन्यो न त जनताको जीवनस्तरमा कुनै सुधार आयो । त्यो बलिदान केवल दलका नेतालाई पद र शक्तिमा पुर्याउनु मात्र थियो त ? यसको समीया सबैले गर्नुपर्छ । भर्खर भएको सप्तरी घटना जहाँ पाँचजनाले अकालमा ज्यान गुमाए, त्यहाँ पनि दल र तीनका नेताको अहं नै मुख्य जिम्मेवार देखिन्छ । त्यस्तो आक्रामक घटनाको अभिप्रेरक मधेसी मोर्चा र एमाले नै हुन् । मोर्चाले सभा बिथोल्न आह्वान नगरेको भए दुर्भाग्यपूर्ण घटना हुने थिएन । एमालेले सभा गर्थ्यो, आफ्नो कुरा भन्थ्यो बाटो लाग्थ्यो । त्यस्तै विरोध गर्न पाउने पनि सबैको अधिकार हो । मधेसी मोर्चाले पनि शान्तिपूर्वक विरोध कार्यक्रम गरेको भए त्यो अप्रिय दुर्घटना हुँदैनथ्यो । मधेसी मोर्चा आक्रामक बनिदिँदा त्यो घटना भयो । त्यो घटना थप आक्रामक भएको भए अर्को टीकापुर घटना दोहोरिन सक्थ्यो । आखिर यो निषेधको राजनीति कहिलेसम्म ? कहिलेसम्म सामान्य नागरिकले राजनीतिक दाउपेच, अहं, निषेधको कारण आफ्नो ज्यान गुमाउनुपर्ने ? हिजो देउवा सरकारविरुद्ध आन्दोलन थालेका प्रचण्ड र तिनै प्रचण्ड र उनका पार्टीका नेताहरूको टाउकोको मूल्य तोकेका देउवा फेरि केही वर्षको अन्तरालपछि एकैसाथ उभिएर साझा सरकार निर्माण गरेका छन् । यो समीकरण सत्ता राजनीतिको उपज होला, तर एउटा प्रश्न भने अवश्य उठ्छ आखिर फेरि मिल्नु नै थियो भने जनताका नाममा त्यत्रो संघर्ष किन चलाइयो त ? उक्त आन्दोलनले गर्दा देश र जनताले ठूलो क्षति बेहोर्नुपर्यो । जनताका नाममा बुलन्द भएका यस्ता आन्दोलन र युद्धले न कुनै स्थायी प्रकृतिको लोकतान्त्रिक व्यवस्था कायम गर्न सक्यो न त यसले अपेक्ष गरेअनुरूपको अवस्थामा नै परिवर्तन ल्याउन सक्यो । राष्ट्रिय राजनीतिमा बुलन्द भएर आएका असंख्य आवाजले देशमा सहमति निर्माण प्रयास असम्भव बनायो । सामाजको उन्मुक्ति, उत्पीडन, असमानता, गरिबी अन्त्यका निम्ति संघर्षमा होमिएका जनता अहिले झन् निराशाजनक अवस्थाबाट गुज्रिरहेका छन् । उक्त संघर्षपछिको आन्दोलनले राजसंस्थाको अन्त्य गर्यो, तर त्यसको विकल्पमा स्थायी प्रजातान्त्रिक राज्यसत्ता निर्माण गर्न असफल भयो । आखिर गरिब र निमुखाको उन्मुक्तिका नाममा भएको दसबर्से जनआन्दोलन केका लागि थियो त ? के त्यो प्रचण्ड र उनका पार्टीका नेतालाई पदमा पुर्याउनु मात्र थियो त ? त्यो त समयले बताउला । देशमा व्यवस्था त फेरिए तर अवस्था त उस्तै छ । देश राजतन्त्रबाट गणतन्त्रमा गयो, तर जनताको अवस्था त फेरिन सकेन । जुन उद्देश्य र सपनाका साथ लाखौं मानिस संघर्षमा होमिएका थिए, ती पूरा हुन सकेका छैनन् । शोसितपीडित जनताको अवस्था झन् दयनीय छ । देशले आर्थिक फड्को मार्न त के आर्थिक विकास सुरु गर्न पनि सकेको छैन । आर्थिक समृद्धिका हिसाबाले देश झन् पछि परेको छ । राजा फाल्नु मात्र संघर्षको उद्देश्य थियो त ? देशमा एक राजा फ्याँकिए, त्यसको बदला अनेकौं राजा आए । सीमामा बस्ने आम नेपालीले भारतको हेपाहा प्रवृत्तिको सिकार हुनुपरेको छ । भारतीय सुरक्षाकर्मीले नेपालमा घुसेर सर्वसाधारण जनतालाई दुःख दिने गरेको घटना धेरै छन् । यो सबको कारण हामी कमजोर हुनु हो । मधेसी जनताको हक अधिकारका निम्ति मधेसमा त्यत्रा आन्दोलन चलाइए । त्यसको उपलब्धि भनेको केवल मधेसी नेता सत्तामा पुगे, उनीहरूको जीवनस्तर बदलियो, तर एक सामान्य मधेसी जनताको जीवनस्तरमा कुनै परिवर्तन आउन सकेन । अझै पनि उनीहरू अपहेलित छन्, आफ्नो हक अधिकारको लागि लडिरहेका छन् । ०६३ मा रौतहट, ०७२ मा कैलाली र हालै सप्तरीका दुःखदायी घटना मधेसकेन्द्रित र आफ्ना हकअधिकार सुनिश्चितताको लागि भएका आन्दोलनमा धेरैले आफ्नो ज्यान गुमाए । यी आन्दोलन राज्यले ती अल्पसंख्यक र पिछडिएका वर्गलाई मूलधारमा समाहित गर्न नसक्नुको परिणाम हो । मधेसका नेताले मधेसी जनताको भूमिका र हकअधिकारको अवमूल्यन गर्दाको पीडा हो । यसको समाधान सीमित नेतालाई पदमा पुर्याएर मात्र हुँदैन । हुन त मधेस मूलका नेता राष्ट्रपति पनि भइसके तर पनि उनीहरू केही व्यक्तिबाहेक अधिकांश पिछडिएका छन् । त्यसैले यस्तो व्यवस्था हुनुपर्यो कि मधेसी मूलका जनताको अवमूल्यन नहोस् । यहाँ त मधेसी मूलका नेता मधेस उन्मुक्तिको नाममा सत्ताको खेलमा आफूलाई समाहित गरिरहेका छन्, जसले सकारात्मक परिणाम ल्याउन सक्दैन । विभिन्न सपना, आशा देखाएर जनतालाई आपसमा लडाउने काम आफैंमा निन्दनीय छ । यसले मधेस र पहाडबीचको दूरी बढ्ने सम्भावना प्रबल हुन्छ । निषेध र अहंको राजनीतिले कसैको हित गर्दैन । सबै एकजुट भएर काम गरे यसले देश विकासमा पनि मद्दत गर्छ । अहिले यहाँ राष्ट्रवादी र राष्ट्रविरोधी बहस पनि चुलिँदै गएको छ । यसले गर्दा पनि राजनीतिक धु्रवीकरण बढ्दो छ । यो दलमा देखिएको ध्रुवीकरणले निश्चय नै देशलाई घाटा पुर्याउँछ र अरू देशले हेप्ने मौका पाउँछन् । सबै मिली देश विकासतर्फ अघि बढ्नुको साटो निषेध र अहंको राजनीतितर्फ देश अघि बढ्नु निश्चय नै देशको लागि घातक हो । हामी आपसमा मिल्न सक्दैनौं, एकता छैन, देश सुदृढ छैन भने यस्तो परिस्थितिमा छिमेकीले हेप्नु स्वाभाविक हुन्छ । कञ्चनपुर घटना जहाँ भारतीय सुरक्षाकर्मीले एक निर्दोश नेपालीको हत्या गरे, यस्तो घटना दोहोरिरहन्छ । कञ्चनपुरका गोविन्द गौतमको प्राण गयो, भारतीय सुरक्षाकर्मीको अनधिकृत गोलीबाट । सीमामा बस्ने आम नेपालीले भारतको हेपाहा प्रवृत्तिको सिकार हुनुपरेको छ । भारतीय सुरक्षाकर्मीले नेपालमा घुसेर सर्वसाधारण जनतालाई दुःख दिने गरेको घटना धेरै छन् । यो सबको कारण हामी कमजोर हुनु हो । हाम्रो एकतामा आएको दरार नै छिमेकीले हेप्नुको कारकतत्व हो । नेपाली जनता अब स्वयं सचेत हुनुपर्ने बेला आएको छ । फोहोर राजनीतिको सिकार हामी हुनु भएन । सबै मिल्नुको विकल्प छैन । आखिर कतिन्जेल दलका नेता र तिनका स्वार्थपूर्तिको लागि सामान्य जनताले आफ्नो ज्यान गुमाइराख्ने ? राष्ट्रिय राजनीतिमा बुलन्द भएर आएका असंख्य आवाज देशमा सहमति निर्माणमा एकीकृत हुनुपर्यो । हामी फुटेर होइन, जुटेर अघि बढ्नुपर्यो । कसैले पनि राजनीतिक दल, तिनका नेताको स्वार्थका निम्ति अनाहकमा ज्यान गुमाउनु नपरोस् ।"
सप्तरी घटना नदोहोरियोस,"माओवादी शान्ति प्रक्रियामा आइसकेपछि पनि तराईमधेसमा हिंसाको कारणले धेरैको मृत्यु हुन गयो । सर्वसाधारणदेखि सुरक्षाकर्मीसमेत गरी दर्जनौं नागरिक निर्मम रूपमा मारिए । तराईका गौर, सिराहा, कैलाली हुँदै पछिल्लो हिंसात्मक घटना सप्तरीको राजविराजमा भएको छ । राजनीतिक पार्टीहरूका विरोध कार्यक्रममा हिंसा भडकिँदा सुरक्षाकर्मीको कारबाहीमा परेर राजनीतिक पार्टीसँग कुनै सरोकारै नभएका सर्वसाधारणले ज्यान गुमाउने गर्छन् । त्यसो त कसैले पनि ज्यान गुमाउनु हुन्न । अहिंसात्मक या शान्तिपूर्ण विरोध कार्यक्रममा बन्दुक चल्नुपर्ने स्थिति किन पैदा हुन्छ ? सप्तरी घटना नियाल्दा के त्यसरी बन्दुक चलाउने स्थिति सिर्जना भएको थियो ? के गृहमन्त्री, सुरक्षा निकाय र एमालेले दाबी गरेअनुसार बल प्रयोग नगरिएको भए गौर घटना हुन सक्थ्यो ? यी दुवै फगत आशंका र बहाना मात्रै थिए कि तथ्यमा पनि आधारित ? पंक्तिकार चिकित्सक भएको नाताले उसको हृदयलाई व्यक्ति अनाहकमा मारिनु, अपांग हुनुले व्यथित तुल्याउँछ । पार्टीहरू खेलको नियमभन्दा अलग किसिमले सत्ता प्राप्तिमा उद्यत् हुँदा पनि हिंसा भड्केर निर्दोषले ज्यान गुमाउने गरेका छन् । सत्तामा रहनेहरूमा पनि सर्वसत्तावादी सोचाइ हाबी हुनु अनि लोकतान्त्रिक पद्धतिबाट जनताको विश्वास आर्जन गर्नुभन्दा अरू नै उपायद्वारा सत्तामा टिकिरहने प्रवृत्ति विद्यमान देखिन्छ । शान्तिपूर्ण भनी घोषित आन्दोलनले हिंसात्मक रूप लिई उत्तेजना फैलिँदा, अनाहकमा व्यक्तिको ज्यान जाँदा र तिनको मृत्यु सम्बद्ध पार्टीका निम्ति राजनीतिक मसला बनिदिँदा स्थिति झन् जटिल बन्ने गर्छ । थप आन्दोलन या बन्दहडताल आह्वानका निम्ति त्यो कारण बनिदिन्छ । घटनाले आगोमा घिउको काम गरिदिन्छ, झनै उत्तेजना र आक्रोश पैदा हुन्छ । सर्वसाधारण र निहत्था व्यक्ति जो अरूमाथि आक्रमणमा उद्यत् नै छैनन्, स्वास्थ्यकर्मी र निर्दोष प्रहरी अधिकृत या जवान जो आफ्नै सहकर्मी या मातहतबाट कसैको मृत्यु नहोस् भनेर क्रियाशील हुन्छन्, तिनीहरूकै मृत्यु हुनु सबैभन्दा दुःखद् पक्ष हो । राज्य र व्यक्तिहरूको लागि अरूको जीवनको मूल्य कम हुन जाँदा पनि अनाहकमा ज्यान जाने गर्छ । सुरक्षाकर्मीहरूलाई गोली चलाउने आवश्यकता सिर्जना हुन जाँदा पनि शरीर छलनी नगर्ने सकभर चोट मात्रै पुग्ने गोलीको प्रयोग सम्भव हुन सक्छ कि ? यतातिर सोच्न आवश्यक छ । प्रहरीले लाठीचार्ज गर्दाका क्रममा एउटा उदेकलाग्दो दृश्य देखिन्छ एकजना निहत्था प्रदर्शनकारी या बटुवालाई घेरेर धेरैले एकैपटक प्रहार गर्छन् । एमालेको मेची महाकाली अभियान आफैंमा उपयुक्त र जायज हुन सक्छ, तर स्थितिको पूर्व जानकारी हुँदाहँदै राजविराजमा त्यो कार्यक्रम उपयुक्त हुन्थ्यो कि हुन्थेन ? त्यसैगरी मोर्चाले पनि सोच्नुपथ्र्यो । त्यो कार्यक्रममा दोहोरो झडप भई त्यो नरोकिएको भए उसका लागि त्यो झनै प्रत्युत्पादक पो बन्थ्यो कि ? एमालेको हजारौंको जुलुसमा पनि आखिर तराईमधेसकै जनता पनि थिए । लडाइँ तराईमधेसवादीबीच पनि चल्न सक्थ्यो, जुन दुवै पक्षको लागि दुर्भाग्यपूर्ण बन्न सक्थ्यो । तराईमा आर्थिक शोषण छ, भेदभाव छ, असमानता छ, भ्रष्टाचार या त्यहाँ कुशासन व्याप्त छ, जबकि त्यहाँका राज्यका एकाइहरूमा तराईमधेसकै नागरिक ज्यादा छन्, बहुसंख्यक प्रशासक, इन्जिनियर, चिकित्सकहरू सबैजसो तराईकै छन् । सामाजिक न्यायको स्थिति झनै कमजोर छ, अझै पनि जातीय उत्पीडन कायम छ । एक्काइसौं शताब्दीमा पनि अभिशापको रूपमा रहेका दुई विकृति सुदूरपश्चिममा छाउपडी अझै पनि कायम भएजस्तै तराईमा दहेज प्रथा हट्न सकेको छैन । दुई दसकपछि नयाँ स्वरूपसँगै सम्पन्न हुन लागेको स्थानीय चुनावमा तराई एवं मधेसवादीले भाग लिनु नै उनीहरूको हितमा हुनेछ । अब तराईका जनताका निम्ति सुशासन अपरिहार्य छ । जमिन समथर भएकाले यातायातलगायतका पूर्वाधार निर्माण कार्य तराईमा सहज हुनुपर्ने हो । तराईमधेसका सहरको फोहोरमैला निस्कासन, सरसफाइ, बाटोघाटो जस्ता विषयमा पनि अपेक्षित विकास हुन नसक्नुमा दोषी को छ ? यसको लागि जिम्मेवारहरूको अकर्मण्यता र भ्रष्ट प्रवृत्ति जिम्मेवार छ । तराईमधेसमा जनसंख्याको चापसँगै रोगको प्रकोप पनि बढी छ, तर सो अनुपातमा किन सार्वजनिक अस्पताल या स्वास्थ्य संस्थाहरू विकसित हुन सकेनन् ? किन जनताका पक्षमा जारी हुने नीतिनिर्देशन त्यहाँ लागू हुँदैनन् ? आफ्नो सार्वजनिक कार्यस्थलको सुधारमा किन त्यहाँ कार्यरत जनशक्तिहरूको चासो रहन्न ? किन मानवीय संवेदना तिरोहित झै प्रतीत हुन्छ ? किन त्यहाँ दातृ निकायबाट जनताका निम्ति प्रदानित सेवाका साधनहरूको सदुपयोग हुन्न ? तराईमधेसवादको नेतृत्व गर्ने नेताहरू विखण्डनकारी छैनन्, उनीहरूमा राजधानी काठमाडौंप्रतिको आकर्षण छ भन्ने बलियो प्रमाण पनि प्रस्तुत गर्न सकिन्छ । उनीहरूमध्येका प्रशस्त सम्पत्ति आर्जन गर्नेहरूले राजधानीमा बहुमूल्य घरघडेरी या चलअचल सम्पत्ति जोडेका छन् । उहाँहरूमा विखण्डनकारी प्रवृत्ति रहेको भए सायद उनीहरूले राजधानीमा त्यत्रा विशाल सम्पत्ति जोड्ने थिएनन् होला । पंक्तिकारले प्रवृत्तिमा उनीहरू मात्रै अलग रहुन् भन्ने पनि अपेक्षा राख्दैन । देश र जनतालाई केन्द्रमा राख्नभन्दा व्यक्तिगत या निहित स्वार्थलाई केन्द्रमा राख्ने प्रवृत्ति राष्ट्रिय पार्टीका नेताहरूमा नरहेको हँदो हो त मुलुक कहाँ पुगिसकेको हुने थियो । संघीयता नेपालको लागि उपयुक्त हुन पनि सक्छ । तर संघीयताको नाममा मुलुक कहिलेसम्म अस्थिरताको बन्धक बनिरहने ? कहिलेसम्म निर्वाचित स्थानीय निकायको अभावमा विकास र निर्माण अवरुद्ध भइरहने ? कहिलेसम्म शान्ति समिति, सर्वदलीय समितिको नाममा जनताबाट उठाइएको कर निहित स्वार्थका लागि दुरुपयोग हुन दिने ? तर संघीयता अबको मुलुकको वास्तविकता भइसकेको र स्थानीय संरचनासहित स्थानीय संरचनाको चुनावको घोषणासमेत भइसकेको स्थितिमा संसारकै उच्चतम् लोकतान्त्रिक अभ्यास स्थानीय एकाइको चुनावमा भाग लिनु नै सबै भौगोलिक क्षेत्रका जनताको हितमा हुन्छ । तराई मधेसका निम्ति त स्थानीय निर्वाचित निकायको जरुरत झन् बढी छ । स्थानीय एकाइहरू प्रशासनिक, न्यायिक र विकाससम्बन्धी अधिकारले सम्पन्न हुन गए त तराईभाषीले भोग्नुपरेको भाषिकलगायतका अप्ठ्याराहरू हट्न गई वैयक्तिक एवं सामूहिक काम गर्न सहजता मिल्नेछ । नागरिकता, मालपोत, भूमिसुधारसम्बन्धी कार्यहरूमा सहजता मिल्नेछ । अहिलेसम्म कायम भएको ७५ जिल्लाहरूको सट्टा ७४४ कायम हुँदा जनतालाई धेरै नै अनुकुलता मिल्नेछ । जहाँसम्म मधेसी मोर्चाहरूले माग गरेको संविधान संशोधनको सबाल छ, स्थानीय एकाइको निर्वाचनमा उनीहरूको सहभागिताले त्यसको झनै पुष्टि गर्नेछ । तराईमधेसमा सम्पन्न हुने स्थानीय चुनावमा व्यापक सहभागिताबाट तराईमधेस जनताको भावना मुखरित हुन सक्छ । आखिर संविधान गतिशील हुन्छ, आवश्यकताअनुसार त्यसमा संशोधनको पनि गुन्जायस पनि रहन्छ । तराईमधेसमा सम्पन्न हुने स्थानीय चुनावको माध्यमबाट जनताका निम्ति सुशासन र सहजता मात्रै हासिल हुने होइन, संविधानमा आवश्यक पर्ने संशोधनका निम्ति जनमत तयार गर्ने अवसर पनि मिल्छ । दुई दसकपछि नयाँ स्वरूपसँगै सम्पन्न हुन लागेको स्थानीय चुनावमा तराई एवं मधेसवादीले भाग लिनु नै उनीहरूको हितमा हुनेछ । अब तराईका जनताका निम्ति सुशासन अपरिहार्य छ । आखिर उनीहरूले अहिले कायम उच्चतम् राजनीतिक व्यवस्थाको विकल्प खोजेका पनि होइनन् । सप्तरीको जस्तो घटना अब नदोहोरियोस्, मानवता उजागर होस् । सबैमा विवेक जागृत होस् ।"
नेतातन्त्रीय व्यवस्थामा लोकतन्त्र फस्टाउँदैन,"शीर्ष नेताहरूबीच बैठकहरू नियमित रूपमा हुने गर्छन् । प्रायः त्यस्ता बैठकको ध्येय एउटै हुने गर्छन् कसरी सत्तामा या त्यसको वरिपरि रहने ? ०६३ यता त्यस्ता हरेक बैठकहरू बालुवाटारमा हुने गर्थे, गिरिजाप्रसाद कोइरालाको अध्यक्षतामा । पुष्पकमल दाहाल तथा बाबुराम भट्टराई र माधवकुमार नेपाल नियमित सहभागी हुने गर्थे । कृष्ण सिटौला तथा शेखर कोइराला गिरिजाप्रसादका सहायकका रूपमा रहने गर्थे । बाह्रबुँदेका मध्यस्थकर्ता भारतसँग आवश्यक सल्लाह र निर्देशन लिने काम पनि उनीहरूकै हुने गर्थ्यो। बालुवाटारमा हुने कोठे निर्णयले संसद् र संविधानभन्दा माथिको हैसियत लिने गर्थ्यो । ती सबै निर्णयहरू सार्वभौम नेपाली जनताका नाममा लिइन्थ्यो, तर त्यसबारे जनताको अभिमत लिने सोच कहिल्यै बनेन, त्यो कोठे बैठकमा । नेपाली नागरिक समाज र सञ्चारमाध्यमले यो शैली र ती व्यक्तित्वहरूको आलोचना गर्न चाहेन । उनीहरूलाई राजनीतिक र संवैधानिक घेरा तथा प्रक्रियामा बाँध्ने, जवाफदेही बनाउने कोसिस नै गरेनन् । बरु, नयाँ नेपालको मार्गचित्र तथा शान्ति, सुदृढ लोकतन्त्र र आर्थिक समृद्धिमा पुग्न त्यही हचुवा शैलीमा पहिले धर्म निरपेक्षता, अनि संघीयता र पछि गणतन्त्रको बाटो कोरियो । दस वर्षपछि त्यस्ता बैठकका शैली र नियत फेरिएका छैनन्, यद्यपि पात्रहरू भने फेरिएका छन् । तर यस अवधिमा नेपाली जनतामा एउटा स्पष्ट चेतना आएको छ नेताहरूको बैठक मुलुकको समस्याको पहिचान र समाधानको लागि हैन । सत्तामा हुनेले सत्ताबाट टाढा रहेकालाई सत्ताको घाँस' देखाउँछ, कोही आकर्षित हुन्छन् त्यसबाट, कोही हुँदैनन् । तर प्रयास जारी रहन्छ । अहिले स्थानीय निकाय निर्वाचन घोषणा भएको एक सातायता फोरम लोकतान्त्रिकका विजय गच्छदारलाई मन्त्रिपरिषद्मा भित्र्याउने तयारी भइरहेको छ । यसअघि कमल थापा भित्रिएका थिए । प्रशासनिक निकायमा फेरबदललाई निर्वाचन आयोगको आचारसंहिताले रोक्छ । सायद राजनीतिक तहको चलखेल र लेनदेनबारे आचारसंहिता मौन छ । तर निर्वाचन घोषित भइसकेपछि मन्त्रिपरिषद्को विस्तार र त्यसमा नयाँ दलहरू (या गुट) को प्रवेशले के संविधानको स्वीकार्यता बढाउँछ ? या संविधानको कथित स्वीकार्यता राजनीतिक या पदीय लेनदेनसँग प्रत्यक्ष सरोकार राख्छ ? के नयाँ पार्टीका नेताहरूको मन्त्रिपरिषद्मा प्रवेशले जनताको मनोविज्ञानलाई त्यही रूपमा प्रतिनिधित्व गर्छ त ? जनताका नाममा नेताहरूले लिएका निर्णयको स्वीकार्य समाप्त भएको छ । त्यसको प्रत्यक्ष प्रभाव वर्तमान संविधानमा परेको छ । किनकि त्यसमा बाह्य फ्याक्टर' को निर्णायक प्रभाव रहिआएको छ, चाहे बाह्रबुँदेको होस्, चाहे बाह्य सुपरभिजन' र निर्देशनमा हुने गरेका कोठे बैठकका दीर्घकालीन असरका निर्णय होस् । केपी ओली सरकारलाई पदच्युत गर्न कांग्रेससँग हातेमोलो गर्ने निर्णय गर्दा माओवादी केन्द्रले मधेसी समस्या' समाधानलाई सहमतिको प्राथमिकतामा राखेको थियो । उसले मोर्चाका सबै माग मान्ने प्रतिबद्धता व्यक्त गरेको थिएन । तर आधा दर्जन नेताहरूले ०६३ यता जमिनदारी शैलीमा मुलुकले स्विकार्न नसक्ने एजेन्डा लादेकै राजनीतिक संस्कारलाई मधेसी मोर्चाका आधा दर्जन नेताहरूले अनुशरण गरिरहेका छन् । अर्थात् उनीहरूले भन्दै छन्, हामी जे भन्छौं, जे सर्त र माग राख्छौं, त्यो नै मधेसी जनताको माग र सर्त हो ।' विजय गच्छदार त्यही भनिरहेका छन् । कमल थापाले पनि त्यही भनेर प्रधानमन्त्रीलाई आश्वस्त गरी सरकारमा गए । त्यसैले संघीयताबाट क्षेत्रीय र जमिनीस्तरमा जनतालाई सशक्त बनाउने नारा उठाइए पनि नेपाली राजनीतिज्ञहरूले अति केन्द्रीकरण' कै सिद्धान्त र चरित्र प्रदर्शन गरेका छन् । त्यसैले परस्परविरोधी सिद्धान्त बोकेका दलले नेतृत्व गरेको सरकारमा सहभागी हुने निर्णय कुनै पनि दलको नेतृत्व तहले गर्छ । सम्बन्धित पार्टीको केन्द्रीय समितिमा त्यो विषयमाथि बहस र निर्णय हुँदैन । मतदाता जनताको त कुरै छोडौं । प्रजातान्त्रिक पद्धतिका अनेक मोडेल' हुन्छन् । तर जनताको निर्णायक भूमिका र नेतृत्वको जनताप्रतिको जवाफदेहिता मौलिक पक्ष हुन्, ती पद्धतिमा । त्यसमा सम्झौता गरिन्न । नेपाल सम्भवतः अपवाद मुलुक हो । जनताको भूमिका र अस्तित्व अस्वीकार गरेर लोकतन्त्र' अगाडि बढाएको, बढिरहेको दाबी प्रायः सबै नेताहरूले गर्दै आएका छन्, तर त्यो नेतातन्त्रीय व्यवस्थामा लोकतन्त्रमा जस्तो जनताको भूमिका र अनुमोदन हुँदैन । अर्को शब्दमा नेताहरू राजनीतिक चेसबोर्डका टुल' हुन् । एउटालाई विस्थापित गर्न अर्काको प्रयोग हुने गर्छ, नेतातन्त्रीय' शासन व्यवस्थामा । त्यसैले सत्ता समर्थक पक्षबाट मधेसी मोर्चाको बहिर्गमनको प्रभाव न्यून गर्न हिजोको राप्रपा नेपाल आजको एकीकृत राप्रपाको एउटा गुटका रूपमा सरकारमा प्रयोग गर्यो । फोरम लोकतान्त्रिक त्यो कसरतमा सप्लिमेन्टरी' शक्तिको रूपमा सरकारमा प्रवेश गर्न खुट्टा उचालेर बसिरहेको छ । प्रस्तावित स्थानीय तह निर्वाचन एउटा महत्र्वपूर्ण अभ्यास हो, प्रजातान्त्रिक व्यवस्थालाई तल्लो तहमा स्थापित गर्न र अपनत्व सुनिश्चित गर्न । तर मोर्चाको बहिस्कारको सम्भावना र त्यो बहिस्कारलाई सम्पूर्ण मधेसी जनताको बहिस्कार देखाउने मुलुकभित्र र बाहिरको खेललाई कसरी सम्बोधन गर्ने ? संघीयतालाई भारतीय संस्थापनद्वारा समर्थित मधेसका केही टाउकेहरूको एजेन्डाका रूपमा प्रस्तुत नगरिएको भए र त्यसलाई महन्थ ठाकुर, उपेन्द्र यादव र गिरिजाप्रसाद कोइरालाबीचको सहमतिबाट मात्र भन्दा आम नेपालीबीचको बहस र अभिमतबाट संस्थागत गर्ने कोसिस भएको भए यसको स्वीकार्यमा बहस हुने थिएन । कोइराला, ठाकुर र यादवको सहमतिलाई त्यही रूपमा यो मुलुकका आम जनताले किन स्वीकार गर्ने ? अर्को शब्दमा जनताले त्यसबारे आफ्नो राय प्रक्रियागत ढंगबाट अभिव्यक्त गर्ने अवसर नपाउँदासम्म त्यो विषयले अन्तिम वैधानिकता पाउँदैन । संघीयतासँगै धर्म निरपेक्षता र गणतन्त्रबारेको अन्योल र अस्वीकार्यको कारण पनि यही हो । कसरी सुधार या सम्बोधन गर्ने त्यसलाई ? नेताहरूबीचको सत्ता बाँडफाँटको बैठक र त्यसको सहमतिलाई मुलुकमाथि बाध्यात्मक बनाउने परम्पराको अन्त्य त हुनैपर्छ, त्योसँगै पूर्वका त्यस्ता कार्यबाट परेका गम्भीर परिणाम सुधारको लागि जनताको अभिमत निम्त्याइनु आवश्यक छ । मधेसी मोर्चाका नेता र त्यहाँका जनताबीचको डिसकनेक्ट' (दूरी) सुनिश्चित गर्नु जरुरी छ । त्यो डिसकनेक्ट मधेसका नेता र जनताबीच मात्र सीमित छैन, सर्वत्र छ । स्थानीय तहको निर्वाचनले मत अभिव्यक्त गर्ने एउटा सानो अवसर उनीहरूलाई दिए पनि संविधान निर्माणका नाममा र बाह्य निर्देशन र पुँजीमा जनताजनता, भूगोलभूगोल अनि नागरिकनागरिकबीच बढेको दूरी र घृणा भावलाई सम्बोधन गर्ने जिम्मेवारी जनताले नपाएसम्म स्थिति सामान्य बन्ने छैन। कनेक्टिभिटी' आजको विश्वमा विभिन्न प्रयोजनको लागि गुन्जिएको सबभन्दा ठूलो अवधारणा' हो । नेपालको राजनीतिबाट जनताको स्वार्थ र निर्णायक हैसियत अलग भएको छ । नेताहरूसँग जनताको दूरी बढेको छ । स्थानीय तहको निर्वाचनले मत अभिव्यक्त गर्ने एउटा सानो अवसर उनीहरूलाई दिए पनि संविधान निर्माणका नाममा र बाह्य निर्देशन र पुँजीमा जनताजनता, भूगोलभूगोल अनि नागरिकनागरिकबीच बढेको दूरी र घृणा भावलाई सम्बोधन गर्ने जिम्मेवारी जनताले नपाएसम्म स्थिति सामान्य बन्ने छैन । त्यसको लागि कार्यान्वयन हुन नसक्ने यो संविधानको वैकल्पिक व्यवस्था निर्माणको प्रक्रिया थालनी हुनुपर्छ । अहिलेको सत्ता र मुख्य दलका नेताहरूबीच त्यो सहमति आजै बन्न सकेन भने भोलिको परिस्थितिले उनीहरूको सहभागितालाई पूर्णतः निषेध गर्नेछ ।"
सीताजीको रौद्र रूप,"आजभोलि जीटीभीमा एउटा धार्मिक कार्यक्रम चल्दै छ । हुन त यसको नामाकरण जय हनुमान भनेर गरिएको छ, तर नेपालको सन्दर्भमा सीताजीको रौद्र रूपको एउटा घतलाग्दो कथा जोडिएको छ । लंकाका राजा रावणले सीताजीको हरण गरेको कथा सबैलाई थाहा छ । सीताको मुक्तिको लागि लंकामा हमला गरिएको र युद्धमा रावणको मृत्यु भएको पनि ज्ञातै छ । तर त्यसपछि पनि राममाथि अरू संकट आइलागेको कुरा भने धेरैलाई थाहा नहुन सक्छ । रावणको देहावसान भइसकेपछि सदानन्द नाम गरेका उनका एक भाइ राममाथि जाइलागेको कथा यसमा जोडिएको छ । सदानन्द रावणभन्दा बलिया र रणनीति कौशल देखाइएको छ । उनले रामका सबैजसो सेना र सेनापतिहरूलाई हराएर उनीहरूको प्राण हरण गरेको देखाइएको छ । रामलाई पनि बेहोस पारेको छ । सदानन्दको मृत्यु एक विशेष हतियारबाट र एक विशेष व्यक्तिको हातबाट मात्र हुने बताइएको छ । कसैको कोखबाट नजन्मिएका व्यक्तिबाट मात्र उनको मृत्यु हुने बताइएको छ । त्यो व्यक्ति सीतासिवाय अरू कोही हुन नसक्ने पनि खुलाइएको छ । रामायणमा सीताको जन्म मानिसको कोखबाट नभएर पृथ्वीको कोखबाट जन्मेको वर्णन गरिएको छ । जसरी रामको हातबाटै रावणको बध हुनेमा विश्वास गरिन्छ उसरी नै सीताको हातबाट सदानन्दको बध हुनुपर्ने बाध्यता देखाइएको छ। समस्या कहाँ पर्न गएको छ भने सीताजस्तो एउटा शालीन, सुशील र शान्तिप्रिय नारीले कसरी एउटा वीर राक्षसको बध गर्ने ? सदानन्दको बध गर्ने अवस्थामा पुर्याउन सीताको भयंकर रूपलाई जागृत गर्नुपर्ने आवश्यकता पर्दछ । तबसम्म त्यो मुद्रा जागृत हुँदैन, जबसम्म तिनले आफ्नो पति रामको सुषुप्त अवस्था देख्दैन । एक सौम्य प्राणीमा कसरी रौद्र रूप जागृत हुन सक्छ भन्ने विस्तारमा देखाइएको छ । नारीमा सुषुप्त अवस्थामा ठूलो बल र साहस लुकेको हुन्छ भन्ने हाम्रा प्राचीन ग्रन्थहरूमा जनाइएको छ । जब त्यो मुद्रामा तिनी पुग्छिन्, त्यतिबेला तिनी एक भयंकर देवीका रूपमा रूपान्तरित हुन्छिन् । सदानन्दको बध तिनीले सजिलैसित गर्न पुग्छिन् । यो एउटा पौराणिक कथा हो । सत्य हुन पनि सक्छ नहुन पनि सक्छ । तर यो आजको नेपालको एउटा प्रतिबिम्ब भएको संकेत पाइन्छ । सीता नेपाली नारी नै थिइन् । यसमा कसैलाई शंका छैन । जानकी सीताको मन्दिर आज पनि जनकपुरमा अवस्थित छ र रामायणमा वर्णन गरिएका घटनापरिघटनाहरूको सिंहावलोकन गर्दै त्यहाँ हरेक वर्ष उत्सव, समारोह र नाटक आदि गरिन्छ। आजको नेपालको परिवेशमा कतै सीताको कथा अर्कै रूपमा प्रकटीकरण हुने त होइन भन्ने झझल्को यो कार्यक्रमले दिने गरेको छ । सीता एक अपहरणमा परेकी नारी थिइन् । आज नेपाली जनताले पनि आफू अपहरणमा परेको महसुस गरिरहेका छन् । नेपालीहरूलाई अनेक सुन्दर सपना देखाएर १० वर्षसम्म हिंसा र हत्या बेहोर्न लगाइएको हो । क्रान्तिकारी परिवर्तनबाट केके न लाभ पाइन्छ भनेर लोभ्याइएको हो । त्यसको फलस्वरूप गणतन्त्र, संघीयता र धर्म निरपेक्षताको उपलब्धि देखाइएको छ । आजभोलि सत्तामा बसेकाहरू रौद्र रूपको लागि जिम्मेवार भएकाले लाचार मात्र देखिन्छन् । न एमालेलाई सम्झाउन सक्छन्, न त मधेसी मोर्चालाई सन्तुष्ट पार्न सक्छन्, न सत्ता साझेदार नेपाली कांग्रेसलाई चित्त बुझाउन सक्छन्, न त भारतीय नेताहरूलाई दिएको वचन पूरा गर्न सक्छन् । कुनै दिन आफैं ज्वालामुखी भएका नेता आज आफैं ज्वालामुखीको सिकार बनेर बसेका छन् । तर नेपाली जनताले धोका पाएको, अपहरित भएको र भ्रममा परेको महसुस गरेका छन् । फलस्वरूप उनीहरू आक्रोशित भएका छन् । उनीहरूको रौद्र मुद्रा पनि बन्दै गएको छ । सरल, सीधा र शान्तिप्रिय जनता कुनै दिन यस्तो रूपमा बदलिन सक्छन् । नबदलिएका पनि होइनन् । २०४६ सालमा नेपाली जनताले आफ्नो रौद्र रूप देखाएकै हुन् । त्यसको पछाडि देशीविदेशी अनेक कारण र हातहरू भएको तथ्य बाहिर आइरहेका छन् । तर जे भए पनि त्यसबेला नेपालीहरूले गुनासो गर्ने धेरै कारण थिए । त्यसैगरी २०६३ सालमा पनि नेपाली जनताले रौद्र रूप देखाएकै हुन् । त्यो त सबैको स्मरणमा ताजै छ । जुन संख्यामा नेपालीहरू त्यसबेला सडकमा ओर्लिए, त्यसले सारा संसारलाई नै चकित पारिदियो । नेपालीहरू त्यसरी आन्दोलनमा ओर्लिन सक्छन् भनेर कसैले कल्पना गरेको थिएन । न राजाले नेपालीहरू कति रिसाएका रहेछन् भनेर थाहा पाए, न त आन्दोकारी नेताहरूले नै जनता त्यो रूपमा निस्कन्छन् भन्ने नै कल्पना गरेका थिए । नेपालीको आन्दोलन देख्दा अरू मुलुकका मानिसहरू पनि प्रभावित भएका थिए । अहिले पनि नेपाली जनता उत्तिकै असन्तुष्ट र आक्राशित भएका छन् । कसैले सलाई कोर्न मात्र बाँकी छ । आगोको ज्वाला निस्कने भएको छ । २०७४ साल माघ ८ गते त्यो ज्वाला निस्कने डरले सबै राजनीतिक नेताहरू तर्सिएका छन् । त्यही ज्वालाबाट बच्न उनीहरूले जसरी भए पनि संविधानले तोकेको तीन तहको निर्वाचन गराउन तम्सिएका छन् । तर निर्वाचन विवादले सबै नेताहरू पनि आक्रोशित छन् । संसद्मा विचाराधीन संविधान संशोधनबिना परिमार्जन पारित गर्न खोजेको भनेर महन्थ ठाकुरजस्तो शान्त प्रकृतिको नेता पनि आक्रोशित देखिन्छन् । उनी बोलेको देख्दा उनी पनि रौद्ररूप धारण गर्ने अवस्थामा पुगेका छन् । त्यसैगरी मधेसी मोर्चाका उनका अरू सहयोगीहरू पनि उत्तिकै रिसाएका छन् । अर्कोतिर संविधान संशोधनका कट्टर विरोध गरिरहेको एमालेका नेताहरू पनि आक्रामक र आक्रोशित भएका छन् । सप्तरीमा उनीहरूमाथि भएको हमला र उनीहरूको सामूहिक हत्या गर्ने योजना रहेको कुराले उनीहरू पनि रौद्र रूप धारण गरिरहेका छन् । सुरक्षाकर्मीहरूको हाथबाट मोर्चाका पाँचजना कार्यकर्ताहरूको ज्यान गएकोमा उनीहरू अरू रौद्र रूप धारण नगर्ने कुरै भएन । आजको अवस्थामा त्यो रूपमा नदेखिएको नेता एउटा मात्र छ । त्यो हो प्रधानमन्त्री पुष्पकमल दाहाल । युद्धकाल र शान्ति प्रक्रियाकालमा छिनछिनमा जसरी रौद्र रूप लिने गरेका थिए । आजभोलि सत्तामा बसेकाहरू रौद्र रूपको लागि जिम्मेवार भएकाले लाचार मात्र देखिन्छन् । न एमालेलाई सम्झाउन सक्छन्, न त मधेसी मोर्चालाई सन्तुष्ट पार्न सक्छन्, न सत्ता साझेदार नेपाली कांग्रेसलाई चित्त बुझाउन सक्छन्, न त भारतीय नेताहरूलाई दिएको वचन पूरा गर्न सक्छन् । कुनै दिन आफैं ज्वालामुखी भएका नेता आज आफैं ज्वालामुखीको सिकार बनेर बसेका छन् । हुन त नाउँअनुसार त प्रचण्डको रूप धारण गर्न प्रचण्डलाई नै सुहाउने हो । त्यसैले उनीलाई यो नाउँमा विशेष लगाव भएको पनि हो । तर परिस्थिति उल्टो घुम्न लागेकोले उनीमाथि पनि उल्टै असर पर्न गएको देखिन्छ । नेपालको आधुनिक इतिहासले के देखाएको छ भने हाम्रा नेताहरू राज्यसत्तामा पुग्न सिपालु छन् र त्यसको लागि जनतालाई जगाउन र उक्साउन पनि माहिर छन् । तर सत्तामा पुगेपछि उनीहरूको भावना र आकांक्षा बुझ्न र सम्झन सक्दैनन् । त्यसैकारण उनीहरू देश र जनताको लागि ठोस काम गर्न असफल भएका छन् । विदेशीहरूको आदेशनिर्देश पालन गर्न भने सिपालु छन् । चाहिनेनचाहिने सिद्धान्त र आन्दोलन गर्न पनि सिपालु छन् । नेपाली जनतालाई भ्रममा पार्न पनि सिपालु छन् । तर जनआकांक्षा र भावना बुझ्न भने सक्दैनन् । फलस्वरूप नेपाली जनतामा उम्लिरहेको क्रोधको आभास उनीहरूलाई परिरहेको छैन । तर जब सीताजीको भयंकर रूपमा नेपाली जनता प्रकट हुनेछन्, त्यसबेला उनीहरूको गति पनि उही सदानन्दको जस्तो हुनेछ।"
च्याम्पियन्स लिगको क्वाटरफाइनलमा रियल मड्रिडले वार्यनको सामना गर्ने,"काठमाडौंः साविक विजेता स्पेनिस महारथी रियल मड्रिडले च्याम्पियन्स लिगको क्वाटरफाइनलमा जर्मन क्लब वार्यन म्युनिखसँग खेल्ने भएको छ। शुक्रबार सार्वजनिक गरिएको ड्र अनुसार स्पेनिस क्लब बार्सिलोनाले भने इटालियन क्लब युभेन्ट्सको सामना गर्ने छ। यस्तै, स्पेनिस क्लब एथ्लेटिको मड्रिडले इंग्लिस क्लब लेष्टर सिटीको सामना गर्दा जर्मन क्लब बोरुसिया डर्टमन्डले फ्रान्सेली क्लब मोनाकोको सामना गर्नेछ। क्वाटरफाइनलको पहिलो लेग अप्रिल ११ र १२ मा हुनेछ भने दोस्रो लेग १८ र १९ मा हुनेछ।"
रुपन्देहीले जित्याे नेपालगञ्ज गोल्डकपको उपाधि,"नेपालगन्जः अग्नी रुपन्देही११ ले दोस्रो टुबोर्ग नेपालगन्ज गोल्डकप फुटबल प्रतियोगिताको उपाधि जितेको छ । उपाधिसँगै रुपन्देहीले पाँच लाख रुपैयाँ पुरस्कार पायो । रुपन्देहीले बिहीबार भएको फाइनल खेलमा सीएमजी संकटा क्लबलाई सडन डेथमा पराजित गरेको हो । दोस्रो भएको संकटाले दुई लाख ५१ हजार रुपैयाँ पुरस्कार हात पार्यो । निर्धारित समयको खेल ११ गोलको बराबरीमा सकिएपछि हारजितको निर्णयका लागि टाइबे्रकरको सहायता लिइएको थियो । पाँचपाँचजनाले प्रहार गरेको पेनाल्टीमा चारचारजनाले गोल गरेपछि खेल सडन डेथमा पुगेको थियो । सडन डेथमा रुपन्देही ६५ गोलले विजयी भयो । खेलको ६५औं मिनेटमा संकटाले अनिल गुरुङको गोलमार्फत अग्रता लिएको थियो । विश्व अधिकारीलाई डी एरियाभित्र फल गरेपछि संकटाले पेनाल्टी प्रहारको अवसर पाएको थियो । ८९औं मिनेटमा रुपन्देहीका शिव सुवेदीले गोल गरेपछि खेल बराबरीमा पुगेको थियो । त्यसपछि खेललाई सिधै टाइबे्रकरमा लगिएको थियो । संकटाका सुशील केसी, कालुदीप कार्की, भुषन सुब्बा र विश्व अधिकारीले गोल गरेका थिए । पाँचौं नम्बरमा आएका कप्तान रवि सिलवालले प्रहार गरेको बल आकाशिएपछि खेल सडेन डेथमा पुगेको थियो । संकटाका लवाल ओलालेकन र राज पौडेलले पेनाल्टीमा गोल गर्न सकेनन् । रुपन्देहीका कालु थापा, उत्तम गुरुङ, गौरव बुढाथोकी, लक्ष्मण रुचाल, शिव सुवेदी र अजय थापाले गोल गरेका थिए । अजय विकको प्रहार संकटाका किपर अजय महर्जनले रोकेका थिए । सौरव मगरले हानेको बल बीममा लागेर फर्किएको थियो । फाइनल खेलको म्यान अफ द म्याच रुपन्देहीका शिव सुवेदी भए । प्रतियोगितामा म्यान अफ द सिरिज रुपन्देहीका अमर डंगोल भए । उनले सुजुकी वाइक पाए । त्यस्तै, उत्कृष्ट गोलकिपर संकटाका अजय महर्जन, रक्षकमा रुपन्देहीका मुसा, मिडमिल्डरमा रुपन्देहीका गौरव बुढाथोकी, फरवार्डमा संकटाका मार्टिनले पाँचपाँच हजार पुरस्कार पाए । उत्कृष्ट प्रशिक्षक संकटाका सल्यान खड्गीले पुरस्कार पाए । उपाधि विजेता रुपन्देही र उपविजेता संकटालाई कान्तिपुर पब्लिकेशन प्रालिकी कार्यकारी निर्देशक स्वस्तिका स्वाँर सिरोहियाले पुरस्कार वितरण गर्नुभयो। बाँकेका प्रमुख जिल्ला अधिकारी रविलाल पन्थ, उपरथी नवजीव शमशेर राणा, एन्फाका कार्यकारी अधिकृत इन्द्रमान तुलाधरले विभिन्न विधामा उत्कृष्ट भएका खेलाडीहरुलाई सम्मान गर्नु भएको थियो । बाँके जिल्ला फुटबल संघले सो अवसरमा विभिन्न व्यक्तित्वहरुलाई सम्मान गरेको थियो । ने"

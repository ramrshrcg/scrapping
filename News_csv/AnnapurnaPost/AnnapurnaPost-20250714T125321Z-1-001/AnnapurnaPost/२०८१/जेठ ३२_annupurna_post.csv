शीर्षक,विवरण
पानी बन्द गर्नुको विकल्प छैन,"२०७८ असार पहिलो साता भेमाथाङबाट लेदोसहितको ठूलठूला ढुंगा बगाएर मेलम्ची खानेपानी आयोजनाको हेडवक्र्स लगायतको संरचनामा क्षति पुर्यायो। २०७९ को बर्खामा त्यस्तो केही घटना भएन। २०८० को साउनमा बाढी आयो र आयोजनाको संरचनामा अबरोध सिर्जना भयो। त्यसकारण यो बर्खामा फेरि बाढीपहिरो आउँछ कि आउँदैन भन्ने पूर्ण निक्र्यौल गर्न सकिने अवस्था छैन। हाम्रा इन्जिनियरको टोली, परामर्शदाता, निर्माण कम्पनीहरू यो बर्खामा हुने जोखिमबारे अध्ययन गरिरहनुभएको छ। उहाँहरूले हेडवक्र्स क्षेत्र र सुरुङ सञ्चालनका लागि नियमित अनुगमन गरिरहनुभएको छ। यसपालिको बर्खायाममा जोखिम न्यूनीकरणका लागि पानी बन्द गर्नुपर्ने हुन्छ। हामीले समयमै सुरुङको गेटहरू बन्द गरेनौं भने सुरुङभित्र लेदो पस्न सक्नेछ। त्यो लेदो सफा गर्न ३४ महिना लाग्ने हुँदा बर्खायामपछि तत्कालै काठमाडौं पानी लैजान सकिँदैन। त्यसकारण बर्खायामको समयमा डेढ दुई महिना बग्ने धमिलो पानी हुने हुँदा पानी पठाउने काम बन्द गर्नुपर्छ। यसो गर्दा जोखिम कम हुने र बर्खा लगत्तै पानी पठान्तरण गर्न सकिनेछ। हेडवक्र्स क्षेत्रमा पानी पर्न थालेपछि हामीले गेट थुन्छौं। गेट थुन्दा थोरै मात्रामा मात्रै पानीसँगै माटो र बालुवा सुरुङभित्र छिर्ने हुँदा त्यसलाई पानी हालेर मात्रै भए पनि चाँडै सफा गर्न सकिन्छ। गेट बन्द नगर्दा ठूलाठूला ढुंगा पस्ने सम्भावना रहन्छ। त्यसलाई पन्छाउन समय लाग्न सक्छ। त्यसैले पनि बर्खा सकिनेबित्तिकै पानी काठमाडौं पठाउन सकियोस् भन्ने ध्येयले बर्खामा पानी पठान्तरण बन्द गर्ने भनेका हौं। अहिले हामीले अस्थायी रूपमा सानो प्रबन्ध मिलाएर मात्रै पानी काठमाडौं लगिएको हो। यसमा बालुवा, माटो, ढुंगा थिग्राउने कुनै संरचना छैन। त्यो सबै क्षति भएका कारण अहिले अस्थायी रूपमा मात्रै पानी लगिएको कारण बर्खा पछिको एक दुई महिनाभित्रै पानी पठान्तरण गर्न बर्खामा बन्द गर्नुको विकल्प छैन। (पन्त मेलम्ची खानेपानी विकास समितिका प्रवक्ता हुन्।)"
वैदेशिक रोजगारीको पीडा,"नेपालबाट बाहिरिने जनसंख्या संख्या करिब एक करोडको हाराहारीमा पुग्ने देखिएको छ। नेपालबाट रोजगारीका लागि खाडी मुलुकका साथै युरोपका मुलुकहरूका साथै अध्ययनको लागि भन्दै अमेरिका, अस्ट्रेलिया, क्यानडा र बेलायत आदि देशमा गएको तथ्यांक छ। दुईतीन दशकको तथ्यांकलाई नियाल्ने हो भने रोजगारीका लागि विदेश जाने नेपालीको कारण नेपालले बर्सेनि १११२ खर्ब रुपैयाँ विप्रेषण(रेमिट्यान्स) आर्जन गरिरहेको छ। जसले नेपालीको जीवनस्तरमा समेत परिवर्तन आएको छ। पछिल्लो समयमा सार्वजनिक भएको तथ्यांक हेर्दा नेपालीको प्रतिव्यक्ति आय १,४५६ अमेरिकी डलर पुगेको छ। नेपाल जस्तो निर्यातजन्य उद्योग नगन्य जस्तै भएको मुलुकको लागि विदेशी मुद्राको सञ्चितिको प्रमुख स्रोत विप्रेषण हुन पुगेको छ। जसलाई सकारात्मक नै मान्न सकिएला। तर, मुलुकबाट यति ठूलो संख्यामा प्रत्येक वर्ष युवा एवं सिर्जनशील जनशक्ति मुलुकबाट पलायन हुनुले नेपाललाई कति दीर्घकालीन रूपमा असर पर्छ ? भविष्यमा कति पीडादायी होला सहजै अनुमान गर्न कठिन छैन। पछिल्लो समयमा नेपालबाट विदेशमा रोजगारी र अध्ययन भन्दै बिदेसिने कार्यले नेपालको कृषि क्षेत्र तहसनहस हुन पुगेको छ। विगतमा नेपालबाट धानलगायतका अन्न निर्यात गर्ने मुलुक नेपाल, अहिले करिब ५० अर्बबराबरको खाद्यान्न आयात गर्ने अवस्थामा पुगेको छ। युवा जनशक्तिको बहिर्गमनले नेपालका गाउँगाउँहरू रित्ता बन्न पुगेका छन्। युवा जनशक्ति रोजगारीको खोजीमा खाडीका मुलुकमा जाने कार्यले गाउँगाउँमा रहेका खेतीयोग्य जमिनमा कार्य गर्ने जनशक्ति अभाव देखिएको छ। जसका कारण गाउँका खेतबारीहरू बाँझो बनेका छन्। त्यतिमात्र होइन, खाडी मुलुक तथा अन्य मुलुकमा अध्ययन र रोजगारी गर्न भन्दै मुलुकबाट बाहिरिएका युवाका परिवारले समेत गाउँ छोड्नाले नेपालको डेमोग्राफिक (जनसांख्यिक) अवस्थासमेत खल्बलिएको छ। वैदेशिक रोजगारीमा गएका युवाका परिवारसमेत गाउँबाट बसाइँसराइ गर्दै सहरमा बसोबास गर्न थालेका छन्। घरमा युवाको अभाव र सामाजिक सञ्जालको गलत प्रयोगले सामाजिक विकृति निम्त्याउन थालेको छ। सामाजिक सञ्जालको गलत प्रयोगका कारण डरलाग्दा घटनाहरूको समाचार हरेक दिनजसो छ्यापछ्याप्ती हुन थालेका छन्। जसले गर्दा नेपालको सामाजिक संरचनामा समेत ठूलो असर पुगिरहेको छ। यस्तो अवस्था बढ्दै गयो भने कतै समाज विघटनको अवस्थामा मुलुक पुग्ने हो कि भन्ने त्रास उत्पन्न हुन थालेको छ। अझ पछिल्लो समयमा मुलुकमा विकास हुँदै गएको पलायनवादी र निराशावादी चिन्तनले युवाहरूलाई गाँज्न थालेको छ। नेपालमा बसेर केही हुँदैन, नेपालमा भविष्य सुरक्षित छैन भन्ने प्रकारको मनोविज्ञान र त्यस्तै प्रकारका प्रचार सामग्रीले युवालाई विचलित बनाएको छ। जसले गर्दा हरेक घरका अभिभावक छोराछोरीलाई उच्च माध्यमिक स्तरको शिक्षा उत्तीर्ण गर्दा नगर्दै विदेशको कुन मुलुक पठाउने भन्ने चिन्ताले ग्रस्त हुन थाल्छन्। जसले गर्दा नेपालको कृषि क्षेत्र, नेपालको प्राविधिक क्षेत्र, पर्यटन क्षेत्र र औद्योगिक क्षेत्रमा समेत भोलिका दिनमा जनशक्तिको अभाव हुने अवस्था सिर्जना हुन थालेको छ। त्यतिमात्र होइन, नेपालको राजनीतिक क्षेत्रमा समेत राम्रो सम्भावना भएका शिक्षित, दीक्षित र दूरदर्शी युवाको राजनीतिमा प्रवेश गर्ने सम्भावना समेत टाढा हुँदै गएको छ। यस्तो निराशावादी चिन्तनलाई कसरी आशामा बदल्ने ? आफ्नो मातृभूमि र आफूलाई जन्म दिने र शिक्षादीक्षा दिने अभिभावकप्रति श्रद्धा र जिम्मेवारीबोध कसरी गराउने ? म नेपाली हुँ भन्ने गर्वको अनुभूति गराउने वातावरण कसरी निर्माण गर्ने ? यी र यस्ता समस्याको समाधान के हुन सक्छन् ? भन्ने विषय अहिलेको सबैभन्दा ठूलो चुनौतीको रूपमा देखिएको छ। उल्लेखित समस्याहरूबाट नेपाललाई कसरी बाहिर निकाल्ने र नेपालको आर्थिक उन्नतिका बाटाहरू के बनाउने भन्ने विषयमा निम्न बाटाहरू नेपालको समृद्धिका साधन बन्न सक्ने देखिन्छ : पर्यटन क्षेत्रको विकास : संसारका अत्यन्त सुन्दर मुलुकमध्येमा नेपाल पनि पर्दछ। यहाँको भौगोलिक अवस्था, यहाँका पर्यटकीय क्षेत्रहरू संसारभरका मानिसका लागि अत्यन्त चासो र उत्सुकताको विषय बन्न सक्छन्। यदि हामीले पर्यटनको विकासमा राम्रो ध्यान पुयाउन सक्यौं र त्यसको प्रचार र प्रसार संसारभर गर्न सक्यौं भने नेपाल भोलिका दिनमा बर्सेनि करोडौं मानिसका लागि पर्यटकीय गन्तव्य बन्न सक्ने देखिन्छ। पर्यटनको विकास नेपालको हाल देखिएको समस्याको समाधानको एउटा सूत्र बन्न सक्छ। जसले नेपाललाई समृद्ध बनाउन मद्दत गर्नेछ। संयुक्त लगानीका उद्योगहरूको स्थापना : सौभाग्यवश ! दुईवटा विशाल छिमेकी राष्ट्र चीन र भारत नेपालको छिमेकीको रूपमा छन्। यी राष्ट्रहरू जनसंख्याको हिसाबले मात्र संसारका ठूला राष्ट्र होइनन्, औद्योगिकरूपमा समेत सबल र सक्षम राष्ट्रको रूपमा रहेका छन्। यी दुईवटा मुलुकको जनसंख्या करिब तीन अर्ब रहेको र संसारकै ठूला औद्योगिक उत्पादन गर्न समेत सक्षम छन्। यस्तो अवस्थामा यदि नेपालले राम्रो कूटनीतिक पहल गरी यी राष्ट्रलाई नेपालमा संयुक्त लगानीका उद्योगहरू स्थापना गर्न समेत सहमत गराउन सक्ने देखिन्छ। यसरी स्वाभाविक रूपमा यी दुईवटा मुलुकका बजारहरू स्वयं ती राष्ट्रहरूका लागि समेत फलदायी सिद्ध हुन सक्छन्। यदि नेपालले यी दुई राष्ट्रबीच व्यापारिक सेतुका रूपमा प्रस्तुत हुन सक्ने हो भने नेपाल दक्षिण एसियाको विशाल अन्तर्राष्ट्रिय बजार बन्न सक्नेछ। यी राष्ट्रका संयुक्त लगानीका उद्योगहरू नेपालको हालको समस्याको अचुक उपाय बन्न सक्छन्। यदि नेपालमा दुईवटा राष्ट्रका संयुक्त लगानीका उद्योगहरू स्थापना हुन सक्ने हो भने नेपालमा रोजगारीको अवसर प्रचुर मात्रामा सिर्जना हुनेछ। नेपालीहरूले खाडीका मुलुकमा गएर ५०६० डिग्री सेल्सियस तामक्रममा पसिना बगाउनु पर्ने छैन। कृषिमा आधुनिकीकरण : यी दुई मुलुकमध्ये विशेषत: चीनले कृषि प्रविधिको क्षेत्रमा अतुलनीय प्रगति गरेको छ। चीनको कृषि प्रविधि विश्वमै अनुकरणीय रहेको छ। चीनको कृषि क्षेत्रमा अपनाइएको प्रविधिलाई नेपालले आयात गर्न सक्ने हो भने नेपाल खाद्यान्न र फलफूल आयात गर्ने राष्ट्रबाट कृषि फसल, फलफूल र ताजा तरकारी निर्यात गर्ने राष्ट्रको रूपमा विकास हुन सक्नेछ। पानी उद्योगको स्थापना : नेपाल पाँच हजार वटा नदीनाला र हजारौं झरना भएको मुलुक हो। यहाँका झरनाहरू अरब राष्ट्रको तेल जस्तै मूल्यवान् बन्न सक्छन्, यदि हामीले ती झरनाको पानीलाई पिउने पानीको रूपमा बोटलिङ गरी पिउने पानीको अभाव भएका खाडी राष्ट्रलगायतमा निर्यात गर्न सक्यौं भने नेपालको झरनाको पानी नेपालीको जीवनस्तरलाई समृद्ध बनाउने कोशेढुंगा बन्न सक्छन्। जसका लागि सरकारले त्यसतर्फ गम्भीर ध्यान दिन सक्नु पयो। जडीबुटी उद्योगको स्थापना : नेपालको मध्यपश्चिम क्षेत्रमा पाइने यार्सागुम्बा, पाँचऔंलेजस्ता जडीबुटी नेपालको आर्थिक उन्नतिका लागि बरदान सावित हुन सक्छन्, यदि हामीले ती जडीबुटीका उद्योगहरू तिनै क्षेत्रमा खोल्न सक्यौं भने। जडीबुटी उद्योगले मध्यपश्चिम जस्तो क्षेत्रमा ठूलो रोजगारीको अवसर सिर्जना गर्नेछ भने नेपालले ठूलो आयआर्जन गर्न सक्ने छ। माथि उल्लेखित पाँचवटा क्षेत्रका साथै नेपालले घोषणा गरिसकेको जलविद्युत् उत्पादन गर्ने लक्ष्यलाई पूरा गर्न सक्यौं भने नेपाली निराशाको मानसिकताबाट बाहिर निस्कन सक्ने थिए। यदि अब पनि देशका जिम्मेवार नेता तथा सरकार सञ्चालकहरू गम्भीर बनेनन् भने नेपालका युवा पलायन भइरहनेछन्। परिणाम: भोलिको नेपाल वृद्धवृद्धाको सहर बन्नेछ। अर्काेतर्फ, भोलिका दिनमा नेपालमा ठूला उद्योगहरू खोल्ने अभियान थाल्दासमेत विदेशबाट जनशक्ति आयात गर्ने अवस्था नआउला भन्न सकिन्न। अर्काेतर्फ भोलिका दिनमा डाक्टर, इन्जिनियर र नर्सजस्ता प्राविधिक जनशक्ति नेपालमा नहुँदा के गर्ने भन्ने अवस्था नआउला भन्न सकिँदैन। राज्य सञ्चालकहरूको यसतर्फ ध्यान जाओस्।"
"सहरी योजनामा दिगो विकास, दिगो विकासमा सूचनाप्रविधि","नेपालका शहरी क्षेत्रहरू तीव्र गतिमा विस्तार भइरहेका छन््। तर त्यसअनुसार सहरी योजना र बजेट छनोट र विनियोजन भएको पाइँदैन। अझ वैज्ञानिक ढंगबाट यसमा काम भएको पाइँदैन। खासमा यस परिप्रेक्षमा दिगो विकासका लागि योजनाबद्ध प्रयास अत्यावश्यक छ। शहरीकरणसँगै आएका आवास, यातायात, स्वच्छता, जलस्रोत व्यवस्थापन र सार्वजनिक सेवाहरूको मागले शहरी क्षेत्रहरूमा चुनौती थपिदिएको छ। यस्ता चुनौतीहरूको सामना गर्न, सूचना तथा तथ्यांकको महत्वपूर्ण भूमिका छ। जसलाई प्रभावकारीरूपमा प्रयोग गर्न सफ्टवेरको आवश्यकता पर्छ। शहरी योजनामा सूचना तथा सफ्टवेरको प्रयोगले वास्तविक स्थितिको स्पष्ट चित्रण गर्न मद्दत पुयाउँछ। भविष्यका परिदृश्यहरूको विश्लेषण गर्न र निर्णय प्रक्रियालाई वैज्ञानिक समेत यसले बनाउँछ। साथै तथ्यमा आधारित बनाउँछ। जीआईएस (भौगर्भिक सूचना प्रणाली), रिमोट सेन्सिङ, डेटा विश्लेषण र सिमुलेशन सफ्टवेयरहरूको प्रयोगले शहरी क्षेत्रहरूको सन्तुलित र दिगो विकासमा महत्वपूर्ण योगदान पुयाउँछ। सहरी विकास र चुनौतीहरू : नेपालमा शहरीकरणको दर तीव्र रूपमा बढिरहेको छ। ग्रामीण भेगबाट शहरी क्षेत्रमा जनसंख्या बसाइ सराइको लहरले शहरी क्षेत्रहरूको विस्तारलाई तीव्र बनाएको छ। शहरीकरणसँगै आवास, यातायात, स्वच्छता, पानी, विद्युत्, स्वास्थ्य, शिक्षा जस्ता आधारभूत आवश्यकताहरूको माग बढेको छ। यो माग पूरा गर्न योजनाबद्ध र सन्तुलित शहरी विकास अनिवार्य छ। तर, अव्यवस्थित शहरीकरणले थुप्रै समस्या निम्त्याएको छ। अव्यवस्थित बसोबास, ट्राफिक जाम, फोहोरको व्यवस्थापनमा समस्या, वातावरणीय प्रदूषण, जलवायु परिवर्तनको असर जस्ता समस्या शहरी क्षेत्रहरूले भोगिरहेका छन्। यी समस्याहरूको समाधान गर्न, शहरी विकासलाई दिगो र सन्तुलित बनाउन सूचना तथा सफ्टवेरको प्रभावकारी प्रयोग आवश्यक छ। सूचना तथा तथ्यांकको महत्व : शहरी विकास योजनामा सूचना तथा तथ्यांकको महत्व उच्च हुन्छ। जमिनको उपयोग, जनसंख्या वितरण, यातायात प्रवाह, जलस्रोत, वनस्पति, वातावरणीय असरहरू, आर्थिक क्रियाकलापहरूको विश्लेषण बिना प्रभावकारी योजना बनाउन असम्भव छ। यस्ता तथ्यांकहरूले वास्तविक स्थितिको स्पष्ट चित्रण गर्न मद्दत गर्छन् र योजना बनाउँदा आधारभूत जानकारी दिन्छन्। विभिन्न स्रोतहरूबाट सूचना तथा तथ्यांक संकलन गरिन्छ। सेटेलाइट चित्र, ड्रोन चित्र, जीआईएस प्रणाली, जनगणना डेटा, सर्वेक्षण रिपोर्टहरू, सहरका नक्साहरू लगायतका स्रोतहरूबाट सूचना संकलन गरेर विश्लेषण गरिन्छ। यी तथ्यांकहरूलाई विश्लेषण गरेर योजनाबद्ध विकासका लागि मार्गदर्शन प्रदान गरिन्छ। सफ्टवेयरको प्रयोग : शहरी विकास योजनामा विभिन्न सफ्टवेरहरूको प्रयोग अत्यन्त महत्वपूर्ण छ। सफ्टवेयरहरूले सूचना तथा तथ्यांकको व्यवस्थापन, विश्लेषण र प्रदर्शनीलाई प्रभावकारी बनाउँछ। यहाँ केही प्रमुख सफ्टवेरहरूको चर्चा गरिन्छ : जीआईएस (जिओग्राफिक इन्फर्मेसन सिस्टम) : यो सफ्टवेरले भूउपयोग, यातायात, जनसंख्या वितरण, वनस्पति, जलस्रोत, भवन संरचना लगायतका विषयमा सटीक र विस्तृत जानकारी प्रदान गर्दछ। यो प्रणालीको माध्यमबाट नक्सा तथा चित्रहरूको माध्यमले योजनाबद्ध विकास गर्न मद्दत पुयाउँछ। रिमोट सेन्सिङ सफ्टवेयर : सेटेलाइट चित्र तथा ड्रोन चित्रहरूको विश्लेषण गर्ने सफ्टवेरहरूले वास्तविक भूस्थिति, भूआकृति, वनस्पति आवरण लगायतका विषयमा जानकारी दिन्छन्। यसले वातावरणीय असरहरूको विश्लेषण गर्न मद्दत गर्छ। डेटा एनालाइसिस सफ्टवेयर : विभिन्न स्रोतहरूबाट संकलित डेटा विश्लेषण गर्न डेटा एनालाइसिस सफ्टवेरहरूको प्रयोग गरिन्छ। यी सफ्टवेरहरूले जनसंख्या प्रवृत्ति, आर्थिक गतिविधि, यातायात प्रवाह लगायतका विषयमा विश्लेषण गरेर योजना बनाउँदा सहयोग पुयाउँछ। सिमुलेशन सफ्टवेयर : भविष्यका सम्भावित परिदृश्यहरूको अध्ययन गर्न सिमुलेशन सफ्टवेरहरूको प्रयोग गरिन्छ। यी सफ्टवेरहरूले विभिन्न नीतिहरूको प्रभाव विश्लेषण गर्न मद्दत गर्छ र योजनाबद्ध विकासमा सहयोगी बनाउँछ। शहरी विकासमा सूचना तथा सफ्टवेरको भूमिका : सूचना तथा सफ्टवेरको प्रभावकारी प्रयोगले शहरी विकासलाई दिगो र सन्तुलित बनाउन महत्वपूर्ण भूमिका खेल्छ। यसका केही उदाहरणहरू निम्नानुसार छन् : जमिनको सन्तुलित उपयोग : जीआईएस प्रणालीको प्रयोग गरेर जमिनको सन्तुलित उपयोग गर्न सकिन्छ। कृषि भूमि, आवास क्षेत्र, औद्योगिक क्षेत्र, हरियाली क्षेत्र लगायतका जमिनको सन्तुलित विभाजन गरिन्छ। यसले जमिनको दिगो उपयोग सुनिश्चित गर्छ। यातायात व्यवस्थापन : यातायात प्रवाहको विश्लेषण गरेर यातायात व्यवस्थापन योजना बनाउन सकिन्छ। यातायात जाम घटाउन, नयाँ सडक मार्गहरू निर्माण गर्न, सार्वजनिक यातायात प्रणाली सुधार गर्न डेटा विश्लेषण सफ्टवेरको प्रयोग गरिन्छ। फोहोर व्यवस्थापन : शहरी क्षेत्रमा फोहोर व्यवस्थापनमा सफ्टवेरहरूको प्रयोग गरेर फोहोरको सटीक व्यवस्थापन गर्न सकिन्छ। फोहोरको स्रोत, संकलन, प्रशोधन र पुन:प्रयोग सम्बन्धी योजना बनाउन सफ्टवेयरहरूको प्रयोग गरिन्छ। जलस्रोत व्यवस्थापन : जलस्रोतको संरक्षण र व्यवस्थापनमा सफ्टवेरहरूको प्रयोग गरेर शहरी क्षेत्रमा पानीको स्रोतहरूको सन्तुलित उपयोग गर्न सकिन्छ। पानीको वितरण प्रणाली सुधार गर्न, जलाशय निर्माण गर्न, पुन:भरण प्रणाली सुधार गर्न सफ्टवेरहरूको प्रयोग गरिन्छ। निष्कर्ष : नेपालका शहरी क्षेत्रहरूलाई दिगो र सन्तुलित विकास गर्न सूचना तथा सफ्टवेयरको प्रभावकारी प्रयोग अनिवार्य छ। शहरी योजनामा सूचना तथा तथ्यांकको महत्व बुझेर सफ्टवेरहरूको सही प्रयोग गरेर मात्र दिगो विकास सम्भव छ। दिगो भूउपयोग योजना, यातायात व्यवस्थापन, फोहोर व्यवस्थापन, जलस्रोत व्यवस्थापन लगायतका विषयमा सफ्टवेयरहरूको प्रयोगले शहरी विकासमा सकारात्मक प्रभाव पार्छ। सूचना प्रविधि र सफ्टवेयरहरूको सही प्रयोगले नेपालको शहरी विकासलाई दिगो र सन्तुलित बनाउन महत्वपूर्ण भूमिका खेल्नेमा दुईमत छैन। इन्जिनियर घिमिरे सहरी ऊर्जा विषयमा विद्यावारिधि गर्दैछन्।"
दक्षिण अफ्रिकाविरुद्ध पहिला फिल्डिङ गर्दै नेपाल,"काठमाडौं : आईसीसी टी २० विश्वकप क्रिकेटमा दक्षिण अफ्रिकाविरुद्ध नेपालले पहिला फिल्डिङ गरिरहेको छ। वेस्ट इन्डिजको सेन्ट भिसेन्टस्थित अरनोस भाल रंगशालामा टेस्ट मान्यता प्राप्त राष्ट्र दक्षिण अफ्रिकाविरुद्ध नेपालका कप्तान रोहित पौडेलले टस जितेर पहिला फिल्डिङ गर्ने निर्णय लिएका हुन्। नेपाल र दक्षिण अफ्रिका पहिलो पटक आमनेसामने हुन लागेका हुन् । नेपाललाई अन्तिम आठमा स्थान बनाउनका लागि दक्षिण अफ्रिकाविरुद्धको आजको खेल जित्नैपर्ने दबाब छ । दक्षिण अफ्रिका भने समूह डिबाट सुपर आठमा पुगिसकेको छ । नेपालले आज एक खेलाडी परिवर्तन गरेको छ। स्पिनर सन्दीप लामिछाने नेपालको प्लेइङ११ मा हुँदा सागर ढकाल बेन्चमा छन् । नेपाली टोली : कुशल भुर्तेल, अशिफ खेस (विकेट किपर), अनिल शाह , रोहित पौडेल (कप्तान), कुशल मल्ल, दीपेन्द्रसिंह एरी, सोमपाल कामी, गुलशन झा, करण केसी, सन्दीप लामिछाने, अभिनाष बोहोरा"
"नेपाललाई पहिलो सफलता, दिपेन्द्रसिंह ऐरीले लिए विकेट","काठमाडौं : आईसीसी टी २० विश्वकप क्रिकेटमा दक्षिण अफ्रिकाविरुद्ध नेपाललाई पहिलो सफलता मिलेको छ। वेस्ट इन्डिजको सेन्ट भिसेन्टस्थित अरनोस भाल रंगशालामा टेस्ट मान्यता प्राप्त राष्ट्र दक्षिण अफ्रिकाविरुद्धको खेलमा नेपालका दिपेन्द्रसिंह ऐरीले पहिलो विकेट लिएका हुन्। ३४ ओभरमा ऐरीको बलमा दक्षिण अफ्रिकाका क्विन्टन डे ककको विकेट लिएका हुन्। ऐरी आफैँले डि ककको क्याच आउट गराए। डि कक ११ बलमा १० रन बनाउँदै बाहिरिए। हाल दक्षिण अफ्रिका १ विकेटको क्षतिमा २२ रन बनाएर खेलिरहेको छ। नेपालका कप्तान रोहित पौडेलले टस जितेर पहिला फिल्डिङ गर्ने निर्णय लिएका हुन्। नेपाललाई अन्तिम आठमा स्थान बनाउनका लागि दक्षिण अफ्रिकाविरुद्धको आजको खेल जित्नैपर्ने दबाब छ । दक्षिण अफ्रिका भने समूह डिबाट सुपर आठमा पुगिसकेको छ । नेपालले आज एक खेलाडी परिवर्तन गरेको छ। स्पिनर सन्दीप लामिछाने नेपालको प्लेइङ११ मा हुँदा सागर ढकाल बेञ्चमा छन् । नेपाली टोली : कुशल भुर्तेल, अशिफ खेस (विकेट किपर), अनिल शाह , रोहित पौडेल (कप्तान), कुशल मल्ल, दीपेन्द्रसिंह ऐरी, सोमपाल कामी, गुलशन झा, करण केसी, सन्दीप लामिछाने, अभिनाश बोहोरा"
जोमसोमको खेलमैदान स्तरोन्नति धमाधम,"एक स्थानीय तह एक खेलग्राम अवधारणाअनुसार मुस्ताङको सदरमुकाम जोमसोममा निर्माणाधीन कभर्ड हल बजेट अभावका कारण पाँच वर्षदेखि अलपत्र छ। त्यसैको नजिकै रहेको कभर्ड हल आउट डोर खेल मैदानको स्तरोन्नति अघि बढाइएको छ। जोमसोममा संघ, प्रदेश र स्थानीय तहको लागत साझेदारीमा २०७६०७७ सालमा दुईतले बहुउद्देश्य कभर्ड हलको निर्माण थालिएको थियो। ६ करोड ५८ लाख रुपैयाँ लागत अनुमान गरिएको बहुवर्षीय जोमसोम कभर्ड हलको भौतिक प्रगति जम्मा ३५ प्रतिशतमात्रै छ। संघ, प्रदेश र स्थानीय तहको टुक्रे बजेट विनियोजनका कारण निर्माणाधीन कभर्ड हल अलपत्र अवस्थामा छ। पाँच वर्ष बितिसक्दा समेत अधकल्चो अवस्थामा छाडिएको कभर्ड हल पर्याप्त बजेट सुनिश्चितता हुन नसक्दा अलपत्र पर्दै आएको हो। संघीय, प्रादेशिक र स्थानीय तहको संयुक्त लागत साझेदारीमा निर्माणाधीन जोमसोम कभर्ड हल अलपत्र हुँदै गर्दा त्यहाँ नजिकै रहेको कभर्ड हलको आउटडोर खेलमैदान स्तरोन्नति सुरु गरिएको हो। सामाजिक विकास तथा स्वास्थ्य मन्त्रालय गण्डकीले चालु आर्थिक वर्ष २०८००८१ को वार्षिक स्वीकृत कार्यक्रमअनुसार १६ लाख रुपैयाँ बजेट विनियोजन गरेपछि जोमसोम खेलमैदान स्तरोन्नति सुरु गरिएको हो। जोमसोम खेलमैदान संरक्षणको अभावमा जीर्ण अवस्थामा थियो। खेल मैदान स्तरोन्नतिका लागि घरपझोङ गाउँपालिकाको प्राविधिक शाखाले प्राविधिक इस्टिमेटको काम गरे पनि यसको अख्तियार प्रदेश सरकार आफैंले लिएको छ। घरपझोङ गाउँपालिकाका प्राविधिक शाखाका सबइन्जिनियर राजन कँडेलले जोमसोम खेल मैदान स्तरोन्नतिको जिम्मा प्रदेश सरकारले नै लिएको जानकारी दिए। हामीले प्राविधिक इस्टिमेटको जिम्मा मात्र पाएका छौं, अरू सबै काम प्रदेश तहबाटै हुन्छ, उनले भने, यो साल बसाली योजना हो, असारअगावै सक्नुपर्ने हुन्छ। जोमसोम खेलमैदानले ओगटेको पूरै क्षेत्रफल १ सय मिटर लम्बाइ र ८० मिटर चौडाइ छ। प्रदेश सरकारले सेभेन ए साइडको फुटबल खेल्न मिल्ने गरी कामहरू गरिरहेको छ ।"
टि२० विश्वकप : नेदरल्याण्ड्सलाई २५ रनले पराजित गर्दै बङ्गलादेश विजयी,"काठमाडौं : आइसिसी टि२० विश्वकप क्रिकेट प्रतियोगितामा बङ्गलादेश नेदरल्याण्ड्सलाई २५ रनले पराजित गर्दै विजयी भएको छ । वेस्टइन्डिजको सेन्ट भिन्सेन्टमा गए राति सम्पन्न खेलमा बङ्गलादेशले दिएको एक सय ६० रनको लक्ष्य पछ्याएको नेदरल्याण्ड्सले निर्धारित २० ओभरमा आठ विकेट गुमाउँदै एक सय ३४ रनमा समेटियो । अन्तरराष्ट्रिय सञ्चारमाध्यमहरूका अनुसार नेदरल्याण्ड्सका लागि एनगेलब्रेक्टले २२ बलमा सर्वाधिक ३३ रन बनाए । त्यस्तै विक्रमजित सिंहले २६, कप्तान स्कट एडवर्ड्सले २५, माइकल लेभिटले १८, आर्यन दत्तले १५ तथा म्याक्स ओडाउडले १२ रन बनाए । बङ्गलादेशका लागि होसेनले तीन विकेट लिए भने तास्किन अहमदले दुई विकेट झारे । त्यस्तै मुस्तफिजुर रहमान र तान्जीम शकीबले समान एकएक विकेट लिए । त्यसअघि टस हारेर पहिला ब्याटिङ गरेको बङ्गलादेशले निर्धारित २० ओभरमा पाँच विकेट गुमाउँदै एक सय ५९ रनको योगफल बनाएको थियो । बङ्गलादेशका लागि शाकीब अल हसनले ४६ बलमा नौ चौकासहित सर्वाधिक ६४ रन जोडेभने तान्जिद हसनले ३५ रन बनाउँदा महमुदुल्लाहले २५ रन तथा जाकेर अलीले १४ रन बनाए । नेदरल्याण्ड्सका लागि आर्यन दत्त र पल भ्यान मिकरनले समान दुई दुई विकेट लिए भने टिम प्रिङ्गलले एक विकेट लिए । यो जितसँगै समूह डी मा रहेको बङ्गलादेशको तीन खेलमा चार अङ्क जोडेको छ । नेदरल्याण्ड्सको तीन खेलमा दुई अङ्क रहेको छ । त्यस्तै नेपालको दुई खेलमा एक अङ्क रहेको छ । श्रीलङ्काको तीन खेलमा एक अङ्कमात्र रहेको छ । नेपाल र दक्षिण अफ्रिकाको खेल भोलि हुनेछ । दक्षिण अफ्रिका भने विश्वकपको सुपर आठमा पुगिसकेको छ ।"
एमाले सांसदविरुद्ध क्यान अध्यक्षले भने संसदलाई गुमराह नबनाउनुस्,"काठमाडौं : नेपाल क्रिकेट संघ (क्यान)का अध्यक्ष चतुरबहादुर चन्दले झुटो विषयमा उठाएर सांसद भीम आचार्यले संसदलाई गुमराहमा राखेको बताएका छन्। एमाले सांसद आचार्यले गत बुधबारको प्रतिनिधिसभा बैठकमा क्यान पदाधिकारीहरूले आर्थिक अपचलन गरेको आरोप लगाएका थिए। सांसद आचार्यले अवैधरूपमा जर्सी विक्री गरेको, खेलाडीलाई होटलमा उभ्याएर चन्दा उठाएको र आईसीसीबाट आएको टिकट महँगो मूल्यमा विक्री गरेर क्यान पदाधिकारीहरूले निजी खातामा जम्मा गरेको आरोप लगाएका थिए। क्यान अध्यक्ष चन्दले सांसद आचार्यको अभिव्यक्तिमा आंशिक सत्यतासमेत नरहेको बताएका छन्। शुक्रबार विज्ञप्ति जारी गरेर क्यान अध्यक्ष चन्दले भनेका छन्, 'आंशिकसमेत सत्यता नभएको झुठो र कपोलकल्पित बुँदाहरू नेपालको गरिमामय सदनमा उठान गरेर एक जना माननीय सांसदज्यूले सम्मानित सदनलाई गुमराहमा राख्नुका साथै आफूले प्रतिनिधित्व गर्ने राजनीतिक दललाई समेत विवादमा ल्याउन खोजेको देखिन्छ।' उनले क्रिकेट खेलको नाममा राजनीति गर्नेहरूले आफ्नो देशले विश्वकप खेलिरहेको यस महत्वपूर्ण समयमा क्रिकेट तथा संघको विरूद्धमा अनर्गल प्रचार गर्दा विश्वकपमा सहभागिता जनाइरहेका खेलाडीको मनोबल नगिराउन आग्रह गरेका छन्। विचार नगरी क्रिकेटको नाममा राजनीति गर्न खोज्नेहरूले नेपाली क्रिकेट विवादित र विभाजन गर्न खोजेको उनको भनाइ छ। 'नेपाल क्रिकेट संघको नाममा कोही कसैले क्रिकेटको हकहितविरुद्ध कुनै गैरकानुनी काम कारबाही गरेमा कानुन बमोजिम सजाय हुनुपर्छ भन्ने कुरामा नेपाल क्रिकेट संघ स्पष्ट छ। हुँदै नभएको झुटा तथा कपोलकल्पि कुरा गरिमामय सदनमा सांसदज्यूले उठाउनाले सम्मानित सदन, सांसदज्यू तथा नेपाली क्रिकेटको गरिमा घटाएको छ,' विज्ञप्तिमा भनिएको छ।"
"सन्दीपको आगमनले नेपाली टोली उत्साहित, कप्तान पौडेल भन्छन् दक्षिण अफ्रिकाविरुद्ध खेल्न 'वेल प्रिपेयर्ड' छौं","काठमाडौं : नेपालले आइसीसी टी२० विश्वकपको तेस्रो खेलमा टेस्ट राष्ट्र दक्षिण अफ्रिकाविरुद्ध खेल्न गइरहेको छ। क्यारेबियन मुलुक सेन्ट भिन्सेन्ट एन्ड द ग्रेनाडाइन्सस्थित किङ्सटाउनमा दक्षिण अफ्रिकाविरुद्ध नेपाली टोली शनिबार विहान ५:१५ बजे मैदानमा उत्रिँदैछन्। सुपर ८ मा पुग्न दुई खेल जित्नैपर्ने दबाबमा रहेको नेपाल यसलाई असम्भव देख्दैन। टिम नै लागेर खेल्ने हो भने दक्षिण अफ्रिका र बांगलादेशलाई पनि नेपालले हराउनसक्ने कप्तान रोहित पौडेल बताउँछन्। दुई ठूला टेस्ट राष्ट्रविरुद्ध खेल्ने नेपालको लागि ठूलो अवसरसमेत भएको उनको भनाइ छ। 'दक्षिण अफ्रिकासँग खेल्ने ठूलो अवसर हो। दुवै टोलीले विश्वकपमा धेरै राम्रो खेलिरहेको छ। हामीले दुइटै खेल जित्यौं भने सुपर ८ मा क्वालीफाइ पनि हुन्छौं। हामी टिम नै लागेर खेल्यौं भने टेस्ट राष्ट्रलाई जित्न सक्छौं,' आईसीसीद्वारा आयोजित पत्रकार सम्मेलनमा उनले भने। उनले अमेरिका र वेस्ट इन्डिजको विकेट फरक रहेकाले पनि खेललाई राम्रो बनाउने अवसर रहेको बताए। उनले १६०१६१ रन बनाउने हो भने दक्षिण अफ्रिकालाई जित्न सक्ने आँकलन गर्छन्। 'अमेरिकाको विकेट धेरै नै चुनौतीपूर्ण थियो। त्यहाँ १३० भन्दा बढी रन बनेको देखिएन। यहाँ १६० रन बनाउन सकियो भने दक्षिण अफ्रिकालाई चुनौती दिन सक्छौं,' उनले भने। उनले दक्षिण अफ्रिकाका लागि डेभिड मिलरबाहेक अन्य खेलाडीले राम्रो रन बनाउन नसकिरहेका बेला नेपाललाई राम्रो गर्ने अवसर भएको बताए। 'अघिल्ला ३ म्याचदेखि दक्षिण अफ्रिकाले राम्रो रन बनाउन सकेको छैन। डेभिड मिलरबाहेक अरुले ठूलो स्कोर बनाउन सकेका छैनन्। सकभर कम रनमै अलआउट गर्ने हाम्रो लागि अवसर पनि हो,' उनले भने। कप्तान पौडेलले विकेटको अवस्थाले पनि खेल निर्धारण हुने हुँदा नेपाली टोलीले आफ्नो बेस्ट दिन तयार रहेको बताए। अमेरिकामा रोकिँदा नेपालले गर्न पाएन अभ्यास अमेरिकाको फ्लोरिडामा मौसम खराबीका कारण नेपाली टोली निर्धारित समयभन्दा एक दिन ढिला सेन्ट भिन्सेन्ट एन्ड द ग्रेनाडाइन्स पुगेको थियो। जसका कारण दक्षिण अफ्रिकाविरुद्धको खेलअघि नेपालले राम्रो तयारी गर्न पाएको छैन। तर, कप्तान पौडेलले आफूहरू फुल जोशमा रहेको प्रतिक्रिया दिए। 'मौसमका कारण तयारी गर्न पाएका छैनौं। दुई दिन तयारी गर्न नपाउँदैमा केही बिग्रिँदैन। हामीले बच्चैदेखि क्रिकेट खेल्दै आएका छौं। हामी सबैलाई थाहा छ,' कप्तान भन्छन्, 'ग्राउन्डमा भएर हामी देशका लागि खेल्ने हो। जितको लागि खेल्ने हो। मौसमलाई हामीले के नै गर्न सक्छौं।' प्लेइङ ११ मा सन्दीप लामिछाने भिसाको कारण अमेरिका जान नपाएका पूर्व कप्तानसमेत रहेका सन्दीप लामिछाने वेस्ट इन्डिजमा हुने दुई खेलमा नेपालको स्क्वाडमा रहनेछन्। सम्वतः उनी दुवै खेलमा प्लेइङ ११ मा अट्नेछन्। उनको आगमले नेपाली टोलीको उत्साह बढेको कप्तान पौडेलले बताए। लामो समयदेखि क्रिकेटबाट टाढा रहेका सन्दीपबाट कस्तो प्रदर्शनको आशा गर्नुभएको छ? भन्ने प्रश्नमा कप्तान पौडलले भने, 'स्यान्डी दाइले धेरै क्रिकेट खेल्नुभएको छ। केही महिना नखेल्दैमा सक्दैन भन्ने हुँदैन। स्यान्डी दाइले नेपालमै पनि निरन्तर अभ्यास गर्नुभएको थियो।' सन्दीपको आगमले नेपाली टोली वेल प्रिपेयर्ड रहेको उनको भनाइ छ। दक्षिण अफ्रिकाका प्रमुख बलर कागिसो रबाडाले सन्दीप 'मिस्ट्री स्पिनर' रहेको बताए। मिस्ट्री स्पिनरलाई खेल्न धेरै गाह्रो हुने गरेको उनको भनाइ छ। उनले सन्दीप लामिछानेको बलिङको सामना गर्न आफ्नो खेलाडी तयार रहेको बताए। उनले नेपालको क्रिकेटबारे धेरै थाहा नभए पनि पछिल्लो समय नेपालमा क्रिकेटको क्रेज धेरै रहेको बताए। उनले नेपालविरुद्ध उत्रिन टीमले विश्लेषण गरिरहेको बताएका थिए। उनले एसोसिएट राष्ट्रहरूले पनि राम्रो क्रिकेट खेलिरहेको भन्दै प्रशंसा गरेका थिए। पहिलो खेल नेदरल्यान्ड्ससँग हारेको नेपाल श्रीलंकाविरुद्धको खेल वर्षाका कारण स्थगित भएपछि १ अंक प्राप्त गरेको छ। तीन खेल जित्दै ६ अंकसहित दक्षिण अफ्रिका सुपर ८ मा पुगिसकेको छ। बंगलादेश पनि दुई खेल जितेर ४ अंकसहित दोस्रो स्थानमा छ। उसले अन्तिम खेल नेपालसँग सोमबार खेल्दैछ। नेदरल्यान्ड्स २ अंकसहित तेस्रोमा छ, उसले अन्तिम खेल श्रीलंकाविरुद्ध खेल्नेछ।"
खुकुलो मौद्रिक नीति आए अर्थतन्त्र चलायमान,"काठमाडौं : बैंक तथा वित्तीय संस्थाले चालु आर्थिक वर्षको १० महिनामा करिब पाँच प्रतिशतमात्रै कर्जा विस्तार गरेका छन्। यस वर्ष साढे ११ प्रतिशतको कर्जा विस्तारको लक्ष्य थियो। कर्जा विस्तार निकै सुस्त भएकाले बाँकी दुई महिनामा लक्ष्य भेटन गाह्रो हुने विज्ञहरू बताउँछन्। त्यसैकारण, अबको मौद्रिक नीति खुकुलो आउनुपर्ने विज्ञहरूको सुझाव छ। राष्ट्र बैंकले मौद्रिक नीतिका लागि सरोकारवालाबाट सुझाव संकलन सुरु गरिसकेको छ। बैंकको आर्थिक अनुसन्धान विभागले जेठ २७ गते सार्वजनिक सूचना जारी गरी असार १६ गतेभित्र सुझाव दिन अनुरोध गरेको छ। प्रदेशमा रहेका विभिन्न निकायहरूसँग स्थानीय उद्यमशीलता प्रवद्र्धन गर्न केके गर्नुपर्छ भनेर पनि सुझाव संकलन भइरहेको राष्ट्र बैंकका सहायक सूचना अधिकारी डा भागवत आचार्य बताउँछन्। सुझावका आधारमा देशको अर्थतन्त्र, स्रोतसाधनलगायतलाई सामञ्जस्यता गरेर मौद्रिक नीतिले समेट्छ, उनले भने। गभर्नर महाप्रसाद अधिकारीले पनि विभिन्न सार्वजनिक कार्यक्रममा अर्थतन्त्र र बजेट अनुकूल मौद्रिक नीति आउने बताउँदै आएका छन्। पूर्वगभर्नर डा चिरञ्जीवी नेपाल आर्थिक क्रियाकलाप बढाउने, व्यवसायीको मनोबल उच्च बनाउने र उद्योगव्यवसाय गर्ने वातावरण सहज बनाउने गरी खुकुलो मौद्रिक नीति आउनुपर्ने बताउँछन्। अब व्यापार विस्तारदेखि कर्जा विस्तार हुन सकोस्, डानेपाल भन्छन्, बजेटलाई पनि सहायता पुगोस् र आर्थिक वृद्धि पनि पूरा होस्। यसले गर्दा आन्तरिक रूपमा उत्पादन बढाउन सक्ने स्थिति पनि सिर्जना होस् भनेर अब खुकुलो मौद्रिक नीति ल्याउनुपर्छ। कर्जा विस्तार नहुँदा आर्थिक क्रियाकलाप ठप्प भएको उनी बताउँछन्। अझ चालु पुँजी कर्जा निर्देशिकाले गर्दा अधिकांश व्यवसायीहरूले थप नयाँ कर्जा लिन नसक्ने स्थिति सिर्जना भएको छ। खराब कर्जा बढ्दा पनि फेरि कर्जा दिन बैंकहरूले अप्ठ्यारो मानेका छन्। अर्कोतिर ब्याजदर घट्दा पनि लगानीकर्ता कर्जा लिन गएका छैनन्। पुराना लगानीकर्ता कर्जाको किस्ता तिर्न नसकेर अप्ठेरोमा परेको बताउँछन्। अब सहजताको बाटो अपनाउनुपर्ने डा नेपालले सुझाए। हिजोका दिनमा कर्जा धेरै गएको छ भन्ने थियो। तर अहिले आर्थिक क्रियाकलाप कम भएकोमा कर्जा विस्तार नहुँदा नै हो भन्ने स्थापित भएको छ, उनले भने, कर्जा विस्तारले नै आर्थिक वृद्धिदरलाई बढाउन मद्दत पुगेको रहेछ भन्ने देखियो। आगामी आवमा कर्जा विस्तार लक्ष्य ११५६ प्रतिशत माथि राख्नुपर्ने उनले सुझाए। यद्यपि केन्द्रीय बैंकले चालु आवको तेस्रो त्रैमासिक समीक्षामार्फत केही नीतिगत व्यवस्था गरिसकेको छ। मुलुकसँग विदेशी मुद्रा सञ्चिति पर्याप्त छ। बैंकसँग कर्जा दिने पैसा छ। तर प्रवाह गर्न नसक्नु भनेको दुःखको कुरा हो। अब कुन कुन प्राथमिकता हुन् ? केमा माग बढी छ ? कुन आयात घटाउन सकिन्छ र कुन निर्यात बढाउन सकिन्छ भनेर निचोड निकाल्नै पर्छ। भुवनकुमार दाहाल, पूर्व, बैंकर राष्ट्र बैंकले आर्थिक वर्ष २०८००८१ को मौद्रिक नीतिको तेस्रो त्रैमासिक समीक्षा गर्दै अर्थतन्त्र चलायमान बनाउने गतिलो नीति सार्वजनिक गर्ने उद्घोष गरेको थियो। जस्मा लामो समयदेखि सुस्ताएको घरजग्गा कारोबारलाई चलायमान बनाउने, सवारीसाधन र सेयर बजारलाई चलायमान बनाउन नीतिगत व्यवस्था अघि सारेको छ। नीतिगत व्यवस्थाले कसेको हुँदा बैंक तथा वित्तीय संस्थाले चाहेर पनि कर्जा प्रवाह बढाउन नसकेको स्थितिमा पुँजीकोष खुकुलो बनाइने, कर्जा नोक्सानी व्यवस्था कम गर्दा व्यवसाय फस्टाउने सोही व्यवस्थाले क्रमशः गर्दै जाने पनि अपेक्षा छ। यसर्थ यी व्यवस्थालाई आधार बनाएर निरन्तर अगाडि बढ्दा पनि धेरै सहयोग हुने पूर्वगभर्नर डा नेपाल बताउँछन्। अझै कुनकुन क्षेत्रलाई प्राथमिकतामा राखेर कर्जा विस्तार गर्दा आर्थिक क्रियाकलापमा सहायता हुन्छ भन्नेबारे केन्द्रीय बैंक जानकार छ। यसकारण त्यस्ता क्षेत्रमा भने ब्याजदर कम गरेर भए पनि कर्जा पठाउने स्थिति सिर्जना गर्नुपर्छ, पूर्वगभर्नर डा नेपालले भने। पूर्वबैंकर तथा नेपाल बैंकर्स संघका पूर्वअध्यक्ष भुवनकुमार दाहाल मुद्रास्फीतिभन्दा मुद्दती निक्षेपको ब्याजदर तल नजाओस् भन्नेमा केन्द्रीय बैंकले ध्यान दिनुपर्ने बताउँछन्। महँगीभन्दा कम ब्याजदर हुनु हँुदैन भन्ने विश्वव्यापी सिद्धान्त पनि छ। यतिबेला (चालु आवको वैशाखसम्ममा) नेपालमा औसत उपभोक्ता मूल्यवृद्धि ४४ प्रतिशत छ। अहिलेसम्मको प्रवृत्ति हेर्दा बैंकको मुद्दती निक्षेप न्यूनतम ब्याजदर मूल्यवृद्धिभन्दा कम भएको भने देखिँदैन। तर पनि अब नघटोस् भनेर राष्ट्र बैंकले योजना बनाउनुपर्ने दाहाल बताउँछन्। निक्षेपको ब्याजदर घटेर कर्जाको ब्याजदर एकल अंकमा झरेपछि पनि अहिले कर्जाको माग किन भइरहेको छैन भनेर केन्द्रीय बैंकले निजी क्षेत्रसँग बुझेर सोहीअनुसार नीति ल्याउन आवश्यक रहेको दाहाल औंल्याउँछन्। तर अनावश्यक माग त पूरा गर्ने कुरा पनि भएन। तर वास्तविक रूपमा व्यवसाय बढाउने खालका नीति भने ल्याउनु पर्छ। व्यवसायीहरूको व्यावहारिक पक्ष छ भने सुनिदिनु पर्ला, दाहाल भन्छन्, बैंकहरूले जथाभावी कर्जा दिने पनि होइन। कर्जा प्रवाहमा संवेदनशील बन्नै पर्छ। ऋण दिएपछि ब्याजसहित उठ्नु पर्छ। तर अहिले बैंकहरूले किन कर्जा दिइरहेका छैनन् भनेर सबै पक्ष (अर्थ मन्त्रालय, राष्ट्र बैंक, निजी क्षेत्र) बसेर निकासा निकाल्नु पर्छ। आर्थिक क्रियाकलाप, व्यवसायीको मनोबल बढाउन र वातावरणलाई सहज बनाउन मुलुकले खुकुलो मौद्रिक नीति खोजेको छ। व्यापार विस्तारदेखि कर्जा विस्तार हुन सकोस्। यस्ले गर्दा बजेटलाई पनि सहायता पुगोस् र आर्थिक वृद्धि पनि पूरा होस्। डा चिरञ्जीवी नेपाल, पूर्व, गभर्नर, नेपाल राष्ट्र बैंक हाल मुलुकसँग विदेशी मुद्रा सञ्चिति पर्याप्त छ। बैंकसँग कर्जा दिने पैसा छ। तर कर्जा प्रवाह गर्न नसक्नु भनेको दुःखको कुरा हो, दाहालले भने। अब कुनकुन बढी प्राथमिकतामा र मागहरू बढी छन्, कुन आयात घटाउन सकिन्छ र कुन निर्यात बढाउन सकिन्छ भनेर निचोड निकाल्नै पर्नेमा उनले जोड दिए। राष्ट्र बैंकले काउन्टर साइक्लिङ बफर पनि लगाउन खोजेकोले यो अहिले उपयुक्त समय नभएको उनको भनाइ छ। बैंक विज्ञ अनलराज भट्टराई अबको मौद्रिक नीतिले पनि आर्थिक क्रियाकलाप बढाउला जस्तो लक्षण नदेखिएको बताउँछन्। उनका अनुसार कर्जाको आकार बढाउन बैंक तथा वित्तीय संस्थासंग पुँजी नै पुगेको छैन। बैंकहरूको लगानी तरल सम्पत्तिमा बढ्दै गएको छ, सरकारले यो आवमा २ खर्ब बढी आन्तरिक ऋण उठाउने, अर्को आर्थिक वर्ष ३ खर्ब ३० अर्ब उठाउँदै छ। यो उपयुक्त नभएको उनी बताउँछन्। जापानजस्ता मुलुकमा सरकारको वन्ड त्यहाँको केन्द्रीय बैंकले किन्छ तर नेपालमा करिब ९० प्रतिशत बन्ड वाणिज्य बैंकहरूले किनेको छ, उनी भन्छन्। अर्कोतर्फ सरकारको बन्डमा लगानी गर्दा ब्याज पनि सुरक्षित छ, कर्जा नोक्सानी (प्रोभिजनिङ)मा पनि छुट्ट्याउनु पर्दैन र आम्दानी गर्न सजिलो भएकाले बैंकहरू यता नै जान्छन्। यसो हुँदा बैंकहरू पनि निजी क्षेत्रमा कर्जा प्रवाह गर्न प्रोत्साहित नहुँदा आगामी आर्थिक वर्ष पनि अर्थतन्त्र त्यति चलायमान नहुने हो कि भन्ने उनको आशंका छ। उपभोक्ताको आयवृद्धि नभई कर्जाको माग वृद्धि नहुने उनको भनाइ छ। उपभोक्ताको माग वृद्धि गर्न सरकारले पुँजीगत खर्च गर्नुपयो, भट्टराई भन्छन्, सरकारले जति विकास खर्च गयो त्यति नै मौद्रिक नीतिले काम गर्न सक्छ। अहिले बैंक तथा वित्तीय संस्थाहरूको खराब कर्जा बढ्दै गएकाले कटौती गरेर समाधान गर्ने भन्नेमा केन्द्रित हुन उनले सुझाव दिए। व्यवसायीक ऋण असुली नहुने सम्भावना बढ्दै गएकाले यसका लागि सम्पत्ति व्यवस्थापन अर्थात् सम्पत्ति पुनर्निर्माण गर्ने कम्पनीहरू खोल्ने अवधारणामा जानु पर्नेमा उनले जोड दिए। बैंकभित्र रहेको खराब सम्पत्तिलाई अलग्याउन गुड बैंक, ब्याड बैंक छुट्ट्याउन पनि जरुरी भएको औंल्याउँछन्। कर्जाको ब्याजदर घटेर एकल अंकमा आइसक्दा पनि कर्जाको माग बढेको छैन। उपभोक्ताको आय वृद्धि नभई कर्जाको माग वृद्धि हँुदैन। यसैले उपभोक्ताको माग वृद्धि गर्न सरकारले पुँजीगत खर्च गर्नुपयो। सरकारले जति विकास खर्च गर्छ, त्यति नै मौद्रिक नीतिले काम गर्न सक्छ। अहिले बैंक तथा वित्तीय संस्थाहरूको खराब कर्जा बढ्दै गएकाले यसलाई कटौती गरेर समाधान गर्ने भन्नेमा केन्द्रित हुनुपर्छ। व्यावसायिक ऋण असुली नहुने सम्भावना बढ्दै गएकाले यसका लागि सम्पत्ति व्यवस्थापन अर्थात् सम्पत्ति पुनर्निर्माण गर्ने कम्पनीहरू खोल्ने अवधारणामा जानु पयो। अनलराज भट्टराई, बैंक विज्ञ अर्थतन्त्र चलायमान गर्न ठूला नीतिगत व्यवस्था आवश्यक देखिएको पनि सरोकारवालाहरू औंल्याउँछन्। केवल ब्याजदर घटाउन रिपो रेट, नीतिगत दर घटाए पनि र बढाए पनि केही फरक नपर्ने पनि बताइन्छ। किनभने कर्जानिक्षेप अनुपात (सीडीरेसियो) करिब ८० प्रतिशत हाराहारीमा झरेको छ।"
बाढीपहिरोले क्षति भएका जलविद्युत आयोजनाको स्पेयर्स पार्ट्स ल्याउन समस्या,"काठमाडौं : स्वतन्त्र ऊर्जा उत्पादकहरूको संस्था, नेपाल (इप्पान)ले जलविद्युत आयोजनाको अनुमति दिँदा कायम सेवा र सर्तहरू अनुमतिपत्रको अवधिभर कायम हुनुपर्ने जनाएको छ। बजेटबारे आधिकारिक धारणा सार्वजनिक गर्न शुक्रबार काठमाडौंमा आयोजित पत्रकार सम्मेलनमा इप्पानले विद्युत ऐन २०४९ ले दिएका सुविधाहरू कटाउने गरी आर्थिक वर्ष २०८०८१ मा गरिएको परिवर्तनलाई आगामी आवको बजेटमा पनि निरन्तरता दिएको भन्दै यसलाई कुनै पनि हालतमा स्वीकार नगर्ने जनाएको हो। पत्रकार सम्मेलनलाई सम्बोधन गर्दै इप्पानका अध्यक्ष गणेश कार्कीले बाढी प्रभावित आयोजनाहरूलाई मात्रै भए नि राहतस्वरुप १ प्रतिशत भन्सारमा सामान आयात गर्न देउ भन्ने मागसमेत सरकारले नसुनेको बताए। १ प्रतिशत भन्सारमा सामान आयात गर्दै आएका आयोजनाहरूलाई एकै पटक २८ प्रतिशत पुर्याउँदा बाढी पहिरोले क्षतिग्रस्त जलविद्युत आयोजनाहरूले स्पेयर्स पार्ट्स ल्याउन नसकी आयोजना बन्द भइरहेको कार्कीको भनाइ छ। उहाले विद्युत ऐन २०४९ अनुसार आयोजनाको अनुमतिपत्र लिएका विद्युत आयोजनाहरूले सोही अनुसार स्पेयर्स पार्ट्समा १ प्रतिशत मात्र भन्सार लाग्ने व्यवस्था हुनुपर्ने माग गरे। इप्पानका पूर्व अध्यक्ष कृष्णप्रसाद आचार्यले निजी क्षेत्रले विद्युत व्यापारका लागि जोडदार माग राख्दै आएकोमा विद्युत व्यापारबारे बजेटमा कुनै उल्लेख नगरिएको बताए। ऊर्जा आयोजना निर्माणमा प्रक्रियागत झन्जट रहेको विषयमा सरकार जानकार हुँदा हुँदै पनि यसलाई सरलीकरण गर्ने विषयमा आँखा चिम्लिएको आचार्यको भनाइ छ। बजेटमा समावेश भएको प्रसारणलाइनको राइट अफ वे मा पर्ने जग्गाहरूको अलग कित्ता कायम गरी जलविद्युत आयोजनाका आयोजना प्रभावितलाई शेयर दिएजस्तै प्रसारणलाइनको राइट अफ वे मा पर्ने जग्गा धनीलाई पनि शेयर दिने विषय सकारात्मक रहेको इप्पानको भनाइ छ।"
प्रधानमन्त्री रोजगार कार्यक्रमबाट नमुना काम,"जनकपुरधाम : ४० डिग्रीभन्दा बढी गर्मीमा टपटप पसिना चुहाउँदै श्रवण बैठा कोदालो चलाउन व्यस्त भेटिए। उनले यतिधेरै श्रम आफ्नै गाउँमा गरेर कृषि सडक बनाउने काम गरिरहेका छन्। महोत्तरी गाउँपालिका ३ मडै गाउँका बैठासँगै विजय पाण्डे पनि सडक बनाउन गर्मीको परवाह नगरी लागि परेका छन्। कृषि सडक निर्माण भयो भने त्यसले गाउँका कृषकहरूका लागि खेतबारीमा पुग्न सहजता प्रदान गर्ने हुनाले यो काममा सबै लागि परेका हुन्। देशैभरी सञ्चालित प्रधानमन्त्री रोजगार कार्यक्रमअन्तर्गत कामै नगरी श्रमीकलाई पारिश्रमिक दिने गरिएको गुनासोहरू निकै आईराख्दा महोत्तरी गाउँपालिकामा नमुना कामहरू भइरहेका छन्। रोजगार कार्यक्रममा संलग्नहरूले ४ किलोमिटरभन्दा बढी कृषि सडक निर्माण गरिसकेका छन् भने कृषि कार्यलाई सहयोग गर्न विभिन्न कामहरूमा पनि संलग्नता देखाएका छन्। महोत्तरी सोनुखराका उपेन्द्र चमार गत वर्षसम्म बेरोजगार थिए तर, यस वर्ष उनले प्रधानमन्त्री रोजगार कार्यक्रमबाट काम पाए। गाउँघरमै काम पाएपछि चमार निकै खुसी छन्। आफ्नै गाउँठाउँमा आफ्नै फाइदाका लागि काम गर्न पाएका छौं। अहिले वर्षापानीको समय छ। अहिले मेहनत गरेर यो कृषि सडक बनाइराखेका छौं। यसको निर्माणले गाउँलेलाई खेतीपाति गर्न निकै सजिलो हुन्छ र हामीलाई पनि काम गर्दा सन्तुष्टि भएको छ, उनले भने। चालु आर्थिक वर्षमा कार्यक्रमअन्तर्गत गाउँपालिकामा ४० जनालाई सय दिनका लागि रोजगारी दिइएको छ। तर, यस सय दिनलाई सक्दो सदुपयोग गरेर यी कामदारहरूबाट काम लिने प्रयास भइरहेको गाउँपालिकाका प्रधानमन्त्री रोजकार कार्यक्रमका रोजगार संयोजक शोभाकान्त पाण्डेय बताउँछन्। हाम्रो पालिकामा कामदारहरू नियमित रूपमा काम गरिरहेका छन्। २४ जनाले त सय दिने कामको अवधि पुरा पनि गरिसकेका छन् भने अन्य १५ जनाले ५५ दिन काम गरिसकेका छन् र कामलाई निरन्तरता दिइरहेका छन्। सरकारले दिएको यस अवसरलाई सदुपयोग गर्दै हामीले पालिकामा ६ वटा कृषि सडक निर्माण कार्य सम्पन्न गरेका छौं। त्यसैगरी सामाजिक रूपमा हुने सरसफाइ लगायतका कामहरू र सीपमूलक कामहरूमा पनि यी कामदारहरूलाई लगाउने गरेका छौं। नेपाल सरकारले देशमा बढ्दो बेरोजगारीको समस्यालाई निराकरण गर्न र आफ्नै माटोपानीमा काम गरेर कम्तीमा दैनिक हातमुख जोड्ने व्यवस्था मिलाउने उद्देश्यका साथ प्रत्येक पालिकाहरूमा प्रधानमन्त्री रोजगार कार्यक्रम लागु गरेको हो। यस कार्यक्रमअन्तर्गत संलग्न व्यक्तिले सय दिन श्रम दिनुपर्ने हुन्छ। जसबापत एक दिनको पारिश्रमिक ६६८ रूपैंयाका दरले उपलब्ध गराउने गरिएको छ। कार्यक्रम सञ्चालनको समग्र जिम्मेवारी स्थानीय सरकारलाई रहेको छ। तर, स्थानीय सरकारले यस कार्यक्रमबाट रोजगार पाएकाहरूलाई काम र सहि जिम्मेवारी दिन नसक्दा अधिकांश पालिकाहरूमा रोजगार पाएकाहरू कामै नगरी पारिश्रमिक बुझ्दै आएको गुनासोहरू रहिआएका छन्।"
आर्थिक रूपमा सबल बन्दै श्रीलंका,"कोलम्बो (श्रीलंका) : दक्षिण एसियाकै समृद्ध मुलुक श्रीलंका २ वर्षअघि टाट पल्टियो। आर्थिक वर्ष २०७८७९ (सन् २०२१२०२२) मा विदेशी मुद्रा सञ्चिति करिब ५० मिलियन डलरभन्दा कममा झरेपछि इतिहासमा पहिलोपटक देश टाट पल्टिएको घोषणा गरियो। संसद्मा श्रीलंकका प्रधानमन्त्री रणिल विक्रमसिंघेले देश चरम आर्थिक संकटमा गएको र टाट पल्टिएको घोषणा गरेका थिए। ५० प्रतिशतभन्दा बढीले मूल्यवृद्धि र खाद्यन्नको अभाव देशले बेहोर्यो। विदेशी ऋण मात्रै करिब ५१ अर्ब अमेरिकी डलर पुगेको थियो। वैदेशिक ऋणमा करिब १० प्रतिशत हिस्सा चिनियाँ ऋणको थियो। श्रीलंकाले आफ्नो स्वतन्त्रता पछिको इतिहासमा सबैभन्दा खराब आर्थिक संकटको अनुभव गरेको थियो। लामो समयदेखिको संरचनात्मक कमजोरीहरू, बाह्य दबाब र नीतिगत गल्तीहरूले देशलाई आर्थिक संकटतर्फ धकेलेको अन्तर्राष्ट्रिय प्रतिवेदनहरूले बताए। यसमा कमजोर शासन, प्रतिबन्धित व्यापार व्यवस्था, कमजोर लगानीको वातावरण र मौद्रिक अनुशासनहिनताले थप योगदान पुर्याएको विश्व बैंकको प्रतिवेदनमा उल्लेख छ। उच्च मुद्रास्फीति र मुद्राको तीव्र अवमूल्यनका बीच अर्थतन्त्र ७३ प्रतिशतले संकुचित भयो। गृहयुद्धपछि गरिबी उन्मूलन गरेको श्रीलंकामा २०१९ देखि चरम गरिबी चार गुणाले बढेको थियो। श्रीलंकामा आर्थिक संकटको सिलसिला भने २०१९ मा भएको चर्च हमलापछि पर्यटनमा आएको गिरावटलाई मानिन्छ। प्रमुख आर्थिक स्रोत मध्येको एक पर्यटन क्षेत्रमा संकुचन आएसँगै यसको आर्थिक परिसूचकमा असर सुरु भएको आंकलन गरियो। श्रीलंका टाट पल्टिएपछि राजनीतिक अस्थितरतालाई जोडेर नेपाल पनि टाट पल्टिदै छ भन्ने विज्ञहरूको एउटा जमातले मत पनि बनायो। श्रीलंकाको जस्तै नेपालको विदेशी मुद्रा सञ्चिति घट्दो क्रममा हुनु र शोधनान्तर घाटा बढ्दै जानुलाई दाजिएको थियो। आर्थिक वर्ष २०७८७९ को ७ महिनामा ७४ महिनाको वस्तु र ६७ महिनाको वस्तु तथा सेवा आयात धान्न पुग्ने विदेशी विनिमय सञ्चिति थियो। ६ महिनाभन्दा कम पुग्ने सञ्चितिलाई आर्थिक संकटतर्फ धकेलिँदै गएको मानिन्छ। यस्तै, शोधनान्तर स्थिति पनि नेपालको इतिहासकै कम भयो। समीक्षा वर्ष शोधनान्तरस्थिति २ खर्ब ४७ अर्ब ३ करोड रुपैयाँ घाटामा भएको राष्ट्र बैंकको तथ्यांक थियो। अघिल्लो वर्षको सोही अवधिमा शोधनान्तर स्थिति ९७ अर्ब ३६ करोड रुपैयाँ बचतमा थियो। यता, आर्थिक रूपमा नै टाट पल्टिएको श्रीलंका अहिले माथि उठ्दै छ। विश्व बैंकको पछिल्लो तथ्यांकअनुसार सन् २०२४ मा श्रीलंकको आर्थिक वृद्धि सकारात्मक हुने अपेक्षा गरिएको छ। उत्कृष्टभन्दा पनि मध्यम अवधिमा मध्यम रूपमा सकारात्मक रहने अपेक्षा एडीबीको हो। संकटका असरहरू, उच्च करको बीचमा कम वास्तविक आम्दानी र दक्ष कामदारहरूको उच्च स्थानान्तरणले मध्यम वृद्धि निर्धारण गर्ने भनिएको छ। बाह्य र वित्तीय सन्तुलनमा सुधार हुँदा अर्थतन्त्रले २०२३ मा स्थिरताको प्रारम्भिक संकेत देखाएको थियो। विदेशी मुद्रा, तरलता दबाब उल्लेखनीय रूपमा कम भएको छ। पर्यटन र रेमिट्यान्सको रिकभरी र विकास साझेदारहरूबाट आएको सहयोग वृद्धिका कारण प्रयोग योग्य आधिकारिक विदेशी मुद्रा सञ्चिति बढेर ८९ साताको आयातमा पुगेको छ। टाट पल्टिएको समयमा मुद्रा सञ्चिति १२ साताको वस्तु आयातका लागि मात्र पर्याप्त थियो। विदेशी मुद्रा सञ्चितिमा सुधार, तरलता, श्रीलंकाली रुपैयाँ (एलकेआर) मजबुत हुँदै गएको छ। २०२३ मा एलकेआर अमेरिकी डलरको तुलनामा १०८ प्रतिशतले मजबुत भएको छ। २०२२ मा श्रीलंकाको मुद्रा अवमूल्यन अमेरिकी डलरको तुलनामा ८१२ प्रतिशत पुगेको थियो। एडीबीको तथ्यांकअनुसार मुद्रास्फीति अपेक्षितभन्दा छिटो तल झरेको छ। ५० प्रतिशत नाघेको मुद्रास्फीति अहिले एकल अंकमा पुगेको छ। आर्थिक संकटको समयमा तीव्र बढेको मुद्रास्फीति २०२३ मा भने घटेको छ। २०२२ मा ६९८ प्रतिशतको उचाइमा पुगेको राजधानी कोलम्बोस्थित उपभोक्ता मूल्य सूचकांक(सीसीपीआई)ले मापन गरेको थियो। उक्त मुद्रास्फीति जुलाई २०२३ सम्ममा नै एकलअंकमा घटेको विश्व बैंकको तथ्यांकमा छ। सन् २०२४ को फेबु्रअरीमा मुद्रास्फीति ५९ प्रतिशत छ। श्रीलंकाको अर्थ मन्त्रालयको तथ्यांकअनुसार वार्षिक मुद्रास्फीति करिब ५७ प्रतिशत रहेको छ। मौद्रिक सहजता र सुधारिएको तरलता अवस्था झल्काउँदै ब्याजदर घट्न थाल्यो। लगभग दुई वर्षको मौद्रिक कडाइपछि २०२३ को मध्यमा श्रीलंकाको केन्द्रीय बैंकले ब्याजदर घटाउन ढिलो चक्रमा फर्कन अनुमति दियो। नीति दरहरू पनि जुन र नोभेम्बर २, ०२३ मा ६५० आधार बिन्दुले घटाइएको थियो। स्थायी निक्षेप सुविधा दर ९ प्रतिशत र स्थायी ऋण सुविधादर १० प्रतिशतमा ल्याइयो। वैधानिक रिजर्भ अनुपात पनि अगस्ट २०२३ मा २ सय आधार बिन्दुले २ प्रतिशतमा घटाइएको थियो। केन्द्रीय बैंकले फेबु्रअरी २०२४ मा खुला बजार सञ्चालनहरूमार्फत स्थायी सुविधाहरूमा पहुँच गर्न बैंकहरूको क्षमतामामु लगाइएको प्रतिबन्धहरू सहज बनायो। यसले रातारात तरलतामा थप सुधार गर्यो। मौद्रिक सहजता र घरेलु ऋण पुनर्संरचनामा स्पष्टताको साथमा, यसले बजार ब्याजदरमा गिरावट आयो। उदाहरणका लागि, मार्च २०२३ र मार्च २०२४ को बीचमा ९१दिने ट्रेजरी बिलहरू (टीबिलहरू) को दरहरू २० प्रतिशत बिन्दुले घट्यो। बृहत् आर्थिक स्थायित्व कायम गर्न सरकारले महत्वपूर्ण संरचनागत र नीतिगत काम सुर गरेको छ। अन्तर्राष्ट्रिय मुद्रा कोष (आईएमएफ) अन्तर्गत लागू गरिएका धेरै महत्वपूर्ण सुधारहरू विस्तारित कोष सुविधा कार्यक्रम, लागतप्रतिबिम्बित उपयोगिता मूल्य निर्धारण र नयाँ राजस्व उपायहरूले बृहत् आर्थिक स्थिरतामा योगदान पुर्याएको देखिन्छ। श्रीलंकाले ऋण, वित्तीय व्यवस्थापन, व्यापार, लगानी, र राज्यको स्वामित्वमा रहेका उद्यमहरूसम्बन्धी अन्य प्रमुख सुधारहरू पनि अगाडि बढाएको छ। सरकारले सेप्टेम्बर २०२३ मा घरेलु ऋण पुनर्संरचना सम्पन्न गर्यो। सोही वर्षको नोभेम्बरमा आधिकारिक ऋणदाताहरूसँग ऋण पुनर्संरचनाको लागि पनि सम्झौता गरेको छ। पर्यटन सुधारिँदै श्रीलंकामा जारी आर्थिक र राजनीतिक संकटलगायत थुप्रै चुनौतीहरूको सामना गर्नुपरिरहेको छ। सन् २०१८ मा पर्यटक आगमन करिब २३ लाख पुगेको थियो, जसले देशमा कुल ५६ बिलियन अमेरिकी डलर खर्च गरेका थिए। तर, कोभिड१९ महामारीका कारण सन् २०२० मा पर्यटकको संख्यामा ९२ प्रतिशतले कमी आयो। सन् २०२१२२ को आर्थिक चरम संकटमा करिब १ लाख पर्यटक श्रीलंका आए। सन् २०१८ मा करिब २३ लाख पर्यटक श्रीलंका पुगेका थिए। चरम आर्थिक संकटमा रहेको श्रीलंकाले चुनौतीहरूको बावजुद २०२३ मा पर्यटक आगमनमा महत्वपूर्ण उपलब्धि हासिल गरेको श्रीलंका पर्यटन विकास प्राधिकरणको तथ्यांकले देखाएको छ। २०२२ मा करिब ७ लाख १९ हजार पर्यटक आएकोमा २०२३ मा १४ लाख ८७ हजार ३ सय ३ पर्यटक श्रीलंका घुम्न आएका छन्। कुल पर्यटक आगमनमा युरोपको हिस्सा ५०९ प्रतिशत छ भने भने एसिया र प्रशान्त महासागर ४०१ प्रतिशत योगदानसहित श्रीलंका भ्रमण गर्ने पर्यटकहरूका लागि दोस्रो मुख्य स्रोत बजार बनेको छ। पर्यटक संख्या बढेसँगै श्रीलंकाको पर्यटन उद्योगमा भइरहेको गतिशील परिवर्तनलाई आंकलन गर्न सकिन्छ। भारत, रुस, जर्मनी, युनाइटेड किंगडम र अष्ट्रेलिया जस्ता देशहरूबाट पनि श्रीलंका घुम्ने माग बढेको छ। यो उछालसँगै श्रीलंकाको पर्यटन क्षेत्रलाई उल्लेखनीय रूपमा बढाएको छ। प्राधिकरणको तथ्यांकअनुसार सन् २०२४ को अप्रिल महिनासम्म ७ लाख ८४ हजार ६५१ पर्यटक श्रीलंका घुम्न आएका छन्। तथ्यांकअनुसार जनवरीमा २ लाख ८ हजार, फेब्रुअरीमा २ लाख १८ हजार, मार्चमा २ लाख ९ हजार र अप्रिलमा १ लाख ४८ हजार पर्यटक श्रीलंका आएका छन्। पर्यटन क्षेत्रमा भएको उछालसँगै होटल व्यवसाय, खाना र पेय पदार्थहरू, यातायात, उड्डयन र अन्य व्यक्तिगत सेवाहरूमा पनि सुधार भएको तथ्यांकहरूले देखाएका छन्। नेपाली पर्यटक भित्र्याउन आतुर श्रीलंका पर्यटन क्षेत्र सुधारसँगै पर्यटक आकर्षणका लागि विभिन्न प्याकेजसँगै श्रीलंकाको रिब्रान्डिङमा लागेको छ। श्रीलंकाको राष्ट्रिय ध्वजाबाहक श्रीलंकन एयरलाइन्सले ५९ राष्ट्रका ११३ गन्तव्यहरूमा सीधा तथा नेटवर्किङ उडान गर्दै आइरहेको छ। देशको एकमात्र व्यावसायिक उड्डयन कम्पनी भएको यस एयरलाइन्सले विगत ३ वर्षदेखि काठमाडौं कोलम्बो सीधा उडान गर्दै आइरहेको छ। आइतबारदेखि शुक्रबारसम्म साताको ५ दैनिक उडान गर्दै आएको एयरलाइन्सका नेपालका लागि कन्ट्री म्यानेजर निलिना पाथिरना बताउँछन्। पर्यटन क्षेत्रमा सुधारका कार्यक्रमहरू सञ्चालन गरिरहँदा नेपाली पर्यटकका लागि श्रीलंका नजिकको र सस्तो गन्तव्य हुन सक्ने पाथिरना बताउँछन्। नेपालीहरूको खर्च गर्ने क्षमता बढिरहेको छ। भ्रमणका लागि माल्दिभ्स, मलेसिया, थाइल्यान्ड, दुबई, इन्डोनेसिया गइरहेका छन्। श्रीलंका पनि पनि गन्तव्य हुन सक्छ। उनले भने। करिब ३५ प्रतिशतसम्म कुल गार्हस्थ्य उत्पादनमा योगदान गर्ने पर्यटन क्षेत्रले अहिले करिब ५ प्रतिशत योगदान दिँदै आएको छ। पर्यटन क्षेत्र चलायमान बनाउनका लागि नयाँनयाँ स्रोत बजारबाट पर्यटक भिœयाउने योजना श्रीलंकाको हो। भारत, चीनसँगै नेपाल पनि श्रीलंकाको स्रोत बजार हुन सक्ने कन्ट्री म्यानेजर पाथिरना बताउँछन्। नेपाली पर्यटकलाई आकर्षित गर्नका लागि प्रतिव्यक्ति करिब ९० हजार नेपाली रुपैयाँको ४ रात ५ दिनको प्याकेज प्रभावकारी हुने उनी बताउँछन्। काठमाडौंकोलम्बोका लागि बनाइएको यो प्याकेजमा श्रीलंकन एयरलाइन्सको दुईतर्फी टिकट, घुम्न, खाना र बस्नको व्यवस्था गरिएको छ। श्रीलंकको अन्य भागमा जाने हो भने पर्यटकको आवश्यकताअनुसार त्यसलाई थपघट गर्न सकिने बताइएको छ। तथ्यांकअनुसार सन् २०१८ मा करिब ५ हजार नेपाली पर्यटक श्रीलंका पुगेकोमा २०२३ मा यो संख्या करिब १५ सयमा सिमित भएको छ। श्रीलंकाका आकर्षण श्रीलंकामा पर्यटक आकर्षणहरू प्राकृतिक वा मानवनिर्मित रूपमा वर्गीकृत छन्। प्राकृतिक आकर्षणहरूमा प्रकृतिका स्थानहरू, वनस्पतिहरू र जीवजन्तुहरू, र सुखद हावापानी भएका स्थानहरू समावेश छन्। भूपर्यटन साइटहरू पनि यस श्रेणीमा समावेश गर्न सकिन्छ। मनवनिर्मित आकर्षणहरूमा पुरातात्विक र सांस्कृतिक आकर्षणहरू, ऐतिहासिक र धार्मिक स्थलहरू, प्रदर्शनकला र लोककथाहरू, हस्तकला र कलाकृतिहरू समावेश छन्। श्रीलंका विश्वमा वन्यजीव, समुद्र, प्राकृतिक सुन्दरता, वानस्पतिक उद्यान, चराहरूको अवलोकन, पुरातात्विक सम्पदा, धार्मिकस्थल लगायतको अवलोकनका लागि पर्यटकहरू जाने गर्छन्। डा खड्ग केसी, परराष्ट्रविद् श्रीलंका दक्षिण एसियामा नै सबैभन्दा राम्रो मानव विकास सूचकांक भएको देश थियो। सिंगापुरको राष्ट्रपतिले पनि देशलाई श्रीलंका बनाउँछु भन्ने गरेको कहानी नै छ। उपनिवेशबाट भएको विकास, समुद्र सिमानाका कारण अन्य देशसँगको एक्स्पोजर, अन्तरमहादेशीय व्यापारको केन्द्र, हिन्द महासागरको केन्द्रमा भएको हुनाले गृहयुद्धपछि श्रीलंकामा विकास तीव्र भएको हो। राजपाक्षेका दाजुभाइले बलपूर्वक गृहयुद्ध समाधान गरेका थिए। उनीहरूले विकासको नाममा कुलगार्हस्थ्य उत्पादनभन्दा पनि ऋण बढी लिए। यसले अर्थतन्त्रको सन्तुलन बिग्रियो। अब विस्तारै श्रीलंका अघि बढ्दै छ। सरकारले फजुल खर्च घटाएको छ। पर्यटन क्षेत्र बढिरहेको छ। श्रीलंका माथि उठ्दै छ। ऋणहरूलाई पुनरतालिकीकरण गरेका छन्, नयाँ पूर्वाधार अघि बढाएका छैनन्। अब छिट्टै श्रीलंका आर्थिक रूपमा सबल बन्छ। दिपेश कार्की, सहायक प्राध्यापक, केयू स्कुल अफ म्यानेजमेन्ट सन् २०२३ को अन्तिम त्रैमास र २०२४ को पहिलो त्रैमासमा श्रीलंकाको आर्थिक वृद्धि सकारात्मक देखिएको छ। विशेष गरी अन्तर्राष्ट्रिय मुद्राकोष (आईएमएफ)सँगै एक्सटेन्डेड फन्ड फ्यासिलिटी(ईएफएफ) सुविधा लिन श्रीलंका तयार भएर पनि आर्थिक सूचक सकारात्मक भएको हो। करिब ३ बिलियन डलर दिने गरी कोषसँग सम्झौता गरेको छ। किस्ताकिस्तामा आउने यो सुविधामा २ किस्ता आइसकेको छ। श्रीलंकका आईएमएफको सल्लाहअनुसार पुनर्संरचना गरे। २०२४ जनवरीबाट भ्याट पनि १५ देखि १८ प्रतिशत बढाएको छ। पेट्रोलियम पदार्थको मूल्यवृद्धि गर्यो र त्यसमा फेरि अनुदान पनि दिएको छ। बढेको भ्याटले मूल्यवृद्धि पनि बढ्ने भएकाले त्यसलाई नियन्त्रण गर्न अनुदान दिइएको छ। चीनसँगको ऋण तिर्नका लागि पनि वार्ता गरेको छ। अहिलेको समयमा नै विश्व कोभिडको महामारीबाट बाहिर आइसकेकाले पर्यटक संख्या आगमन श्रीलंकामा बढेको छ। यसले मुद्रा सञ्चिति बढाएको छ। रेमिट्यान्समा पनि वृद्धि भएको छ। अहिलेको सुधार देखिएको छ अब त्यसलाई कसरी अघि बढ्छ भन्ने हेर्न बाँकी छ। रामेश्वर खनाल, अर्थविद् आर्थिक संकटपछि श्रीलंकाले कठोर कदम चाल्ने हिम्मत गर्यो। पेट्रोलियम पदार्थको मूल्य बढायो, राहत सुविधा कटौती गर्यो, अन्तर्राष्ट्रिय मुद्रा कोषको कठोर सर्त मानेर श्रीलंका आर्थिक सुधारमा अघि बढिरहेको छ। शोधानान्तरस्थित सुधारका निमित्त उनीहरूले कोषबाट कार्यक्रम लिएका छन्। यस्तै, भारतले सहयोग गरेको छ। चीनले ऋणको पुनरतालिकीकरण गरिदिएको छ। साथै गार्हस्थ्य खर्चको पुनरर्संरचना गरेको छ। यसमा पेटोलियम पदार्थको मूल्यवृद्धि, मूल्यवृद्धिदर बढाएको, आयकरको छुट हटायो, खर्चमा कटौती गरेको कारणले उनीहरूको पुनरोत्थान सम्भव भएको हो। त्यसमाथि काभिड१९ पछि विश्वमा पर्यटन सुधार हुँदा श्रीलंकमा पनि पर्यटक संख्या बढ्न गयो। यसले विदेशी मुद्रा सञ्चितिमा भूमिका खेलेको छ। मुद्रास्फीतिमा यो वर्ष फड्को मारेको छ तर अघिल्ला आर्थिक वर्षमा एकैपटकको मुद्रास्फीतिको तुलनामा यो वर्ष कम भएर त्यसले दैनिक जीवनस्तर सहज बन्न सक्दैन। त्यसका लागि कामको ज्याला बढ्नुपर्यो र रोजगारी सिर्जना हुनुपर्यो। अहिले श्रीलंका यी दुवै विषयमा काम गर्न सक्ने अवस्थामा पुगेको छैन।"
के गरिबीको दर घटेको हो ?,"काठमाडौं : नेपालमा ५९ लाखभन्दा बढी गरिबीको रेखामुनि छन्। नेपाल जीवनस्तर सर्वेक्षण चौथो २०७९८० को प्रतिवेदनअनुसार २०२७ प्रतिशत गरिबीको रेखामुनि छन्। पछिल्लो १२ वर्षमा ४८९ प्रतिशत मात्रै घटेको छ। २०६६६७ मा २५१६ प्रतिशत थियो। जीवनस्तर सर्वेक्षणअनुसार गरिबीको दर सहरी क्षेत्र १८३४ प्रतिशतको तुलनामा ग्रामीण क्षेत्रमा धेरै छन्। अझै ग्रामीण क्षेत्रमा २४६६ प्रतिशत गरिबी रेखामुनि छन्। गरिबीको नयाँ आधिकारिक रेखाअनुसार प्रतिवर्ष प्रतिव्यक्ति जम्मा खर्च ७२ हजार ९ सय ८ भन्दा कम खर्च गर्ने व्यक्तिलाई गरिबअन्तर्गत वर्गीकरण गरिएको छ। मुलुक संघीयतामा गएपछि पहिलोपटक जीवनस्तर सर्वेक्षण गरिएको राष्ट्रिय तथ्यांक कार्यालयका निर्देशक मनोहर घिमिरेले जानकारी दिए। पछिल्लो सर्वेक्षणअनुसार गरिबीको विषमताको सूचकांक २०७९८० मा ४५२ प्रतिशत छ। ग्रामीण क्षेत्रमा गरिबीको विषमता सूचक ५६४ र सहरी क्षेत्रमा ४०३ प्रतिशत छ। गरिबीको विषमता सूचकांक सहरी क्षेत्रमा भन्दा ग्रामीण क्षेत्रमा केही बढी देखिएको छ। जसकी नेपालको गरिबीको विषमताको सूचकांक २०६६६७ मा ५४३,२०६०६१ मा ७५५ र २०५२५३ मा ४६७ प्रतिशत थियो। गरिबीको विषमता सूचकांकले कोही गरिबीको रेखाबाट कति टाढा छन् भन्ने जानकारी गराउने जीवनस्तर सर्वेक्षणको प्रतिवेदन सार्वजनिक गर्दै तथ्यांक कार्यालयका निर्देशक तीर्थराज चौलागाईंले जानकारी दिए। प्रतिवेदनअनुसार गरिबीको विषमता सूचकांकको मान ० देखि १०० सम्म हुन्छ। यसको मान ० हुनुको अर्थ कोही पनि गरिबीको रेखामुनि नरहेको भन्ने हो। उनका अनुसार गरिबीमा रहेको जनसंख्या र गरिबीको विषमता सूचकांकले गरिबहरू बीचमा रहेको असमानताको मापन गर्न सक्दैन। गहनताको सूचकांकले गरिबहरू बीचमा रहेको असमानता जनाउँछन्। गरिबीको विषमताको भारित औसतका आधारमा गरिबी गहनताको मापन गरिने उनले जानकारी दिए। नेपालको गरिबीको गहनता जीवनस्तर सर्वेक्षण २०७९८० अनुसार १४८ प्रतिशत छ। गरिबीको गहनता सहरी क्षेत्रमा १२९ र ग्रामीण क्षेत्रमा १९१ रहेको छ। जसमा २०६६६७ मा १८१,२०६०६१ मा २७० र २०५२५३ मा ११७५ प्रतिशत थियो। गिनी सूचकांकलाई असमानता मापनमा लागि प्रयोग गरिने गरिएको प्रतिवेदनमा उल्लेख छ। यो सूचकले भौगोलिक र मौसमी प्रभावलाई समायोजन गरिएको प्रतिव्यक्ति उपभोग खर्चमा दुई घरपरिवारबीचको भएको अन्तर देखाउने छ। गिनी सूचकांकको मान ० देखि १ सम्म हुन्छ। सोको मान ० भएमा पूर्ण समानता तथा १ भएमा पूर्ण असमानता भएको मानिने प्रतिवेदनमा छ। यस सर्वेक्षणमा गिनी सूचकांक ०३० छ भने ग्रामीण र सहरी क्षेत्रको मान ०३०३ र ०२८७ छ। प्रतिवेदनअनुसार यसले उपभोगमा ग्रामीण क्षेत्रको तुलनामा सहरी क्षेत्रको असमानता धेरै भएको देखिएको उल्लेख छ। गरिबी दर, विषमता, गहनता र गरिबीको फैलावट तथा कुल जनसंख्याको वितरणलाई सहरी क्षेत्र र ग्रामीण क्षेत्रमा विभाजन गर्दा सहरी क्षेत्रको तुलनामा ग्रामीण क्षेत्रको गरिबीको दर बढी देखिएको प्रतिवेदनमा उल्लेख छ। गरिबी विषमता र गरिबी गहन तापनि सहरी क्षेत्रको भन्दा ग्रामीण क्षेत्रमा बढी देखिएको छ। तर, गिनी सूचकांकमा ग्रामीण क्षत्रमा भन्दा सहरी क्षेत्रमा बढी देखिएको छ। देशको कुल क्षेत्रको विवरणअनुसार सहरी जनसंख्या ६९४८ प्रतिशत र ग्रामीण जनसंख्या ३०५२ प्रतिशत रहेकोमा जम्मा गरिबीको जनसख्यामध्ये ६२८६ प्रतिशत सहरी क्षेत्रमा र ३७१४ प्रतिशत क्षेत्रमा रहेको पाइएको प्रतिवेदनमा छ। मौसमअनुसार गरिबीको अवस्थाको प्रतिवेदनमा उल्लेख छ। सबैभन्दा बढी गरिबीको दर वर्षा मौसम(असारअसोज)मा २२५० र सबैभन्दा कम हिउँद मौसम(कात्तिकमाघ)मा गरिबीको दर १७५६ प्रतिशत छ। सुक्खा मौसम(फागुनजेठ)गरिबीको दर राष्ट्रिय औसतको नजिक करिब २०८७ छ। प्रदेशको गरिबीको दरको अवस्था सबैभन्दा कम गरिबीको रेखामुनि रहेका प्रदेश गण्डकी हो। मधेस, लुम्बिनी, कर्णाली र सुदूरपश्चिम प्रदेशमा गरिबी दर नेपालको औसत गरिबी दरभन्दा बढी रहेको प्रतिवेदनमा उल्लेख छ। गण्डकी, बागमती र कोशी प्रदेशको गरिबीको दर नेपालको औसत गरिबीको दरभन्दा कम छ। गरिबीको दर सुदूरपश्चिम प्रदेशमा सबैभन्दा बढी ३४१६ प्रतिशत रहेको देखिन्छ। सबैभन्दा कम गण्डकी प्रदेशमा ११८८ प्रतिशत गरिबीको रेखामुनि छन्। त्यस्तै बागमती प्रदेशमा १२५९, कोशीमा १७१९, मधेसमा २२५३, लुम्बिनीमा २४३५, कर्णालीमा २६६९ गरिबीको रेखामुनि छन्। सुदूरपश्चिमको गरिबीको विषमता पनि सबैभन्दा बढी ८४१ प्रतिशत र सबैभन्दा कम गण्डकी प्रदेशमा २३३ प्रतिशत छ। गरिबीको गहनता सुदूरपश्चिम, कर्णाली र लुम्बिनी प्रदेशको सबैभन्दा बढी छ। जीवनस्तर सर्वेक्षणअनुसार सबैभन्दा बढी गरिबीको दर सुदूरपश्चिम प्रदेशको ग्रामीण क्षेत्रमा ४०२१ प्रतिशत छ। सुदूरपश्चिम प्रदेश सहरी क्षेत्र र कर्णाली प्रदेशको ग्रामीण क्षेत्रमा समान ३०८६ प्रतिशत गरिबी दर छ। बागमती प्रदेशको ग्रामीण क्षेत्रमा २५६१, मधेसको ग्रामीण क्षेत्रमा २४९६ र लुम्बिनी प्रदेशको ग्रामीण क्षेत्रको २४७३ प्रतिशत छ। कोशी प्रदेश र गण्डकी प्रदेशको सहरी तथा ग्रामीण क्षेत्र, काठमाडौं उपत्यका सहरी र बागमती प्रदेशको सहरी क्षेत्र(काठमाडौं उपत्यका बाहेक) मा राष्ट्रिय गरिबीको दर २०२७ भन्दा कम रहेको प्रतिवेदन उल्लेख छ। गण्डकी प्रदेशको सहरी क्षेत्रको गरिबीको दर १२६३ प्रतिशत र जुन दर सोही प्रदेशको ग्रामीण क्षेत्र १०२७ भन्दा करिब २ प्रतिशतले बढी छ। लुम्बिनी प्रदेशमा भने सहरी तथा ग्रामीण क्षेत्रमा गरिबीको दर करिबकरिब समान रहेको प्रतिवेदनमा जनाइएको छ। प्रदेशअनुसार सबैभन्दा बढी जनसंख्याको हिस्सा करिब १६८४ प्रतिशत मधेस प्रदेशको सहरी क्षेत्रमा रहेकोमा जम्मा गरिबी रहेको जनसंख्या मध्ये सबैभन्दा बढी करिब १८०२ प्रतिशत मधेसको सहरी क्षेत्रमा पाइएको प्रतिवेदनमा छ। जम्मा गरिबीमा रहेको जनसंख्यामध्ये सबैभन्दा कम १३४ प्रतिशत गण्डकी प्रदेशको ग्रामीण क्षेत्रमा छ। एक जना सदस्य रहेको परिवारको गरिबी दर कम जीवनस्तर सर्वेक्षण प्रतिवेदनअनुसार एकजना मात्र सदस्य भएको घरपरिवारको गरिबी दर ४२७ प्रतिशत छ भने १ जना थप हुनेबित्तिकै गरिबीको दर बढेर ८४४ हुने देखिएको छ। ७ वा त्योभन्दा बढी सदस्य भएको घरपरिवारको गरिबी दर २९९२ प्रतिशत छ। ७ वा त्योभन्दा बढी सदस्य भएको घरपरिवारको गरिबीको विषमता ७१३ प्रतिशत रहेको प्रतिवेदनमा छ। घरपरिवारको आकारको वृद्धिअनुसार नै गरिबीको गहन तापनि २३८ प्रतिशत छ। मुलीमहिला र मुलीपुरुषको गरिबी दर समान पछिल्लो सर्वेक्षणअनुसार घरमुली महिला र घरमुली पुरुषको भएको परिवारको गरिबी दर समान रहेको पाइएको छ। घरपरिवारमुलीको लिंगको आधारमा गरिबी दर समान छ। गरिबी दर परिवारमुली पुरुष भएको परिवारमा २०२७ र महिला भएकामा २०२८ प्रतिशत रहेको प्रतिवेदनमा छ। तर, गरिबीको विषमता र गहनता पुरुष परिवारमुलीको तुलनामा महिला परिवारमुलीमा केही बढी पाइएको छ। गरिबीको विषमता र गहनता महिला परिवारमुली भएको परिवारको क्रमश : ४६० र १ं५२ प्रतिशत छ। पुरुष परिवारमुली भएका परिवारको गरिबीको विषमता र गहनता क्रमश : ४४८ र १४६ छ। शिक्षास्तर बढ्दै गरिबी घट्दै शिक्षाको स्तर जी बढ्दै गयो गरिबी पनि घट्दै गएको प्रतिवेदना उल्लेख छ। परिवारमुली निरक्षर भएकाहरूको गरिबी दर ३२३२ प्रतिशत छ भने स्नातक वा सोभन्दा माथि उत्तीर्ण गरेकाहरूको गरिबीको दर ०४४ प्रतिशत छ। माथिल्लो शैक्षिक योग्यता भएका परिवारमुली हुँदा जाँदा गरिबीको विषमता, गरिबीको गहनता र गरिबीको जनसंख्याको प्रतिशत पनि घट्दै गएको प्रतिवेदनमा छ। घरपरिवारको स्वामित्वमा रहेको जग्गाको क्षेत्रफल बढ्दै जाँदा गरिबी दर पनि घट्दै गएको देखिन्छ। कृषि क्षेत्रभन्दा सेवा क्षेत्रमा काम गर्ने मुली भएका परिवार कम गरिब देखिएको प्रतिवेदनमा छ। सुविधाका पहुँचले गरिबीको अवस्थालाई चित्रण गरेको छ। घरपरिवारको सुविधाको पहुँचभन्दा जति टाढा छ गरिबी दर कम्तीमा १५ गुणाले बढ्दै गएको देखिएको छ। ३० मिनेटभित्र सार्वजनिक सेवा सुविधामा पहुँच र गरिबीको अवस्था हेर्दा, यो समयमा नजिक सुविधामा पहुँच हुने परिवार औसत गरिबीभन्दा कम रहेको सर्वेक्षणले देखिएको छ। सर्वेक्षणले बाल विकास केन्द्र, आधारभूत विद्यालय, माध्यमिक विद्यालय, सरकारी अस्पताल, मूलबजार, बैंक र वित्ती संस्था जस्ता सुविधामा पहुँच भएका घरपरिवारहरूको गरिबीमा निकै सुधार भएको देखिएको प्रतिवेदनमा छ। नेपालमा २०५२५३ देखि जीवनस्तर सर्वेक्षण हुँदै आएको छ। हालसम्म चारपटक यो सर्वेक्षण भएको छ। नेपाल जीवनस्तर सर्वेक्षण चौथो २०७९८० को प्रतिवेदन राष्ट्रिय योजना आयोगका सदस्य डा रामकुमार फुयाँल र प्रमुख तथ्यांक अधिकारी अर्जुनप्रसाद पोखरेलले सार्वजनिक गरेको राष्ट्रिय तथ्यांक कार्यालयका उपप्रमुख तथ्यांक अधिकारी एवं प्रवक्ता डा हेमराज रेग्मीले जानकारी दिए।"

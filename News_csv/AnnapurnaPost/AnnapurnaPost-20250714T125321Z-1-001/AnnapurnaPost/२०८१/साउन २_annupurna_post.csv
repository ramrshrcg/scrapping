शीर्षक,विवरण
कार चलाउनुसँगै प्राविधिक ज्ञान पनि सिक्नुपर्छ,"गाडी सिक्ने नयाँ मानिसले कुदाउन मात्र सिकेर हुँदैन। केही भइहाले प्राथमिक उपचार गर्न पनि जान्नुपर्छ। गाडी अर्थात् कारहरू नयाँ मोडेलका भएकाले फ्युज सिस्टम धेरै छ। कुन फ्युज केको हो ? हेर्न र सामान्य मर्मत गर्न जानेन भने बाटोमा जुनसुकै बेला समस्या हुनसक्छ। परिवार लिएर अलि टाढा गइराखेका छौं भने बाटोमा स्टार्ट बन्द होला, हेडलाइटको फ्युज जाला, साइडलाइट नबल्ला। यस्ता विषयमा जानकार नभए दुःख हामीले पाउँछौं। विदेश नै गए पनि गाडीका विषयमा सम्पूर्ण जानकारी हुन आवश्यक छ। अझ गाडी चलाउनुपर्ने काम भए त झनै। विदेशमा पहिला सैद्धान्तिक ज्ञान दिइन्छ र अनि मात्रै अभ्यास गराइन्छ। हाम्रो नेपालमा दुवै गराइन्छ। श्रीसुमन मोटर ड्राइभिङले चाहिँ हरेक शनिबार इन्जिनसम्बन्धी विशेष ज्ञान पनि दिँदै आएको छ। जसमा ट्राफिक र दुर्घटनासम्बन्धी ज्ञान पनि दिइन्छ। ड्राइभिङ गर्नु मात्रै ठूलो कुरो होइन, गाडीलाई कसरी सेफ्टी सँग कसरी चलाउने ? यो महत्वपूर्ण विषय हो। हामी यो ज्ञान पनि दिन्छौं। सेफ्टी ड्राइभिङ भए आफू, परिवार र आफन्तलाई पनि सुरक्षित राख्न सक्छौं। बाटोमा हिँड्ने यात्रुहरूलाई पनि सुरक्षित बनाउन सक्छौं। कतिपयलाई टायर फेर्न आउँदैन, जाँदाजाँदै ब्रेक फेल भयो भने के गर्ने ? कुनै ज्ञान नै हुँदैन। ब्रेक फेल भइहाले गाडीलाई कसरी बचाउने? त्यो गाडीलाई एकदुई किलोमिटर पर वर्कसपसम्म कसरी पुर्याउने ? सबै जान्नु जरुरी छ। गाडी त किन्छौं तर हामी क्याटलग पढ्दै नौ। न्यूनतम यस्ता प्राविधिक ज्ञान हुनेले अलपत्र पर्नु पर्दैन। अरू कोही बाटोमा समस्यामा परे भने पनि सहयोग गर्न सकिन्छ। सबै पक्ष विचार गर्नेले मात्र सुरक्षित सवारीको फाइदा लिन सक्छ। (गिरी सवारी साधनका प्रशिक्षक हुन्।)"
कांग्रेसएमालेको अग्निपरीक्षा,"कांग्रेस र एमालेले गुमेको विश्वास आर्जन गर्दै सही र व्यावहारिक अर्थनीति अवलम्बन गर्नुपर्ने आजको आवश्यकता हो । निरन्तर उथलपुथललाई आफ्नो विशेषता दाबी गर्दै आएका माओवादी अध्यक्ष पुष्पकमल दाहाल अन्ततः आफूले खनेकै खाल्डोमा जाकिएका छन्। फेरि अर्कोपटक सत्ताको काँध फेर्ने प्रयास गर्न लाग्दा कांग्रेस र एमाले मिलेर उनलाई सत्ताबाट किनारा लगाएका छन्। यद्यपि दाहालहरूबाट सत्ताबाट किनारा लाग्नुपर्ने कारण भ्रष्टाचार विरोधी अभियान रहेको भाष्य तयार गरी प्रचारमा ल्याइएको छ। सतहमा ठीक यस्तै नदेखिएको पनि छैन । गिरिबन्धु चिया कमान जग्गा प्रकरण एमाले अध्यक्ष ओलीसँग जोड्दै गरेको बेला नक्कली भुटानी शरणार्थी प्रकरणमा विवादास्पद व्यक्ति बेचन झा पक्राउ परेका र झाको गहिरो सम्बन्ध बूढानीलकण्ठसँँग रहेको चर्चा बाहिरियो। ठीक यसैबेला कांग्रेस र एमाले सत्ता सहकार्यका लागि तयार हुँदा सिंगारी हराउनु र चितुवा कराउनु जस्तै हुनु स्वाभाविकै हो। सत्ता बहिर्गमनको पीडाबाट आहत भएकाहरूले यस किसिमको भाष्य तयार गर्नु अनौठो होइन। आशा गरौं, यस भाष्यका विषयमा कांग्रेस र एमालेले यथासमयमा स्पष्ट पार्लान् नै। भावी दिनमा उनीहरूका व्यवहारले पनि देखाउँला । यी सब घटना परिघटना आफ्नो ठाउँमा छन्। उल्लेखनीय पक्ष के चाहिँ हो भने कांग्रेस र एमाले मिलेर माओवादी अध्यक्ष दाहालका हातबाट एक किसिमले अपहरित जस्तो या भनौं परिस्थितिजन्य कारण बन्धक हुन पुगेको सत्ताको लगाम खोसेका छन्। सत्तालोलुप र चरम महत्त्वाकांक्षी पुष्पकमल दाहालले कांग्रेस र एमालेबीच दरार उत्पन्न गराएर संघीय संसद्को यो बाँकी अवधि प्रधानमन्त्री रहिरहने सपना नदेखेका थिएनन्। कांग्रेस र एमालेबीचको यो पछिल्लो सहकार्यले आमनेपाली जनता र नेपालका मित्र बाह्य शक्तिहरूमा व्याप्त घोर निराशालाई एकहदसम्म चिर्ने काम गरेको छ । यति हुँदाहुँदै पनि आगामी आवधिक निर्वाचनसम्म कांग्रेसएमालेबीचको सहकार्य कायम रहिरहनेमा अझै मानिस विश्वस्त छैनन्। यो स्वाभाविकै हो कि तातो दूधले ओठ पोलेको मानिस मोही पिउँदा पनि फू फू गर्छ। दुवै पार्टीका नेता र कार्यकर्ताले जनतामा व्याप्त यस किसिमको आशंका मेट्ने र विश्वास बढाउने गरी विगतका नकारात्मक प्रवृत्ति र व्यवहारबाट आफूहरूलाई उन्मुक्त तुल्याउन अत्यावश्यक छ। नेपालको विद्यमान समग्र परिस्थितिमा यस राजनीतिक प्रणालीअन्तर्गत कांग्रेस र एमालेको संंयुक्त भूमिका अन्तिम विकल्पको रूपमा छ। अर्थात् यो बेला राष्ट्रले देशका दुई प्रमुख दल कांग्रेस र एमालेको सुविचारित, सकारात्मक र सिर्जनशील भूमिका खोजेको छ । यस मानेमा अहिले कांग्रेस र एमाले दुवै दल समय र परिस्थितिको अग्निपरीक्षामा रहेको मान्नु पर्छ। उनीहरूको सकारात्मक र सिर्जनशील संयुक्त भूमिकाबाट डुब्दै गरेको राष्ट्र बच्न सक्ने आमविश्वास अझै पनि छ। आम जनताको यस विश्वासमाथि दुवै प्रमुख दलले कुठाराघात गरे भने सिंगो राष्ट्रका लागि घातक र प्र्त्युत्पादक हुनेछ। र, स्वयं उनीहरूसमेत इतिहासमा कलंकित हुनेछन्। साथै यो प्रणाली र यसलाई निर्देशित गर्ने संविधानको अस्तित्व खतरामा पर्नेमा दुई मत छैन। सम्भावित त्यस्तो परिस्थिति बनेमा त्यसको जिम्मेवार पनि यिनै प्रमुख दुई दल हुनु पर्नेछ । जे जसरी हुन्छ प्रमुख दुई दलको सरकारले देशलाई आर्थिक डिप्रेसनबाट बाहिर निकाल्न अत्यावश्यक छ। त्यसो त कांग्रेस र एमाले राष्ट्रको ऋणप्रति गम्भीर र संवेदनशील हुन पनि त्यत्तिाकै जरुरी छ। देशमा स्थायित्व, स्थिरता, विकास र समृद्धि नचाहने, जालझेल र षड्यन्त्रबाट सत्तामा टिकिरहन खोज्ने केही तत्त्व दुई दलबीचको सहमति असफल तुल्याउन अझै पनि सक्रिय देखिन्छन्। कांग्रेसएमालेबीच फाटो ल्याएर अझै आफ्नो रजगज कायम राख्न अझै प्रयत्नशील छन्। दुई प्रमुख दलहरूले सबै किसिमका षड्यन्त्र र फुच्चे खेललाई कुल्चिएर अघि बढ्न आवश्यक छ। दल र नेताहरूले विश्वास गुमाएको पृष्ठभूमिमा कांग्रेस र एमालेबीचका समझदारी वा सहमतिलाई नेपाली जनता समक्ष सार्वजनिक गर्न र दुबै पक्षबाट इमान्दारीपूर्वक अक्षरशः पालना गरिने प्रतिबद्धता जनाउन अत्यावश्यक छ। किनकि विगतमा दलबीचका सहमति र समझदारी भंग गरिएका अनगिन्ती नजिर र घटना छन्। यही पृष्ठभूमिमा खडा भएर अहिले पनि सहमति बिगार्ने भगीरथ प्रयास भएको बुझ्न सकिन्छ । अतः देशलाई अस्थिरता र कुशासनको कुचक्रबाट उन्मुक्ति दिलाउन राष्ट्रपति, कांग्रेस र एमालेको सुझबुझ, समझदारी र विवेकसम्मत संयुक्त भूमिका यो घडीको अपरिहार्य आवश्यकता हो। जगजाहेर तथ्य के हो भने नेपालमा प्रजातन्त्र र गणतन्त्र बहालीमा कांग्रेस र एमाले (पहिलो जनआन्दोलनताका माले) को जति मात्रामा उल्लेखनीय भूमिका तथा योगदान छ, देश आजको पतनोन्मुख अवस्थामा पुग्न यी दुवै ठूला दल उत्तिकै जिम्मेवार छन्। र, यो बिग्रिएको र भत्किएको अवस्थाबाट राष्ट्रलाई उन्मुक्ति दिलाउने प्रमुख दायित्व पनि यिनै दुई दलको हो। यसर्थ यी दुई दलले यस धरातलीय यथार्थलाई निःसंकोच आत्मसात् गर्दै सार्वजनिक आत्मालोचनासहित अब विगतका प्रवृत्ति र व्यवहार नदोहोर्याउने सामूहिक शपथ लिनुपर्छ र शपथलाई व्यवहारमा चरितार्थ गराउनु पर्छ। अनि मात्र गुमेको साख र विश्वास फर्किन्छ, धूमिल छवि सफा हुन्छ । अबको प्रतिबद्धता आगामी आमनिर्वाचन मिसन ८४ को मध्यनजर होस् ता कि जनताले व्यवहारतः राम्ररी परीक्षण एवं मूल्यांकन गर्न पाऊन्। देशका संवैधानिक निकायहरू, शिक्षा, स्वास्थ्य, निजामती क्षेत्र, अदालत, सेना, प्रहरी, सार्वजनिक संस्थान, कूटनीतिक नियोगलगायतका क्षेत्रमा दलीयकरण नगरिने र कायम दलीयकरणबाट मुक्त गरिने प्रतिबद्धता हुनुपर्छ। प्रतिबद्धताको कार्यान्वयन देखिने र अनुभव हुने गरी हुनु आवश्यक छ। जनताका आशा र अपेक्षा त्यति ठूला हुँदैनन्। बिनाझन्झट र बिनाघुस प्रशासनिक सेवा पाइयोस्, एउटै वस्तुमा विविध किसिमका कर तिर्न नपरोस्, छिटो छरितो र सहज ढंगबाट न्याय प्राप्त होस्, कृषि उत्पादनको परलमूल्य पाइयोस्, गुणात्मक शिक्षा र स्वास्थ्यमा सबैको सहज पहुँच होस्, शान्ति सुरक्षा र अमन चयनको स्थिति कायम भइरहोस्, योग्यता र क्षमताका आधारमा सकेसम्म स्वदेशमै रोजगारी प्राप्त होस्, सबै तहमा सुशाशन कायम होस् अनि भ्रष्टाचार र कमिसनखोरी बन्द होस्। अब बन्ने कांग्रेसएमाले सरकारले यी र यस्तै सामान्य काम कुरा गरे नै पनि जनतालाई ठूलो राहत मिल्छ । यथार्थमा सिंगो मुलुक डिप्रेसनमा छ। सानाठूला उद्योगपति, व्यापारी, होटल, रेस्टुराँ र यातायात व्यवसायी, किसान र मजदुरलगायत सबै पेसा, वर्ग र व्यवसायका जनतामा घोर निराशा, बेचैनी र छट्पटाहट छ। आयातित वस्तुले देशको आवश्यकता धानिरहेको बेला आयात प्रतिस्थापन गर्ने उद्योगमा लगानी गरेर सञ्चालन गर्न उद्योगपति तयार छैनन्। उनीहरू आयात व्यापार गरेर बसेका छन्। देशका प्रमुख दल र तिनका सरकारको विश्वास नभएर स्वदेशी र विदेशी लगानीकर्ता कोही पनि औद्योगिक लगानी गर्न तयार छैनन्। कमसेकम आयात प्रतिस्थापन गर्ने उद्योग धन्दामात्रै सञ्चालित भए भन्सार कर र विप्रेषणमा आधारित अर्थतन्त्रको स्वरूपमा परिवर्तन आउने थियो । परिस्थिति यति विडम्बनापूर्ण छ कि औद्योगिक लगानीका निम्ति ऋण लिनेहरूको अभावमा बैंकहरूमा अथाह रकम थुप्रिएको छ। मुद्रा बजारमा तरलता ल्याउन केन्द्रीय बैंकले व्यापारिक बैंकहरूबाट मुद्रा तान्नु (सोचन गर्नु) परिरहेको छ। कांग्रेस र एमालेले गुमेको विश्वास आर्जन गर्दै सही र व्यावहारिक अर्थनीति अवलम्बन गर्न सकेको खण्डमा औद्योगिक लगानीको दायरा बढाउन स्वदेशी र विदेशी लगानीकर्ता तयार हुन्छन्। कांग्रेस र एमालेको शीर्ष नेतृत्व पंक्तिले निश्चय नै अर्थतन्त्रलाई लयमा फर्काउने सोच बनाएकै हुनुपर्छ। यदि विगतमा जस्तै राष्ट्रिय अर्थतन्त्रप्रति उदासीन रहने हो भने पुष्पकमल दाहाललाई सत्ताबाट हटाउनुको औचित्य पुष्टि हुने छैन। अतः जे जसरी हुन्छ प्रमुख दुई दलको सरकारले देशलाई आर्थिक डिप्रेसनबाट बाहिर निकाल्न अत्यावश्यक छ। त्यसो त कांग्रेस र एमाले राष्ट्रको ऋणप्रति गम्भीर र संवेदनशील हुन पनि त्यत्तिकै जरुरी छ ।"
साँगुरीगढी गाउँपालिकामा बजेट होलिडे,"धनकुटा : बजेट लगायत विभिन्न विषयमा पटकपटक बसेको कार्यपालिका बैठकमा सहमति हुन नसक्दा साँगुरीगढी गाउँपालिकाले बजेट ल्याउन सकेन। तोकिएको समयमा आर्थिक वर्ष २०८१८२ को बजेट ल्याउन नसक्दा साँगुरीगढी गाउँपालिकामा बजेट होलिडे भएको छ। बजेट होलिडे हुँदा दैनिक प्रशासनिक काम ठप्प भएको छ। राजश्व संकलनसमेत रोकिएको छ। समयमै बजेट ल्याउन नसक्दा साँगुरीगढी गाउँपालिका दैनिक खर्च गर्न नपाउने अवस्थामा पुगेको छ। बजेट होलिडेको अवस्थामा अत्यावश्यक बाहेक शीर्षकमा खर्च गर्न पाइँदैन। स्थानीय तहले १० असारभित्र गाउँ सभामा बजेट पेश गर्नु पर्ने र असार मसान्तसम्म पारित गरिसक्नुपर्ने संवैधानिक व्यवस्था छ। तर साँगुरीगढी गाउँपालिकाको कार्यपालिका बैठक पटकपटक बसे पनि जनप्रतिनिधिहरू बीच सहमति जुट्न सकेको छैन। कार्यपालिका बैठकमा जेसिभी खरिदको विवाद रहेको छ। गाउँपालिकाले गत वर्ष एउटा जेसिभि खरिद गरेको थियो। फेरि अर्को जेसिभी खरिद गर्ने कि नगर्ने विषयमा सहमति नजुट्दा पछिल्लो ९ पटक बसेको कार्यपालिका बैठक विना निष्कर्ष टुंगिएको थियो। कार्यपालिका सदस्य बालकृष्ण राईले जेसिभी खरिद लगायत अन्य विषयमा गाउँपालिका अध्यक्षले निकास दिनका लागि विधि र पद्धतिलाई चासो नदिँदा समयमै बजेट आउन नसकेको बताए। उनले गतवर्ष सहमति भएको कुरालाई कार्यान्वयन गर्नुपर्ने बताए। 'गत वर्ष नै गाउँपालिकामा दुईवटा जेसिभी खरिदका लागि गाउँ विपद् व्यवस्थापन समितिबाट सिफारिस भएको थियो। कार्यपालिका बैठकले खरिदका लागि पास गरेको थियो। दुई वटा खरिदका लागि बजेटको व्यवस्था भएन। एउटा मात्र खरिद गरियो। गाउँपालिकालाई दुई वटा जेसिभी आवश्यक छ। अहिले असारको अन्तिमसम्म पनि टेण्डर मार्फत् १ देखि ३ लाखसम्मका योजना सम्पन्न नभइ म्याद थप्नु गरेको स्थिति छ।', कार्यविधि निर्माण गरेर दुई वटा जेसिभी संचालन गर्दा गाउँपालिकालाई आम्दानी हुने उनको दावी छ। यता साँगुरीगढी गाउँपालिका अध्यक्ष जितेन्द्र राईले जेसिभी खरिदको विषयमा सहमति नहुँदा बजेट रोकिएको बताए। गतवर्ष एउटा जेसिभी खरिद गरिएकोले गाउँपालिकाले अर्को जेसिभि खरिद गर्दा व्ययभार बढ्ने भएकाले सदस्यबीच नै मतभेद सिर्जना भएको बताए। सहमतिको लागि पटकपटक छलफल गरे पनि सहमति नभएको र बजेट होलिडेसम्मको अवस्था सिर्जना भएको बताए। साँगुरीगढी गाउँपालिकाको कार्यपालिकामा एमाले निटक जनप्रतिनिधिहरूको बहुमत छ। कांग्रेस निकट अध्यक्षसहित कार्यपालिका सदस्य छन्। जेसिभि खरिदको विषयमा नेकपा एमाले र कांग्रेस निकट जनप्रतिनिधिबीच विवाद रहेको छ।"
प्री ओपन सेसनमा नेप्से परिसूचक दोहोरो अंकले बढ्यो,काठमाडौं : प्री ओपन सेसनमा आज नेप्से परिसूचक दोहोरो अंकले वृद्धि भएको छ। अघिल्लो कारोबार दिन मंगलबार ७० अंक बढीले बढेको नेप्से परिसूचक आज यो सेसनमा १३०८ अंकले बढेर २३२३६७ विन्दुमा पुगेर बन्द भएको छ। सो सेसनमा सेन्सेटिभ इण्डेक्स भने ४३० अंकले बढेको छ। प्री ओपन सेसनमा ८५ स्टकको २७ हजार ७६ कित्ता सेयर ७३ लाख ५९ हजार ९७७ रुपैयाँमा खरिदबिक्री भएको छ। जसमध्ये ६८ स्टकको मूल्य बढेको छ भने १२ स्टकको मूल्य घटेको छ। बाँकी ७ स्टकको मूल्य भने यो समयमा स्थिर रह्यो।
डोल्पाका सबै स्थानीय तहमा मनलागी खर्च,"हिमाली जिल्ला डोल्पाका आठवटै स्थानीय तहले वित्तीय अनुशासनको ख्यालै नगरी सरकारी बजेट खर्च गरेको पाइएको छ। महालेखा परीक्षकको आर्थिक वर्ष ०७९०८० को प्रतिवेदनअनुसार सरकारी बजेट खर्च गर्दा स्थानीय तहले अपनाउनुपर्ने वित्तीय अनुशासन बेवास्ता गरी सरकारी रकम जथाभावि दुरुपयोग गरेको पाइएको हो। डोल्पा : जम्मा दुई नगरपालिका र ६ वटा गाउँपालिका रहेको डोल्पामा करार कर्मचारी नियुक्तिमा पेस भएको बिल भर्पाइभन्दा धेरै भुक्तानी भएको पाइएको छ। खरिद नियमावलीविपरीत सामग्री खरिद गरिएको देखिन्छ। त्यस्तै इन्धन, खाना खर्च तथा जनप्रतिनिधिको सेवा सुविधामा मनपरि ढंगले विकास बजेट खर्च गरेको महालेखाको प्रतिवेदनमा उल्लेख छ। विकास बजेट भागबन्डा गर्ने, अनावश्यक भ्रमण गर्ने, परामर्शदाताका नाममा मिलोमतोमा करोडौं भुक्तानी गर्ने र आवश्यक कागजात बिना नै करोडौं भुक्तानी गरेको पाइएको छ। त्यतिमात्र नभई पालिकाका कर्मचारीका नाममा लाखौं पेस्की रकम दिने र उक्त रकम व्यक्तिगत खातामा हालेर सरकारी कार्यक्रम चलाउने गरेको समेत महालेखाले जनाएको छ। जिल्लाका स्थानीय तहले जनतालाई ग्यास चुलो, सोलार र विभिन्न सुविधा प्रदान गर्ने नाममा कमिसनको खेलमा खरिद नियमावलीविपरीत प्रतिस्पर्धा नगराएरै निश्चित समिति वा आफू निकटको फर्मलाई पोस्ने गरी करोडौंको खरिद गर्ने गरेको समेत खुलेको छ। यहाँका स्थानीय तहको आन्तरिक स्रोत नगन्य मात्रामा छ। आफ्नै आन्तरिक स्रोत नभएपछि प्रत्येक वर्ष संघ प्रदेशबाट आउने अनुदान बजेट ढुकेर बस्नुपर्ने बाध्यता छ। जनताका नजिकका सिंहदरबारका रूपमा रहेका डोल्पाका स्थानीय तहमा राज्यले अनुदानका रूपमा पठाएको विकास बजेट खर्चमा आर्थिक अनुशासन कायम नगरी मनलाग्दी खर्च गर्ने गरेको पाइएको छ। महालेखाको प्रतिवेदनअनुसार डोल्पाका स्थानीय तहले गरेको खर्च विवरण हेर्दा आर्थिक अनुशासन फिटिक्कै पालना नगरेर सरकारी रकमको दुरुपयोग भएको पाइएको नागरिक समाज डोल्पाका अध्यक्ष शेरबहादुर बुढाले बताए। उनले भने, आर्थिक सुशासन कायम नहुनुमा जाथाभावी अनुगमन पनि एक हो। हुलका हुल अनुगमन जानु र त्यसको प्रतिफल शून्य आउँछ। उनले प्रश्न गर्दै भने, प्रत्येक वर्ष आलेप मलेप आउँछ, बिल भर्पाइ हेर्छ तर सामानहरू हेर्दैन ? डोल्पामा सामग्री नकिनेरै लाखौंको बिल बनाइने बताउँदै उनले थपे, यो सरासर भ्रष्टाचार हो। अब मलेपले बिल अनुसारको सामानहरू हेर्नुपर्ने हुन्छ। अबका दिनमा आलेप मलेपहरू दुनैमा मात्र सीमित नभई सम्बन्धित पालिकामै गएर काम गर्नुपर्ने उनको भनाइ छ। जनताको रगत पसिनाबाट जम्मा भएको विकास बजेट मनपरि खर्च गर्नबाट रोक्न अब जनता सचेत हुनुपर्ने र आवश्यक परे कानुनी उपचारको खोजी गर्नुपर्ने बुढाले बताए। डोल्पाका प्रमुख जिल्ला अधिकारी तुलसीप्रसाद दाहालले स्थानीय तहमा बर्सेनि बेरुजु बढ्दै गएकाले यसलाई पालिकाहरूले नै आन्तरिक समिति बनाएर समीक्षा गर्नुका साथै घटाउनतर्फ लाग्नुपर्ने बताए। बेरुजु बर्सेनि बढ्नुले पालिकामा फिटिक्कै आर्थिक अनुशासन पालना नभएको देखाउने उनको भनाइ छ। सबै प्रकारका बेरुजु भ्रष्टाचार नभए पनि यसले संकेत भने गर्छ। मैले कार्यालय प्रमुखहरूको छलफलमा पनि आर्थिक अनुशासन कायम गरेर काम गर्न भनेको छु, अब आउने नियमित छलफलमा पनि भन्छु, प्रजिअ दाहालले भने। यता महालेखा परीक्षकको कार्यालय काठमाडौंका प्रवक्ता श्रीकुमार राइले गाउँका सिंहदरबारका रूपमा रहेका स्थानीय तहमा आर्थिक अनुशासन फिटिक्कै पालना नभएको पाइएको बताए। प्रत्येक वर्ष मलेपको टोली पुग्छ। उनीहरूको वर्षभरिको आर्थिक श्रेस्ता हेर्दा आर्थिक अनुशासन पालना नगरेरै सरकारी रकम खर्च गरेको पाइन्छ। बेरुजु प्रत्येक वर्ष बढिरहेको छ। यो पनि भ्रष्टाचारको एक लक्षण हो, उनले भने। आर्थिक श्रेस्ताको सबै खोतल्ने अधिकार महालेखालाई रहेको जनाउँदै उनले भने, हामीले त्यहीअनुसार काम गरिरहेका छौं। बेरुजु टिपेका छौं, असुल गर्नुपर्ने सबै लेखेका छौं तर प्रदेश र संघका लेखा समितिहरूले पनि यसलाई गम्भीर ढंगले लिनुका साथै सचेत गराउनुपर्ने हुन्छ। उनका अनुसार महालेखाले आफ्नो प्रतिवेदनमा टिपेका विषयहरू अख्तियारले पनि गम्भीर ढंगले लिएको छ। कतिपय मागेका सुचना हामी पनि दिन्छौं। पछिल्लो समय स्थानीय तहबाट अख्तियार पर्ने उजुरीहरूको धेरै थोरै वेश हाम्रो प्रतिवेदन पनि हो। कुन पालिकामा कस्ता खर्च शीर्षक ? त्रिपुरासुन्दरी नगरपालिका त्रिपुरासुन्दरी नगरपालिकामा आव ०७९०८० मा संघ प्रदेशबाट अनुदान प्राप्त रकमको चरम दुरुपयोग भएको पाइएको छ। नगरपालिकाको हालसम्मको कुल बेरुजु २६ करोड १० लाख ४० हजार छ। जसमा असुल गर्नुपर्ने मात्रै ८२ लाख ७६ हजार छ। प्रमाण पेस गर्नुपर्ने १ करोड ५० लाख ४२ हजार, नियमित गर्नुपर्ने ५ करोड ३ लाख ८४ हजार र पेस्की बाँकी ६४ लाख ९३ हजार बेरुजु छ। यो आँकडा हेर्दा प्रत्येक वर्ष नगरपालिकाको बेरुजु थपिँदै गएको देखिन्छ। आव ०७८०८९ मा नगरपालिकाको कुल बेरुजु १८ करोड ४७ लाख ५७ हजार थियो। परीक्षणबाट हालसम्म ४२ लाख ७० हजार ९ सय ३८ मात्र घटेको देखिन्छ। नगरपालिकाले विभिन्न भुक्तानीबाट कर कट्टी गरिएको रकम पनि राजस्व खातामा दाखिला गर्ने नगरेको र सामाजिक सुरक्षा, दिगो सरसफाइ आयोजना तथा गरिबसँग विशेश्वर कार्यक्रमको ४ करोड ९९ लाख ६२ हजार ७ सय २४ रुपैयाँ रकमको वित्तीय विवरण अर्थात् सुत्रमा समावेश नगरेको महालेखाको प्रतिवेदनमा उल्लेख छ। आव ०७९०८० मा मात्रै नगरपालिकाले पदाधिकारी खर्चमा ८८ लाख ७ हजार, खाना खाजा खर्चमा ३१ लाख ७१ हजार ५ सय ७६ र सवारी भाडा खर्चमा मात्रै २७ लाख १७ हजार ५ सय ९० खर्च गरेको पाइएको छ। महालेखाको प्रतिवेदनअनुसार नगरपालिकाबाट गरिने विभिन्न भुक्तानी र जनप्रतिनिधि र कर्मचारीको भ्रमण खर्चमा वास्ताविक रकमभन्दा धेरै भुक्तानी भएको उल्लेख गरिएको छ। त्यतिमात्र नभई नगरपालिकाका प्राविधिक कर्मचारीले पालिकाले मासिक रूपमा फिल्ड भत्ता उपलब्ध गराउँदा गराउँदै पनि दैनिक भ्रमण भत्ता २ लाख ४३ हजार नियमविपरीत बुझेको पाइएको छ। उक्त रकम मलेपले असुल गर्नुपर्ने बताएको छ। महालेखाका अनुसार त्रिपुरासुन्दरी नगरपालिकाले छोरी बचत रकम जम्मा नगरेको तथा विपद् व्यवस्थापन कोष, मर्मत सम्भार कोषलगायतका कुनै पनि कल्याण कोष खडा नगरेको उल्लेख छ। नेपाल सरकारको एक स्थानीय तह एक अस्पताल निर्माण कार्यक्रमअन्तर्गत त्रिपुरासुन्दरी नगरपालिका १ रल्लीमा शिलान्यास गरिएको अस्पताल अलपत्र परेको पनि महालेखाको प्रतिवेदनमा उल्लेख छ। पाँच शय्याको अस्पताल निर्माणका लागि तीन वर्षअघि रेलिगेर बुद्ध हिमाली जेभीलाई ६० लाख रुपैयाँ पेस्की दिएको रकमको अझै हरहिसाब नराखेको महालेखाले जनाएको छ। लाखौं रकम पेस्की गए पनि हालसम्म कुनै काम नभएपछि महालेखाले उक्त रकमको सय कडा ब्याजसहित असुल गर्नुपर्ने भन्दै प्रतिवेदनमा उल्लेख गरेको छ। नजिकको सिंहदरबारका रूपमा रहेको त्रिपुरासुन्दरी नगरपालिकामा आर्थिक सुशासनको बेवास्ता गर्दै सरकारी रकम खर्च गरिएकोमा वडाध्यक्षहरू नै रुष्ट छन्। नगरपालिकाले आवश्यकभन्दा धेरै करार कर्मचारी भर्ना गरेपछि पालिकाको करोडौं विकास बजेट तलब भत्ता खुवाउँदै सकिने गरेको छ। ठूलीभेरी नगरपालिका जिल्लाको ठूलीभेरी नगरपालिकामा पनि आर्थिक अनुशासन कायम नगरेरै सरकारी रकम दुरुपयोग भएको पाइएको छ। नगरपालिकाको हालसम्म ४३ करोड ३७ लाख ३७ हजार बेरुजु कायम रहेको छ। यो बेरुजु जिल्लाका सबै स्थानीय तहभन्दा धेरै हो। जसमा असुल गर्नुपर्ने ६४ लाख ४३ हजार, कागजात पेस गर्नुपर्ने ३ करोड ५७ लाख ३५ हजार र नियमित गर्नुपर्ने ३ करोड ५५ लाख ३ हजार रहेको छ। त्यसैगरी पेस्की बाँकी ६२ लाख ५६ हजार छ। नगरपालिकाको आव ०७८०७९ सम्म ३४ करोड ९८ लाख बेरुजु रहेको थियो। त्रिपुरासुन्दरी जस्तै ठूलीभेरी नगरपालिकामा पनि नियमविपरीत करार कर्मचारी भर्ना गरेर विकास बजेटबाट तलब भत्ता खुवाएको विषय नियमविपरीत भएको भन्दै यस्तो नगर्न महालेखाले सचेत गराएको छ। त्यति मात्र नभई ठूलीभेरी नगरपालिका भित्रकै कर्मचारीले करोडौं रकम पेस्की लिएर फछ्र्यौट नगरेको पाइएको छ भने १० प्रतिशत ब्याज जोडेर उक्त रकम राजस्व खातामा जम्मा गर्नुपर्ने महालेखाको प्रतिवेदनमा उल्लेख छ। पालिकाभित्रका विद्यालय, निर्माण कम्पनीले लिएको ५० लाख ११ हजार पेस्की रकम म्याद नाघिसक्दा पनि फछ्र्योट नभएको भन्दै ब्याजसहित असुल गरी दाखिला गर्नुपर्ने प्रतिवेदनमा भनिएको छ। ठूलीभेरी नगरपालिकाले नगरभित्रका कर्मचारीलाई विकास बजेटबाट स्थानीय तथा महँगी भत्ता खुवाएको समेत पाइएको छ। नगरभित्रका तीन जना करार कर्मचारीलाई खुवाइएको ४ लाख १३ हजार २ सय ८० रुपैयाँ महँगी भत्ता असुल गर्नुपर्ने महालेखाले आफ्नो प्रतिवेदनमा जनाएको छ। त्यति मात्र नभई नगरपालिकाले जनप्रतिनिधिका लागि होटल खर्च र यातायात खर्चका नाममा लाखौं रकम भुक्तानी गरेको छ। यसरी कर्णाली प्रदेश सरकारले जारी गरेको स्थानीय तहका पदाधिकारीहरूले पाउने सेवा सुविधासम्बन्धी कानुनविपरीत खर्च गरिएको भन्दै ३ लाख रकम असुल गर्नुपर्ने विषय पनि महालेखाले प्रतिवेदनमा उल्लेख गरेको छ। नगरपालिकाले यस वर्ष खाना खर्चमा मात्रै ६४ लाख ८९ हजार ९ सय ८९ रुपैयाँ खर्च गरेको छ। ठूलीभेरी नगरपालिकाले वास्तविक रकमभन्दा धेरै रकम भुक्तानी गरेको, नगरपालिकाभित्र खरिद गरिने वस्तुहरू खरिद नियमावलीविपरीत रहेको पाइएको छ। यसैगरी ठूलीभेरी नगरपालिकाले पनि गत आवमा छोरी बचत रकम जम्मा नगरेको पाइएको छ। जगदुल्ला गाउँपालिका वित्तीय अनुशासन कायममा जगदुल्ला गाउँपालिका अन्य स्थानीय तहको तुलनामा पहिलो नम्बरमै रहेको छ। तर, पनि कतिपय कुराहरूमा यस गाउँपालिकाले मनपरि ढंगबाट खर्च गरेको महालेखाको प्रतिवेदनमा उल्लेख छ। हालसम्म गाउँपालिकाको कुल बेरुजु ४ करोड ४ लाख २५ हजार छ। जसमा असुल गर्नुपर्ने ४ लाख ६६ हजार, कागजात पेस गर्नुपर्ने ६२ लाख ४३ हजार, नियमित गर्नुपर्ने १ करोड ६४ लाख ९७ हजार छ। पेस्की बाँकी ६१ लाख ९० हजार रहेको छ। पालिकाले कानुन नै नबनाएर कर्मचारी कल्याण कोष खडा गरी ५ लाख ७० हजार जम्मा गरेको भन्दै उक्त रकममा अनियमितता भएको महालेखाले आफ्नो प्रतिवेदनमा जनाएको छ। यस गाउँपालिकामा पनि नियमविपरीत करार कर्मचारी नियुक्त गरेको पाइएको छ। पालिकाले खाना तथा विविध खर्चमा १८ लाख खर्च गरेको छ। दररेटभन्दा बढी तटबन्धनको रकम भुक्तानी भएको भन्दै महालेखाले २ लाख ४३ हजार रकम असुल गर्नुपर्ने प्रतिवेदनमा उल्लेख छ। यस गाउँपालिकाले अन्य गाउँपालिकाले जस्तै छोरी बचतको रकम जम्मा गरेको पाइँदैन। मुड्केचुला गाउँपालिका मुड्केचुला गाउँपालिकाको कुल बेरुजु २१ करोड ५२ लाख ९५ हजार छ। जसमा असुल गर्नुपर्नेमा ५३ लाख ३५ हजार, कागजात पेस गर्नुपर्नेमा ५ करोड २७ लाख ३० हजार, नियमित गर्नुपर्ने २ करोड ५१ लाख ६५ हजार र पेस्की बाँकी २ लाख ५० हजार छ। उक्त पालिकामा पनि नियम बिपरित करार कर्मचारी भर्ना गरेको र फोटोकपी बिल भर्पाइका आधारमा विकास योजनाको रकम भुक्तानी गरेको पाइएको छ। खाना तथा विविध खर्चमा ३५ लाख खर्च गरेको पाइएको छ। गाउँपालिका भित्रका मुख्य ओहोदामा बसेका कर्मचारीले नै दोहोरो भ्रमण खर्च सुविधा लिएको पाइएको छ। भ्रमण खर्च नियमावलीविपरीत ४८ हजार भुक्तानी गरिएकोमा सबै रकम असुल गर्नुपर्ने महालेखाले जनाएको छ। गाउँपालिकाले औषधि लगायतका विभिन्न खरिदका कामहरू खरिद नियमावलीविपरीत गरेको पाइएको महालेखाको प्रतिवेदनमा उल्लेख छ। काइके गाउँपालिका काइके गाउँपालिकाको हालसम्मको कुल बेरुजु ७ करोड ८३ लाख १५ हजार छ। जसमध्ये असुल गर्नुपर्ने १९ लाख ९९ हजार, प्रमाण पेस गर्नुपर्ने २६ लाख १९ हजार र नियमित गर्नुपर्ने १ करोड १३ लाख ४० हजार छ। पेस्की बाँकी ३ हजारमात्र छ। पालिकामा चौमासिक खर्च विवरणमध्ये वर्षान्तरमा करोडौं रकम खर्च भएको देखिन्छ। यसरी खर्च गर्दा बजेट खर्च सन्तुलित नभएको महालेखाले जनाएको छ। काइके गाउँपालिकाले नियम बिपरित करार कर्मचारी राखी विकास बजेट कटौती गरेर अनियमित रूपमा तलब भत्ता खुवाएको पाइएको छ। गाउँपालिकाले नाफामुलक वित्तयी सरकारी संस्था नेपाल बैंकको भवन मर्मतका लागि १ लाख ५० हजार दिएको छ। उक्त रकमका विषयमा महालेखाले बजेट अनियमितता भएको जनाएको छ। पालिकाले विभिन्न फाँटका तीन जना कर्मचारीलाई ७२ लाख २६ हजार ९ सय रकम नियमविपरीत पेस्की दिएको पनि प्रतिवेदनमा उल्लेख छ। उक्त रकम तीनै जना कर्मचारीले व्यक्तिगत खातामा जम्मा गरी पटके कार्यक्रममा खर्च गरको भन्दै महालेखाले यस्तो नगर्न र गरेमा कारबाही हुनसक्ने भन्दै लिखित रूपमै प्रष्ट पारेको छ। त्यति मात्र नभई पालिकाले नियमविपरीत स्थानीय तथा महँगी भत्तास्वरूप कर्मचारीलाई २ लाख १ हजार १ सय २० रुपैयाँ उपलब्ध गराएकोमा मलेपले असुल गर्नुपर्ने जनाएको छ। पालिकाले अघिल्लो आवमा बिना प्रयोजन विभिन्न जिल्लामा गरिएको भ्रमणमा ८ लाख खर्च भएकोमा यस्तो खर्च नर्गन सचेत गराएको छ। काइकेमा स्वास्र्थ मिल्ने गरि एउटै व्यक्ति वा फर्मबाट लाखौं मूल्य बराबरका विद्युतीय सामान खरिद गरेको महालेखाले जनाएको छ। पालिकाले बिना प्रतिस्पर्धा सिधै एउटै फर्मबाट अघिल्लो आवमा १७ लाख १८ हजार ५ सय १३ रुपैयाँ बराबरको ल्यापटप लगायतका सामानहरू खरिद गरेको हो। पालिकाबाट सम्पादित योजनामा जिल्ला दररेटभन्दा धेरै रकम राखेर भुक्तानी गरेको समेत पाइएको छ। त्यसमा ८ लाख ९४ हजार ३ सय ८० रुपैयाँ खर्च गरेको पाइएको छ। गाउँपालिकाका जनप्रतिनिधि र कर्मचारीले व्यक्तिगत काममा जिल्ला बाहिर जाँदा पनि भ्रमण आदेश भरेर सरकारी रकम लिने गरेको भन्दै महालेखाले सचेत गराएको छ। डोल्पोबुद्ध गाउँपालिका उपल्लो डोल्पामा पर्ने डोल्पोबुद्ध गाउँपालिकाको कुल बेरुजु ११ करोड ६२ लाख ९१ हजार रुपैयाँ छ। जसमा असुल गर्नुपर्ने ५३ लाख ६१ हजार, प्रमाण पेस गर्नुपर्ने १ करोड १९ लाख ६३ हजार, नियमित गर्नुपर्ने ९ लाख ५७ हजार र पेस्की बाँकी १ करोड ८४ लाख १५ हजार रुपैयाँ छ। पालिकाले खाना तथा विविध खर्चमा ४ लाख रुपैयाँ खर्च गरेको छ। त्यसैगरी बिभिन्न निर्माण कम्पनीका नाममा दिएको ९८ लाख ५० हजार रुपैयाँ पेश्की अझै फट्र्योट हुन सकेको छैन। पालिकाले एउटा आयोजना रकम छुट्ट्याएर अर्को कार्य क्षेत्र बाहिरको आयोजना दिएको पाइएको छ। धो ताक्सी सिँचाइ कुलो निर्माणमा ४२ लाख रुपैयाँ छुट्ट्याएर १२ लाख ५० हजार रुपैयाँ क्रिस्टल माउन्टेन विद्यालयलाई सोही काम गर्नका लागि दिइएको पाइएको छ। यसलाई महालेखाले जोडदार रुपमा आफ्नो प्रतिवेदनमा उठाएको छ। त्यति मात्र नभई विभिन्न व्यक्ति, विद्यालय, उपभोक्ता समितिका नाममा ८४ लाख ४० हजार रुपैयाँ पेस्की दिएर हालसम्म पनि फछ्र्योट नभएको भन्दै महालेखाले तुरुन्त फछ्र्योट गर्न भनेको छ। गत आबमा स्थानीय तहका पदाधिकारीहरूको सेवा सुविधाका लागि ५१ लाख ९६ हजार रुपैयाँ भुक्तानी गरेको छ। अन्य पालिका जस्तै डोल्पोबुद्ध गाउँपालिकाले पनि आफ्ना कर्मचारीलाई स्थानीय तथा महँगी भत्ताको नाममा ९ लाख १ हजार ४ सय ७० रुपैयाँ भुक्तानी गरेको पाइएको छ। पालिकाले पनि विकास खर्च कटौती गरेर मनपरी रुपमा करार कर्मचारी राखेको पाइएको हो। पालिकाले खरिद नियमावलीविपरीत बिभिन्न खरिदहरू गरेको महालेखाले जनाएको छ। छार्काताङसोङ गाउँपालिका उपल्लो डोल्पामै पर्ने यस गाउँपालिकाको कुल बेरुजु ६ करोड ५३ लाख ७१ हजार रुपैयाँ छ। जसमा असुल गर्नुपर्ने २ लाख ८३ हजार, प्रमाण पेस गर्नुपर्ने ६६ लाख ७५ हजार, नियमित गर्नुपर्ने ९० लाख ८६ हजार र पेस्की बाँकी ४१ लाख ६३ हजार रुपैयाँ छ। यस गाउँपालिकाले खाना तथा विविध खर्चमा २१ लाख ११ हजार ३ सय ३० रुपैयाँ खर्च गरेको छ। आर्थिक सहायतामा मात्रै ३२ लाख ७५ हजार खर्च गरेको महालेखाको प्रतिवेदनमा उल्लेख छ। पालिकाले आफ्नै बजेट सुत्रमा हाले बापत कर्मचारीलाई ९८ हजार भत्ता दिएको पाइए पछि यस्ता खर्च कटौत गर्न महालेखाले सचेत गराएको छ। जनप्रतिनिधिको सेवा सुविधा सम्बन्धी ऐनविपरीत प्रमुखको स्वकीय सचिव राखी ४ लाख ५६ हजार भुक्तानी गरेको पाइएको छ। यसलाई मलेपले अनियमित खर्चका रूपमा व्याख्या गरेको छ। डोजरको इन्धन खरिद र ढुवानीमा मात्रै ६९ लाख २५ हजार र मर्मतमा १६ लाख ९९ हजार खर्च गरेको पाइएको छ। त्यसैगरी गाउँपालिकाका प्रमुख, उपप्रमुखले जिल्लाभित्र भ्रमण गरेबापत लिएको ६१ हजार पाँच सय रुपैयाँ महालेखाले असुल गर्नुपर्ने जनाएको छ। यस पालिकाले पदाधिकारीहरूलाई मात्रै ३८ लाख ७६ हजार ६ सय रुपैयाँ अघिल्लो आवमा भुक्तानी गरेको पाइएको छ। त्यति मात्र नभई कर्णाली प्रदेशको पदाधिकारीको सेवा सुविधासम्बन्धी ऐनविपरीत जनप्रतिनिधिहरूलाई यातायात खर्चबापत २ लाख १६ हजार रुपैयाँ भुक्तानी गरेकोमा महालेखाले असुल गर्नुपर्ने प्रतिवेदनमा उल्लेख गरेको छ। गाउँपालिकाले सोलार, ग्याँस चुलो, औषधिलगायतका करोडौं रकम बराबरका खरिदहरू प्रक्रियानै नपुयाइ खरिद गरेको विषय महालेखाको प्रतिवेदनमा उठाइएको छ। शेफोक्सुन्डो गाउँपालिका उपल्लो डोल्पामै पर्ने यस पालिकाको कुल बेरुजु २ करोड ३५ लाख ८६ हजार रुपैयाँ छ। जसमा असुल गर्नुपर्ने १३ लाख ८ हजार, प्रमाण पेस गर्नुपर्ने ५५ लाख ४३ हजार र नियमित गर्नुपर्ने ५६ लाख ५७ हजार रुपैयाँ छ। अन्य पालिका जस्तै यस पालिकामा पनि विकास बजेट खर्चको अवस्था सन्तुलित नभएको महालेखाको प्रतिवेदनमा उल्लेख छ। आर्थिक बर्षको मसान्तमा मात्रै सबैभन्दा धेरै बजेट खर्च गर्ने गरिएको महालेखाले जनाएको छ। यस स्थानीय तहले पदाधिकारी खर्चमा ४० लाख ७५ हजार ५ सय रुपैयाँ खर्च गरेको पाइएको छ। त्यसैगरी खाना तथा विविध खर्चमा ७ लाख ५४ हजार ७ सय १३ रुपैयाँ खर्च गरेको पाइएको छ। पालिकाले पनि खरिद नियमावली बेवास्ता गरेर प्रक्रिया नपुर्याइ औषधिलगायतका विभिन्न सामग्री खरिद गरेको महालेखाको प्रतिवेदनमा उल्लेख छ। अन्य पालिका जस्तै यो पालिकाले पनि नियम विपरित करार कर्मचारी भर्ना गरेर विकास बजेटबाट तलब भत्ता खुवाएको महालेखाले जनाएको छ। पालिकाले गत आवको ७१ लाख ९० हजार रुपैयाँ भुक्तानी दिएको पाइएकाले यस्तो कार्य निरुत्साहित गर्न महालेखाले भनेको छ।"
"सेयर बजारमा हरियाली : ५४ अंकले बढ्यो नेप्से, १२ अर्बमाथिको कारोबार","काठमाडौं : साताको चौथो सेयर कारोबार दिन बुधबार नेप्से परिसूचक उच्च अंकले बढेर बन्द भएको छ। नेप्से परिसूचक ५४०४ अंकले बढेर २३६४६३ विन्दुमा पुगेको छ। सेन्सेटिभ इण्डेक्स २५० प्रतिशतले बढेर ४१९७७ विन्दुमा अडिएको छ। अघिल्लो कारोबार दिन मंगलबार नेप्से परिसूचक ७० अंक बढीले बढेको थियो। सोदिन ९ अर्ब रुपैयाँ बराबरको सेयर कारोबार भएको थियो। यसदिन ३०६ स्क्रिप्सको ३ करोड २० लाख ९५ हजार ९३७ कित्ता सेयर १२ अर्ब ५ करोड ९२ लाख ६६ हजार ११३ रुपैयाँमा खरिदबिक्री भयो। सेन्ट्रल फाइनान्सको सेयर १० प्रतिशतले बढ्दा सिंगति हाइड्रोपावरको ९९७,आँखु खोला जलविद्युतको ९९५,मन्दाकिनी हाइड्रोपावरको ९९० र सीईडीबी हाइड्रोपावर डेभलपमेन्टको ९८७ प्रतिशतले बढ्यो। सिटिजन्स म्युचुअल फण्ड २ का लगानीकर्ताले भने गुमाए। सो कम्पनीको सेयर ९९० प्रतिशतले घट्यो। यस दिन कारोबार रकमका आधारमा सिंगति हाइड्रोपावर शीर्ष स्थानमा रह्यो। सो कम्पनीको २३ करोड ५५ लाख मूल्य बराबरको सेयर कारोबार भयो। एनआरएन इन्फ्रास्टक्चर एण्ड डेभलपमेन्टको २२ करोड,सोनापुर मिनरल्सको २० करोड रुपैयाँको सेयर कारोबार भयो। कारोबारमा आएका २०४ स्टकको मूल्य बढ्दा ३२ वटाको घट्यो भने ६ वटाको मूल्य भने स्थिर रह्यो। यसदिन ट्रेडिङ समूहको उपसूचक सर्वाधिक ७३० प्रतिशतले बढ्यो।"
सुक्खाग्रस्त बन्दुकेडाँडामा लटरम्म स्याउ,"धनकुटा : चौबीसे गाउँपालिका३ कुरुलेतेनुपाको शिरमा पर्छ बन्दुकेडाँडा। भौगोलिक बनावटको हिसावले बन्दुकेडाँडा उचाइमा भएकाले यहाँ सिँचाइका लागि मात्र होइन पिउनका लागि पनि खानेपानीको धेरै समस्या छ। बन्दुकेडाँडा सुक्खा ग्रस्त क्षेत्र हो। ६२ वर्षका स्थानीय लोकेन्द्रकुमार याखाका अनुसार यो क्षेत्रमा खानेपानीको समस्या यति थियो कि स्थानीयलाई खानेपानी ल्याउन एक बिहान समय लाग्थ्यो। बन्दुकेडाँडासहित कुरुले तेनुपामा कुनै बेला बाक्लो बस्ती थियो। २०४५ सालको भूकम्पपछि यस क्षेत्रका अधिकांश खानेपानीका मुहान सुक्न थाले। खानेपानी समस्याकै कारण यहाँका स्थानीय बसाइँ सर्न थाले। बस्ती रित्तिँदै गयो। बसाइँसराइले सिंगो गाउँ नै उजाड बनाएको थियो। बसाइँसराइले बस्ती रित्तिएर उजाड बनाएको बन्दुकेडाँडामा अहिले लटरम्म स्याउ फल्न थालेको छ। बन्दुकेडाँडाको करिब १ सय १५ रोपनी क्षेत्रफलमा रहेको रहरलाग्दा स्याउको बोटमा यतिबेला लटरम्म स्याउ फलेका छन्। लटरम्म फलेको स्याउ हेर्न स्थानीय मात्र होइन टाढाबाट मान्छेहरू आउने गर्छन्। उजाड ठाउँलाई उब्जाउ बनाउने उद्देश्यले स्थानीय बासिन्दाको संलग्नतामा तमोर पर्माकल्चर सिकाइ थलो स्थापना गरी वर्षाको पानी संकलन गर्दै स्याउ खेती सुरु गरियो। पाँच वर्षअघि रोपिएको स्याउको बोटमा गत वर्षदेखि फल लाग्न थालेको छ। करिब १ सय १५ रोपनी क्षेत्रफलमा ३५ प्रजातिका फलफूल खेती गरिएको व्यवस्थापक भोजकुमार काफ्लेले बताए। विभिन्न फलफूलका १२ सय बोटबिरुवामध्ये ३ सय ५० भन्दा बढी डोसेट, आन्ना प्रजातिका स्याउका बोट छन्। यी प्रजाति पहाडी क्षेत्रका हावापानीसँग मिल्दो स्याउका प्रजाति हुन्। सिँचाइका लागि आकाशे पानीको भर फलफूल खेतीका लागि ३४ लाख लिटर क्षमताको ४ वटा प्लास्टिक पोखरी निर्माण गरिएको छ। सिँचाइको लागि त परै जाओस् पिउने पानी पनि यो क्षेत्रमा समस्या नै छ। त्यही भएर वर्षाको बेला घरको छानाको बलेसी, बाटोको भेलको पानी संकलन गरिएको व्यवस्थापक काफ्लेले बताए। उनका अनुसार ४ वटा पोखरीमध्ये २ वटा पोखरी ५५ लाख क्षमताको छ। एउटा १० लाख र अर्को १४ लाख लिटर क्षमताको छ। वर्षाको पानी संकलन गरेर हिउँदको सुक्खा समयमा सिँचाइ गरिन्छ। गत वैशाख १ गतेदेखि यो क्षेत्रमा लिफ्टिङ खानेपानी योजना सञ्चालनमा आएको छ। तर, पर्याप्त छैन। यहाँका स्थानीयलाई पिउन र सिँचाइका लागि आकाशे पानीको भर पर्नुपर्ने स्थिति छ। रोकियो बसाइँसराइ अहिले पनि रित्तिएको गाउँ भरिएको छैन। बसाइँ गएका फर्किएका छैनन्। तर, बसाइँ जान रोकिएको शिक्षकसमेत रहेका स्थानीय चिरञ्जीवी अधिकारीले बताए। पहिले यहाँका स्थानीयलाई विश्वास लागेको थिएन। तर, अहिले स्याउ फलेको देख्दा स्थानीयलाई विश्वास लागेको छ। लटरम्म स्याउ फलेको देख्दा यहाँका स्थानीय बसाइँ सर्नबाट रोकिएका छन्। स्याउ खेती स्थानीयले पनि अनुशरण गर्न थालेका छन्। स्याउ रोपेर स्थानीयले पनि फलाएको उनले बताए। स्थानीयले गरे अनुशरण बन्दुकेडाँडामा स्याउ फलेपछि यस क्षेत्रका स्थानीयले पनि स्याउ खेती सुरु गरेका छन्। बन्दुकेडाँडाकी स्थानीय भगिश्वरी याखाले १ सय स्याउका बोट रोपेकी छिन्। त्यस्तै सोही ठाउँका मिलन याखाले पनि ६० बोट स्याउ रोपेका छन्। बन्दुकेडाँडासहित कुरुले, तेनुपा, सोगुम क्षेत्रका करिब ३ सय ५० भन्दा बढी घरधुरीले न्यूनतम ५ देखि २० वटासम्म स्याउका बोट रोपेका छन्। सिँचाइका लागि वर्षाको पानी संकलन गर्न प्लास्टिक पोखरी बनाएका छन्। गत आर्थिक वर्षमा वडाले स्थानीयलाई स्याउका बिरुवा वितरण गरेको थियो। प्रयास गर्दा हुँदो रैछ लटरम्म फलेको स्याउ हेर्न बन्दुकेडाँडा पुगेका धनकुटा सदरमुकामका रत्न जिमीले इच्छा शक्ति भएपछि जस्तोसुकै ठाउँमा खेति गरे पनि सफल हुने रैछ भन्ने प्रमाणित भएको बताए। उनले भने, विकल्प अनेक हुन्छन्। सिँचाइका लागि खोलाकै पानी, मुहानकै पानी नचाहिँदो रैछ। वर्षाको पानी संकलन गरेर खेती गर्न सकिन्छ भन्ने उदाहरण बनेको छ।"
बागमतीमा ७० प्रतिशत रोपाइँ,"हेटौंडा : बागमती प्रदेशमा हालसम्म ७० प्रतिशत रोपाइँ भएको छ। प्रदेशको १३ जिल्लाको कुल १ लाख १४ हजार ५ सय ६१ हेक्टर धानखेतीका लागि योग्य जमिनमध्ये साउन १ गतेसम्ममा जम्मा ७९ हजार २ सय ५७ हेक्टर क्षेत्रफलमा मात्रै रोपाइँ भएको हो। हालसम्म प्रदेशको दोलखामा सबैभन्दा बढी रोपाइँँ भएको छ। दोलखामा हालसम्म २ हजार ४ सय ७६ हेक्टर अर्थात् ८८ प्रतिशत रोपाइँ भएको कृषि तथा पशुपन्छी विकास मन्त्रालय हेटौंडाले जनाएको छ। त्यस्तै, धादिङ जिल्लामा सबैभन्दा कम रोपाइँ भएको मन्त्रालयको तथ्यांकमा उल्लेख छ। धादिङमा ११ हजार ३ सय हेक्टर जमिनमध्ये ६ हजार ४६ हेक्टरमा मात्रै रोपाइँ सकिएको हो। मन्त्रालयका सूचना अधिकारी अनुप अधिकारीका अनुसार काठमाडौं जिल्लामा ५ हजार ९ सय २६ हेक्टर जमिनमध्ये ८५ प्रतिशत अर्थात् ५ हजार ३७ हेक्टर क्षेत्रफलमा, भक्तपुरमा ३ हजार ७ सय १९ हेक्टरमा ७३ प्रतिशत अर्थात् २ हजार ७ सय १५ हेक्टर, २४ हजार २ सय ४७ हेक्टर क्षेत्रफलमा रोपाइँ हुने गरेको चितवनमा ७८ प्रतिशत अर्थात् जम्मा १८ हजार ८ सय ७८ हेक्टरमा रोपाइँ भएको हो। बागमती प्रदेशको राजधानीसमेत रहेको मकवानपुरमा ९ हजार ४ सय ५० हेक्टर जमिनमध्ये ७८ प्रतिशत अर्थात् ५ हजार ८ सय ५९ हेक्टर क्षेत्रफलमा र नुवाकोटमा ११ हजार ६ सय १२ हेक्टर जमिनमध्ये ६७ प्रतिशत अर्थात् ७ हजार ७ सय ५८ हेक्टर जमिनमा धान रोपाइँ भएको हो। सिन्धुलीमा ११ हजार १ सय ८८ हेक्टर जमिनमध्ये ७२ प्रतिशत अर्थात् ८ हजार ५६ हेक्टर जमिनमा, रामेछापमा ७ हजार ८ सय ५९ हेक्टर जमिनमध्ये ६६ प्रतिशत अर्थात् ५ हजार १ सय ८७ हेक्टर जमिनमा, काभ्रेपलाञ्चोकमा १० हजार १ सय ८ हेक्टर जमिनमध्ये ७४ प्रतिशत अर्थात् ७ हजार ४ सय ३३ हेक्टर जमिनमा रोपाइँ भएको हो। त्यस्तै, प्रदेशको रसुवामा १ हजार ९३ हेक्टर क्षेत्रफलमा धान रोपाइँ हुने गरेकोमा यो वर्ष ७ सय ८३ हेक्टर अर्थात् ७२ प्रतिशत जमिनमा, सिन्धुपाल्चोकमा ८ हजार ७ सय ८२ हेक्टर जमिनमध्ये ६५ प्रतिशत अर्थात् ५ हजार ७ सय हेक्टर जमिनमा धान रोपाइँ सकिएको मन्त्रालयले जनाएको छ।"

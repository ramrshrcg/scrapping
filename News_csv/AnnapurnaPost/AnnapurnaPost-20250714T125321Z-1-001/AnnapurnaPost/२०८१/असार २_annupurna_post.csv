शीर्षक,विवरण
गठबन्धनमा साना दलको दबाब,"अत्यधिक बहुमत प्राप्त गर्ने राजनीतिक दलको तानाशाही र गठबन्धन सरकारमा साना दलको अस्वाभाविक दबाब लोकतन्त्रको जटिल परिदृश्यमा दुईवटा फरक चिन्ताका विषय हुन्। दुवै परिदृश्यले लोकतन्त्रका सिद्धान्त व्यवहारहरूमा चुनौतीहरू प्रस्तुत गर्नुका साथै सामाजिक एकता र सद्भावका लागि गम्भीर समस्याहरू प्रस्तुत गर्छ। एउटै राजनीतिक दलले सरकारमा अत्यधिक बहुमत प्राप्त गर्ने अवस्थामा बहुमतको अधिनायकत्वको सम्भावना बढ्दो चिन्ताको विषय बन्न पुग्छ। सत्तारूढ दलले निर्णय प्रक्रियामा अनियन्त्रित शक्ति हावी हुन सक्छ। यस्तो अवस्थामा असहमतिको आवाजलाई निर्ममतापूर्बक दबाउन गर्न सक्छ र बिपक्षको बिमति वा संशोधनलाई सम्बोधन नगरी नीतिहरू लागू गर्न सक्छ। शक्तिको एकाग्रताले लोकतान्त्रिक मूल्यमान्यताको क्षय गर्नुका साथै बहुलवादलाई पन्छाउन र अधिनायकवादको संस्कृतिलाई मलजल गर्न सक्छ। यसको विपरीत कुनै एक दलको स्पष्ट बहुमत नपुगेको गठबन्धन सरकारमा अल्पसंख्यक साना दलहरूको अस्वाभाविक दबाबमूलक भूमिकाले शासनको प्रभावकारितामा बाधाअड्चन तेर्सिन सक्छ। गठबन्धन भित्रका साना दल गुटहरूको संकीर्ण स्वार्थहरू हाबी हँुदा देशको हितमा भन्दा सांसदहरूको व्यक्तिगत स्वार्थमा सरकारी बजेट दुरुपयोयग हुने गर्छ। उदाहरणका लागि २०५२ सालमा नेपालमा बनेको पहिलो गठबन्धन सरकारमा सांसदहरूलाई भन्सार छुटसहित दिएको पजेरो गाडीको व्यापक दुरुपयोगलाई लिन सकिन्छ। यसका साथै प्रत्येक सांसदलाई उपलब्ध गर्दै आएको ठूलो रकमसहितको सांसद विकास बजेटलाई पनि गठबन्धन सरकार सत्ता टिकी रहन गरिएको सत्ताको दुरुपयोगका उदाहरण हुन्। बहुमतको अधिनायकत्व र गठबन्धनमा सानादलको दमनकारी भूमिकाले प्रतिनिधित्व, जवाफदेहिता र अल्पसंख्यक अधिकारको संरक्षणलगायत लोकतन्त्रका आधारभूत सिद्धान्तहरूलाई कमजोर बनाउँछ। बहुसंख्यकको बलमिच्याइँले अल्पसंख्यक समूहहरूको अधिकारलाई कुल्चिन्छ भने अर्कोतर्फ जनप्रतिनिधिको स्वार्थले बहुसंख्यक जनताको आवश्यकतालाई निमोठ्न सक्छ। कुनै पनि अवस्थामा लोकतान्त्रिक आदर्शहरूलाई कुल्चेर सरकारमा टिकिरहने प्रवृत्ति अन्ततोगत्वा देशलाई घातकसिद्ध हुन्छ र यस्तो हुँदै आएको प्रष्ट देखिन थालेको छ। यी चुनौतीहरूलाई सम्बोधन गर्न बहुआयामिक दूरदर्शी दृष्टिकोण चाहिन्छ। लोकतान्त्रिक संस्थाको सुदृढीकरण, पारदर्शिता र जवाफदेहिताको प्रबद्र्धन र सम्झौता अनि समावेशीताको संस्कृतिलाई निरन्तरता दिन पारदर्शी सत्तापक्ष र संसद्मा उत्तरदायी भूमिका निर्वाह गर्ने प्रतिपक्ष चाहिन्छ। बलियो नागरिक संलग्नता र एक जीवन्त नागरिक समाजले सरकार र प्रतिपक्षलाई जवाफदेही बनाउन महत्वपूर्ण भूमिका खेल्छ। लोकतान्त्रिक मूल्य भनेको बहुमतको शासनमा अल्पसंख्यक अधिकारहरू बीचको संवेदनशील सन्तुलन कायम गर्नु हो। सतर्कता निगरानी र लोकतान्त्रिक सिद्धान्तप्रति अटल प्रतिबद्धताले मात्र शासनका जटिलताहरूलाई सम्बोधन गर्न र समतामूलक एवं समावेशी समाज निर्माण गर्न सक्छ। बहुसंख्यकको अधिनायकत्व र अल्पसंख्यकको निरंकुश दबाबले पछिल्लो समय दक्षिण एसियाका मुलुकहरूको शासन व्यवस्थामा बिकृतिहरूले गर्दा जनतामा व्यवस्थाप्रति बितृष्णा र आक्रोश क्रमश: देखिँदै आएको छ। फलस्वरूप: नेपालमा दलीय लोकतन्त्रमा निर्दलीय स्वतन्त्र जनप्रतिनिधिप्रति जनताको झुकाव देखिन थालेको छ। बहुमतको अधिनायकवाद : भारतमा प्रधानमन्त्री नरेन्द्र मोदीको नेतृत्वमा भारतीय जनता पार्टी (भाजपा) सरकारले २०१९ को आम चुनावमा लोकसभा (संसद्को तल्लो सदन) मा ३०३ स्थानसहित अत्यधिक बहुमत प्राप्त गरेका थिए। यसभारी जनादेशको साथ भाजपाले विपक्षी दलहरू वा अल्पसंख्यक समुदायहरूसँग अर्थपूर्ण परामर्श वा सहमति निर्माणबिना नै हिन्दुत्व केन्द्रित भावनाहरूलाई मलजल गरियो। हालै सम्पन्न भएको लोकसभाको निर्वाचनमा भारतका मतदाता बहुमतको अधिनायकत्वको विरुद्ध उभिएको देखियो। फलस्वरूप भाजपालाई बहुमत प्राप्त भएन। ससाना दलहरूसहित भारतमा यसपालि भाजपाको नेतृत्वमा गठबन्धनको सरकार बने। बंगलादेशमा प्रधानमन्त्री शेख हसिनाको नेतृत्वमा अवामी लिगले सन् २०१४ र २०१८ को संसदीय चुनावमा लगातार अत्याधिक बहुमत प्राप्त गर्न सफल भए। यस्तो स्थितिमा अधिनायकत्व पलायनपछि सत्तापक्षले विपक्षीमाथि धरपकड र दमन गरेको देखिन थालेको छ। अभिव्यक्ति स्वतन्त्रतामा अंकुश लगाउने र सत्तारुढ दलभित्रको शक्तिको सुदृढीकरणले लोकतान्त्रिक मूल्यमान्यताको क्षयको चिन्ता बढाएको छ। सार्क सदस्य राष्ट्रहरू पाकिस्तान र अफगानिस्तानमा देखिने गरेका उथलपुथलमा लोकतान्त्रिक मूल्यमान्यता र व्यवहार धरापमा पर्दै आएका छन्। गठबन्धन सरकारमा सानादलको दवाब : नेपाल र श्रीलंकाको गठबन्धन सरकारहरूले साना दलहरूको दबाबका कारण चुनौतीहरूको सामना गर्नुपरेको छ। सन् २०१५ को राष्ट्रपतीय निर्वाचनपछि राष्ट्रपति मैत्रीपाला सिरिसेनाले युनाइटेड नेसनल पार्टी (यूएनपी) सँग मिलेर सरकार गठन गरेका थिए। यद्यपि श्रीलंका फ्रिडम पार्टी जस्ता गठबन्धनभित्र साना दलहरूको उपस्थितिले बारम्बार असहमति र निर्णय प्रक्रियामा गतिरोध निम्त्यायो। जसले सरकारले अघि सारेको सुधार र दबाबका मुद्दाहरूलाई सम्बोधन गर्न सकेन। नेपालमा सन् १९९२ मा निर्बाचित बहुमत सरकारको असक्षमताका कारण सन् १९९४ मा प्रतिनिधिसभाको अल्पआयुमै बिघटनपश्चात् सन् १९९४ को ९ महिने अल्पमतको सरकार हुँदै सन् १९९६ मा सुरु भएको गठबन्धन सरकारहरूको अल्पआयु र सन् २००८ मा राजतन्त्रको अन्त्यपछिको गठबन्धन राजनीतिले सत्तामा ससाना दलहरूको अस्वाभाविक दबाबहरू देखिन थाले। खण्डित राजनीतिक परिदृश्य र धेरै दलहरू सम्मिलित गठबन्धन सरकारहरूको साथ साना दलहरूले प्राय: प्रभावशाली दबाब राखेका छन्, जसले शासनमा अस्थिरताका चुनौतीहरू निम्त्याउँछ। उदाहरणका लागि गठबन्धन साझेदारहरू बीचको विवादले सरकारको नेतृत्वमा बारम्बार परिवर्तनहरू निम्त्याएको छ। विकासका योजनाहरूको कार्यान्वयनमा बाधा पुगेको छ। यी उदाहरणहरूले दक्षिण एसियामा प्रजातान्त्रिक शासनमा निहित जटिलता र चुनौतीहरूलाई प्रकाश पार्छन्। यस्तो परिस्थितिमा बहुमतको अधिनायकवाद र साना दलहरूको दबावले प्रभावकारी र समावेशी शासन सञ्चालनमा गम्भीर अवरोध देखा परेका छन्। निष्कर्ष : बहुसंख्यकको अधिनायकवाद र शासनमा अल्पसंख्यकको तानाशाहीको दोहोरो दुविधाले दक्षिण एसियामा लोकतन्त्र र प्रभावकारी शासनको सिद्धान्तमा गम्भीर चुनौतीहरू खडा गरेको छ। प्रभावशाली राजनीतिक दल वा गठबन्धनको अनियन्त्रित शक्तिले असहमतिको आवाजलाई दबाउन र लोकतान्त्रिक मूल्यमान्यता कमजोर हुन सक्छ। गठबन्धनभित्रका साना गुटहरूको असमान्य दबाबले सामान्य जनहितभन्दा संकीर्ण स्वार्थलाई प्राथमिकता दिन सक्छ। यी द्विविधाहरूलाई सम्बोधन गर्न बहुसंख्यक शासन र अल्पसंख्यकका अधिकारहरू बीचको संवेदनशील सन्तुलन कायम गर्न सहअस्तित्वको भावनासहित सहमतिका प्रयासहरू हुनु आवश्यक छ। सरकारहरूलाई जवाफदेही बनाउन र लोकतान्त्रिक मूल्यहरूको रक्षा गर्न सार्थक नागरिक संलग्नता र नागरिक समाजको सक्रियता महत्वपूर्ण छ। समतामूलक र समावेशी समाजतर्फ सक्रिय रूपमा काम गरेर दक्षिण एसियाले बहुसंख्यकको अधिनायकवाद र साना दलहरूको दोहोरो द्विविधालाई पार गर्दै लोकतान्त्रिक समाजको सुदृढ गर्नुपर्छ। राजनंतिक दलहरूले लोकतान्त्रिक सिद्धान्तप्रतिको प्रतिवद्धताहरूलाई पुन: पुष्टि गर्नुपर्छ।"
पुल बनाउँदा प्राविधिक पक्षमा विचार पुर्याउनुपर्छ,"नेपालमा धेरै पहिले जति पनि पुल बने, ती विदेशीको सहयोगमा बने। जसले बनाइदियो, उनीहरूले नै डिजाइन गरे। नेपालमा पुलको डिजाइनको काम नेपालीबाट निकै पछिमात्रै भयो। झन्डै २० वर्ष भयो, नेपाली इन्जिनियरहरूले डिजाइन गर्न लागेको। नेपालको सन्दर्भमा डिजाइिङमा विदेशको जस्तो लामो इतिहास छैन। यसबीच पनि नेपाली इन्जिनियरहरूले पुलहरूको डिजाइन त गरे, बने पनि। तुलनात्मक रूपमा राम्रो पनि भए, नराम्रो पनि। कतिपय सन्दर्भमा पुलको डिजाइनमा जियोलोजी स्टडी गर्नुपर्छ भने अर्कोतर्फ हाइड्रोलोजी स्टडी गर्नुपर्ने हुन्छ अनि अर्को भनेको माटोको जियोटेक्निकल स्टडी पछि संरचनाहरू निर्माण हुनुपर्ने हो। यसरी धेरैवटाको कम्बिनेसनमा पुलहरू डिजाइन गर्ने भएकाले कुनै पनि पाटो फेल भयो भने त्यो पुल फेल हुन्छ। अहिलेको अवस्थामा धेरै इन्जिनियरले आआफ्ना किसिमका डिजाइन गरे। धेरै राम्रा छन् तर केही असफल पनि भए। जेजति असफल भए ती प्रायः नेपालको सन्दर्भमा पानीको क्यालकुलेसन गलत भएर असफल भए। हाइड्रोलोजीको सवाल देखियो। पानीको बहावबाट र त्यहाँको माटोको परीक्षण (जियोटेक्निकल टेस्ट) उचित मात्रामा भएन। आवश्यकता अनुसार डिजाइन नभएको कारण फेल परे। (डा सुवाल पुल डिजाइनका विज्ञ हुन्।)"
संकटमा ज्येष्ठ नागरिकलाई सम्मान,"जेष्ठ नागरिकले राम्रो रसिलो व्यवहारको आशा जोबाट गरेको छ, उसैबाट एकपटक मात्र नभएर पटकपटक मनै फुरुङ पार्ने काम नगरेर उल्टै नोक्सान पुयाउने र दु:ख दिने काम गर्नुलाई नै ज्येष्ठ नागरिक माथि हुने दुव्र्यवहार भनिन्छ। यो विश्वव्यापी सामाजिक मुद्दा हो जसले विश्वभरिका ज्येष्ठ नागरिकको अधिकार र स्वास्थ्यलाई नराम्रो असर गर्छ। यो मुद्दालाई विश्व समुदायले नै ध्यान दिनु परम आवश्यक छ। संयुक्त राष्ट्रसंघ, २०२१ ज्येष्ठ नागरिकमाथि हुने दुव्र्यवहारको रोकथाममा काम गर्ने अन्तर्राष्ट्रिय सञ्जाल, संस्था आईएनपीईएले सन् २००६ देखि प्रत्येक वर्षको जुन १५ तारिखलाई ज्येष्ठ नागरिक दुव्र्यवहारविरुद्ध विश्व चेतना दिवसको रूपमा मनाउने गर्छ। दिवसका दिन सचेतनामूलकलगायत विभिन्न खालका कार्यक्रम र गतिविधि पनि गर्दै आएका छन्। राष्ट्रसंघको महासभाले पनि प्रस्ताव नम्बर ६६र१२७ बमोजिम आईएनपिइएको अगुवाईमा डिसेम्बर, २०११ मा जुन १५ तारिखका दिन यो दिवस मनाउने निर्णय गरेको हो। सोहीअनुसार सन् २०१२ देखि यो दिवसलाई राष्ट्रसंघले औपचारिक रूपमा मनाउँंदै आइरहेको छ। संघको एनजीओ कमिटी अन ऐजिङले २०१२ जुन १४ मा सर्वप्रथम यो दिवस मनाउने क्रममा नेपालको तर्पबाट राष्ट्रिय ज्येष्ठ नागरिक संस्था, सञ्जालको तत्कालीन सचिवको हैसियतले पंक्तिकारले पनि कार्यपत्र प्रस्तुत गर्ने अवसर पाएको थियो। यसपछि राष्ट्रसंघका सबै सदस्य राष्ट्रले यो दिवस विश्वभर मनाउन थाले। नेपालमा पनि राष्ट्रिय ज्येष्ठ नागरिक महासंघले यो दिवस सन् २००७ देखि विभिन्न जनचेतनामूलक कार्यक्रम आयोजना गरी मनाउँदै आएको थियो। तर, सन् २०१२ देखि भने महिला, बालबालिका तथा ज्येष्ठ नागरिक मन्त्रालयसँग संयुक्त रूपमा विभिन्न चेतनामूलक कार्यक्रम आयोजना गरी मनाउँदै आएको छ। राष्ट्रसंघले यस वर्ष संकटमा ज्येष्ठ नागरिकलाई सबैले मद्दत गरौं भन्ने नारा तय गरेको छ। हाल विश्वभर ज्येष्ठ नागरिकमाथि हुन सक्ने दुव्र्यवहार समेतलाई उजागर गर्दै, कुनै पक्षबाट पनि दुव्र्यवहार हुन नदिने उपाय अवलम्बन गर्नेतर्फ अझ थप सतर्क हुँदै सरोकारवाला निकायसँग हातेमालो गरेर सामाजिक सञ्जालको माध्यम समेतबाट अघि बढिरहेका छौं। विश्वमै ज्येष्ठ नागरिकको जनसंख्या द्रुतदर गतिमा बढ्दो छ। उमेरका हिसाबले ज्येष्ठ नागरिकमाथि हुने भेदभाव उल्लेख्य पाइन्छन्। विश्वका विभिन्न राष्ट्रका कानुनले ज्येष्ठ नागरिकको मानव अधिकार संरक्षण गर्न नसकेको विद्यमान अवस्था छ। हिजोका दिनमा ज्येष्ठ नागरिकले प्राप्त गर्दै आएको अधिकार जस्तै व्यक्तिगत स्वतन्त्रता, आत्मसम्मान, सम्पत्तिको अधिकार, स्वास्थ्य सुविधा र मानवोचित कार्यबाट समेत अलग्याइन्छ। जसबाट उनीहरूको आत्मसम्मानमा आइपर्ने चुनौतीले ज्येष्ठ नागरिकहरू हेला र दुव्र्यवहारको सिकार बन्छन्। ज्येष्ठ नागरिक माथि हुने दुव्र्यवहार अपराध प्रायस् हाम्रै घरभित्र हुन्छ। यस विषयमा प्रभावकारी र सार्वजनिक प्रतिक्रिया दिनु आवश्यक छ। यो समस्या अन्त्य गर्न हाम्रा संकल्पहरू मजबुत बनाई, सबैका लागि सम्मानपूर्ण जीवनको सिर्जना गरौं। संयुक्त राष्ट्रसंघका पूर्वमहासचिव वान कि मुन। ज्येष्ठ नागरिकहरू आफ्नै वा आफन्तको घरमा र उनीहरूलाई स्याहारसुसार गर्ने जिम्मा लिएका कतिपय आश्रम स्थलहरूमा समेत दुव्र्यवहारको शिकार हुँदै आएका प्रशस्त प्रमाण छन्। हामीले चिनेजानेका ज्येष्ठ नागरिकलाई शारीरिक अथवा भावनात्मक रूपले घरकै परिवारबाट बेवास्ता हुने अथवा आर्थिक रूपले शोषण हुने स्थिति, तपाईंहामीले आँखै अघि देखेका पनि छौं। ज्येष्ठ नागरिकलाई गरिएको दुव्र्यवहारका खत र उदाहरणहरू पत्ता लगाइसकेपछि जुन ज्येष्ठ नागरिकप्रति यस्तो व्यवहार गरिएको छ। उसको पक्षबाट तपाईंले सहयोग गर्दा कुनै कुनै व्यक्ति विशेषलाई मात्र सहयोग नगरी भविष्यमा हुने ज्येष्ठ नागरिक प्रतिको दुव्र्यवहार रोक्नमा तपाईको सहयोगको ठूलो महत्व हुनेनैछ भन्ने कुरामा दुई मत छैन। शारीरिक रूपले बढी कमजोर ज्येष्ठ नागरिकहरू कसैले हेप्यो भने सामना गर्न असमर्थ हुन्छन् वा कसैले आक्रमण गरेमा प्रतिकार गर्न सक्दैनन्। पहिला पहिला जस्तो स्पष्टसँग देख्ने, सुन्ने, सोच्ने शक्ति उनीहरूमा हुँदैन त्यसैले गलत नियत भएकाहरूले उनीहरूबाट फाइदा उठाउने सम्भावना बढी रहन्छ। करिबकरिब ९५५ प्रतिशत ज्येष्ठ नागरिकलाई दुव्र्यवहारका बारेमा जानकारी छ। दुव्र्यवहारहरू मध्यमा सबैभन्दा बढी ८६ प्रतिशत अवहेलना, वास्ता नगर्ने, अनादर गर्ने प्रतिशत ७५ छ भने गालीगलौज ७० प्रतिशत र शारीरिक यातना ५४ प्रतिशत, आर्थिक दुव्र्यवहार २० प्रतिशत, आवेशपूर्ण, भावात्मक दुव्र्यवहार १३ प्रतिशत रहेको देखिन्छ। नेपाली समाजमा ज्येष्ठ नागरिकमाथि हुने दुव्र्यवहारका घटना धेरै कममात्र बाहिर आउँछन्। कहाँ उजुरी गर्ने भन्ने जानकारीको अभाव, पारिवारीक इज्जतको डर, जसविरूद्ध उजुरी गरिँदै छ उसले थाहा पाएर बढी मारमा परिन्छ कि भन्ने त्रास लगायतका कारणले गर्दा दुव्र्यवहारका घटनाहरू भित्रभित्रै गुम्सिएर रहन्छन्। ज्येष्ठ नागरिकमाथि हुने दुव्र्यवहार रोक्न गर्नुपर्ने कार्यहरू : ज्येष्ठ नागरिकलाई सार्वजनिक यातायातमा दुव्र्यवहार र अपमानित व्यवहार भएको दिनहुँ थाहा पाउँछौं। ज्येष्ठ नागरिकसम्बन्धी ऐन २०६३ अनुसार ज्येष्ठ नागरिकलाई दुई सिट आरक्षणसहित यातायात भाडामा ५० प्रतिशत छुटको व्यवस्था गरेको छ। तर, पनि केहीले मात्र दिएको पाइन्छ जुन नेपालभर लागू भएको छैन। तसर्थ उक्त व्यवस्थालाई कडाइका साथ कार्यान्वयन गर्ने व्यवस्था मिलाउनुपर्छ। नेपालको संविधान, २०७२ को मौलिक हकको धारा ४१ म व्यवस्था भए अनुसार ज्येष्ठ नागरिकलाई राज्यबाट विशेष संरक्षण र सामाजिक सुरक्षाको हक हुनेछ भने बमोजिम समयअनुसार नयाँ ऐन, नियमावलीमा ज्येष्ठ नागरिकमाथि हुने सबै खाले दुव्र्यवहारलाई रोक्न विशेष व्यवस्थाका साथै दुव्र्यवहार गर्ने व्यक्तिनिकायलाई सजायको भागीदार बनाउने कुरा नीतिगत तहबाट व्यवस्था हुनु आवश्यक देखिन्छ। ज्येष्ठ नागरिकमाथि आर्थिक दुव्र्यवहार बढी हुने हुँदा त्यसबाट जोगाउन पैत्रिक सम्पत्तिमा इच्छापत्रको व्यवस्था गर्न र छोराछोरीको आर्थिक हैसियतको आधारमा बाबुआमाको अनिवार्य रूपमा हेरविचार गर्नुपर्ने जस्ता प्रावधान ऐन २०६३ को पहिलो शंसोधन २०७९ मै व्यवस्था भएकाले सोही प्रावधानअनुसार नियमावलिमा व्यवस्था गरी कडाइका साथ कार्यान्वयन गर्नुपर्छ। ज्येष्ठ नागरिकमाथि भएका दुव्र्यवहारसम्बन्धी आवश्यक कानुनी सल्लाह तथा परामर्श सेवालगायत ज्येष्ठ नागरिकको कुनै पनि प्रकारको आकस्मिक समस्यालाई समाधान गर्न ज्येष्ठ नागरिक हेल्पलाइन स्थापना गर्नुपर्छ। राष्ट्रिय ज्येष्ठ नागरिक महासंघको समन्वयमा सामुदायमा प्रहरीको संयन्त्रमार्फत टोलटोलमा रहेका ज्येष्ठ नागरिकको अवस्थाको लगत संकलन गरी दुव्र्यवहारमा परेका ज्येष्ठ नागरिकलाई उद्दार तथा पुनस्र्थापनाका लागि अनिवार्य रूपमा ज्येष्ठ नागरिक प्रहरी सेलको स्थापना गराउने व्यवस्था मिलाउनुपर्छ। ज्येष्ठ नागरिकको जीवन सुरक्षित, सम्मानित, मर्यादित एवं दुव्र्यवहारबाट मुक्त बनाउन सञ्चारमाध्यमको भूमिका महत्वपूर्ण हुने हुँदा, विभिन्न भाषामा जनचेतनामूलक सन्देश तयार गरी आमसञ्चारको माध्यम (पत्रपत्रिका, रेडियो, टिभी एवं सामुदायिक एफएम) बाट प्रचारप्रसार गराउने व्यवस्था मिलाउनुपर्छ। ज्येष्ठ नागरिक स्वयंले पनि आफूप्रति हुने सम्भावित दुव्र्यवहार कम गर्न सक्दो प्रयत्न गर्नुपर्छ। आफ्नो आर्थिक एवं अन्य व्यवहार ठीकसँग चलेनचलेको हेर्ने, त्यसमा समस्या आए कानुनी सहयोग लिने, विश्वासिलो मित्र र आफन्तलाई त्यसको जानकारी दिने, यतिमात्र नभई सकेसम्म आफन्त र सहृदयीको सम्पर्कमा बस्ने गर्नुपर्छ। असजिलो नमान्ने र आफू बसेको परिवार वा स्थानमा आफूप्रति दुव्र्यवहार भइरहेको छ भन्ने लागेमा तुरून्तै सम्बन्धित निकायमा त्यसको जानकारी दिने कार्य गरेमा यस्ता दुव्र्यवहारबाट बच्न सकिन्छ। प्रधान राष्ट्रिय ज्येष्ठ नागरिक महासंघका अध्यक्ष हुन्।"
विश्वकप क्रिकेटमा भोलि नेपालले बंगलादेशको सामना गर्दै,काठमाडौं : आइसिसी विश्वकप क्रिकेट २०२४ अन्तर्गत समूह डी को आफ्नो अन्तिम खेलमा नेपालले भोलि बंगलादेशको सामना गर्दैछ। वेस्ट इन्डिजको सेन्ट भिसेन्टस्थित अरनोस भाले रंगशालामा हुने उक्त खेल नेपाली समयअनुसार बिहान ५:१५ बजेदेखि सुरु हुनेछ। अन्तिम आठमा स्थान बनाउने प्रतिस्पर्धाबाट बाहिरिसकेको नेपालका लागि उक्त खेल प्रतिष्ठाका लागि मात्र हुनेछ। तर बंगलादेशका लागि भने निकै महत्वपूर्ण मानिएको छ। समूह डि बाट दक्षिण अफ्रिका ८ अंकका साथ शीर्ष स्थानमा रहँदै विश्वकपको दोस्रो चरणमा प्रवेश गरिसकेको छ। अब समूह डि बाट सुपर आठमा पुग्ने दोस्रो टोलीको टुंगो लाग्न बाँकी छ। नेपाललाई पराजित गरेमा बंगलादेश समूहको दोस्रो स्थानमा रहँदै अन्तिम आठमा प्रवेश गर्नेछ। अंक तालिकामा बंगलादेशको चार अंक छ। भोलिको खेलमा नेपाललाई बंगलादेशविरुद्ध १० वर्षअघि भोगेको हारको बदला लिने सुनौलो अवसर छ। नेपालले सन् २०१४ मा पहिलोपटक विश्वकपमा सहभागिता जनाउँदा बंगलादेशसँग पराजित हुँदै प्रतियोगिताबाट बाहिरिएको थियो। विश्वकपमा नेपालले यसअघि खेलेको तीन खेलमा दुई खेलमा हार तथा एक खेल बराबरी भएको थियो। नेपाल पहिलो खेलमा नेदरल्यान्ड्ससँग पराजित भएको थियो। श्रीलङ्काविरुद्धको दोस्रो खेल वर्षाका कारण रद्द भएपछि दुवै टोलीले समान एक एक अंक बाँडेका थिए। त्यस्तै दक्षिण अफ्रिकाविरुद्धको तेस्रो खेलमा नेपाल एक रनले पराजित भएको थियो। विश्वकपमा एक अंक बटुलेको श्रीलंका पनि प्रतियोगिताबाट बाहिरिसकेको छ। नेदरल्यान्ड्सको सम्भावना भने कायमै छ। नेदरल्यान्ड्स दुई अंकका साथ अंक तालिकाको तेस्रो स्थानमा छ। नेदरल्यान्ड्स र श्रीलंकाबीचको खेल पनि भोलि नै हुनेछ।
बंगलादेशले दोस्रो विकेट गुमायो,काठमाडौं : बंगललादेशले दोस्रो विकेट गुमाएको छ। नाजमुल हसिन सान्तो ५ बलमा ४ रन बनाएर आउट भए। आईसीसी टी २० विश्वकप क्रिकेटमा भएको खेलमा उनलाई नेपालका बल दिपेन्द्र सिंह ऐरीले बोल्ट आउट गरे।
"नेपाल र बंगललादेश भिड्दै, नेपालले टस जितेर बलिङ रोज्यो",काठमाडौं : आईसीसी टी २० विश्वकप क्रिकेट अन्तर्गत नेपालले आफ्नो अन्तिम खेलमा आज बंगलादेशसँग सामना गर्दै छ। टस जितेर नेपालले पहिले बलिङ रोजेको हो। नेपालले प्लेइङ ११ मा एक जना खेलाडी परिवर्तन गरेको छ। करण केसीको ठाउँमा सन्दीप जोरालाई राखिएको छ। वेस्ट इन्डिजको सेन्ट भिसेन्टस्थित अरनोस भाले रंगशालामा हुने उक्त खेल नेपाली समयअनुसार बिहान ५:१५ बजेदेखि सुरु हुनेछ। अन्तिम आठमा स्थान बनाउने प्रतिस्पर्धाबाट बाहिरिसकेको नेपालका लागि उक्त खेल प्रतिष्ठाका लागि मात्र हुनेछ। तर बंगलादेशका लागि भने निकै महत्वपूर्ण मानिएको छ। समूह डि बाट दक्षिण अफ्रिका ८ अंकका साथ शीर्ष स्थानमा रहँदै विश्वकपको दोस्रो चरणमा प्रवेश गरिसकेको छ। अब समूह डि बाट सुपर आठमा पुग्ने दोस्रो टोलीको टुंगो लाग्न बाँकी छ। नेपाललाई पराजित गरेमा बंगलादेश समूहको दोस्रो स्थानमा रहँदै अन्तिम आठमा प्रवेश गर्नेछ। अंक तालिकामा बंगलादेशको चार अंक छ। भोलिको खेलमा नेपाललाई बंगलादेशविरुद्ध १० वर्षअघि भोगेको हारको बदला लिने सुनौलो अवसर छ। नेपालले सन् २०१४ मा पहिलोपटक विश्वकपमा सहभागिता जनाउँदा बंगलादेशसँग पराजित हुँदै प्रतियोगिताबाट बाहिरिएको थियो। विश्वकपमा नेपालले यसअघि खेलेको तीन खेलमा दुई खेलमा हार तथा एक खेल बराबरी भएको थियो। नेपाल पहिलो खेलमा नेदरल्यान्ड्ससँग पराजित भएको थियो। श्रीलङ्काविरुद्धको दोस्रो खेल वर्षाका कारण रद्द भएपछि दुवै टोलीले समान एक एक अंक बाँडेका थिए। त्यस्तै दक्षिण अफ्रिकाविरुद्धको तेस्रो खेलमा नेपाल एक रनले पराजित भएको थियो। विश्वकपमा एक अंक बटुलेको श्रीलंका पनि प्रतियोगिताबाट बाहिरिसकेको छ। नेदरल्यान्ड्सको सम्भावना भने कायमै छ। नेदरल्यान्ड्स दुई अंकका साथ अंक तालिकाको तेस्रो स्थानमा छ। नेदरल्यान्ड्स र श्रीलंकाबीचको खेल पनि भोलि नै हुनेछ।
"नेपाललाई पहिलो सफलता, पहिलो बलमा सोमपालले लिए पहिलो विकेट","काठमाडौं : आईसीसी टी २० विश्वकप क्रिकेटमा बंगलादेशविरुद्ध नेपाललाई पहिलो सफलता मिलेको छ। वेस्ट इन्डिजको सेन्ट भिसेन्टस्थित अरनोस भाल रंगशालामा भएको खेलमा नेपालका सोमपाल कामीले पहिलो विकेट लिएका हुन्। बंगलदेशका तान्जिब हसन पहिलो बलमा नै आउट भए। नेपालका कप्तान रोहित पौडेलले टस जितेर फिल्डिङ रोजेका हुन्। यो पनि पढ्नुहोस बंगलादेशले दोस्रो विकेट गुमायो नेपाललाई तेस्रो सफलता, सोमपाल कामीले लिए अर्को विकेट बंगलादेशविरुद्ध कप्तान रोहितकुमार पौडेलले लिए चौथो विकेट"
हारेर पनि जितेको नेपाल,"अमेरिका : अमेरिका र वेस्ट इन्डिजमा जारी आईसीसी टीट्वेन्टी विश्वकप क्रिकेटमा नेपाल बलियो टोली दक्षिण अफ्रिकासँग एक रनले पराजित भएको छ। समूह चरणको तेस्रो खेलमा पराजय बेहोरेसँगै नेपालको सुपर आठको यात्रा पनि सकिएको छ। नेपालले समूहको अन्तिम खेल बंगलादेशसँग खेल्दै स्वदेश फर्किने छ। शनिबार बिहान वेस्ट इन्डिजको सेन्ट भिसेन्टस्थित किङ्सटनको अरनोस भाल रंगशालामा नेपालले झिनो अन्तरले खेल हारे पनि विश्व क्रिकेटका समर्थकहरूको मन भने जित्न सफल भएको छ। बलियो टेस्ट राष्ट्र दक्षिण अफ्रिकालाई १ सय १५ रनमा रोकेको नेपालले अन्तिम बलसम्म जितको आशा दिलाए पनि एक रनले पराजय बेहोर्न बाध्य भयो। नेपाललाई जितका लागि अन्तिम ओभरमा आठ रन आवश्यक थियो। गुलसन झाले पहिलो र दोस्रो बलमा रन जोड्न सकेनन्। उनले तेस्रो बलमा चौका र चौथो बलमा दुई रन बटुलेका थिए। अन्तिम दुई बलमा नेपाललाई दुई रन चाहिएको थियो। ओटनिल बार्टम्यानले पाँचौं बलमा कुनै रन दिएनन्। त्यसपछि अन्तिम बलमा ठूलै सट हान्न खोजेका गुलसनले बललाई छुन सकेनन् र रन लिने क्रममा रन आउट हुन पुगे। यससँगै टेस्ट टोली दक्षिण अफ्रिकाले राहतको सास फेरेको थियो। १ सय १६ रनको लक्ष्य पछ्याएको नेपालले २० ओभरमा सात विकेट गुमाउँदै १ सय १४ रन मात्रै बनाउन सक्यो। नेपालका ओपनर आसिफ शेखले सर्वाधिक ४२ रन बनाए। लामो समय क्रिजमा डटेका उनले ४९ बलमा एक छक्का र चार चौका हिर्काए। खेलको सुरुमै जीवनदान पाएका उनले त्यसपछि भने संयमतापूर्वक ब्याटिङ गरेका थिए। एक रन बनाएको अवस्थामा कागिसो रबाडाले उनको क्याच छोडेका थिए। केही सुस्त रन जोडेको नेपालले ६ ओभरको पावरप्लेमा ३२ रन जोडेको थियो। कुशल भुर्तेल र आसिफ शेखले ७२ ओभरमा ३४ रनको साझेदारी गरेका थिए। कुशल भुर्तेल १३ रन बनाउँदै पेभेलियन फर्किएका थिए। उनले २१ बलमा एक छक्का र एक चौका प्रहार गरे। कप्तान रोहित पौडेलले भने खाता खोल्न सकेनन्। उनी ताबरेज साम्सीको बलमा शून्य रनमै बोल्ड भएका थिए। सबै खेलाडीले आज उत्कृष्ट खेल खेले। बलिङ हाम्रो उत्कृष्ट थियो। ब्याटिङमा अन्तिम समयमा चुक्न पुग्दा जित सम्भव भएन। अर्को खेलमा अझै राम्रो खेल्ने छौं। हामीलाई समर्थकले ठूलो सपोर्ट गर्नुभएको छ। यो साथ र सहयोग आगामी दिनमा पनि दिनुहुन्छ भन्ने आशा राखेका छौं। रोहितकुमार पौडेल, कप्तान, नेपाल त्यसपछि तेस्रो विकेटका लागि आसिफ र अनिल साहले ३६ बलमा ५० रनको साझेदारी गरेका थिए। अनिलले २४ बलमा एक छक्का र तीन चौकाको सहयोगमा २७ रन बनाए। सोमपाल कामीले आठ रन बनाउँदा दीपेन्द्रसिंह ऐरी र गुलसन झाले समान ६ रन जोडे। नेपाललाई ऐतिहासिक जितबाट रोक्न दक्षिण अफ्रिकाका बायाँ हाते लेग स्पिनर ताबरेज साम्सी बाधक बनेका थिए। उनी एक्लैले चार नेपाली खेलाडीलाई पेभेलियन पठाएका थिए। उनले आसिफ शेख, कुशल भुर्तेल, रोहित पौडेल र दीपेन्द्रसिंह ऐरीको विकेट लिएका थिए। ४ ओभर बलिङ गरेका उने १९ रन खर्चिएर चार विकेट लिए। यस्तै एनरिज नोट्जे र अइडन मार्कमले एकएक विकेट हात पारे। यसअघि टस हारेर पहिले ब्याटिङको निम्तो पाएको दक्षिण अफ्रिकाले निर्धारित २० ओभरमा सात विकेट गुमाउँदै १ सय १५ रन बनाएको थियो। दक्षिण अफ्रिकाका ओपनर रिजा हेन्ड्रिक्सले सर्वाधिक ४३ रन जोडेका थिए। उनले ४९ बलमा एक छक्का र पाँच चौका हिर्काएका थिए। यस्तै ट्रिस्टन स्टब्सले २७, कप्तान अइडन मार्कमले १५ र क्विन्टन डि ककले १० बनाए। नेपालका पार्टटाइम बलर कुशल भुर्तेलले चार विकेट लिए। निकै कसिलो बलिङ गरेका उनले चार ओभरमा १९ रन खर्चिए। कुशलले कप्तान अइडन मार्कम, मार्को जोनसेन, कासिगो रबाडा र हेनरिज क्लासेनलाई पेभेलियन पठाएका थिए। यस्तै दीपेन्द्रसिंह ऐरीले पनि तीन विकेट हात पारे। उनले चार ओभरमा २१ रन खर्चिएर तीन विकेट लिए। सन्दीपले विकेट लिन सकेनन् अमेरिकाले भिसा नदिएका कारण सुरुवाती दुई खेल गुमाएका चर्चित स्पिनर सन्दीप लामिछानेले भने दक्षिण अफ्रिकाविरुद्ध विकेट लिन सकेनन्। सागर ढकालको स्थानमा मैदान प्रवेश गरेका सन्दीपले निकै कसिलो बलिङ गरेका थिए। उनले चार ओभरमा मात्रै १८ रन खर्चिएका थिए। चार बलर प्रयोग गरेको नेपालबाट सन्दीप र कुशल भुर्तेलले मात्रै चार ओभर बलिङ गरेका थिए। हामीले खेल त जित्यौं। यो फरक कुरा हो। तर, हामीले राम्रो खेल्न भने सकेनौं। बल्लबल्ल जित निकाल्न सक्यौं, त्यो पनि अन्तिम बलमा। नेपालले धेरै राम्रो खेल्यो। बलिङ र ब्याटिङ दुवैमा हामीलाई दबाब दिइराख्यो। नेपालका खेलाडीको प्रदर्शन साँच्चै उत्कृष्ट छ। सबैले प्रसंशा गर्नै पर्छ। अइडेन मार्कम, कप्तान, दक्षिण अफ्रिका भिसा नपाएका कारण सन्दीपले अमेरिकाको डालास र फ्लोरिडामा भएको खेल भने गुमाएका थिए। डालासमा नेपाल नेदरल्यान्ड्ससँग ६ विकेटले पराजित भएको थियो। फ्लोरिडामा तय भएको नेपाल र श्रीलंकाबीचको खेल भने वर्षाका कारण रद्द भएपछि दुवै टोलीले एकएक अंक बाँडेका थिए। अमेरिकाले भिसा नदिएपछि नेपाल क्रिकेट संघ (क्यान) ले सन्दीपलाई वेस्ट इन्डिज पठाएको हो। सन्दीप सात महिनापछि राष्ट्रिय टोलीमा फर्किका हुन्। सन्दीप थपिएपछि नेपाली टोलीको मनोबल पनि बढेको थियो। आफ्नो पहिलो विश्वकपको पहिलो खेलमा सन्दीपले विकेट भने लिन सकेनन्। दक्षिण अफ्रिकाविरुद्ध दुई विकेट लिएको भए टीट्वेन्टी अन्तर्राष्ट्रियमा उनको विकेट संख्या एक सय पुग्ने थियो। सन्दीपले एकदिवसीयमा भने एक सय विकेटको कोशेढुंगा पूरा गरिसकेका छन्। दक्षिण अफ्रिका अन्तिम आठमा नेपाल रहेको समूह डीबाट दक्षिण अफ्रिका सुपर आठमा पुगेको छ। यसअघि नै अन्तिम आठमा पुगिसकेको दक्षिण अफ्रिकाले समूह चरणका चारवटै खेलमा जित निकाल्दै आठ अंकका साथ अन्तिम आठमा पुगेको हो। समूहको दोस्रो स्थानमा रहेको बंगलादेशको चार र तेस्रो स्थानको नेदरल्यान्ड्सको दुई अंक छ। समूह चरणको अन्तिम खेलमा नेपालले सोमबार बंगलादेशको सामना गर्ने छ। आईसीसी टीट्वेन्टी विश्वकपको समूह चरणबाट बाहिरिएपछि नेपालले २०२६ को टीट्वेन्टी विश्वकपमा सोझै छनोट हुने अवसर गुमाएको छ। अमेरिका र वेस्ट इन्डिजमा जारी विश्वकपमा सुपर आठमा पुग्ने टोलीले सोझै विश्वकपमा स्थान बनाउने छन्। सुपर आठबाहेक आईसीसीको वरीयतामा शीर्ष स्थानमा रहने अन्य तीन टोलीले पनि सोझै विश्वकपमा स्थान बनाउने छन्। आईसीसीको टीट्वेन्टी वरीयतामा नेपाल १८औं स्थानमा छ। वरीयताबाट पनि सोझै विश्वकप खेल्ने सम्भावना नभए नेपालले एसिया छनोट खेल्नुपर्ने छ। अन्तर्राष्ट्रियस्तरमा नेपालको चर्चा दक्षिण अफ्रिकासँग हार बेहोरे पनि नेपाली टोलीले अन्तर्राष्ट्रिय स्तरमा भने चर्चा बटुल्न सफल भएको छ। विश्वका चर्चित खेलाडी तथा टिमले नेपालको प्रसंशा गर्दै स्टाटस लेखेका छन्। भारतका पूर्वक्रिकेटर तथा कमेन्टेटर मोहमद कैफले अन्तिम चार ओभरमा नेपाल चुक्न पुगेको बताए। नेपालले दक्षिण अफ्रिकालाई घुँडा टेकाएकै हो। अनुभवको कमीले मात्रै नेपाल चुक्न पुग्यो, कैफले भने, यो नेपाली क्रिकेटका लागि गर्विलो क्षण हो। वेल डन नेपाल ! यसैगरी अर्का कमेन्टेटर सञ्जय मन्जेकरले आगामी १० वर्षमा नेपालको खेल हेर्नुपर्ने बताए। नेपाल र दक्षिण अफ्रिकाबीचको खेल अनि ९४ प्रतिशत अनुमान नेपालको पक्षमा। बास्तवमै यो अविश्वसनीय छ, उनले भने, अबको १० वर्षमा नेपालको यस्तै अविश्वसनीय खेल हामीले धेरै हेर्नुपर्ने छ। यसैगरी भारतीय क्रिकेटर रविचन्द्रन अश्विनले पनि नेपाली टोलीको प्रसंशा गर्दै ट्वीट गरेका छन्। उनले ट्वीटरमा लेखेका छन्, नेपाल भेरा मारी। भारतको चर्चित टेलिभिजन कार्यक्रम स्पोट्स यारीका सञ्चालक सुशान्त मेहताले यो हारमा पनि नेपालको जित रहेको बताए। यो हारमा पनि नेपालको जित छ। केही वर्षअघि अफगानिस्तानको अवस्था पनि यस्तै थियो। तर, अहिले ऊ सुपर आठमा छ। दक्षिण अफ्रिका एउटा उलटफेरबाट बचे पनि घुँडा टेक्न बाध्य भएको छ, सुशान्तले भनेका छन्, आईसीसीले क्रिकेटको प्रमोसन गर्ने हो भने नेपालमा खेल राख्नुपर्छ। यस्तै इङ्ल्यान्डका पूर्वक्रिकेटर एलन विकिन्सले शुक्रबारको रात नेपालको भएको बताउँदै उत्कृष्ट खेल खेलेको पस्किएको बताए। उत्कृष्ट खेल क्रिकेट। आजको रात नेपालको पक्षमा। खेल हारे पनि नेपालले विश्व क्रिकेटमा आफूलाई चिनाउन सफल भएको छ। बधाई नेपाल।"
प्रधानमन्त्री प्रचण्डसँग सिपिपिसिसीका उपाध्यक्षको शिष्टाचार भेट,"चीन र नेपाल बीचको संसदीय अभ्यासको आदानप्रदान आगामी दिनमा थप विस्तार तथा निरन्तरता दिने गर्ने बारेमा पनि उनीहरूबीच छलफल भएको थियो । काठमाडौं : प्रधानमन्त्री पुष्पकमल दाहाल प्रचण्डसँग चिनियाँ जनराजनीतिक परामर्शदात्री सम्मेलन (सिपिपिसिसी) का उपाध्यक्ष बार्टरले आज शिष्टाचार भेट गरेका छन् । सिंहदरबारस्थित प्रधानमन्त्री कार्यालयमा भएको भेटमा उहाँहरूबीच द्विपक्षीय सम्बन्ध,आपसी सहयोग र दुई मुलुकबीच भएका विभिन्न सम्झौता र सहमति कार्यान्वयनका विषयमा छलफल भएको थियो । भेटमा प्रधानमन्त्री प्रचण्डले पछिल्लो समय आफ्नो चीन भ्रमणका क्रममा भएका सम्झौता क्रमशः कार्यान्वयनमा गइरहेको बताए । उनले नेपालचीन सीमा क्षेत्रमा रहेका परम्परागत १४ वटा नाका सञ्चालनमा ल्याउने तथा महत्त्वपूर्ण सम्झौता क्रमशः कार्यान्वयन हुँदै गएकामा चीन सरकारलाई धन्यवाद दिए । प्रधानमन्त्री प्रचण्डले दुई देशबीच भएको अन्य सम्झौता पनि क्रमशः कार्यान्वयन हुँदै जाने विश्वास व्यक्त गरे । चीन र नेपाल बीचको संसदीय अभ्यासको आदानप्रदान आगामी दिनमा थप विस्तार तथा निरन्तरता दिने गर्ने बारेमा पनि उनीहरूबीच छलफल भएको थियो । सो अवसरमा सिपिपिसिसीका उपाध्यक्ष बार्टरले नेपालसँगको सम्बन्धलाई चीनले उच्च महत्त्व दिँदै आएको र आगामी दिनमा थप अभिवृद्धि हुने विश्वास दिलाए । भेटमा चिनियाँतर्फबाट त्यहाँको कृषि तथा ग्रामीण क्षेत्रसम्बन्धी समितिका उपाध्यक्ष छिटला र नेपालका लागि चिनियाँ राजदूत छन सोङलगायत सहभागी थिए।"
"नेपाललाई तेस्रो सफलता, सोमपाल कामीले लिए अर्को विकेट",काठमाडौं : आईसीसी टी २० विश्वकप क्रिकेटमा नेपालले तेस्रो विकेट लिएको छ। वेस्ट इन्डिजको सेन्ट भिसेन्टस्थित अरनोस भाले रंगशालामा बंगलादेशविरुद्ध भएको खेलमा नेपालका सोमपाल कामीले तेस्रो विकेट लिएका हुन्। ४३ ओभरमा कामीको बलमा लिटन दासलाई आशिफ शेखले क्याच आउट गराएका हुन्। उनी १२ बलमा १० रन बनाएर बाहिरिए। यस अगाडि सोमपालले पहिलो बलमै ओपनर तान्जिब हसनलाई पेभिलियन फर्काएका थिए। टस हारेर ब्याटिङ गरेको बंगलादेशले ४३ ओभरमा ३ विकेटको क्षतिमा २१ रन बनाएर खेलिरहेको छ। अन्तिम आठमा स्थान बनाउने प्रतिस्पर्धाबाट बाहिरिसकेको नेपालका लागि आजको खेल प्रतिष्ठाका लागि मात्र हुनेछ। तर बंगलादेशका लागि भने निकै महत्वपूर्ण मानिएको छ। समूह डि बाट दक्षिण अफ्रिका ८ अंकका साथ शीर्ष स्थानमा रहँदै विश्वकपको दोस्रो चरणमा प्रवेश गरिसकेको छ। अब समूह डि बाट सुपर आठमा पुग्ने दोस्रो टोलीको टुंगो लाग्न बाँकी छ। नेपाललाई पराजित गरेमा बंगलादेश समूहको दोस्रो स्थानमा रहँदै अन्तिम आठमा प्रवेश गर्नेछ। अंक तालिकामा बंगलादेशको चार अंक छ।
"सुनको मूल्य १६ सयले बढ्यो , तोलाको कति पुग्यो?","काठमाडौं : स्थानीय बजारमा पहेँलो धातुको मूल्य तोलामा एक हजार छ सयले बढेको छ । नेपाल सुनचाँदी व्यवसायी महासङ्घका अनुसार, छापावाला सुन शुक्रबार तोलामा एक लाख ४१ हजार दुई सयमा कारोबार भएकामा आजका लागि एक लाख ४२ हजार आठ सय निर्धारण भएको छ । तेजाबी सुन शुक्रबार प्रतितोला एक लाख ४० हजार पाँच सयमा कारोबार भएकामा आजका लागि भने एक लाख ४२ हजार एक सय निर्धारण भएको छ । चाँदीको मूल्य भने स्थिर छ । चाँदी शुक्रबार प्रतितोला एक हजार आठ सयमा कारोबार भएको थियो ।"
चालु खर्चलाई नियमन र अर्थतन्त्रको आकार बढाउन ध्यान दिऔं : सांसद वाग्ले,"काठमाडौं : प्रतिनिधिसभा सदस्य डा स्वर्णिम वाग्लेले नयाँ चरणको आर्थिक सुधारलाई अघि बढाउन सुझाव दिएका छन् । विनियोजन विधेयक, २०८१ सम्बन्धी प्रतिनिधिसभाको आजको बैठकमा भएको छलफलमा उनले विश्वसनीयता र क्षमताको सुधार,चालु खर्चलाई नियमन साथै अर्थतन्त्रको आकार बढाउने विषयमा ध्यान दिन सुझाव दिए । सांसद वाग्लेले लामो समयपछि अर्थतन्त्रको आकार प्रक्षेपित ३० प्रतिशतभन्दा कममा आएकाले यसलाई सुरक्षित अवतरणको चरणका रुपमा रहेको टिप्पणी गरे । उनले सिङ्गो सदन न्युनमोरेटरमा फोकस गरिरहेकाले डिमोरेटरमा ध्यानदिनुपर्नेमा जोड दिए । उनले भने,१७१८ खर्बको बजेट हैन कि ५७६० खर्बको अर्थतन्त्रको आकार बढाउनेमा गयौँ भने यो बजेट विनियोजन विधयेकमा गइरहेको अधिक ध्यान गौण हुने मेरो बुझाइ छ । सङ्घीय मामिला तथा सामान्य प्रशासन, ऊर्जा, जलस्रोत तथा सिँचाइ र अर्थ मन्त्रालयअन्तर्गतको विभिन्न शीर्षकमाथिको छलफलमा सांसद वाग्लेले परम्परागत ऊर्जाको स्रोतबाट आधुनिक ऊर्जाको स्रोततर्फ जानुपर्ने बताए । त्यसका लागि विद्युत् उत्पादन, प्रसारण र खपततर्फ बजेट विनियोजनले महत्व दिनुपर्नेमा उनको जोड थियो । उनले मनसुन र अन्य समयमा ऊर्जा उत्पादनबीच सन्तुलन नहुँदा ऊर्जा असुरक्षा बढेकोतर्फ ध्यानाकर्षण गराए । सांसद वाग्लले बजेटको लक्ष्य र जानुपर्ने दिशा ठीक भएको बताए । यसको कार्यान्वयका लागि पूँजीको खाडल पूर्तिलाई सहजीकरण आवश्यक भएकाले निजी क्षेत्रको सहभागितामा उनले जोड दिए।"
"बूढीगण्डकी जलविद्युत गेम चेन्जर परियोजना हो, बजेट र सञ्चालनको अन्योलमा पर्न दिनु हुँदैन : विश्वप्रकाश शर्मा","काठमाडौं : नेपाली कांग्रेसका महामन्त्री विश्वप्रकाश शर्माले बूढीगण्डकी जलविद्युत् आयोजनाको अन्यौलतालाई हटाउनुपर्ने बताएका छन्। आइतबार प्रतिनिधिसभा बैठकमा विभिन्न मन्त्रालय अन्तर्गतको विनियोजन विधेयकमाथि छलफलमा भाग लिदै सांसद् शर्माले बूढीगण्डकी जलविद्युत् मुलुकको गेम चेन्जर परियोजना भएको भन्दै यसलाई बजेट अभाव र सञ्चालनको अन्योलमा पर्न दिन नहुने बताएका हुन्। शर्माले बूढीगण्डकी आयोजना कसले,कसरी र कहिले बनाउने भन्नेमा सरकार स्पष्ट हुनुपर्ने उल्लेख गरे। उक्त आयोजनाका लागि मुआब्जा वितरणको काम लगभग पूरा भएको भन्दै उनले सरकारले कुन ढाँचामा जाने भन्ने निर्णय समयमा गर्न सक्नुपर्ने धारणा राखे। शर्माले नेपालीहरूकै लगानीमा बूढीगण्डकी जलविद्युत आयोजना बनाउन सकिने बताए। उनले भने,बूढीगण्डकी परियोजना स्वदेश र विदेशमा भएका नेपालीहरूकै लगानीमा बन्न सक्छ। नेपाल बन्ने र उज्यालो दिशातिर जाँदैछ भन्ने सन्देश दिनका लागि पनि सरकार सफल हुनुपर्छ। आयोजनालाई अगाडि बढाइ सो क्षेत्रमा नेप्लिज फल्सनामक पर्यटकीय गन्तव्य बनाउन सकिने उनको भनाइ छ। उनले विभिन्न आयोजनाहरुको सम्भाव्यता अध्ययनको प्रस्ताव गर्ने तर प्रयाप्त बजेट नछुट्टयाउने प्रवृतिले समग्र आयोजना नै अन्यौलमा परेको उल्लेख गरे।"
आयआर्जनमा जोडिँदै आमा समूह,"बेनी : महिलालाई आत्मनिर्भर बनाउँदै घरेलु हिंसा न्यूनीकरण गर्न म्याग्दीको बेनी नगरपालिकाले आमा समूहसँग उपमेयर कार्यक्रम सञ्चालन गरेको छ । समुदायस्तरमा महिला सशक्तीकरण र सामाजिक कामको अगुवाइ गरिरहेका आमा समूहसँग समन्वय गरेर महिलालाई स्थानीय स्रोतसाधन र सम्भावना भएको उद्यम व्यवसायी गरी आयआर्जनका काममा संलग्न गराउन कार्यक्रममार्फत सीप र प्रविधि सहयोग गरिएको छ । बेनी नगरपालिकाका उपप्रमुख ज्योति लामिछानेले आमा समूहलाई परिचालन गरेर महिलालाई आर्थिक रूपमा सक्षम, आत्मनिर्भर, स्वावलम्बी र सामाजिक रूपमा सशक्तीकरण गर्ने उद्देश्यले कार्यक्रम सञ्चालन गरेको बताइन्।महिला आर्थिक रूपमा सक्षम भए भने हिंसा न्यूनीकरण, रोजगारीको सिर्जना र आत्मनिर्भर भई समाजमा अगाडि आउन सक्ने वातावरण बनाउने प्रयास गरेका हौं, उनले भनिन् चालु आर्थिक वर्षमा २० लाख रुपैयाँ विनियोजन भएको कार्यक्रम वडा नम्बर २ र १० मा लागू भएको छ । महिला आर्थिक रूपमा सक्षम भए भने हिंसा न्यूनीकरण, रोजगारीको सिर्जना र आत्मनिर्भर भई समाजमा अगाडि आउन सक्ने वातावरण बनाउने प्रयास गरेको उपमेयर लामिछानेले बताइन्।नगर उपप्रमुख लामिछानेको प्रस्तावमा दुुई वर्षअघि निर्वाचित कार्यपालिकाको पहिलो बैठकले यो कार्यक्रम सञ्चालन गर्ने निर्णय गरेको थियो । संस्कृति संरक्षण र आत्मनिर्भरताका लागि म्याग्दीको बेनी नगरपालिका१० पात्लेखेतका आमा समूहले बाजा बजाउने सीप सिकेका छन्।युवा र पुरुषहरू बिदेसिएका कारण जनशक्ति नहुँदा विवाह, छेवार, व्रतबन्ध, किरियामा बाजा बजाउने परम्परा र संस्कृति लोप हुन थालेपछि पात्लेखेतका महिलाले व्यावसायिक रूपमा बाजा बजाउने पेसा अपनाएका हुन्। संस्कृति र पेसालाई संरक्षण गर्दै आयआर्जन तथा आत्मनिर्भर बन्नका लागि बाजा बजाउन थालेको बेनी नगरपालिका१० पात्लेखेतको सिद्धवराह आमा समूहका सचिव गीता रोकाले बताइन्। बाजा बजाउने सीप सिकेपछि मौलिक संस्कृतिको संरक्षणसँगै आयआर्जनको अवसर सिर्जना भएको पात्लेखेतकी सम्झना रोकाले बताइन्।बेनी नगरपालिकाको आमा समूहसँग उपमेयर कार्यक्रममार्फत पात्लेखेतका ३० जना महिलालाई हालै ४५ दिनसम्म बाजा बजाउने तालिम दिइएको थियो। सीप र सामग्री पाएपछि पात्लेखेतका महिलाले व्यावसायिक रूपमा बाजा बजाउन थालेका थलेका छन्।नगरपालिकाले नौमती बाजा तालिम सञ्चालन र सामग्री खरिदमा ६ लाख रुपैयाँ विनियोजन गरेको थियो।यसैगरी ३ लाख रुपैयाँ बजेटबाट रैथाने बाली प्रशोधन र भण्डारण गर्ने ११ वटा कम्बाइन्ड मिल र (प्याकेजिङ) मेसिन उपलब्ध गराइएको छ। वडा नम्बर २ मा ५० जनालाई केराको थामबाट धागो र स्थानीय तितेपातीलगायतका सामग्री प्रयोग गरेर साबुन बनाउने तालिम दिइएको थियो।१५ जना आबद्ध ज्यामरुककोट सिर्जनशील महिला उद्योगलाई तीन थान स्विङ मेसिन उपलब्ध गराएको ज्यामरुककोटको मूल आमा समूह सञ्जालका सल्लाहकार उषा घर्ती घिमिरेले बताइन्। १० जना आबद्ध गणेश फाइवर तथा कम्पोस्ट मल उद्योगलाई केराको रेसा निकाल्ने एक्स्ट्रयाक्ट मेसिन एक थान, रेसा निकाल्ने प्रविधि एक थान र भर्भी कम्पोस्ट मल बनाउने प्रविधि एक थान हस्तान्तरण गरिएको छ। केरा खेतीको पकेट क्षेत्र रहेको खबरामा खेर गइरहेको केराको थामलाई सदुपयोग गरेर धागो र मल बनाउन थालिएको राधाकृष्ण कृषि सहकारी संस्थाका अध्यक्ष सोवित शर्माले बताए।आठ जना उद्यमी आबद्ध प्रस्तावित जनश्रमिक महिला उद्योगलाई कपडा धुने सरफ उत्पादन गर्ने एक थान मिक्सचर, सरफ, साबुन, ट्वाइलेट क्लिनर, भाडा माझ्ने झोल साबुन, हात धुने झोल साबुन र ग्यास क्लिनिर सामग्री एक थान प्रदान गरिएको थियो।"
कुन प्रदेशको कत्रो बजेट ?,"कोशीमा चालुभन्दा १ अर्ब कम किशोर बुढाथोकी विराटनगर : कोशी प्रदेश सरकारले आगामी आर्थिक वर्ष २०८१०८२ का लागि ३५ अर्ब २७ करोड ९३ लाख रुपैयाँ बराबरको बजेट ल्याएको छ। प्रदेशका आर्थिक मामिला तथा योजनामन्त्री रामबहादुर मगरले शनिबार प्रदेशसभामा अनुमानित बजेट प्रस्तुत गरेका हुन्। सरकारले चालु आर्थिक वर्ष २०८००८१ को भन्दा एक अर्ब कम बजेट प्रस्तुत गरेका छन्। चालु आर्थिक वर्षका लागि ३६ अर्ब ७४ करोडको बजेट सरकारले ल्याएको थियो। प्रदेश सरकारले आगामी वर्षका लागि चालुतर्फ १४ अर्ब ४७ करोड २३ लाख, पुँजीगततर्फ १६ अर्ब २० करोड २० लाख, स्थानीय तहमा वित्तीय हस्तान्तरणतर्फ ४ अर्ब ५८ करोड ५० लाख र वित्तीय व्यवस्थापनतर्फ २ करोडको बजेट प्रस्तुत गरेको छ। खर्चको स्रोतमध्ये प्रदेश सरकारको आन्तरिक आम्दानीबाट ४ अर्ब ९८ करोड, राजस्व बाँडफाँटबाट १२ अर्ब ४० करोड ८ लाख, संघबाट प्राप्त हुने वित्तीय समानीकरण ८ अर्ब ९४ करोड ३२ लाख, सशर्त अनुदान ४ अर्ब १६ करोड ४३ लाख, समपूरक अनुदानबाट ६५ करोड ५० लाख र विशेष अनुदानबाट ७८ करोड १ लाख गरी ३१ अर्ब ९२ करोड ३४ लाख खर्च व्यहोरिने बजेट वक्तव्यमा उल्लेख छ। बाँकी नगद मौज्दातबाट ३ अर्ब २५ करोड र वैदेशिक अनुदानबाट १० करोड ५९ लाख बेहोरिने छ। कृषि उत्पादकत्व वृद्धि गर्ने, शिक्षास्वास्थ्यमा लगानी वृद्धि गर्ने र भौतिक पूर्वाधार विकास, सहकारीको विकास र गरिबी निवारण सरकारको प्राथमिकतामा परेको छ। आगामी आर्थिक वर्षबाट कृषि अनुदान निरुत्साहित गर्ने सरकारको योजना छ। कृषिको व्यवसायीकरण विकासका लागि कृषि ऋणको ब्याजमा सहुलियत दिने सरकारको बजेट वक्तव्यमा उल्लेख छ। प्रदेशमा गाईवस्तुमा लाग्ने खोरेत रोग निर्मूल पार्ने घोषणा गरेको सरकारले घरेलु मदिराको ब्रान्डिङ गर्न संघीय सरकारसँग समन्वय गरिने जनाएको छ। एक घर, एक धाराको योजना अघि सारेको सरकारले त्यसका लागि १ अर्ब ३८ करोड रुपैयाँ विनियोजन गरेको छ। सरकारले भूमिगत सिँचाइका लागि २० करोड र विद्युतीय चार्जिङ स्टेसनका लागि ३ करोड विनियोजन गरेको छ। बालबालिकाको सहुलियत उपचारका लागि सरकारले प्रदेश मातहतका अस्पतालबाट मात्रै सेवा प्रवाह गर्ने घोषणा गरेको छ। यसअघि केदार कार्कीले चालु आर्थिक वर्षका लागि १० वर्ष मुनिका बालबालिकाको निःशुल्क उपचारको घोषणा गरेका थिए। प्रदेशका सबै अस्पतालबाट विशेषज्ञ सेवाका लागि सरकारले ६ करोड विनियोजन गरेको छ। सरकारले बहुवर्षीय तथा नयाँ भौतिक पूर्वाधार विकासमा १० अर्ब ५१ करोड, कृषिमा २ अर्ब ६७ करोड, खानेपानी तथा ऊर्जामा ४ अर्ब ७६ करोड, स्वास्थ्य क्षेत्रमा ३ अर्ब ५८ करोड, सामाजिक क्षेत्रको विकासमा १ अर्ब ९८ करोड, पर्यटन, वन तथा वातावरणमा २ अर्ब ८२ करोड र शान्ति सुरक्षा, सूचना तथा सञ्चारका लागि १ अर्ब ३ करोड छुट्याएको छ। मधेसको कुल बजेट झन्डै ४४ अर्ब गोविन्द महतो जनकपुरधाम : मधेस सरकारले आगामी आर्थिक वर्षका लागि झन्डै ४४ अर्बको बजेट प्रस्तुत गरेको छ। मधेस प्रदेश सरकारका अर्थमन्त्री भरतप्रसाद साहले आर्थिक वर्ष २०८१८२ का लागि ४३ अर्ब ८९ करोड २१ लाख ६० हजार रकम विनियोजन गरेको छ। कुल बजेटमध्ये चालुतर्फ १६ अर्ब ७ लाख १ हजार रुपैयाँ अर्थात् ३६४५ प्रतिशत र पुँजीगततर्फ २७ अर्ब ८९ करोड १४ लाख ६९ हजार रुपैयाँ अर्थात् ६३५५ प्रतिशत विनियोजन गरेको हो। यो खर्च अनुमान चालु आर्थिक वर्षको विनियोजनको तुलनामा ०५० प्रतिशत घटी हो। आगामी आर्थिक वर्षका लागि अनुमान गरेको खर्च बेहोर्न स्रोतमध्ये आन्तरिक राजस्वबाट ९ अर्ब ७ करोड ३० लाख, वित्तीय हस्तान्तरण अनुदान र वित्तीय समानीकरण अनुदान ९ अर्ब ७ करोड ७९ करोड ९२ लाख बजेट विनियोजन गरेको छ। सशर्त अनुदानबाट ३ अर्ब ५५ करोड ७८ लाख रुपैयाँ गरी जम्मा ११ अर्ब ३५ करोड ७० लाख, संघीय सरकारको राजश्व बाँडफाँडबाट १३ अर्ब ६० करोड रुपैयाँ विनियोजन गरिएको छ। अर्थमन्त्री साहले गत वर्षको नगद मौज्दातबाट ७ अर्ब अर्ब ८६ करोड २१ लाख ७० हजार रुपैयाँ बेहोर्दा २ अर्ब रुपैयाँ न्यून हुनेछ। राजस्व, वित्तीय हस्तान्तरण, नगद मौज्दात र संघीय बाँडफाँटबाट प्राप्त स्रोत परिचालन गर्दा नपुग हुने रकम आन्तरिक ऋणबाट बेहोरिने छ। प्रस्तुत बजेटको सफल कार्यान्वयनबाट प्रादेशिक हित, एकता र स्वाभिमानमा अभिवृद्धि भई संघीयता संस्थागत हुनमा सघाउ पुग्ने र प्रभावकारी गुणस्तरीय सेवा प्रवाह हुने तथा कार्यक्रमको प्रभावकारी कार्यान्वयनमा सबै क्षेत्रबाट योगदान हुने विश्वास लिएको अर्थमन्त्री भरतप्रसाद साहको भनाइ थियो। संघीयता कार्यान्वयनपश्चात् मधेस सरकारले प्रथम आवधिक योजना निर्माण गरी आव ०७६०७७ देखि सुरु भई आव ०८०८१ मा समापनको चरणमा रहेको जनाएको छ। मधेस प्रदेशको बहुआयामिक गरिबी दर ४७९ प्रतिशत रहेकोमा सुधार भई हाल २४२ प्रतिशत रहेको छ। प्रथम आवधिक योजनाको अवधिमा प्रदेश सञ्चित कोषमा विभिन्न विकास साझेदार संस्थाहरूले उपलब्ध बजेटमध्ये कुल प्राप्त बजेटको २४ प्रतिशत तथा दाताको संयुक्त कोषबाट खर्च प्रगति २९ प्रतिशत मात्र रहेको छ। चालु आवको बजेटले बजेट तथा खर्चलाई प्राथमिकता प्रदान गरी समयमा नै सोधभर्ना हुने गरी सार्वजनिक खर्च प्रणाली अवलम्बन गरिने जनाएको छ। बागमती प्रदेशको बजेट ६४ अर्ब ५४ करोड ४ लाख ३१ हजार कृष्ण सारु मगरसरोज पौडेल हेटौंडा : बागमती प्रदेश सरकारले आगामी आर्थिक वर्ष २०८१८२ का लागि ६४ अर्ब ५४ करोड ४ लाख ३१ हजार रुपैयाँ बजेट ल्याएको छ। बागमती प्रदेशसभामा प्रदेशका आर्थिक मामिला तथा योजनामन्त्री जगन्नाथ थपलियाले शनिबार साँझ प्रस्तुत गरेको बजेटमा चालुतर्फ २६ अर्ब १० करोड १६ लाख ८२ हजार बजेट बिनियोजन गरिएको छ। त्यस्तै पुँजीगततर्फ ३६ अर्ब ९३ करोड ८७ लाख ४९ हजार रुपैयाँ र वित्तीय व्यवस्थातर्फ ९४ अर्ब ९३ करोड ८७ लाख ४९ हजार र वित्तीय व्यवस्थापनतर्फ १ अर्ब ५० करोड रुपैयाँ विनियोजन गरिएको छ। कुल बजेटमा चालुतर्फ ४० दशमलव ४४ प्रतिशत, पुँजीगततर्फ ५७ दशमलव २३ प्रतिशत र वित्तीय व्यवस्थातर्फ २ दशमलव ३२ प्रतिशत बजेट छुट्याएको छ। चालु आर्थिक वर्ष २०८०८१ को लागि बागमती प्रदेश सरकारले ६२ अर्ब ७० करोड ९० लाख रुपैयाँको बजेट ल्याएको थियो। यो बजेट अघिल्लो वर्षको तुलनामा १ अर्ब ८३ करोड १४ लाख ३१ हजारले बढी हो। उक्त बजेटको स्रोत व्यवस्थान कर राजस्वबाट २७ अर्ब ५८ करोड ५७ लाख, अन्य राजस्वबाट ६ अर्ब ५१ करोड १६ लाख ७९ हजार, संघीय वित्तीय हस्तान्तरणबाट १५ अर्ब ५७ करोड ५६ लाख, चालु आर्थिक वर्षको अनुमानित सञ्चित कोषको बचत र अन्य प्राप्तिबाट १४ अर्ब ८६ करोड ७४ लाख ५१ हजार बेहोरिने अनुमान गरिएको छ। प्रदेश सरकारले समानीकरण अनुदानतर्फ १ अर्ब ६६ करोड रुपैयाँ, सशर्त अनुदानतर्फ ३ अर्ब ४३ करोड रुपैयाँ, समपूरक अनुदानतर्फ २ अर्ब ४८ करोड रुपैयाँ, विशेष अनुदानतर्फ ७९ करोड ३८ लाख रुपैयाँ विनियोजन गर्ने प्रस्ताव गरिएको छ। प्रदेश सरकारले सवारी करको बाँडफाँटबाट ११९ वटा स्थानीय तहबाट ५ अर्ब उपलब्ध हुने अनुमान गरेको छ। बागमती प्रदेश सरकारले आगामी आर्थिक वर्षमा मुख्यमन्त्री जनता कार्यक्रमका लागि २१ करोड रुपैयाँ विनियोजन गरेको छ। प्रदेश सरकारले आगामी आर्थिक वर्षमा चितवनको माडी, दोलखाको जिरी, सिन्धुलीको दुधौलीमा प्रादेशिक अस्पतालका रूपमा विकास गर्ने बजेट बक्तव्यमा उल्लेख छ। विपन्न असहाय, सीमान्तकृत समुदायका नागरिकको निःशुल्क स्वास्थ्य बिमाका लागि ११ करोड ५७ लाख रुपैयाँ विनियोजन गरिएको छ। बागमती सार्वजनिक विश्व विद्यालयको संरचना निर्माण र शैक्षिक कार्यक्रम सञ्चालनका लागि १० करोड रुपैयाँ विनियोजन गरिएको छ। गरिबसँग प्रदेश सरकार भन्ने नाराका साथ कृषि तथा साना उद्यमका लागि ब्याज अनुदानका लागि १ करोड रुपैयाँ विनियोजन गरिएको छ। बागमती प्रदेश सरकारले प्रदेश सडक गुरुयोजनाका लागि ७ अर्ब ७८ करोड ३० लाख रुपैयाँ विनियोजन गरेको छ। सबैभन्दा धेरै भौतिक पूर्वाधार विकास मन्त्रालयका लागि २२ अर्ब ६४ करोड रुपैयाँ विनियोजन गरिएको छ। गण्डकी प्रदेशको बजेट ३२ अर्ब ९७ करोड ८५ लाख ७५ हजार कृष्णमणी बराल पोखरा : गण्डकी प्रदेश सरकारले आगामी आर्थिक वर्ष २०८१८२ का लागि ३२ अर्ब ९७ करोड ८५ लाख ७५ हजार बराबरको बजेट सार्वजनिक गरेको छ। गण्डकी प्रदेशसभामा अर्थमन्त्री डा टकराज गुरुङले शनिबार उक्त रकम बराबरको बजेट सार्वजनिक गरेका हुन्। जसमध्ये चालुतर्फ १३ अर्ब १६ करोड ५ लाख ८२ हजार अर्थात् कुल विनियोजनको ३९९१ प्रतिशत रहेको उनले बताए। यसै गरी पुँजीगततर्फ १९ अर्ब ५१ करोड ७९ लाख ९३ हजवार अर्थात् कुल विनियोजनको ५९१९ प्रतिशत रहेको छ। वित्तीय व्यवस्थातर्फ ३ करोड अर्थात् कुल विनियोजनको ०९० प्रशित रकम विनियोजन गरेको उनले बताए। सो रकममध्ये आगामी आर्थिक वर्ष १ करोड ७६ लाख ११ हजार प्रदेश सञ्चित कोषमाथि व्ययभार हुने अनुमान गरेको पनि अर्थमन्त्री गुरुङले बताएका छन्। आगामी आर्थिक वर्ष २०८१८२ को खर्च बेहोर्ने स्रोतहरूमध्ये नेपाल सरकारबाट प्राप्त हुने वित्तीय समानीकरण अनुदानबाट ७ अर्ब ६३ करोड ८८ लाख रहेको छ। राजस्व बाँडफाँटबाट ९ अर्ब ६१ करोड १२ लाख, रोयल्टी बाँडफाँटबाट ४८ करोड १० लाख, सशर्त अनुदानर्फ ३ अर्ब १० करोड ११ लाख, समपूरक अनुदानतर्फ १ अर्ब १९ करोड र विशेष अनुदानतर्फ ६५ करोड ५५ लाख रुपैयाँ प्राप्त हुने अनुमान गरिएको अर्थमन्त्री गुरुङले बताए। प्रदेशको राजस्व परिचालनबाट आन्तरिक राजस्व ५ अर्ब १७ करोड प्राप्त हुने अनुमान गरेको उनले सुनाए। चालु आर्थिक वर्षको वार्षिक कार्यक्रम कार्यान्वयनपश्चात् २ अर्ब ९४ करोड नगद मौज्दात बचत हुने अनुमान गरेको अर्थमन्त्री गुरुङले बताए। न्यून रकममध्ये १ अर्ब ७० करोड आन्तरिक ऋणबाट पूर्ति हुने व्यवस्था मिलाएको पनि उनले सुनाए। गण्डकी प्रदेशले कृषि, पर्यटनलाई जोड दिएको छ। व्यावसायिक कृषि, उत्पादन र रोजगारमा जोड दिएको छ। गण्डकीले औषधीजन्य तथा उद्योगजन्य कच्चापदार्थ उत्पादन प्रयोजनका लागि गाँजा खेतीको आवश्यक कानुनी बाटो खोल्ने अर्थमन्त्री गुरुङले बताए। गण्डकीमा खाद्यन्न उत्पादनमा वृद्धि गर्ने लक्ष्य लिएको छ। यसका लागि १२ करोड रुपैयाँ छुट्याएको छ। पर्यटकीय राजधानी पोखरामा पर्यटकीय पूर्वाधार, अन्नपूर्ण, मनास्लु संरक्षण क्षेत्रको पदयात्रामार्ग निर्माण लगायतमा पनि बजेट छुट्याइएको छ। आगामी वर्ष उज्यालो प्रदेश र घरघरमा खानपानीको धारा जडान कार्यक्रममा पनि बजेट छुट्याइएको छ। कम्तीमा ७० प्रतिशत घरमा खानेपानीधारा जडान गर्न ८ करोड रुपैयाँ छुट्याइएको छ। ४ अर्ब रुपैयाँ ऊर्जाको क्षेत्रमा छुट्याइएको अर्थमन्त्री गुरुङले बताए। प्रत्येक आर्थिक वर्षमा बजेटको आकार घट्दो क्रममा गण्डकी प्रदेश सरकारले आगामी आर्थिक वर्ष २०८१८२ मा चालु आर्थिक वर्षको भन्दा कम बजेट ल्याएको छ। आगामी आर्थिक वर्षका लागि ३२ अर्ब ९७ करोड ८५ लाख ७५ हजार बजेटको तुलनामा चालु आर्थिक वर्ष २०८००८१ मा ३३ अर्ब ४२ करोड ७२ लाखको बजेट सार्वजनिक गरेको थियो। चालुतर्फ १२ अर्ब १३ करोड ६७ लाख ३८ हजार ( ३८१ प्रतिशत) विनियोजन गरेको थियो। यस्तै पुँजीगततर्फ २० अर्ब १९ करोड चार लाख ६२ हजार अर्थात् ६०४ प्रतिशत विनियोजन गरेको थियो। वित्तीय व्यवस्थातर्फ ५० करोड अर्थात् १५ प्रतिशत रकम विनियोजन गरेको थियो। त्यसभन्दा अघिल्लो आर्थिक वर्ष २०७९०८० मा ३५ अर्ब ९० करोड ९० लाख रुपैयाँको बजेट सार्वजनिक गरेका थिए। लुम्बिनीमा ३९ अर्बको बजेट गोपाल शर्मा भट्टराई दाङ : लुम्बिनी प्रदेश सरकारले आर्थिक वर्ष २०८१८२ को बजेट सार्वजनिक गरेको छ। प्रदेशसभामा आर्थिक मामिला तथा योजना मन्त्री चेतनारायण आचार्यले आर्थिक वर्ष २०८१२०८का लागि ३९ अर्ब बराबरको बजेट प्रस्तुत गरेका हुन्। आर्थिक मामिला मन्त्री आचार्यले बजेट भाषण प्रस्तुत गर्दै चालु बजेट ३८ अर्ब ९७ करोड रुपैयाँ बराबरको बजेट सार्वजनिक गरेका हुन्। जसमा ११ अर्ब २४ करोड २७ लाख ८४ हजार र पुजिगत बजेटतर्फ २४ अर्ब ५८ करोड ५९ लाख बजेट विनियोजन भएको छ। वित्तीय हस्तान्तरणतर्फ ३ अर्व १४ करोड १३ लाख १६ हजार रहेको छ। महत्वपूर्ण र प्रभावकारी नीति तथा कार्यक्रम ल्याउन नसकेको प्रदेश सरकारले बजेट पनि घाटाको बजेट ल्याएको छ। प्रदेशमा २८ अर्वको सर्वेक्षण भएको भए पनि आन्तरिक मामिला तथा योजना मन्त्रीले ११ अर्ब रुपैयाँ बजेट बढाएर ल्याएका छन्। सिलिङभन्दा बढी बजेट ल्याउन सत्तारुढ दलहरूमा नै खटपट देखिँदा तोकेको समय भन्दा १ घण्टा ढिलो मात्रै बजेट सार्वजनिक गरिएको थियो। प्रदेश सरकारले चालु आर्थिक वर्षको तुलनामा झन्डै डेढ अर्ब रुपैयाँ घटाएर आर्थिक वर्ष २०८१८२ को बजेट ल्याएको हो। राजस्व संकलनमा आएको कमीका कारण प्रदेश सकारको बजेट आकार यस वर्ष केही घटेको मन्त्री आचार्यले बताए। प्रदेश सरकारले आर्थिक वर्ष २०८०८१ का लागि कुल ४० अर्ब ४७ करोड ७ लाख रुपैयाँको बजेट ल्याएको थियो। संघीय सरकारले दिने अनुदान र प्रदेशको राजस्वको स्रोत पनि वृद्धि नभएका कारण चालु आवको भन्दा कम बजेट ल्याउनु परेको आचार्यको भनाइ छ। लुम्बिनी सरकारले उच्चदिगो तथा फराकिलो आर्थिक वृद्धिदरमा जोडदिइने बताएको छ। यसका लागि सम्भावित क्षेत्रको पहिचान गर्ने बताइएको छ। त्यसैगरी कृषिको व्यवसायीकरण गरी रोजगार सिर्जना गरी कृषि उत्पादन बढाउने गरी बजेट व्यवस्थापन गरिएको छ। त्यसैगरी साउन महिनाभित्र नीति तथा कार्यक्रम स्वीकृत गरी पुसभित्रमा कार्य विधि र निर्देशिका तयार पार्ने घोषण गरिएको छ। किसानको हात प्रदेशको साथ भन्ने नारा सहित कृषि क्षेत्रलाई प्राथकितामा राखेर कृषिलाई आवश्यक बजेट विनियोजन गरिएको आर्थिक मामिला मन्त्रीले जानकारी दिए। उनले भौतिक पूर्वाधार निर्माणलाई तीव्रता दिने बताए। सडक पूर्वाधार निर्माणमा बढी महत्व दिएर बजेट विनियोजन गरिएको छ। रोल्पा, अर्घाखाँची, बर्दिया लगायतका जिल्लामा ठूला सडक योजनाहरूलाई अर्बाैं रकम विनियोजन गरिएको छ। कर्णालीमा ३१ अर्ब ४१ करोड ४१ हजारको बजेट : शिक्षा र स्वास्थ्यमा प्राथमिकता बिस्नप्रसाद न्यौपाने वीरेन्द्रनगर : कर्णाली प्रदेश सरकारले आगामी आर्थिक वर्षका लागि ३१ अर्ब ४१ करोड ४१ हजारको बजेट ल्याएको छ। सुशासन र सामाजिक न्यायसहितको समृद्ध कर्णाली, सामाजिक, आर्थिक र भौतिक विकास सहितको समाजवाद उन्मुख कर्णाली भन्ने मूल ध्येयका साथ आर्थिक समृद्धि, सामाजिक न्याय, गरिबी निवारण, रोजगारी सिर्जना र उद्यमशीलता विकास गरी समृद्ध कर्णाली सुखारी कर्णालीवासीको दीर्घकालीन सोच कार्यान्वयन गर्न आगामी बजेट केन्द्रित हुने प्रदेश सरकारका आर्थिक मामिला तथा योजनामन्त्री महेन्द्र केसीले बताए। शनिबार कर्णाली प्रदेशसभा बैठकमा प्रदेशका आर्थिक मामिला तथा योजनामन्त्री केसीले आगामी आर्थिक वर्षको बजेट प्रस्तुत गरेका हुन्। प्रस्तुत बजेटमध्ये पुँजीगततर्फ १८ अर्ब ७५ करोड ८ लाख ६८ हजार र चालुतर्फ ७ अर्ब ५७ करोड ५५ लाख रहेको छ। त्यस्तै वित्तीय व्यवस्थापनतर्फ २५ करोड, स्थानीय तहका वित्तीय हस्तान्तरण ४ अर्ब ८३ करोड विनियोजन गरिएको छ। आगामी आर्थिक वर्षका लागि अनुमान गरिएको बजेटको स्रोतमध्ये आन्तरिक राजस्वबाट ८३ करोड ४४ लाख, चालू आर्थिक वर्षको बचतबाट ५ अर्ब १३ करोड, संघीय सरकारबाट राजस्व बाँडफाँटबाट प्राप्त हुने रकम ९ अर्ब ३८ करोड र वित्तीय समानीकरण अनुदानबाट प्राप्त हुन आएको १० अर्ब ३६ करोड रुपैयाँ र ससर्त अनुदानबाट ३ अर्ब ७१ लाख परिचालन गरिने मन्त्री केसीले बताए। बजेटमा शिक्षा, स्वास्थ्यलगायत सामाजिक विकासका क्षेत्र, स्वस्थ, सक्षम र संस्कारयुक्त मानव संसाधन विकास, उत्पादन र रोजगारीमुलक क्षेत्रको विकास, तुलनात्मक लाभ भएका क्षेत्रको पहिचान, विकास र उपयोग, संस्थागत सुशासन कायम र सेवा प्रबाहमा सुधार, कृषि, वन, उद्योग, पर्यटन र सूचना प्रविधिको विकास गरी रोजगारी सिर्जना कार्यलाई मुख्य प्राथमिता दिइएको छ। कुन मन्त्रालयलाई कति बजेट ? कर्णाली प्रदेश सरकारका आर्थिक मामिला तथा योजनामन्त्री महेन्द्र केसीले आगामी आर्थिक वर्षका लागि भौतिक तथा सहरी विकास मन्त्रालयलाई पहिलो प्राथमिकतामा राखेर बजेट विनियोजन गरेका छन्। उनले भौतिक पूर्वाधार तथा सहरी विकास मन्त्रालयलाई १० अर्ब ४६ करोड विनियोजन गरिएको बताए। यस्तै सामाजिक विकास मन्त्रालयका लागि ५ अर्ब ७२ करोड विनियोजन गरिएको छ। जलस्रोत तथा ऊर्जा विकास मन्त्रालयका लागि २ अर्ब ८६ करोड रकम विनियोजन गरिएको छ। आन्तरिक मामिला तथा कानुन मन्त्रालयलाई २९ करोड ६४ लाख विनियोजन गरिएको छ। भूमि, व्यवस्था, कृषि मन्त्रालयका लागि १ अर्ब ८६ करोड बजेट विनियोजन गरिएको छ। उद्योग, पर्यटन, वन तथा वातावरण मन्त्रालयका लागि १ अर्ब ९४ करोड विनियोजन गरिएको छ। सुदूरमा साढे ३१ अर्बको बजेट, आधा बजेट पूर्वाधारम शिवराज भट्ट धनगढी : सुदूरपश्चिम प्रदेश सरकारले ३१ अर्ब ६२ करोड ९८ लाख २८ हजारको बजेट प्रस्तुत गरेको छ। प्रदेशका आर्थिक मामिला मन्त्री सुरेन्द्रबहादुर पालले शनिबार प्रदेशसभामा आर्थिक वर्ष २०८१८२ को बजेट प्रप्तुत गरेका हुन्। सुदूरपश्चिममा चालुतर्फ ११ अर्ब ७ करोड १९ लाख ६३ हजार विनियोजन गरिएकोमा पुँजीगततर्फ भने १६ अर्ब ५३ करोड ८ लाख विनियोनज गरिएको छ। प्रदेश सरकारले प्रस्तुत गरेको बजेटको अधिकांश हिस्सा संघीय सरकारको अनुदानमै भर परेको छ। आन्तरिक राजस्व परिचालन तर्फबाट १ अर्ब ६० करोड, राजस्व बाँडफाँट तर्फबाट ९ अर्ब ९९ करोड, संघीय रोयल्टी बाँडफाँटबाट ४ अर्ब ४० लाख, समानीकरण अनुदान ८ अर्ब ७२ करोड, सशर्त अनुदान ३ अर्ब १३ करोड, संघीय समपूरक अनुदान १ अर्ब ४२ करोड र विशेष अनुदानबाट ५५ करोड बजेट अनुमान गरिएको छ। आर्थिक मामिलामन्त्री पालले चालु आर्थिक वर्षको विनियोजन बजेटबाट ६ अर्ब १५ करोड रकम बच्चे बताउँदै त्यसलाई पनि आगामी वर्षको बजेटको आम्दानी बाँधेका छन्। सुदूरपश्चिममा सरकार विस्तामा नै ढिलाइ भएको थियो। मुख्यमन्त्री, भौतिक पूर्वाधार र भूमि व्यवस्था कृषि तथा सहकारी मन्त्रालयबाहेक अरू मन्त्रालयमा विषयगत मन्त्रीहरू नै समयमा नआएकाले बजेट कर्मचारीको हातमा गएको देखिएको छ। बजेटमा पूर्वाधारतर्फ सबैभन्दा बढी बजेट विनियोजन गरिएको छ। पूर्वाधार विकास मन्त्रालयको बजेट मात्रै १३ अर्बभन्दा बढी छ। मन्त्रीहरूको बजेटमा पहुँच नपुग्दा विगतकै कार्यक्रमहरूले निरन्तरता पाएका छन्। कुखुरा, बाख्रा, कालिज जस्ता पशुपन्छी व्यवसायीहरूको प्रबद्र्धन, मासु उत्पादन लगायतका लागि ४४ करोड बजेट विनियोजन गरिएको छ। अनुदानको कार्यक्रमहरू बढी राखिएका छन। बजेटमा प्रदेशको हरेक निर्वाचन क्षेत्रमा एकएकका दरले सामुदायिक विद्यालयहरूलाई नमुना बनाएर शिक्षण सिकाइ प्रभावकारी बनाउन २० करोड रकम विनियोजन गरिएको छ। प्रदेशतर्फ सुदूरपश्चिममा ३२ निर्वाचन क्षेत्र छन्। बजेटमा ९ जिल्लामा ९ वटा उद्योग स्थापनाका लागि ९ करोड रकम विनियोजन गरिएको छ। धार्मिक पर्यापर्टनका लागि २८ करोड रकम विनियोजन गरिएको छ। भूमिगत सिँचाइ आयोजनाहरूका लागि २९ करोड रकम विनियोजन गरिएको छ। आवाश तथा शहरी विकासतर्फ ४५ करोड रकम विनियोजन गरिएको छ।"
"सेयर बजारमा १७ अंकको गिरावट, ५ अर्ब ४७ करोडको कारोबार","काठमाडौं : साताको पहिलो कारोबार दिन आइतबार नेप्से परिसूचक दोहोरो अंकले घटेको छ। नेप्से परिसूचक १७०४ अंकले घटेर २०९५२५ विन्दुमा कायम भएको हो। सेन्सेटिभ इण्डेक्स ०८६ प्रतिशतले बढेर ३७०९३ विन्दुमा अडिएको छ। यसदिन ३१७ स्क्रिप्सको १ करोड ३२ लाख २३ हजार ८८४ कित्ता सेयर ५ अर्ब ४७ करोड २२ लाख ५३ हजार ५५१ रुपैयाँमा खरिदबिक्री भयो। यसदिन एउटा मात्रै कम्पनीको सेयर सकारात्मक सर्किट लेभलमा कारोबार भयो। नेपाल फाइनान्सको सेयर १० प्रतिशतले बढ्यो। मनकामना स्मार्ट वित्तीय संस्थाको सेयर ९९४ प्रतिशतले बढ्दा शिव श्री हाइड्रोपावरको ८१७,कुथेली बुखारी स्माल हाइड्रोको ७३५ प्रतिशत र दिव्यश्वरी हाइड्रोपावरको सेयर ६७१ प्रतिशतले बढ्यो। कारोबार रकमका आधारमा नेपाल फाइनान्स शीर्षस्थानमा रह्यो। यसको ३० करोड मूल्य बराबरको सेयर कारोबार भयो। एनआरएन इन्फ्रास्टक्चरको १८ करोड,नगदी ग्रुपको १५ करोड,सीएचडीसी र समृद्धि फाइनान्सको सेयर १३ १३ करोड मूल्यमा कारोबार भयो। कारोबारमा आएका ६४ स्टकको मूल्य बढ्दा १७७ वटाको घट्यो भने ६ वटाको मूल्य स्थिर रह्यो। आज होटल्स एण्ड टुरिजम समूहको उपसूचकबाहेक अन्य समूहको उपसूचक नकारात्मक देखिएका छन्।"
कृषि विकास सहकारीको बचतकर्ताको रकम हिनामिना : अध्यक्षसहित चार जना पक्राउ,"काठमाडौं : प्रहरीले बचतकर्ताको रकम हिनामिना गरेको आरोपमा कृषि विकास बहुउद्देश्यीय सहकारी संस्थाका अध्यक्ष सहित चार जनालाई पक्राउ गरि सार्वजनिक गरेको छ। प्रहरीको काठमाडौं अपराध अनुसन्धान कार्यालयले आइतबार पत्रकार सम्मेलन गर्दै उक्त सहकारीका अध्यक्ष तेजविक्रम थापासहित व्यवस्थापक सजना राजकर्णिकार, सदस्यहरु भिमसेन महर्जन र सञ्जय सापकोटालाई सार्वजनिक गरेको हो। सहकारीले बचतकर्ता सदस्यहरुको रकम फिर्ता नगरेको भनि उजुरी परेपछि सहकारी विभागले प्रहरीलाई पत्र पठाएको थियो। प्रहरीले अनुसन्धान गर्दा उक्त व्यक्तिहरु फरार रहेकामा जेष्ठ ३१ गते काठमाडौंको विभिन्न स्थानबाट पक्राउ गर्न सफल भएको काठमाडौं उपत्यका अपराध अनुसन्धान कार्यालयका प्रमुख प्रहरी वरिष्ठ उपरीक्षक सानुराम भट्टराईले जानकारी दिए। उक्त सहकारीबाट २ हजार ५ सय ३१ बचतकर्ता पीडित भएको देखिएको र २ अर्ब ८० करोड निक्षेप रहेको प्रारम्भिक अनुसन्धानबाट देखिएको उनले बताए। जसमध्ये ५ सय ६६ जनाले रु ९४ करोड २३ लाख ४२ हजार ठगि गरेको उजुरी प्राप्त भएको भट्टराइले बताए। पक्राउ परेकामध्ये थापा कृषि टेलिभिजन र गोर्खा टेलिभिजनका अध्यक्षसमेत हुन्। प्रहरीलाई झुक्काउनका लागि उनले अर्कै नाममा टेलिभिजनको परिचयपत्र समेत बनाएको प्रहरीले जनाएको छ।"
प्री ओपन सेसनमा नेप्से परिसूचक ३७३ अंकले बढ्यो,काठमाडौं : प्री ओपन सेसनमा नेप्से परिसूचक ३ ७३ अंकले बढेर २११६०३ विन्दुमा पुगेको छ। यो समयमा ४९ स्क्रिप्सको ७ हजार ३८० कित्ता सेयर ५६ लाख ७१ हजार ९३१ रुपैयाँमा खरिदबिक्री भयो। प्री ओपन सेसनमा २७ वटा स्क्रिप्सको मूल्य बढ्दा १९ वटाको घट्यो । तीनवटा स्क्रिप्सको मूल्य यो समयमा स्थिर रह्यो।

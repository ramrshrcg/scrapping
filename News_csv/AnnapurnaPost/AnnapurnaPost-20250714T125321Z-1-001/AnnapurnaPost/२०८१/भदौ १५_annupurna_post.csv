शीर्षक,विवरण
पारालिम्पिकमा पलेशाले नेपाललाई दिलाइन् ऐतिहासिक कास्य पदक,"काठमाडौं : पलेशा गोवर्धनले पारालिम्पिकमा नेपाललाई ऐतिहासिक कास्य पदक दिलाएकी छन् । पेरिस पारालिम्पिक २०२४ अन्तर्गत गएराति सम्पन्न के४४ वर्गअन्तर्गत महिला ५७ केजीमुनिको स्पर्धामा पलेशाले सर्वियाकी मारिजा मिचेभलाई १५८ ले पराजित गर्दै कास्य जितेकी हुन् । पारालिम्पिकमा पदक जित्ने उनी पहिलो नेपाली खेलाडी बनेकी छन् । हिजै भएको पहिलो चरणको खेलमा उनले भेनेजुएलाकी भलेरिया मोराल्सलाई ३१० ले पराजित गर्दै क्वार्टरफाइनलमा स्थान बनाएकी थिइन् । तर, क्वार्टरफाइनलमा ब्राजिलकी सिल्भाना फर्नान्डेससङ १०८ ले पराजित भएकी थिइन् । दोस्रो चरणमा पराजित भएका कारण उनले रिपाचेजमा मौका पाएकी थिइन् । जसमा फ्रान्सकी सेफी कार्भजनलेलाई २१ ले पराजित गर्दै उनी कास्य नजिक पुगेकी थिइन् । गत चैतमा चीनको ताइयानमा भएको पारालिम्पिकको एसियाली छनोट प्रतियोगितामा उनले स्वर्णपदक जित्दै पेरिस पारालिम्पिकमा छनोट भएकी हुन् । छनोट चरण पार गर्दै पारालिम्पिक खेल्ने पलेशा पहिलो नेपाली खेलाडी हुन् । उनी चीनमा भएको १९औँ एसियाली खेलकुदकी पनि ऐतिहासिक कास्य पदक विजेता हुन् । नेपालले सन् २००४ को एथेन्ज पारा ओलम्पिकदेखि पारालिम्पिकमा सहभागिता जनाउन थालेको हो । १० वर्षको उमेरदेखि तेक्वान्दो खेल्न थालेकी पलेशा २०१६ मा पारा राष्ट्रिय टिममा आबद्ध भएकी थिइन् । त्यसयता उनले विभिन्न अन्तर्राष्ट्रिय प्रतियोगितामा सहभागिता जनाइसकेकी छन् । पारा तेक्वान्दो, जोर्डनमा २०१९ मा भएको पाँचौँ एसियाली पारा खुला तेक्वान्दो र २०१९ मै टोकियो पारालिम्पक गेम्सको टेस्ट इभेन्टमा पाँचौँ स्थान हासिल गरेकी थिइन् । यसैगरी सन् २०१९ मा टर्कीमा भएको आठौँ विश्व पारा तेक्वान्दोमा नवौँ स्थान हासिल गरेकी पलेशाले साउदी अरबियामा भएको विश्व पारा तेक्वान्दो ग्रान्ड प्रिक्समा पनि सहभागिता जनाएकी थिइन् । रासस"
कर्णालीको रंगशाला अनुगमन गरेपछि प्रचण्डले भने : आधुनिक र अन्तर्राष्ट्रिय मापदण्डअनुसार बनेको छ,"सुर्खेत : पूर्वप्रधानमन्त्री एवं नेकपा माओवादी केन्द्रका अध्यक्ष पुष्पकमल दाहाल प्रचण्डले दशौं राष्ट्रिय खेलकुद तोकिएकै समयमा हुनुपर्ने बताएका छन्। सुर्खेतस्थित कर्णाली प्रदेश रंगशालाको अनुगमनपछि प्रचण्डले निर्धारित समयमै खेल हुनुपर्ने बताएका हुन्। दशौं राष्ट्रिय खेलकुद तोकिएकै समयमा सुर्खेतमा हुनैपर्छ, यसमा राजनीति गर्ने भुल सरकारले नगरोस्उनले भने,यसमा पनि राजनीति गरेर दशौं राष्ट्रिय खेलकुद पछि सार्न खोजियो भने यो हजारौं खेलाडी र खेलप्रेमीका लागि घात हुनेछ। उनले निर्माणको अन्तिम चरणमा रहेको रंगशाला पश्चिम नेपालको खेल क्षेत्र र खेलाडीको वृत्ति विकासमा महत्त्वपूर्ण योगदान पुग्ने विश्वास व्यक्त गरे। यो अहिलेसम्मका रंगशालामध्ये विभिन्न ठाउँमा देखिएका कमीकमजोरी सच्याएर आधुनिक प्रविधिको प्रयोग गरेर जुनरुपमा निर्माण करिब करिब सम्पन्न हुने चरणमा गएको छ। यो हामी सबैका लागि खुशी र गौरवको कुरा हो। रंगशाला आधुनिक र अन्तर्राष्ट्रिय मापदण्डअनुसार बनेको पाइएको उल्लेख गर्दै अध्यक्ष प्रचण्डले यसको अत्याधिक सदुपयोग गर्नुपर्ने बताए। लुम्बिनी, कर्णाली र सदूरपश्चिमको खेल क्षेत्रका लागि यो केन्द्र बन्ने र देशभरिकै खेलाडीका लागि पनि राष्ट्रिय खेलकुदको सुर्खेतमा आयोजना गर्न सकिने ढोका खुलेको टिप्पणी पनि उनले गरे। आफू तीन पटक प्रधानमन्त्री हुँदा लगातार खेल क्षेत्रको विकासलाई प्राथमिकता दिंदै आएको पनि उनले स्पष्ट गरे। कर्णाली प्रदेशमा तय भएको १०औं राष्ट्रिय खेलकुद प्रतियोगिता समयमै हुने कि नहुने भन्ने अन्योलता बढेको छ। युवा तथा खेलकुदमन्त्री तेजुलाल चौधरी पूर्वनिर्धारित मितिमा नै राष्ट्रिय खेलकुदको १०औं संस्करण आयोजना गर्न सम्भव नभएको बताएका छन्। उनले प्रतियोगिताका लागि आवश्यक तयारी भइनसकेको र बाँकी रहेको समय पनि तयारीका लागि पर्याप्त नभएको भन्दै पूर्वनिर्धारित समयभन्दा केही पर सर्ने जानकारी दिएका थिए। यसैबीच अध्यक्ष प्रचण्डले पेरिस पाराओलम्पिकमा ऐतिहासिक कास्य पदक जित्ने पलेशा गोबर्धन लगायत खेल पदाधिकारीलाई बधाई तथा शुभकामना पनि व्यक्त गरे। सुर्खेत रंगशाला अनुगमनपछि उनले यो ऐतिहासिक जीत नेपालको गौरवको विषय भएको बताए। खेलाडी संघका अध्यक्ष दीपक श्रेष्ठले मंगलबार युवा तथा खेलकुदमन्त्री तेजुलाल चौधरी र राष्ट्रिय खेलकुद परिषद्का सदस्यसचिव टंकलाल घिसिङलाई ध्यानाकर्षण पत्र बुझाएका थिए। संघले राष्ट्रिय खेलकुदका विषयमा खेलाडी र खेलकर्मीलाई प्रष्ट जानकारी दिन सरकारलाई आग्रह गरेको हो।"
एन्फा महिला लिग आइतबारबाट,"काठमाडौं : अखिल नेपाल फुटबल संघ (एन्फा)को आयोजनामा एन्फा महिला लिग आइतबारबाट सुरु हुने भएको छ। एन्फाले शनिबार काठमाडौंमा पत्रकार सम्मेलन गर्दै एन्फा कम्प्लेक्स सातदोबाटोमा हुने प्रतियोगिताको सम्पूर्ण तयारी पूरा भएको जनाएको हो। प्रतियोगितामा १० टिमको सहभागिता रहनेछ। जसमा त्रिभुवन आर्मी फुटबल क्लब, एपीएफ फुटबल क्लब, नेपाल पुलिस क्लब, संकटा क्लब, बागमती युथ क्लबका साथै वालिङ नगरपालिका, चन्द्रपुर नगरपालिकाका रहेका छन्। त्यस्तै लिगमा कोशी, सुदूरपश्चिम र कर्णाली प्रदेशको सहभागिता रहेको एन्फा प्रवक्ता सुरेश शाहले जानकारी दिए। लिगको उद्घाटन खेल आइतबार दिउँसो ३ बजे एन्फा कम्प्लेक्स सातदोबाटोमा कोशी प्रदेश र वालिङ नगरपालिकाबीच हुने उनले जानकारी दिए। प्रतियोगिताअन्तर्गत सिंगल राउन्ड रोबिनका आधारमा ४५ खेल हुने र सिङ्गल राउन्ड रोबिनबाट उत्कृष्ट पाँच टिमबीच डबल राउन्ड रोबिनका आधारमा सुपर लिगमा २० खेल हुने उनले बताए। शाहले सुपर लिगका उत्कृष्ट चार टिमबीच क्वालिफायर, इलिमिनेटर र फाइनल गरी लिगमा कुल ६९ खेल हुने पनि बताए। प्रतियोगिताको विजेतालाई १० लाख र उपविजेतालाई ५ लाख नगद पुरस्कार , उत्कृष्ट खेलाडीलाई १ लाख, फेयर प्ले टिमलाई १ लाख ५० हजार, उत्कृष्ट गोलकिपर र उच्च गोलकर्तालाई समान ५०५० हजार प्रदान गरिने एन्फाले जनाएको छ। प्रतियोगिताको अनुमानित लागत २ करोड २४ लाख ६८ हजार रहेको छ।"
कास्य पदक विजेता पलेशालाई राष्ट्रपतिले दिए बधाई,"काठमाडौं : राष्ट्रपति रामचन्द्र पौडेलले पारालिम्पिकमा कास्य पदक विजेता पलेशा गोवर्धनलाई बधाई दिएका छन्। उनले समाजिक सञ्जालमार्फत ऐतिहासिक कास्य पदक विजेता गोवर्धनलाई बधाई दिएका हुन्। उनले भने, 'फरक क्षमता भएर नेपाली खेलकुदमा आफूलाई अब्बल दर्शाउनुभएकी पलेशाले जित्नुभएको कास्य पदक नेपाल र नेपालीको लागि गर्वको विषय हो । ' पेरिस पारालिम्पिक२०२४ अन्तर्गत गए राति सम्पन्न के४४ वर्गअन्तर्गत महिला ५७ केजीमुनिको स्पर्धामा पलेशाले सर्वियाकी मारिजा मिचेभलाई १५८ ले पराजित गर्दै कांस्य पदक जितेकी हुन्। पारालिम्पिकमा पदक जित्ने उनी पहिलो नेपाली खेलाडी बनेकी छन्। हिजै भएको पहिलो चरणको खेलमा उनले भेनेजुएलाकी भलेरिया मोराल्सलाई ३१० ले पराजित गर्दै क्वार्टरफाइनलमा स्थान बनाएकी थिइन्। क्वार्टरफाइनलमा ब्राजिलकी सिल्भाना फर्नान्डेससङ १०८ ले पराजित भइन् । दोस्रो चरणमा पराजित भएको कारण उनले रिपाचेजमा मौका पाउँदै फ्रान्सकी सेफी कार्भजनलेलाई २१ ले पराजित गरेकी थिइन्। गत चैतमा चीनको ताइयानमा भएको पारालिम्पिकको एसियाली छनोट प्रतियोगितामा उनले स्वर्ण पदक जित्दै पेरिस पारालिम्पिकमा छनोट भएकी थिइन्। छनोट चरण पार गर्दै पारालिम्पिक खेल्ने पलेशा पहिलो नेपाली खेलाडी हुन्।"
पेट्रोलियम पदार्थको मूल्य घट्यो,काठमाडौं : पेट्रोलियम पदार्थको मूल्य घटेको छ। नेपाल आयल निगमको सञ्चालक समितिको बैठकले पेट्रोलियम पदार्थको मूल्य घटाएको हो। निगमले पेट्रोलमा प्रतिलिटर दुई रुपैयाँ र डिजेल र मट्टितेलमा प्रतिलिटर एक रुपैयाँ घटाएको हो। त्यस्तै आन्तरिक हवाई इन्धनतर्फ प्रतिलिटर ५ रुपैयाँ र अन्तर्राष्ट्रिय हवाई इन्धनतर्फ प्रति किलोमिटर ३७ डलर मूल्य घटाइएको छ। एलपी ग्यासको मूल्य भने यथावत् राखिएको छ। नयाँ मूल्यअनुसार काठमाडौं उपत्यकामा पेट्रोलको मूल्य प्रतिलिटर १६३ रुपैयाँ र डिजेल र मट्टितेलमा प्रतिलिटर १५४ रुपैयाँ पुगेको छ। नयाँ मूल्यसूची आज १२ बजेपछि लागू हुनेछ।
"अमेरिकी डलर र युरोको भाउ घट्यो, कति छ आजको विनिमयदर ?","काठमाडौँ : शुक्रबारको तुलनामा आज अमेरिकी डलर र युरोको भाउ घटेको छ। नेपाल राष्ट्र बैंकले तय गरेको आजको विदेशी मुद्रा विनिमयदरअनुसार अमेरिकी डलर एकको खरिददर एक सय ३३ रुपैयाँ ८९ पैसा र बिक्रीदर एक सय ३४ रुपैयाँ ४९ पैसा रहेको छ। शुक्रबार अमेरिकी डलर एकको खरिददर एक सय ३३ रुपैयाँ ९० पैसा र बिक्रीदर एक सय ३४ रुपैयाँ ५० पैसा रहेको थियो। त्यस्तै हिजोको तुलनामा आज नेपाली बजारमा युरोको भाउ पनि घटेको छ। शुक्रबार एक युरोको खरिददर एक सय ४८ रुपैयाँ ५८ पैसा र बिक्रीदर एक सय ४९ रुपैयाँ २५ पैसा कामय रहेको थियो भने आज एक युरोको खरिददर एक सय ४८ रुपैयाँ ३९ पैसा र बिक्रीदर एक सय ४९ रुपैयाँ ०६ पैसा कामय भएको छ। आजको विदेशी मुद्रा विनिमयदरअनुसार पाउण्ड स्टर्लिङ एकको खरिददर एक सय ७६ रुपैयाँ ४५ पैसा र बिक्रीदर एक सय ७७ रुपैयाँ २४ पैसा रहेको छ। त्यस्तै, अस्ट्रेलियन डलर एकको खरिददर ९१ रुपैयाँ ०१ पैसा र बिक्रीदर ९१ रुपैयाँ ४२ पैसा रहेको छ। यसैगरी, सिङ्गापुर डलर एकको खरिददर एक सय दुई रुपैयाँ ७७ पैसा र बिक्रीदर एक सय तीन रुपैयाँ २३ पैसा कायम भएको छ। जापानी येन १० को खरिददर नौ रुपैयाँ २२ पैसा र बिक्रीदर नौ रुपैयाँ २६ पैसा रहेको छ। चिनियाँ युआन एकको खरिददर १८ रुपैयाँ ८८ पैसा र बिक्रीदर १८ रुपैयाँ ९७ पैसा कायम भएको छ। राष्ट्र बैंककाअनुसार साउदी अरेबियन रियाल एकको खरिददर ३५ रुपैयाँ ६८ पैसा र बिक्रीदर ३५ रुपैयाँ ८४ पैसा तोकिएको छ। त्यस्तै, कतारी रियाल एकको खरिददर ३६ रुपैयाँ ७३ पैसा र बिक्रीदर ३६ रुपैयाँ ९० पैसा रहेको छ। आजको विनिमयदरअनुसार थाई भाट एकको खरिददर तीन रुपैयाँ ९५ पैसा र बिक्रीदर तीन रुपैयाँ ९७ पैसा रहेको छ भने युएई दिराम एकको खरिददर ३६ रुपैयाँ ४५ पैसा र बिक्रीदर ३६ रुपैयाँ ६२ पैसा रहेको छ। मलेसियन रिङ्गेट एकको खरिददर ३० रुपैयाँ ९९ पैसा र बिक्रीदर ३१ रुपैयाँ १३ पैसा रहेको छ। साउथ कोरियन वन एक सयको खरिददर १० रुपैयाँ चार पैसा र बिक्रीदर १० रुपैयाँ नौ पैसा कायम भएको छ। स्वीडिस क्रोनर एकको खरिददर १३ रुपैयाँ ०८ पैसा र बिक्रीदर १३ रुपैयाँ १४ पैसा रहेको छ। त्यस्तै डेनिस क्रोनर एकको खरिददर १९ रुपैयाँ ८९ पैसा र बिक्रीदर १९ रुपैयाँ ९८ पैसा रहेको छ। आज हङकङ डलर एकको खरिददर १७ रुपैयाँ १७ पैसा र बिक्रीदर १७ रुपैयाँ २५ पैसा रहेको छ। कुवेती दिनार एकको खरिददर चार सय ३८ रुपैयाँ र बिक्रीदर चार सय ४० रुपैयाँ २९ पैसा रहेको छ। त्यस्तै, बहराइन दिनार एकको खरिददर तीन सय ५५ रुपैयाँ २१ पैसा र बिक्रीदर तीन सय ५६ रुपैयाँ ८० पैसा रहेको छ। राष्ट्र बैंकले तय गरेको विदेशी विनियमदर खुला बजारमा भने फरक पर्न सक्नेछ।"
सस्तो मूल्यमा आकर्षक केईका ईभी मोटर,"राजधानीको भृकुटीमण्डपमा अटोमोबाइल कम्पनीहरूको कुम्भ मेला चलिरहेको छ। अझ विद्युतीय सवारी (ईभी) को त संसार नै त्यहाँँ छ। यही कुम्भ मेलामा चिनियाँँ ब्रान्ड केईले तीन नयाँ मोडलका ईभी गाडी सार्वजनिक गरेको छ। यही विषयमा केन्द्रित रही केई शोरुम, भाटभटेनीका जुनियर म्यानेजरसेल्स मिनेश स्थापितसँग गरिएको कुराकानी : केईले नाडा अटो शोमा सार्वजनिक गरेको ३ ईभी मोडल कस्ता छन् ? अहिले विद्युतीय सवारी (ईभी) को मार्केटले नेपाली बजार लिइरहेको छ। ग्राहकहरूको आवश्यकताअनुसार नयाँ गाडीहरू सार्वजनिक गरेका छौं। अहिले ल्याएको ब्रान्ड भनेको केई (केएआईवाइई)भन्ने छ। यो चिनियाँँ ब्रान्ड नै हो। यसमा पनि तीन मोडल ल्याएका छौं । त्यसमा सानोमा दुई वटा र ठूलोमा एक छ। ह्याचब्याग र एसयूभी गरी दुई किसिमको छ। सानोमा ३ ढोका र ५ ढोका गरेर ल्याइएको छ। तीन ढोकामा हामीसँग ईक्यू ०२ र ५ ढोकामा ईक्यू ०४ भन्ने छ। यी दुई मोडल नाडा अटो शोमा नै पहिलोपटक सार्वजनिक गरिएको हो। एसयूभीमा एक्सथ्री प्रो भने करिब एक महिनाअघि नेपालमा सार्वजनिक गरिएको थियो। यी तीन वटा मोडलहरूमा नै चिनियाँँ सीएटीएल प्रविधिको ब्याट्री जडान गरिएको छ। ईक्यू ०२ कस्तो ईभी हो र आकर्षक विशेषता के के हुन् ? यी ३ मोडलको सेगमेन्ट नै फरक छ। यिनीहरूको डाइमेन्सन फरक छ। ईक्यू ०२ सानो गाडी भए पनि आवश्यक आधारभूत फिचर सबै छ। यही मोडलका अन्य कम्पनीका गाडीभन्दा यो केही ठूलो र फराकिलो छ। यसको डिजाइन नै छरितो किसिमको छ। काठमाडौंंको जाम, पार्किङ नपाउने समस्या, साँघुरा गल्लीहरू ग्राहकहरूको भोग्ने दैनिक समस्या हुन्। यसमा यो क्यू ०२ दैनिक प्रयोगका लागि एकदम नै उपयोगी हुन्छ। यसका साथै सानो परिवार (बा, आमा र १ वा २ बच्चा) का लागि पनि यो आकर्षक बन्न सक्छ। यसका पनि २ भेरियन्ट छ। यसमा अरू फिचर उस्तै भए पनि ब्याट्री र रेन्ज भने थोरै फरक छ। यसमा एउटा दुई सय किलोमिटर रेन्ज (एकपटक ब्याट्री चार्जपछि दिने माइलेज) र तीन सय किलोमिटर रेन्जको छ। यिनमा ४० किलोवाटको मोटर आउँछ। दुई सय किलोमिटर रेन्जको गाडीमा १९ किलोवाटको ब्याट्री आउँछ भने तीन सय किलोमिटर रेन्जमा २८०८ किलोवाटको ब्याट्री आउँछ। दुई सय किलोमिटर रेन्जको गाडीको बजार मूल्य १९ लाख ९६ हजार रुपैयाँ रहेको छ भने ३ सय किलोमिटर रेन्जको उक्त ईभीको बजार मूल्य २२ लाख ९६ हजार रुपैयाँ रहेको छ। यसको ब्याट्री एसीको साथै डीसी स्टेसनबाट पनि चार्ज गर्न सकिने अर्को मुख्य विशेषता हो। बजारमा यो मोडलका ईभी गाडीमा डीसी चार्जिङ खासै पाउन सकिन्न। नाडामा सार्वजनिक गरिएको ईक्यू ०४ ईभी भिन्न कसरी छ ? यो पाँच वटा ढोका भएको ईभी कार हो। क्यू २ कोभन्दा यो करिब एक फिटबराबरको लम्बाइ लामो छ। यसको मोटर भनेको पनि ४० किलोवाटको नै हो। यसको ब्याट्री २८०८ किलोवाट पावरको ब्याट्री हो। यसले दिने रेन्ज पनि तीन सय किलोमिटर हो। यसको बजार मूल्य २४ लाख ९६ हजार रुपैयाँ तोकिएको छ। नाडामा सार्वजनिक गरिएको भएर यी ईभीको मूल्य बजार मूल्यभन्दा समायोजन गरिएको छ। एक्स थ्री प्रोको बारेमा के भन्नुहुन्छ ? एक महिनाअघि नै सार्वजनिक गरिएको यो ईभीको बजारबाट सकारात्मक प्रतिक्रिया पाइरहेका छौं। काठमाडौंंमा सार्वजनिक गरिएको भए पनि बाहिर पनि यो गाडी लगिसक्नु भएको छ। ग्राहकहरूले रिभ्यु पनि गरिरहनु भएको छ। पावर वा पर्फमेन्सको पक्षमा पनि सकारात्ममक प्रतिक्रिया पाइरहेका छौं। बजारमा आइसकेको पनि भएर होला नाडा पनि यसलाई ग्राहकहरूले रुचाइ रहनु भएको छ। टेस्ट ड्राइभ गर्दै पनि हुनुहुन्छ। यसको डिजाइनमा अन्य ईभीभन्दा एसयूभीको नै महसुस गराउने किसिमको छ। यसको मोटरको कुरा गर्दा यो साइजको अन्य गाडीको भन्दा पावरफुल नै मोटर छ। १२० किलोवाटको मोटर यसमा प्रयोग भएको छ। ५३६ किलोवाटको ब्याट्री दिइएको छ। यसले दिने रेन्ज भनेको ३ सय ७० किलोमिटर छ। यसका साथै यसमा पनि हामीले २ भेरियन्ट नेपालमा ल्याएका छौं। एउटा डिलक्स र अर्को फ्लागिसप छ। डिलक्सको मूल्य ४६ लाख ९६ हजार र फ्लागिसपको ४८ लाख ९६ हजार रुपैयाँ रहेको छ। यसमा फरक भनेको डिलक्समा सनरुफ आउँछ भने फ्लागिसपमा भिजनरूफ आउँछ। यसका साथै डिलक्समा टायरको साइज १७ इन्च छ भने फ्लागिसपमा १८ इन्चको छ। सिट पनि लिक्समा फब्रिक छ भने अर्को लेदर सिट छ। बजारमा केई मोडलका गाडीहरू कहाँ किन्न पाइन्छ ? आफ्टर सेल्स सर्भिसका लागि कस्ता सुविधा दिइएको छ ? नेपालमा केई ब्रान्डलाई लक्ष्मी गु्रप र गोल्छा अर्गनाइजेसनले आधिकारिक बिक्रेताका रूपमा बिक्रीवितरण गरिरहेका छन्। यसले गर्दा आफ्टर सेल्स सर्भिसका लागि ग्राहकहरूलाई फाइदा धेरै छ। नेपालमा यी दुई ठूला अटो मोबाइल समूह पुराना पनि हुन् र पूर्वमेचीदेखि पश्चिम महाकालीसम्म फैलिएका छन्। केईको शोरुम नक्सा भाटभेटिनी र थापाथलीमा छ भने सर्भिस सेन्टर भने काठमाडौंंका तीनकुनेमा छ। चार्जिङ स्टेसन र सर्भिस सेन्टरको सवालमा पनि दुवै ग्रपको प्रयोग गर्न सकिन्छ। यसका साथै नेपाल विद्युत् प्राधिकरणले बनाएका चार्जिङ स्टेसनमा पनि प्रयोग गर्न सकिन्छ। नाडामा केईका मोडल किन्दा के कस्ता अफर राखिएको छ ? नाडा अटो शोका लागि भनेर मूल्य समायोजना पनि गरिएको छ। यसका साथै, ४० हजार नगद छुट, एक वर्षको बिमामा छुट, सडक दस्तुरमा छुट, ब्याट्रीमा पनि १ लाख ५० हजार किलोमिटर वा ८ वर्षको वारेन्टी दिइरहेका छौं। यसका साथै ६ वर्षको करिब १८ पटकको सर्भिसिङ निःशुल्क गरिएको छ। एक्स थ्री प्रोमा पनि अरू माथि उल्लेख गरिएको सबै छुटसँगै नगद छुट ५० हजार छ भने ७ किलोवाटको चार्जर निःशुल्क दिइएको छ। प्रस्तुति : सुनिता कार्की"
हाइड्रोजन इन्धनको युगमा नेपाल,"काठमाडौं : काठमाडौं विश्वविद्यालय (केयू)ले निर्माण गरेको मुलुककै पहिलो हाइड्रोजन रिफ्युलिङ स्टेसन तथा हाइड्रोजन गाडीको औपचारिक उद्घाटन भएको छ। प्रधानमन्त्री केपी शर्मा ओलीले केयूद्वारा नेपाल आयल निगमको सहयोगमा स्थापित नेपालको पहिलो ग्रिन हाइड्रोजन उत्पादन, भण्डारण तथा रिफ्युलिङ स्टेसनको उद्घाटन गरेका हुन्। देशलाई युगान्तकारी परिवर्तनमा लैजाने यो परियोजना शुक्रबार प्रधानमन्त्री ओलीले उद्घाटन गरेका हुन्। कानुन बनेर बृहत्तर उपयोगमा आएपछि ग्रिन हाइड्रोजन परियोजनाले देशको विकासमा कायापलट गर्नेछ। शुक्रबार काठमाडौं विश्वविद्यालयको २९औं दीक्षान्तको दोस्रो चरणमा सरिक हुने क्रममा विश्वविद्यालयका कुलपतिसमेत रहेका प्रधानमन्त्री ओली विश्वविद्यालय परिसरबाट दीक्षान्त समारोहसम्म ग्रिन हाइड्रोजन कारमा सवारी भएर पुगेका हुन्। केयूले २०७७ साल साउनदेखि ग्रिन हाइड्रोजन ल्याब स्थापना गरी अनुसन्धान तथा प्रयोग गर्दै आएको छ। विशेषतः जलवायु परिवर्तनले निम्त्याउँदै गरेको वातावरणीय जोखिमलाई न्यूनीकरण गर्ने तथा जीवाश्म इन्धन खपतको कटौती गर्ने उद्देश्यले यो ल्याबको स्थापना गरिएको हो। युरिया मल कारखानाको सञ्चालन, फलाम खनिजको प्रशोधन तथा सिमेन्ट उद्योेगहरूमा कोइलाको विस्थापनका लागि समेत ग्रिन हाइड्रोजनको प्रयोग गर्ने गरी केयूले अनुसन्धान गरिरहेको छ। उद्घाटनपछि केयूमा हाइड्रोजनसम्बन्धी विद्यावारिधि गर्दै गरेका पाँच शोधकर्तासँग अन्तरक्रिया गर्दै प्रधानमन्त्री ओलीले नेपाल सरकारले आवश्यक पर्ने नीति, नियमहरूको तर्जुमा गर्दै हाइड्रोजन प्रविधिलाई व्यावसायिक प्रयोजनमा सकेसम्म चाँडो लैजाने बताए। नेपाल सुहाउँदो अनुसन्धान सुरुवात गरेकोमा उपकुलपतिलगायत सम्पूर्ण सोधकर्तालाई ओलीले बधाई तथा शुभकामनासमेत दिए। नेपाल आयल निगम भविष्यमा हाइड्रोजन इन्धनको व्यवसाय गरी निर्यात गर्न सक्ने अवस्थामा पुग्ने कुरामा म आशावादी छु, ओलीले भने। केयूस्थित ग्रिन हाइड्रोजन ल्याबका प्रमुख तथा सहप्राध्यापक डा विराजसिंह थापाले निकै लामो समयको अनुसन्धानपश्चात् स्थापित हाइड्रोजन रिफ्युलिङ स्टेसनको उद्घाटनले नेपाल औपचारिक रूपमा नै हाइड्रोजन युगमा प्रवेश गरेको बताए। काठमाडौं विश्वविद्यालयको अनुसन्धानले हाइड्रोजनको प्रयोग मार्फत उद्योेगहरूमा प्रयोग हुने जीवाश्म इन्धनको प्रतिस्थापन हुने सम्भाव्यतालाई प्रमाणित गरिसकेको छ, थापाले बताए। नेपाल सरकारले ऊर्जा मन्त्रालयमार्फत काठमाडौं विश्वविद्यालयका विज्ञ प्रतिनिधिसमेत संलग्न कार्यदल गठन गरी राष्ट्रिय हाइड्रोजन नीति २०८० पारित गरिसकेको छ। यस नीतिलाई व्यावसायिक परियोजनाहरूमा कार्यान्वयन गर्नका लागि आवश्यक ऐन, नियम, निर्देशिका र कार्यविधिमा निर्माणको क्रममा छन्। नेपालमा हाइड्रोजन इन्धनको विकासक्रम हाइड्रोजनलाई विगत केही समयदेखि नवीनतम ऊर्जाको भविष्यका रूपमा लिइएको छ। नेपालले अन्तर्राष्ट्रिय समुदायसमक्ष जनाएको शून्य कार्बन उत्सर्जनको प्रतिबद्धता पूरा गर्न ग्रिन हाइड्रोजन ऊर्जाको उत्पादन र प्रयोगले महŒवपूर्ण भूमिका निर्वाह गर्न सक्ने देखिएको छ। नेपालले २०६५ मा नै यससम्बन्धी अध्ययन गरेको थियो। त्रिभुवन विश्वविद्यालय र वेस्टर्न मिचिगन विश्वविद्यालयले संयुक्त रूपमा नेपालमा हाइड्रोजन ऊर्जाको सम्भावनासम्बन्धी अध्ययन गरेका थिए। जलविद्युत् प्रयोग गरी हाइड्रोजन तथा यसको सहउत्पादन गर्न र सोको उपयोग गरी पेट्रोलियम पदार्थको आयातमा न्यूनीकरण गर्न सकिने अध्ययन प्रतिवेदनमा उल्लेख छ। २०७७ मा एसियाली विकास बैंकले नेपालमा जलविद्युत्को प्रयोगबाट हाइड्रोजन उत्पादनको सम्भावनाका बारेमा अर्को अध्ययन गरेको थियो। २०७७ मै काठमाडौं विश्वविद्यालयले ग्रिन हाइड्रोजन प्रयोगशाला स्थापना गरी नेपालको सन्दर्भमा हरित हाइड्रोजनको आवश्यकता र सम्भावनाबारे अनुसन्धान सुरु गरेको थियो। जल तथा ऊर्जा आयोगको सचिवालयले २०७८ मा नेपालमा ग्रिन हाइड्रोजन उत्पादनको सम्भावना र प्रयोगको प्रारम्भिक अध्ययन गरेको थियो। आर्थिक वर्ष २०७९८० को बजेटमा पनि नेपालको इन्धन र ऊर्जा उपभोग एवं यातायात र औद्योगिक क्षेत्रको विकासमा योगदान गर्न सक्ने गरी हाइड्रोजन ऊर्जाको व्यावसायिक उपयोग गर्न आवश्यक कार्य प्रारम्भ गरिने भन्ने उल्लेख थियो भने चालु आर्थिक वर्षको बजेटले नै हरित हाइड्रोजनको विकास र अनुसन्धान गर्न केही रकम पनि विनियोजन गरेको छ। मन्त्रालयको विज्ञसहितको समितिले २०७९ साउनमा ग्रिन हाइड्रोजनको प्रयोग गरी रासायनिक मल उत्पादनको सम्भावनाका बारेमा अध्ययन गरेको थियो। जलविद्युत्बाट हाइड्रोजन र यसका सहउत्पादनको सम्भावना प्रचुर रहेको नीतिले औंल्याएको छ। प्रचुर मात्रामा उपलब्ध जलविद्युत् प्रयोग गरी ग्रिन हाइड्रोजन उत्पादन र यसको प्रयोगबाट रासायनिक मल उत्पादन तथा निर्यात गरी विदेशी मुद्रा आर्जन गर्न सक्ने देखिएको छ। भारत, चीन र अमेरिकालगायत धेरै मुलुकले हाइड्रोजनको उत्पादन र यसको उपयोगका मार्गचित्र तयार गरी लागू गरिसकेकाले ग्रिन हाइड्रोजन नीति लागू गरिसकेको अवस्था छ, नीतिमा भनिएको छ। रासायनिक मल आयातलाई रोक्न नेपालमा नै ग्रिन हाइड्रोजन उत्पादन गर्नुपर्नेमा जोड दिइएको छ। अहिले रासायनिक मल खरिदका लागि कुल गार्हस्थ्य उत्पादनको करिब १० प्रतिशत (२१ अर्ब बराबर) रकम बाहिरिने गरेको छ। मुलुकको व्यापार घाटामा करिब १३ प्रतिशत यसको हिस्सा छ। ग्रिन हाइड्रोजनको उत्पादन र प्रयोगले पेट्रोलियम पदार्थको प्रतिस्थापन हुनुका साथै ऊर्जा सुरक्षामासमेत वृद्धि हुने विश्वास छ। २०४५ सम्म शून्य कार्बन उत्सर्जन सम्बन्धमा मुलुकले गरेको अन्तर्राष्ट्रिय प्रतिबद्धता पूरा गर्न तथा विश्वव्यापी वातावरण संरक्षणमा योगदान पुर्याउनसमेत ग्रिन हाइड्रोजनको उत्पादन र उपयोग गर्न आवश्यक रहेको बताइन्छ। करिब १ वर्षअघि आएको थियो हाइड्रोजन कार केयूले २०८० साल कात्तिक १८ गते विधिवत् रूपमा नै पहिलोपटक हाइड्रोजन कार भिœयाएको थियो। हुन्डाईको नेक्सो नामक व्यावसायिक हाइड्रोजन इन्धन कार नेपाल आयल निगमको पूर्ण अनुदान सहयोगमा ल्याइएको थियो। ३३ हजार अमेरिकी डलरमा ल्याइएको यो हाइड्रोजन कारमा सरकारले भन्सार छुट दिएको छ। निगम र केयूबीच दुई वर्षअघि हाइड्रोजन ल्याब स्थापना, रिफ्युलिङ सेन्टरलगायतका कार्यका लागि पाँच करोड रुपैयाँ सहयोग उपलब्ध गराउने सम्झौता भएको थियो। नेक्सो हाइड्रोजन फ्युल सेल एसयूभी हो। यसमा भएको ६ केजी हाइड्रोजन फ्युल सिलिन्डरले आठ सय किलोमिटरसम्म कुद्न सक्छ। यसलाई रिफिल गर्न पाँच मिनेटको मात्र समय लाग्छ। हाइड्रोजन कार कसरी चल्छ ? हाइड्रोजन कार भनेको वास्तवमा विद्युतीय कार नै हो। यसमा विद्युतीय मोटर हुन्छ, त्यो मोटरलाई घुमाउनका लागि बिजुली चाहिन्छ। बिजुली ब्याट्रीको सीमित भण्डारण क्षमताले नपुग्ने हुनाले लामो दूरीमा चल्ने र भारी बोक्ने सवारीमा ब्याट्रीको सट्टामा हाइड्रोजन इन्धन भर्न सकिन्छ। हाइड्रोजनले गाडीभित्र नै फ्युल सेल भन्ने उपकरण हुन्छ, त्यसमा हाइड्रोजन इन्धन पसेपछि हाइड्रोजन र अक्सिजनको मिश्रण भएपछि पानी निकाल्छ। पानी निस्किने क्रममा त्यसले बिजुली पैदा गर्छ। त्यो बिजुलीले मोटर कुद्ने हो। ब्याट्रीको भण्डारण क्षमताभन्दा हाइड्रोजनको भण्डारण क्षमता चार सय गुण बढी हुन्छ। ब्याट्रीले एउटा गाडीलाई एक किलोमिटर धकेल्छ भने त्यही गाडीलाई हाइड्रोजनले चार सय किलोमिटर धकेल्न सक्छ। धेरै दूरी र धेरै भारीको क्षमता भन्नेबित्तिकै हाइड्रोजन इन्धन अघि आउँछ। पेट्रोल इन्जिन भनेको जस्तै हाइड्रोजन कारको इन्जिनलाई फ्युल सेल पावर ट्रेन भनिन्छ। यसमा हाइड्रोजन छिरेपछि बिजुली निकाल्छ। एक किलोग्राम हाइड्रोजनले सरदर दुई सय किलोमिटर चल्न सक्छ। एक किलोग्रामको अन्तर्राष्ट्रिय बजार मूल्य करिब प्रतिकेजी पाँच अमेरिकी डलर छ। रिफिलिङ स्टेसन कसरी चल्छ ? हाइड्रोजन कारसँगै रिफिलिङ स्टेसन पनि चाहिन्छ भनेर केयूले नेपालको पहिलो रिफिलिङ स्टेसन पनि सञ्चालनमा ल्याएको हो। केयूले रिफिलिङ स्टेसन उत्पादन मुलुक कोरियाबाट विभिन्न पार्टपुर्जालाई एसेम्बल गरेर भिœयाएको हो। पार्टपुर्जा एसेम्बल गर्नुअघि केयूका एक अनुसन्धानकर्ता एवं आयोजना इन्जिनियर कोरिया गएर एक महिना बसेका थिए। कोरियन टिमसँगै सहकार्य गर्दै पार्टपुर्जा एसेम्बल गरिएको हो। उक्त मेसिन २०२३ को सेप्टेम्बरमा नेपाल ल्याइएको थियो। रिफिलिङ स्टेसनभित्र नै हाइड्रोजन इन्धन उत्पादन गर्न सकिन्छ। यसलाई चाहिने शुद्धता पनि त्यही हुन्छ। हाइड्रोजन गाडी एचफोर प्युरिटी चाहिन्छ। मतबल ९९९ प्रतिशत शुद्ध हाइड्रोजन चाहिन्छ। त्यसकारण हाइड्रोजन प्युरिफिकेसन युनिट पनि त्यहीभित्रै हुन्छ। सुरुमा यहाँ भएको एड्भान्स इलेक्ट्रोलाइजर (पानीलाई टुक्र्याएर हाइड्रोजन बनाउने प्रविधि)ले हाइड्रोजन बनाउँछ। त्यसपछि हाइड्रोजनलाई शुद्ध बनाउँछ। यसको मतलब त्यहाँ भएको अक्सिजनलगायतका वस्तुलाई हटाउँछ। यसपछि बफर स्टोरेजमा जान्छ। त्यहाँ टेम्पोररी स्टोरेज हुन्छ। त्यसपछि कम्प्रेसन पार्टमा जान्छ। त्यहाँ दुई वटा विकल्प हुन्छ, एउटा न्यूनतम ३५० बार र बढीमा ७ सय बारमा इन्धन भर्न सकिन्छ। यो रिफिलिङ स्टेसनमा इलेक्ट्रोलाइजर गर्न एक दिनमा ५४ लिटर पानी चाहिन्छ। धाराको पानी पनि प्रयोग गर्न सकिन्छ। यसले साढे ६ केजी हाइड्रोजन निकाल्छ। यसका लागि पाँच किलोवाट इलेक्ट्रोलाइजर प्रयोग हुन्छ। विश्वमा व्यावसायिक रूपमा सञ्चालनका लागि दुई सय किलोवाट क्षमतासम्मका इलेक्ट्रोलाइजर प्रयोग गरेको पाइन्छ। यसले दिनमा एउटा कारलाई हाइड्रोजन इन्धन भर्न पुग्छ। अन्य सवारी भित्रिएमा क्षमता बढाउनुपर्ने हुन्छ। हाइड्रोजन सवारी र रिफिलिङ स्टेसन सञ्चालनको मुख्य समस्या भएको प्राविधिक रूपमा दक्ष जनशक्तिको अभाव भएको इन्जिनियर यादव बताउँछन्। हाइड्रोजन कसरी बन्छ ? हाइड्रोजन र अक्सिजन मिलेर पानी बन्छ। पानीबाट बिजुली निस्कन्छ। बिजुलीको सहयोगमा पानीलाई टुक्र्याएर हाइड्रोजन र अक्सिजनलाई अलगअलग गर्न सकिन्छ। टुक्रिएपछि दुई भाग हाइड्रोजन र एक भाग अक्सिजन तयार हुन्छ। नौ किलोग्राम पानीबाट एक किलोग्राम हाइड्रोजन निकाल्न सकिन्छ। एक किलोग्राम हाइड्रोजन निकाल्न करिब ५० युनिट किलोवाट आवर लगभग पाँच सय रुपैयाँको बिजुली लाग्छ। हाइड्रोजन बनाउनका लागि पानी र बिजुली चाहियो, जुन नेपालसँग प्रशस्त छ। हिमालबाट बग्ने पानी र खेर जाने बिजुलीबाट नै हाइड्रोजन निकाल्न सकिन्छ। पहिला पानीलाई शुद्धीकरण गर्नुपर्छ। पानीबाट खनिज हटाउनुपर्छ। शुद्ध पानी बनाउनु पर्यो। खनिज नहटाए मेसिनमा खिया लाग्छ। अहिलेको प्रविधिले केही घण्टादेखि वर्षदिनसम्म हाइड्रोजनलाई भण्डारण गर्न सकिन्छ। हाइड्रोजनलाई आवश्यकताअनुसार तरल, मेटल हाइड्राइड बनाएर ठोस र ग्यास बनाएर भण्डारण वा निर्यात गर्न सकिन्छ। नेपालमा आउने डिजेललाई दुई प्रतिशतका दरले हाइड्रोजनले विस्थापित गर्न सकिन्छ। यसो हुने हो भने नेपालमा १० वर्षमा करिब ७१ अर्ब रुपैयाँबराबरको डिजेलको बजार हाइड्रोजन इन्धनले विस्तार हुने अध्ययनले देखाएको छ। यो पनि पढ्नुहोस प्रधानमन्त्रीले गरे ग्रीन हाइड्रोजन रिफ्युलिङ स्टेशन तथा हाइड्रोजन गाडीको उद्घाटन"
चीनको लागि ६ हजारले लिए सीमा पास,"हुम्ला : चीनसँग सिमाना जोडिएका जिल्लाका नागरिकहरूलाई चीनको स्वशासित क्षेत्र तिब्बतको पुराङ काउण्टीको निश्चित क्षेत्रमा ओहोरदोहोर गर्न दिने नेपाल र चीनबीच दुई पक्षीय सम्झौता अनुरूप चीन आवागमन कार्यलाई व्यवस्थित गर्न 'अध्यागमन नियमावली २०५१'को नियम ४४ (क)ले दिएको अधिकार अनुसार गृहमन्त्रायले कार्यविधि बनाएको छ । नेपालका उत्तरी सीमावर्ती जिल्लाका १५ जिल्लाका नागरिकहरूलाई चिनियाँ हाटबजारसम्म आउजाउ गर्न सीमापास दिने व्यवस्था छ । सीमावर्ती क्षेत्रका बासिन्दाले जिल्ला प्रशासन कार्यालयबाट एक वर्षे अस्थायी प्रवेश पास लिएर चीनतर्फ ३० किलोमिटर आउजाउ गर्दै आएका छन् । त्यसभन्दा बढी दुरीमा प्रवेशका लागि भिसा चाहिन्छ । तिब्बतसँग सीमा जोडिएका हुम्ला, मुगु र डोल्पामा तीनवटा नाका विगतदेखि नै कोराना महामारीदेखि ठप्प थियो । हुम्लाको हिल्सा नाका, मुगुको नाक्चेलाग्ना र डोल्पाको मोरिल्ला नाकाबाट व्यापारिक गतिविधि हुँदै आएको छ । हुम्लाको हिल्सा नाका कर्णाली प्रदेशको समृद्धिको आधार मानिन्छ । यद्यपि हिल्सा नाकाबाट हुम्लीले लाभ लिन सकिरहेका छैनन् । दैनिक ५०७० जना आवतजावत हुम्लाको सदरमुकाम सिमकोटदेखि हिल्सानाकासम्म ९५ किलोमिटर दुरीमा गाडी चल्न थालेपछि चीनको ताक्लाकोटसँग हुम्ली निर्भरता बढेको छ । हुम्लाको सिमकोट गाउँपालिका र चीनको सीमानासँग जोडिएको नाम्खा गाउँपालिकाका अधिकांश नागरिकहरू ताक्लाकोटमा होटेल, पसल र अन्य व्यवसाय गरेर जीविकोपार्जन गर्छन् भने केही नागरिकहरू श्रम गरी ताक्लाकोट बस्ने गरेका छन् । हिल्सानाबाट दैनिक ५०७० जना नेपालीहरू आउजाउ गर्दै आएको हिल्सा प्रहरीचौकीले जानकारी दिएको छ । दैनिक उपभोग्य वस्तु र मजदुरी जानेहरूको संख्या बढदै गएको हिल्सा प्रहरीचौकीको भनाइ छ । ताक्लाकोटमा नेपालीलाई बजार छुट्टै हुम्ला जिल्लाका विभिन्न स्थानबाट चीनको ताक्लाकोटमा रोजगारी गर्न जाने नेपालीहरूलाई चीन सरकारले छुट्टै बजारको व्यवस्था गरेको छ । झन्डै दुई सय नेपालीले होटल पसल व्यवसाय गर्दै आएका कैलाश व्यापारी संघका अध्यक्ष नाङमाछिरिङ लामाले जानकारी दिए । 'होटल पसल गरी व्यवसाय गर्ने नेपालीको संख्या २ सयको हाराहारीमा रहेको अध्यक्ष लामाले बताए । 'काम गर्न आउने मजदुरहरूको लेखाजोखा छैन । ताक्लाकोट विभिन्न गाँउमा पनि पसेका छन्', उनको भनाई छ । ६१ सयले लिए सीमा पास हिल्सानाका खुलेपछि हालसम्म जिल्ला प्रशाशसन कार्यालय हुम्लाले ६ हजार १३९ जनालाई हिल्सा नाका हुँदै चीनको ताक्लाकोट पुग्ने सीमा पास दिएको छ । दैनिक हिल्सा प्रशासन कार्यालय हुम्लामा सीमाका लागि १० देखि १५ जनासम्मले पास लिने गरेका छन् । १९ सय ५ जना महिला र ४२ सय ३५ जना पुरुष गरी ६१ सय ३९ जनाले यो सूचना माग गर्दासम्म सीमापास लिएका छन्। कुनकुन पालिकाबाट कति जनाले लिए पास ७ वटा गाउँपालिका रहेको हुम्ला जिल्लाका नागरिकहरूले हिल्सा नाका र मुगु जिल्लाको नाक्चेलाग्नाका लागि सीमापास लिएका छन् । विसं २०७८को जनगण्ना अनुसार हुम्ला जिल्लाको नाम्खा गाउँपालिकाको जनसंख्या ३५ सय ८९ जना रहेको छ । जिल्लाको ताक्लाकोट जाने सीमापास ११ सय १३ जना महिला र १४ सय ९२ जनाले जिल्ला प्रशासन कार्यालयबाट सीमापास दिएको तथ्यांक छ। यस्तै गरी सिमकोट गाउँपालिकाबाट ५९९ जना महिला र १२८२ जना पुरुष गरी १८८१ जनाले सीमापास लिएका छन् । खापुनार्थ गाउँपालिका ८७ जना महिला र ४१२ जना पुरुष गरी ५०५ जनाले पास लिएका छन् । यस्तै गरी सर्केगाड गाउँपालिकाबाट १५ जना महिला र ४२० जना पुरुष गरी ४३५ जना र चंखेली गाउँपालिकाबाट ६१ जना महिला र २४० जना पुरुष गरी ३०१ जनाले सीमापास लिएका छन् । अदानचुली गाउँपालिकाबाट १३ जना महिला र १६० जना पुरुषले सीमापास लिएका छन् । ताजाँकोट गाउँपालिकाबाट ११ जना महिला र १८८ जना पुरुष गरी १९९ जनाले सीमापास लिएको जिल्ला प्रशासन कार्यालय हुम्लाले जनाएको छ । बसाइसराईको नाममा सीमापास जिल्ला प्रशासन कार्यालय हुम्लाले बसाइसराईका नाममा पनि सीमापास दिने गरेको छ । नाम्खा गाउँपालिकामा बसाइसराई गरेका १० जना महिला र ५ जना पुरुष गरी १५ जनालाई चीनको ताक्लाकोट जाने सीमापास दिएको छ । यस्तै गरी सिमकोट गाउँपालिकामा बसाइसराइ गरेको नाममा जिल्ला प्रशासन कार्यालयबाट ७ जना महिला र ६ जना पुरुषले सीमापास लिएका छन् । जिल्लामा कार्यरत भन्दै ४ जना महिला र १८ जना पुरुषले पनि चीनको ताक्लाकोट भम्रणका लागि सीमापास लिएको तथ्य फेला परेको छ । नाकामा चिनियाँहरूको मनपरी पाँच वर्षयता सीमामा भने चिनियाँहरूको मनपरी देखिएको छ । सीमा सञ्चालनमा कुनै नीति नियम छैन। स्थानीय व्यवसायीका अनुसार कुन बेला नाका बन्द गर्ने, कुन बेला खुला, कुन सामान बढी पठाउने, कुन कम पठाउने, वस्तुको कोटा कति तोक्ने जस्ता काम चिनियाँ पक्षको तजबिजीमा चल्ने गरेको छ । जसले हुम्लाको जनजीवनलाई असहजतातिर डोर्याउँदै छ । खाद्यान्न लुकाएर ल्याउँछन् हुम्ली चीनको ताक्लाकोटबाट हिल्सा नाका हुँदै भित्रिने मैदा पिठो नेपालीहरूले लुकाएर ल्याउनुपर्ने बाध्यता रहेको स्थानीयहरूको गुनासो रहेको छ । 'धेरै सामान ल्याउन दिँदैन । दुई पिस बनाएर ल्याउनुपर्छ', नाम्खा गाउँपालिका५ का निमा तामाङले बताए । नाम्खामा उत्पादन कम हुन्छ हिउँदमा खाने पिठो ल्याउन ताक्लाकोट पुग्नुपर्छ र दुई बोरा मात्रै ल्याउन पाइन्छ । त्यही पनि लुकाइलुकाई सीमा पार गर्नुपर्ने तामाङले बताए । 'चीनको भरमा दैनिक उपभोग्य वस्तुको भर पर्नुपपर्छ, त्यही पनि सहज छैन', उनले बताए ।"
नेपालमा भारतको प्रत्यक्ष वैदेशिक लगानी धेरै,"काठमाडौं : आर्थिक वर्ष २०७९०८० सम्म कुल प्रत्यक्ष वैदेशिक लगानीको मौज्दात २ खर्ब ९५ अर्ब ५० करोड रुपैयाँ रहेको छ। नेपाल राष्ट्र बैंकको सर्भेक्षणअनुसार प्रत्यक्ष वैदेशिक लगानीको मौज्दात ११८ प्रतिशतले वृद्धि भएको छ। नेपालले छैटौं योजना (राष्ट्रिय योजना आयोग, २०३७ साल) मा उल्लेख भएपछि आर्थिक वर्ष २०३७०३८ देखि विदेशी लगानीमा जोड दिएको छ। कुल वैदेशिक लगानीमध्ये चुक्ता पुँजीको अंश ५२८ प्रतिशत, सञ्चिति ३३७ प्रतिशत र कर्जाको अंश १३५ प्रतिशत रहेको छ। सर्भेक्षणको प्रतिवेदनअनुसार २०८० असार मसान्तसम्ममा नेपालमा ५८ देशको प्रत्यक्ष वैदेशिक लगानी रहेको छ। जसमध्ये, भारतबाट सबैभन्दा बढी अर्थात् १ खर्ब ३ अर्ब ४५ करोड (३५ प्रतिशत) रहेको छ। छिमेकी मुलुक भारतको नेपालका लागि कुल वैदेशिक लगानीमा सबैभन्दा बढी उत्पादन क्षेत्रमा रहेको छ। भारतले ३८४ प्रतिशत उत्पादन क्षेत्रमा लगानी गरेको छ। दोस्रोमा भने विद्युत्, ग्यासलगायतको क्षेत्रमा कुल लगानी ३४५ प्रतिशत रहेको छ। यता, अर्को छिमेकी मुलुक चीनले भने विद्युत्, ग्यासलगायतको क्षेत्रमा ७७६ प्रतिशत लगानी रहेको छ भने दोस्रोमा ३८ प्रतिशत उत्पादन क्षेत्रमा रहेको छ। नेपालमा रहेको प्रत्यक्ष वैदेशिक लगानीमध्ये ५९७ प्रतिशत औद्योगिक क्षेत्रमा र ४०२ प्रतिशत सेवा क्षेत्रमा रहेको देखिन्छ। औद्योगिक क्षेत्रअन्तर्गत जलविद्युत् क्षेत्रमा ३० प्रतिशत र उत्पादन क्षेत्रमा २९४ प्रतिशत वैदेशिक लगानी रहेको प्रतिवेदनमा उल्लेख छ। यसैगरी, कुल प्रत्यक्ष वैदेशिक लगानीमध्ये २६ प्रतिशत सेवा क्षेत्रअन्तर्गत बैंक तथा वित्तीय संस्था र बिमा कम्पनीमा रहेको देखिन्छ। प्रदेशगत आधारमा नेपालमा रहेका प्रत्यक्ष लगानीमध्ये सबैभन्दा बढी बागमती प्रदेशमा ५९७ प्रतिशत रहेको देखिन्छ। त्यसपछि क्रमशः गण्डकी प्रदेशमा १५१ प्रतिशत, कोशी प्रदेशमा १४७ प्रतिशत, मधेस प्रदेशमा ८८ प्रतिशत रहेको छ भने लुम्बिनी, कर्णाली तथा सुदूरपश्चिममा प्रदेशमा प्रत्यक्ष वैदेशिक लगानी एक प्रतिशतभन्दा कम रहेको देखिन्छ। नेपालमा स्वीकृत एफडीआई र वास्तविक शुद्ध एफडीआई प्रवाहबीच ठूलो अन्तर छ। सन् १९९५९६ देखि २०२२२३ को बीचमा कुल वास्तविक एफडीआई प्रवाह कुल एफडीआई स्वीकृतिको करिब ३५० प्रतिशत रहेको छ। वैदेशिक लगानीमा सञ्चालित उत्पादनमूलक कम्पनीहरूको क्षमता उपयोग ६०६९ प्रतिशत रहेको पाइएको छ भने इक्विटीको प्रतिफल करिब ११६१ प्रतिशत रहेको पाइएको छ।"
निराशामा रहेका निजी क्षेत्रलाई विश्वासमा लिएर उत्पादनमा लाग्न जरुरी छ : उपप्रधानमन्त्री पौडेल,"लुम्बिनी : उपप्रधान तथा अर्थमन्त्री विष्णु पौडेलले विकास र समृद्धिका लागि अहिले अनुकूल वातावरण बनेको स्पष्ट पारेका छन्। लुम्बिनी प्रादेशिक अस्पतालको नयाँ भवनको आज शिलान्यास गर्दै अर्थमन्त्री पौडेलले वर्तमान सरकार गठन भएपछिको छोटो अवधिमा महत्त्वपूर्ण उपलब्धि प्राप्त गरिसकेको दाबी समेत गरेका हुन्। उनले भने,अर्थतन्त्र दबाबमा छ, निराशामा रहेका निजी क्षेत्रलाई आशा, विश्वास र भरोसाका साथमा उत्पादन र उत्पादकत्वमा लाग्न जरुरी छ। उनले पौडेलले दुई ठूला पार्टी मिलेर बनेको वर्तमान सरकार देशलाई अस्थिरताबाट जोगाउनु प्रमुख उद्देश्य रहेको बताए। उनले नागरिकका अधिकार स्थापित गर्न लोकतन्त्र, नागरिकका अधिकारका लागि मुख्य दुई मुख्य पार्टी मिलेर वर्तमान सरकार बनेको जनाउँदै यसले एकसाथ राजनीति र नीतिगत स्थिरताको वातावरण निर्माण गरेको बताए। विकासका काममा सत्ता र प्रतिपक्ष मिलेर काम गर्नुपर्ने उनको भनाई छ। उनले विकास निर्माणमा सत्तापक्ष प्रतिपक्षसँग सँगसँगै हिँड्ने र यसको राम्रो संस्कार लुम्बिनी प्रदेशमा रहेको बताए। उनले प्रादेशिक अस्पतालको अत्याधुनिक भवन निर्माण आयोजना सम्पन्न गर्न जनस्तरबाट नियमित निगरानी हुनुपर्ने बताए। आयोजना समयमै सक्न निर्देशन दिँदै उनले समयमै काम सकेर स्यावासी कमाउन प्रदेश सरकार, प्रदेश पूर्वाधार विकास प्राधिकरण र निर्माण कम्पनीलाई आग्रह गरे। छिटो सक्ने नाममा गुणस्तरमा सम्झौता हुन सक्दैन, गुणस्तरीय काम गरेर समयमै सक्नेगरी अगाडि बढ्नुपर्छ, उनले भने, तीन वर्षमा सक्छु भनेको काम नसकेर पछुताउने अवस्था नआओस् भन्दै भनेकै अवधिमा काम पूरा होस्। अर्थमन्त्री पौडेलले भवनमात्र निर्माण गरेर नहुने उल्लेख गर्दै त्यसको प्रभावकारी व्यवस्थापनमा प्रदेश सरकारले ध्यान दिनुपर्ने बताए। उनले अस्पतालको भवन निर्माणसँगसँगै जनशक्ति र उपकरण व्यवस्थापनको प्रक्रिया पनि बेलैमा योजना बनाएर अघि बढ्न आग्रह गरे। उनले भवन पूरा हुँदा पूर्ण क्षमतामा सेवा सञ्चालन पनि एकसाथ गर्न सकिने गरी काम गर्न प्रदेश सरकारलाई सुझाव दिए। भवनमात्र निर्माण गरेर हुँदैन, जनशक्ति व्यवस्थापनका लागि पनि ओएनएम प्रक्रियासँगै थालेर भवन बनेलगत्तै सबै सेवा सञ्चालन गर्नेगरी अहिल्यैबाट काममा लाग्नुपर्छ, उनले भने, यसमा प्रदेश सरकारले ध्यान दिनुपर्छ, सङ्घीय सरकारले के सहयोग गर्नुपर्छ, त्यसको लागि तयार छ। उनले १२ सय शय्याको अस्पतालमा ठूलो सङ्ख्यामा दक्ष जनशक्ति आवश्यक पर्ने भन्दै अर्थमन्त्री पौडेलले विशेषज्ञ चिकित्सकसहित जनशक्तिको व्यवस्थापनमा मुख्य ध्यान दिनुपर्ने बताए। अस्पताल भवन बन्दैमा अत्याधुनिक उपकरण छैन भने प्रभावकारी उपचार नहुने भन्दै पौडेलले सबै हिसाबले सुविधासम्पन्न अस्पताल बन्न जरुरी रहेको बताए। कार्यक्रममा मुख्यमन्त्री चेतनारायण आचार्यले अस्पताल भवनले सिङ्गो प्रदेशको मात्र नभएर देशकै स्वास्थ्य क्षेत्रलाई परिवर्तन गर्ने बताए। पाँचवटामध्ये चारवटा गौरवका आयोजनाको काम अघि बढेको छ। सङ्घीय सरकारको साथ सहयोग प्रदेश सरकारलाई चाहिएको छ, उनले भने, गत वर्षको घाटा पूर्ति गर्न सङ्घीय सरकारले ध्यान दिनुपर्ने छ। घाटा पूर्ति भएन भने प्रदेशका गौरवका आयोजना अप्ठ्यारोमा पर्ने जोखिम रहन्छ। प्रदेश सरकारको रु छ अर्ब १८ करोड बढीको लागतमा निर्माण हुने अस्पताल लुम्बिनी प्रदेशको ड्रिम प्रोजेक्टका रूपमा रहेको छ। प्रदेश सरकारको चारवटा गौरवको आयोजनामध्ये लुम्बिनी प्रादेशिक अस्पताल निर्माण महत्त्वपूर्ण आयोजनाका रूपमा रहेको छ। लुम्बिनी प्रदेश सरकार स्थापना भएपछि प्रदेश सरकार मातहतमा आएको प्रादेशिक अस्पताल लुम्बिनीको स्तरवृद्धि र अत्याधुनिक नयाँ भवन निर्माणको प्रयास सुरु भएको थियो। प्रदेश संस्थापक मुख्यमन्त्री शङ्कर पोखरेल हुँदै अघि बढेको अस्पतालको नयाँ भवन बनाउने प्रक्रिया सुरु भएको छ। विसं २०७६ मा तत्कालीन सरकारले ड्रिम प्रोजेक्टका रूपमा अघि बढाउने प्रक्रिया थालेको थियो। प्रदेश सरकारले लुम्बिनी प्रादेशिक अस्पतालका लागि चालु आवमा रु एक अर्ब ८० करोड बजेटसमेत विनियोजन गरेको छ। लुम्बिनी प्रदेश सरकारको लागतमा बोलपत्र प्रक्रिया सम्पन्न भई पुरानो संरचना हटाएर नयाँ संरचना निर्माण सुरु भएको छ। अस्पताल भवन निर्माणका लागि प्रदेश पूर्वाधार विकास प्राधिकरणले रु छ अर्ब १८ करोड ७५ लाख लागतमा ठेक्का सम्झौता गरेको छ। लुम्बिनी प्रदेश मातहत रहेको प्रदेश पूर्वाधार विकास प्राधिकरणले भारतीय निर्माण कम्पनी क्याप साइट आशिष रेलिग्रेट भेन्चरले नेपाली कम्पनी आशिष रेलिगशनसँग संयुक्त रूपमा काम गर्नेगरी २०८० पुस २६ गते सम्झौता गरेको थियो। सम्झौताअनुसार २०८५ साल पुससम्म अस्पतालको भवन निर्माण सक्नुपर्ने प्रदेश पूर्वाधार विकास प्राधिकरणका प्रमुख कार्यकारी अधिकृत छविराज पोख्रेलले जानकारी दिए। रासस"

शीर्षक,विवरण
समाजवादीको अबको बाटो,"पार्टीको नेतृत्व एउटै पुस्तामा सीमित राख्नुभन्दा नेतृत्वमा हरेक पुस्ताको अर्थपूर्ण सहभागिता चाहिन्छ। नेतृत्व चयन, नीति निर्माण, समीक्षा, पार्टीको कार्यक्रम, कार्यनीति तथा रणनीति अनुमोदन, विधान तथा सांगठनिक प्रतिवेदन पास महाधिवेशनको महत्त्वपूर्ण पक्ष हो। महाधिवेशनले नेतृत्वको च्यन गरेर मात्रै पुग्दैन, आगामी दिनमा पार्टीले हिँड्नुपर्ने बाटोको निर्धारण र त्यसका लागि अँगाल्नुपर्ने नीतिको समेत निर्धारण गर्न सक्नुपर्छ। तर, नेपालको सन्दर्भमा पार्टीहरूको महाधिवेशन कर्मकाण्डको रूपमा सीमित हुने गरेको छ। सही नीतिको चयनभन्दा नेतृत्वको चयनमा केन्द्रित हुने गरेको छ। एकीकृत समाजवादी पार्टी सफल पार्टी बन्नेनबन्ने कुरा पार्टीले सार्ने समाजवादी कार्यक्रम र त्यसको प्रभावकारी कार्यान्वयनमा भरपर्छ। एकीकृत समाजवादीको अबको बाटो निर्धारित नीति तथा कार्यक्रमको उपयोग गर्दै संगठन विस्तार हुनुपर्छ। एकीकृत समाजवादी कांग्रेसएमालेको विकल्प बनेर उभिन सक्नुपर्छ। नेकपा (एस)को गठन हुँदा यो पार्टी लामो समयसम्म चल्न सक्दैन भनेर आकलन गरिएको थियो। तर, नेकपा (एस)का नेताहरूले भविष्यमा आफ्नो पार्टीले वाम आन्दोलनकै नेतृत्व गर्ने सार्वजनिक घोषणा गरेका थिए। आज एकीकृत समाजवादी गठनदेखि महाधिवेशनसम्मको यात्रा तय गर्न सफल भए पनि एकीकृत समाजवादीको नतिजा र गति राम्रो देखिएको छैन। कानुनत : एकीकृत समाजवादी राष्ट्रिय पार्टी पनि बन्न सकेको छैन। विद्रोहको औचित्यसमेत पुष्टि हुन सकेको छैन। १५ वर्षसम्म आफैंले नेतृत्व गरेको पार्टीबाट माधवकुमार नेपालले विद्रोह गरेका थिए। नेपालको आफ्नो विद्रोहलाई ओलीको अधिनायकवाद विरुद्धको विद्रोह भनेका थिए। दुई पूर्वप्रधानमन्त्री रहेको पार्टी एकीकृत समाजवादीमात्रै भए पनि पार्टीको आपेक्षित विकास हुन सकेको छैन। पार्टी विस्तारमा समाजवादीले खास उपलब्धि हासिल गर्न सकेको छैन। एकीकृत समाजवादीको अहिलेसम्मको अवस्था हेर्ने हो भने पार्टी आफ्नै खुट्टामा उभिन सकेको देखिँदैन। परनिर्भरताको अवस्था एकीकृत समाजवादीको वर्तमान अवस्था हो। एकीकृत समाजवादी पार्टीको भविष्य अहिलेसम्म उज्ज्वल देखिएको छैन। आमजनतामा एकीकृत समाजवादीप्रति कुनै खास आकर्षण पनि देखिँदैन। पार्टी त बनेको छ तर नेता र कार्यकर्ताको दायरा निकै नै साँघुरो छ। दायरा विस्तार हुनुको सट्टा खुम्चिँदै गएको हो कि संकेत देखिन्छ। यसतर्फ पार्टी नेतृत्वमा चिन्ता र चासो देखिन जरुरी छ। प्रभावकारी समाजवादी कार्यक्रमको चयन र संगठन विस्तार एकीकृत समाजवादीका लागि अहिले सबैभन्दा ठूलो चिन्ताको विषय छ। विद्रोहपछि भएको गत निर्वाचनमा संघमा प्रत्यक्षतर्फ १० स्थानमा जित हासिल गरे पनि नेकपा (एस)ले समानुपातिकतर्फ थ्रेसहोल्ड कटाउन सकेन। नेकपा (एस)मा नेताहरू आए पनि कार्यकर्ता खासै नआएको स्पष्ट संकेत थियो यो। प्रदेश र स्थानीय निकायमा समेत नेकपा (एस)को अवस्था राम्रो छैन। प्रत्यक्षतर्फ १० सिट प्राप्त गरेको पार्टीले समानुपातिकतर्फ २ लाख ९८ हजार ३ सय ९१ मत मात्र प्राप्त गर्यो। यसले नेकपा (एस)ले प्राप्त गरेको सफलता गठबन्धनको बलमा प्राप्त गर्न सफल भएको प्रस्ट भएको थियो। यो नेकपा (एस) आफ्ना कार्यकर्तामा भन्दा बढी अरू दलमा आश्रित रहेको प्रमाण थियो। यसलाई आत्मसात् गरेर एकीकृत समाजवादीले आफ्नो संगठन विस्तारको योजना बनाउन र कार्यक्रम लागू गर्न जरुरी छ। समाजमा नयाँ पार्टीको जन्म हुन्छ। भर्खरै जन्मिएको पार्टीले पनि मुलुकको राजनीति र समाजको नेतृत्व लिन सक्छ। त्यसका लागि नयाँ पार्टीको संगठनको विस्तार हुन अत्यन्त जरुरी हुन्छ। नयाँ पार्टीले पुरानाभन्दा फरक र पृथक् ढंगले आफ्ना आगामी यात्रालाई अगाडि बढाउन सक्नुपर्छ। अहिलेको एकीकृत समाजवादीलाई हेर्ने हो भने एमाले, माओवादीलगायतका वाम दलहरूभन्दा न विचार र सिद्धान्त फरक देखिन्छ, न त कार्यक्रम र कार्यनीति नै फरक देखिन्छ। स्थापित दलको भन्दा फरक र उत्कृष्ट समाजवादी कार्यक्रम दिन नसके एकीकृत समाजवादी स्थापित हुन सक्दैन। जसको विकल्प दिन नेकपा (एस) जन्मियो तिनै दलसँग सहकार्य गरेर स्थापित हुन खोज्ने बाटो रोज्नु गलत हो। एकीकृत समाजवादीको लागि यो प्रश्न गम्भीर छ। आफ्नै बलमा नेपाली राजनीतिमा कुनै निर्णय लिन सक्ने अवस्थामा एकीकृत समाजवादी छैन। सडक र सदन दुवैमा एकीकृत समाजवादी छायामा परेको छ। नेपाली राजनीतिमा कांग्रेस एमालेको विकल्पको रूपमा आफूलाई उभ्याउन सक्नु नेकपा (एस)का लागि ठूलो चुनौतीको विषय हो। तर, समाजवादतर्फको यात्रामा आफूलाई सही बाटोमा उभ्याउन सक्यो भने सफलता अवश्य नै प्राप्त हुनेछ। यसका लागि नेकपा (एस)ले सार्ने समाजवादी कार्यक्रमको गुणस्तर, कार्यान्वयनको प्रभावकारिता र कार्यान्वयनका लागि व्यावहारिक प्रतिबद्धता महत्त्वपूर्ण रहन्छ। आफ्ना व्यवहारबाट देश र जनताप्रतिको लगाव, सिद्धान्त र नीतिप्रतिको निष्ठा, विचार, कार्यक्रम, कार्यनीति र रणनीतिप्रतिको प्रतिबद्धता एवं इमान्दारिता देखाउन सक्नु वर्तमानमा नेपाली राजनीतिक दलहरूका लागि ठूलो परीक्षाको विषय छ। यो परीक्षा पास गर्न सक्ने दलमात्र नेपाली राजनीतिको विकल्प बन्न सक्छ। प्रत्येक दलको आफ्नै विचार, सिद्धान्त, नीति, रणनीति, कार्यक्रम र कार्यनीति हुन्छ। यी सबै कुरा जति उत्कृष्ट भए पनि यी कुराको कार्यान्वयनका लागि चाहिने भनेको संगठन नै हो। तसर्थ राजनीतिक दल सफल हुन उत्कृष्ट नीति र सिद्धान्त भएर मात्रै पुग्दैन, त्यसलाई जनतामा लैजान कार्यकर्ता र लागू गराउन संगठन पनि चाहिन्छ। त्यस्तै पार्टीको नेतृत्वमा महान् विचारक भएर मात्रै पुग्दैन, पार्टी विस्तार गर्न कुशल संगठक पनि चाहिन्छ। पार्टीको नेतृत्व एउटै पुस्तामा सीमित राख्नुभन्दा नेतृत्वमा हरेक पुस्ताको अर्थपूर्ण सहभागिता चाहिन्छ। पार्टी नेतृत्वमा देवता बनेर आफू पुजिनेभन्दा आफ्ना नेता, कार्यकर्ता र सम्पूर्ण जनतालाई पूज्ने इच्छाशक्ति भएको नेता चाहिन्छ। वर्तमानमा एकीकृत समाजवादीको सबैभन्दा ठूलो आवश्यकता भनेकै जनतामा जाने स्पष्ट एजेन्डा र ठोस कार्यक्रमको रहेको छ। प्रस्ट विचार र निश्चित कार्यक्रमका साथ जनतामा गई संगठन विस्तार गर्न सक्ने कार्यकर्ताको आवश्यकता एकीकृत समाजवादीलाई त्यतिकै छ। आफ्ना विचारमा स्पष्टता, व्यवहारमा कार्यक्रम कार्यान्वयनको इमान्दारिता, संगठन विस्तार र परिचालनमा तीव्रता तथा प्रभावकारिता नै एकीकृत समाजवादीको अबको बाटो हुनुपर्छ। एमालेबाट विद्रोह गरेर नेपालले एकीकृत समाजवादीको निर्माण गर्दा देउवा नेतृत्वमा सत्ता गठबन्धन निर्माणमा पार्टीको भूमिका महत्त्वपूर्ण थियो। देउवाले पनि नेपाल समूहको सांसदको हैसियत जोगाउन सहयोग गरे। निर्वाचनमा पनि गठबन्धनमा राम्रै स्थान दियो। तर, निर्वाचनपछि एकीकृत समाजवादीको भूमिका कमजोर हुँदै गएको सजिलै देख्न सकिन्छ। अहिले एकीकृत समाजवादी आफू भूमिकामा देखिन केहीले कांग्रेस त केहीले माओवादीलाई पछ्याउने बाध्यतामा छ। आफ्नै बलमा नेपाली राजनीतिमा कुनै निर्णय लिन सक्ने अवस्थामा एकीकृत समाजवादी छैन। सडक र सदन दुवैमा एकीकृत समाजवादी छायाँमा परेको छ। नेपाली राजनीतिमा आफ्नो भूमिका खोज्न र स्थापित हुन नेपाली समाजवादी कार्यक्रमको नेतृत्व गर्ने गरी नीति, कार्यक्रम, कार्यनीति, कार्ययोजना र व्यवहारका साथ आफ्ना संगठन विस्तार गर्दै अगाडि बढ्नुको विकल्प छैन, एकीकृत समाजवादीसँग। वाममोर्चा होइन, समाजवादी मोर्चाको निर्माणको बाटोमा एकीकृत समाजवादी अगाडि बढ्न सक्नुपर्छ।"
बहस इच्छामृत्युको,"सन् २०१० मा बेलायतमा फ्रान्सेस इगलिस नामक महिलालाई दुर्घटनाका कारण मस्तिष्कमा चोट लागि मृतप्राय : अवस्थामा पुगेको २२ वर्षे छोरा टमलाई हेरोइनको अधिक मात्राद्वारा हत्या गरेको अभियोगमा अदालतले ९ वर्ष कारावासको सजाय दियो। उक्त निर्णयको पक्ष र विपक्षमा धेरै पत्रपत्रिकामा सम्पादकीय, लेख र टिप्पणी प्रकाशित भए। नर्ससमेत रहेकी ५७ वर्षीया तीन छोराछोरीको आमा फ्रान्सेसले अदालतको सजाय निर्णयपश्चात् व्यक्त गरेका विचार अति नै संवेदनशील छन्। फ्रान्सेसले भनेकी थिइन्, मैले जे गरें, त्यो प्रचलित कानुनविरुद्ध हो, जेल मेरा लागि केही होइन। छोरालाई पीडाबाट मुक्त गराउन म मृत्युदण्डको सजाय भोग्न पनि तयार थिएँ किनभने जीवित नर्कमा रहेका छोरा टमलाई छनोट गर्न दिन मिलेको भए पनि उसको सहज छनोट मृत्यु नै हुने थियो। सन् २०११ मेमा भारतको सर्वाेच्च अदालतले अरुणा सानवागको मुद्दामा गरेको ऐतिहासिक निर्णय हो यो। नर्स अरुणालाई आफू कार्यरत अस्पतालकै एक कर्मचारीले बलात्कारपछि हत्याको प्रयास गर्दा उनी कोमामा गएकी थिइन्। ३७ वर्षपछि अस्पतालको शय्यामा मृतप्राय : अवस्थामा कष्टपूर्ण जीवन बाचिरहेकी थिइन्। उनको जीवनमा आधारित पुस्तक लेखेकी पत्रकार साथी पिंकी बिरानीले अरुणाको निम्ती इच्छामृत्यु माग गर्दै अदालतमा सरट हालेकी थिइन्। सुप्रिम कोर्टले कुनै घातक पदार्थको प्रयोगद्वारा अरुणाको जीवन समाप्त पार्ने कुरालाई खारेज गरे पनि उनका लागि आवश्यक उपचारमा प्रयोग भइरहेका जीवनरक्षा प्रणाली हटाउने अनुमति दियो। नेपालकै सन्दर्भमा पनि स्थानीय समाजसेवी तथा नेता देवेन्द्र शाक्य आफु मधुमेह, उच्च रक्तचापबाट पीडित भएको र पटकपटक हृदयाघात भइसकेकाले आफ्ना कारण घरपरिवारलाई धेरै नै आर्थिक मात्र नभई अन्य बोझ पर्न गएकाले म मर्न चाहन्छु भन्छन्। इच्छामृत्युको व्यवस्था कुनै अस्पतालमा भए नभएको सोधिरहेछन् उनी। यी त प्रतिनिधि घटना हुन्, समस्या संसारभर र हरेक समाजमा गम्भीर छ। कारण : दीर्घरोगका कारण इन्तु न चिन्तु भई थला परी जीवनभर औषधोपचार गर्दा, आर्थिक अवस्थामा डामाडोल ल्याएर भएभरको धनसम्पत्ति स्वाहा हुँदा पनि रोग तथा पीडाबाट मुक्त हुन सक्दैन। त्यसमाथि गरिबीको रेखामुनि रहेका, गरिबीको मारले थिचिएका, आर्थिक अवस्था अत्यन्त कमजोर भएका निम्न, मध्यमवर्गीय परिवारलाई त झन् के चाहियो र ? तनावमाथि तनाव, समस्यामाथि समस्या थपिएर सोच्ने शक्ति नै हराइदिन्छ। त्यसो त जिउन चाहने इच्छा, अभिलाषा कसलाई हँुदैन र ? मानिस जतिसुकै गरिब किन नहोस्, अभावै अभावमा जीवन गुजारा गरिरहनु परेको किन नहोस्, दुई छाक खान लाउन नपाएर कष्टपूर्ण जीवनयापन गरिरहेकै किन नहोस्, मृत्युदेखि डराउँछन्, चाँडै मरिएला कि भन्ने डरले चिन्तित हुन्छन्। दीर्घरोगीहरू पनि डाक्टरलाई ज्यान बचाइदिन आग्रह गरिरहेकै हुन्छन्, जुन स्वाभाविक हो र रोगीको अधिकार पनि। डाक्टर साहेब, म मर्न चाहन्न, मलाई बचाइदिनुहोस् भनी अनुनय विनय गरेका हुन्छन्। मानिस त्यत्तिकै मर्न चाहन्नँ। यति हुँदाहुँदै पनि बाध्य भएर इच्छामृत्युको माग गर्छन् कोही रोगी। हुनसक्छ, उसले पीडा अत्यन्तै धेरै र गहिरो भोगिरहेछ र बाँचेर पनि केही उपाय देखिरहेको छैन। तर इच्छामृत्युको कुनै कानुनी उपचार नभएको कारण असीम पीडाबाट मुक्त हुन आत्महत्याको बाटो अपनाउन बाध्य भइरहेका धेरै घटना हाम्रो समाजमा घामजस्तै छर्लंग पनि छन्। रोग निको नहँुदा घरपरिवारका सदस्यहरू निराश त हुन्छन् नै, स्वयं रोगी पनि आजित भई चाँडै मर्न पाए हुन्थ्यो, आफूलाई यो कष्टपूर्ण अवस्थाबाट चाँडै मुक्ति दिए हुन्थ्यो भन्छन्। उनीहरूकै भाषामा भन्दा मलाई मृत्यु दिनुहोस्, म मर्न चाहन्छु। जुन अभिव्यक्ति नै इच्छामृत्यु हो भनेर बुझ्दा सरल र सहज होला। तसर्थ इच्छामृत्यु आत्महत्या होइन। संविधानको प्रारम्भिक मस्यौदामा सुझाव दिने क्रममा पनि देशका विभिन्न क्षेत्रमा प्राथमिकताका साथ सर्वसाधारणले पनि संविधानमै इच्छामृत्युको व्यवस्था राख्न माग गरेका थिए। स्वास्थ्य सेवा सर्वसाधारणको पहुँचमा नरहेको, कुनै दीर्घरोग लाग्यो भने उपचारमै सर्वस्व सकिने भएकाले बिरामीले चाहेमा र अवस्था हेरेर उस्ले स्वेच्छाले मृत्युवरण गर्न पाउनुपर्ने भन्दै इच्छामृत्युको सुझाव आएका थिए। इच्छा मृत्यु : अन्त्यहीन असैह्य पीडाबाट छटकारा पाउन जीवन समाप्त पार्न गरिने सचेत र सुविचारित पहललाई अंग्रेजीमा युथेनेजिया, मर्सी किलीजस्ता शब्द प्रयोग गरिन्छ भने नेपालीमा इच्छामृत्यु शब्द उपयुक्त हुन्छ। सम्बन्धित व्यक्तिको सहमतिमा गरिने स्वयंसेवी भोलन्ट्री अर्थात् इच्छा मृत्यु सम्बन्धित व्यक्ति आफ्नाबारे निर्णय गर्न असक्षम रहेको अवस्थामा आफन्तको निर्णयमा गरिने नन् भोलन्ट्री इच्छामृत्यु र सम्बन्धित व्यक्तिको इच्छाविपरीत गरिने इनभोलन्ट्री इच्छा मृत्यु गरी तीन किसिममा इच्छा मृत्यु विभाजित छन्। नन्भोलन्ट्री र इन्भोलन्ट्री इच्छामृत्युलाई आपराधिक श्रेणीमा राखिन्छ। जीवन अन्त्य गर्न कुनै घातक पदार्थ प्रयोग भए सक्रिय इच्छा मृत्यु र चिकित्सकको निगरानीमा व्यक्तिलाई आवश्यक औÈधोपचार र जीवनरक्षक प्रणाली बन्द गराइएमा निष्क्रिय इच्छा मृत्यु भनिन्छ। सक्रिय इच्छा मृत्युलाई केही अपवादबाहेक धेरै हदसम्म गैरकानुनी मानिन्छ। बेलायतजस्तो विकसित र सम्पन्न मुलुककी एउटी आमा मानसिक रूपमा मृत्युदण्डको सजायका निम्ति समेत तयार हुँदै सुविधासम्पन्न अस्पतालमा उपचाररत २२ वर्षे छोराको कष्टपूर्ण जीवन अन्तका लागि अग्रसर भइन्। हाम्रोजस्तो मुलुक जहाँ जीवनजल, सिटामोल अभावमा छट्पटाएर मृत्युवरण गर्न नागरिक विवश छन्, त्यहाँ गम्भीर समस्याबाट पीडित व्यक्ति र तिनका परिवारको अवस्था के होला ? कस्तो छ होला ? जुन कल्पनासमेत गर्न सकिँदैन। विदेशमा भएका व्यवस्था : सम्बन्धित व्यक्तिको सहमतिमा हुने इच्छामृत्युलाई नेदरल्यान्ड, लक्जेम्बर्ग, स्विट्जरल्यान्ड, बेल्जियम, अमेरिकाको ओरेगन र वासिङ्टन राज्यमा कानुनी मान्यता छ। बच्चाका लागि परिवारको निर्णयद्वारा हुने इच्छामृत्युलाई विश्वभर गैरकानुनी मानिन्छ तर नेदरल्यान्डमा केही विशेश परिस्थितिमा छुटको व्यवस्था छ भने अल्वानियामा परिवारका तीन वा सोभन्दा बढीको सहमति भएमा मान्यता दिइन्छ। अस्ट्रेलियाको उत्तरी क्षेत्रमा सन् १९९५ मा इच्छामृत्युसम्बन्धी बिल पास भई सन् १९९६ बाट लागू भयो। तर एक वर्षपछि नै संसद्ले उक्त बिल खारेज गरिदिएको थियो। मेक्सिकोमा गैरकानुनी छ तर सन् २००८ देखि कानुनलाई केही खुकुलो पार्दै जीवनको कुनै सम्भावना नभएका बिरामीलाई औÈधि र थप उपचार अस्वीकार गर्ने अधिकार छ। कुनै बाह्यतत्वको प्रयोगद्वारा हुने इच्छामृत्यु नर्वेमा हालसम्म प्रतिबन्धित छ। हेरचाहकर्ताले पीडा कम हुने कुनै सम्भावना नदेख्दा जीवन समाप्त पारेमा वा त्यसका लागि सहमति जनाएमा हुने सजाय नरम बनाइएको छ। सामान्य मानिसको कल्पना बाहिरको विÈय, आशारहित जीवन र अन्तहीन पीडाबीच बाचिरहेका त्यस्ता व्यक्ति आफ्ना कारण परिवारका अन्य सदस्यको जीवनको गति अवरुद्ध भएको व्यावहारिक सत्यका कारण ठूलो मानसिक पीडामा हुन्छन्। अत : तिनका खातिर कि त राज्य र समाजले त्यस्ता व्यक्तिको सम्पूर्ण जिम्मेवारी लिँदै उनीहरूको पीडा हटाई सहज जीवन बाँच्ने अवस्था सिर्जना गर्न सक्नु पर्यो होइन भने उनीहरूको मृत्युअधिकार संरक्षित गरिनुपर्छ। अन्तमा, जीवन रहँदासम्म अन्य अधिकारको कुरा आउने हुँदा बाच्न पाउने अधिकारलाई सर्वाधिक महत्त्व दिइन्छ। तर बाच्न पाउनुको अर्थ सहजपूर्वक पीडारहित स्वस्थ जीवन बाँच्न पाउनुपर्छ। गम्भीर स्वास्थ्य समस्याका कारण असीम शारीरिक, मानसिक पीडायुक्त जीवन बाँचिरहेका व्यक्तिको बाच्न पाउने अधिकारको अर्थ पीडाबाट उन्मुक्तिका साटो थप शारीरिक, मानसिक, पारिवारिक र सामाजिक पीडा थोपर्नु भएकाले उनीहरूका लागि बाँच्न पाउनुभन्दा पीडामुक्त हुन वा जीवन समाप्त पार्ने अधिकार हुनुपर्छ।"
सबैले रक्तदान गर्नुपर्छ,"रगतका कुरा गर्नु जरुरी छ। कसैको अप्रेसन, डेलभरि, दुर्घटना या अन्य विभिन्न अवस्थामा रगतको आवश्यकता पर्छ। यसलाई परिपूर्ति गर्न रगतका कुरा जरुरी छ। रक्तदान गर्न १८ वर्ष पूरा गरेको र ४५ किलो तौल पार गरेको हुनुपर्छ । शारीरिक रूपमा तन्दुरुस्त व्यक्तिले नियमित ९० दिनको अन्तरालमा रक्तदान गर्न सकिन्छ। सरोजकुमार महतो अहिलेको अवस्थामा दुई जनालाई रगत आवश्यक पर्दा एक जनालाई मात्रै रक्तसञ्चार केन्द्रले उपलब्ध गराउन सकेको छ। यस्तो अवस्थामा सबैले नियमित रक्तदान गरेमा बाँकी एक जनाका लागि कमी रहेको रगत सहजै उपलब्ध गराउन सकिन्छ। देशमा १२० को हराहारीमा रक्तसञ्चार केन्द्र छ। जसमा प्रायः जसो व्यवस्थित रूपमा सञ्चालन हुन सकेका छैनन्। निःशुल्क रूपमा रक्तदान गरिन्छ। तर, रक्तसञ्चार केन्द्रमा जाँदा शुल्क लिइन्छ। स्थानीय, प्रदेश र संघीय सरकारले निःशुल्क रगत उपलब्ध गराउनुपर्छ। केही स्थानीय सरकारले सुरु गरिसके भने केही प्रदेश सरकारले गर्दै छन्। रगतको अभावलाई मध्यनजर गरी ब्लड फर नेपालले काम गरिरहेको छ। रक्तसञ्चार केन्द्रमा रगत पाइएन भने ब्लड फर नेपालले रक्तदाता खोजिदिन्छ। वर्तमान समयमा देशमै सम्भवतः पहिलो रगतसम्बन्धी भव्य कार्यक्रम हुँदै छ। जहाँ देशभरिका युवालाई एकै ठाउँमा ल्याएर रगतका विषयमा नेतृत्व विकास र व्यक्तित्व विकासका कुरा गर्ने जमर्को गरेका छौं। उक्त दुईदिने कार्यक्रमको तयारीमा हामी जुटिरहेका छौं। (महतो ब्लड फर नेपालका संस्थापक अध्यक्ष हुन्।)"
गण्डकी प्रदेशस्तरीय ब्याडमिन्टन प्रतियोगिता आजदेखि,"बागलुङ : गण्डकी प्रदेशस्तरीय ब्याडमिन्टन प्रतियोगिता आज (बुधबार) देखि सुरु हुने भएको छ। प्रदेश खेलकुदपरिषद् गण्डकीको आयोजना र जिल्ला खेलकुद विकास समिति बागलुङको व्यवस्थापनमा बागलुङमा प्रदेशस्तरीय महिलापुरुष ब्याडमिन्टन प्रतियोगिता हुने भएको हो। जिल्ला खेलकुद विकास समिति बागलुङले मंगलबार पत्रकार सम्मेलन गरी प्रतियोगिताको तयारी पूरा भएको जनाएको छ। पत्रकार सम्मेलनमा बोल्दै जिल्ला खेलकुद विकास समितिका अध्यक्ष कुमार खड्काले प्रतियोगितामा गण्डकी प्रदेशका ९ जिल्लाले सहभागिता जनाउने बताए। उनले कास्कीबाट ४ पुरुष र २ महिला तथा बागलुङ, म्याग्दी, पर्वत, मुस्ताङ, स्याङ्जा, मनाङ, लमजुङ, तनहुँ, गोरखा र नवलपुरबाट समान ३ पुरुष र २ महिला खेलाडीहरूले प्रतियोगितामा सहभागिता जनाउने बताए। प्रतियोगिताबाट आगामी मंसिर महिनामा कर्णाली प्रदेशमा हुने दसौं राष्ट्रिय खेलकुद प्रतियोगितामा प्रदेशबाट सहभागिता जनाउने ७ पुरुष र ५ महिला खेलाडी छनोट गरिनेछ। ब्याटमिन्टनमा ५ इभेन्टको प्रतिस्पर्धा हुने भए पनि प्रतियोगितामा महिला र पुरुष सिंगल इभेन्टका मात्र खेल हुने बागलुङ ब्याडमिन्टन संघका अध्यक्ष राजिन खड्काले बताए। प्रतियोगितामा ६ स्वर्ण, ६ रजत र १२ कांस्य पदकको लागि प्रतिस्पर्धा हुनेछ।"
दुर्गममा बढ्दै डिजिटल बैंकिङ,"काठमाडौं : दूरदराजमा बैंक तथा वित्तीय संस्थाहरूले जारी गरेका डिजिटल बैंकिङको पहुँच क्रमशः बढ्न थालेको छ। दुर्गम ठानिएका सुदूरपश्चिम, कर्णाली प्रदेशमा पनि लाखौंको संख्यामा मोबाइल बैंकिङ, इन्टरनेट बैंकिङ क्रेडिट कार्ड, डेबिट कार्डलगायतमा डिजिटल उपकरण प्रयोगकर्ता बढ्दै गएका छन्। यद्यपि डिजिटल बैंकिङ प्रविधिमा बागमती अगाडि र कर्णालीमा कम नै छ। केन्द्रीय बैंकले हालसालै वित्तीय क्षेत्र स्थायित्व प्रतिवेदनमार्फत क्रमशः दुर्गममा डिजिटल बैंकिङ फैलिँदै गएको देखाएको छ। प्रतिवेदनअनुसार दुर्गम क्षेत्रमा पनि पुरुषमा ६ प्रतिशत र ४ प्रतिशत महिलाहरूले डिजिटल भुक्तानीको प्रयोग गरेका छन्। डिजिटल भुक्तानी प्रणालीमा उक्त प्रतिशतमा दुर्गम क्षेत्रमा पनि विस्तारै पहुँच पुगेकोलाई सकारात्मक ठान्नुपर्ने बताउँछन्, डिजिटलविज्ञ तथा पूर्वबैंकर सञ्जीव सुब्बा। राष्ट्र बैंकले डिजिटल कारोबारलाई फस्टाउन नीतिगत व्यवस्थामा कानुनी छलाङ मारेको उनको भनाइ छ। केन्द्रीय बैंकदेखि, बैंक तथा वित्तीय संस्थालगायतले यसलाई धेरै बढावा दिएकाले पनि सहरी क्षेत्रमा राम्रै रूपान्तरण भएको छ। सहरी क्षेत्रमा पनि मध्यम वर्ग र यस माथिमा पहुँच पुगे पनि तल्लो वर्गमा भने अझै पहुँच पुगेको छैन, उनले अन्नपूर्णसँग भने। यता नेपाल राष्ट्र बैंकले एक अध्ययनले प्रदेशगत रूपमा वित्तीय उपकरण (डिजिटल)का प्रयोगकर्ताको आकर्षण बढ्दै गएको निचोड निकालेको छ। यद्यपि सहरी क्षेत्र ओगट्ने सुगम कहलिएका बागमती, कोशी, लुम्बिनी, गण्डकी, मधेस प्रदेशमा डिजिटल बैंकिङका प्रयोगकर्ता बढी छन्। प्रादेशिक आर्थिक गतिविधि अध्ययन आर्थिक वर्ष २०८००८१ को अर्धवार्षिक प्रतिवेदनअनुसार मोबाइल बैंकिङ प्रयोगकर्ताको संख्या सबैभन्दा बढी बागमती प्रदेशमा छ। जहाँ ७६ लाख १७ हजार ५ सय ९५ ले मोबाइल बैंकिङ चलाउँछन्। तर सबैभन्दा कम मोबाइल बैंकिङ प्रयोग गर्ने कर्णाली प्रदेशमा पनि ५ लाख ९२ हजार ९ सय ३६ को पहुँचमा यो प्रविधि पुगेको छ। यस्तै, मधेस प्रदेशमा मोबाइल बैंकिङ प्रयोगकर्ता २० लाख ७० हजार १ सय १४ रहेका छन्। यस्तै, कोशी प्रदेशमा २८ लाख, गण्डकीमा २२ लाख, १८ हजार, लुम्बिनी प्रदेशमा १० लाख २८ हजार र सुदूरपश्चिममा १२ लाख २ हजार हाराहारीमा मोबाइल बैंकिङका प्रयोगकर्ता रहेका छन्। नेपाल राष्ट्र बैंकले चालु आवको १० महिना (वैशाख)सम्म सार्वजनिक गरेको तथ्यांकले भने वाणिज्य बैंक, विकास र वित्त कम्पनीको मोबाइल बैंकिङ प्रयोगकर्ता मुलुकभर २ करोड ३७ लाख ९७ हजार हाराहारीमा रहेको उल्लेख गरेको छ। यस्तै, इन्टरनेट बैंकिङ प्रयोगकर्ता पनि सबैभन्दा बढी बागमती प्रदेशमा छन्। जहाँ ७ लाख ९४ हजार २ सय १२ ले इन्टरनेट बैंकिङ कारोबार गरेका छन्। सबैभन्दा कम कर्णाली प्रदेशमा पनि १४ हजार ४ सय ७८ ले इन्टरनेट बैंकिङ प्रयोग गर्छन्। यसैगरी क्रमशः इन्टरनेट बैंकिङ प्रयोगकर्ता मधेस प्रदेशमा १ लाख १७ हजार १ सय ९३, कोशी प्रदेशमा १ लाख ७० हजार, गण्डकीमा २ लाख ११ हजार, लुम्बिनी प्रदेशमा २ लाख ४९ हजार र सुदूरपश्चिममा ४४ हजार हाराहारीले इन्टरनेट बैंकिङ प्रयोग गरेका छन्। केन्द्रीय बैंकले चालु आवको वैशाखसम्म सार्वजनिक गरेको तथ्यांकले भने वाणिज्य बैंक, विकास र वित्त कम्पनीको इन्टरनेट बैंकिङ प्रयोगकर्ता मुलुकभर १९ लाख ३८ हजार हाराहारीमा रहेको उल्लेख गरेको छ। डेबिड कार्ड र क्रेडिट कार्ड प्रयोगकर्ताको संख्या सबैभन्दा बढी बागमती प्रदेशमा र सबैभन्दा कम कर्णाली प्रदेशमा रहेको छ। सबैभन्दा बढी डेबिड कार्डका प्रयोगकर्ता पनि बागमती प्रदेशमा ४९ लाख ७४ हजार ३ सय ३२ छन्। यस्तै, सबैभन्दा कम सुदूरपश्चिमाञ्चल प्रदेशमा पनि २ लाख ५८ हजारले डेबिट कार्ड प्रयोग गरेका छन्। यसैगरी क्रमशः यसका प्रयोगकर्ता कोशी प्रदेशमा १५ लाख २३ हजार, मधेस प्रदेशमा ११ लाख २७ हजार, मधेस प्रदेशमा ११ लाख २७ हजार, गण्डकीमा १० लाख ८१ हजार, लुम्बिनी प्रदेशमा ९ लाख ७१ हजार र कर्णालीमा ११ लाख ३९ हजार हाराहारीले डेबिट कार्ड प्रयोग गरेका छन्। केन्द्रीय बैंकले चालु आवको वैशाखसम्म सार्वजनिक गरेको तथ्यांकले भने वाणिज्य बैंक, विकास र वित्त कम्पनीको डेबिट कार्ड प्रयोगकर्ता मुलुकभर १ करोड २७ लाख ८९ हजार हाराहारीमा रहेको उल्लेख गरेको छ। यता कार्डमार्फत आवश्यकताको आधारमा कर्जा लिने प्रवृत्ति पनि सबै प्रदेशमा बढ्दै छ। सुदूरपश्चिममा सबैभन्दा कम क्रेडिट कार्ड प्रयोग गरेकोमा पनि ३ हजार २ सय ६५ पुगेका छन्। सबैभन्दा बढी बागमती प्रदेशमै छन्। जहाँ १ लाख ८० हजार बढीले क्रेडिट कार्ड प्रयोग गरेका छन्। केन्द्रीय बैंकले चालु आवको वैशाखसम्म सार्वजनिक गरेको तथ्यांकले भने वाणिज्य बैंक, विकास र वित्त कम्पनीको क्रेडिट कार्डका प्रयोगकर्ता मुलुकभर २ लाख ८६ हजार हाराहारीमा छन्। डिजिटल बैंकिङ प्रयोगकर्ताको संख्या कोभिडपछि बढी देखिएको हो। कोभिडका कारण भौतिकभन्दा अभौतिक कारोबार गर्नेहरू बढेकाले पनि डिजिटल बैंकिङमा फड्को मारेकोमा हरेक वर्ष प्रयोगकर्तासँगै कारोबार पनि बढ्दै गएको छ। रिटेल पेमेन्टको रूपमा प्रयोग हुने मोबाइल वालेट, मोबाइल बैंकिङसँगै कनेक्ट आईपीएस प्रयोगकर्ताको संख्या उल्लेख्य रूपमा बढेको हो। कोरोना भाइरसको संक्रमणपछि भएको लकडाउनमा डिजिटल बैंकिङ कारोबारमा आकर्षण बढ्दै गएको हो। बैंक तथा वित्तीय संस्थाहरूले पनि यसलाई जोड दिँदै अब नगदरहित बैंकिङ कारोबारमा केन्द्रित हुँदै आएको देखिन्छ। तर यस्तो प्रयोग शतप्रतिशत ग्राहकमा नपुगेकाले प्रविधिबारे जनचेतना अर्थात् डिजिटाइजेसनबारे वित्तीय साक्षरता जगाउन अझै जरुरी भएको पनि बैंकरहरूले महसुस गरेका छन्। यसको प्रयोग र सुरक्षा बढाउनका लागि र प्रायः डिजिटल कारोबार बढेसँगै यसमा आउने गुनासो पनि बढेको छ। आगामी दिनमा डिजिटल भुक्तानीलाई बढाउँदै जाने क्रममा यसलाई सुरक्षित बढाउनेमा केन्द्रीय बैंक सजग छ। यसैले पनि भुक्तानी प्रणालीसम्बन्धी एकीकृत निर्देशन २०७९ ले पनि सुरक्षामा जोड दिएको छ। यसैगरी चालु आर्थिक वर्षलाई भुक्तानी प्रवद्र्धन वर्षको रूपमा मनाउन सबै बैंक तथा वित्तीय संस्था, भुक्तानी सेवा प्रदायक तथा सञ्चालक संस्थाहरूलाई कम्तीमा एउटा डिजिटल वित्तीय साक्षरता कार्यक्रम गरेर यसको जानकारी केन्द्रीय बैंकलाई गर्न पत्र पठाएको उनले जानकारी दिए। यो राष्ट्रिय भुक्तानी बोर्डले गरेको निर्णयअनुसार निर्देशन दिएको हो। बैंकिङ प्रणालीमा हुने कारोबारलाई डिजिटाइजेसनमा थप जोड दिन नेपाल राष्ट्र बैंकले सीमा बढाउँदै आएको छ। क्यूआर कोड, मोबाइल बैंकिङ, इन्टरनेट बैंकिङ, वालेटलगायतबाट हुने डिजिटल कारोबारको सीमा बढाइएको छ। अहिले केन्द्रीय बैंकले वालेटमा कारोबार गर्ने सीमा पनि बढाएको छ। विद्युतीय कारोबार बढेसँगै जोखिम पनि चुनौतीको रूपमा देखिन थालेको छ। कारोबारमा जोखिम सिर्जना नहोस् भन्नेमा सजग रहेर निर्देशनहरू सम्बद्ध संस्थालाई दिइरहेको नेपाल राष्ट्र बैंक भुक्तानी व्यवस्थापन विभागले बताएको छ।"
"नेप्से परिसूचक २१ सय विन्दुमाथि, ५ अर्ब माथिको सेयर कारोबार","काठमाडौं : साताको तेस्रो कारोबार दिन मंगलबार भारी अंकले बढेको सेयर बजार यसदिन सामान्य अंकले बढेर बन्द भएको छ। आज नेप्से परिसूचक ३७९ अंकले बढेर २१०४२२ विन्दुमा अडिएको छ। अघिल्लो कारोबार दिन नेप्से परिसूचक ४७०४ प्रतिशतले बढेको थियो। सो दिन ४ अर्ब ५७ करोड ६८ लाख रुपैयाँ बराबरको सेयर कारोबार भएको थियो। मंगलबार सेयर बजारमा डबल सर्किट लागेको थियो। सत्ता समीकरण फेरिएसँगै सेयर बजारमा उछाल आएको लगानीकर्ताको अनुमान थियो। तर,एक दिन बित्न नपाउँदै सेयर बजार आफ्नै लयमा फर्किएको छ। यसदिन ३१४ स्क्रिप्सको १ करोड ७१ लाख ३४ हजार ८२ कित्ता सेयर ५ अर्ब ८ करोड ३५ लाख २८ हजार ९३५ रुपैयाँमा खरिदबिक्री भए। सामान्य अंकले बढेको सेयर बजारमा दुई कम्पनीको सेयर सकारात्मक सर्किट लेभलमा कारोबार भएको छ। सिन्ट्रल फाइनान्स र आइसीएफसी फाइनान्सको सेयर १० प्रतिशतले बढ्यो। गुहेश्वरी मर्चेन्ट बैंक एन्ड फाइनान्सको ९९८ प्रतिशतले बढ्दा मञ्जुश्री फाइनान्सको ९९६ प्रतिशत र सप्तकोशी डेभलपमेन्ट बैंकको ८०८ प्रतिशतले मूल्य बढ्यो। कारोबार रकमका आधारमा मञ्जुश्री फाइनान्स शीर्षस्थानमा रह्यो। सो कम्पनीको २३ करोड मूल्य बढीको सेयर कारोबार भयो। आइसीएफसी फाइनान्सले १७ करोड मूल्यको सेयर कारोबार गर्दा रिलाइन्स फाइनान्सको १६ करोड,सेन्ट्रल फाइनान्सको १३ करोड र जानकी फाइनान्सको १२ करोड मूल्य बराबरको सेयर कारोबार भयो। यसदिन पाँचवटा समूहको उपसूचक बढ्दा अन्यको सूचक नकारात्मक देखिएका छन्। ट्रेडिङ र फाइनान्सको सूचक ६ प्रतिशत बढिले बढ्यो।डेभलपमेन्ट बैंकको २७१ प्रतिशतले सूचक बढ्दा इन्भेस्टमेन्टको ०१८ प्रतिशत र बैंकिङ समूहको उपसूचक ०६३ प्रतिशतले बढ्यो। कारोबारमा आएका १०१ स्टक्सको मूल्य बढ्दा १३६ वटाको घट्यो। १० वटा स्टक्सको मूल्य भने स्थिर रह्यो।"
सुनको अवैध पैठारीमा ६० प्रतिवादी,"काठमाडौं : जिल्ला सरकारी वकिल कार्यालय, काठमाडौंले अवैध रूपमा सुन पैठारी, बेचबिखन र भुक्तानीमा संलग्न चिनियाँ, भारतीय र बेल्जियम नागरिकसहित ६० जनाविरुद्ध मंगलबार मुद्दा दायर गरेको छ। प्रहरी केन्द्रीय अनुसन्धान ब्युरो (सीआईबी)ले गरेको अनुसन्धानका आधारमा जिल्ला अदालत काठमाडौंमा दायर मुद्दामा ३६ जना नेपालीलाई प्रतिवादी बनाइएको छ। यो समूहले पटकपटक गरी ३१ सय ९४ किलो ६६८ ग्राम सुन अवैधरुपमा पैठारी गरेको प्रहरी अनुसन्धानमा पाइएको छ। जसको प्रचलित बजार मूल्य ३० अर्बभन्दा बढी रहेको छ। कुङ्गा टासी शेर्पा भन्ने गेंगा झाछि, शेरब ग्याल्मो, लुओरोङ गोङबो, वाङ दाओजिन, पेङ योङजिङ, झोङ जियाङहु, झोङ जिङचुआन, पिङ लिङफेङ, टेरेन्स सीलगायतका १५ जना चिनियाँ नागरिक प्रतिवादी छन्। त्यस्तै प्रतिवादी बनाइएका अन्य भारतीय नागरिकहरू सिद्धनाथ अशोक गायकवाड, प्रशान्त गणेश बजबलकर, धीरज दिनेश भोइटे, बैजनाथ ब्रम्हादत्त गोयल, अभिजित तानाजी मुलिकलगायत ८ जना रहेको सरकारी वकिल कार्यालयले जनाएको छ। बेल्जियम नागरिक दावा छिरिङलाई पनि प्रतिवादी छन्। प्रतिवादीमध्ये १८ जनालाई पक्राउ गरी अभियोगपत्रका साथ पेस गरिएको छ। एक जना प्रतिवादी फुनछुक खाम्पा अस्पतालमा उपचाररत भर्ना भएकाले डिस्चार्जपछि उपस्थित गराउने जनाइएको छ। ११ जना प्रतिवादीहरू काठमाडौं जिल्ला अदालतको आदेशमा यसअघि कारागार चलान भएका हुन्। बाँकी फरार छन्। प्रतिवादीविरुद्ध अवैध सुन भन्सार चोरी पैठारी, संगठित अपराध, नागरिकता ऐन, राहदानी ऐन, नेपाल राष्ट्र बैंक ऐन, भुक्तानी तथा फछ्र्योट ऐन, नागरिकता किर्ते तथा हातहतियार खरखजनासम्बन्धी कसुरमा मुद्दा दायर गरिएको छ। एक वर्षको अवधिमा सुन तस्करीसम्बन्धी दायर गरिएको यो दोस्रो मुद्दा हो। यसअघि २०८० भदौ ३१ गते काठमाडौं जिल्ला अदालतमा मुद्दा दायर गरिएको थियो। त्यसबेला २९ जनालाई प्रतिवादी कायम गरी मुद्दा दायर भएको थियो। तत्काल पक्राउ परेका २५ जनामध्ये काठमाडौं जिल्ला अदालतले २४ जनालाई पुर्पक्षका लागि थुनामा पठाएको थियो। २०८० साउन २ गते त्रिभुवन अन्तर्राष्ट्रिय विमानस्थलमा ६० किलो ७१६ ग्राम अवैध सुन बरामद भएको भएपछि प्रहरीले अनुसन्धान अघि बढाएको थियो। सुनको अवैध पैठारी (तस्करी) नियन्त्रणसम्बन्धी जाँचबुझ आयोग, २०८० ले तयार पारेको प्रतिवेदनले दिएको सुझाव तथा सिफारिसलाई अध्ययन विश्लेषण गरी अनुसन्धान गरिएको केन्द्रीय अनुसन्धान ब्युरो (सीआईबी)ले जनाएको छ। कसरी ल्याइयो सुन ? घरायसी, वर्कसप, औद्योगिक तथा कन्सर्टमा प्रयोग हुने विभिन्न प्रकारको विद्युतीय उपकरणको भित्रि भागमा सुन हालेर तस्करी गरेको अनुसन्धानमा देखिएको छ। स्मार्ट वाच घडी, सेभरभित्र अवैध सुन हालेर ल्याएको समेत पाइएको छ। पक्राउ परेका चिनियाँ नागरिक लिन जिक्वाङले एकवटा दाह्री काट्ने सेभरमा ५० ग्राम सुन र प्रति १ वटा स्मार्ट वाचमा २० ग्राम सुन ल्याउने गरेको बयान दिएको अभियोगपत्रमा जनाइएको छ। उनले १ सय ५० वटा सेभरमा ७ किलो ५ ग्राम र ७५ वटा स्मार्ट घडीमा एक किलो पाँच ग्राम सुन अवैध रूपमा भित्र्याएको प्रहरी अनुसन्धानमा पाइएको छ। सुनको अवैध पैठारीका लागि रेडी ट्रेड प्रालि नामक कम्पनी दर्ता गरेको पाइएको छ। सुनलाई सवारी साधनको ब्रेक प्याडको स्वरूप बनाइ ब्रेक प्याडकै कार्टुनमा प्याक गरी अवैध रूपमा पैठारी गरिएको प्रहरी अनुसन्धानमा देखिएको छ। भन्सार छलेर अवैध रूपमा सुनको ओसारपसार गरी सुन व्यवसायीलाई चलनचल्तीको भन्दा कम मूल्यमा बिक्री गर्ने परेको पाइएको छ। नेपाल तथा भारतीय बजारमा बिक्रीसमेत गरी ३० अर्ब ८४ करोड १२ लाख २६ हजार ४ सय ४० रुपैयाँ लाभ लिएको अभियोग पत्रमा उल्लेख छ। कम्पनी खडा गरेरै अवैध सुन आयात सुन पैठारी गर्न नेपाल राष्ट्र बैंकको स्वीकृत चाहिन्छ। कुनै व्यक्तिगत फर्म वा व्यक्तिले पैठारी गर्न पाउने कानुनी व्यवस्था छैन। तर, तस्करीमा संलग्न नेपाली र चिनियाँ नागरिकले अवैध सुन पैठारीका लागि कम्पनी स्थापना गरेको पाइएको छ। हङकङबाट विभिन्न मालवस्तुभित्र अवैध सुन छिपाइ ल्याइ सुन निकाली गाली पगाली सानोसानो परिमाणका बनाएर बिक्री गर्ने गरेको पाइएको छ। ५ वटा कम्पनीबाट मात्रै २८ सय ३१ किलो ८९ ग्राम सुन अवैध रूपमा पैठारी गरेको पाइएको छ।"

शीर्षक,विवरण
विद्यार्थी पठाउनुछ समुदायमा,"हाम्रो पहिलो ब्याचका १० विद्यार्थीले इजरायलमा हमासको आक्रमणमा परी ज्यान गुमाए। गत वर्ष ७ अक्टोबरमा भएको उक्त घटनामा परेका विपिन जोशीको अवस्था अझै अज्ञात छ। झन्डै चार वर्षको मेहेनतपछि तयार भएका दक्ष कृषि प्राविधिक हामीले गुमायौं। उक्त घटनापछि विश्वविद्यालयले ठूलो पाठ सिकेको छ। हामीले विद्यार्थीलाई हाम्रै स्रोत साधनको उपयुक्त प्रयोग र नवीनतम् प्रविधिहरूको प्रयोगबाट विश्वविद्यालयमै थप ज्ञान र अनुभव आर्जन गर्ने वातावरण बनाइरहेका छौं। विश्वविद्यालयले नेपालका लागि इजरायलका राजदूत हनान गोडरसमक्ष फार्म एक्सिलेन्स सेन्टर स्थापनाका लागि प्रस्ताव पेस गरेका छौं। उहाँहरू निकै सकारात्मक हुनुहुन्छ। विश्वविद्यालयका ९३ जना विद्यार्थी देशका २२ जिल्लामा खोज, अनुसन्धान र इन्टर्नसीप गरिरहेका छन्। विश्वविद्यालयले थप ल्याबहरू स्थापना गर्नका लागि स्थानीय, प्रदेश र संघीय सरकारसँग संवाद गरिरहेको छ। कृषिलाई नै मुख्य प्राथमिकता दिएको सुदूरपश्चिम प्रदेश सरकारले विश्वविद्यालयसँग सहकार्य गर्नुपर्छ भनेर प्रस्ताव गरेका छौं। अध्ययन गरेर सिकेको सीपलाई व्यवहारमा उतार्न हामीले ३१ जना विद्यार्थीलाई ४५ दिने व्यावसायिक तालिम प्रदान गरेका छौं। यसमा कृषि कम्पनीहरू, एनजीओ, आइएनजीओहरूले सहयोग गरिरहेका छन्। विश्वविद्यालयले उत्पादन गरेका दक्ष कृषि प्राविधिकहरूलाई समुदायसम्म पुर्याएर व्यावसायिक कृषक बनाउने अभियान सुरु गरिएको छ। विद्यार्थीले प्रस्ताव गरेको उत्कृष्ठ योजनालाई छनोट गरी बीउ पुँजी (सिड मनी) उपलब्ध गराएर कृषि उत्पादन, नयाँ अनुसन्धानमा विश्वविद्यालयले मद्दत पुयाउने छ। यसले थोरै संख्यामा भए पनि पढेर विदेश नै जान्छु भन्ने मानसिकताबाट विद्यार्थीलाई आफ्नै देशमा केही गर्ने प्रेरणा मिल्नेछ भन्ने विश्वास हामीले लिएका छौं। स्थानीय सरकार, प्रदेश सरकार, संघीय सरकार र विश्वविद्यालय अनुदान आयोगलेसमेत यसमा सहयोग गर्नुपर्छ। (डाअधिकारी सुदूरपश्चिम विश्वविद्यालय कृषि विज्ञान संकायका डिन हुन्।)"
नेपाल र यमनबीचको खेल २२ गोलको बराबरीमा टुंगियो,साउदी : फिफा विश्वकप २०२६ तथा एशियन कप २०२७ को संयुक्त छनोट अन्तर्गत दोस्रो चरणको दोस्रो खेल नेपाल र यमनबीच बराबरीमा टुंगिएको छ। ११ जुन २०२४ का दिन साउदी अरेबियाको दमाम शहर स्थित प्रिन्स मोहम्मद बिन फाहाद स्टुडियोमा भएको खेलमा नेपालले यमसँग २२ गोलको बराबरीमा खेलेको हो। खेलको पहिलो हाफमा यमनले नेपालविरुद्ध ९ औं मिनेटमा पहिलो गोल गरेको थियो। नेपालका लागि २२औं मिनेटमा सञ्जिव बिष्टले गोल गर्दै खेललाई ११ को बराबरीमा ल्याएका थिए। यमनसँगको पहिलो हाफ ११ गोलको बराबरीमा खेलेको नेपालले दोस्रो हाफको ६६ औं मिनेटमा जिलेस्पी जंग कार्कीले गोल गर्दै नेपाललाई २१ अन्तरले अग्रता दिलाएका थिए। यमनले अतिरिक्त ९१ औं मिनेटमा नेपालको लागि गोल गर्दै खेललाई २२ को बराबरिमा पुर्याएका थिए। यमनको तर्फबाट नसीम अल गाहवाही र मोहम्मद अल दाहीले ११ गोल गरेका थिए। साथै खेल हेर्न र खेलाडीलाई हौशला दिनका लागि ३ हजारभन्दा बढी नेपाली दर्शकहरूको उपस्थिति रहेको थियो। नेपालले अहिलेसम्म खेलेको ६ खेलमा २० गोल खाँदा २ गोल फर्काउन सफल भएको छ। यो खेलसँगै नेपालका गोलकिपर अहिलेका क्याप्टेन किरण कुमार लिम्बुले आफ्नो १०० औं खेल खेलका छ्न्। समूह एच मा रहेको नेपालले यसअघि पनि पाँचै खेलमा पराजय भोगेको थियो। नेपाल युएईसँग ४० र यमनसँग २० ले पराजित भएको थियो। त्यस्तै नेपालले बहराइसँगको पहिलो खेल ५० र दोस्रो खेल ३० ले गुमाएको थियो। पुनः युएईसँग ४० गोल अन्तरले हारेको थियो।
बर्षाले नेपाल र श्रीलंकाबीचको खेल रद्ध,काठमाडौं : आईसीसी पुरुष टी २० विश्वकप क्रिकेट प्रतियोगिताअन्तर्गत नेपाल र श्रीलंकाबीचको खेल रद्ध भएको छ। अमेरिकाको फ्लोरिडास्थित ब्रोआर्ड काउन्टी रंगशालामा बर्षा भएपछि खेल रद्ध भएको हो । नेपाली समयअनुसार बुधबार बिहान ५:१५ बजेदेखि सुरु हुने भएपनि लगातारको बर्षाले टस नभई खेल रद्ध गरिएको हो। बर्षाले खेल रद्द भएसँगै दुबै टिमलाई ११ अंक बाँडिएको छ। बर्षाका कारण टेस्ट मान्यता प्राप्त राष्ट्र श्रीलंकासँग नेपाल पहिलो पटक आमनेसामने हुनबाट चुकेको छ। योसँगै श्रीलंकामाथि विजयी हासिल गर्दै नेपाललाई विश्वकपको सुपर आठमा प्रवेश गर्नका लागि धक्का लागेको छ। योसँगै समूह डीबाट दक्षिण अफ्रिका सुपर आठमा पुग्ने सुनिश्चित भएको छ। नेपालले आगामी दुई खेल नै जितेको खण्डमा मात्र सुपर आठमा पुग्ने छ। आईसीसी टी २० विश्वकप क्रिकेट प्रतियोगिताअन्तर्गत वर्षाको कारण रोकिएको यो दोस्रो खेल हो। यस अगाडि समूह बी मा स्कटल्यान्ड र इंग्ल्यान्डबीचको खेल रद्द भएको थियो । अन्य २३ मध्ये २१ खेलको नतिजा आएको छ। नेपाल पहिलो खेलमा नेदरल्यान्डसँग ६ विकेटले पराजित भएको थियो। यता श्रीलंकाको दक्षिण अफ्रिकासँग ६ विकेट र बंगलादेशसँग २ विकेटले पराजित भएको थियो।
"क्यानमाथि विश्वकपमा आर्थिक अपचलनको आरोप छ, आयोग गठन गरेर छानबिन गरौं : आचार्य","काठमाडौं : नेकपा एमाले सांसद भीमप्रसाद आचार्यले नेपाल क्रिकेट संघ (क्यान) ले आर्थिक अपचलन गरेको आरोप लगाएका छन्। बुधबार प्रतिनिधिसभा बैठकमा बोल्दै सांसद आचार्यले अमेरिका र वेस्ट इण्डिजको संयुक्त आयोजनामा भइरहेको विश्व कपमा क्यान नेतृत्वबाट अमेरिकामा अनेकौं खालका गलत काम गरेको गुनासो आएको भन्दै आयोग गठन गरेर छानबिन गर्नुपर्ने माग गरे। उनले क्यान नेतृत्वले नेपाललाई जिताउन नभइ हराउन भूमिका खुलेको,खेलाडीहरूलाई शीर निहुराएर हिँड्नुपर्ने अवस्था बनाएको,आर्थिक अपचलन गरेकोजस्ता अनेकौं गुनासो आइरहेको बताए। क्यानले सन्दीप लामिछानेलाई १५ सदस्यीय खेलाडीको टोलीमा समावेश नगराउँदा अमेरिकाले भीसा नदिएको उनले दावी गरे। उनले अवैधरुपमा जर्सीहरू लगेर अमेरिकामा नेपालीहरूलाई महंगोमा बेचेर रकम हिनामिना गरेको गुनासो आएको बताए। 'सर्वोष्कृष्ट खेलाडी सन्दीप लामिछानेलाई १५ सदस्यीय खेलाडीको टोलीमा समावेश नगराउँदा उनले भीसा पाएन। जिताउन लाग्नुपर्ने क्यान नेतृत्वको टोलीले राम्रो खेलाडीलाई हराएर किन टिम बनायो। नेपाललाई जिताउने हो कि हराउने काम गरेको हो त्यहाँ नेपालीले कुरा उठाएका छन्। १० जनाको टोलीमा जाने सर्पोर्टिङ ग्रुप स्टाफ भन्ने हुन्छ। डाक्टरको अनिवार्य राख्नुपर्छ। डाक्टरलाई कटाएर एकजना महिलाको नाम राखियो। जसले गर्दा आइसीसीले अस्वीकार गर्यो। यसले नेपालीको प्रतिष्ठामा ठूलो आघात पुगेको छ,'उनले भने,'खेलाडीहरूलाई होटलमा उभ्याएर त्यहाँ चन्द उठाएर दुरूपयोग गरेको गुनासो आएको छ। अवैधरुपमा जर्सीहरू अमेरिका लगेर नेपालीहरूलाई महंगोमा बेचेर रकम हिनामिना गरेको गुनासो आएका छन्। अमेरिका बस्ने नेपालीहरूबाट चन्दा उठाइ क्यानको खातामा जम्मा नगरेको गुनासो आएको छ। ८० डलर पर्ने टिकट १३५ डलर ब्ल्याकमा बिक्री गरेको गुनासो आएको छ। ४०० वटा टिकट र २० वटा भीआईपी पासको पनि अवैध ढंगले बिक्री गरेको भन्ने गुनासो आइरहेको छ। आयोग गठन गरेर क्यानमाथि छानबिन हुनुपर्छ।'"
"नामिबियाविरुद्ध अस्ट्रेलियाको शानदार जीत, पावरप्लेमै भेट्टायो लक्ष्य","काठमाडौं : आईसीसी टी२० विश्वकप क्रिकेटमा अष्ट्रेलियाले नामिबियालाई ९ विकेटले पराजित गरेको छ। वेष्टइन्डिजको नर्थ साउण्डमा आज बिहान भएको खेलमा नामिबियाले दिएको ७३ रनको लक्ष्य अष्ट्रेलियाले १ विकेटको क्षतिमा ५४ ओभरमा पूरा गरेको हो। समूह बी रहेको अष्ट्रेलिया लगातार तेस्रो जित हात पारेर सुपर आठमा पुगेको छ। अष्ट्रेलियाका लागि डेभिड वार्नरले ट्रभिस हेडले १७ बलमा ३४ रन, डेभिड वार्नरले ८ बलमा २० रन र मिचेल मार्स ९ बलमा १८ रनको योगदान गरे। वार्नरले ८ बलमा एक छक्का र तीन चौका प्रहार गरे। नामिबियाका लागि डेभिड विसले एक विकेट लिएका हुन्। त्यसअघि पहिले ब्याटिङ गरेको नामिबिया १७ ओभरमा सबै विकैट गुमाएर ७२ रन बनाएको थियो। नामिबियाका जेराल्ड इरास्मसले ३६ र माइकल भान लङ्गेनले १० रन बनाए। अन्य ब्याट्सम्यानले दोहोरो अंक जोड्न सकेनन्। अष्ट्रेलियाका लागि एडम जाम्पा सर्वाधिक ४ विकेट, मर्कस स्टोनिस र जोश हेजलवुडले २२, प्याट किमिन्स र नाथन एसिसले ११ विकेट लिएका थिए।"
विज्ञापन कारोबारसम्बन्धी आचारसंहिता लागू गर्न मिडिया र विज्ञापन एजेन्सीबीच सम्झौता,"काठमाडौं : मिडिया सम्बद्ध संस्था र विज्ञापन एजेन्सी संगठनबीच विज्ञापन कारोबारसम्बन्धी आचारसंहिता लागू गर्ने विषयमा सहमति भएको छ। नेपाल विज्ञापन संघ (आन), राष्ट्रिय विज्ञापन संघ नेपाल (नान), नेपाल मिडिया सोसाइटी र मिडिया एलायन्सले व्यावसायिक साझेदारीको सम्झौता पत्रमा हस्ताक्षर गरेका छन्। सम्झौता पत्रमा मिडिया सोसाइटीका अध्यक्ष शुभशंकर कँडेल, मिडिया अलायन्सका अध्यक्ष भाष्करराज राजकर्णिकार, नेपाल विज्ञापन संघका अध्यक्ष सुदिप थापा र राष्ट्रिय विज्ञापन संघका अध्यक्ष धर्मेन्द्रकाजी श्रेष्ठले हस्ताक्षर गरेका छन्। मूलधारका सञ्चारमाध्यममा विज्ञापन कारोबार गर्दा विज्ञापन कारोबार गर्नका लागि सम्बन्धन प्राप्त विज्ञापन व्यवासायिक संस्था (एजेन्सी)सँग मात्र व्यवासायिक कारोबार गर्नु सम्झौताको मुख्य उद्देश्य रहेको विज्ञप्तिमार्फत् जनाइएको छ। 'यसले विज्ञापन दररेटमा जथाभाबी चलिरहेको विकृतिलाई रोक्नेछ र स्वस्थ प्रतिस्पर्धासहित विज्ञापन व्यवसायी तथा सञ्चारमाध्यमलाई थप ब्यावसायिक बनाउनलाई मद्धत गर्नेछ,' विज्ञप्तिमा भनिएको छ। सम्झौता पत्रमा विभिन्न बुँदमा आचारसंहिता पनि खुलाइएको छ। जस्तै विज्ञापन एजेन्सीलाई दिएको १५ प्रतिशत कमिशन र मिडिया मार्केटिङ एजेन्सीले वाइङ्गको हकमा प्राप्त गर्ने अधिकतम थप ७ प्रतिशत शुल्क बापतको रकमबाट विज्ञापनदातालाई छुट दिन पाइनेछैन। त्यस्तो रकम एजेन्सी सन्चालन, भौतिक पूर्वाधार तथा प्रविधि, स्तर उन्नति, मानव संसाधन, बृत्तिविकास तथा ब्यावसायिक प्रतिफलको लागि प्रयोग गर्नु पर्ने आचारसंहितामा उल्लेख छ। यस्तो छ सम्झौता पत्र: २०६२।०६३ को महान जनआन्दोलन सम्पन्न गर्न, संविधानसभाको निर्वाचन सम्पन्न गर्न, गणतन्त्र घोषणा गर्न, नयां संविधान निर्माणको क्रममा संविधान सभाका सूचनाहरु जनसमक्ष पुर्याउन, जनचाहना बारे संविधानसभा, सरकार र राज्य पक्षलाई जागरुक बनाउँदै नयाँ संविधान निर्माण र नयाँ संविधानअनुसार सम्पन्न निर्वाचनमा स्थिर र बहुमत प्राप्त सरकार गठन हुने वातावरण बनाउन महत्वपूर्ण योगदान गर्ने काममा नेपालका सञ्चार माध्यमहरुले निर्वाह गरेको महत्वपूर्ण भूमिकाको स्मरण गराउन चाहन्छौं । नेपालका छापा र विद्युतीय आमसञ्चार माध्यमहरुले नागरिकको सूचनाको हक र विचार तथा अभिव्यक्ति स्वतन्त्रताको मौलिक हक नागरिकले उपभोग गर्न सक्ने अवस्था निर्माण गरेको मात्र होइन सरकारको कतिपय सहि नीति तथा कार्यक्रम सफल बनाउन र सरकारको गलत कामको सूचना सम्प्रेषण गर्न अतुलनीय योगदान गरेको सर्वविदितै छ । त्यसका अलावा कोभिड१९ को विश्व महामारीकाविरुद्ध लड्ने सरकारको सम्पूर्ण योजना र नीतिका पक्षमा बिनाशर्त नेपालका आमसञ्चार माध्यमले चर्को मूल्य चुकाएर पनि बहस, पैरवी र सहयोग गर्दै आएको पनि सर्वविदितै छ । देशको अखण्डता, स्वाधीनता, शान्त र समृद्ध लोकतान्त्रिक गणतन्त्र नेपाल निर्माणको लक्ष्य प्राप्त गर्न, जातीय सद्भाव अभिवृद्धि गर्न, भाषा, संस्कृतिको पुनरुत्थान गर्दै आर्थिक समृद्धि प्राप्त गर्न आवश्यक ज्ञान र सूचना नागरिक समक्ष प्रवाह गर्ने कार्यमा नेपालका मूल प्रवाहका आमसञ्चार माध्यमहरुले खेलेको भूमिका पनि स्पष्टै छ । पछिल्लो समय कोभिड१९ को महामारी पछि उत्पन्न अप्ठेराहरु, रसिया युक्रेन युद्ध र पछिल्लो समय चलिरहेको ईजरायल प्यालेस्टाइन युद्ध लगायतबाट अर्थतन्त्रमा परेको नकारात्मक असरबाट नेपालका आमसञ्चार माध्यमहरु पुरै वौरिन पाएका छैनन् र अझै जीवन मरणको दोसाँधमा छन् । तसर्थ नेपालका आमसञ्चार माध्यमलाई जीवन्त बनाइराख्न अत्यावश्यक भएको छ । सरकारले केहि वर्ष यता शिक्षा, बिमा, स्वास्थ्य, मदिरा लगायत बिभिन्न क्षेत्रहरुको विज्ञापन खर्चमा कडाइ गरेकोले पनि मिडिया उद्योगलाई आघात पुगीरहेकै थियो भने यसै सन्दर्भमा विज्ञापन बजारमा एउटा गम्भीर विकृतिलाई पनि यथाशीघ्र सच्याउन आवश्यक छ । सरकारी निकायहरुले गर्ने विज्ञापन वापत सरकारी ढुकुटीबाट जुन खर्च भइराखेको छ त्यसमध्ये सञ्चार माध्यमले पाइरहेको रकम अत्यन्तै न्यून छ । अधिकांश रकम अनुचित तवरबाट बीचैमा गायब भइराखेको छ । उदाहरणका लागि विज्ञापन दर प्रति कोलमसेन्टिमिटर रु १४०० भएको कुनै एउटा दैनिकले सस्तोमा छपाउने होडमा अस्वस्थ प्रतिस्पर्धा गराई रु १०० पनि नपाउने स्थिति बनेको छ । विद्युतीय सञ्चार माध्यमहरुको हालत पनि उस्तै उस्तै छ । यसमा केहि विज्ञापन एजेन्सी, केहि स्वया मिडिया र धेरै विज्ञापनदाताहरुको पनि भूमिका रहेको स्पष्ट छ । यसले गर्दा मिडिया क्षेत्र आफ्नो आम्दानी घटेर निकै प्रभावित बन्न पुगेको छ र आफ्ना कर्मचारीहरुलाई तलव समेत खुवाउन नसक्ने अवस्थामा पुगेको छ । अर्कोतिर, सरकार, संघसंस्थाद्वारा मिडिया उद्योग संकुचन हुने गरी विज्ञापनको दायरा वा सीमा तोकिएको अवस्था छ । सरकारका कतिपय नीति जसले स्वास्थ्य, शिक्षा, बिमा क्षेत्रमा मिडियामा गरिने विज्ञापनमाथिको खर्चको सीमा तोक्ने, मदिरालगायत कतिपय क्षेत्रका विज्ञापनमा प्रतिबन्ध लगाउने कार्यले करोडौं लगानीमा खुलेका र लाखौंलाई रोजगारी प्रदान गरिरहेका मिडियाहरु आर्थिक रुपमा धराशायीजस्तै बन्न पुगेका छन् । एउटा प्रजातान्त्रिक मुलुकमा मिडिया यसरी नै चल्ने वा चलाईने हो भने सरकारलाई खबरदारी गर्ने र समाजमा भएका बिकृतिहरुलाई उजागर गर्ने काम कसले गर्ला ? सामाजिक सन्जाललाई नै मिडिया मान्ने हो र भिडले नै समाज डोर्याओस भन्ने हो भने केहि छैन । हैन भने एउटा बलियो मिडिया हुनु कुनै पनि बिकसित समाजका लागि अपरिहार्य हो । अहिले मिडिया निर्बाध रूपमा चल्ने वातावरण बनाउने काम माथि उल्लिखत सबैको हो र विज्ञापन ब्यवसाय र मिडियालाई मर्यादित बनाउन सकेनौं भने भोलि ठुलै समस्या आउन सक्छ। यो परिप्रेक्ष्यमा हामी विज्ञापन एजेन्सीहरुका छाता सागठन र मुलधारका मिडिया सास्थाहरुका छाता सागठनहरुका बीचमा एउटा आचार साहिता लागु गर्न एउटा ब्यावसायिक साझेदारीको सम्झौता गरिएको छ । साथै, विज्ञापन सम्बन्धी कारोवार ब्यवस्थापन तथा अनुगमन कार्यविधि पनि बनाएर लागू गर्ने तयारीमा पुगेका छौ । यसलाई पूर्ण रुपमा पालना गर्ने र गराउने कार्यमा सम्बन्धित सबैलाई सहयोग गर्न हार्दिक अनुरोध पनि गर्दछौं । यो ब्यावसायिक साझेदारीको सम्झौतापत्रको एउटा प्रमुख उद्धेश्य मूलधारका सञ्चारमाध्यमहरुमा विज्ञापन कारोबार गर्दा विज्ञापन कारोबार गर्नका लागि सम्बन्धन प्राप्त विज्ञापन व्यवासायिक संस्था (एजेन्सी) सँग मात्र व्यवासायिक कारोबार गर्नु गराउनु हो । यसले विज्ञापन दररेटमा जथाभावी चलिरहेको विकृतिलाई रोक्नेछ र स्वस्थ प्रतिस्पर्धा सहित विज्ञापन व्यवसायी तथा सञ्चारमाध्यमहरुलाई थप ब्यावसायिक बनाउनलाई मदत गर्नेछ । यस दिशामा नेपाल सरकार विज्ञापन बोर्डले गरिरहेका प्रयासहरुमा पनि हाम्रो यस सम्झौताले सहयोग गर्ने छ । सम्झौतापत्रका मुख्य बुँदाहरू  नेपाल सरकारको सम्बन्धित निकाय तथा विज्ञापन बोर्डमा प्रक्रिया पूरा गरेर दर्ता भई नियमित नवीकरण भएको हुनुपर्नेछ । साथै नेपाल विज्ञापन संघ (आन) वा राष्ट्रिय विज्ञापन संघ नेपाल (नान), को सदस्य भएको हुनुपर्छ ।  विज्ञापन एजेन्सीले विज्ञापन कारोबार गर्न आवश्यक भौतिक पूर्वाधार नेपाल विज्ञापन संघ वा राष्ट्रिय विज्ञापन संघबाट जारी गरिएको तालिकाअनुसार सहित कम्तीमा पााचजना कर्मचारी भएको प्रमाणित गरी नेपाल विज्ञापन संघ वा राष्ट्रिय विज्ञापन संघ नेपालको सदस्यता लिएको हुनुपर्नेछ ।  विज्ञापन एजेन्सीले मिडियासँग विज्ञापन सम्बन्धि कारोबार गर्नका लागि कारोबार गर्ने मिडिया वा सोसाग सम्बन्धित संघसंस्थाहरुबाट हरेक वर्ष नो अब्जेक्सन लेटर लिनुपर्नेछ ।  वार्षिक ५० लाख बराबरको कारोबार र कम्तीमा तीनवटा फरकफरक विज्ञापन दातासाग बिल बिजक गरिसकेको विज्ञापन एजेन्सीलाई संस्थागतरुपमा विज्ञापन सम्बन्धि कारोबार गर्न योग्य भएको मानिनेछ । ब्यावसायिक विज्ञापन एजेन्सीको आ ब २०८१८२ सम्ममा वार्षिक कारोबार रु १ करोड पुगेको हुनुपर्नेछ ।  विज्ञापनसम्बन्धी कारोबारको बिल बिजकबाट आम्दानी गर्ने मूलधारका सञ्चार माध्यम तथा विज्ञापनलाई आम्दानीको स्रोत मान्ने मिडिया व्यवसायी (कार्यक्रम उत्पादक तथा मार्केटिङ कम्पनी, मिडिया बाइङ्ग कम्पनी आदि)ले विज्ञापन बोर्डमा दर्ता भएको एजेन्सीहरुको सूची प्रकाशित वा प्रसारित गरी आफ्नो वेबसाइटमा राख्नुपर्नेछ ।  सम्बन्धन प्राप्त विज्ञापन एजेन्सीले विज्ञापन सम्बन्धी कारोबार गर्नको लागि सन्चार माध्यमको आफ्नो नीतिअनुसार बैंक ग्यारेन्टी वा नगद धरौटी राख्नुपर्नेछ ।  मूलधारका सन्चार माध्यम तथा कुनै पनि सञ्चारमाध्यमले विज्ञापन बोर्डमा दर्ता भएका नेपाल विज्ञापन संघ (आन) वा राष्ट्रिय विज्ञापन संघ नेपाल (नान) साग आबद्ध एजेन्सीसँग मात्र कारोबार गर्नुपर्नेछ । त्यस्तै, एजेन्सीहरुले पनि मूलधारका मिडियासाग काम गर्दा नेपाल मिडिया सोसाइटी र मिडिया एलायन्स नेपालसँग आबद्ध मिडियासँग मात्र विज्ञापनसम्बन्धि कारोबार गर्नुपर्नेछ ।  छापा माध्यमहरुमा प्रतिकोलम प्रतिसेमि रु ५००। (पाँच सय रुपैयाँ), टेलिभिजनहरुमा रु १०००। (एक हजार रुपैयाँ) प्रतिमिनेट न्यूनतम दर कायम हुनेछ । मिडियाहरुले कुनै पनि स्किम चलाउँदा विज्ञापनको न्यूनतम दररेटभन्दा कम गर्न मिल्ने छैन । यदि कुनै मिडियाले उल्लिखित दरभन्दा न्यूनतम दरमा विज्ञापनसम्बन्धि कारोबार गरेमा उक्त मिडियालाई ३ महिनाको लागि विज्ञापन सम्बन्धि कारोबार गर्नबाट निलम्बन गरिनेछ ।  विज्ञापन एजेन्सीले क्रियटिभ कन्सेप्ट डिजाइनबापत शुल्क वार्षिक न्यूनतम रु ६,००,०००। (छ लाख रुपैयाा) वा प्रत्येक क्रियटिभ कन्सेप्टबापत न्यूनतम रु ५,०००। (पााच हजार रुपैयाा) शुल्क भन्दा कम शुल्क लिन पाइनेछैन ।  विज्ञापन एजेन्सीलाई दिएको १५ प्रतिशत कमिशन र मिडिया मार्केटिङ एजेन्सीले वाइङ्गको हकमा प्राप्त गर्ने अधिकतम थप ७ प्रतिशत शुल्क वापतको रकमबाट विज्ञापनदातालाइ छुट दिन पाइनेछैन । त्यस्तो रकम एजेन्सी सन्चालन, भौतिक पूर्वाधार तथा प्रविधि, स्तर उन्नति, मानव संसाधन, बृत्तिविकास तथा ब्यावसायिक प्रतिफलको लागि प्रयोग गर्नु पर्नेछ । मिडिया मार्केटिङ एजेन्सीले मिडियाको दररेटमा नै कारोबार गर्नुपर्ने र वाइङ्ग एजेन्सीले दररेट स्वयं तय गर्नुपर्नेछ ।  यस सम्झौतामा आवद्ध भएका सञ्चारमाध्यमले विज्ञापनसम्बन्धि कारोबार गर्न आफ्नो दररेट सञ्चारमाध्यममा प्रकाशन तथा प्रसारण गर्नुपर्नेछ र आफ्नो वेबसाइटमा राख्ने तथा विज्ञापन बोर्डलाई जानकारी गराउनुपर्नेछ ।  विज्ञापनको दररेट सार्वजनिक गर्दा छुटको प्रकृति (कर्पोरेट, फ्रिक्वेन्सी, सरकारीगैरसरकारी आदि) तथा चारपक्षीय सम्झौता गरेमा पनि न्यूनतम दररेट यस सम्झौताको बुँदा नम्बर (ख) (२) बमोजिमको खुलाउनुपर्नेछ ।  कुनै पनि समय तथा परिस्थितिमा सञ्चारमाध्यमले दररेट स्किम चलाउन चाहेमा त्यसको दररेटसमेत सार्वजनिक गर्नुपर्नेछ । तर न्यूनतम दररेटभन्दा कमी गर्न पाइनेछैन ।  बिल बिजक प्राप्त गरेको दिनबाट विज्ञापनदाताले एजेन्सीलाई ३० दिनभित्रै भुक्तानी गर्नुपर्नेछ भने एजेन्सीहरुले ६० दिनभित्र सञ्चारमाध्यमलाई भुक्तानी गरिसक्नुपर्नेछ । एजेन्सीले ६० दिनभित्र पनि भुक्तानी नगरेमा विज्ञापन प्रकाशन भएको मितिदेखि नै गणना हुने गरी वार्षिक १५ प्रतिशतका दरले ब्याजसहित बक्यौता रकम चुक्ता गर्नुपर्नेछ ।  संचारमाध्यमले जारी गरेको बिल बिजकमा उल्लिखित रकम सम्झौताअनुसार नभई एजेन्सी र सञ्चारमाध्यम आफौ मिलेमतो गरी भुक्तानी लिएमा एजेन्सी र सञ्चारमाध्यम दुवैलाई कारबाही हुनेछ ।  विज्ञापनदाताले एजेन्सी र एजेन्सीले विज्ञापनदातासाग गरेको कारोबार छाड्न चाहेमा सम्पूर्ण बक्यौता रकम विज्ञापनदाताले एजेन्सीलाई ३० दिनभित्र भुक्तानी गर्नुपर्नेछ । यदि ३० दिनभित्र पनि भुक्तानी नभएमा नेपाल विज्ञापन संघ (आन), राष्ट्रिय विज्ञापन संघ नेपाल (नान) ले सो विज्ञापनदातासँगको कारोबार रोक्न परिपत्र गर्नुपर्नेछ र सो परिपत्रलाई एजेन्सी तथा मिडियाले पालना गर्नुपर्नेछ । नयाँ कारोबार गर्ने एजेन्सी र मिडियाले उक्त विज्ञापनदातासँग हुने सम्पूर्ण कारोबार रोक्नुपर्नेछ ।  कुनै पनि विज्ञापन गर्दा कारोबारको बिल बिजकमा सम्बन्धित विज्ञापनदाता, एजेन्सी तथा रिलिज एजेन्सीको नाम प्रस्ट खुल्ने गरी लेख्नुपर्नेछ ।  विज्ञापन बजारलाई पारदर्शी बनाउन सञ्चारमाध्यमको लोकप्रियता विषयवस्तुको गाम्भीर्यताका आधारमा स्तर निर्धारण गरी सोहि आधारमा दररेट कायम गर्न लगाई निर्धारित दररेटमा कारोबार गर्ने व्यवस्था मिलाउने ।  मूलधारका सञ्चारमाध्यमले कुनै पनि विज्ञापनदातासँग विज्ञापनको कारोबार सीधै गर्न पाइनेछैन । इभेन्टको हकमा भने सञ्चारमाध्यमले विज्ञापनदातासँग सीधै कारोबार गर्न पाउनेछ ।  सञ्चारमाध्यमहरुले आफ्नो प्रवर्धनका लागि गरिने इभेन्ट, सभा, सेमिनार, बार्टर आदिमा भएका प्रायोजकहरुको कर्पोरेट विज्ञापन फ्री स्पटको नाउामा प्रकाशन तथा प्रसारण गराउन पाइनेछैन । साथै बार्टर सम्बन्धि विज्ञापनमा एजेन्सी मार्फत आउनु पर्ने हुन्छ र सोको आधिकारिक एजेन्सीलाई १५ प्रतिशत सेवाशुल्क दिनु पर्ने हुन्छ । तर आन्तरिक सेवाहरु जस्तै ढुवानी इन्टरनेटजस्ता सेवाहरुका हकमा भने बार्टरमा विज्ञापन बापत एजेन्सीलाई सेवाशुल्क दिनु पर्दैन ।  कुनै पनि विज्ञापन एजेन्सी र सञ्चारमाध्यमहरुको पुरानो हरहिसाब नमिलेको भए २०८१ पुस मसान्तसम्म मिलाइसक्नुपर्नेछ भने नयाँ विज्ञापनको हकमा २०८१ साउन १ गतेबाट यो सम्झौताबमोजिम कार्य पालना गर्नुपर्नेछ ।  सञ्चारमाध्यमको कुनै विज्ञापनदातासँग न्यूनतम दररेटभन्दा कममा सम्झौता भइरहेको छ भने उक्त सम्झौता २०८१ पुस मसान्तभित्र खारेज गर्नुपर्नेछ । यो सम्झौता लागू हुनुअगावै कुनै पनि विज्ञापनको सम्झौता गरेको भए त्यसको प्रमाण सम्बन्धित कमिटीलाई पेस गर्नुपर्नेछ । यस आर्थिक संकटको घडीमा मिडियासम्बद्ध छाता सागठनहरुबीच भएका यो ऐतिहासिक सम्झौताले आर्थिक मन्दीबाट आक्रान्त मिडिया क्षेत्रको निरन्तरता र सञ्चालनमा समेत ठूलो टेवा पुग्ने विश्वास लिएका छौं । धन्यवाद सुदिप थापा अध्यक्ष नेपाल विज्ञापन संघ (आन) धर्मेन्द्र काजी श्रेष्ठ अध्यक्ष राष्ट्रिय विज्ञापन संघ नेपाल (नान) शुभशंकर कडेल अध्यक्ष नेपाल मिडिया सोसाइटी भाष्कर राज राजकर्णिकार अध्यक्ष मिडिया एलायन्स नेपाल"
श्रमिकलाई मर्यादित कार्यमा लगाउन र सामाजिक न्याय प्रवर्द्धन गर्न नेपाल प्रतिबद्ध छ : मन्त्री अर्याल,"काठमाडौं : श्रम, रोजगार तथा सामाजिक सुरक्षामन्त्री डोलप्रसाद अर्यालले श्रमसम्बन्धी समस्या समाधान गर्न तथा सामाजिक न्याय प्रवर्द्धनमा नेपाल प्रतिबद्ध रहेको बताएका छन्। मङ्गलबार जेनेभामा आयोजित ११२ औँ अन्तर्राष्ट्रिय श्रम सम्मेलनलाई सम्बोधन गर्दै उनले श्रमिकलाई मर्यादित कार्यमा लगाउने कार्यसूची कार्यान्वयन गर्न नेपाल सरकार प्रतिबद्ध रहेको बताएका हुन् । मन्त्री अर्यालले श्रमसम्बन्धी ऐन, कानुनको कार्यान्वयन तथा सुधारका साथै त्यसक्रममा प्राप्त अनुभव, उपलब्धिबारे जानकारी दिनुभएको जेनेभास्थित संयुक्त राष्ट्रसङ्घ तथा अन्य अन्तर्राष्ट्रिय सङ्गठनहरूका लागि नेपालको स्थायी नियोगले जनाएको छ । मन्त्री अर्यालले मङ्गलबार अपराह्न मलेसियाका मानव संशाधन मन्त्री चि केओङ सिमसँग भेटवार्ता गरे । त्यस अवसरमा उनीहरूबीच नेपाली आप्रवासी कामदारका लागि सुरक्षित कामको वातावरण निर्माण र कामदारको सीप अभिवृद्धिमा सहयोग सुदृढ गर्ने विषयमा छलफल भएको थियो । त्यसैगरी मन्त्री अर्याल र कतारका श्रम मन्त्री अली समिख अल मारीबीच पनि मङ्गलबार नै भेटवार्ता भएको जनाउँदै उक्त नियोगले दुवै मन्त्रीले नेपाली कामदारको समस्या समाधान र कामको अवस्था सुधार गर्न द्विपक्षीय सहयोगलाई सुदृढ बनाउने उपायबारे छलफल भएको छ । सम्मेलनमा सहभागी हुने राष्ट्रपति रामचन्द्र पौडेल नेतृत्वको प्रतिनिधिमण्डलमा मन्त्री अर्याल आज सामेल हुनेछन् । गत सोमबार जेनेभा गएका मन्त्री अर्याल शुक्रबार स्वदेश फर्कने कार्यक्रम छ ।  रासस"
विद्युत प्राधिकरणले सञ्चालनमा ल्यायो अन्तर्राष्ट्रियस्तरको डाटा सेन्टर,"काठमाडौं : नेपाल विद्युत प्राधिकरणले अन्तर्राष्ट्रिय स्तरको अत्याधुनिक डाटा सेन्टर सञ्चालनमा ल्याएको छ। प्राधिकरणले भविश्यमा व्यवसायिक कम्पनीलाई समेत सेवा उपलब्ध गराउन सक्ने गरी काठमाडौंको स्यूचाटारस्थित भार प्रेषण केन्द्रसँगै अत्याधुनिक डाटा सेन्टर सञ्चालनमा ल्याएको हो । प्रि फेब्रिकेटेड कन्टेनर प्रयोग गरी तयार गरिएको तीन तलाको भवनको भुइँ तलामा काठमाडौं उपत्यकाको भूमिगत विद्युत वितरण प्रणाली अनुगमन, नियमन तथा नियन्त्रण र सुरक्षा सञ्चालन कक्ष रहेका छन्।पहिलो तलामा कार्यालय तथा नेटवर्क सञ्चालन कक्ष र सबैभन्दा माथिल्लो तलामा डाटा सेन्टर रहेको प्राधिकरणले जनाएको छ। प्राधिकरणका अनुसार डाटा सेन्टरका लागि तोकिएको टियर ३ अन्तर्राष्ट्रिय मापदण्डलाई पालना गरी डाटा सेन्टर निर्माण गरिएको छ।प्राधिकरणले आफ्नो सेवा प्रवाहलाई डिजिटल तथा आधुनिक बनाउने उद्देश्यलाई पूरा गर्न डिजिटल एनइए कार्यक्रम अन्तर्गत निर्माण गरिएको यो मोडलको डाटा सेन्टर नेपालमै पहिलो हो।डाटा सेन्टरमा प्राधिकरणका सूचना प्रविधिसँग सम्बन्धित सर्भरलगायतका सबै डाटाहरु एकीकृत भण्डार गरी क्रमश : राखिने छ । प्राधिकरणका कार्यकारी निर्देशक कुलमान घिसिङले डाटा सेन्टर सञ्चालनमा आएसँगै प्राधिकरणले अब डाटा भण्डारणका लागि आफ्नो छुट्टै प्राइभेट क्लाउड बनाउन लागिरहेको बताए।कार्यकारी निर्देशक घिसिङले डाटा सुरक्षाका लागि नवलपरासीको सुनवलस्थित नयाँ बुटवल सबस्टेसनमा विपद् रिकभरी सेन्टर निर्माण गर्ने प्रक्रिया अगाडि बढेको उल्लेख गरे। उक्त विपद् रिकभरी सेन्टर निर्माण नहुन्जेल हाल प्राधिकरणको प्रधान कार्यालयमा रहेको पुरानो डाटा सेन्टरलाई रिकभरी सेन्टरको रुपमा सञ्चालन गरिने छ। सञ्चालनमा ल्याइएको नयाँ डाटा सेन्टरमा ४० वटा सूचना प्रविधि र्याका रहेका छन्।जसमा ३६ वटा सर्भर र ४ वटा नेटवर्क र्याक छन्।टियर ३ मापदण्डका लागि तोएिका सर्तहरु पूरा गर्न आवश्यक व्याकपसहितको अविच्छिन्न विद्युत् आपूर्ति (एन प्लस वान पावर सप्लाई), चिस्यान (कुलिङ), स्वचालित अग्नि नियन्त्रण, सिसिटिभी निगरानी, सञ्चालन तथा सुरक्षाको अनवरत निगरानी लगायतको व्यवस्था गरिएको छ।अविछिन्न विद्युत् आपूर्तिका लागि वहुवैकल्पिक व्यवस्था गरिएको छ । स्थानीय तथा देशको विद्युत् प्रणालीमै समस्या आई विद्युत् आपूर्ति बन्द भएमा डाटा सेन्टरलाई सुरक्षित रुपमा सञ्चालन गर्न १ मेगावाट क्षमताका दुईवटा जेनेरेटर तयारी हालतमा राखिएको छ।तीन सय केभिए क्षमताका दुई थान मोड्युलर युपिएस जडान गरिएको छ।युपिएसको विश्वसनीयतालाई ध्यान दिएर लिथियम आयन ब्याट्री प्रयोग गरिएको छ।मर्मतसम्भार तथा उपकरणहरु प्रतिस्थापन गर्दा सेन्टरलाई बन्द गर्नु पर्दैन । प्राधिकरणको रत्नपार्कमा रहेको प्रधान कार्यालय र डाटा सेन्टरलाई जोड्न वैकल्पिक मार्गसहितको अप्टिकल फाइबर जडान गरिएको छ।प्राधिकरणको प्रधान कार्यालय र डाटा सेन्टरलाई टेकु र बालाजुतर्फबाट अप्टिकल फाइबरमार्फत जोडिएको हो।डाटा सेन्टरलाई २४ घण्टा सञ्चालन गर्न कर्मचारीहरु खटाइएको छ । डाटा सेन्टरका अतिरिक्त सेन्टरबाट काठमाडौं उपत्यकाको विद्युत् वितरण प्रणालीलाई स्वचालित बनाउन निर्माणाधीन भूमिगत वितरण प्रणालीलाई अनुगमन, नियमन र नियन्त्रण गर्न सकिने पूर्वाधार संरचना निर्माण गरिएको छ।यसमा उपत्यकाका सबस्टेसन तथा स्वीचिङ स्टेसनहरु जोडिने छन्।केन्द्रबाटै ११ केभीभन्दा मूनिको ग्राहकको घरसम्म पुग्ने विद्युत वितरण प्रणालीको व्यवस्थापन, अनुगमन र नियन्त्रण गर्न सकिने छ।डाटा सेन्टर परिसरमा तीन वटा विद्युतीय गाडी एकैपल्ट चार्ज गर्न मिल्ने गरी चार्जिङ स्टेसन पनि सञ्चालनमा ल्याइएको प्राधिकरणले जनाएको छ । केन्द्र निर्माणका लागि चिनियाँ कम्पनी यानताई डोङफाङ विज्डम इलेक्ट्रिक कम्पनी लिसँग जुलाई २०२१ मा ठेक्का सम्झौता भई सोही वर्षको नेभेम्बरबाट काम सुरु भएको थियो।सरकार तथा प्राधिकरणको लगानी र एसियाली विकास बैंकको सहुलितपूर्ण ऋणमा निर्माण गरिएको सेन्टरको अनुमानित लागत करिब १ अर्ब ४० करोड रुपैयाँ छ ।"
"नेप्से परिसूचक २१ सय विन्दुमाथि, ५ अर्ब ८९ करोडको सेयर कारोबार","काठमाडौं : साताको चौथो कारोबार दिन बुधबार नेप्से परिसूचक सामान्य अंकले बढेको छ। नेप्से परिसूचक ६३७ अंकले बढेर २१२१६२ विन्दुमा अडिएको छ। अघिल्लो दिन मंगलबार नेप्से परिसूचक ३३१५ अंकले बढेको थियो। नेप्से एकल अंकले बढेपनि कारोबार रकम भने मंगलबारको तुलनामा बढेको छ। यसदिन ३१२ स्क्रिप्सको १ करोड २९ लाख ५० हजार ४०७ कित्ता सेयर ५ अर्ब ८९ करोड ४० लाख ८९ हजार २४५ रुपैयाँमा खरिद बिक्री भए। मंगलबार ५ अर्ब ४९ करोड मूल्य बराबरको सेयर कारोबार भएको थियो। आज चारवटा कम्पनीको सेयर सकारात्मक सर्किट लेभलमा कारोबार भयो। समृद्धि फाइनान्स,मडि सोलु हाइड्रोपावर,साधना लघु्वित्त वित्तीय संस्था र ग्रीन लाइफ हाइड्रोपावरको सेयर सकारात्मक सर्किट लेभलमा कारोबार भएको हो। गणपति लघुवित्त वित्तीय संस्थाको सेयर ८६४ प्रतिशतले बढ्यो। कारोबार रकमका आधारमा एनआरएन इन्फ्रास्टक्चर एन्ड डेभलपमेन्ट शीर्षस्थानमा रह्यो। सो कम्पनीको २७ करोड मूल्य बढिको सेयर कारोबार भयो। यसैगरी सीईडीबी हाइड्रोपावर डेभलपमेन्टको २४ करोड,ग्रीनलाइफ हाइड्रोको १९ करोड, माउन्टेन इनर्जी र सोनापुरको १४१४ करोड मूल्य बराबरको सेयर कारोबार भयो। कारोबारमा आएका ४ समूहको उपसूचकबाहेक अन्यको उपसूचक सकारात्मक देखिएका छन्। होटल एन्ड टुरिजम,हाइड्रोपावर,नन लाइफ इन्स्योरेन्स र ट्रेडिङ समूहको उपसूचक नकारात्मक देखिएका छन्। कारोबारमा आएका स्टकमध्ये ११९ वटाको मूल्य बढ्यो भने ११५ को घट्यो।"

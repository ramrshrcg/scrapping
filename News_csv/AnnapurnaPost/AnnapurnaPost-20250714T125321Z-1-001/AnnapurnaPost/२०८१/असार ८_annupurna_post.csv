शीर्षक,विवरण
कोशी प्रदेश फुटबल प्रतियोगिताको उपाधि मोरङलाई,"तेह्रथुम : कोशी प्रदेश पुरुष फुटबल प्रतियोगिताको उपाधि मोरङले जितेको छ। तेह्रथुमको म्याङलुङमा आज सम्पन्न प्रतियोगिताको फाइनलमा ओखलढुंगालाई शून्यविरुद्ध २ गोल गर्दै मोरङ विजेता बनेको हो। मोरङले नगद तीन लाख ३३ हजार ट्रफी, मेडल र प्रमाणपत्रसहित प्रथम पुरस्कार प्राप्त गरेको छ भने उपविजेता बनेको ओखलढुङ्गाले दुई लाख २२ हजार, ट्रफी, मेडल र प्रमाणपत्र प्राप्त गरेको छ। म्याङलुङ खेलमैदानमा असार ३ गतेदेखि सुरु भएको प्रतियोगितामा कोशी प्रदेशका अन्य १२ जिल्लाको सहभागिता रहेको थियो। प्रदेश खेलकुद विकास बोर्ड कोशी प्रदेश विराटनगरको आयोजना, जिल्ला खेलकुद विकास समिति तेह्रथुमको संयोजन र कोशी प्रदेश फुटबल संघको प्राविधिक सहयोगमा प्रतियोगिता सञ्चालन भएको हो। बोर्डले २० लाख र खेलाडीका लागि आवास, खाजाका लागि म्याङलुङ नगरपालिकाले १० लाख प्रदान गरेको जिल्ला खेलकुद विकास समितिका अध्यक्ष राजेन्द्र बरालले बताए।"
सुनिल र मनिसको जोडीले जिते प्रदेश स्तरीय ब्याडमिन्टन प्रतियोगिताको उपाधि,"खाँदबारी : सङ्खुवासभाको सदरमुकाम खाँदबारीमा सम्पन्न कोशी प्रदेश स्तरीय ब्याडमिन्टन प्रतियोगिताको उपाधि शुनिल कार्की र मनिस खड्काले जितेका छन्। जिल्ला ब्याडमिन्टन संघ सङ्खुवासभाको आयोजनामा शनिबार सम्पन्न प्रतियोगितामा भारतसहितका ९२ जोडिको सहभागिता रहेको थियो। असार ६ गते देखि भएको प्रदेश स्तरीय पुरुष डबल ब्याडमिन्टन तर्फको उपाधि सङ्खुवासभाका कार्की र मोरङका खड्काको जोडीले हात पारेको हो। खाँदबारी नगरपालिका १ घिमिरे गाउँ स्थित सोमनाथ घिमिरे मेमोरियल इन्डोर स्टेडियममा भएको फाइनल खेलमा सुनिल र मनिसको जोडीले भोजपुरका निश्चल खत्री र संखुवासभाका प्रविन लिङ्थेपलाई सोझो सेटमा पराजित गर्दै जित हासिल गरेका छन्। उपाधिसँगै कार्की र खड्काको जोडिले नगद ६० हजार रुपैयाँ मेडल र प्रमाणपत्र प्राप्त गरेको छन्। उपविजेता निश्चल खत्री र प्रविन लिङ्थेपले नगद ३५ हजार रुपैयाँ मेडल र प्रमाणपत्र प्राप्त गरेका छन्। त्यसैगरी सेमिफाइनलिस्ट सङ्खुवासभाका प्रमिस श्रेष्ठ र झापाका प्रमिस सिंह ठकुरी तथा भोजपुरका विवेक श्रेष्ठको जोडीले नगद १०१० हजार रुपैयाँ मेडल र प्रमाणपत्र प्राप्त गरेका छन्। त्यस्तैगरी सय वर्ष माथिको भेट्रान्स तर्फ तर्फको प्रतियोगितामा विराटनगरका जिवन कुमार बोगटी र सुनसरीका श्रवन चौधरीको जोडी प्रथम भएको छ। पाँचथरका रामराज आङ्दामे र काठमाडौंका सञ्जय कपालीको जोडी उपविजेता भएको छ। विजेताले नगद ५० हजार रुपैयाँ र उपविजेताले ३० हजार रुपैयाका साथमा मेडल र प्रमाणपत्र गरेका छन्। सेमिफाइनलिस्ट नेपालगञ्जका हरि खत्री र अनिल लाखे तथा काठमाडौंका इन्द्र महत र सुनसरीका देव तामाङको जोडी प्रति जोडि नगद सात हजार पाँच सय रुपैयाँ प्राप्त गरेका छन्। जिल्ला स्तरीय सङ्खुवासभा स्तरीय वि डिभिजन पुरुष डवल तर्फ तुम्लिङटारका अनमोल बुर्जा र सफल श्रेष्ठ विजेता भएको छ। उपविजेता खाँदबारीका लेखनाथ श्रेष्ठ र नरेन्द्र तामाङ भएका छन्। त्यसैगरी मानेञ्याङका साहिद श्रेष्ठ र सन्दिपभगत श्रेष्ठ तथा खाँदबारीका सुमन गौतम र सविन तामाङको दुई जोडी तेस्रो भएको छ। बी डिभिजन तर्फको विजेताले नगद २० हजार, उपविजेताले १० हजार र सेमिफाइनलिस्ट दुई जोडीले प्रति जोडि पाँच हजार रूपैयाँ पुरस्कार प्राप्त गरेका छन्। प्रतियोतिामा भारतको कोलकोत्ता, ग्यानटोक, सिक्किम, दार्जेलिङ सहित नेपालका ९२ टिमको सहभागिता रहेको ब्याडमिन्टन संघ संखुवासभाका अध्यक्ष श्रेष्ठले बताए।"
विश्वकप खेलेर फर्किएका सन्दीप लामिछाने भन्छन् धेरैपछि खेल्दा डेब्यु गरेजस्तै लाग्यो,काठमाडौं : आइसीसी टी२० विश्वकपमा सहभागी भइ क्रिकेटर सन्दीप लामिछाने शनिबार स्वदेश फर्किएका छन्। नेपाली राष्ट्रिय क्रिकेट टोलीका अन्य सदस्य तीन दिनअघि स्वदेश फर्किए पनि लामिछाने भने शनिबार स्वदेश फर्किएका हुन्। अमेरिकाको भिसा नभएका कारण सन्दीप टोलीसँगै नेपाल फर्किन पाएका थिएनन्। उनी क्यानडा हुँदै नेपाल आएका हुन्। नेपाल आएपछि त्रिभुवन विमानस्थलमा सञ्चारकर्मीसँग कुरा गर्दै सन्दीपले टी२० विश्वकपको खेल खेल्दा आफूले डेब्यू गरेजस्तो अनुभव भएको प्रतिक्रिया दिए। विश्वकपको अनुभव निकै स्मरणीय रहेको भन्दै टिममा अझै धेरै गर्न बाँकी रहेको उनले बताए। उनले साउथ अफ्रिकालाई दिएको चुनौती निकै राम्रो भए पनि अन्तिम बलमा जित्न नसक्दा दुःख लागेको सुनाए। उनले विभिन्न कारणले आफू केही समय क्रिकेटबाट बाहिर रहेपनि अब निरन्तररूपमा लागिपर्ने जिकिर गरे।
व्यापार घाटा १३ खर्ब १४ अर्ब ४४ करोड १८ लाख रुपैयाँ,"काठमाडौं : बर्सेनि कुल आयतको बढी हिस्सा ओगट्ने पेट्रोलियम पदार्थमै विदेशी मुद्रा खर्चिनु परिरहेको छ। आर्थिक वर्ष २०८००८१ को ११ महिनासम्ममा मात्रै उक्त शीर्षकमा ३ खर्ब रुपैयाँबराबरको विदेशी मुद्रा बाहिरिएको छ। जबकि चालु आर्थिक वर्ष २०८००८१ को ११ महिनासमममा कुल आयात १४ खर्ब ५३ अर्ब हुँदा पेट्रोलियम पदार्थमा अधिक हिस्सा ओगटेको हो। कुल आयातमा बढी हिस्सा यसले ओगट्दै आएकाले सरकारले पनि मुलुकभित्रै सम्भाव्यताको खोजी भने गरिरहेको छ । दशकौंदेखि दैलेखमा पेट्रोल खानीको चर्चा सुनिँदै आए पनि काम भने अघि बढ्न सकेको छैन। अझ पछिल्लो समय विद्युतीय सवारीको आयात पनि बढ्न थालेको छ। यसले क्रमशः पेट्रोलको नियन्त्रण गर्ने अपेक्षा गरिएको छ। समग्रमा जेठसम्म आइपुग्दा मुलुकको आयात, निर्यात दुवै घटेको छ। समग्रमा आन्तरिक उत्पादन बढ्न नसक्दा बर्सेनि मुलुकले व्यापार घाटाको सामना गर्दै आउनु परेको छ। आयातको तुलनामा निर्यातको आकार बढ्न नसक्दा व्यापारघाटाको आकार सधैं ठूलो छ। यद्यपि पछिल्ला केही महिना आयात थोरै घट्दा व्यापार घाटा पनि केही कमी आएको छ। तर यसले खासै अर्थ राखेको छैन। किनभने स्वदेशी उद्योगहरूको उत्पादनको क्षमता दिनप्रतिदिन घटिरहेको व्यवसायीको गुनासो छ। भन्सार विभागले शुक्रबार सार्वजनिक गरेको वैदेशिक व्यापारको तथ्यांकअनुसार चालु आर्थिक वर्ष २०८००८१ को जेठ मसान्तसम्म व्यापारघाटा १३ खर्ब १४ अर्ब ४४ करोड १८ लाख रुपैयाँ रहेको छ। अझ गत आवको सोही अवधिमा नेपालले १३ खर्ब ३७ अर्ब ४२ करोड ३९ लाख रुपैयाँ थियो। गत आवको तुलनामा १७२ प्रतिशतले व्यापारघाटा घटेको छ। तर नेपालको अर्थतन्त्र लामो समयदेखि आयातित वस्तुमै निर्भर रहयो। जसले गर्दा निर्यातको हिस्सा कुल आयातको करिब १० प्रतिशत हाराहारीमा मात्रै हुने गरेको छ। गत आवको जेठसम्ममा १४ खर्ब ८० अर्ब रुपैयाँ आयात भइरहँदा चालु आवमा भने घटेर १४ खर्ब ५३ अर्ब ७० करोड रुपैयाँमा सीमित भएको छ। आयात वार्षिक १८४ प्रतिशतले घटेको छ। कोभिडपछि आयातको आकार ह्वात्तै बढेर विदेशी मुद्रा अत्यधिक बाहिरिन थालेपछि सरकारले निश्चित वस्तुहरूमा तोकैरै प्रतिबन्ध लगाएको थियो। तर यता अहिले बजारमा माग न्यून भएकाले पनि गत आवको तुलनामा आयात घटेको भन्सार विभागको भनाइ छ। समग्रमा आयातको सबैभन्दा बढी हिस्सा पेट्रोलियम पदार्थ, फलाम, मेसिनरी तथा विद्युतीय उपकरण, सवारीसाधन बढी छ। यता अघिल्ला वर्षको तुलनामा आयात घट्दा बैंक तथा वित्तीय संस्थाबाट जाने कर्जा पनि कम भएको र यसको प्रभाव बैंकहरूमा अधिक लगानीयोग्य पुँजी भएको बैंकर्सहरूको भनाइ छ। अर्कोतर्फ व्यवसायीहरू भने व्यवसाय गर्ने वातावरण नभएको, आत्मविश्वास कमजोर भएको भन्दै गुनासो गर्छन्। आयातमात्रै होइन देशभित्र उत्पादित उद्योग तथा कलकारखानाको उत्पादन क्षमतामा कमी आउँदा निर्यात पनि घटेको छ। गत आवको तुलनामा चालु आवको जेठसम्ममा निर्यात ३०१ प्रतिशतले घटेको छ। नेपालबाट गत वर्षको ११ महिनामा कुल १ खर्ब ४३ अर्ब ५८ करोड रुपैयाँबराबरको निर्यात गरेको थियो।"
बुढीगंगामा १ सय २ जनालाई सय दिनको रोजगारी,"बाजुरा : बाजुरा जिल्लाको बुढीगंगा नगरपालिकाबाट प्रधानमन्त्री रोजगार कार्यक्रममार्फत १ सय २ जनाले १ सय दिनको रोजगारी पाएका छन्। राज्यले तोकेको न्युनतम रोजगार सुनिश्चितता गरी ज्याला प्रदान गरी रोजगारी दिएको बुढीगंगा नगरपालिकाका नगरप्रमुख रामबहादुर बानियाले बताएका छन्। यस वर्ष २० ओटा श्रममा आधारित आयोजनाहरू निमार्ण सम्पन्न गरिएको बुढीगंगा नगरपालिका प्रधानमन्त्री रोजगार संयोजक गोविन्द बहादुर थापाले बताएका छन्। आर्थिक वर्ष २०८००८१ मा बुढीगंगा नगरपालिकाका १ देखि १० वडाबाट ३ हजार २७ जनाले बेरोजगारी सूचि दर्ता र्फम भरेकोमा १ सय २ जना छनोट भएर प्रत्यक्षरुपमा लाभान्वित भएका संयोजक थापाले बताए। नगरपालिकाका १० वडाका वडा अध्यक्षहरू कार्यक्रमलाई उत्कृष्ट र प्रभावकारी बनाउन अहोरात्र खटिएका छन्। बेरोजगारी रोजगार छनोट प्रकृयामा पहिलो चरणमा नगरपालिकाका १० ओटै वडाहरुमा बेरोजगारी सूचि दर्ता फर्म भर्नाका सूचना टाँस गरी वडाबाट प्रमाणित भएका थिए। त्यसपछि फर्महरूलाई इमिस सफ्टवेरमा दर्ता गरेपछि इमिसमा भएका सूचकका आधारमा छनोट भएको बेरोजगारीलाई काम छनोट गरिएको रोजगार सहायक टंकबहादुर सिंहले बताए। यसै आर्थिक वर्षमा १ सय दिन बराबरको रोजगारी प्रदान गर्ने योजना अनुरुप उनीहरूले १० वटै वडामा सञ्चालित विभिन्न योजनासँग सम्बन्धित भएर कार्य गरेका छन्। बुढीगंगामा आर्थिक वर्ष २०८००८१ मा बेरोजगारी कामदारका श्रम गरे बापत पाउने गरि आएको ६८ लाख ससर्त अनुदानमध्य एक वडामा न्यूनतम ६ लाख ५० हजारदेखि ७ लाख रुपैयाँसम्म पाउने भएका प्रधानमन्त्री रोजगार संयोजक गोबिन्दबहादुर थापाले बताएका छन्। हाल प्राधनमन्त्री रोजगार कार्यक्रम मार्फत छनोट भएका योजनाहरूको ६० प्रतिशत काम सम्पन्न भएर रकम भुक्तानी भइसकेको छ भने बाँकी काम सम्पन्न भएर भुक्तानीको प्रकृयामा रहेको थापाले बताए। वडाहरूमा विनियोजित रकमबाट बेरोजगार नागरिकहरू रोजगार बनुन् भन्ने उद्देश्य रहेको बुढीगंगा नगरपालिकाका प्रमुख रामबहादुर बानियाले बताए। बेरोजगारलाई न्यूनतम रोजगारीको प्रत्याभूति दिन तथा सामुदायिक पूर्वाधारको विकास मार्फत नागरिकको जीवनयापनमा सुधार ल्याउन कार्यक्रमले महत्वपूर्ण भूमिका खेल्ने बुढीगंगा नगरपालिकाका प्रमुख प्रशासकीय अधिकृत नरेन्द्र नाथको दावी छ। यो आर्थिक वर्षमा कुनै वडाहरुमा गाउँदेखि स्कुलसम्म गोरेटो बाटो निर्माण, धार्मीक तथा ऐतिहासीक धरोहरका रुपमा चौतार, फिल्ड निर्माण, एक गाउँदेखि अर्को गाउँसम्म जोड्ने गोरेटो बाटा निर्माण भएपछि विद्यार्थीदेखि स्थानीयलाई सहज भएको स्थानीयले बताएका छन्। त्यस्तै कुनै ठाउँ वृक्षारोपण, सिँचाई कुलो निर्माण गरिएको रोजगार सहायक टंकबहादुर सिंहले बताए। प्रधानमन्त्री रोजगार कार्यक्रम अन्तर्गत सूचीकृत वडा नम्बर २ की कविता अयडी थापाले कार्यक्रम निरन्तर भएको खण्डमा आफू जस्तै हजारौं जना प्रत्यक्ष रुपमा लाभवन्ति हुने बताइन्। उनले भनिन्, राज्य घरघरमा आएको महसुस भएको छ। राज्यबाट हामी जस्तै बेरोजगारहरुको लागि दीर्घकालीन सोच बनाओस्। प्रधानमन्त्री रोगगार कार्यक्रममले बेरोजगारी नागरिकले रोजगार पाउनका साथै विकास निर्माण भएपछि बुढीगंगा नगरपालिका बासी खुशी भएका छन्।"
बेथितिको चाङ बोकेर आउँछ बजेट,"बुटवल : संघीय सरकार र प्रदेश सरकारहरूले ल्याएको बजेटप्रति यसपालि पनि नागरिकदेखि नेतासम्म सन्तुष्टि देखिएनन्। संघीय सरकारले ल्याएको बजेटप्रति असन्तुष्टि जनाउँदै राप्रपाका सांसद राजेन्द्र लिङ्देनले भौतिक पूर्वाधार तथा यातायात मन्त्रालयको बजेट पुस्तिकालाई सदनमै च्याते। सधैंझैं यसपालिको बजेट पनि सडकदेखि सदनसम्म आलोचित भयो। जसको हात, उसकै जगनान्थ प्रवृत्तिले यो वर्षको बजेटमा पनि प्रश्रय पायो। सत्तापक्षकै सांसदहरूको विरोध संघ सरकारले ल्याएको बजेटप्रति सत्तापक्ष एमालेकै सांसदहरूले खुलेरै विरोध गरिरहेका छन्। बजेट ल्याउनुपूर्व मन्त्रीहरूलाई सांसदहरूले लिखित रूपमा बुझाएको विकासका माग, भेटघाट र आग्रहलाई पूरै बेवास्ता गरिएको एमाले प्यूठानका सांसद सूर्य थापाले बताए। नेकपा एमालेका पोलिटब्युरो सदस्यसमेत रहेका थापाले भौतिक पूर्वाधार तथा यातायात मन्त्री एमालेका रघुवीर महासेठको संसद्को रोस्टममै पुगेर विरोध जनाएका छन्। भौतिक पूर्वाधार विकासमा महत्त्वपूर्ण मन्त्रालय सम्हालेका मन्त्री रघुवीर महासेठले आफ्नो पदको दुरुपयोग गर्नुभयो, थापाले भने, सत्तापक्षको सांसदको हैसियतले मैले उहाँको प्रशंसा गर्ने खालको बजेट आउनुपथ्र्यो। तर, सडकदेखि सदनसम्म किन विरोध गर्नुपर्यो ? यो सबैले सजिलै बुझ्ने कुरा हो। बजेट जनताको आवश्यकता र चाहनाअनुसार छैन। मन्त्री महासेठले आफ्नो निर्वाचन क्षेत्र धनुषा ३ र श्रीमती जुलीकुमारी महतो (महासेठ) को निर्वाचन क्षेत्र धनुषा ४ मा गरी कुल १० अर्ब बढी बजेट विनियोजन गरेका छन्। यतिमात्र होइन महासेठका जेठान दाइ वीरेन्द्रप्रसाद महतोको निर्वाचन क्षेत्र सिरहा ४ मा समेत दुई अर्ब बजेट विनियोजन गरेको सांसद थापाले बताए। महासेठ यसअघि पनि भौतिक पूर्वाधार मन्त्री थिए। अर्थमन्त्री पुनको जिल्लामा १० अर्ब, प्यूठानमा १ करोड नेकपा (माओवादी) केन्द्रका उपमहासचिव एवं अर्थमन्त्री वर्षमान पुनको जिल्ला हो, रोल्पा। रोल्पा प्यूठानको बाटो हुँदै जानुपर्छ। तर, आफू हिँड्ने बाटोलाई समेत कुल्चेर अर्थमन्त्री पुनले बजेटमा प्यूठानीलाई बेवास्ता गरेको सांसद थापाले आरोप लगाए। भालुवाङ प्यूठान सडकलाई बहुवर्षीय योजनामा राखेर चार वर्षमा ६४ करोड भए दुई लेनको सडक बन्थ्यो, थापाले भने, आगामी आर्थिक वर्षमा १६ देखि २० करोड विनियोजन गर्न भनेका थियौं, एक करोडमात्र छुट्ट्याइएको छ। त्यो पनि पुरानै बहुवर्षीय योजनाअन्तर्गतको हो। तर, अर्थमन्त्री पुनले आफ्नो गृह जिल्ला रोल्पामा सहिदमार्ग, मदन भण्डारी राजमार्गलगायतमा गरी कुल १० अर्ब बजेट विनियोजन गरेका छन्। दाङको भालुवाङप्यूठान सडक हुँदै पवित्र धार्मिक एवं पर्यटकीय तीर्थस्थल स्वर्गद्वारीका लागि बर्सेनि लाखौँ पर्यटकहरू पुग्ने गर्छन्। साँघुरो सडक र छिनछिनका घुम्तीले यो सडक हुँदै पुग्ने पर्यटकहरूलाई सास्ती हुने गरेको छ। जब लिङ्देनले बजेट पुस्तिका च्याते राप्रपाका अध्यक्ष एवं झापा निर्वाचन क्षेत्र नम्बर ३ का संघीय सांसद राजेन्द्र लिङ्देनले बजेटप्रति असन्तुष्टि जनाउँदै संसद्को रोस्टममै पुगेर बजेट पुुस्तिका च्यातेको घटना भाइरल भएको छ। चार वटा निर्वाचन क्षेत्रमा बाहेक अरू जिल्लामा गरिएको बजेटमा पक्षपात गरिएको उनको आरोप छ। बजेट पुस्तिका च्यात्दै उनले आक्रोशपूर्ण रूपमा भने, लाज र घिन नराखी राज्यको स्रोतमाथि मनपरी गरिएको छ। सामान्यतया म आफूले आफैंलाई हेर्दाखेरी कम आक्रोश पोख्ने, कम रिसाउने मान्छे हो। रिस पनि उठ्छ। कहिलेकाहीँ रिस पनि पोखिन्छ। तर एकछिन पछि सेलाउने, मन बुझाउने खालको मान्छेको रूपमा मैले आफूलाई ठान्छु। तर जब यो भौतिक पूर्वाधार तथा यातायात मन्त्रालयको पुस्तिका हातमा पर्यो, त्यो दिनदेखि म यसरी तातिएको छु कि, यो यसरी च्यातेर, यसरी हुर्याउने मन छ। तर, यो संसदीय मर्यादा विपरीत हुन्छ भनेर कहाँ हुर्याउनुपर्ने त्यहाँ नहुर्याएर यहाँ राख्छु। यो मेरो मात्रै मनको कुरा होइन। बजेट पुस्तिकामा जिल्लाको नाम छाप्दा धेरै देखिन्छ भनेर जिल्लाको समेत नाम नराखी योजना राखिएको लिङ्देनले बताए। संघीयता हुनुपूर्व चरणबद्ध प्रक्रिया पार गरेर मात्र जनताका आवश्यकतामा केन्द्रित रहेर बजेट विनियोजन हुने गरेको लिङ्देनले सुनाए। त्यतिबेला बस्ती तहबाट वडा, वडाबाट गाविस, गाविसबाट इलाका हुँदै ८९ चरण पार गरेपछि मात्र योजना छनोट हुन्थ्यो, लिङ्देनले भने, अहिले त बजेट मन्त्रीको मुखबाट, गोजीबाट निस्कने चिर्कटोबाट आउँछ। भौतिक पूर्वाधार मन्त्री धनुषाको हो कि ? नेपालको ? जुम्लाका सांसद ज्ञानेन्द्र शाहीले जुम्लासहित सिंगो कर्णालीलाई बजेट विनियोजनमा अपमान गरेको बताएका छन्। उनले धनुषा र झापा जिल्लामा मात्र कुल १५ अर्ब ४७ करोड ४९ लाख रुपैयाँ बजेट विनियोजन गर्दा १० जिल्ला मिलेर बनेको सिंगो कर्णाली प्रदेशमा ७ अर्ब २६ करोड ४८ लाख १४ हजार रुपैयाँँ मात्र बजेट विनियोजन गरेको तथ्यांक सुनाए। १ सय ५० अर्ब ५३ करोड आकारको बजेट विनियोजन गर्दा धनुषा र झापामा १० दशमलव २८ प्रतिशत र सिंगो कर्णाली प्रदेशमा ४ दशमलव ८९ प्रतिशत मात्र बजेट विनियोजन गरेर घोर अपमान गरेकोप्रति उनले आक्रोश पोखे। भौतिक पूर्वाधार मन्त्री धनुषाको हो कि ? नेपालको ?, संसद्मा प्रश्न गर्दै शाहीले भने, कर्णालीलाई गरेको यो अपमान सैह्य छैन। बजेटमा यसरी विभेद गर्न पाइँदैन। प्रदेशको पनि उस्तै हालत लुम्बिनी प्रदेश सरकारले ल्याएको बजेटमा पनि बेथितिले यसपालि निरन्तरता पाएको छ। मन्त्रीको जिल्ला र उनीहरूको निकटका निजी कम्पनीहरूलाई बजेट विनियोजन गरिएको पाइएको छ। विभिन्न जातजातिहरूको कुलघर निर्माणका लागि समेत प्रदेश सरकारले बजेट विनियोजन गरेको छ। विगत पाँच वर्षदेखि प्रदेश सरकारले निजी क्षेत्रबाट सञ्चालन गरिएका सञ्चार माध्यमहरूलाई समेत बजेट विनियोजन गरेर विद्यमान सार्वजनिक खरिद ऐन, नियमावलीको खिल्ली उडाइरहेको छ। व्यक्तिगत पहुँच र प्रभावको आधारमा लुम्बिनी प्रदेशको बजेट विनियोजन गरिएको भन्दै प्रकाशन तथा प्रसारण संघ लुम्बिनी प्रदेशले विरोध जनाएको छ। सञ्चारमाध्यमको घर निर्माण, उपकरण खरिदजस्ता शीर्षकमा प्रदेशले निजी सञ्चारमाध्यमलाई बजेट विनियोजन गरेको हो। आफ्ना नजिक र गोजीका मिडियाहरूलाई बिना आधार जनताको करबाट उठेको रकम मनलाग्दी विनियोजन गरिनु नीतिगत भ्रष्टाचार हो, संघका अध्यक्ष नवराज कुँवर र सचिव माधव नेपालद्वारा हस्ताक्षरित विज्ञप्तिमा भनिएको छ, सरकारको नियति र चरित्रमा प्रशस्त शंका गर्ने आधार बनेको छ। विभेदकारी सञ्चार क्षेत्रको बजेट खारेज नगरे आन्दोलनमा जानुको विकल्प छैन। प्रदेश सरकारको सञ्चार बजेटको बेथितिको विरुद्धमा एलायन्स फर कम्युनिटी मिडिया, एनटीबीए लुम्बिनी प्रदेश, बान र अकोराव लुम्बिनी प्रदेशले पनि संयुक्त विज्ञप्ति जारी गर्दै विरोध जनाएका छन्। आफूहरूले संस्थागत रूपमा मन्त्री र मन्त्रालयलाई दिएको सुझावहरूलाई रद्दीको टोकरीमा फालेर प्रदेश सरकारले सञ्चार क्षेत्रको अस्तित्व समाप्त गर्ने योजनामा लागेको उनीहरूको विज्ञप्तिमा उल्लेख छ। लुम्बिनी प्रदेशका पूर्वमुख्यमन्त्री कुलबहादुर केसी (सोनाम), डिल्लीबहादुर चौधरी र वर्तमान मुख्यमन्त्री जोखबहादुर महराको कार्यकालमा समेत निजी कम्पनीका सञ्चारमाध्यमहरूलाई बजेट विनियोजन हुँदै आएको छ। प्रदेशमा अहिले सञ्चार क्षेत्र हेर्ने गरी आन्तरिक मामिला तथा कानुन मन्त्रालय छ। मन्त्री गुल्मीका दिनेश पन्थी छन्। असार १० मा स्थानीय तहको बजेट देशभरका ७ सय ५३ वटै स्थानीय तहले असार १० गते बजेट ल्याउँदै छन्। जेठ १५ संघ, जेठ ३० प्रदेश र असार १० गते स्थानीय तहले बजेट ल्याउनैपर्ने संवैधानिक व्यवस्था हो। सोहीअनुसार देशभरका स्थानीय तह योजना र बजेट तर्जुमा गर्न व्यस्त छन्। वडास्तरमा योजना तर्जुमा गर्दा सहभागी भएका प्यूठानको सरुमारानी गाउँपालिका४ का स्थानीय। तस्बिर : केशरराज क्षेत्री चालु आर्थिक वर्षमा सञ्चालन भएका योजनाहरूको अन्तिम कार्यसम्पादन र नयाँ बजेट बनाउन जनप्रतिनिधि र कर्मचारीहरूलाई भ्याइँनभ्याइ छ। तर, प्रदेश र संघीय सरकारजस्तै बजेट विनियोजन गर्ने सन्दर्भमा स्थानीय तह नचुक्न सरोकारवालाहरूले सुझाव दिएका छन्। बजेट ल्याउँदा न छलफल, न प्रक्षेपण अधिकांश गाउँपालिका र वडाहरूले बजेट ल्याउँदा बस्ती स्तरमा छलफल नै गर्दैनन्। वडाध्यक्ष, सदस्य र कर्मचारीहरूले आफ्नै मनोमानी ढंगले बजेट विनियोजन गर्ने गरेको देखिन्छ। यसले अपेक्षाकृत प्रतिफल दिन सकिरहेको छैन। संघ र प्रदेश सरकारले विनियोजन गरेको बजेटको आधारमा स्थानीय तहले आफ्नो बजेट ल्याउने गरेका छन्। तर, संघ र प्रदेश सरकारले विनियोजन गरेको बजेट ढिलागरी देखिने हुँदा स्थानीय तहको बजेट निर्माण गर्न समस्या हुने गरेको कर्मचारी र जनप्रतिनिधिहरूको गुनासो छ। डुप्लिकेसन नहुने गरी बजेट बनाउन संघ र प्रदेशको बजेट प्रणालीमा देखिनुपर्छ, विजयनगर गाउँपालिका कपिलवस्तुका प्रमुख प्रशासकीय अधिकृत शोभाराम रिजालले भने, माथिबाटै विनियोजित योजनामा गाउँपालिकाले दोहोरिने गरी बजेट विनियोजन गर्दा प्रभावकारी हुँदैनन्। रिजालले देशका सबै पालिकाहरूमा योजना तर्जुमा र बजेट विनियोजनको क्षेत्र हेर्नेगरी योजना, बजेट तथा नीति अनुसन्धान महाशाखा स्थापना गर्नुपर्ने जरुरत देखिएको उनले उल्लेख गरे। उनले बजेट बनाउने क्यालेन्डरअनुसार काम गर्न स्थानीय तहमा जटिलता देखिएको समेत अनुभव सुनाए। बजेटका चरणबद्ध प्रक्रियाको बेवास्ता जिल्ला विकास समिति प्यूठानका पूर्वसभापति कर्णध्वज केसीले योजना छनोट र बजेट विनियोजन गर्ने चरणबद्ध प्रक्रियामा अहिलेका जनप्रतिनिधिहरूले पूरै बेवास्ता गरिरहेको प्रतिक्रिया दिए। साबिक गाविस र जिविस हुँदा बस्ती, वडा, इलाका हुँदै जिल्ला र केन्द्रसम्म योजनाका चरणहरू पार गरेर बजेट विनियोजन हुन्थ्यो, विगतको अनुभव सुनाउँदै केसीले भने, प्रक्रिया त अहिले पनि त्यस्तै छ। तर, जनप्रतिनिधिहरूले त्यो प्रक्रियाको बेवास्ता गरेका छन्। उनले गाउँगाउँमा बनेका स्थानीय तहहरूमा भ्रष्टाचार मौलाउँदै गइरहेको समेत सुनाए। केन्द्र सरकारको पनि हालत उही छ, केसी भन्छन्, संघ सरकारले एक लाखको योजना विनियोजन गर्छ। कुन सरकारले कस्तो योजना सञ्चालन गर्ने भन्ने पनि भएन। यस्तो बेथितिले कसरी सुशासन हुन्छ ? जनतामुखीभन्दा पनि व्यक्तिमुखी योजनाहरूले प्रश्रय पाइरहेको केसीको तर्क छ। जनप्रतिनिधिहरू विकास निर्माणमा विज्ञ नहुने भन्दै केसीले विषय विशेषज्ञहरूको टोलीमार्फत आफ्नो गाउँ ठाउँमा कस्तो विकास गर्ने भन्ने बारेमा विकासको डीपीआर बनाउनसमेत सुझाव दिए। कुन ठाउँमा कस्तो विकास आवश्यकता छ भन्ने बारेमा विस्तृत योजनासहितको डीपीआर बनाउनुपर्छ, केसीले भने, त्यसैको आधारमा वार्षिक नीति, कार्यक्रम र बजेट केन्द्रित हुनुपर्छ। त्यो डीपीआर अनुसार नयाँ आउने जनप्रतिनिधिले निरन्तरता दिन सकुन्। अल्पकालीन, मध्यकालीन र दीर्घकालीन योजनाको रूपमा बजेटलाई केन्द्रित गर्नुपर्ने केसीको सुझाव छ। जनसहभागिता बिना सरकारले गर्ने कुनै पनि विकासका योजनाहरू दिगो नहुने बताउँदै त्यसतर्फ स्थानीय सरकारको विशेष चासो हुनुपर्नेमा जोड दिए। उपभोक्ता समिति नाम मात्रैका भएको र घुमाउरो पारामा ठेकेदारकै हातमा योजना पर्ने गरेको उनी बताउँछन्। स्थानीय तहमा मौलाउँदो भ्रष्टाचारलाई रोक्नका लागि सबै पालिकाहरूमा शक्तिशाली विशेष भ्रष्टाचार निवारण समिति गठन गर्नुपर्ने उनको सुझाव छ। समितिमा पूर्वप्रशासकहरू, कानुन व्यवसायी, सुरक्षाकर्मीलगायतको सहभागिता हुनुपर्ने उनको भनाइ छ। बजेट विनियोजनमा अनुशासन देखिएन संविधान तथा प्रशासनविद् काशीराज दाहालले नेताहरूको खल्ती र बिचौलियाको प्रभावमा ल्याइने बजेटले संयुक्त राष्ट्रसंघले लिएको दिगो विकासको लक्ष्य पूरा गर्न समस्या पर्ने औंल्याएका छन्। दिगो विकासको लक्ष्यले विभिन्न १७ वटा क्षेत्रलाई निर्धारण गरेर बजेट तर्जुमा गर्नुपर्ने भए पनि त्यसअनुसार काम नभएको उनको भनाइ छ। सन् २०३० सम्ममा दिगो विकासको लक्ष्य पूरा गर्ने भनिएको छ। त्यसमा नेपालले यो लक्ष्य पूरा गर्छौं भनेर हस्ताक्षर गरेको छ, दाहालले भने, तर लक्ष्य पूरा गर्ने बाटोमा नेपाल देखिँदैन। उनले सामाजिक विकास, संस्थागत सुशासन, समस्याको पहिचान, विद्यमान ऐन, नियम, कानुनको पालना, बजेटको सुनिश्चितता गरेर मात्र योजना र बजेट विनियोजन गर्नुपर्ने सुझाव दिए। तीन तहको सरकारबीच प्रभावकारी समन्वय भएको देखिँदैन, दाहाल भन्छन्, संघ सरकारले सानातिना योजनाहरूमा बजेट विनियोजन गर्छ। तीनै योजना स्थानीय तहमा गएर कार्यान्वयन हुन्छन् तर स्थानीयसँग समन्वय हुँदैन्। व्यक्तिगत प्रभाव र पहुँचका आधारमा बजेट विनियोजन गर्दा दिगो विकासको लक्ष्यमा बाधा पुग्ने गरेको उल्लेख गरे। उनले समन्वय नहुँदा योजनाहरूमा दोहोरोपनासमेत देखिएको बताए। विगतदेखि हुँदै आएको संस्कार अझै रोकिएन्, उनी भन्छन्, बजेट विनियोजनमा हुने बेथितिको निरन्तरताको क्रमभंगता हुनै सकेको छैन। यसमा सुधार आवश्यकता छ। काशीराज दाहाल संविधान तथा प्रशासनविद् नेताहरूको खल्ती र बिचौलियाको प्रभावमा ल्याइने बजेटले संयुक्त राष्ट्रसंघले लिएको दिगो विकासको लक्ष्य पूरा हुन सक्दैन। दिगो विकासको लक्ष्यले विभिन्न १७ वटा क्षेत्रलाई निर्धारण गरेर बजेट तर्जुमा गर्नुपर्ने भए पनि त्यसअनुसार काम भएको छैन। सामाजिक विकास, संस्थागत सुशासन, समस्याको पहिचान, विद्यमान ऐन, नियम, कानुनको पालना, बजेटको सुनिश्चितता गरेर मात्र योजना र बजेट विनियोजन गर्नुपर्छ। तीन तहका सरकारबीच प्रभावकारी समन्वय पनि छैन। संघ सरकारले सानातिना योजनाहरूमा बजेट विनियोजन गर्छ। तीनै योजना स्थानीय तहमा गएर कार्यान्वयन हुन्छन् तर स्थानीयसँग समन्वय हुँदैन। व्यक्तिगत प्रभाव र पहुँचका आधारमा बजेट विनियोजन गर्दा दिगो विकासको लक्ष्यमा बाधा पुग्छ। सूर्य थापा प्रतिनिधिसभा सदस्य, प्यूठान भौतिक पूर्वाधार विकासमा महत्त्वपूर्ण मन्त्रालय सम्हालेका मन्त्री रघुवीर महासेठले आफ्नो पदको दुरुपयोग गर्नुभयो। सत्तापक्षको सांसदको हैसियतले मैले उहाँको प्रशंसा गर्ने खालको बजेट आउनुपथ्र्यो। तर, सडकदेखि सदनसम्म किन विरोध गर्नुपर्यो ? यो सबैले सजिलै बुझ्ने कुरा हो। बजेट जनताको आवश्यकता र चाहनाअनुसार छैन। मन्त्री महासेठले आफ्नो निर्वाचन क्षेत्र धनुषा ३ र श्रीमती जुलीकुमारी महतो (महासेठ) को निर्वाचन क्षेत्र धनुषा ४ मा १० अर्ब बढी बजेट विनियोजन गर्दा प्यूठानको महत्त्वपूर्ण सडकमा १ करोडमात्र बजेट विनियोजन भएको छ। यो बजेट मन्त्रीमुखी भयो। कर्णध्वज केसी पूर्वसभापति, जिल्ला विकास समिति प्यूठान योजना छनोट र बजेट विनियोजन गर्ने चरणबद्ध प्रक्रियामा अहिलेका जनप्रतिनिधिहरू चुकेका छन्। साबिक गाविस र जिविस हुँदा बस्ती, वडा, इलाका हुँदै जिल्ला र केन्द्रसम्म योजनाका चरणहरू पार गरेर बजेट विनियोजन हुन्थ्यो। प्रक्रिया त अहिले पनि त्यस्तै छ। तर, जनप्रतिनिधिहरूले त्यो प्रक्रियाको बेवास्ता गरेका छन्। गाउँगाउँमा बनेका स्थानीय तहहरूमा भ्रष्टाचार मौलाउँदै गएको छ। सरकारले एक लाखको योजना विनियोजन गर्छ। कुन सरकारले कस्तो योजना सञ्चालन गर्ने भन्ने पनि भएन। यस्तो बेथितिले कसरी सुशासन हुन्छ ? जनतामुखीभन्दा पनि व्यक्तिमुखी योजनाहरूले प्रश्रय पाइरहेका छन्। जनप्रतिनिधिहरू विकास निर्माणमा विज्ञ हुँदैनन्। तर, विशेषज्ञहरूको टोलीमार्फत आफ्नो गाउँ ठाउँमा कस्तो विकास गर्ने भन्ने बारेमा विकासको डीपीआर बनाउनु आवश्यक छ। जनसहभागिता बिना सरकारले गर्ने कुनै पनि विकासका योजनाहरू दिगो हुँदैनन्। उपभोक्ता समिति नाम मात्रैका छन्। घुमाउरो पारामा ठेकेदारकै हातमा योजना पर्ने गरेका छन्। शोभाराम रिजाल प्रमुख प्रशासकीय अधिकृत विजयनगर गाउँपालिका, कपिलवस्तु संघ र प्रदेश सरकारले विनियोजन गरेको बजेट ढिलागरी देखिने हुँदा स्थानीय तहको बजेट निर्माण गर्न समस्या हुने गरेको छ। दोहोरिने गरी बजेट नहोस् भन्नका लागि संघ र प्रदेशको बजेट प्रणालीमा देखिनु पर्छ। देशका सबै पालिकाहरूमा योजना तर्जुमा र बजेट विनियोजनको क्षेत्र हेर्ने गरी योजना, बजेट तथा नीति अनुसन्धान महाशाखा स्थापना गर्नुपर्ने जरुरत छ। बजेट बनाउने क्यालेन्डरअनुसार काम गर्न स्थानीय तहमा जटिलतासमेत देखिएको छ। बजेट तर्जुमा गर्ने क्यालेन्डरअनुसार पनि काम नभएको देखिन्छ। यस्तो छ बेथिति भनसुनमा बजेट नेताको खल्ती र चिर्कटोबाट बजेट पहुँच, प्रभाव र बिचौलिया हाबी आवश्यकता एकातिर, बजेट अर्कोतिर मन्त्रीकै जिल्लामा बजेट केन्द्रित विकासे अड्डाको मन्त्रीको हालिमुहाली छैन दिगो विकासको लक्ष्यमा जोड भ्रष्टाचार मौलाउँदै नीतिगत भ्रष्टाचारले निरन्तरता पाउँदै हरेक वर्ष बेथितिको चाङ चार जिल्लामा मात्र बजेट केन्द्रित कर्णालीलाई पूरै बेवास्ता नबोल्नेको बिक्दैन पिठो बजेटको असन्तुष्टि सदनदेखि सडकसम्म सत्ताापक्षकै सांसदको विरोध तीन तहका सरकारबीच छैन समन्वय योजनामा डुप्लिकेसन"
अनुदान र राजश्व कटौतीले घट्यो वीरगन्ज महानगरको बजेट,"वीरगन्ज : वीरगन्ज महानगरपालिकाले आगामी आर्थिक वर्ष २०८१०८२ का लागि २ अर्ब ८९ करोड ४७ लाख रुपैयाँको अनुमानित बजेट ल्याएको छ। शनिबार आयोजित वीरगन्ज महानगरपालिकाको नगरसभाको १५ औं अधिवेशनमा उपमेयर इम्तियाज आलमले आगामी आर्थिक वर्ष २०८०र०८१ का लागि २ अर्ब ८९ करोड ४८ लाख १७ हजार रुपैयाँ बराबरको अनुमानित आयव्यय सहितको बजेट प्रस्तुत गरेका हुन्। वीरगन्ज महानगरपालिकाले चालू आर्थिक वर्ष २०८०८१ को तुलनामा आगामी आर्थिक वर्षका लागि ६२ करोड घटाएर बजेट ल्याएको हो।चालु आर्थिक वर्षमा वीरगन्ज महानगरको बजेट संशोधनसहित ३ अर्ब ५१ करोड रुपैयाँको रहेको थियो। त्यसअघिको आर्थिक वर्ष २०७९८० का लागि भने वीरगन्ज महानगरपालिकाले ३ अर्ब ३३ करोड ६३ लाख २ हजारको बजेट ल्याएको थियो। आगामी आर्थिक वर्षको कुल बजेटमध्ये चालू खर्चतर्फ २ अर्ब ४ करोड ६६ लाख अर्थात ७०७ प्रतिशत र पूँजीगत खर्चतर्फ ८१ करोड १८ लाख अर्थात २८ प्रतिशत बजेट विनियोजन गरिएको छ। आगामी आर्थिक वर्षका लागि महानगरले खर्च व्यहोर्ने श्रोतहरूमध्ये आन्तरिक राजश्वबाट ७९ करोड ७५ लाख, नेपाल सरकारको वित्तीय हस्तान्तरणबाट १ अर्ब २७ करोड ९० लाख लाख, संघीय राजश्व बाँडफाँटबाट २६ करोड ८० लाख रहेको छ। त्यसैगरी प्रदेश अन्तर सरकारी वित्तीय हस्तान्तरणबाट ५ करोड ३५ लाख, प्रदेश राजश्व बाडफाडबाट २ करोड २८ लाख र नगद मौज्दातबाट १० करोड खर्च व्यहोर्ने गरी बजेट व्यवस्थापन गरिएको महानगरका उपमेयर आलमले जनाए । नगरसभामा बजेट प्रस्तुत गर्दै उपमेयर आलमले चालु आर्थिक वर्षमा समानीकरण अनुदान रकम अन्तिम त्रैमासिकको २५ प्रतिशत रोक्का रहेको, संघीय सरकारको राजश्व असुलीमा आएको सङ्कुचनको कारण राजश्व बाँडफाँट घट्न गएको, घर जग्गा कारोबारमा आएको मन्दीको कारणबाट घरजग्गा रजिष्ट्रेशन आयस्रोत समेत घट्न जाँदा आगामी आर्थिक वर्षका लागि बजेटको आकार घटाउनु परेको बताए। यस्तै प्रदेश सरकारबाट सशर्त अनुदान र विशेष अनुदानको रुपमा थप अनुदान रकम प्राप्त हुन नसक्दा समग्रमा राजश्व परिचालन लक्ष्य अनुरुप हुन नसक्दा पनि काम गर्न कठिनाइ आएको आलमले बताए।"

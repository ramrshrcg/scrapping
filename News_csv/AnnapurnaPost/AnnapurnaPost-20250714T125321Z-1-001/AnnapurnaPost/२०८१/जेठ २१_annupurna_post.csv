शीर्षक,विवरण
"पुँजीगत खर्च सुक्दै, ऋणले थिचिँदै","आमूल परिवर्तन र पटकपटक क्रमभंगको कुरा गर्ने कम्युनिस्ट नेतृत्वको सरकारका अर्थमन्त्री वर्षमान पुनले आर्थिक वर्ष २०८१०८२ का लागि यथास्थिति शैलीमै पुँजीवादी बजेट सार्वजनिक गरेका छन्। कागलाई बेल पाक्यो हर्ष न विस्मात भने झैं यो बजेटले आमसर्वसाधारण जनतालाई कुनै रक्तसञ्चार गराउन सकेको छैन। नयाँ बोतलमा पुरानै रक्सी झंै आम्दानी र खर्चको क्षमता अभिवृद्धि गर्ने योजनाबिना अर्थमन्त्रीले परम्परागत शैलीकै बजेट प्रस्तुत गरेका छन्। आमनागरिकको निराशा चिर्ने र आशा जगाउने बजेट ल्याउन सकेन यो कम्युनिस्ट नेतृत्वको सरकारले। यद्यपि, अगामी वर्ष आर्थिक वृद्धिदर ६ प्रतिशत पुर्याउने र मूल्यवृद्धि ५५ प्रतिशतमा सीमित राख्ने लक्ष्यसहित सरकारले आर्थिक सुधारको वर्ष घोषणा गरेको छ। अर्थमन्त्रीले बजेटलाई आत्मविश्वास र आशा जगाउने दस्तावेज बनाएको दाबी गरेका छन्। तर, यथार्थताको कसीमा दाँजेर हेर्दा उनको दाबीमा कुनै सत्यता भेटिँदैन। अर्थमन्त्रीले १८ खर्ब ६० अर्ब ३० करोडको बजेटमा पुँजीगत खर्चका लागि ३ खर्ब ५२ अर्ब ३५ करोड अर्थात् १८९४ प्रतिशत विनियोजन गरेका छन्। यो अत्यन्तै न्यून हो। न्यून पुँजीगत बजेटमा विकाससमृद्धिका आधार स्तम्भहरू पूरा गर्न सकिँदैन। विगत एक दशकको मात्रै तुलना गर्ने हो भने बजेटको आकारको तुलनामा पुँजीगत रकम क्रमशः घट्दै गएको देखिन्छ। आर्थिक वर्ष २०७२०७३ मा ८ खर्ब १९ अर्ब ४६ करोडको बजेटमा पुँजीगत खर्च २ खर्ब ८ अर्ब थियो भने २०७३०७४ मा १० खर्ब ४८ अर्ब ९२ करोडको बजेटमा पुँजीगत खर्च ३ खर्ब ११ अर्ब थियो। तर अहिले १८ खर्ब ६० अर्ब ३० करोडको बजेटमा ३ खर्ब ५२ अर्ब ३५ करोड मात्र छुट्ट्याइएको छ। जुन ज्यादै लज्जाको विषय हो। चालु खर्च बढ्दै जानु राजस्वको स्रोत बढ्न नसक्नु, ऋणको भार थपिँदै जानु र स्वाधीन अर्थतन्त्र कमजोर हुनुको कारणले पुँजीगत खर्च न्यून विनियोजित भएको हो। करको दायरा नबढाउनु राजस्वको स्रोतहरू खोज्न नसक्नु, बढ्दो खर्चलाई घटाउन नसक्नुका कारणले सरकारले पँुजीगत खर्चलाई बढाउन नसकेको हो। दिगो विकास सुनिश्चित गर्नका लागि पुँजीगत बजेटमा जोड दिनु पर्ने हुन्छ। चालु वर्षको लागि पुँजीगत खर्च १७२५ प्रतिशत विनियोजन गरेको थियो भने आउँदो आर्थिक वर्षका लागि १८९४ प्रतिशत गरिएको छ। यो झिनो सुधारले तात्विक फरक पार्दैन। आगामी वर्षको बजेटले आर्थिक सुधार र निजी क्षेत्रको प्रवद्र्धन, कृषि, ऊर्जा, सूचना प्रविधि, पर्यटन, औद्योगिक विकास तथा पूर्वाधार निर्माण, शिक्षा, स्वास्थ्यलगायत सामाजिक क्षेत्रको विकासस समावेशिता र सामाजिक सुरक्षा, सुशासन प्रवद्र्धन तथा सार्वजनिक सेवा प्रवाहमा सुधार गर्ने पाँच प्राथमिकता तय गरेको छ। जसका लागि ३ खर्ब ५२ अर्बको पँुजीगत बजेटले पूरा गर्न सक्दैन। यो पुँजीगत बजेट पनि सबै खर्च हुन्छ भन्ने कुनै ग्यारेन्टी छैन। हरेक वर्ष बजेट समीक्षामार्फत पुँजीगत बजेट पनि घट्ने गरेको छ। आर्थिक सुधारको लागि पर्याप्त बजेटले मात्रै हुने कुरा होइन। सरकारको आर्थिक रणनीति मजबुत हुन जरुरी छ। सरकारले आफ्ना पाँच प्राथमिकतालाई पूरा गर्न संरचनागत सुधार, व्यावसायिक वातावरण सुधार, सार्वजनिक वित्त प्रणालीमा सुधार, वित्तीय क्षेत्रमा सुधार, सार्वजनिक प्रशासन सुधारका लागि पाँच रणनीति तयार गरेको छ। यी रणनीति पूरा गर्न सरकार तथा सरकारी निकाय इमान्दार ढंगले लाग्न जरुरी छ। कहीँ नभएको जात्रा हाँडी गाउँमा भनेझैं पँुजीगत बजेट पर्याप्त नछुट्याई सरकारले समृद्धिको सपना बुनेको छ। अर्थतन्त्रमा चौतर्फी रातो बत्ती बलेको बेला संकट समाधान हुने गरी बजेट आउनु पर्नेमा उही पुरानै ढाँचालाई निरन्तरता दिइएको छ। सरकारले विनियोजित गरेको बजेटमा चालू खर्च ६१३१ प्रतिशत पुँजीगत खर्च १८९४ प्रतिशत र १९७४ प्रतिशत वित्तीय व्यवस्थापनका लागि छुट्ट्याइएको छ। उक्त बजेटमध्ये चालु खर्चका लागि ११ खर्ब ४० अर्ब ६६ करोड छुट्ट्याएको छ। सरकारले आम्दानी राजस्व १२ अर्ब ६० अर्ब ३० करोड छुट्ट्याइएको छ। शतप्रतिशत राजस्व उठेमात्र सरकारको आम्दानीबाट चालु खर्च पूर्ति हुने अवस्था आउँछ। बजेटको इतिहासलाई फर्केर हेर्दा लक्ष्यअनुसारको कहिल्यै पनि राजस्व उठेको छैन। पुँजीगत खर्च शीर्षकमा ३ खर्ब ५२ अर्ब ३५ करोड छुट्ट्याइएको छ। पुँजीगत खर्चको आपूर्ति घाटा बजेटबाट पूर्ति हुने देखिन्छ। पुँजीगत खर्चको अवस्था क्रमशः ओरालो लाग्दो छ। जुन मुलुकमा पुँजीगत खर्चको झन्डै साढे तीन गुना चालु खर्च (साधारण खर्च) हुन्छ भने त्यहाँ समृद्धिविकासको परिकल्पना कसरी गर्ने ? बजेट स्वाधीन अर्थतन्त्रमा भन्दा ऋणमा आधारित छ। विनियोजित बजेटको ३० प्रतिशत बजेट घाटामा छ। जुन ऋणबाट परिपूर्ति गर्ने भनिएको छ। हाम्रो सार्वजनिक ऋण अहिले झन्डै २४ खर्ब अर्थात् २३ खर्ब ९७ अर्ब ४३ करोड पुगेको छ। यो कुल गार्हस्थ्य उत्पादनको ४२०२ प्रतिशतबराबर हो। कहिलेकाहीँ हाम्रो राजस्वले चालु खर्चलाई नधानेको अवस्थामा पनि केही रकम ऋणबाट हुने गर्दछ। यसरी ऋणको सदुपयोग उत्पादनको क्षेत्रमा नभइरहेको अवस्थामा ऋणलाई आधार बनाएर बजेटको आकार बढाउनु तार्किक देखिँदैन। चालु बजेटमा आन्तरिक ऋण खर्च ४० अर्ब रुपैयाँ उठाउने लक्ष्य राखिएको छ। हाम्रा क्रान्तिकारी कम्युनिस्ट अर्थमन्त्री पुनले अझ एक कदम अघि बढेर ९० अर्ब रुपैयाँ बढाएर ३ खर्ब ३० अर्ब रुपैयाँ पुर्याएका छन्। मुलुकको बजेटरी इतिहासमा एक आर्थिक वर्षको बीचमा यति धेरै प्रतिशतले आन्तरिक ऋण बढाएको उदाहरण सायद छैन। उद्यमीहरूले सस्तो ब्याजदरमा ऋण नपाइरहेको अवस्थामा सरकारले आन्तरिक ऋण वृद्धि हुँदा ब्याजदरमा अझ चाप पर्ने देखिन्छ। सरकारले जीडीपीको ५ प्रतिशतभन्दा बढी आन्तरिक ऋण उठाउन नपाउने मान्यतालाई लोप्पा खुवाइदिएको छ। यो वर्ष जीडीपीको आकार ५७ खर्ब पुर्याउने अनुमान गरिएको छ। आगामी बजेटमा वैदेशिक ऋणको आकार पनि धेरै बढाइएको छैन। आगामी वर्ष २ खर्ब १७ अर्ब रुपैयाँ मात्र वैदेशिक ऋण उठाउने भनिएको छ। जुन चालु आवको भन्दा ५ अर्ब रुपैयाँले मात्र बढी हो। समग्रमा बजेटमा ५ खर्ब ४७ अर्ब रुपैयाँ सार्वजनिक ऋण उठाउने लक्ष्य राखिएको छ। यो कुल बजेटको झन्डै ३० प्रतिशत हो। सरकारको रणनीति उत्पादन बढाउने तथा राजस्वबाट खर्च धान्नेतर्फ उन्मुख हुनुपर्छ तर विनियोजित बजेटमा आन्तरिक ऋणको हिस्सा वृद्धि भएको देखिन्छ। अन्त्यमा, लोकतान्त्रिक गणतान्त्रिक शासन व्यवस्था हुनुअघि राष्ट्रको ऋण एकदमै कम अर्थात्, प्रतिव्यक्ति १० हजार थियो। तर मुलुकमा लोकतान्त्रिक शासन व्यवस्थाको अभ्यास गरिरहँदा हरेक वर्ष ऋणको आकार बढ्दो रूपमा छ। उत्पादनमूलक क्षेत्रमा र विकास निर्माणका आयोजनामा केन्द्रित नहुँदा लिएको ऋणको प्रतिफल नआएको हो। तसर्थ आगामी दिनमा प्रतिफल आउने क्षेत्रमा ऋण लगानी गर्न सरकार तथा सरकारी निकायको ध्यान केन्द्रित हुन अपरिहार्य छ। सधैं ऋण लिएर मात्रै देशको शासन सत्ता चलाउनु हुँदैन। अर्थतन्त्रको उत्पादन क्षमता विकास गर्न तथा दीर्घकालीन महŒवका सजिलै लगानी उठ्ने पूर्वाधारमा ऋण लिनु राष्ट्रका लागि घातक होइन। एक दशकको मात्र तथ्यांक हेर्ने हो भने मुलुकमा संकलन हुने कुल राजस्वको ९० प्रतिशतभन्दा धेरै हिस्सा चालु खर्चमै ठिक्क छ। अनि कसरी हुन्छ मुलुकको विकास ? खरेल, अर्थ राजनीतिक विश्लेषक हुन्।"
समस्याको भुमरीमा आधारभूत अस्पताल,"देशमा स्वास्थ्य सेवा पर्याप्त छैनन्। विश्व स्वास्थ्य संघले तोकेको मापदण्डअनुसार न त अस्पताल पुगेको छ, न चिकित्सक वा स्वास्थ्यकर्मी नै। सत्ता हाँक्ने नेताहरूलाई यस अभावको ज्ञात त कोरोना महामारीले गराएकै हुनुपर्छ। सायद त्यसैले हरेक पालिकामा अस्पताल हुनैपर्ने रहेछ भन्ने आभाष गरायो। तत्कालीन प्रधानमन्त्री केपी शर्मा ओलीको सरकारले २०७७ मंसिर १५ गते एकै दिन सबै प्रदेशका स्थानीय तहमा ३ सय ९६ अस्पतालको शिलान्यास गयो। आधारभूत अस्पताल नभएका ७ सय ५३ मध्ये ६ सय ५५ स्थानीय तहमध्ये पहिलो चरणमा ३ सय ९६ वटा स्थानीय तहमा अस्पताल बनाउने भन्दै तामझाम पनि भयो। तिनै शिलान्यास गरिएका अस्पतालहरू ढिलोचाँडो ५ देखि १५ शय्यासम्मका भवन निर्माण र उद्घाटन भइरहेको पनि सुनिन्छ। स्थानीयदेखि केन्द्रका नेताहरूले आफ्ना मन्तव्यमा सञ्चालनमा नआएका १०१५ शय्याका अस्पतालबाट पनि कार्डियोलोजी, न्युरोसर्जरी जस्ता उच्चतहका सेवासमेत उपलब्ध गराउनेसम्मका प्रतिबद्धता पनि व्यक्त गर्छन् तर कहिले ? केही दिन (महिना दिनसम्म) त भीडभाड, निःशुल्क परीक्षण, विशेषज्ञ सेवा पनि हुन्छ तर त्यसपछि करारका एक डाक्टर (मेडिकल अधिकृत), २४ जना नर्स तथा स्वास्थ्यकर्मी, सरकारले निःशुल्क उपलब्ध गराउँदै आएका केही औषधिमा सीमित हुन्छन्। आवश्यकता र स्रोत पहिचान नगरी स्थापना भएका यस्ता आधारभूत अस्पतालबाट हुन सक्ने अरू के नै छ र ? कुनै अस्पताल स्थापना गर्नुअगाडि सेवा दिने क्षेत्र, हुनुपर्ने सेवा र ती सेवाका लागि आवश्यक जनशक्ति र स्रोतको अध्ययन आवश्यक हुन्छ। अस्पतालले २४ सै घण्टा सेवा दिन ३ सिफ्टका सेवा प्रदायक चाहिन्छ भन्ने हेक्कासमेत राखेको पाइँदैन। दिइहाले एक चिकित्सकको भरमा २४ घण्टा सेवा दिन खोजिन्छ। राम्रो र प्रभावकारी सेवाका लागि प्रयोगशाला, अल्ट्रासाउन्ड, एक्स रे, नर्सिङ केयर, औषधिलगायत अन्य सेवा पनि चाहिन्छ। लहडमा र जर्बजस्ती स्थापना गरिएका अस्पतालहरूको अवस्था अहिले हरिबिजोग छभन्दा फरक नपर्ला। (डा साह जनस्वास्थ्यविद् हुन्।)"
एमालेलाई चिठी,"प्रिय कमरेडहरू हामी आरामै छौं। थप स्वस्थताका लागि दसांै महाधिवेशनमा प्रयत्न गर्दैछौं। तपाईंहरूलाई कस्तो छ ? आशा छ, आरामै हुनुहोला। यसबीचमा हामी अलि साना भएका छांै, तपार्इंहरू मोटाइरहनु भएको छ। यो कुरा इलाम र बझाङले पनि पुष्टि गर्यो। सबाल मोटो र दुब्लोको होइन, स्वस्थताको हो। तपाईंको मोटोपनमा हाम्रो कुनै आपत्ति छैन। सरोकार तपाईंहरू स्वस्थ हुनुहोस् भन्ने मात्र हो। किनकि तपाईंको स्वस्थता र अस्वस्थताले सिंगो कम्युनिस्ट आन्दोलनलाई प्रभावित पार्छ। हामी सानै भए पनि यसको क्रान्तिकारी चुरो कायम राख्ने प्रयत्न गर्दैछौं। हालै हाम्रो केन्द्रीय कमिटीले पारित गरेको समाजवादी कार्यक्रम पढ्नु भयो होला। यसबाटै थाहा हुन्छ, वामपन्थी चरित्रमा दाग लाग्न दिएका छैनौं। मान्छेहरू भन्छन्, मोटोपन स्वास्थ्यका लागि त्यति राम्रो होइन। हाम्रो चिन्ता तपाईंको मोटोपन अस्वस्थतामा नबदिलियोस् भन्ने मात्र हो। देखिरहेका छौं, तपाईंको भुँडीको आकार अलि अस्वाभाविक ढंगले बढेको छ। इलामको निर्वाचनले यही पुष्टि गर्यो। तर त्यहाँ तपाईंहरूले कम्युनिस्ट आन्दोलनभित्रको कुरूप वंश परम्परालाई फेरि दोहोर्याउनु भयो। आन्दोलन विचारले, दृष्टिकोणले र वर्ग पक्षधरताले मात्र अगाडि बढ्छ, वंश परम्पराले होइन। तपाईंहरूले अवलम्बन गर्नुभएको वंश परम्पराले भुँडीको आकार त वृद्धि भयो होला, तर आन्दोलनलाई मद्दत पुर्याएन। म यो चिठीमा तपार्इंहरूले सत्यानास बनाउनु भएको नेकपा (नेकपा)को विभाजनको कुरा उठाउन गइरहेको छैन। त्यतिमात्र होइन, कम्युनिस्टहरूले प्राप्त गरेको लगभग दुई तिहाइ बहुमतीय सरकारको दुरुपयोगको कुरा पनि उठाउँदिनँ। दुईदुई चोटी असंवैधानिक ढंगले संसद् विघटन गरेको कुरा त के उठाउनु ? पुरानो भइसक्यो। यसलाई बारम्बार उठाउनु भनेको केवल हामीबीच थप फाटो बढाउनु मात्र हो। यसको समीक्षा गर्ने काम अब इतिहासलाई छोडिदिउँ। अब विभाजन होइन, एकताको कुरा गरौं। हाम्रो दस्तावेजमार्फत तय गर्यौं, अब नेपाली कम्युनिस्टहरूले समाजवाद निर्माणका लागि आफ्नो शक्ति खर्च गर्नुपर्छ। तपाईंहरूको मोटोपन र त्यो मोटोपनको अल्छीले जनताको बहुदलीय जनवादलाई इतिहासको दराजमा सुरक्षित ढंगले थन्क्याउन सक्नु भएको छैन। कमरेड मदनले भन्नु भएको थियो, जबज सारमा नौलो जनवादी क्रान्ति नै हो। २०६२६३ को जनक्रान्तिले यो ऐतिहासिक दायित्व पूरा गरेन र ? मदनको अगुवाइमा प्रतिपादित जबजले आफ्नो काम सक्यो। अर्थात् यो सफल रह्यो। यतिबेला त कमरेड मदनको दूरदर्शितालाई सम्मान गर्दै जबजलाई धन्यवाद दिनुपर्ने होइन र ? यो काम हामीले त महाधिवेशनमा प्रस्तुत गरिने दस्तावेजलाई केन्द्रीय कमिटीद्वारा पारित गरेर सम्पन्न गरिसक्यौं। तर तपाईंहरू भने अझै जबजलाई बोकेर अर्थात् त्यसको सफलताको अवमूल्यन गरेर सामन्तवाद खोज्दै हिँडिरहनु भएको छ। त्यसैले बरु आउनोस् ! सँगै मिलेर, एकै स्वरले जबजलाई धन्यवाद दिउँ, यसको सफलताको कहानी भनौं। र अगाडि बढौं, समाजवादको यात्रामा। यति त बुझांै मित्र ! अब राजकीय सत्तामा र उत्पादन पद्धतिमा सामन्तवाद छैन। अब हाम्रो सीधा लडाईं दलाल र वित्तीय पुँजीवादसँग छ। त्यसबाहेक त्यसले नेपाली जनतामाथि थोपरेको नवउदारवादसँग छ। अबको हाम्रो काम भनेको शिक्षा र स्वास्थ्यमा निरन्तर बढिरहेको निजीकरणलाई रोक्नु हो। शिक्षा र स्वास्थ्यलाई वस्तुकरण गर्ने नवउदारवादी दृष्टिकोणसँग भिड्नै पर्छ। थाहा छ कमरेड ! यो काम गाह्रो छ। देशीविदेशी प्रतिक्रियावादीहरूले हाम्राविरुद्ध मोर्चा खोल्न सक्छन्। अब इतिहासले यो वर्गसंघर्ष खोजेको छ। नडराउनोस् मित्रहरू हामी हार्दैनौं। यो कामका लागि तपाईंहरूले ट्रेड मिलमा दौडिएर अलिकति बोसो घटाउनै पर्छ, हामी त त्यसै खिरिलो छँदै छौं। हामी स्वस्थ र एकताबद्ध नभै विश्व पुँजीवाद र त्यसले हामीमाथि लादेका कामदार विरोधी प्रबन्धहरूलाई बदल्न सक्दैनौं। इतिहासले हामीलाई यो जिम्मा लगाएको छ। छलकपटबिना युगीन दायित्व पूरा गर्नेतर्फ लागौं। निम्ता छ, तपाईंहरूलाई हाम्रो दशौं महाधिवेशनमा, जुन यही असार १६ देखि २० सम्म हुन गइरहेको छ। पढनोस् ! हाम्रा दस्तावेजहरू। हामीले निर्दिष्ट गरेका बाटाहरू, निश्चय पनि तपाईंहरूका लागि मार्गनिर्देशन बन्न सक्नेछन्। हामीलाई थाहा छ, तपाईंहरू मोटो शरीर लिएर दोबाटोमा हुनुहुन्छ। यो पनि थाहा छ, बुर्जुवा वर्गतर्फ जाने बाटो सरल र सुगम हुन्छ। अर्को बाटो समाजवादी क्रान्तिको हो, जुन कठिन र उकालीओराली छ। हामीले दशौं महाधिवेशनमार्फत कठिन बाटो रोज्दैछौं। हामी यतिखेर तपाईंहरूलाई पनि कठिन बाटो रोज्न आह्वान गर्छौं। यो बाटो इमानको हो, साहसको हो, त्याग र बलिदानको हो, त्योभन्दा धेरै गौरवको हो। सँगै जाउँ साथी सँगै जाउँ, अघि नजाउँ साथी अघि नजाउँ भन्ने बोलको गीत हामीले हजारौं पटक सँगसँगै गाएको होइन र ? आऊ, मिलाऊ हातहरू भन्ने गीत त तपार्इं हामीलाई कण्ठै छ नि ! ती गीतहरू फेरि सँगै गाउन मान्छेहरू आह्वान गरिरहेका छन्। हाम्रो चिन्ता तपार्इंहरूले ती गीतहरू बिर्सेकोमा होइन। चिन्ता त यति हो, तपाईंहरू कोमल ओलीका गीतहरूमा नाच्न थाल्नु भएको छ। हामी फेरि मिल्न सक्छांै। त्यो मिलनबिन्दु हाम्रो दस्तावेजमा छ। त्यो दस्तावेजले हामीलाई फेरि जोड्न सक्छ। तर तपाईंहरूले यति चाहिँ बुझ्नै पर्छ, हाम्रो क्रान्तिको कार्यभार रामको जन्मभूमि होइन। हजारौं लाखौं श्रमजीवीहरू समाजवादी क्रान्तिको मैदानमा तपार्इंहरूलाई देख्न चाहन्छन्। कमल थापाको बार्दलीबाट हेर्नोस् त कमरेड ! राता मान्छेहरू तपाईंलाई त्यहाँबाट तल ओर्लेर सडकमा रातो झण्डा बोकेर नाचेको देख्न चाहन्छन्। हामी पनि तपाईंसँग हात मिलाउन तयार छौं, सर्त यत्ति हो। तपाईंहरूको काममा वर्गपक्षधरता देखिनु पर्छ। चिठीको बिट मार्नुभन्दा अगाडि फेरि भनौं, कमरेड ! तपाईंलाई हाम्रो महाधिवेशनमा स्वागत छ। गल्ती हुन सक्छ, स्वमहसुस ठूलो कुरा हो। क्रान्तिकारीहरूको दिल ठूलो हुन्छ। आऊ, मिलाऊ हातहरू भन्ने गीत गाउँदै दसौं महाधिवेशनमा सहभागी बनौं। हार्दिक अभिवादनसहित उपप्रमुख, केन्द्रीय प्रचार विभाग, नेकपा (एकीकृत समाजवादी)।"
अन्तर्राष्ट्रिय पुरुष कबड्डी प्रतियोगिताको फाइनलमा नेपाल,"बागलुङ : नेपाल बंगबन्धु कप अन्तर्राष्ट्रिय पुरुष कबड्डी प्रतियोगिताको फाइनलमा प्रवेश गरेको छ। बंगलादेशको ढाकामा आइतबार सम्पन्न निकै रोमाञ्चक दोस्रो सेमिफाइनलमा केन्यालाई पेनाल्टीमा ५९५५ ले पराजित गर्दै नेपाल उपाधि नजिक पुगेको हो। निर्धारित समयमा नेपाल र केन्याको ५०५० अंक बराबरी भएपछि फाइनल प्रवेशको लागि खेल पेनाल्टी (५ रेडमा) धकेलिएको थियो। नेपालले पेनाल्टीमा (५ रेडमा) केन्यालाई ९५ अंकले पराजित गर्यो। नेपालले उपाधिका लागि घरेलु टोली बंगलादेशको सामना गर्नेछ। आइतबार भएको पहिलो सेमिफाइनलमा आयोजक बंगलादेशले थाइल्याण्डलाई ४११८ अंकले पराजित गर्दै फाइनल पुगेको छ। नेपालले समूह चरणको ५ खेल मध्ये ४ खेलमा विजयी हुँदै समूह उपविजेता बन्दै सेमिफाइनलमा प्रवेश गरेको थियो। नेपालले समूह चरणमा मलेसिया, पोल्याण्ड, दक्षिण कोरिया, इन्डोनेसिया माथि जित निकालेको थियो भने बंगलादेशसँग पराजित भएको थियो।"
टी२० विश्वकप : नामिबियाले सुपर ओभरमा ओमानलाई हरायो,नामिबियाले टी२० विश्वकप २०२४ को रोमाञ्चक खेलमा ओमानलाई सुपर ओभरमा पराजित गर्दै विजयी सुरुवात गरेको छ । सन् २०१२ पछि पहिलो पटक पुरुष टी२० विश्वकपमा सुपर ओभर खेलिएको थियो । यसअघि सन् २०१२ मा न्युजिल्यान्ड र वेस्ट इन्डिजबीच टी२० विश्वकपमा अन्तिम सुपर ओभर खेलिएको थियो । यो खेल वेस्ट इन्डिजले जितेको थियो। सोमबार बिहान भएको खेलमा नामिबिया र ओमान दुवैले १०९ रन बनाएका थिए बार्बाडोसको केन्सिङ्टन ओभलमा भएको खेलमा नामिबियाले टस जितेर पहिले बलिङ गर्ने निर्णय गरेको हो । पहिले ब्याटिङ गरेको ओमान १९४ ओभरमा १०९ रनमा अलआउट भयो । जवाफमा नामिबियाले पनि २० ओभरमा ६ विकेट गुमाएर १०९ रन बनायो र खेल सुपर ओभरमा पुग्यो। सुपर ओभरमा डेविड विजी र कप्तान गेहार्ड इरास्मसले ब्याटिङ गरेका थिए। सुपर ओभरमा नामिवियाले ६ बलमा २१ रन बनाएको थियो । जितको लागि २२ रन आवश्यक रहेको ओमानले १० रन दिएर एक विकेट मात्र लियो ।
"युवाजति विदेश, तराईका फाँट बाँझै","टीकापुर : भजनी नगरपालिका५ का मानबहादुर साउदको घरसँगै जोडिएको झन्डै ३५ क्विन्टल धान फल्ने दुई बिघा जमिन गत वर्षायाममा बाँझै रह्यो। केही वर्षअघि अरूको खेतमा अधियाँसमेत गर्दै आएका उनका तीन छोरा विदेश पलायन भएपछि ७३ वर्षीया उनले आफ्नै खेत बाँझै छाडेका हुन्। कामको खोजीमा उनका जेठा छोरा १० वर्षदेखि भारतमा छन्। माइलो दुबई बस्न थालेको पाँच वर्ष भयो भने कान्छा छोरा तीन वर्षदेखि कोरियामा छन्। खेतीपाती गर्ने छोरा बिदेसिएपछि मानबहादुरको उर्वर जमिन बाँझै रहेको हो। तीन वर्षअघिसम्म झन्डै ३५ क्विन्टल धान र २० क्विन्टलसम्म गहुँ फलेको आफ्नै खेत पोहोर बाँझै रह्यो, गत शनिबार आँगनमा दुःख पोख्दै उनले भने, जेठ आधा हुँदासमेत खेती गर्ने मान्छे पाएको छैन, यो वर्ष पनि बाँझै रहन्छ कि भन्ने चिन्ता छ, आफू उमेर गर्न सकिन्नँ। मानबहादुर मात्रै नभई उनकै गाउँका अन्य किसानको अवस्था पनि उस्तै छ। काम गर्ने उमेरका युवा धमाधम बिदेसिन थालेपछि अधिकांश उब्जाउ जमिन बाँझो रहन थालेको छ। कैलालीकै जोशीपुर गाउँपालिका६ का हरि चौधरी कुनै समय १२ बिघा जमिनमा खेती गर्दै आएका थिए। १८ जनाको ठूलो परिवार भएका उनको घरबाट चार छोरा बुहारी विदेश छन्। घरमा वृद्ध हरि, ४ बुहारी र बालबालिका मात्र छन्। खेती किसानी गर्ने छोराहरू बिदेसिएपछि उनले आफ्नै तीन बिघा जमिन अधियाँ (बटैया) दिएका छन्। अधियाँबाट आएको धान, गहुँले उनको परिवारलाई खान पनि धौधौ हुन्छ। मेरो परिवार ठूलो छ, अधियाँबाट आएको त खान पनि पुग्दैन छोरा बिदेसिएपछि खेती गर्न छाडेको बताउँदै उनले भने, विदेशबाट उनीहरूले पठाएको पैसाले आवश्यक परेको खाद्यान्न किनेर खाने गरेका छौं। आफ्नो उर्वर जमिन बाँझै राखेर किनेर खानुपर्ने बाध्यता अहिले कैलालीका धेरै किसानको छ। गाउँघरका युवाहरू बिदेसिनेको लहर नै चलेपछि खेतीयोग्य जमिनसमेत बाँझै रहने गरेको छ। गाउँका धेरै युवा बिदेसिएका छन्, राम्रो आम्दानी नहुने भएपछि खेतीयोग्य जमिन पनि बाँझै रहने अवस्था छ टीकापुर नगरपालिका७ का कालिराम डगौरा थारुले भने, पहिलेपहिले किसानहरू भारत लगायतका देशमा जाँदैनथे, खेतबारीमै काम गर्थे तर अचेल विदेश जानेको लहर नै चलेको छ, त्यसैले खेतीयोग्य जमिन बाँझै छ। उनले खेती लगाएर विदेश जाने थारु समुदायसमेत परिवारसहित विदेश जान थालेपछि गाउँमा खेती गर्ने मान्छे भेट्न मुस्किल रहेको बताए। यस क्षेत्रका बासिन्दाहरू अधिकांश भारत जाने गरेकोमा पछिल्लो समय मलेसिया, दुबई, कतार, दक्षिण कोरिया, अस्ट्रेलिया, जापान, बेलायत लगायतका देशमा जान थालेका छन्। भारत पसेकाहरू खेतीपातीका बेला घर आउने भए पनि तेस्रो मुलुक जानेहरू भने २३ वर्षमा आउने गरेकाले खेत बाँझै रहन थालेका हुन्। टीकापुर नगरपालिकाले सार्वजनिक गरेको नगर पाश्र्वचित्रको तथ्यांकअनुसार यो नगरपालिकाबाट मात्रै झन्डै १८ हजार युवा बिदेसिएका छन्। खेतीयोग्य जमिन बाँझो हुनुको कारण युवाहरू बिदेसिनु मात्र होइन। जलवायु परिवर्तनका असरहरू देखा पर्दै उत्पादन घट्नु, खेती गर्ने समयमा मलखाद नपाइनु, पर्याप्त सिँचाइ नहुनु, उत्पादन लागतको अनुपातमा उचित बिक्री मूल्य नपाउनुले पनि कृषि पेसाप्रति कृषक उदासीन बन्दै गएका किसानहरू नै बताउँछन्। काम गर्ने उमेरका युवा धमाधम बिदेसिन थालेपछि अधिकांश उब्जाउ जमिन बाँझो रहन थालेको छ। लागतअनुसार किसानले उत्पादनको मूल्य नपाउनु र समयमा मलखाद्य उपलब्ध नहुनुले पनि किसानहरू खेती गर्न छोड्दै गएका छन्। टीकापुर नगरपालिका२ यज्ञमान सेट्टीले वर्षभरि मेहनत गरेको उत्पादनको उचित मूल्य नपाएर सस्तोमा बिक्री गर्नुपर्ने बाध्यता रहेको बताए। रोपाइँको समयमा पनि युरिया नै पाइँदैन, सरकारले तोकेको धानको मूल्यसमेत किसानले पाउने अवस्था छैन, ग्रामीण विकास शास्त्रका विद्यार्थी सेट्टीले भने युवाहरू बिदेसिन थाले, जसले खेती गरिरहेका छन्, तीनलाई पनि सरकारले प्रोत्साहन गर्दैन, हालै सार्वजनिक भएको बजेटमा समेत कृषि क्षेत्र उपेक्षामा परेको देखिन्छ, त्यसैले यहाँका उर्बर जमिन बाँझै रहेन अवस्था छ। अन्नभण्डारका चामल उद्योग बन्द कुनै बेला भारत तथा बंगलादेशमा चामल निर्यात गर्ने कैलालीको पूर्वी क्षेत्रका ठूला चामल उद्योग खण्डहर बनेका छन्। अन्नभण्डारका रूपमा चिनिने यस क्षेत्रमा चामल उत्पादन गर्ने दर्जन बढी ठूला चामल उद्योगहरू तत्कालीन माओवादीले थालेको जनयुद्धसँगै खण्डहर बनेका हुन्। द्वन्द्व सकिएको लामो समय भई सक्दासमेत देश तथा विदेशमा नाम कमाएका यी उद्योगहरू सञ्चालनमा आउन सकेनन्। टीकापुर र नारायणपुरका चामल उद्योगबाट उत्पादित चामल गोदामको अभावमा भारतको तिकुनियाँमा भण्डारण गरिन्थ्यो। तिकुनियाँबाट भैरहवा नाका हुँदै चामल नेपालका अन्य सहरहरूसम्म पुग्थ्यो। नेपालमा खपत हुन नसकेको चामल व्यवसायीले भारत तथा बंगलादेशसम्ममा बिक्री गर्थे। तत्कालीन समयमा चामल उत्पादनका लागि ख्याति कमाएको यस क्षेत्रमा जिल्लाका प्रायः किसानले धान बिक्रीका लागि रोज्थे। जिल्लाभरको धान खरिद गर्न पाएपछि चामल उद्योग निकै राम्रो अवस्थामा चलेका थिए। देशभर नाम चलेका यस क्षेत्रका सबै चामल उद्योग यतिबेला भने खण्डहरमा परिणत भएका छन्। सशस्त्र द्वन्द्वले गिजोलिएका मिलहरू बन्द हुनुमा कृषकले धान उत्पादन कम गर्नु, उत्पादन गर्न सक्ने उमेरका युवाहरू विदेश पलायन हुनु र खेतीयोग्य जमिन घर घडेरीमा परिणत हुनुले चामल उद्योगहरू खण्डहरू बन्न पुगेको व्यवसायीहरू बताउँछन्। दर्जनभन्दा बढी ठूला चालम उद्योग भए पनि हाल एउटा मात्रै उद्योग सञ्चालनमा छ। टीकापुर नगरपालिका६ स्थित मौरनियाँ चामल उद्योग मात्र आंशिक रूपमा सञ्चालनमा छ। झन्डै ४० वर्षअघि स्थापना गरिएको मौरनियाँ चामल उद्योगका सञ्चालक नारायण गोयलले द्वन्द्व सुरु भएसँगै व्यवसायी विस्थापित भएकाले उद्योगहरू खण्डहर बनेको बताए। देशमा द्वन्द्व सुरु भएसँगै व्यवसायीहरू विस्थापित भए, फेरि उद्योग सञ्चालनको वातावरण अझै बन्न सकेको छैन, त्यसैले उद्योगीहरू उद्योग सञ्चालनका लागि फर्केनन, उद्योगी गोयलले भने, धान, गहुँको उत्पादनसमेत कम हुँदै गएको छ, खेती किसानी गर्ने युवाहरू विदेश जान थालेपछि उत्पादनसमेत कम हुने भएर यहाँका पुराना ठूला व्यवसायीहरूका दर्जन बढी उद्योगहरू खण्डहर बन्न पुगेका छन्। टीकापुर नगरपालिका६ नारायणपुरका मख्खन बाबु भनिने वीरबहादुर राईको दुर्गा राइस मिल, गोविन्द श्रेष्ठको ओखरपुर राइस मिल, शान्तिकुमार अग्रवालको शक्ति राइस मिल र टीकापुर अस्नेरीस्थित कर्णाली राइस मिल देशभरमै चिनिने ठूला चामल उद्योग हुन्। प्रतिघण्टा २० क्विन्टलसम्म चामल उत्पादन क्षमता राख्ने यस्ता दर्जन बढी उद्योगहरू खण्डहर बनेका हुन्। ०४६ को राजनीतिक परिवर्तनपछि चामल उद्योग बन्द हुन थाले। दुर्गा राइस मिल ०४६ मै बन्द भयो। ०५३ को आसपासमा शक्ति राइस मिल र ओखरपुर राइस मिल बन्द भए। त्यसै अवधिमा कर्णाली राइस मिल पनि बन्द हुन पुग्यो। उद्योग बन्द भएसँगै सबै व्यवसायी विस्थापित भए। उद्योग स्थलमा तत्कालीन माओवादीले कब्जा गरेर त्यहाँका मेसिन तथा औजारहरू बिक्री गरिएपछि थलिएका उद्योगहरू कच्चा पदार्थको उत्पादन घटेसँगै फर्किन सकेनन्। मिलका सबै सामान कवाडीको भाउमा बेचे। जमिन कब्जा गरेर खेतीपाती गरे स्थानीय राजकुमार हमालले भने, माओवादीले कब्जा नगरेको भए, अथवा व्यवसाय गर्ने वातावरण भएको भए त्यत्रो सम्पत्ती भएका व्यवसायीहरू फर्किने थिए कि ? ती चामल उद्योगका नाममा हाल पनि यस क्षेत्रमा जग्गा, जमिन र उद्योगका अवशेषहरू बाँकी नै छन्। उद्योग सञ्चालन हुँदा यहाँको व्यापार व्यवसाय निकै फस्टाएको थियो। टीकापुर नगरपालिका७ को सत्तीबजार खाद्यान्नको मण्डीका रूपमा चिनिन्थ्यो। धान खरिद गर्न खाद्य संस्थानले सरकारी काँटा लगाउँथ्यो। धान बेच्ने र चामल किन्नेको चहलपहल हुन्थ्यो। अन्य सामान किनमेलका लागि समेत धेरैले सत्तीबजार रोज्थे। चामल उद्योगलाई लक्ष्य गरेर सत्तीमा राष्ट्रिय वाणिज्य बैंक सञ्चालनमा आएको थियो। सयौं जनाले रोजगारी पाएका थिए। कृषकको धान सहजै राम्रो मूल्यमा बिक्री हुन्थ्यो। हाल आएर सत्तीमा बैंक फर्किए पनि खाद्य संस्थानको डिपो सञ्चालन हुन नसकेको स्थानीय लालबहादुर चौधरी बताउँछन्। सशस्त्र द्वन्द्व मात्रै नभएको भए यो अवस्था हुँदैन थियो, चौधरीले भने, त्यही बेलादेखि ज्यान जोगाउन बिदेसिन थालेका युवा पुस्ता अहिले लाम लागेर विदेश गइरहेका छन्। यहाँको उत्पादन घटेको छ भने जमिन बाँझै रहने अवस्था छ। चामल उद्योग बन्द हुनुको कारण सशस्त्र द्वन्द्व मात्रै नभएको कतिपयको भनाइ छ। उनीहरू कर्णाली चिसापानीमा पुल बनेपछि नारायणपुर सत्ती यातायात सुविधाबाट टाढा हुन पुगेको बताउँछन्। पुल बनेसँगै व्यापारिक केन्द्र पूर्वपश्चिम राजमार्गमा केन्द्रित भएपछि धान खरिद बिक्रीमा कमी आएसँगै चामल उद्योग बन्द हुन पुगेको नारायणपुरका पहल बस्नेतको भनाइ छ। धान खरिद गर्न नपाएपछि चामल उद्योगको अर्थ नै भएन, बस्नेतले भने, धान नभएका कारण पनि चामल उद्योग बन्द भएका हुन्। टीकापुरको पहाडी जिल्लासँग सोझै यातायात सम्बन्ध नहुनु पनि यी चामल उद्योगका लागि दुर्भाग्य भएको स्थानीय बताउँछन्। सबैभन्दा बढी खाद्यान्न माग हुने पहाडी जिल्लामा हो। ती जिल्लामा अन्यत्रबाट खाद्यान्न ढुवानी हुन थाल्यो। यहाँ उत्पादन भएको चामल पहाडी जिल्लासम्म ढुवानी गर्न महँगो हुन थालेपछि माग हुन छोडेको मौरानियाँ राइस मिलका सञ्चालक गोयल बताउँछन्। हामीसँग पहाड जोड्ने सीधा बाटो भएन, गोयलले भने, कि त अत्तरिया हुँदै जानुपयो नत्र कोहलपुर हुँदै ढुवानी गर्नुपर्छ। करोडौंका चामल उद्योग खण्डहर बनेपछि व्यवसायीसमेत आर्थिक रूपमा चुर्लुम्म डुबेका छन्। उनीहरूलाई वित्तीय संस्थाले लगानी गर्न छोडेको छ। व्यवसायीले आफ्नै प्रयासले चामल उद्योग पुनः सञ्चालन गर्नसक्ने अवस्था नहुँदा सरकारले उद्योग सञ्चालनका लागि वातावरण सिर्जना गर्नुपर्ने स्थानीय बताउँछन्। उर्बर भूमिमा लिप्टिस खेती कैलालीको लम्कीचुहा नगरपालिका६ को पूर्वपश्चिम राजमार्गसँगै जोडिएको १० विघा बढी उर्बर भूमिमा पाँच वर्षदेखि लहरे पीपल लगाइएको छ। कुनै बेला कैलालीका जमिन्दार मानिने विश्वनाथ उप्रेतीको उक्त जग्गामा आधुनिक उपकरणको प्रयोगबाट खेती गरिन्थ्यो। उप्रेतीले जग्गा छोडेसँगै काम गर्ने युवाहरूको कमी हुन थालेपछि पूर्वपश्चिम सडकमै जोडिएको उक्त जमिनमा लहरे पीपल लगाइएको स्थानीय चक्र भाटले बताए। २०५२ सालमै हामीले मेसिनबाट धान रोपेको, गहुँ काटेको देखेका हौं, स्थानीय भाटले भने, प्रतिबिघा ४० क्वीन्टलसम्म धान फल्ने त्यो खेतमा अहिले लहरे पीपल हुर्किरहेका छन्, यसको मुख्य कारण खेती गर्ने युवापुस्ता विदेश हुनुनै हो। त्यहाँ मात्रै नभएर उब्जाउ जमिनमा खेती गर्ने युवा जनशक्ति विदेश पलायन हुँदा कैलालीका प्रतापपुर, टीकापुर, भजनी, जोशीपुर, जानकी लगायतका क्षेत्रको उर्बर जमिनमा लिप्टिस, लहरे पीपल लगाइएका छन्। उत्पादन योग्य जमिनमा खेती गर्ने युवा नहुनु र बढी नाफाको लोभमा त्यस्ता बिरुवा लगाइनु देशकै लागि गम्भीर विषय भएको कृषि विज्ञ कुलप्रसाद तिवारी बताउँछन्। कैलालीको पूर्वीक्षेत्र विशेष गरी विगतदेखि नै अन्न भण्डारका रुपमा रहँदै आएको छ, यहाँको इतिहासले पनि ठूला उद्योगहरू सञ्चालन भएको देखाउँछ, तिवारीले भने तर सरकारले चासो नदिँदा उत्पादन योग्य उर्बर भूमिमा मुख्य खाद्यान्नका रूपमा रहेको धान, गहुँ र मकै उत्पादन गर्नुको साटो आम्दानीका लागि भन्दै लिप्टिस, लहरे पीपल जस्ता विरुवा लगाइनु दुःखद् हो, यसले देशको उत्पादनमै असर गर्छ। करिब २० वर्षमा तयार हुने लिप्टिस, लहरे पीपल जस्ता विरुवाले खेतीको उर्बरा शक्ति नै नष्ट गर्ने तिवारी बताउँछन्। अर्बौं खाद्यान्न आयात जिल्लाको उत्पादन योग्य जमिन वर्षा तथा हिँउदेयाममा बाँझो हुनु, खेती गर्ने उमेर समूहका युवायुवती बिदेसिनु, सरकारले कृषिलाई प्राथमिकता दिन नसक्नु जस्ता कारणले बर्सेनि विदेशबाट नेपालमा अर्बाैंको खाद्यान्न आयात हुने गरेको छ। आर्थिक वर्ष २०७९८० मा कैलालीको त्रिनगर भन्सारबाटै गहुँ र पिठो २१ करोड ७ लाख, मकै ३३ करोड ९३ लाख र चामल ३७ करोड ३० लाख बढी रुपैयाँको आयात भएको देखिन्छ। भन्सार विभागको तथ्यांकअनुसार चामलका विभिन्न प्रकार, गहुँ र गहुँको पिठोजन्य खाद्यान्न जोड्दा अर्बौं बढीको खाद्यान्न आयात हुने गरेको छ। नेपालका लागि मुख्य खाद्यबालीका रूपमा रहेको धान, गहुँ र मकै मात्रै अर्बाैंको आयात भइरहेका बेला आयात विस्थापनका लागि सरकारले ठोस कदम चाल्न नसकेको स्थानीय किसानहरू बताउँछन्। नेपाल सरकारका पूर्वसचिव डाक्टर गोपीकृष्ण खनालले ७२ प्रतिशत कृषि पेसा रहेको नेपालमा कृषिको बजेट, कार्यान्वयनको अवस्था नै कमजोर रहेकाले अर्बौं रकम बिदेसिने गरेको बताए। स्थानीय, प्रदेश र संघीय सरकारले आर्थिक विकासमा जोड दिएर बजेट, नीति तथा कार्यक्रम ल्याउन सके मात्रै देशको अर्थतन्त्रमा सुधार गर्न सकिन्छ, डाक्टर खनालले भने, होइन भने युवा विदेश पलायन हुने, जमिन बाँझो रहने र रेमिट्यान्सबाट खाद्यान्न खरिद गर्नु हाम्रो नियति नै हुने अवस्था छ। युवाको विदेश मोह र कृषिप्रति सरकारको उदासीनताले खाद्यान्नका लागि उर्बर भूमि मानिएको कैलालीमा जमिन बाँझै रहने गरेको छ। विदेसमा पसिना बगाएर कमाएको रेमिट्यान्स समेत वैदेशिक रोजगारीमा गएका परिवारहरूले खाद्यान्न खरिदमा खर्चने गरेका छन्। यसले एकातर्फ जमिन बाँझै रहने गरेको छ भने अर्कोतर्फ विदेशमा बगाएको पसिनासमेत खाद्यान्न खरिद जस्ता न्यूनतम आवश्यकता पूर्ति मै खर्च हुने गरेको छ।"
"सुनको मूल्यमा घट्यो, तोलामा कति पुग्यो?","काठमाडौं : स्थानीय बजारमा पहेँलो धातुको मूल्य तोलामा एक हजारले ओरालो लागेको छ । नेपाल सुनचाँदी व्यवसायी महासङ्घका अनुसार छापावाला सुन आइतबार प्रतितोला एक लाख ४२ हजारमा कारोबार भएकामा आजका सोही परिमाणको सुनको मोल एक लाख ४१ हजार निर्धारण भएको छ । यसैगरी, तेजाबी सुन आइतबार प्रतितोला एक लाख ४१ हजार तीन सयमा कारोबार भएकामा आज त्यति नै परिमाणको सुनको मूल्य एक लाख ४० हजार तीन सय निर्धारण भएको छ । महासङ्घले चाँदीको मूल्य तोलामा रु १५ ले घटेको बताएको छ । आइतबार प्रतितोला एक हजार आठ सय ५० मा कारोबार भएको चाँदी आज एक हजार आठ सय ३५ मा खरिदबिक्री हुँदैछ ।"
"सडक र पुलमा बजेट धेरै, हटेनन् टुक्रे योजना","काठमाडौं : सरकारले आर्थिक वर्ष ०८१८२ मा सडक तथा पुल निर्माणका लागि सबैभन्दा बढी विकास खर्च छुट्ट्याएको छ। यसका लागि १ खर्ब ५२ अर्ब २४ करोड २२ लाख रुपैयाँ बराबरको पुँजीखर्च छुट्ट्याएको छ। यो कुल पुँजीगत खर्चको ४३२१ प्रतिशत हो। अर्थमन्त्री वर्षमान पुनले सार्वजनिक गरेको बजेटमा १८७४ प्रतिशत रकम विकास (पुँजीगत) खर्चमा छुट्ट्याएका थिए। १८ खर्ब ६० अर्ब ३० करोड रुपैयाँको कुल बजेटमा पुँजीगत खर्च ३ खर्ब ५२ अर्ब ३५ करोड ४० लाख रुपैयाँ बराबर छ। उक्त पुँजीगत खर्च करिब २५ शीर्षकका आयोजनाहरूमा बाँडिएको छ। सबैभन्दा बढी सडक तथा पुल निर्माणमा छ। त्यसबाहेक दोस्रो बढी विकास खर्चमा गैरआवासीय भवन निर्माण तथा खरिद शीर्षकमा विनियोजन गरिएको छ। सरकारी कार्यालय भवन निर्माणदेखि, पर्खाल बनाउने लगायतका आयोजना यो शीर्षकमा समेटिएका छन्। यसका लागि ४१ अर्ब २८ करोड ६१ लाख रुपैयाँबराबर विनियोजन गरिएको छ। यो कुल पुँजीगतको ११३६ प्रतिशत हो। आगामी वर्ष सिँचाइ संरचना निर्माणका लागि १९ अर्ब ६५ करोड ८४ लाख छट्ट्याइएको छ। यो कुल विकास बजेटको ५५८ प्रतिशत हो। यसैगरी जग्गा करार, लिज तथा लाइसेन्स खरिदमा १५ अर्ब १९ करोड, मेसिनरी तथा औजारमा १४ अर्ब २३ करोड बजेट विनियोजन गरिएको छ। खानेपानी संंरचना निर्माणमा १२ अर्ब २२ करोड रुपैयाँ खर्च छुट्ट्याइएको छ। कुल पुँजीगत खर्चको ३४७ प्रतिशत हो। यसैगरी सरकारले पुँजीगत परामर्शका लागि मात्रै ११ अर्ब ८९ करोड रुपैयाँ छुट्ट्याएको छ। विभिन्न आयोजनाहरूको डिजाइन गर्ने काम निजी क्षेत्रबाट गर्ने भएकाले यसलाई पुँजीगत परामर्श शीर्षकमा राखिएको हो। जुन कुल विकास खर्चको ३३८ प्रतिशत छ। सरकारी कर्मचारीले नभ्याउने वा नसक्ने प्राविधिक खालका कामहरू निजी क्षेत्रबाट ठेक्कापट्टा गराएर डिजाइनका लागि पुँजीगत परामर्श भनेर दिने गरिन्छ। यस्तै, विद्युत् संरचना निर्माणमा ११ अर्ब, तटबन्ध तथा बाँध निर्माणमा ७ अर्ब ७६ करोड र भैपरी आउने पुँजीगत खर्चमा ६ अर्ब ३० करोड हाराहारी खर्च गर्ने भनिएको छ। यसबाहेक सरसफाइ संरचना निर्माण, रेलमार्ग तथा हवाई मैदान निर्माण, पुँजीगत सुधार खर्च, सार्वजनिक निर्माण गर्ने प्रयोजनमा २ अर्ब ६४ करोड र सुरक्षा प्रणाली तथा उपकरण प्राप्ति खर्चका लागि २ अर्ब १७ करोड हाराहारी रकम छुट्ट्याइएको छ। यसबाहेक शीर्षकमा २ अर्बभन्दा कम बजेट विनियोजित छ। जस्मा कम्प्युटर सफ्टवेयर निर्माण तथा खरिद खर्च, वन तथा वातावरण संरक्षण, फर्निचर तथा फिक्चर्स र सवारी साधन शीर्षक छन्। अझ १ अर्बभन्दा कम विकास खर्च छुट्ट्याएका शीर्षकअन्तर्गत निर्मित भवनको संरचनात्मक सुधार खर्च, आवासीय भवन निर्माणखरिद, निर्मित भवनको संरचनात्मक सुधार खर्च, अनुसन्धान तथा विकाससम्बन्धी खर्च, जग्गा विकास कार्य पशुधन तथा बागबानी विकास खर्च रहेका छन्। सबैभन्दा कम रकम छुट्ट्याएको पशुधन तथा बागबानी विकासमा ६ करोड १२ लाख रुपैयाँ मात्रै छुट्ट्याइएको छ। यो कुल विकास खर्चको ००२ प्रतिशत मात्रै हो। २५ शीर्षकका विभिन्न परियोजनाहरूमा ३ करोडभन्दा कमका खुद्रे आयोजना केन्द्र सरकारका तर्फबाट बजेटमा पारिएको खुलासा भएको छ। बजेट तयारीको क्रममा पनि टुक्रे आयोजनाका लागि सांसदहरूबाट दबाब दिइएको थियो। जबकी यसअघि प्रधानमन्त्री पुष्पकमल दाहालले विभिन्न फोरममा स्थानीय तहका सरकारलाई बलियो बनाउन ३ करोडभन्दा साना आयोजनामा संघले बजेट नराख्ने बताउँदै आएका थिए। सरकारले आगामी आर्थिक वर्षदेखि विकास खर्चका लागि आयोजना वर्गीकरणको आधार र मापदण्ड, २०८० जारी गर्दै सोहीअनुसार कार्यान्वयन गर्ने भनेको थियो। यसअनुसार योजना आयोगले ३ करोडभन्दा बढीको आयोजना मात्रै संघमा राख्न सुझाव दिएको थियो। तर, कार्यान्वयनमा लैजाने भने पनि यसपटक लागू गर्न नसकेको अर्थ मन्त्रालय स्रोतको भनाइ छ। विभिन्न मन्त्रालयको बजेटमा थुप्रै साना योजनाहरू परेका छन्, स्रोतले भन्यो। अर्थ मन्त्रालयका पूर्वसहसचिव तथा अर्थविद् निर्मलहरि अधिकारी सरकारले टुक्रे योजना नियन्त्रण गर्न आयोजना वर्गीकरणको आधार र मापदण्ड पालना गर्ने भनिए पनि अझै कार्यान्वयनमा सरकार बलियो नभएको बताए। बजेट निर्माणको क्रममा टुक्रे योजनाको दबाब आएकाले मापदण्ड कार्यान्वयन नभएको उनको आशंका छ। अर्थविद् अधिकारी भन्छन्, सबै आयोजनाको बजेटलाई हर्ने हो भने त्यो मापदण्डको पालना गरिएको छैन। केन्द्रको बजेटमा टुक्रे योजना परेका छन्। अर्थ मन्त्रालय बजेट महाशाखा प्रमुख रितेशकुमार शाक्य भने केन्द्रबाट ३ करोड भनेर बजेट छुट्ट्याएको भए पनि लागतको आधारमा मात्रै भएकाले मापदण्डविपरीत नभएको तर्क गर्छन्। कुनै परियोजनामा ३ करोडसम्मको बजेट विनियोजन भए पनि त्यस्को समग्र लागत बढी हुन्छ। प्रायः सडकका परियोजना ३ करोडमाथि कै हुन्छन्। तर, १ सय किलोमिटरको बाटो बनाउनुछ, तर यसवर्ष ३ किलोमिटर मात्रै राखिएको छ भने यसको बजेट १ करोड मात्रै पर्ला। तर, समग्रमा यो परियोजनाको मूल्य १०२० करोड होला, बजेट महाशाखा प्रमुख शाक्यले अन्नपूर्णसँग भने। यसर्थ विनियोजन रकम र लागत रकमको फरकपनले गर्दा टुक्रे योजना जस्तो मात्रै देखिएको उनको भनाइ छ। आयोजना वर्गीकरणको आधार र मापदण्डले भने प्राविधिक रूपमा जटिल, नवीनतम प्रविधि प्रयोग गर्नुपर्ने तथा कार्यान्वयन गर्नेको क्षमताले नभ्याउनेबाहेक संघबाट ३ करोड र प्रदेशबाट एक करोडसम्मका पूर्वाधार आयोजना कार्यान्वयन नगर्ने भनेको छ। आयोजना जुन तहबाट कार्यान्वयन गर्नुपर्ने हो, सोही तहमा हस्तान्तरण गर्न सक्ने उल्लेख छ। मापदण्डअनुसार संघले ३ करोडसम्मका योजना प्रदेश वा स्थानीय तह र प्रदेशले २ करोडसम्मका आयोजना स्थानीय तहमा पठाउन सक्ने छ।"
भन्सार महसुल वृद्धिले मुद्रास्फीति लक्ष्यमा चुनौती,"काठमाडौं : विभिन्न वस्तुको आयातमा लाग्ने भन्सार महसुल वृद्धिले महँगी नियन्त्रणमा नआउने सरोकारवालाले निचोड निकालेका छन्। सरकारले आगामी आर्थिक वर्षको बजेटमार्फत मुद्रास्फीतिलाई ५५ प्रतिशतमा राख्ने लक्ष्य महसुल वृद्धिदरले चुनौती थपेकोले नेपाल समुद्र्रपार निकासी पैठारी संघले यस्तो निचोड निकालेको हो। अर्कोतर्फ यसले खुला सिमानाबाट हुने अनधिकृत आयातलाई पनि बढावा दिनेबारे संघले ध्यानाकर्षण गरेको छ। संघका अनुसार भन्सारमा पाइने एमएफएनको सुविधा खारेजीले आयातीत वस्तुको भाउ बढ्ने हुँदा यसले मुद्रास्फीतिको सरकारी लक्ष्यमा चुनौती थप्ने र उपभोक्ता चर्को मूल्य तिर्न बाध्य हुनेछन्। संघ भन्छ, कतिपय वस्तुको एकाइमा भन्सार लगाउनुपर्ने संघको मागलाई पनि बजेटले बेवास्ता गरेको छ। यस्तो व्यवस्थाले स्थानीय उद्योगलाई परेको अप्ठेरो हट्ने र न्यून तथा अधिक बिजकीकरण न्यूनीकरण हुने सम्भावना हुँदा हुँदै पनि सरकार चुकेको छ। मदिरामा अन्तःशुल्क बढाउने र कर नतिर्ने घरेलु मदिरालाई प्रवद्र्धन गर्ने घोषणाले उल्लेख परिमाणमा राजस्व तिर्ने व्यवसायीमाथि दबाब पर्ने संघले बताएको छ। साथै, मदिराको चोरी पैठारीले प्रश्रय पाउने जोखिम बढेकोबारे पनि ध्यानाकर्षण गरेको छ। विद्युतीय सवारीसाधनको भन्सार र अन्तःशुल्क दरमा गरिएको परिवर्तनले सरकारी नीतिहरू अझै पनि स्थिरताउन्मुख नरहेको संकेत गरेको छ। यसैगरी आर्थिक ऐनले चामल उद्योगले धान आयात गर्दा २५ प्रतिशत अग्रिम आयकर लाग्ने व्यवस्था गरिएको छ। भारतबाट कच्चा पदार्थको रूपमा धान आयात गरी चामल उत्पादन गर्ने उद्योगी र तयारी चामल आयात गर्ने दुवैलाई लाग्ने अग्रिम आयकर बराबर जस्तो हुँदा स्वदेशी चामल उद्योग धराशायी हुने जोखिम बढेको बताइएको छ। सरकारले दाल उद्योगको कच्चा पदार्थ गेडागुडी र तयारी दाल आयातमा समान भन्सार दर कायम गरेको छ। यो तयारी वस्तु र कच्चा पदार्थमा एक तहको भन्सार दर फरक गर्ने बजेटकै घोषणाविपरीत भाउको संघको टिप्पणी छ। जसमा १० प्रतिशत अग्रिम आयकर तिर्न नाफा ५० प्रतिशत भएमात्र सम्भव हुन्छ, जबकि २० प्रतिशतभन्दा बढी नाफा लिन हाम्रो कानुनले नै प्रतिबन्ध लगाएको छ। दाल जस्तो अत्यावश्यक वस्तुमा ५० प्रतिशत नाफा हुने अनुमान गरेर १० प्रतिशत अग्रिम आयकर लगाउनु नै अवैज्ञानिक देखिन्छ, संघले भन्यो । व्यापार व्यवसायमा नाफा हुन्छ नै भन्ने निश्चित नहुने परिप्रेक्ष्यमा अग्रिम आयकरको औचित्य नरहेकोले यसलाई खारेज गर्नुपर्ने संघको माग छ। सरकार अग्रिम आयकर लिने अनि कुनै आय वर्षमा असुल गरिएको अग्रिम आयकर रकमलाई सोही वर्षमा तिर्नुपर्ने कर दायित्वमा मिलान गरेर बढी हुन आएको रकम आगामी आय वर्षमा सारी लैजान वा फिर्ता लिन नपाउने व्यवस्था अन्यायपूर्ण रहेकोमा संघले विरोध गरेको छ।"
"सेयर बजार फेरि ओरालोतिर,कारोबार रकम पनि घट्यो",काठमाडौं : अघिल्लो कारोबार दिन आइतबार दोहोरो अंकले वृद्धि भएको सेयर बजार आज एकल अंकले ओरालो लाग्यो। नेप्से परिसूचक ३९७ अंकले घटेर २०७९०७ विन्दुमा कायम भएको हो। साताको पहिलो कारोबार दिन आइतबार नेप्से १३ अंकले बढेको थियो। सेन्सेटिभ इण्डेक्स ०४२ प्रतिशतले घटेर ३७००६ विन्दुमा अडिएको छ। नेप्से घटेसँगै कारोबार रकम पनि आइतबारको तुलनामा घटेको छ। यसदिन ३१६ स्क्रिप्सको ८८ लाख २० हजार १२५ कित्ता सेयर ४ अर्ब ४० लाख ७० हजार २४३ रुपैयाँमा खरिदबिक्री भए। अघिल्लो दिन ४ अर्ब ३१ करोड मूल्य बराबरको सेयर कारोबार भएको थियो। आज कुनै पनि कम्पनीको सेयर सकारात्मक सर्किट लेभलमा कारोबार भएन। बुद्ध भूमि नेपाल हाइड्रोपावरको सेयर सर्वाधिक ९९८ प्रतिशतले बढ्यो। एनआईबीएल स्टाबल फण्डका लगानीकर्ताले भने गुमाए। सो को सेयरमा १० प्रतिशतले गिरावट आयो। कारोबार रकमका आधारमा एनआरएन इन्फ्रास्टक्चर एण्ड डेभलपमेन्ट शीर्षस्थानमा रह्यो। सो कम्पनीको सेयर १४ करोड मूल्य बराबरमा खरिदबिक्री भयो। १२ वटा समूहको उपसूचक नकारात्मक देखिएका छन्। माइक्रोफाइनान्स समूहको उपसूचक २४३ प्रतिशतले बढ्दा अन्य समूहको उपसूचक नकारात्मक देखिएका हुन्। कारोबारमा आएका ११० स्टकको मूल्य बढ्दा १२९ वटाको घट्यो भने ८ वटाको मूल्य स्थिर रह्यो।

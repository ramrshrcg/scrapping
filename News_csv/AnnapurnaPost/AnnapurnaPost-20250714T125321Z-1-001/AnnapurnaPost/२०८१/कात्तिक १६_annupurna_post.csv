शीर्षक,विवरण
तिहार किरात याक्थुङ लिम्बुहरूको मौलिक चाड हो,"धर्म संस्कृति, चाडपर्व, रीतिरिवाज र परम्पराले मानव जीवनको आकार, उद्देश्य, निरन्तरता तथा पहिचानको भावना प्रदान गर्नमा मौलिक भूमिका निभाउने गर्दछ। समाजको गहिराई बसेका, जो प्रत्येक संस्कृतिको परिभाषा, मूल्य मान्यता, विश्वास एवं परम्परालाई दर्शाउँछ। रीतिरिवाजले जन्मदेखि मृत्युसम्म हाम्रा जीवनको यात्रामा साथ दिन्छ, व्यक्तिलाई उनीको विरासतसँग जोडन र सामाजिक सम्पर्कका लागि एक रुपरेखा प्रदान गर्दछ। हाम्रा चाडपर्वमा सांस्कृतिक विविधता प्रत्येक समाजको मौलिकता र विशिष्टताका साथ उत्सव मनाइन्छ। सांस्कृतिक विविधतामा व्यक्ति, एक विशेष जाति, वर्ग, समुदायको इतिहास, मूल्य मान्यता तथा सामाजिक संघर्ष दर्शाउँछ। विविध रीतिरिवाजमा आआफ्नो अधिक सांस्कृतिक प्रशंसा, सहानुभूति एवं एक अधिक समावेशी समाज, सामञ्जस्यपूर्ण समाज बढाउन, धार्मिक सहिष्णुता कायम गर्न, भावनात्मक सन्तुष्टि, सामाजिक एकजुटता कायम गर्न हाम्रा चाडपर्वहरूले सांस्कृतिक प्रामाणिकताको संरक्षित गर्दछ। यस देशमा तमाम आदिवासी जनजातिहरूले मानि आएको आआफ्नो मौलिक चाडपर्वहरू छन्। प्राचीन कालमा किरात हिमवत खण्ड अर्थात् कैरात देशले परिचित नेपालको पश्चिम क्षेत्रमा राज्य गर्ने बलिहाङ नामक राजाको राज्यकालमा घटेको घटनाका आधारमा बलिहाङ तङ्नाम चाडको वर्णन गरिएको छ। हरेक वर्ष कार्तिक महिनाको कृष्णपक्ष औँसी तिथिको रात दीपावली गरि मनाइने बलिहाङ तङ्नाम किरात याक्थुङ लिम्बुहरुको परापूर्वकालदेखि किरात संस्कृति र परम्पराअनुसार मनाई ल्याएको मुख्य चाडहरू मध्ये एक पर्दछ। कैरात देशले परिचित नेपालको पश्चिम क्षेत्रमा राज्य गर्ने बलिहाङ नामक ख्याति प्राप्त राजा थिए, उनी अति दानी, प्रतापी, प्रजावत्सल र आध्यात्मिक व्यक्तित्वका धनी थिए। ताग्येरा निङ्वाफुमाङका परमभक्त हुनुका साथै उनमा भविष्यवाणी गर्नसक्ने शक्तिसमेत थियो । आफ्ना प्रजाहरू प्रति अत्यन्तै लोकप्रिय थिए। त्यसैले प्रजाहरू सधैं दीर्घायुको कामना गर्दथे, तर जन्मेपछि एक दिन मनैपर्ने प्रकृतिको नियमलाई कसले टार्न सक्छ ? जन्म लिनु पहिलो अवस्था हो, एक दिन मृत्यु हुनु दोस्रो अवस्था हो, यी जन्म र मृत्यु प्रत्यक्ष घटना हुन्, व्यक्तिको मृत्यु शाश्वत सत्य हो, जो प्रकृतिको खेल यसमा कुनै चेतना हुँदैन। जब कार्तिक महिनाको कृष्णपक्ष निकट आउन लाग्यो तब राजाले आफ्नो मुख्य मुख्य भारदारहरू, राजदरबारका पदाधिकारीहरूलाई दरबारमा भेला गराई यस संसारबाट बिदा हुने आफ्नो अन्तिम दिन आइ पुगेको घोषणा गरे, राजाको त्यस्तो दुःखदायी घोषणाले सम्पूर्ण भारदार तथा पदाधिकारीहरू यस्तो दुःखद् घटनाबाट कसरी बच्न सकिन्छ भनी उपाय रच्न थाले कस्तो सद् भक्ति गरेमा राजाको आयु लम्ब्याउन सकिन्छ अर्थात् कालको मुखबाट बचाउन सकिन्छ भनी राजासमक्ष आफ्नो जिज्ञासा पोखे। अन्तिम घडी आएपछि कालको मुखबाट उम्किन नपाउने प्राकृतिक नियम हो तथापि पनि सद् भक्ति, सदुपायले तत्कालीन आपद विपदलाई टार्न सकिन्छ, तर यस्तो कुरो मानिसको वशमा नभइ यमराजको दयामा निर्भर गर्दछ भनी राजा बलिहाङले यसो भने  आउँदो कार्तिक महिनाको कृष्णपक्ष औंसी तिथिमा अन्धकार रातमा यमराज आउने छ र उनलाई लिएर जानेछ। तर यमराजलाई खुशी पार्न सकेमा जीवन फिर्ता गर्न सक्नेछन् भनी राजा बलिहाङले त्यसको उपायसमेत बताए।कार्तिक महिनाको डरलाग्दो औंसीमा रात आउनुभन्दा अघि नै राजदरबारका प्रमुख पदाधिकारीहरू लगायत सम्पूर्ण प्रजाहरूले स्नानगरी शारीरिक सफा सुग्घर र मानसिक हिसाबले पवित्र भइरहन पर्दछ। जब त्यो औंसीको रात आउँछ तब समस्तले आफ्नो घरभित्र र घरबाहिर हजारौं बत्तीहरू बाली उज्यालो बनाइ राजा बलिहाङको आयु बढाइदिन रातभर ताग्येरा निङ्वाफुमाङसँग प्रार्थना गर्नुपर्दछ, साथै यमराजको आगमनलाई पनि हेरिरहनु पर्दछ। यसरी प्रकाशको बीचमा छाँयाको आकारमा यमराज देखा पर्नेछ। यसरी प्रकाशको बीचमा मान्छेको छायाँजस्तो दृश्य देख्नसाथ जतिसक्दो सबैले संयुक्त भई हात जोडी अन्तरआत्माले विश्वासपूर्वक एउटै आवाजमा राजा बलिहाङको आयु बढाई डरलाग्दो रातबाट बचाउन उनीसँग प्रार्थना गर्नुपर्छ। राजा बलिहाङको जीवन रक्षाको लागि उनका प्रजाहरूले सच्चा प्रार्थना र भक्तिबाट यदि यमराज सन्तुष्ट भएमा उनले राजालाई जीवन दान अर्थात आयु बढाई त्यो डरलाग्दो रातबाट उनलाई बचाउनेछन्। राजा बलिहाङको त्यस्यो वाणी सुनेपछि सम्पूर्ण भारदार र पदाधिकारीहरूले आउने कार्तिक महिनाको अन्धकार औंसीको रातमा आफ्ना शरीर र आत्मा शुद्ध वा पवित्र राखी सम्पूर्ण प्रजाहरूले राजा बलिहाङको जीवन रक्षाको लागि सच्चा अन्तरात्माले तागेरा निङ्वाफुमाङसँग प्रार्थना गर्न समस्त प्रजाहरूमा समेत सूचना जारी त्यस दिनको लागि सचेत भइ बस्न थाले। जब कार्तिक महिनाको त्यो औंसीको दिन आयो समस्त स्त्री, पुरुष, युवक, युवती, प्रमुख भारदार, पदाधिकारिहरूसमेत समावेश भई स्नानगरी घरलाई सफासुग्घर श्रृङ्गार गरेर रात पर्नासाथ उनीहरुले घरभित्र र बाहिर बत्तीहरु बाली राजा बलिहाङको जीवनदानको लागि उपवास बसि ताग्येरा निङ्वाफुमाङको प्रार्थना गर्न थाले। राजा बलिहाङ निराश भई भारदारहरू र पदाधिकारीहरुबीच टोल्लाई रहथे। प्रजाहरू पूर्ण होसियारका साथ राजाका निमित्त प्रार्थना गरिरहेका थिए। मध्यरात बित्नासाथ अचानक यमराज प्रकाशको बीचमा मान्छेको छायाँको आकारमा देखा परे। त्यसलाई सबैले देखेर एकै स्वरमा प्रार्थना गाए र सद्भक्तिका साथ अन्तरात्माले राजा बलिहाङको आयु थप गरिदिन अनुरोध गरे। राजा बलिहाङप्रति प्रजाहरूको त्यस्तो अगाध श्रद्धा एवं प्रेम देखेर उनीहरूलाई यमराजले उत्तर दिए। मानव जीवनको मरणको अधिकारी उनी नभए तापनि उनलाई बचाउने प्रयास गर्ने बचन दिए, उनले त्यसो भन्नसाथ त्यो छायाँ अदृश्य भयो। राजा बलिहाङले अन्तिम सास लिए। सबै प्रजाहरू पनि राजा बलिहङको आयु थप गर्न रुदै प्रार्थना गरिरहे। बिहान भाले बास्नासाथ मिरमिरे उज्यालो हुन लाग्दा पुनः राजा बलिहाङले सास फेरे र पूर्वस्थितिमा आए। जब उनी पूर्ण चेतनामा आए उनले आफ्ना भारदारहरूतर्फ हेरेर भन्न थाले कि तिमीहरू लगायत सम्पूर्ण प्रजाहरूका सच्चा व्रत, प्रार्थना, प्रेम र अटुट विश्वासद्वारा मैले पुनः जीवन पाएँ। प्रजाहरूको यस्तो भक्तिबाट उनी अत्यन्त सन्तुष्ट भए। प्रजाहरूको सच्चा भावभक्तिबाट पुनः जीवन पाएका कुरा समस्त प्रजाहरूमा खुशीयालीको रूपमा मनाउन आदेश पनि जारी गरे। त्यस दिन खानु, पिउनु र आनन्दका साथ रमाइलो गर्ने र त्यो घटनाको सम्झनास्वरुप प्रत्येक वर्षको कार्तिक महिनाको कृष्णपक्ष औंसी तिथिलाई उनीहरुको पर्वको दिन मनाउन उनले आफ्ना प्रमुख पदाधिकारीहरु मार्फत प्रजाहरूमा आदेश दिए। उनीहरुले आफ्नो घरभित्र र बाहिर बत्तीहरू बाली उज्यालो पारी राजा बलिहाङको स्मरण गर्न राजदरबारका पदाधिकारिहरूले बलिहाङको आदेशनुसार सम्पूर्ण प्रजाहरूमा सूचना जारी गरे। आफ्नो राजालाई उनीहरूको पुरोहित राजाको रूपमा आदर गर्न थाले। भाइलो देउसिजस्ता शब्दहरुबाट गीत रची प्रत्येक वर्षको दिपावली पर्वमा गाउन थाले। जसको अर्थ पुरोहित राजालाई सहयोग गरौँ भन्ने अर्थ रहन्छ। समूहसमूह भएर यो पर्वमा राती घर घरमा गाउँदै हिड्दा रातमा लारिङ्गेक र दिनमा नाम्लिङ्गेक भन्दै आफ्नो जातीय बाजा के च्याब्रुङका साथ बलिहाङ तङ्नाम मनाउने चलन चल्यो। यसरी देशका सम्पूर्ण प्रजाहरूले बलिहाङ राजाको जय होस् भनी किरात याक्थुम लिम्बु भाषामा तियाहा शब्द प्रयोगगरि दिपावली पर्व मनाइएकोले पछि अपभ्रंश हुँदै तिहार भनिएको हो। त्यसैले आजसम्म पनि नेपालभर तिहारको दीपावली पर्वमा भैलो देउसी ""खेल्दा हामी त्यसै आएनौँ बलि राजाले पठाए"" भन्नेजस्ता वाक्य अहिलेसम्म पनि प्रयोगमा भइरहेकै छ। अत: वर्तमान नेपालमा कार्तिक महिनाको कृष्णपक्ष औंसीताका पर्ने तियाहा ( तिहार ) नामक दीपावली पर्व मनाइने पर्वको थालनी किरात राजा बलिहाङको अविस्मरणीय योगदान भएको पाइन्छ। किरात याक्थुङ लिम्बु मौलिक मुन्धुममा दीपावली गर्नुका साथै समूहसमूह भएर लारिङ्गेक् नाम्लिङ्गेक् भन्दै (केलाङ) च्याब्रुङ नाचका साथ २३ दिनसम्म भैलो देउसी खेल्दै मनोरञ्जन गर्दछन्। किरात याक्थुङ लिम्बुहरुमा चेलीले माइतीलाई फूल माला लगाइदिन हुँदैन अर्थात् चेली माइतीमा फूल आदानप्रदान गर्नु हुँदैन र त्यसो गरेमा ठूलो आपद विपद आइलाग्छ भन्ने कुरा किरात मुन्धुममा उल्लेख गरेको पाइन्छ। चाडपर्व, रीतिरिवाजले सांस्कृतिक परम्पराको संरक्षणका रुपमा काम गर्न , पैतृक ज्ञान तथा प्रथाको संरक्षण गर्न, सामाजिक सद्भाव कायम गर्न, समाज र समुदायका लागि भावी पीढीका निमित्त विरासतको निरन्तरता सुनिश्चित गर्ने गर्दछ। अत: अतिदानी, प्रजावत्सल, आध्यात्मिक व्यक्तित्वका धनी ख्याति प्राप्त किरात राजा बलिहाङको जीवनगाथासँग जोडिएको बलिहाङ तङ्नाम तियाहा (तिहार) किरात याक्थुङ लिम्बुहरूको मौलिक चाड हो।"
"आइपीएलका स्टार खेलाडी, को कतिमा भए रिटेन?","काठमाडौं : इन्डियन प्रिमियर लिग (आइपीएल)को २०२५ सिजनका लागि क्लबहरूले रिटेन सूची जारी गरेको छ। स्टार खेलाडी महेन्द्र सिंह धोनी, विराट कोहली, रोहित शर्मा, हार्दिक पाण्डेय, जसप्रित बुमहराहलगायत खेलाडीहरू रिटेन भएका छन्। धोनी ४ करोड, कोहली २१ करोड, रोहित १६३० करोड, हार्दिक १६३५ करोड र बुमराह १८ करोडमा रिटेन भएका हुन्। सनराइज हाइदरावादले हेनरिक क्लासेनलाई २३ करोडमा रिटेन गरेको छ। सनराइजले ५ खेलाडी रिटेन गर्दा पैट कमिन्स, अभिषेक शर्मा, ट्रेभिस माइकल हेड, र नितिश कुमार रेड्डी अटाएका छन्। कमपन्स १८ करोड, अभिषेक र हेड १४१४ करोड र रेड्डी ६ करोडमा रिटेन भएका हुन्। त्यस्तै दिल्लीले ४ खेलाडी रिटेन गरेको छ। जसमा अक्षर पटेल १६५ करोड, कुलदीप यादव १३२५ करोड, ट्रिस्टल स्टब्स १० करोड र अभिषेक परेल ४ करोड रहेका छन्। त्यस्तै रोयल च्यालेन्जर्स बैंगलोरले तीन खेलाडी रिटेन गरेको छ। कोहलीको भागमा २१ करोड पर्दा रजत पाटिदार ११ करोड र यश दयाल ५ करोडमा रिटेन भएका हुन्। त्यस्तै राजस्थानले ६ खेलाडी रिटेन गरेको छ। जसमा सन्जु सैमसन १८ करोड, यजस्वी जयसवाल १८ करोड, रियान पराग १८ करोड, ध्रुव जरेल १४ करोड, शिमरोन हेटमायर ११ करोड र सन्दीप शर्मा ४ करोडमा रिटेन भएका छन्। त्यस्तै चेन्नईले ५ खेलाडी रिटेन गरेको छ। धोनीको भागमा ४ करोड पर्दा ऋतुराज गैकवार्ड १८ करोड, माथीशा पाथिराना १३ करोड, शिवम दुबे १२ करोड र रविन्द्र जडेजा १८ करोडमा रिटेन भएका छन्। त्यस्तै मुम्बई इन्डियन्सले ५ खेलाडी रिटेन गरेको छ। रोहित, हार्दिक र बुमहराहबाहेक सूर्यकुमार यादव १६३५ र तिलक बर्मा ८ करोडमा रिटेन भए। त्यस्तै कोलकत्ताले ६ खेलाडी रिटेन गरेको छ। जसमा रिंकु सिंह १३ करोड, वरुण चक्रवर्ति १२ करोड, सुनिल नरेन १२ करोड र आन्द्रे रसेल १२ करोडमा रिटेन भए। लखनउले ५ खेलाडी रिटेन गरेको छ। जसमा निकोलस पुरन २१ करोड, रवि बिश्वोई ११ करोड, मयंक यादव ११ करोड, मोहसिन खान ४ करोड र आयुष बडोनी ४ करोडमा रिटेन भए। त्यस्तै गुजरातले राशिद खानलाई १८ करोड, शुभमन गिललाई १६५० करोड, साई सुदर्शनलाई ८५० करोड, राहुल तेवतियालाई ४ करोड र शाहरुख खानलाई ४ करोडमा रिटेन गरेको छ। पञ्जाबले भने शशांक सिंहलाई ५५ करोड र प्रमसिमरनलाई ४ करोडमा रिटेन गरेको छ।"
"हङकङ सिक्सेस : नेपालको विजयी सुरुवात, सन्दीप जोराद्वारा अर्धसतक प्रहार","काठमाडौं : नेपालले इंग्ल्याण्डविरुद्ध शानदार जीत निकालेको छ। शुक्रबार बिहान भएको द हङकङ सिक्सेसको पहिलो खेलमा इंग्ल्याण्डविरुद्ध नेपाल ६ विकेटले विजयी भएको हो। नेपालले हङकङ सिक्सेसको पहिलो खेलमा पुर्व विजेता इंग्ल्याण्डलाई पराजित गरेको छ। इंग्ल्याण्डले दिएको ९८ रनको लक्ष्य नेपालले ४२ ओभरमा पूरा गरेको हो। नेपालका लागि कप्तान सन्दीप जोराले अर्धसतक प्रहार गरेका थिए। उनले १२ बलमा ३ चौका र ६ छक्का प्रहार गर्दै ५० रनले योगदान गरे। त्यसैगरी लोकेश बमले ११ बलमा १ चौका र २ छक्का प्रहार गर्दै २० रनमा अविजित रहे। कप्तान जोरा रिटार्यट आउट भए पछि राशिद खान क्रिजमा आए। उनले २ चौका र २ छक्काको सहयोगमा २१ रन जोडे। टस हारेर पहिले ब्याटिङ गरेको इंग्ल्याण्डले ५५ ओभरमा ६ विकेटको क्षतिमा ९७ रन बनाएका थिए। इंग्ल्याण्डका कप्तान रवि भोपाराले ४९, स्मिथ पटेलले ३९ रन बनाए। नेपालका लागि प्रतिश जिशीले ३ विकेट, लोकेश बम, विवेक यादव र नारायण जोशीले ११ विकेट लिए। नेपालले दोस्रो खेलमा शनिबार अस्ट्रेलियाको सामना गर्नेछ। प्रतियोगितामा १२ टोलीको सहभागिता छन्।"
"लक्ष्मीपूजाको दिन विद्युतको उच्च माग, २५३ मेगावाट भारत निर्यात","काठमाडौं : यस वर्षको तिहारको लक्ष्मीपूजाको दिन देशभित्रको विद्युत् उच्च माग (पिक डिमाण्ड) १६०२ मेगावाट रेकर्ड गरिएको छ। लक्ष्मीपूजाको दिन बिहीबार साँझ ६:२५ बजे पिक डिमाण्ड १६०२ मेगावाट रेकर्ड गरिएको हो। गत वर्षको २६ कात्तिकमा परेको लक्ष्मीपूजाको दिनको विद्युत् पिक डिमाण्ड १४३८ मेगावाट थियो। गत वर्षको भन्दा यस वर्ष लक्ष्मीपूजाको दिन पिक डिमाण्ड १६४ मेगावाट बढी हो। तिहारमा उद्योग, कलकारखानाहरू बन्द हुने भएकाले रेकर्ड गरिएको पिक डिमाण्ड औद्योगिक ग्राहक बाहेकको हो। लक्ष्मीपूजाको दिनको पिकको विद्युत् मागलाई देशभित्रैका विद्युतगृहहरूबाट उत्पादन गरी आपूर्ति गरिएको थियो। देशभित्रको विद्युत् मागलाई पूरा गरी अतिरिक्त भएको २५३ मेगावाट विद्युत् पिक समयमा भारततर्फ निर्यात गरिएको छ। गत वर्ष लक्ष्मीपूजा पिक समयमा ५१७ मेगावाट मात्र निर्यात गरिएको थियो। यस वर्ष बाढीपहिरोले क्षतिपुग्दा ४५६ मेगावाटको माथिल्लो तामाकोशी, काबेली करिडोर प्रसारण लाइनमा जोडिएको करिब २०० मेगावाट र अन्य केही साना जलविद्युत आयोजनाको विद्युत् उत्पादन बन्द छ। यसले गर्दा यस वर्षको विद्युत् निर्यात प्रभावित भएको हो। लक्ष्मीपूजाको दिन निर्यातसहित प्रणालीमा समग्र विद्युतको माग १८५५ मेगावाट रेकर्ड गरिएको छ। गत वर्ष प्रणालीको पिक डिमाण्ड १९५५ मेगावाट थियो। यस वर्ष लक्ष्मीपूजाको दिन काठमाडौं उपत्यकाको पिक डिमाण्ड ३९० मेगावाट रेकर्ड गरिएको छ। गत वर्ष ३६६ मेगावाट थियो। ऊर्जा जलस्रोत तथा सिँचाइ राज्यमन्त्री पूर्ण बहादुर तामाङ, सचिव सुरेश आचार्य, नेपाल विद्युत प्राधिकरणका सञ्चालक समिति सदस्य रतन ऐन, कार्यकारी निर्देशक कुलमान घिसिङ, ग्राहक तथा वितरण सेवा निर्देशनालयका उपकार्यकारी निर्देशक मनोज सिलवाल, प्रसारण निर्देशनालयका उपकार्यकारी निर्देशक दीर्घायु कुमार श्रेष्ठ लगायतको टोली लक्ष्मीपूजाको दिन विद्युत् विद्युत् माग र आपूर्ति व्यवस्थापनको जानकारी लिन बिहीबार स्यूचाटारस्थित भार प्रेषण केन्द्रको नियन्त्रण कक्षमा खटिनु भएको थियो। कार्यकारी निर्देशक घिसिङले विगतमा लोडसेडिङको अवस्थामा लक्ष्मीपूजाको दिनको विद्युत् मागलाई पिक डिमाण्ड मान्ने गरिएकोमा अहिले त्यस्तो अवस्था नरहेको बताए। कार्यकारी निर्देशक घिसिङले भने, आठ वर्षअघि लक्ष्मीपूजाको दिनको विद्युत् माग व्यवस्थापनका लागि आयात हुने गरेकोमा केही वर्षदेखि आन्तरिक उत्पादनले नै धानेर बचत भएको विद्युत् निर्यात गर्ने अवस्थामा पुग्नु ऊर्जा क्षेत्रमा ऐतिहासिक फड्को भएको हो, बाढीपहिरोले जलविद्युत आयोजना र प्रसारण लाइनमा क्षति नपुर्याएको भए यो वर्ष लक्ष्मीपूजाको दिन झण्डै एक हजार मेगावाट विद्युत् निर्यात गर्ने अवस्थामा हुन्थ्यौं। उनले लोडसेडिङ अन्त्य भई निरन्तर विद्युत् आपूर्ति हुन थालेपछि र विद्युतीकरण व्यापक रुपमा गरिएपछि हरेक वर्ष देशभित्रको विद्युत् माग बढिरहेको बताउनुभयो। प्राधिकरणले तत्कालीन समयमा भइरहेको लोडसेडिङलाई २०७३ सालको लक्ष्मीपूजाको दिनबाट परीक्षणका रुपमा अन्त्यको सुरुवात गरेको थियो। परीक्षण सफल हुँदै गएपछि २०७५ साल वैशाखबाट देशलाई पूर्ण रुपमा लोडसेडिङमुक्त घोषणा गरिएको थियो। अहिले मुलुक लोडसेडिङबाटमुक्त मात्र छैन देशभित्र खपत गरी अतिरिक्त भएको वर्षायामको विद्युत् निर्यात भइरहेको छ। विद्युत्को खूद आयातकर्ताबाट गत आर्थिक वर्षबाट नेपाल खूद निर्याकर्ता बनेको छ। लक्ष्मीपूजाको विद्युत् माग व्यवस्थापनका लागि जलाशययुक्त कुलेखानी पहिलो, दोस्रो र तेस्रोबाट १०६ मेगावाट विद्युत उत्पादन क्षमता भएता पनि प्राधिकरणले पिक समयमा ६२ मेगावाटमा मात्र चलाएको थियो। प्राधिकरणका स्वामित्वका अन्य विद्युतगृहहरूबाट ६२ मेगावाट, चिलिमेलगायतका प्राधिकरणका सहायक कम्पनीका स्वामित्वमा रहेका विद्युतगृहहरूबाट ९० मेगावाट, निजी क्षेत्रका विद्युतगृहहरूबाट १३०४ मेगावाट विद्युत् उत्पादन गरी आपूर्ति गरिएको थियो। विगत वर्षमा झै यस वर्ष लक्ष्मीपूजाका दिन मुलकभर विनाअवरोध विद्युत् आपूर्ति गर्न प्राधिकरण सफल भएको छ। प्राधिकरणले लक्ष्मीपूजाको दिन विद्युत अवरोध हुन नदिन मुलुकभर रहेका वितरण केन्द्र विद्युत गृहका प्रमुखहरू र त्यहाँ रहेका प्राविधिक कर्मचारीलाई तयारी अवस्थामा राखेको थियो।"
"तिहारको उमंग, स्वदेशकै फूल","काठमाडौं : मुलुकलाई तिहारले छपक्कै छोपेको छ। फूलैफूलले गाउँ सहर सजिएका छन्। यसपटक गजबको संयोग पनि छ, जे जति फूलको प्रयोग भएको छ, अधिकांश स्वदेशी उत्पादन हुन। सरकारले भारतीय फूलको आयातमा कडाइ गरेपछि स्वदेशी फूलले बजार ओगटेको हो। भारतीय फूलमा भाइरस भेटिएको भन्दै सरकारले आयातमा कडाइ गरेको हो। सीमा क्षेत्रमा फाट्टफुट्टबाहेक भारतीय फूल आयात हुन सकेका छैनन। तिहारमा सबैभन्दा बढी खपत हुन्छ, फूल। सयपत्री, मखमली र गोदावरी फूलले घर, बजार, कार्यालय सजिसजाउ गरिन्छन। न्यूरोड क्षेत्रका पसल त दुलही झैं सिंगारिएका छन्। फूलसँगै रंगीचंगी बत्तीले साँझपखको दृश्य मनमोहक छ। घरदेखि पसल र कार्यालयको दृश्य मनमोहक बनाउन तिहारका बेला आम सर्वसाधारणले पनि फूलमा खर्च गर्ने प्रवृत्ति छ। यसैले अन्य दिनभन्दा यतिबेला फूलको माग अधिक हुन्छ। तर, अघिल्लो वर्षको तुलनामा यसवर्ष फूलहरूको उत्पादनमा कमी आएको अनुमान गरिएको छ। अर्कोतर्फ सरकारले सयपत्री फूल आयातमा पनि कडाइ गरेकाले बैध मार्गबाट फूल आयात हुन असम्भव हुने बताउँछन्, फ्लोरिकल्चर एसोसिएसनका निवर्तमान अध्यक्ष मीनबहादुर तामाङ। मखमली र गोदावरी फूल आन्तरिक उत्पादनले नै पुग्दै आएको तर सयपत्री भने स्वदेशी उत्पादनले नधान्ने उनले बताए। न्यून आयात भन्सार विभागका अनुसार आर्थिक वर्षको असोज मसान्तसम्म ताजा फूलहरू न्यून मात्रामा अर्थात् ७१ हजार रुपैयाँ बराबरको ५० किलोग्राम मात्रै भित्रिएको छ। सबैखालका काटिएका ताजा फूल, कोपिला र यसका बिरुवाहरू गरेर चालु आवको ३ महिनामा २ करोड ४ लाख ४५ हजार रुपैयाँ बराबरको मात्रै फूल आयात भएको छ। यो गतवर्षको सोही अवधिको भन्दा ६५५२ प्रतिशतले कम हो। गत आर्थिक वर्षको असोजसम्ममा ५ करोड ९३ लाख ३ हजार रुपैयाँ बराबरको फूलहरू भित्रिएको थियो। वर्षको अन्तरमा ३ करोड ८८ लाख ५७ हजार रुपैयाँ बराबरले आयात घटेको छ। यसपटक सरकारले फूल आयातमा कडाइ गरेको छ। १६ वटा मापदण्ड पूरा गरेर मात्रै ल्याउने पाउने व्यवस्था गरेको छ। भारतले नेपाल भित्र्याउने शर्त पूरा गर्न नसकेकाले अहिलेसम्म आयात नभएको प्लान्ट क्वारेन्टाइन तथा विषादी व्यवस्थापन केन्द्रका सूचना अधिकारी तथा वरिष्ठ बाली संरक्षण अधिकृत (क्वारेन्टाइन शाखा,शत्रुजीव जोखिम विश्लेषण) प्रकाश पौडेलले बताए। उनकाअनुसार तिहारलाई लक्षित गरेर भारतबाट १५ लाख माला ल्याउने भनिए पनि त्यसका लागि अनुमति दिइएको छैन। भारतले नेपालमा फूल पठाउन यहाँको शर्त पूरा गर्न नसक्ने भन्ने अफिसियल सूचना छ। भारतको फूलमा विशेष भाइरस भएकाले नेपाल भित्रियो भने हाम्रा विगतदेखि फूलेका गाउँघरका प्राकृतिक फूलहरू सबै सिद्धिन्छन्, पौडेलले भने, १६ वटा विभिन्न भाइरसहरू छन्। यसकारण भारतले नेपालमा पठाउने फूल स्वस्थ छ भनेर आधिकारिक प्रमाण दिनसक्ने अवस्था छैन। यसैले नेपालमा वैद्य रूपमा फूल आएको छैन, अवैध रूपमा भित्रिएको थाहा भए नष्ट गर्नुपर्छ। अवैध भित्रिएको फूलको पनि भ्याट बिल काटिएको सुनिएको उनले बताए। तर मुलुकभित्र कृषिजन्य वस्तु बिक्री गर्दा भ्याट बिल लाग्दैन। यदि भ्याट बिल काटेर उठाएको हो भने त्यो सिधै अवैध हो। सामान्यतया नेपालको फूल धागोले गाँसिएको हुन्छ र भारतको फूल जुटको धागोले बाँधेको हुन्छ। भारतबाट ल्याइएका २०२२ वटा ट्रकका फूल नष्ट गरिएका छन। यसकारण फूल आयात हुन सकेन जैविक सुरक्षासँग सम्बन्धित निकाय प्लान्ट क्वारेन्टाइन तथा विषादी व्यवस्थापन केन्द्रले विश्व व्यापार संगठन (डब्लूटीओ)को अन्तर्राष्ट्रिय व्यापारमा प्राविधिक अवरोधहरू छ भने त्यसलाई जाँच गरेर सुरक्षित व्यापार गर्न सुझाव दिइएको जनाएको छ। त्यसैकारण, विशेष विरुवा र बिरुवाजन्य उपजहरूलाई आयात गर्न कडाइ गरेको केन्दले जनाएको छ। केन्द्रका सूचना अधिकारी तथा वरिष्ठ बाली संरक्षण अधिकृत (क्वारेन्टाइन शाखा,शत्रुजीव जोखिम विश्लेषण) प्रकाश पौडेलकाअनुसार शत्रुजीव जोखिम विश्लेषणले विरुवाजन्य सामग्रीको माध्यमबाट एकदेशबाट अर्कोदेशमा हानिकार रोग वा किरा नफैलिउन भनेको छ। भारतमा सयपत्री फूलमा हुने ब्याक्टेरिया, भाइरस किराहरू छन् तर अहिलेसम्म नेपालमा त्यस्तो छैन, उनले भने, यसैले भारतबाट आयात गर्दा रोग, भाइरस, किराहरू नभएको आधिकारिक रूपमा पुष्टि गरेर मात्रै बिरुवा र फूलको पठाउन निर्देशन दिइएको छ। यो जुनसुकै देशले प्राविधिक शर्त राख्छ। यसैअनुरूप नेपालले पनि शर्त राखेको छ। सोही शर्तअनुसार आयातकर्ताहरूले त्यस्तो फूलको सवस्थताको प्रमाणहरू ल्याउन सकिरहेको छैनन। पौडेल भन्छन्, त्यहाँको फूलमा रोग छ नेपालकोमा छैन। यसैले वैद्य रूपमा नेपालमा फूल आयात अहिले सम्भव छैन। आयातित फूल नेपालभर फैलिने र विशेष सयपत्री फूल सुकेपछि पनि उम्रिने भएकाले त्यस्ताखालका फूलको बिउ नै ट्रान्सफर हुने हुँदा नेपालको स्थानीय विविधता, परम्परागत फूल पनि लोप हुने जोखिमले गर्दा कडाइ गरिएको हो। आयातकर्ताले औपचारिक शर्त पूरा गरेर मात्रै फूल तथा बिरुवा ल्याउन पाउँछन्। यदि कसैले भारतबाट आएको फूल भनेर थाहा पाए तत्काल प्रहरीलाई उजुरी गर्न उनले अनुरोध गरे। त्यस्ता अवैध फूललाई जस्ले आयात गरेको हो उसैको खर्चमा खाल्टो खनेर गाड्नुपर्छ, उनले भने। बिरुवा संरक्षण तथा क्वारेन्टाइन नियमावलीको दफा १७ ले जोखिमयुक्त अवैध फूल तथा विरुवा गाड्नुपर्ने व्यवस्था गरेको छ। यस्ता खाले अवैध फूल ल्याएर त्यस्को भाइरसको उपचार तुरुन्त गर्न सम्भव हँुदैन र यसलाई खर्च पनि गर्न नसकिने भएकाले गाड्नै पर्ने स्थिति भएको उनले बताए। ३ महिनामा ४२ लाख ३१ हजार रुपैयाँको फूल निर्यात नेपालबाट फूलका बिरुवा तथा फूल निर्यात भइरहेका छन्। यस्ता उत्पादनको निर्यातमा सुधार पनि देखिन्छ। भन्सार विभागको असोजसम्मको तथ्यांकअनुसार ४२ लाख ३१ हजार रुपैयाँ बराबरको निर्यात भएको छ। यो गत आवको सोही अवधिकोभन्दा ३५९ प्रतिशतले बढी हो। अघिल्लो वर्ष सोही बेला ९ लाख २१ हजार रुपैयाँ बराबरको निर्यात भएको थियो। नेपालबाट निर्यातित हुने मखमली लगायतका फूल कुन देश जाँदै छन् र उक्त देशको शर्तअनुसार सीमा क्षमताअनुसार पूरा गर्ने गरेको केन्द्रका वरिष्ठ बाली संरक्षण अधिकृत (क्वारेन्टाइन शाखा, शत्रुजीव जोखिम विश्लेषण) पौडेलले बताए। उनकाअनुसार अष्ट्रेलिया, बेलायतमा फूल निर्यात हुने गरेको छ। पौडेल भन्छन्, ती विकसित देशलाई नेपालमा बलियो एड्भान्स ल्याबरोटरी छैन भन्ने थाहा छ। तर, हामीले निर्यात गर्ने फूल तथा बिरुवाको सामान्य जाँच गरेर स्वस्थताको प्रमाणपत्र दिन्छौं, एड्भान्स जाँच भने छैन। ती देशले माग गरेरै वैद्य तरिकाले लैजान्छन र एड्भान्स जाँच गरेर मात्रै भित्र्याउँछन्। दुई वर्ष अघिसम्म यस्तो जोखिम व्यवस्थापनको जाँच भएको थिएन। त्यतिबेला मज्जाले आयात भइरहेको थियो। सरकारले अघिल्लो वर्ष मात्रै जोखिम व्यवस्थापनको काम पूरा भयो र यसपछि शर्तअनुसार मात्रै आयात सुरु गरेको हो। गत वर्ष उदयपुर, रामेछाप, दोलखा, काभ्रे, सिन्धुली, ओखलढुंगा, धादिङ, नुवाकोट, मकवानपुर लगायतका जिल्लाबाट धेरैका धेरै फूल राजधानी आएका थिए। तर, यो वर्ष जिल्लाबाट फूल आए बजारमा समस्या नपर्ने तर गतवर्ष केही किसानहरूले फूल बिक्री नहुँदा फूल फाल्नुपर्ने कारणले केही किसान विस्थापित भएका थिए। यो वर्ष फूलखेती नगरेको भन्ने सुनिएको निवर्तमान अध्यक्ष बताउँछन्। अवैध रूपमा भित्र्याउने क्रम जारी भारतबाट अवैध रूपमा आयात हुने फूललाई काठमाडौं महानगर प्रहरीले कडाइ गर्दै नियन्त्रणमा लिएको छ। बालाजुको ३ वटा कोलस्टोरबाट मात्रै झन्डै २८ लाख बराबरको सयपत्री फूललाई नियन्त्रणमा लिएको थियो। महानगर प्रहरीले कात्तिक १३ गते मंगलबारमात्रै जय बागेश्वरीबाट एक गाडी अवैध भित्रिएको फूल नियन्त्रणमा लिएको थियो। यस्तै, कात्तिक १२ गते हेटौंडामा पनि प्रहरीले एक गाडी सयपत्री नियन्त्रणमा लिएर मंगलबार नष्ट गरेको थियो। यसवर्ष भारतबाट प्रक्रिया पुर्याएर फूल आयात गर्न सक्ने अवस्था छैन। किनभने नेपाल सरकारले गत वर्षदेखि १६ किसिमका रोगकिरा मुक्त भएको फूल मात्रै आयात गर्न पाइने व्यवस्था गरेको छ। आयात हुने नाकामा उक्त फूलहरूलाई क्वारेन्टाइनमा राखेर प्लान्ट क्वारेन्टाइन तथा विषादी व्यवस्थापन केन्द्रले चेकजाँच गर्छ। यसकारण यसपटक भारतबाट सयपत्री फूल प्रक्रिया पुर्याएर आयात गर्ने स्थिति छैन। फ्लोरिकल्चर एसोसिएसन नेपालका निवर्तमान अध्यक्ष मीनबहादुर तामाङ भन्छन्, सरकारले गत वर्षदेखि १६ किसिमका रोग किरामुक्त भएका फूल मात्रै आयात गर्न सक्ने गरी कडाइ गरेको छ। यसको निगरानी गर्ने प्लान्ट क्वारेन्टाइन तथा विषदी व्यवस्थापन केन्द्रले उक्त १६ प्रकारका रोग नभएको पुष्टि गर्ने कागज हुनुपर्ने भनेर निगरानी गरेको छ। यसकारणले अहिले आयात हुनै सक्दैन। जति पनि नेपाल भित्रिएको छ त्यो सबै अवैध च्यानलबाट आएको हो। कडाइका बाबजुद पनि भारतबाट सयपत्री फूल आयात भएको तर यो सबै अवैध तरिकाबाट भित्रिएकोउनको दाबी छ। यसअघि अवैध फूल भित्रिँदा फूल उत्पादनमा धेरै क्षति व्यहोर्नुपरेको उनले बताए। हामीलाई १५२० वर्षअघि अवैध रूपमा सयपत्री फूल भित्रिँदा नेपालमा सयपत्रीमा सेप्टोरिया भन्ने पात डढ्ने रोग भित्रिएको थियो। फूलमा यस्तो रोग लागेपछि झन्डै १० वर्षसम्म राम्ररी सयपत्री फूलको बेर्नासमेत बेच्न पाएनौं। जसले फूल उत्पादन नहुँदा बिक्री गर्न सकेका थिएनौं, उनले भने, किनभने यसको रोग पत्ता लगाउन ५ वर्ष लाग्यो र विषादी पत्ता लगाउन ५ वर्ष लाग्यो। यसर्थ सस्तो नयाँनयाँ किसीमको रोगहरू भित्रिन्छ। यसपटक महानगर प्रहरीले अवैध फूल नियन्त्रणमा लिएका कारणले गतवर्ष जस्तै बाहिर जिल्लाबाट किसानहरूले काठमाडौं उपत्यकामा फूल बेच्न ल्याए भने यो पटक राम्रै मूल्य पाउने उनको भनाइ छ। यसपटक गत वर्षको भन्दा अली अपुग सयपत्री फूल भएकाले मूल्य केही बढी हुनसक्ने उनले बताए। उनकाअनुसार गत वर्ष सयपत्री फूल एउटा एक मिटरको मालाको १ सय रुपैयाँ हाराहारीमा थियो भने यसवर्ष १ सय २५ रुपैयाँसम्म हुनसक्छ। ४५ लाख माला बिक्रीको अनुमान यसपटक बजारमा फूलको माग राम्रै भएको व्यवसायीहरू बताउँछन्। सयपत्री, मखमली र गोदावरी गरेर ४५ लाख गोटा फूलको माला खपत हुनसक्ने व्यवसायीको अनुमान छ। २ सय ६० हेक्टरमा फूल खेती मुलुकका ५२ जिल्लामा २ सय ६० हेक्टरभन्दा बढी क्षेत्रफलमा फूल खेती भएको फ्लोरिकल्चर एसोसिएसन नेपालले बताएको छ। १ हजार १ सय ७४ जना फूल खेती गर्ने व्यावसायिक किसान छन् ४ सय ५० प्रजातिका फूल उत्पादन गर्दै आएका छन्।यस क्षेत्रमा ८ अर्ब ८३ करोड रुपैयाँभन्दा बढी लगानी रहेको फ्लोरीकल्चर एसोसिएसनको अनुमान छ। सबैभन्दा बढी खेती काठमाडौं, ललितपुर र भक्तपुरमा हुने गरेको छ। यसबाहेक कास्की ,चितवन, कपिलवस्तु लगायतका जिल्लामा राम्रै फूल उत्पादन भइरहेको छ। पछिल्लो समय इलाममा पनि फूल खेती गरएिको छ। बढ्दो सहरीकरण भएका जिल्लाहरूमा फूल खेती पनि बढिरहेको छ, निवर्तमान अध्यक्ष तामाङले भने। उनकाअनुसार अघिल्लो आर्थिक वर्षमा करिब ३ अर्ब ६८ करोड रुपैयाँ बराबरको वैद्य कारोबार देखिएको छ। तर, अवैद्य आयात भएको रेकर्डमा रहँदैन। वार्षिक १० अर्ब रुपैयाँभन्दा बढी फूलको कारोबार हुने गरेको उनको अनुमान छ। यतिबेला तिहारको मौसम भएकाले सयपत्री फूल अहिले सबै स्थानीय सरकारहरूले पनि प्रबर्द्धनगरेकाले बाहिरी जिल्लाहरूमा आआफ्नो जिल्लालाई पुग्ने उत्पादन भइरहेको छ। काठमाडौंमा भने जनसंख्या धेरै र उत्पादन क्षेत्र थोरै भएका कारणले अलिकति अपुग हुन्छ की भन्ने अनुमान हो। तर, गत वर्षको जस्तै जिल्लाबाट किसानहरूले फूलमाला लिएर आएभने अपुग हुने अवस्था देखिँदैन। यदि अपुग भइहाले पनि हामीसँग गोदावरी र मखमलीको माला छ र त्यो मालाले बजार पूर्ति गर्छौं, उनले भने। आन्तरिक उत्पादनलाई प्रबर्द्धन गर्न योजना छैन केन्द्रीय सरकारले खाने वस्तुबाहेक अरुको तथ्यांक नराख्ने भएकाले फूल उत्पादनबारे प्रबर्द्धनका कार्यक्रम नल्याएको कृषि तथा पशुपन्छी विकास मन्त्रालयका योजना तथा विकास सहायता महाशाखाका प्रमुख हरबिहादुर केसी बताउँछन्। फूल व्यवसाय प्रबर्द्धनका लागि संघीय निकायले सिधै सहायता नगरे पनि प्रदेश र पालीकामार्फत सहयोग भइरहेको उनले बताए। भारतबाट अवैध रूपमा हुने आयात पूर्णरूपमा प्रतिबन्ध लगाए मुलुकभित्र फूल व्यवसायीले लगानी बढाउने निवर्तमान अध्यक्ष तामाङ बताउँछन्। क्वारेन्टाइन ऐनलाई पूर्णरूपमा कार्यान्वयनमा ल्याउनुपर्छ, उनले भने, यस्तो भए खुलेर लगानी गर्ने वातावरण बन्छ। सरकारले २ वर्षदेखी प्लास्टिकजन्य फूल आयात, बिक्री वितरण, उत्पादनमा पूर्ण रुपमा लगाए पनि बजारमा खुला बिक्री भइरहेको छ। यसलाई पनि नियमनकारी निकायले नियमन गरेर रोक लगाउन जरुरी भएको उनले जोड दिए। सरकारले यी सबैमा ध्यान दिए हामीले लगानी बढाएर फूलमा आत्मनिर्भर हुने सम्भावना भएको उनको भनाइ छ।"

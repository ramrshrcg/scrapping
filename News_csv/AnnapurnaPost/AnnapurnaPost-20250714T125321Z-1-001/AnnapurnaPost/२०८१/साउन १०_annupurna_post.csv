शीर्षक,विवरण
ढुक्कसँग काम गर्ने अवस्था हुनुपर्छ,"देश र संघ सरकारले बजेट निर्माण गर्दा सुरुवातदेखि नै समस्या देखिँदा त्यसको प्रत्यक्ष असर जिल्लामा काम गर्ने हामीजस्ता कार्यालयहरूलाई परेको छ। वर्षभरि काम गर्ने र आर्थिक वर्षको अन्तिममा आएर भुक्तानी दिन नसक्दा निर्माण व्यवसायीहरूलाई हामीले ढुक्कसँग काम गराउने अवस्था बनेको छैन। काम गर्ने तर भुक्तानी दिन नसक्दा त्यसको असर चौतर्फी रूपमा सबै क्षेत्रमा पर्ने गरेको छ। सरकारले ठूला र गौरवका योजनाहरू सञ्चालन गर्ने हो भने सानातिना टुक्रे योजनाहरू ल्याउनु हुँदैन। घाटा बजेट ल्याउने र लक्ष्यअनुसार राजस्व संकलन नहुँदा अन्तिममा सरकारको ढुकुटी रित्तिने हुँदा भुक्तानीमा समस्या देखिएको छ। क्षमताभन्दा ठूला योजनाहरू सञ्चालन गर्नु हुँदैन। यस्तो अवस्थामा हामीले शतप्रतिशत कार्यसम्पादन गर्ने अवस्था पनि हुँदैन। सडक सञ्जाल विकासको मेरुदण्ड हो। यसको विकास बिना अरू विकास प्रभावकारी हुँदैनन्। सरकारको एक्लो प्रयासले मात्र देशको समृद्धि सम्भव छैन। त्यसकारण निजी क्षेत्रलाई काम गराउन सकिने खालको वातावरण सरकारले बनाउनुपर्छ। आर्थिक वर्ष २०८००८१ को अन्त्यमा हाम्रो कार्यालयबाट योजना सम्पन्न गराएर पनि करिब ६ करोड रुपैयाँ भुक्तानी दिन सकेनौं। असारको २२ गते सरकारको सञ्चित कोष रित्तियो भनेर भुक्तानी दिन सकिएन। जसको असर काम लगाउने कार्यालय, काम गर्ने निर्माण व्यवसायीहरू लगायतमा परेको छ। त्यसकारण काम गर्न सकिने र भुक्तानी दिन सकिने मात्र योजनाहरू सरकारले ल्याउनुपर्छ। जिल्ला स्तरमा बसेर त्यसको प्रभावकारी कार्यसम्पादन गर्न हामी तयार छौं। (वरिष्ठ इन्जिनियर शाह, सडक पूर्वाधार विकास कार्यालय प्यूठानका निमित्त कार्यालय प्रमुख हुन्।)"
गठबन्धनको गन्तव्य,"मुलुक संघीय लोकतान्त्रिक गणतन्त्रसम्म आइपुग्दा नेपालमा थुप्रै राजनीतिक विसंगति देखिएका छन्। नयाँ संविधान यताको दुई निर्वाचनमा स्पष्ट बहुमत कुनै दलले ल्याउन सकेनन। सधैं सरकार अस्थिर रहिरह्यो। राज्यका अंगहरू अस्थिर बन्न पुगे। कुनै पनि क्षेत्र संस्थागत हुन नसकेको कारण मुलुक संकटमा पुगेको हो। राजनीतिक उथलपुथलको विविध शृंखलाकै चरणमा पछिल्लो अध्याय थपिएको छ वामपन्थी र गैरवामपन्थी पार्टीको संयुक्त सरकार। संसदीय राजनीतिमा प्रतिनिधिसभाका दुई ठूला दल सहभागी सरकार विरलै हुन्छ। साउन ६ गते नेकपा एमालेका अध्यक्ष केपी शर्मा ओलीले संसद्बाट विश्वासको मत पाए। त्यससँगै दुई ठूला राजनीतिक दलको काँधमा जिम्मेवारी थपिएको छ। सर्वसाधारण जनताको गठबन्धन सरकारप्रति आस देखिएको छ। दुई वटा ठूला पार्टीको संयुक्त सरकारले संविधान संशोधन गरी राजनीतिक अस्थिरताको निकास दिने अपेक्षा छ। दुई फरक सैद्धान्तिक उद्देश्य भएका दलले राज्य सञ्चालन गर्ने अवस्था देखिनुलाई गम्भीर रूपमा राजनीतिक विमर्श गरिनु पर्ने देखिन्छ। एकातिर रक्तिम क्रान्तिका अगुवा माओ लेलिनको सिद्धान्त बोकेको नेकपा एमाले र अर्कोतिर पुँजीवाद निकट फ्रान्सेली राज्यक्रान्ति, अमेरिकी स्वतन्त्रता संग्रामका प्रभावमा आफ्नो राजनैतिक सिद्धान्त बनाएको नेपाली कांग्रेसको संयुक्त सरकार सञ्चालन अभ्यासलाई त्यति सहज रूपमा हेर्न सक्ने अवस्था भने छैन। विधानतः नेकपा एमालेले आफूलाई नेपाली जनताको वर्गीय र सामाजिक मुक्ति, नेपालको सार्वभौमसत्ता, स्वतन्त्रता, स्वाधीनता, भौगोलिक अखण्डता र राष्ट्रिय हितको रक्षा, जनतामा निहित सार्वभौमसत्ता र लोकतान्त्रिक प्रणालीका लागि सञ्चालित सामन्तवाद साम्राज्यवाद विरोधी कम्युनिस्ट पार्टी (एकीकृत माक्र्सवादीलेनिनवादी) पार्टी हो भनेर घोषणा गरेको छ। त्यस्तै यस पार्टीको मार्गदर्शक सिद्धान्त माक्र्सवादलेनिनवाद र जनताको बहुदलीय जनवाद हो भनेको छ। विपन्न र विभेदमा परेका सीमान्तीकृत वर्गको उत्थानको लागि आर्थिक न्याय र लोकतन्त्रको सुदृढ गठबन्धनबाट नै साँचो समाजवादी समाजको निर्माण हुन सक्छ भन्ने नेपाली कांग्रेसको विश्वास छ। यही विश्वास अनुरूप नेपाली कांग्रेसलाई लोकतान्त्रिक समाजवादी दलको रूपमा चिनिन्छ। सैद्धान्तिक रूपमै अलग धार भएका यी पार्टीहरूले एकअर्काको आलोचना आफ्नो आधिकारिक दस्तावेजमै गरेका छन्। नेकपा एमालेको आधिकारिक रूपमै नेपाली कांग्रेसलाई सम्झौतावादी तथा विदेशपरस्त भनेको छ। नेपाल कम्युनिस्ट पार्टीले क्रान्तिकारी, लोकतान्त्रिक, देशभक्तिपूर्ण तथा समाजवादी धारलाई अगाडि बढाउने प्रयास गरेको उल्लेख गरेको छ। यो एक मात्र आरोपको आधारमा विश्लेषण गर्ने हो भने वर्तमान मन्त्रिपरिषद्मा परराष्ट्र मन्त्रालय नै कांग्रेसको छ। आरोपित पार्टीको व्यक्ति नै परराष्ट्र मन्त्री हुँदा एमालेको सिद्धान्तअनुसार प्रधानमन्त्रीले कस्तो नीति अपनाउलान् ? सांकेतिक रूपमा नेपाली कांग्रेसलाई दक्षिणपन्थीको आरोप एमालेले लगाएको छ। अब दुई पार्टी मिलेका छन्। के अब कांग्रेसले दक्षिणपन्थी छोड्ला ? सैद्धान्तिक बहसमै कांग्रेसले पनि कम्युनिस्टको सिद्धान्तलाई आलोचना गर्न भने छोडेको छैन। माक्र्सवादले मानिसद्वारा मानिसको शोषण र दमनप्रति विद्रोहको भाव अँगाल्दै शोषित वर्गका प्रति सहानुभूतिशील दृष्टिकोण प्रकट गर्ने क्रममा समानताको पक्षलाई मात्र जोड दिन पुग्दा अन्य पक्ष गौण बन्न पुगेको कांग्रेसका नेताको विश्लेषण छ। स्वतन्त्रता र बन्धुत्व उपेक्षित भए अनि वर्गशत्रु र सर्वहारा वर्गको अधिनायकवादको सिद्धान्तले महŒव पाए। कथित शोषित वर्गलाई मात्रै बन्धु मानियो र अन्यउपर अधिनायकवाद थोपर्दा स्वतन्त्रता नै बाधित हुन पुग्यो। परिणामतः समानता पनि सार्थक हुन सकेन भन्ने कांग्रेसको ठहर छ। यस विषयमा बुझ्नुपर्ने कुरा के छ भने कम्युनिस्टले शोषित वर्गलाई मात्र आन्दोलनको विषय बनायो। समाजमा शोषित वर्गमात्रै छैनन् भनेर यदाकदा पुँजीपति र मध्यम वर्गको विषयमा पनि कांग्रेसले बोल्न खोजेको देखिन्छ। यस नजरबाट हेर्दा नेपाली कांग्रेस पुँजीवादमा केही उदार हुनु पर्ने संकेत प्रकट गर्दछ। तर वामन्थीहरू पुँजीवादलाई दलालको संज्ञा दिइरहेका छन्। यस्तो अवस्थामा देशको आर्थिक र मौद्रिक नीतिमा सत्ता साझेदार पार्टी कांग्रेसको भूमिका कस्तो रहला ? सैद्धान्तिक धार फरक भएका पार्टीहरूनै सत्ता साझेदार बन्दा देशको भविष्य कस्तो होला? जनजीविकाका सबालमा दुई पार्टीको मुखपत्र साझा हुन सक्लान् ? देश चीन जस्तो बन्छ कि अमेरिका जस्तो ? आम मानिसलाई चीन र अमेरिका विकसित देश हो नेपाल दुईमध्ये जस्तो बने पनि हुन्छ भने भ्रम छ। प्रधानमन्त्री ओली सी जिङ फिङ भएर देश समृद्ध बनाउन चाहन्छन्। देउवा मोदी र वाइडेनका विकास मन पराउँछन्। दुवैको देश र राष्ट्रियताप्रति राम्रै लगाव छ। तर सफल हुन अपनाउने सूत्र भने भिन्न छ। विकासको लागि प्रयोग गरिने सूत्रले नै देशलाई अस्थिर बनाएको नबुझ्ने हामी हेरेको हेरै भएका छौं। कांग्रेस उद्योगीहरूलाई समर्थन गर्दै व्यक्तितर्फ लक्षित पार्टी हो वामपन्थीले उद्योगलाई सरकारी स्वामित्वमा ल्याउन भूमिका खेल्दछन्। कम्युनिस्ट व्यक्तिगत सम्पत्तिलाई साझा सरकारी सम्पत्ति बनाउने सपना देख्छ भने कांग्रेस व्यक्तिलाई नै बाँड्ने सपना देख्छ। कम्युनिस्टहरू एकदलीय शासनमा देशको हित देख्दछन्। अलग धारका पाटीहरू शासक बन्दा देशले कस्तो नतिजा पाउँला भन्ने विषयमा सार्वजनिक बहस हुनु जरुरी छ। पछिल्लो चरणमा देखा परेका राजनीति विकृतिबाट नेतृत्वले सही निर्णय गर्नुपर्ने बेला आएको छ। दुई सत्ता साझेदार पार्टीको गठबन्धनसँगै संविधान संशोधनको विषयसमेत उठेको अवस्थामा देशलाई स्थिरतातर्फ लैजान यहीबेला केही विशेष व्यवस्था संविधानमा उल्लेख गर्नु आवश्यक छ। देशको कार्यकारी पदमा दुई कार्यकालभन्दा बढी रहन नसकिने व्यवस्था अहिलेको मुख्य आवश्यक रहेको छ। यसले कुर्सीकै लागि देशलाई बन्धक बनाउने खतरालाई हटाउन सक्दछ। त्यस्तै निर्वाचन प्रणालीलगायत व्यवस्थापिकाको विषयमा पनि थप सुदृढ बनाउनु आवश्यक छ। देशको विकृत शैलीलाई जनताले पनि बुझुनु जरुरी छ। जताजता सत्ता साझेदार उतैउतै ताली बजाउने आम जनताको व्यवहारले पनि नेतृत्वलाई सहज बनाएको हो। आफ्नो नीति र सिद्धान्तमा चल्न प्रतिनिधिलाई लगातार खबरदारी गर्ने र सिद्धान्त र नीति विपरीतका कार्यमा तत्कालै विरोध गर्न सक्ने जनता भए मात्र नेताले पनि सुध्रने मौका पाउँदछन्। तर मुलुकमा जनता राजनीतिक प्रक्रियामा अझै पनि त्यति शिक्षित भएका छैनन्। नेतृत्वको गलत कामलाई विरोध गर्न सक्ने क्षमता जनता तथा पार्टी कार्यकर्ताले राख्नुपर्छ। नेतृत्वले सधैं सही गर्छन् भन्ने मात्र पनि हुँदैन। यो बुझ्नु जरुरी छ।"
मृत्यु र भ्रष्टाचार,"मुलुकलाई कंगाल बनाएर व्यक्ति मोटाउने प्रवृत्ति भड्किएको मृतात्मा सरह नै हो। नटार्न सकिने न त रोक्न सकिने मृत्यु। तर, शाश्वत सत्य मृत्यु कहिलेकाहीँ अत्यन्तै हृदयविदारक र अस्वाभाविक झै लाग्छ। सबै मर्छन्। तर, केही व्यक्ति मरेर पनि बाँचेका हुन्छन्। विषय अति नै मननीय छ। अर्थात् हरेक जीवित पदार्थको अन्त्य हुन्छ हुन्छ मृत्यु निश्चित छ। त्यसैले बाँच्नु अल्पकालीन हो, भने मर्नु दीर्घकालीन, मानिसले जगत्बाट बहिर्गमनलाई त्यसैगरी सहनुपर्छ, जसरी आगमनलाई। पौराणिककालदेखि नै मानिसहरूले, अझ भनौं पुराणहरूमा वर्णित कथाहरू अनुसार त त्यसकालमै मानिसहरूले मृत्युमथि विजय पाउने चाहना राख्दै आएको र त्यसका लागि उपायहरूको खोजी गर्दै आएको पाइन्छ। तर सम्भव देखिएन। अहिलेसम्मको शाश्वत सत्यचाहिँ के हो भने जीवनपछि मृत्यु अनिवार्य छ। बाबुले पति शिवजी गरिब भएकाले गरेको अपमानले भएको मानसिक पीडाका कारण सतीदेवीले यज्ञ अग्निमा हामफालेर आत्महत्या गर्दा, आत्महत्याले शिवजी मानसिक रूपमा नै विक्षिप्त भई र सतीको लास नै उठाएर हिँडेका विषय पनि हाम्रा ग्रन्थमा पाइन्छ। क्षणभरको आवेगमा आएर आत्महत्या गर्ने सतीदेवीप्रतिको शिवजीको आशक्ति र नजिकका मानिसको मृत्यु हुँदा मानसिक रूपमा विक्षिप्त हुने विषय पनि सामान्य नै लाग्छ। मानसिक रूपमा विक्षिप्त हुँदा कसैले सहायता गर्न सक्थ्यो कि ? रामले सीतालाई दिएको दुःखको हीनताबोधले उनलाई पीडा हँुदा सरयु नदीमा डुबेर गरेको जीवनको अन्त्य मानसिक विक्षिप्त भएकै कारण भएको पीडा भनी बुझ्न पनि कठिनाइ रहेन। रामायणमा रामको वा दशरथको मृत्यु भएको कुरालाई हेर्दा मानसिक समस्या कि असत्यप्रतिको विद्रोह ? आत्महत्या कि आत्मदाह, शंकाको घेरामा रहन सक्ला, तर कृष्णले अर्जुनलाई युद्धको संघारमा विचलित मानसिकतावाट स्वचालित बनाउँदा पाएको सफलता पनि मननीय नै छ। तर भीष्मपितामह र हिरण्यकशिपुको हृदयविदारक मृत्यु पनि टारिएन। कारण फरक होलान् तर मृत्यु सत्य हो भगवान्देखि असुर जे होस् टारेर टर्न सक्दैन। फेरि आम मान्छेकै कुरा गरौं। कोभिड१९ महामारीको सामना गर्नु भनेको अनिश्चितता र जीवनयापनका चिन्ताहरूसँग जुध्नु र भविष्यका लागि आशाहरू सिर्जना गर्न संघर्ष गर्नु पनि थियो। कतिको ज्यान गयो त कति बेपर्वाह रहे। जे होस् कसैले चाहेर नचाहेर पनि मृत्युलाई टार्न सकेन। तर यति हुँदाहुँदै पनि कतिपय मानिसमा अजम्बरी देहझै मुलुकलाई कंगाल बनाएर व्यक्ति मोटाउने प्रवृत्ति भने अध्यावधिक छ। मुख्यसचिवलाई नै भ्रष्टाचार आरोपमा विशेष अदालतमा मुद्दा दर्ता परेको छ। भ्रष्टाचारले बालबालिकाका सपना चँुडिन्छ, बाआमाको ओखतीमूलो धुतिन्छ, युवाको रोजगारी खोसिन्छ, अर्थतन्त्र कमजोर हुन्छ, समृद्धि लुटिन्छ, अति सम्पूर्ण राष्ट्र असफलताको दलदलमा भासिँदै जान्छ र राज्यको अस्तित्वको अन्त्यसमेत हुन सक्छ। खराब व्यवहारको नतिजा सही हुनै सक्दैन। न त यसले स्वयं व्यक्तिलाई सकारात्मक प्रभाव पार्छ त राष्ट्रलाई। अनैतिकता केवल दुःखको कारण हो, भने सदाचार र नैतिक चरित्र व्यक्ति, परिवार र समाज तनाव हरणको शत्रु हो। त्यसैले भ्रष्टाचारीको जीवन पापको रास मात्र हो र मृत्यु मस्त्र्यलोकको भारको अवशान मात्र। मृत्युलाई त्यति सस्तो पनि नबनाउँ कि कसैको मृत्युको कुरा गर्दा लाज पनि नलजाओस्। आम मानिसमा के विषय अनुभूति हुनु आवश्यक छ भने मर्नु र बाँच्नुभन्दा पनि बाँच्छौँ भने कसरी बाँच्छौँ, मर्छौं त कसरी मर्छांै भन्ने कुरा बढी महत्वपूर्ण हुन्छ। मुलुकलाई कंगाल बनाएर व्यक्ति मोटाउने प्रवृत्ति भड्किएको मृतात्मा सरह नै हो। सार्थक जीवनका लागि व्यक्तिको रुचि, खुबी र ज्ञानको आधारमा पेसा व्यवसाय अवलम्बन गर्ने र अवलम्बन गरेको पेसा व्यवसायको विशिष्ट अनुशासन र आचारसंहिताको पालना गर्नै पर्छ। मृत्युलाई त्यति सस्तो पनि नबनाउँ कि कसैको मृत्युको कुरा गर्दा लाज पनि नलजाओस्। पूर्वीय दर्शनमा स्थापित षड्दर्शनका मूलभूत मान्यताहरू छचल्किए झै लाग्छ। हाम्रो संस्कार र सभ्यतालाई युग, समाज र जीवनसापेक्ष ग्रहण गरी त्यसलाई मानवजीवन, धर्तीको कल्याणको आधार मान्नु पनि हो। जसमा लोककल्याणकारी भावना, मानवसेवा र समाजसेवाको चेतना, आध्यात्मिक चिन्तन र सत्कार्य आफनो जीवन अर्पण गर्ने आत्मा र ईश्वरीय सत्ताप्रति विश्वास रहेको विषय उल्लेख छ। परोपकारी र लोकहितकारी भावनाबाट प्राप्त आनन्द अनित्य र विपरिणामी भौतिक जगत्भन्दा परको अमृततत्व जीवनको प्राप्ति नै हो अनि अज्ञानता, क्षणिक स्वार्थ र सांसारिक सुखभोगको अभिलाषा मुक्तिमार्गको अवरोध हो। लोभ, ईष्या, मोह र लालचाबाट मुक्त भई ईश्वरीय परम प्राप्तिलाई जीवनको लक्ष्य बनाएमा जीवन सबै खालका दुःखबाट मुक्त हुन्छ भन्ने आध्यात्मिक चिन्तनसमेत प्रस्तुत भएको छ। भनिन्छ, मानिस मरे पनि यश, कीर्ति र चेतना मर्दैन। आत्माले त अर्को जन्म लिन्छ। जसरी एउटा सलाईको काँटी आफू निभ्ने निश्चित हँुदाहँुदै पनि दियो जलाउन आतुर हुन्छ। त्यसरी नै एउटा आत्माले अर्कोलाई मुक्ति मिल्न सक्दछ। के जीवनको अन्त मृत्यु हो ? भागवत गीताले जीवन अनि मृत्युका बारे मान्छेको जीवन र आत्मालाई जोडेर मृत्युलाई मुक्तिका रूपमा व्याख्या गरेको पाइन्छ। त्यस्तै आदिकवि भानुभक्त आचार्यको कविता देह र आत्माले पनि आत्मा शरीर परिवर्तन गर्दै हिँड्दछ, न कुनै हतियारले यसलाई नष्ट गर्न सक्छ, न त हावाले सुकाउन सक्छ, आत्मा अजर अमर छ भन्ने सार उल्लेख गरेको छ। हरेक जीवन एउटा नयाँ देह हो। जहाँ आत्मालाई आत्मिक शुद्धता र चेतनाका आधारमा नयाँ जीवन्तता प्रदान गरिन्छ। विशिष्ट जीवन प्राप्त गर्न भने चेतनामा नियन्त्रण गर्न जरुरी मानिन्छ, चेतनशीलतामा कमी भएमा तल्लो तहको जीवन प्राप्त हुने बताइन्छ। जीवनको वास्तविक मूल्य र उद्देश्य मृत्युलाई एउटा अर्थपूर्ण समाधिको स्वरूप दिनका लागि हो भन्ने हिन्दु शास्त्रहरू केन्द्रित देखिन्छन्। त्यसैले मृत्युलाई जीवनको अन्त्य नभई अनन्त यात्रामा सानो अंश मनन् गर्नुपर्ने देखिन्छ। बौद्ध दर्शनमा अष्टमार्गमा आठ सिद्धान्तहरू अपनाउन आग्रह गरिएको छ। बुद्धले लालसाको दमन गर्न र मोक्ष प्राप्त गर्न अष्टाङ मार्गको प्रतिपादन गरेका हुन्। जसअनुसारका नियमहरू सम्यक दृष्टिकोण, सम्यक वाणी, सम्यक संकल्प, सम्यक कर्म, सम्यक निर्वाह, सम्यक व्यायाम, सम्यक स्मृति र सम्यक समाधि हुन्। दुःखहरू हटाउन तथा एकाग्रतासँग विचार, भावना स्थिर र शुद्ध अष्टमार्ग महत्वपूर्ण रहन्छ जुन आधुनिक नैतिकता र सदाचारमा आधारित छ। जसको अभ्यासबाट मनको एकाग्रताबाट शुद्ध ज्ञानको अनुभूति हुने र धर्मको सागरमा छलांग मार्न सकिने विषय उल्लेख छ। सम्पूर्ण मनुष्य जगत्को कल्याण गर्नेको मृत्यु पनि अमर हुने निष्कर्ष छ। अन्त्यमा, वचनको ऋषि र व्यवहारको सिसी प्रवृत्ति व्यक्ति र संगठन पतनको द्योतक हो। मनको सफा र वचनको पक्का नेतृत्व संस्थागत समृद्धिको आधारभूत सर्त हो। व्यक्तिका जिम्मेवारी फरक होलान्। तर प्रत्येक जीवनको उत्तिकै महत्व हुन्छ। कुनै पेसामा राष्ट्रप्रतिको दायित्व बढी होला त कसैको कम। बढी दायित्वयुक्त व्यक्ति झन् बढी नैतिक, सदाचारी र विभेदरहित हुनुपर्छ। किनकि उसलाई समाजले पछ्याइरहेको हुन्छ र उसको फराकिलो प्रभाव पनि रहेको हुन्छ। खराब आचरण र व्यवहारले मानिस, जीवनभर दुःखका शृंखलामा परिरहन्छ। र ऊ बाँचेर पनि पलपल मरिरहेको हुन्छ। तर जुन मानिस निस्वार्थपूर्वक सामाजिक कल्याणका लागि मर्छ, ऊ प्रेरणाको रथारोहण गर्छ। त्यसैले दुःख आर्य सत्य हो र दुःखको कारण आफू र आफन्तप्रति भौतिकको आशक्ति हो भन्ने बोध नभएसम्म दुःखको निवारण गर्न सकिँदैन। र, दुःखको निवारणको लागि आर्य अष्टांगिक मार्गको बोध र पालनाबाट सम्भव छ। जसका लागि नियमसंगत सबैप्रतिको समभाव र सहानुभूति हो भन्ने कुराको अनुभूति अनिवार्य देखिन्छ। अनिमात्रै सम्यक समाधि प्राप्त गर्न सहज हुन्छ। मृत्यु शाश्वत सत्य नै हो। अतः जिम्मेवारी जेसुकै होस्। आफ्नो अन्तरनिहित स्वार्थ र लोभवाट मुक्त भई स्वार्थहीन, सदाचारी, जवाफदेही, पारदर्शी, इमान्दार र उदाहरणीय व्यवहार गर्न सकेमा व्यक्ति मरेर पनि बाँच्न सक्छ। समाधिको बाबजुद समाजले उसको यश, कीर्ति पुस्तौ पुस्ताका लागि स्मरणको पानामा कैद गर्नेछ। र, यस्तो मृत्यु अत्यन्तै हृदयविदारक र अस्वाभाविक झै लाग्नेछ किन कि ऊ मरेर पनि बाँचिरहेछ।  तिमिल्सिना, गण्डकी विश्वविद्यालयका रजिस्ट्रार हुन् ।"
कप्तान इन्दु बर्माले भनिन्  निकै सुधार गर्नुपर्ने देखियो,"काठमाडौं : एसीसी महिला एसिया कप क्रिकेट खेलेर नेपाली राष्ट्रिय महिला क्रिकेट टिम स्वदेश फर्किएको छ । बिहीबार स्वदेश फर्किएको नेपाली टोलीलाई क्रिकेट संघ क्यानका पदाधिकारीले बिमानस्थलमा स्वागत गरेका थिए । आठ टिम सहभागी प्रतियोगिताको समूह एमा रहेको नेपालले तीन खेल खेलेको थियो । समूह चरणका तीन खेलमा एक जित र दुई हार खाएको नेपालले भारत र पाकिस्तानजस्ता बलिया प्रतिद्वन्द्वीसँग खेलेको थियो । नेपाल फर्किएपछि नेपाली राष्ट्रिय महिला क्रिकेटकी कप्तान इन्दु बर्मा एसिया कप जस्तो ठूलो खेल खेल्न पाउँदा निकै उत्साहित भएको बताए । उनले खेलमा सक्दो प्रयास गरेपनि सोचेजस्तो नजिता हासिल गर्न नसकिएको जिकिर गरे । बर्माले फिटनेश,बलिङ र व्याटिङमा निकै सुधार गर्नुपर्ने देखिएको उल्लेख गरे। नेपाली टिमले समूह चरणको पहिलो खेलमा यूएईमाथि ६ विकेटको जित निकालेको थियो । दोस्रो खेलमा पाकिस्तानसँग ९ विकेटले पराजित भएको नेपाल तेस्रो खेलमा भारतसँग ८२ रनले पराजित भएको थियो ।"
५० वर्षमा नेपाल मुद्रास्फीति औसत ८३२ प्रतिशत,"राष्ट्र बैंकको आर्थिक अनुसन्धान विभागले मुद्रास्फीति प्रतिवेदन २०७९८० पहिलो पटक सार्वजनिक गरेको हो। काठमाडौं : विगत ५० वर्षमा नेपालमा मुद्रास्फीतिमा उल्लेख्य उतार चढाव आएको छ। यद्यपि पाँच दशकमा नेपालको मुद्रास्फीति औसत ८३२ प्रतिशत रहेको नेपाल राष्ट्र बैंकको प्रतिवेदनले औंल्याएको छ। राष्ट्र बैंकको आर्थिक अनुसन्धान विभागले मुद्रास्फीति प्रतिवेदन २०७९८० पहिलो पटक सार्वजनिक गरेको हो। पहिलो पटक भएकाले यसअघिका ५० वर्षलाई विश्लेषणसहित प्रस्तुत गरिएको र यसले औसत मुद्रास्फीतिले प्रवृत्तिलाई देखएको आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठ बताउँछन्। उनका अनुसार प्रतिवेदनको मुख्य उद्देश्य एक आर्थिक वर्षभरको मुद्रास्फीतिलाई समूहगत रूपमा भएको घटबढलाई गहिराइमा विश्लेषण गर्न खोजिएको हो। तथ्यांक अलि पुरानो भए पनि रेकर्ड राख्न, नीति बनाउन र भित्री पाटो केलाउन यो मुद्रास्फीतिको प्रतिवेदन सार्वजनिक गरिएको हो। अब बर्सेनि निकाल्ने सोचेका छौं, उनले अन्नपूर्णसँग भने, अहिले यो ५० वर्षको औसत मुद्रास्फीतिको प्रवृत्तिलाई पनि हेर्न खोजेका हौं। अझ यसभित्र कुनकुन क्षेत्रले गर्दा समग्र मुद्रास्फीति बढायो वा घटायो भन्ने केलाइएको छ। उक्त प्रतिवेदनअनुसार पाँच दशक अवधिमा सबैभन्दा बढी खाद्यान्न र पेयपदार्थको महँगी बढेका कारण समग्रमा मुद्रास्फीतिमा दबाब परेको छ। एकतिहाइभन्दा बढी खाद्यान्न र पे पदार्थ समूहले मुद्रास्फीति बढाउने काम गरेको छ। यससँगै गएको वर्ष अझ आवास र उपयोगिता (हाउजिङ एन्ड युटिलिटी) ले पनि बढी मुद्रास्फीति थपेको देखियो, डा श्रेष्ठले प्रतिवेदन औंल्याउँदै भने। आर्थिक उदारीकरणको सुरुवातको घोषणापछि २०४७ सालमा नयाँ संविधान बन्यो। यसपछि २०६३ सालमा दोस्रो जनआन्दोलनबाट लोकतन्त्र स्थापित भयो। तर यसअघि आर्थिक वर्ष २०३०३१ देखि आव २०४६४७ को बीचमा औसत वार्षिक मुद्रास्फीति ९८८ प्रतिशत रह्यो। जसमा खाद्य र पेयपदार्थमा अत्याधिक अर्थात मुद्रास्फीति औसत १००९ प्रतिशत रह्यो। जबकि गैरखाद्य र सेवा मुद्रास्फीति औसत ९६९ प्रतिशत रह्यो। सुरुमा पेट्रोलियम मूल्यवृद्धि र विस्तारकारी मौद्रिक नीतिका कारण दोहोरो अंकको मुद्रास्फीति थियो। तर यसपछिका वर्षहरूमा अनुकूल अन्न उत्पादन अर्थात् खाद्यान्न उत्पादनमा वृद्धि, भारतलगायतले मूल्य नियन्त्रण, मौद्रिक नीतिको कडाइले दोहोरो अंकमा रहेको मुद्रास्फीति एकल अंकमा झयो। परिणामस्वरूप आर्थिक वर्ष २०४७४८ देखि २०६२६३ सम्म आइपुग्दा मुद्रास्फीतिमा कमी देखियो। अझ आव २०३२३३ मा ०६ प्रतिशतकोे ऋणात्मक दरसम्म पुग्यो। तर आव २०३४३५ मै मुलुक फेरि १११७ प्रतिशतको दोहोरो अंकको मुद्रास्फीतिमा फर्कियो। खाद्यान्न उत्पादनमा कमी र २०३४ सालतिरै ४३ प्रतिशतले भारतीय मुद्रासँग नेपाली रुपैयाँँको अवमूल्यन भयो। यसपछि २०३७ सालको पहिलो आधाको प्रारम्भिक वर्षहरूमा नेपालमा दोहोरो अंकको मुद्रास्फितिको पुनरुत्थान देखियो। यस अवधिमा पेट्रोलियम पदार्थको मूल्यमा भएको वृद्धि, मलको मूल्यवृद्धि, भारतमा उच्च मुद्रास्फीति, र विस्तारित मौद्रिक नीतिले गर्दा मुद्रास्फीति दोहोरोे अंकमा पुगेको थियो। साथै मुख्यतया अमेरिकी डलरको तुलनामा नेपाली रुपैयाँँको अवमूल्यनका कारण पनि यस्तो स्थिति आएको थियो। यसपछि आव २०४७४८ देखि आव २०६२६३ सम्म नेपालमा मुद्रास्फीति कम भएको महसुस गरियो। यस अवधिमा वार्षिक मुद्रास्फीति दर ७६४ प्रतिशत रह्यो। यसमा अघिल्ला आवमा दोहोरो अंकमा रहेको खाद्य तथा पेयपदार्थको मुद्रास्फीति घटेर एकल अंक अर्थात् औसत ७४७ प्रतिशत रह्यो। यससँगै, गैरखाद्य र सेवा मुद्रास्फीति ७७५ प्रतिशत देखियो। तर, आव २०४८४९ मा मुद्रास्फीति २१०५ प्रतिशतको कीर्तिमानी उच्चमा पुग्यो। यसको कारण थियो, नेपाली रुपैयाँँको अवमूल्यन र चालु खाताको रूपान्तरण नीति र बजारमा आधारित मूल्य समायोजन हुनु। यद्यपि आर्थिक वर्ष २०६३६४ देखि २०७९८० सम्ममा आइपुग्दा समग्र मुद्रास्फीति औसत ७४१ प्रतिशत, खाद्य तथा पेयपदार्थको ८६ प्रतिशत, गैरखाद्य तथा सेवाको ६३९ प्रतिशत रहेको प्रतिवेदनमा उल्लेख छ। तर आर्थिक वर्ष २०८०८१ को ११ महिनामा तरकारी, गेडागुडी र चिनीको मूल्य भने अकासिएको छ। समग्रमा मूल्यवृद्धि लक्ष्यभन्दा कम देखिए पनि बजारमा तरकारी, गेडागुडी, दाल, चामल, पिठोको महँगी भने बढेको छ। पछिल्लो समय तरकारी १६०२ प्रतिशत, दाल तथा गेडागुडीको ११७६ प्रतिशत, खाद्य तथा खाद्यजन्य पदार्थको ७३२ प्रतिशत, चिनी तथा चिनीजन्य वस्तुको ६९८ प्रतिशत र गैरमदिराजन्य पेयपदार्थको ५९५ प्रतिशतले बढेको छ। तथ्यांकअनुसार खाद्यान्नको महंँगी नियन्त्रणमा आएको छैन। तर गैरखाद्य मुद्रास्फीतिको दबाब कम छ। यो दबाब कम हुनु भनेको आर्थिक क्रियाकलाप जुन गतिमा बढ्नु पथ्र्यो त्यसअनुसार नबढेको संकेत हो।"
दिगो आर्थिक एवं बैंकिङ विकासमा पहलकदमी,"काठमाडौं : लामो समयदेखि कर्जा विस्तारमा व्यापक संकुचन आएको, वित्तीय संस्थाहरूको खराब कर्जा एवं जोखिमपूर्ण सम्पत्तिमा वृद्धि भएको, पुँजी कोषमा दबाब परेको, बैंक तथा वित्तीय संस्थाका विरुद्ध अफवाह फैलाउने र कर्जा नतिर्नका लागि गरिएका दुरुत्साहनका कार्यहरू निरुत्साहित हुन नसकेको बारेमा बैंक सञ्चालकहरूले गुनासो गरेका छन्। बैंक तथा वित्तीय संस्था परिसंघ नेपाल (सिबिफिन)का अध्यक्ष उपेन्द्रप्रसाद पौड्यालको नेतृत्व टोलीले उपप्रधानमन्त्री एवं अर्थमन्त्री विष्णुप्रसाद पौडेलसमक्ष बुधबार भेटघाटका क्रममा उक्त गुनासो राखेका हुन्। यससँगै, परिसंघका अध्यक्ष पौडेलले प्रस्तावित बाफियाका केही नीतिगत प्रावधानले बैंकिङ लगानीकर्तामा व्यापक नैराश्यता पैदा गराएको र क्रमशः यस क्षेत्रबाट लगानीकर्ता र कर्मचारीसमेत पलायन हुने क्रम बढेकोप्रति उपप्रधानमन्त्री एवं अर्थमन्त्रीको ध्यानाकर्षण गराए। यसैगरी, परिसंघका वरिष्ठ उपाध्यक्ष राजेश उपाध्यायले पछिल्लो समयमा बैंकिङ क्षेत्रको वास्तविकतालाई नहेरीनबुझी दुष्प्रचार गर्दै मुलुकको अर्थतन्त्रको आधारस्तम्भ मानिएको बैंकिङ क्षेत्रमाथि चौतर्फी प्रहार भइरहेकोप्रति चिन्ता व्यक्त गरे। पुँजी निर्माण एवं परिचालन, लगानी विस्तार, रोजगारी, सामाजिक रूपान्तरण र राजस्वमा उल्लेख्य योगदान पुर्याउँदै आएको यस क्षेत्रले कमाउनै हुँदैन भन्ने निहित स्वार्थ समूहका गलत सोच भएको बताए। अझ सोही प्रकारका नीतिगत व्यवस्थाले बैंक तथा वित्तीय संस्थाहरूको मुनाफा ऋणात्मक भएको कारणले लाखौँ लगानीकर्ताको जीवन गुजारामा मात्र असर नपुगी स्वयं सरकारको राजस्व लक्ष्यमा समेत गम्भीर असर परेको विषयप्रति संवेदनशील भइदिन विशेष आग्रह गरे। यस्तै, परिसंघका कार्यकारी सदस्य लीलाप्रकाश सिटौलाले कर्जा र धितोको विषयमा वस्तुगत अध्ययन नै नगरी गैरकार्यकारी भूमिकामा रहने सञ्चालकहरूलाई कागजी जानकारीका आधारमा हिरासतमा लिने प्रवृत्ति बढ्दै जानुले समग्र बैंकिङ क्षेत्र नै भयभीत बनेको उल्लेख गरे। अर्थमन्त्रीज्यूबाट समग्र आर्थिक एवं बैंकिङ क्षेत्रमा खस्केको मनोबल र गुमेको आत्मविश्वासलाई उच्च बनाउँदै दिगो आर्थिक एवं बैंकिङ विकासका पहलकदमी अवलम्बन हुनेमा उनीहरू विश्वस्त भएका छन्। यता अर्थमन्त्री विष्णुप्रसाद पौडेलले सुषुप्त अवस्थामा रहेको मुलुकको अर्थतन्त्रलाई चलायमान बनाउन र समग्र बैंकिङ क्षेत्रका समस्या एवं चुनौतीहरूको समाधान र अपेक्षाहरूको सम्बोधन लागि सरकारले आवश्यक पहलकदमी लिने प्रतिबद्धता व्यक्त गरे। सुशासन, विकास र राजनीतिक स्थायित्व कायम गर्दै अर्थतन्त्र तथा आर्थिक गतिविधिलाई चलायमान बनाउने र आन्तरिक एवं बाह्य लगानीलाई प्रोत्साहन गर्ने सरकारको प्रमुख प्राथमिकता हो, अर्थमन्त्री पौडेलले भने। बैंकिङ क्षेत्रको विश्वास एवं छविमाथि हानि हुने र बैंकिङ गतिविधि सञ्चालनमा असर पुर्याउने कुनै पनि गतिविधिहरू सरकारलाई क्षम्य नहुने पनि उनले बताए। अर्थतन्त्रको आधार स्तम्भका रूपमा रहेका बैंक तथा वित्तीय संस्थाहरूको संरक्षण, स्थायित्व र दिगो विकासका लागि मौजुदा तथा प्रस्तावित बाफियाका प्रावधानहरू सरोकारवाला सबैलाई मान्य हुने गरी सुधार गरिने बताए।"
"सुनको मूल्य २४ सय घट्यो, तोलाको कति पुग्यो?","काठमाडौं : स्थानीय बजारमा आज सुनको मूल्य तोलामा दुई हजार चार सयले घटेको छ। बुधबार प्रतितोला एक लाख ४७ हजार चार सयमा कारोबार भएको छापावाला सुन आजका लागि एक लाख ४५ हजार निर्धारण भएको छ। यस्तै, बुधबार प्रतितोला एक लाख ४६ हजार सात सयमा कारोबार भएको तेजाबी सुन आजका लागि एक लाख ४४ हजार तीन सय निर्धारण भएको छ। यस्तै, चाँदीको मूल्य प्रतितोला ५५ ले घटेको छ। बुधबार प्रतितोला एक हजार आठ सय पाँचमा कारोबार भएको चाँदीको मूल्य आजका लागि भने एक हजार सात सय ५० निर्धारण भएको छ।"
त्रिभुवन अन्तर्राष्ट्रिय विमानस्थलमा सातौं दुर्घटना,"काठमाडौं : पाँच आन्तरिक गन्तव्यमा उडान भर्दै आएको सौर्य एयरलाइन्सले जहाज नियमित चेकजाँचका लागि पोखरा लैजाने तयारी थियो। जहाजको नियमित उडान तालिकालाई रोकेर फेरि उडानको अनुमति लिएको थियो। फेरि उडानमा चालकदल र केही प्राविधिज्ञ जाने चलन छ। विमान परिचारिका पनि यो उडानमा नलगिने विज्ञ बताउँछन्। नियामक निकाय नेपाल नागरिक उड्डयन प्राधिकरणसँग फेरि उडानको अनुमति लिँदै बुधबार जहाजलाई पोखरा अन्तर्राष्ट्रिय विमानस्थल लैजान अनुमति लिएको थियो। एयरलायन्सको कलसाइन नाइनएनएएमई बोम्बारडियर जहाज सी चेकका लागि पोखरा लगिँदै थियो। नियमित उडान रोकी नियमित मर्मत सम्भारका लागि पोखरा जाने तयारी जहाज भएको प्राधिकरणका प्रवक्ता हंसराज पाण्डे बताउँछन्। काठमाडौंस्थित त्रिभुवन अन्तर्राष्ट्रिय विमानस्थलबाट करिब ११ बजेर ११ मिनेट पोखरा उड्ने स्लट थियो। १७ जना प्राविधिज्ञ र २ चालकदलसहित पोखरा जाने जानकारी प्राधिकरणलाई दिइएको थियो। जहाज उडानका लागि योग्य थियो। ११ बजेर ११ मिनेटमा रनवे ०२ कोटेश्वरबाट उडेको जहाजले सतह छोडेर करिब ४ सय फिटमाथि गएपछि सन्तुलन बिग्रिएर रनवेको पूर्वतिर भुइँमा बजारिन पुग्यो। उडेर करिब ४ सय फिटमाथि पुगेपछि जहाजको कन्ट्रोल असन्तुलन भएको देखिन्छ। पहिला बायाँतिरे र फेरि दायाँतिर मोडिदा जहाज धावनमार्गको पूर्वतिरको घाँसे मैदानमा बजारिएर र जोतिएर दुर्घटना भएको देखिन्छ, प्राधिकरणका सूचना अधिकारी ज्ञानेन्द्र भुलले बताए। जहाज दुर्घटनापछि तुरुन्तै विमानस्थल बन्द गरिएको थियो। उद्धार टोली, फायरफाइटरहरूले आगो निभाउने काम गरे। जहाजका क्याप्टेन मनिषरत्न शाक्यलाई उद्धार गरेर अस्पताल लगिएको थियो। उद्धार गर्ने क्रममा सहचालकसहित १८ जनालाई महाराजगन्जस्थित टिचिङ अस्पताल पुर्याइयो। अस्पतालले १८ जनालाई नै मृत घोषण गर्यो। प्राधिकरणका अनुसार विमानमा पाइलट मनिष शाक्य र कोपाइलट एस कटवाल रहेका थिए। त्यसैगरी जहाजमा अमितमान महर्जन, सागर आचार्य, दिलिप बर्मा, मनुराज शर्मा, अस्बिन निरौला, सुदिपलाल जोशी, सर्वेश मरासैनी, श्याम बिन्दुकार, नवराज आले, राजाराम आचार्य, प्रिजा खतिवडा, अधिराज शर्मा, उद्वव पुरी, यज्ञप्रसाद पौडेल, सन्तोष महतो, पुन्यरत्न शाही र विदेशी नागरिक एरिफ रेडा सवार थिए। कम्पनीले सबै कर्मचारी भने पनि एक बालक र एक महिला सौर्यको कर्मचारी नभई कर्मचारीको परिवार भएको खुलेको छ। फेरि उडानमा अन्य यात्रु लैजान नमिल्ने सूचना अधिकारी भुल बताउँछन्। तस्बिर : अशोक दुलाल जहाज दुर्घटनामा मृत्यु भएकामध्ये एकजना विदेशी प्राविधिज्ञ छन्। उनी सौर्य एयरलाइन्समा प्राविधिकका रूपमा कार्यरत रहेको बुभिएको प्राधिकरणले बताएको छ। जहाज के कारणले दुर्घटना भयो भन्ने थाहा हुन सकेको छैन। अधिकांश तीनै इन्जिनियर हुन् जसले जहाज उडानका लागि योग्य छ भने प्रमाणीकरण गर्थे। उनीहरू नै यात्रु भएर चढेको जहाज दुर्घटना भएको छ। यसको कारण अहिले भन्न सकिँदैन। मौसम ठीक छ, रनवे खाली छ कसरी दुर्घटना भयो ? प्रवक्ता पाण्डे प्रश्न गर्छन्। जहाजको सीचेक के हो ? के बिग्रिएको जहाज नै उडाइएको थियो ? करिब १० वर्षदेखि सञ्चालनमा रहेको सौर्य एयरलाइन्स उडान सुरक्षामा अब्बल नै रहेको प्राधिकरणका सूचना अधिकारी ज्ञानेन्द्र भुल बताउँछन्। अरू विमान कम्पनीहरूमा सानातिना समस्याहरू देखापरी रहेको भए पनि यसमा भने त्यस्ता समस्या अहिलेसम्म नआएको प्राधिकरणको भनाइ छ। ११९ घन्टा फ्लाइङ आवर(उडान गर्न योग्य अवधि) बाँकी रहँदा नै नियमित तथा पूर्णजाँच जसलाई सीचेक पनि भनिन्छ, गर्नका लागि पोखरा लैजान प्राधिकरणसँग अनुमति मागेको थियो। काठमाडौं विमानस्थलमा रहेको बुद्ध एयरलाइन्सको ह्यांगर(जहाज मर्मत तथा सम्भार गर्ने ठाउँ) मा स्पेस नभएका कारण पोखरा अन्तर्राष्ट्रिय विमानस्थलको आफ्नै नयाँ ह्यांगरमा चेकजाँचका लागि लैजान प्राधिकरणसँग अनुमति मागिएको भुल बताउँछन्। जहाज नियमित, कार्गो र फेरि गरी ३ प्रकारको अनुमतिमा उडाइने गरिन्छ। नियमित र कार्गो उडान पैसा तिरेर गर्ने व्यावसायिक उडान हो भने फेरि उडानमा चेकजाँच तथा मर्मतका लागि एक ठाउँबाट अर्को ठाउँमा लैजाने गरिन्छ। जसमा यात्रु राख्न मिल्दैन। सूचना अधिकारी भुलका अनुसार जहाजको २ मेन्टेनेन्स हुन्छ, लाइन र बेस। लाइन मेन्टेनेन्स भनेको उड्दा जहाजमा समस्या आएपछि जहाजको पार्किङमा नै गर्ने मेन्टेनेन्स हो। बेस मेन्टेनेन्समा जहाजको फरक चेक हुन्छ। ए चेक, बी चेक, सी चेक र डी चेक भन्ने हुन्छ। जहाजले उडान गरेको डेढ वर्षबाट २ वर्षमा सीचेक गर्नुपर्ने हुन्छ। यसलाई ५ हजार घन्टाको चेक पनि भनिन्छ। फेरि उडानमा जम्बो टोली लैजान हुने वा नहुने सम्बन्धमा पनि प्रश्न खडा भएको छ। चालक दल र केही प्राविधिज्ञ जानुपर्नेमा प्राविधिकहरूको जम्बो टोली नै जान उचित हुने वा नहुने सम्बन्धमा छानबिन समितिले अध्ययन गर्ने भुल बताउँछन्। नियामक निकायको त्रुटि या विमान कम्पनीको त्रुटि भन्ने अध्ययनपछि थाहा हुने उनको भनाइ छ। काठमाडौंको ह्यांगरमा पर्याप्त ठाउँ नभएकाले पोखरामा मर्मतका लागि लैजान लागिएको थियो। अन्य विमान कम्पनीहरूले पनि जहाजको मर्मतका लागि पोखरा लैजाने गरेका थिए। सौर्य एयरलाइन्सले जहाज उडान मात्र नगरी मेन्टेनेन्स गर्ने अनुमति पनि पाएको छ। एयरक्राफ्ट मेन्टेनेन्स अर्गनाइजेसन(एएमओ) गर्ने अनुमति पाएको कम्पनीमा बुद्ध र सौर्य एयरलाइन्स पर्छन्। सबै ठाउँबाट अनुमति लिएर र प्रक्रिया पुर्याएर नै पोखरा लैजाने तयारी भएको सूचना अधिकारी भुलले जानकारी दिए। काठमाडौं विमानस्थलमा भएको यो ७ औं दुर्घटना २००६ सालबाट त्रिभुवन अन्तर्राष्ट्रिय विमानस्थल गौचरण विमानस्थलको रूपमा सञ्चालनमा आएको हो। विमानस्थलको आधिकारिक उद्घाटन भने २०१२ सालमा भएको थियो र यसलाई त्रिभुवन भनी नामाकरण गरिएको थियो। नेपालमा हवाई इतिहास सुरु भएदेखि पछिल्लो दुर्घटना जोड्दा १०८ हवाई दुर्घटना (आन्तरिक उडान भर्ने जहाज तथा हेलिकप्टर र विदेशी जहाजसहित) भएका छन्। दुर्घटनाग्रस्त जहाजको भग्नावशेष। तस्बिर : सुनिता डंगोल हवाई दुर्घटनाका दृष्टिकोणले नेपालको पहाडी तथा हिमाली भेगका जोमसोम, लुक्ला, सिमिकोट, जुम्ला, डोल्पा जस्ता विमानस्थलहरू बढी जोखिमयुक्त रहेको नेपाल नागरिक उड्डयन प्राधिकरणको तथ्यांकले देखाउँछ। भौगोलिक बनावट, धावनमार्ग र अन्य आवश्यक पूर्वाधारका हिसाबले त्रिभुवन अन्तर्राष्ट्रिय विमानस्थल सुरक्षित नै मानिन्छ। तर, पनि यो विमानस्थल सौर्य एयरलाइन्सको जहाज दुर्घटनासँगै कुल ७ दुर्घटना भएका छन्। त्रिभुवन विमानस्थलमा दुर्घटना हुँदा अहिलेसम्म ७३ जनाले ज्यान गुमाएका छन्। मृत्यु संख्याको हिसाबले सौर्यको यो दुर्घटना दोस्रो ठूलो हो। पहिलोमा यूएस बंगला एयर दुर्घटनामा ५१ यात्रुको ज्यान गएको थियो। त्रिभुवन विमानस्थलमा सबैभन्दा पहिला थाई एयरवेजको विमान २०२९ सालमा दुर्घटना भएको थियो। उक्त जहाज दुर्घटना हुँदा १ जनाको मृत्यु भएको थियो। २०५२ सालमा नेपाल एयरलाइन्सको जहाज दुर्घटना हुँदा २ को मृत्यु भएको थियो। डेढ घन्टामा विमानस्थल पूर्ण सुचारु सौर्य एयरको जहाज धावनमार्ग नजिकै दुर्घटनापछि बन्द भएको त्रिभुवन अन्तर्राष्ट्रिय विमानस्थल केही घन्टापछि खुले थियो। बुधबार बिहान ११ बजेर ११ मिनेटमा सौर्यको विमान दुर्घटनापछि विमानस्थल बन्द गरिएको थियो। आपतकालीन उद्धारका लागि विमानस्थल बन्द गरिएको थियो। उद्धारको काम सकिएपछि विमानस्थल सञ्चालनमा आएको हो। विमानस्थल बन्द भएपछि बाहिरबाट आएका जहाजहरूलाई डाइभर्ट गरिएको थियो। आपतकालीन बन्द गरिएपछि विमानस्थल अस्तव्यस्त बनेको थियो। सुचारु भएको केही समयमा नै सबै उडानहरू नियमति रूपमा सञ्चालन भएको सूचना अधिकारी भुलले जानकारी दिए। हवाई दुर्घटनापछि जाँचबुझका लागि गठन भयो १०८औं आयोग सरकारले सौर्य एयरलाइन्सको विमान दुर्घटना सम्बन्धमा अध्ययन गर्न ५ सदस्यीय जाँचबुझ आयोग बनाउने निर्णय गरेको छ। बुधबार बसेको मन्त्रिपरिषद्को आकस्मिक बैठकले नेपाल उड्डयन प्राधिकरणका पूर्वमहानिर्देशक रतिशचन्द्र लाल सुमनको नेतृत्वमा पाँच सदस्यीय आयोग बनाएको हो। समितिमा दीपु ज्वारचन, सुदीप भट्टराई, सञ्जय अधिकारी र मुकेश डंगोल रहेको सञ्चार तथा सूचना प्रविधिमन्त्री पृथ्वीसुब्बा गुरुङले बताए। उनका अनुसार समितिले ४५ दिनभित्र प्रतिवेदन पेस गर्नुपर्ने छ। यसअघि पनि १ सय ७ दुर्घटनामा त्यति नै जाँचबुझ समिति गठन भएका छन्। सबै समितिले दुर्घटनाका कारण दिने गरेका छन्। यी समितिहरूले दिएका कारण र सुझाव प्रायः एकै किसिमका छन्। दुर्घटनाका मुख्य कारणमा वातावरणको स्थिति, मानवीय त्रुटि, संगठनात्मक निर्णय र प्राविधिक त्रुटि हुने गरेकोमा नेपालमा भने मानवीय त्रुटि नै मुख्य हुने गरेको अघिल्ला प्रतिवेदनहरूले दर्साएका छन्। तर, उस्तै प्रकृतिका हवाई दुर्घटनाहरू दोहोरिने गरेका छन्। यसअघिका जाँचबुझ समितिले दिएका सुझाव कार्यान्वयन भएकी भएन भनेर हेर्ने निकाय भने नेपालमा छैन। अन्तर्राष्ट्रिय नागरिक उड्डयन संगठन(आइकाओ) को एनेक्स १३ ले दुर्घटनासम्बन्धी जाँचबुझका लागि एउटा छुट्टै निकाय चाहिन्छ, जुन स्थायी प्रकृतिको हुनुपर्ने भनी उल्लेख छ। सिकागो कन्भेन्सनले पनि दुर्घटना छानबिन आयोग स्थायी प्रकृतिको अलग्गै गठन गर्नुपर्छ भनेको छ। तर, नेपालमा त्यस्तो निकायको आवश्यकता महसुस अहिलेसम्म गर्न नसकिएको प्राधिकरण स्रोत बताउँछ। १०८ औं दुर्घटना भयो। अहिलेसम्म हवाई दुर्घटनामा परी ९५९ जनाले ज्यान गुमाएका छन्। विमानस्थल हाताभित्रै नै यसअघि पनि दुर्घटना भएका छन्। उस्तै प्रकृतिका दुर्घटना नेपालमा दोहोरिने गरेको छ। स्रोत बताउँछ। सरकारले ४५ दिनको समय दिएर दुर्घटनाको अध्ययन गर्न भन्छ तर समिति सदस्यहरूसँग नत साधन, स्रोत न त दक्ष जनशक्ति नै हुन्छ। तोकिएको समयभित्र २४ वटा पुराना सुझाव अध्ययन गर्छन्, सम्बन्धित कम्पनी लगायतलाई सोधपुछ गर्छन् र सरकारलाई रिपोर्ट बुझाएर जाने गरेको स्रोत बताउँछ। तर, ती सुझावको कार्यान्वयन भयो कि भएन भनेर निरन्तर अनुगमन गर्ने निकाय नै छैन। दुर्घटना भइसकेपछि मात्र दुर्घटना आयोग चाहिने भन्ने गलत मान्यता नेपालमा रहेको उनको तर्क छ। यदि पहिला प्रतिवेदन कार्यान्वयन हुने हो भने सोही प्रकृतिका दुर्घटना कि कम हुन्छन् कि घट्दैन भन्दै ती अधिकारीले उच्चस्तरीय दुर्घटना आयोग गठन आवश्यक रहेको बताए। आयोग गठनसँगै त्यसमा तोकिने अध्यक्ष तथा सदस्यहरूको मापदण्डका बारेमा पनि प्रश्न उठ्ने गरेको छ।"
"३२ अंकले बढेर बन्द भयो सेयर बजार, १४ अर्ब १३ करोडको कारोबार","काठमाडौं : सेयर साताको अन्तिम कारोबार दिन बिहीबार नेप्से परिसूचक दोहोरो अंकले बढेर बन्द भएको छ। नेप्से परिसूचक ३२०० अंकले बढेर २५६८११ विन्दुमा अडिएको छ। सेन्सेटिभ इण्डेक्स ७०९ अंकले बढेर ४६००३ विन्दुमा पुगेको छ। अघिल्लो कारोबार दिन बुधबार नेप्से परिसूचक २७३२ अंकले घटेर २५३६११ विन्दुमा पुगेर बन्द भएको थियो। कारोबार रकम भने बुधबारको तुलनामा कम भएको छ। बुधबार १६ अर्ब २० करोडको सेयर कारोबार भएको थियो। यसदिन ३२० स्क्रिप्सको ३ करोड ५५ लाख ९४ हजार ८६८ कित्ता सेयर १४ अर्ब १३ करोड ७८ लाख ९९ हजार ४९ रुपैयाँमा खरिदबिक्री भयो। दोहोरो अंकले बढेको सेयर बजारमा तीनवटा कम्पनीको सेयर सकारात्मक सर्किट लेभलमा कारोबार भयो। उपकार लघुवित्त वित्तीय संस्था,जीव विकास लघुवित्त वित्तीय सुंस्था र एसियन हाइड्रोपावरको सेयर सकारात्मक सर्किट लेभलमा कारोबार भएको हो। आज कारोबारमा आएका १४२ स्टक्सको मूल्य बढ्दा ९७वटाको घट्यो। बाँकि ३ स्टक्सको मूल्य भने स्थिर रह्यो। सातवटा समूहको उपसूचक सकारात्मक देखिदा चारवटा समूहको उपसूचक भने नकारात्मक देखिएका छन्। डेभलपमेन्ट,हाइड्रोपावर,इन्भेस्टमेन्ट र अदर्श समूहको उपसूचकबाहेक अन्य समूहको उपसूचक वृद्धि भएको हो।"
प्री ओपन सेसनमा नेप्से परिसूचक ४०३ अंकले बढ्यो,काठमाडौं : प्री ओपन सेसनमा नेप्से परिसूचक ४ अंक बढीले बढको छ। साताको अन्तिम सेयर कारोबार दिन बिहीबार प्री ओपन सेसनमा नेप्से परिसूचक ४०३ अंकले बढेर २५४०१४ विन्दुमा पुगेको छ। यो समयमा ६५ स्क्रिप्सको १४ हजार ८२५ कित्ता सेयर ६९ लाख ७२ हजार ८७ रुपैयाँमा खरिदबिक्री भए। प्री ओपन सेसनमा ४२ स्टकको मूल्य बढ्दा १३ वटाको घट्यो भने १० वटाको मूल्य भने स्थिर रह्यो।
"आयोजनाले उठीबास लगायो, महसुलले आन्दोलन गरायो","काठमाडौं : स्याङ्जाको गल्याङ नगरपालिका ३ लल्याङ बस्ने नीलदेव भट्टराईको आठ जनाको परिवार अरूको घरमा शरण लिन बाध्य छ। २०३९ सालमा आँधीखोला जलविद्युत् परियोजनाले गाउँमुनि सुरुङ खन्यो। त्यसबाट त्रसित सर्वसाधारण धेरै विस्थापित भए। नीलदेवजस्तै ८० घर भएको लल्याङ गाउँ यसरी त्रासमा बस्न थालेको ४२ वर्ष भयो। उनीहरूलाई थामथुम पार्न परियोजनाले २०७० सालमा गाउँ सुरक्षित गर्ने केही सम्झौता गरेको थियो। यस क्षेत्रका ४० हजार घरपरिवारलाई बुटवल पावर कम्पनीअन्तर्गतको आँधीखोला जलविद्युत् केन्द्रको विरोधमा उत्रिएका छन्। जेठ १ गतेदेखि विद्युत् नियमन आयोगको सिफारिसमा बुटवल कम्पनीअन्तर्गतको आँधीखोला जलविद्युत् परियोजनाको विद्युत् महसुल ३९ देखि ६५ प्रतिशतसम्म वृद्धि गर्ने निर्णयसँगै यस क्षेत्रमा उपभोक्ता दिनहुँ आन्दोलनमा खटिएका छन्। सुरुमा स्थानीयसँग साझेदारी भन्दै स्थानीयलाई पोल बोक्न, तार तान्न लगाउनेमात्र होइन परियोजना बसेको जग्गाको थोरैमात्र मुआब्जा दिएको र अन्यत्रको मुआब्जासमेत नदिएको उनीहरूको आरोप छ। पछिल्लो समय नाफा घाटाका मात्रै बहस गर्न थालेपछि संगठित भएर आन्दोलन उत्रिनुको विकल्प नभएको विद्युत् महसुल वृद्धिविरुद्ध सयुक्त संघर्ष समितिका संयोजक श्यामप्रसाद बस्यालको भनाइ छ। तालाबन्दी गरेर आन्दोलनमा उपभोक्ता विद्युत् शुल्क वृद्धिविरुद्वको संयुक्त संघर्ष समितिले बुटवल पावर कम्पनीको आँधीखोला वितरण केन्द्रको कार्यालय गल्याङको लेखा शाखामा तालाबन्दी गरेको छ। संयुक्त संघर्ष समितिले विद्युत् शुल्क वृद्धि फिर्ताको माग गर्दै जेठ २१ गते लेखा शाखामा तालाबन्दी गरिएको हो। अवकाशको एकदिन अगाडि विवादास्पद निर्णय कार्यकाल सकिन एक दिन पहिले मूल्यवृद्धिको निर्णय गरेका विद्युत् नियमन आयोगका निवर्तमान अध्यक्ष दिल्लीबहादुर सिंह माथि स्थानीयले आर्थिक चलखेलको आरोप लगाएका छन्। कार्यकाल सकिने समयमा भएको विद्युत् महसुसमा भएको मूल्य वृद्धिमा आर्थिक चलखेल भएको स्थानीयको आरोप छ। संघर्ष समितिका अध्यक्ष बस्यालले भने यदि बुटवल पावर कम्पनीको माग जायज भएको भए कार्यकाल नसकिँदै निर्णय गर्न सकिन्थ्यो अन्तिम समय कुरेर बस्नुपर्ने थिएन। उनले मूल्यवृद्धिको विषयमा आयोगमा उजुरी हालेको र न्यायका लागि अदालतको ढोकासम्म पुग्ने तयारी गरेको पनि बताए। प्रधानमन्त्रीदेखि सबै दलका प्रमुखलाई ज्ञापनपत्र विद्युत् महसुल वृद्धिविरुद्धमा संघर्षमा उत्रिएका स्थानीयले पूर्वप्रधानमन्त्री, प्रधानमन्त्रीदेखि सबै राजनैतिक दलका नेतालाई ज्ञापनपत्र बुझाएका छन्। नेकपा एमाले अध्यक्ष तथा प्रधानमन्त्री केपी शर्मा ओलीलाई स्थानीयले बालकोट पुगेर विद्युत् महसुल वृद्धिले आम कृषकमा परेको मारको बारेमा ध्यानाकर्षण गराएका हुन्। विद्युत् महसुल वृद्धि विरुद्धको सयुक्त संघर्ष समितिका संयोजक बस्यालसहितको टोली देउवा निवास बूढानीलकण्ठ पुगेर नेपाली कांग्रेसका पार्टी सभापति एवं पूर्वप्रधानमन्त्री शेरबहादुर देउवालाई पनि ध्यानाकर्षण गएका छन्। माओवादी अध्यक्ष एवं पूर्वप्रधानमन्त्री प्रचण्ड, नेपाल समाजवादीका अध्यक्ष एवं पूर्वप्रधानमन्त्री बाबुराम भट्टराई, राष्ट्रिय स्वतन्त्र पार्टीका अध्यक्ष रवि लामिछानेलाई भेटेर ध्यानाकर्षण पत्र बुझाएको छ। बढेको महसुलमा पनि नाफा छैन : बुटवल पावर बुटवल पावर कम्पनीले अहिले वृद्धि भएको मूल्यबाट आँधीखोला जलविद्युत् केन्द्रलाई कुनै नाफा नभएको बताएको छ। कम्पनीका सीईओ उत्तमकुमार श्रेष्ठले अन्नपूर्ण पोस्टसँग कुराकानी गर्दै अहिलेसम्म घाटामा गएको कम्पनीको अप्रेसन कष्ट ठिक्क हुनेगरी मात्रै आयोगले महसुल वृद्धि गरिएको जानकारी दिए। उनले भने अहिले भएको मूल्य वृद्धिले हामीलाई कुनै नाफा छैन, हामीले बुझाएको डकुमेन्टका आधारमा आयोगले मूल्यवृद्धि सिफारिस गरेको हो। आठ वर्षयता मूल्यवृद्धि नभएको हुँदा प्रत्येक दुई वर्षमा हुनुपर्ने मूल्य समायोजन एकैपटक गर्दा अलि बढी जस्तो देखिए पनि अहिले पनि उक्त मूल्यले अहिलेकोे सञ्चालन खर्चमात्रै धान्ने उनको दाबी छ। उनले पटकपटक नेपाल सरकारलाई लिन आग्रह गरेको बताए ।"

शीर्षक,विवरण
इगोको दलदलमा नेतृत्व,"२००७ सालको नेपालको प्रजातान्त्रिक क्रान्तिपछि राजा र दरबारको इगोको कारण व्यवस्थामा उथलपुथल भएको थियो। २०१७ को संसद् विघटन, २०३६ को जनमतसंग्रह, २०४६ को आन्दोलन र बहुदलीय प्रजातन्त्रको पुनस्र्थापना अनि राजा ज्ञानेन्द्रको प्रत्यक्ष शासन २०५९ यी सबै घटना इगो र शक्ति प्राप्तिका आकांक्षाले नै जन्माएका थिए। इगोकै कारण राजनीतिक दलहरूबीच सरकार गठन र विघटनका खेल भइरहन्छन्। आन्दोलन जन्मिन्छन् र तुहिन्छन् पनि। राजनीतिक दलहरूभित्रका विवादहरू विभाजनमा पुगेर टुंगिएका पनि छन्। इगोले व्यक्तिगत सम्बन्धहरूलाई बिगार्दै सामाजिक तनावसमेत बढाउँछ। आन्तरिक वातावरणमा मात्र होइन, अन्तर्राष्ट्रियस्तरमा समेत द्वन्द्व सिर्जना गर्नसक्छ। इगोकै कारण विभिन्न देशका कूटनीतिक वार्ताहरू असफल भएका पनि छन्। व्यापारिक, सैन्य वा सांस्कृतिक सम्बन्धलाई समेत प्रभावित पारेका घटनाहरू छन्। सन् १८१२ मा फ्रान्सेली शासक नेपोलियन बोनापार्टको इगोले रुसलाई आक्रमण गर्न प्रेरित गर्यो। हिटलरको इगोले जर्मनीलाई युद्धमा तान्यो, जसले विश्वभर विनाशकारी पारिणाम ल्यायो। जापानी नेतृत्वको इगोले सन् १९४१ मा पर्ल हार्बरमा अमेरिकी नौसेनामा आक्रमण गर्यो। जसले संयुक्त राज्य अमेरिकालाई युद्धमा प्रवेश गर्न बाध्य पार्यो। अमेरिकी राष्ट्रपति जोन एफ केनेडी र सोभियत नेता निकिता खुरुश्चेभ बीचको इगोले सन् १९६२ मा क्युबामा तैनाथ सोभियत मिसाइलहरूले विश्वमा द्वन्द्वको त्रास पैदा गरेको थियो। फकल्यान्ड स्वामित्व इगोले सन् १९८२ को फकल्यान्ड युद्धलाई निम्त्यायो। इराकको राष्ट्रपति सद्दाम हुसैनको इगो र अमेरिकी नेतृत्वको इगोले सन् २००३ मा इराक युद्ध जन्मायो। भारत र पाकिस्तानबीचको कश्मीर विवाद पनि इगोकै कारण सैन्य संघर्ष र तनावमा पुग्यो। सामान्य अर्थमा लडाइँ भन्नेबित्तिकै युद्धको परिभाषाबाट बाहिर जाने कुरा रहेन। सैन्य रणनीति र परिस्थितिहरूको आधारमा युद्धका प्रकारहरू फरक हुन्छन्। तर ती सबै युद्धका अर्थ भने लडाइँ अर्थात् द्वन्द्व नै हुन् र सबै किसिमका द्वन्द्वमा हिंसाले स्थान लिएकै हुन्छ। हिंसाका असर भौतिकअभौतिक प्रत्यक्षपरोक्ष जे जस्ता पनि हुन सक्छन्। समयसँगै अहंकार र महत्वाकांक्षाहरू पनि व्यक्तिका प्रतिष्ठासँग साइनो गाँस्दैछन्। म ठूलो भन्ने दौडमा साम, दाम, दण्ड, भेद सबै प्रकारका अस्त्र प्रयोग गरिँदैछन्। स्वार्थलाई इगो बनाएर जुँगाको लडाइँ लडिरहेछन् भन्दा अत्युक्ति नहोला। मानिसका कतिपय अंगका प्रकृति, स्वभाव र सोचहरू एकअर्कासँग मेल खाँदैनन्। जसलाई आज विज्ञानले पनि व्यक्ति पहिचानका चिह्नहरूका रूपमा प्रयोग गरिरहेछ। व्यक्तिका सोच र स्वाभावले आवश्यकता भन्दा पर चाहनालाई पनि परिभाषित गरिरहेको हुन्छ। कहिलेकाहीँ चाहनामा लोभ र मोहले स्वार्थको लेपन लगाइदिन्छ। स्वार्थविरुद्ध उभिने भौतिक अभौतिक सबै अवस्थालाई शत्रुको भाष्य दिइन्छ अनि जन्मिन्छ इगो। यही इगोलाई केन्द्रमा राख्दा आज विश्वआकाशमा अशान्तको बादल मडारिँदो छ। लक्ष्मीप्रसाद देवकोटाको यात्री कविता संग्रहमा जुँगाको लडाइँ शीर्षकको कवितामा कविले युद्धका क्रूरता र मानवताप्रति हुने विनाशलाई चित्रण गरेका छन्। युद्धका नकारात्मक प्रभाव निर्दोष मानिसहरूले भोग्नुपर्ने पीडा र असरको भयावह अवस्थाको उजागर गरेका छन्। कवितामार्फत प्रतिरोधको भावना जागृत गराउन शान्ति र सद्भावको महत्त्वलाई दर्शाएका छन्। इगो व्यक्ति, समूह वा राष्ट्रको आत्मसम्मान र प्रतिष्ठाको अत्यधिक मूल्यांकन पनि हो। तर कहिलेकाहीँ व्यक्तिका इगोहरू गलत निर्णय र संघर्षका कारक पनि बनेका छन्। जसले थुप्रै जनधनको क्षति गरेको छ। व्यक्तिगत, पारिवारिक, सामाजिक, व्यावसायिक सबै सम्बन्धमा विचलन ल्याउन सक्छ। सद्भावपूर्ण वातावरणलाई विषाक्त बनाउँछ। इगोकै कारण राजनीतिक दल र नेतृत्वबीचको टकरावले नीतिहरूको कार्यान्वयनमा अवरोध आउँछ। नेताहरू बीचका अस्वस्थ प्रतिस्पर्धाले जनहितका नीतिहरू नल्याइन सक्छन्। देशभित्रका आन्तरिक शान्ति, समृद्धि तथा विकासका समग्र प्रणालीहरूमा नकारात्मक असर पुर्याउँछ। राजनीतिक अस्थिरताको उदयसँगै देशले विकासको गति समाउन नसक्नुको कारक बन्न सक्छ। देशको समग्र विकासमा अवरोधहरू उत्पन्न गराउँछ। आज हाम्रो देशमा खोजेजस्तो विकास नहुनु या हुन नसक्नुमा राजनीतिक दल र नेतृत्तहरूले साथमा बोकेर हिँडेका इगोहरू पनि हुन्। सत्ता र शक्ति प्राप्तिका इगोहरूमा राजनीतिक दलका स्वार्थहरू मडारिँदा जनताका स्वार्थहरू गौण हुन पुग्छन्। विकासले गति लिन सक्दैन। काठमाडौं उपत्यकाभित्र १८ स्थानीय सरकारसँगै प्रदेश र संघीय सरकार गरी २० वटा सरकारले आआफ्नै शैलीले काम गरिरहेका छन्। एकअर्कामा कहीँ कतै समन्वयका रेखाहरू देखिँदैनन्। नेतृत्वहरूले बोकेर हिँडेका इगोकै कारण जनताले उपहारमा सास्ती पाएका छन्। अशान्तिको जड यो जुँगाको लडाइँले मुलुकको समग्र प्रणालीमा नकारात्मक असर पार्दछ। सामाजिक सद्भावलाई ध्वस्त पार्दै घरपरिवारमा समेत विखण्डन ल्याउँछ। उद्योग व्यवसायहरू धराशायी हुँदै पलायन भएका घटनाहरू पनि हामीमाझ छन्। विकास अवरुद्ध छ। इगोले सहकार्य र संवादलाई कमजोर पार्छ। संस्था होस् या परिवार, समाज होस् या राष्ट्रको समग्र प्रणाली, सबै सहकार्य र संवादबिना सबल र सफल हुन सक्दैनन्। हरेक समस्याको समाधान संवाद र सहकार्य नै हो। मानिसले गर्ने हरेक काम या निर्णय इगोरहित हुनुपर्छ। काम, क्रोध, लोभ, मोह र अहंकारको उपज हो, इगो। समाज र देश विकासमा इगो होइन, सहकार्यको खाँचो छ। अधिकार र कार्यक्षेत्रका विवादहरूलाई जुँगाको लडाइँ होइन, संवादको विषय बनाऔं। मेरो होइन, हाम्रो भनौं समस्या कहीँ देखिँदैन। इगो शत्रुभित्रको शत्रु हो। स्वार्थमा जन्मिएको इगोले अरूलाई मात्र होइन, आफैंलाई पनि जलाउँछ। जलेपछि सबै हुने खरानी नै हो।"
बहस दुईदलीय वर्चस्वको,"हालको प्रणालीले राजनीतिक दलहरूबाट मुलुकको नायकत्व, सुविचारित कर्तव्य र सकारात्मक जिम्मेवारीको माग गर्छ। नेपालले अविच्छिन्न रूपमा बहुदलीय प्रणाली अवलम्बन गरेको साढे तीन दशक हुँदैछ। यद्यपि २००७२०१७ मंसिरसम्म पनि बहुदलीय प्रणाली नै थियो। तर एक दशकको त्यो अवधि नितान्त संक्रमणकालीन रह्यो। प्रजातन्त्रको दलीय अभ्यास भएन। पहिलो आम निर्वाचनपछि मात्र संक्रमणकाल अन्त्य भयो। प्रजातन्त्रले बाटो समात्न लाग्दैगर्दा राजनीतिक दुर्घटना घटित भयो। यसको मतलव हाम्रो संसदीय अभ्यासको इतिहास खासै लामो छैन। बहुदलको सोझो अर्थ देशमा खपत हुन सक्ने जति र आवश्यक भएका धेरैभन्दा धेरै दल राष्ट्रिय राजनीतिमा सक्रिय रहनुपर्छ भन्ने हो। हामी कहाँ यस प्रणालीअन्तर्गत धेरै दल कागजी अस्तित्वमा छन्। निर्वाचन आयोगमा दर्ता भए जति दल राष्ट्रिय राजनीतिमा सक्रिय छैनन्। राष्ट्रिय दल र क्षेत्रीय दल गरी यतिबेला ठूलासाना गरी १४ दलले मात्र संघीय संसद्मा प्रतिनिधित्व गरेका छन्। प्रमुख दुई ठूला दल कांग्रेस र एमाले संसदीय धर्मअनुसार पक्ष र प्रतिपक्षमा रही साना दललाई साथ लिएर सरकार सञ्चालन गर्दा सरकार स्थायी र स्थिर बन्न सकेनन्। साना दलको दलाली क्षमता बढ्दा एकातिर कुशासन र भ्रष्टाचारजस्ता विकृति मौलाए। यसकारण आमजनतामा राजनीतिक प्रणालीप्रति वितृष्णा उत्पन्न भयो। अर्कोतिर देशमा कार्यरत सबै ठूलासाना दलको नियत र क्षमता, उपादेयता र औचित्यमाथि नै विविध कोणबाट गम्भीर प्रश्न उठे। यिनै प्रश्नको उत्तरार्थ असारको अन्तिम सातादेखि कांग्रेसएमाले मिलेर साना दलसहित गठबन्धन सरकार सञ्चालन गर्दै आएका छन्। यो प्रणालीले राजनीतिक दलहरूबाट मुलुकको नायकत्व, सुविचारित कर्तव्य र सकारात्मक जिम्मेवारीको माग गर्छ। सबल, संगठित र स्वतन्त्र नागरिक समाजको गर्भबाट मात्र त्यस्ता दलहरू जन्मिन्छन्। लामो प्रजातान्त्रिक अभ्यासमा खारिएको स्वतन्त्र, संगठित र सबल नागरिक समाज हुँदा नागरिक समाजले समेत जिम्मेवार नायकत्वको काम गर्छ। त्यस्तो समाजले दल र सरकारप्रति बारम्बार खबरदारी गर्छ। यस मानेमा संगठित स्वतन्त्र नागरिक समाज सरकार र दलहरूको लागि जिम्मेवार प्रतिपक्ष सरह हुन्छ। सरकार र दलहरूलाई अंकुश लगाएर निरंकुश, कर्तव्यच्युत र अनुत्तरदायी हुनबाट जोगाउँछ। बहुदलको सोझो अर्थ देशमा खपत हुन सक्ने जति र आवश्यक भएका धेरैभन्दा धेरै दल राष्ट्रिय राजनीतिमा सक्रिय रहनुपर्छ भन्ने हो। हामी कहाँ यस प्रणालीअन्तर्गत धेरै दल कागजी अस्तित्वमा छन्। स्वतन्त्र नागरिक समाजको अलावा प्रजातन्त्रको सुदृढीकरण र यसलाई नागरिकको जीवनशैली तुल्याउन सशक्त वैकल्पिक शक्तिको आवश्यकता उत्तिकै हुन्छ। त्यो वैकल्पिक शक्ति सिद्धान्त र व्यवहार दुवैमा प्रजातान्त्रिक हुनुपर्छ। यो यस कारणले कि कथं कदाचित प्रमुख प्रजातान्त्रिक शक्ति कमजोर भएको अवस्थामा त्यस्तो वैकल्पिक शक्तिले दायित्व बहनका लागि काँध थाप्नुपर्छ। नेपाली राजनीतिमा वर्तमान परिप्रेक्ष्यमा त्यस्तो वैकल्पिक शक्ति देख्न सकिँदैन। अथवा छैन बराबर छ। २०४६ सालको परिवर्तनपछि प्रजातान्त्रिक समाजवादी सिद्धान्तको नेपाली कांग्रेस र साम्यवादी सिद्धान्तका एमालेसहितका कम्युनिस्ट शक्ति राष्ट्रिय राजनीतिका निर्णायक शक्ति बने। अर्थात् सैद्धान्तिक हिसाबले मुलुकमा दुई राजनीतिक धार कायम भयो। यद्यपि पञ्चायतको बेला र त्यसपछि पनि पहाड र तराईमा केही क्षेत्रीयतावादी र जातिवादी पार्टीहरू नभएका होइनन्। तर तिनको अस्तित्व भए पनि भूमिका थिएन र छैन। तत्पश्चात् दुई धारको बीचमा परम्परागत शक्तिको प्रतिनिधित्व गर्दै राष्ट्रिय प्रजातन्त्र पार्टी (राप्रपा) जन्माइयो। कांग्रेस र कम्युनिस्टमा अटाउन नसकेका परम्परावादका अधिकांश हिमायती राप्रपामा आबद्ध भए। राप्रपाले आफूलाई गैरसाम्यवादी कित्ताको वैकल्पिक प्रजातान्त्रिक शक्तिको दाबी गर्यो। राप्रपाले कम्युनिस्टको साम्यवादी प्रणालीलाई प्रजातन्त्रको विकल्प मानेर आफूलाई कांग्रेसको विकल्प भएको तर्क गर्यो। सैद्धान्तिक हिसाबले सो दाबी गलत थिएन र होइन पनि। राप्रपाको सो दाबीले राम्रै जनअनुमोदन प्राप्त गर्यो पनि। समयक्रमसँगै विभिन्न परिवर्तन भए। कांग्रेस वा एमाले कोसँग मिलेर सरकारमा जाने भन्ने प्रश्नमै मानसिक विभाजनको सिकार भएको राप्रपा अन्ततः बारम्बार विभाजित भएर क्षतवक्षत जस्तै भयो। राप्रपा वैकल्पिक शक्तिको रूपमा उभिँदासम्म राष्ट्रिय राजनीतिमा त्रिपक्षीय सन्तुलनको अवस्था कायम रह्यो। सत्ताको छिनाझप्टीको कारण नेतृत्वबीचको तिक्ततापूर्ण द्वन्द्व र तत्कालीन दरबारको कारण लगातार विभाजनको सिकार हुँदा वैकल्पिक प्रजातान्त्रिक शक्तिबाट राप्रपा स्खलित त भयो नै, राप्रपा कमजोर हुँदा एक हदसम्म नेपालमा गणतन्त्रको आधार पनि तयार भयो। समष्टिमा सूर्यबहादुर थापा, लोकेन्द्रबहादुर चन्द, कमल थापा नेतृत्वका राप्रपाको उँधौलीका कारण सत्ता र एक हदसम्म तात्कालीन दरबार नै रह्यो। संविधानसभाको पहिलो निर्वाचनमा माओवादी मुलुकको पहिलो, नेपाली कांग्रेस दोस्रो र नेकपा एमाले तेस्रो पार्टी बने। माओवादी वैकल्पिक लोकतान्त्रिक शक्ति नभई लोकतन्त्रको विकल्प बन्यो। नेपाली जनतालाई त्यो पाच्य भएन। पाँच वर्षपछि संविधानसभाको दोस्रो निर्वाचनसम्म आइपुग्दा माओवादी पहिलो स्थानबाट तेस्रो स्थानमा खुम्चियो। बीचको यो अवधिमा वैकल्पिक प्रजातान्त्रिक शक्तिको खाँचो महसुस गरेर झन्डा उठाउँदै माओवादीबाट अलग भएर डा बाबुराम भट्टराई राजनीतिक मैदानमा उत्रिए। प्रधानमन्त्री हुँदा उनले नेपाली जनतामा सकारात्मक छाप कायम गरे। त्यसैले उनले वैकल्पिक शक्ति निर्माणको उद्घोष गर्दा नेपाली जनतामा एक हदसम्म आशा र विश्वास पलाएको पनि हो। तर विविध कारणले गर्दा भट्टराई वैकल्पिक शक्ति निर्माण गर्न सफल भएनन्। उनले वैकल्पिक शक्ति निर्माणको प्रयास गर्दैगर्दा विशुद्ध अलग र नवीनतम भावभूमिमा तेजतर्रार युवा नेतृत्वको विवेकशील पार्टी वैकल्पिक प्रजातान्त्रिक शक्तिको नारा बोकेर आयो। राष्ट्रियता र जनजीविकाको सबालमा डा भट्टराईभन्दा निकै देब्रेधारको जस्तो लाग्ने विवेकशीलले राष्ट्रिय राजनीतिमा एक किसिमको तरंग ल्यायो। निकै महŒव र चर्चासमेत पायो। पत्रकार रवीन्द्र मिश्रको साझा पार्टीसँग एकता गरी विवेकशील साझा पार्टी निर्माण भएपछि नेतृत्वबीचको इगो र अस्वस्थ्य प्रतिस्पर्धाको कारण राजनीतिक भ्रूण बढ्दै गयो। सो क्रममा एकीकृत पार्टी तुहेर अस्तित्वविहीनजस्तै हुन पुग्यो। दोस्रो संविधानसभा निर्वाचनले कमल थापा नेतृत्वको राप्रपा, नेपाललाई वैकल्पिक प्रजातान्त्रिक शक्तिको रूपमा उभ्यायो। तर सो पार्टीको नेतृत्व निर्वाचनताकाका एजेन्डाविपरीत सरकारमा गएपछि उसको पनि ओह्रालो यात्रा सुरु भयो। अहिले करिब करिब गुमनाम जस्तै छ। २०७४ को संसदीय निर्वाचनमा पत्रकार रवि लामिछाने नेतृत्वको राष्ट्रिय स्वतन्त्र पार्टी (रास्वपा) वैकल्पिक प्रजातान्त्रिक शक्तिको रूपमा उदायो। तर रास्वपाले पनि त्यही सत्तालोलुप चरित्र र प्रवृत्ति देखायो जुन राप्रपाले देखाउँदै आएको थियो। आफ्नो पक्षमा सम्मानजनक जनमत देखेर हौसिएको रास्वपा नेतृत्वमाथि आर्थिक हिनामिनाको गम्भीर आरोप छ। सो पार्टीको नेतृत्व यतिबेला संसदीय समितिको कठघरामा छ। रास्वपाले अघि सारेको मिसन ८४ को नारा उसको लागि उत्पादक वा प्रत्युत्पादक के हुने हो ? अनुमान लगाउन गाह्रो छ। एकातर्फ राष्ट्रको प्रमुख साम्यवादी शक्ति बन्ने माओवादी केन्द्रको लालसा सीमान्तकृत हुँदै जाँदो छ। अर्कोतिर देशको मुख्य वैकल्पिक प्रजातान्त्रिक शक्ति बन्ने महŒवाकांक्षाका साथ आक्रामक ढंगले राजनीतिक मैदानमा विचरण गरेका गैरसाम्यबादी कित्ताका प्रजातान्त्रिक दलहरू पनि उनीहरू स्वयंकै कारण स्वस्खलनका सिकार भइरहेका छन्। साथै माओवादी र साना दलहरूमाथि अस्थिरता, विकृति र विसंगतिका कारकको आरोपसमेत छ। यावत् कारणले नेपालमा पनि अन्य कतिपय प्रजातान्त्रिक मुलुकमा जस्तै राजनीतिमा दुईदलीय वर्चस्व कायम हुने संकेत र सम्भावना प्रबल बन्दो छ। कांग्रेसएमालेको चाहनाले भन्दा बढी प्रमुख शक्ति बन्ने लालसाबाट अभिशप्त माओवादीको बेलगामको ओह्रालो यात्रा र वैकल्पिक शक्ति बन्ने प्रतिस्पर्धात्मक दौडमा रहेका गैरसाम्यवादी कित्ताका पार्टीहरूको स्वस्खलनले मुलुकमा दुईदलीय वर्चस्वको आधारभूमि तयार भइरहेको छ। आमनिर्वाचन २०८४ अब त्यति टाढा छैन।"
सिमरामा एक लाख राशिको क्रियटिभ जीतपुरसिमरा भेट्रान कप हुने,"सिमरा : बाराको सिमरामा कार्तिक पहिलो सातादेखि प्रथम क्रियटिभ जीतपुरसिमरा भेट्रान कप फूटबल प्रतियोगिता हुने भएको छ। नव जनजागृति भेट्रान क्लबले कात्तिक ६ गतेदेखि प्रतियोगिता आयोजना गर्न लागेको हो। ४० वर्ष उमेर पुगेका खेलाडीले मात्रै सहभागिता जनाउन मिल्ने उक्त प्रतियोगितामा नेपाल र भारतका २० टिमले सहभागिता जनाउनेछन्। कात्तिक १० गतेसम्म हुने उक्त प्रतियोगिताको विजेताले एक लाख र उपविजेताले ५० हजार नगद प्राप्त गर्नेछन्। प्रतियोगितामा विभागिय टिमसहित काठमाडौं, पोखरा, धरान, चितवन, हेटौंडा, झापा, सर्लाही, नवलपरासी, कटारी, वीरगन्ज, कलैया, पथलैया, डुमरवाना, खैर्वा, निजगढ, बगही र आयोजकका दुई टिमले सहभागिता जनाउने संयोजक एवम् क्लबका सचिव राम पाठकले जानकारी दिए। त्यसैगरी भारतको पटनास्थित भेट्रान टिमले सहभागिता जनाउन इच्छुक देखाएको हुँदा समन्वय भइरहेको पाठकले बताए। जीतपुरसिमरा उपमहानगरपालिकाको मुख्य सहयोगमा आयोजना हुने प्रतियोगितालाई कलैयास्थित क्रियटिभ वर्ल्ड डिजिटल प्रालिले मुख्य प्रायोजन गर्ने भएको छ। आयोजक क्लब र क्रियटिभ वल्र्ड डिजिटलबीच प्रतियोगितामा सहकार्य गर्ने गरी सम्झौता समेत भएको छ। सम्झौतापत्रमा क्रियटिभ वल्र्डका अध्यक्ष कमलबाबु चौधरी र प्रतियोगिता संयोजक पाठकले हस्ताक्षर गरेका छन्। क्लबले यसअघि प्रतियोगिताको विषयमा जानकारी दिन पत्रकार सम्मेलनको आयोजना गरेको थियो। पत्रकार सम्मेलनमा मुख्य प्रायोजक डिजिटल वल्र्डका अध्यक्ष चौधरीले भेट्रान प्रतियोगितामा सहकार्य गर्न पाउँदा आफू उत्साहित रहेको बताएका छन्। जीतपुरसिमरा उपमहानगरपालिका वडा नं २ का वडाध्यक्ष धनबहादुर श्रेष्ठले भेट्रान फुटबललाई प्राथमिकतामा राखेर अघि बढ्न आवश्यक रहेको बताए। ४० वर्ष पूरा गरेका व्यक्तिले खेल्ने यस खेलले समाजको हरेक पक्षलाई फाइदा पुग्ने वडाध्यक्ष श्रेष्ठले बताएका छन्। स्थानीय सरकारले यसलाई प्राथमिकतामा राख्न जरुरी रहेको वडाध्यक्षको भनाइ थियो। कार्यक्रममा मधेस प्रदेश फुटबल संघका कोषाध्यक्ष एवं नव जनजागृति युवा क्लबका महासचिव शम्भुसिंह ठकुरीले खेलकुदको गतिविधिले सिमरा रंगशालालाई पूर्णता दिलाउन महत्वपूर्ण भूमिका खेल्ने बताए। खेलकुदका गतिविधिलाई निरन्तरता दिन आवश्यक रहेको ठकुरीको भनाइ थियो।"
पलेशा र भरतको प्रतिद्वन्द्वी तय,काठमाडौं : पेरिस पारालिम्पिक २०२४ अन्तर्गत तेक्वान्दोमा सहभागी हुने नेपाली खेलाडी पलेसा गोवद्र्धन र भरतसिंह महताको प्रतिद्वन्द्वी मंगलबार टुंगो लागेको छ। मंगलबार निकालिएको ड्र बाट दुवै खेलाडीको प्रतिद्वन्द्वी टुंगो लागेको प्रशिक्षक कविराज नेगी लामाले जानकारी दिए। पेरिसस्थित ग्रान्ड पेलेसमा अगष्ट २९ तारिखमा भरतले पहिलो चरणमा जापानका मित्सुया तानाकासँग खेल्ने छन्। उनको स्पर्धा के ४४ क्याटगोरीअन्तर्गत पुरुष ५८ केजीमुनिमा जम्मा १२ खेलाडी छन्। भरत वाइल्ड कार्डमार्फत छनोट भएका हुन्। के ४४ क्याटगोरीकै महिला ५७ केजीमुनि पलेसाले भेनेन्जुएलाकी भलेरिया मोराल्ससँग अगष्ट ३० तारिखमा खेल्ने छिन्। यो स्पर्धामा ११ खेलाडी छन्। पहिलो चरणमै पराजित हुने खेलाडीलाई रिपाचेज खेल्ने अवसर मिल्ने छैन। पलेसा छनोट चरण पार गर्दै पेरिस ओलम्पिकमा नेपालको प्रतिनिधित्व गर्न लागेकी हुन्। गत चैतमा चीनको ताइयानमा भएको पारालिम्पिकको एसियाली छनोट प्रतियोगितामा स्वर्ण जित्दै पेरिस पारालिम्पिकमा सहभागिता निश्चित गरेकी थिइन्। छनोट चरण पार गर्दै पारालिम्पिक खेल्ने पलेसा पहिलो नेपाली खेलाडी हुन्। पलेसा १९औं एसियाली खेलकुदकी पनि ऐतिहासिक कांस्य पदक विजेता हुन्। पदकको आशा गरिएकी पलेशासँग टोकियो पारालिम्पिक पनि खेलेको अनुभव छ। त्यस पारालिम्पिकमा पलेसा कांस्य पदक भिडन्तमा चीनकी खेलाडीसँग चुकेकी थिइन्। नेपाली पारा तेक्वान्दो टोली इङल्यान्डको म्याचेस्टरमा एक महिनाको तयारी प्रशिक्षणपछि जुलाई २५ तारिखमा पेरिस पुगेको हो। तेक्वान्दो टोलीको व्यवस्थापकमा नेपाल तेक्वान्दो संघ एवं नेपाल पारालिम्पिक कमिटीका सदस्य रामचन्द्र श्रेष्ठ छन्। पेरिस पारालिम्पिकमा पलेसा र भरतसहित पौडीका भीमबहादुर कुमालले पनि प्रतिस्पर्धा गर्दै छन्।
अन्योलमै १०औं राष्ट्रिय खेलकुद : मन्त्री र सदस्यसचिवको जुहारी,"काठमाडौं : कर्णाली प्रदेशमा तय भएको १०औं राष्ट्रिय खेलकुद प्रतियोगिता समयमै हुने कि नहुने भन्ने अन्योलता बढेको छ। नेपाल राष्ट्रिय तथा अन्तर्राष्ट्रिय खेलाडी संघले राष्ट्रिय खेलकुदको १०औं संस्करणको विषयलाई लिएर सरकारको ध्यानाकर्षण गराएपछि पूर्वनिर्धारित समयमा हुने कि नहुने भन्ने अन्योलता झन् बढेको हो। खेलाडी संघका अध्यक्ष दीपक श्रेष्ठले मंगलबार युवा तथा खेलकुदमन्त्री तेजुलाल चौधरी र राष्ट्रिय खेलकुद परिषद्का सदस्यसचिव टंकलाल घिसिङलाई ध्यानाकर्षण पत्र बुझाएका थिए। संघले राष्ट्रिय खेलकुदका विषयमा खेलाडी र खेलकर्मीलाई प्रष्ट जानकारी दिन सरकारलाई आग्रह गरेको हो। स्थानीय आयोजकको रुपमा रहेको कर्णाली प्रदेश खेलकुद परिषद्ले काउन्ट डाउन सुरु गरिसके पनि संघीय सरकार र राष्ट्रिय खेलकुद परिषद्ले पूर्वनिर्धारित मिति २०८१ मंसिर २ देखि ९ सम्म हुने नहुने भन्ने विषयमा प्रष्ट नपार्दा खेलाडीमा अन्योलता सिर्जना भएको ध्यानाकर्षण पत्रमा उल्लेख छ। छिटोभन्दा छिटो १०औं राष्ट्रिय खेलकुदका विषयमा प्रष्ट जानकारी देशभरका खेलाडी र खेलकर्मीलाई दिन आग्रह गर्दछौं, ध्यानाकर्षण पत्रमा भनिएको छ, हरेक दुई वर्षमा आयोजना हुने लक्ष्यका साथ सुरु भएको राष्ट्रिय खेलकुद विगतमा वषौंसम्म आयोजना हुन नसकेको तीतो यथार्थ हामी सामु छ। जसले गर्दा त्यतिबेलाका प्रतिभाले आफ्नो खेल कौशललाई प्रदर्शन गर्न पाएनन्। यसर्थ भविष्यमा यस्तो परिस्थिति फेरि कहिल्यै नआओस् भन्दै सरकारको ध्यानाकर्षण गराउन चाहान्छौं। देशको सबैभन्दा ठूलो खेल मेलाका रुपमा रहेको राष्ट्रिय खेलकुदको १०औं संस्करणको आयोजना कर्णाली प्रदेशमा हुने गरी नवौं राष्ट्रिय खेलकुदको समापनका क्रममा घोषणा गरिएको थियो। मन्त्री र सदस्यसचिवको जुहारी ध्यानाकर्षण पत्र बुझ्दै मन्त्री चौधरीले पूर्वनिर्धारित मितिमा नै राष्ट्रिय खेलकुदको १०औं संस्करण आयोजना गर्न सम्भव नभएको प्रतिक्रिया दिएका छन्। उनले प्रतियोगिताका लागि आवश्यक तयारी भइनसकेको र बाँकी रहेको समय पनि तयारीका लागि पर्याप्त नभएको भन्दै पूर्वनिर्धारित समयभन्दा केही पर सर्ने जानकारी दिएका हुन्। मन्त्री चौधरीले आवश्यक तयारी पूरा गरेर १०औंलाई चाँडै आयोजना गर्ने गरी खेलकुद मन्त्रालयले पहल सुरु गर्ने बताएका थिए। ध्यानाकर्षण पत्र बुझ्ने क्रममा राष्ट्रिय खेलकुद परिषद्का सदस्यसचिव टंकलाल घिसिङले भने १०औं राष्ट्रिय खेलकुद प्रतियोगिता निर्धारित समयमा नै आयोजना गर्न लागिपरेको बताएका थिए। उनले प्रतियोगिता समयमै आयोजना गर्न आफूले दुई पटकसम्म परिषद्को बोर्ड बैठकका लागि प्रस्ताव गरेको बताउँदै युवा तथा खेलकुदमन्त्रीसँग पनि निरन्तर छलफल भइरहेको जानकारी दिएका थिए। उनले प्रतियोगिता आयोजना स्थल कर्णालीमा निर्माण भइरहेका खेल पूर्वाधारको युवा तथा खेलकुदमन्त्रीसहितको टोलीले अध्ययन गरेको बताएका थिए। प्रतियोगिता निर्धारित समयमै आयोजनाका लागि पूर्वाधारको सुनिश्चित गर्न परिषद्ले प्राविधिक टोली खटाएको छ। खेलाडीहरूको चासोले प्रतियोगिता आयोजनालाई थप बल पुग्नेछ, सदस्यसचिव घिसिङले भनेका थिए। १०औं राष्ट्रिय खेलकुद प्रतियोगितालाई लक्षित गर्दै कर्णाली प्रदेशको राजधानी वीरेन्द्रनगरमा रंगशाला निर्माणको काम भइरहेको छ। पूर्वनिर्धारित समयमै प्रतियोगिता आयोजना लागि भौतिक पूर्वाधारको काम तीव्र गतिमा भइरहे पनि त्यो समयमै पूरा नहुने भएपछि १०औं राष्ट्रिय खेलकुद अन्योलमा परेको हो। कर्णालीमा खेलकुदका भौतिक पूर्वाधारको अभावकै कारण अहिलेसम्म राष्ट्रियस्तरको प्रतियोगिता आयोजना हुन सकेको छैन। १०औं राष्ट्रिय खेलकुद प्रतियोगितामा जम्मा २४ वटा खेल सञ्चालन गर्ने प्रस्ताव कर्णाली प्रदेशले राष्ट्रिय खेलकुद परिषद्लाई गरेको छ। कर्णालीमा उपलब्ध भौतिक संरचना र क्षमताका आधारमा २४ वटा खेलको मात्र प्रतियोगिता गराउन सम्भव हुने भन्दै यो प्रस्ताव गरेको हो। गण्डकी प्रदेशमा सम्पन्न नवौं राष्ट्रिय खेलकुदमा भने विभिन्न ३६ वटा खेल सञ्चालन भएका थिए। तर, कर्णालीमा सबै खेल खेलाउन सम्भव नभएकाले २४ वटा खेलमा मात्र प्रतियोगिता गर्न प्रस्ताव गरिएको जनाइएको छ।"
"फाइनलमा नेपाली युवा टोली स्तब्ध, बंगलादेशसँग ४१ गोलले पराजित",काठमाडौं : साफ यु२० च्याम्पियनसिपको फाइनलमा नेपाल बंगलादेशसँग स्तब्ध बनेको छ। बुधबार एन्फा कम्पलेक्समा भएको फाइनलमा नेपाल बंगलादेशसँग ४१ गोलले पराजित बनेको हो। दुई पटकको च्याम्पियन नेपाललाई हराउँदै बंगलादेश पहिलोपटक च्याम्पियन बनेको हो। फाइनल खेलको पहिलो हाफमै मिराजुलको गोलबाट बंगलादेशले अग्रता लिएको थियो। खेलको ५५औं मिनेटमा मिराजुलले दोस्रो गोल गर्दै अग्रता पनि डबल बनाएका थिए। ७१औं मिनेटमा बंगलादेशका लागि रवि हुसेनले गोल थपे भने इन्जुरी टाइममा बंगलादेशले थप एक गोल गरेको थियो। नेपालका लागि समिर तामाङले ८१औं मिनेटमा सान्त्वना गोल गरे।
"साफ यू२० को उपाधि हात पार्ने लक्ष्यमा नेपाल, आज बंगलादेशसँग प्रतिस्पर्धा गर्दै","काठमाडौं : दक्षिण एसियाली फुटबल महासंघ (साफ) यू२० च्याम्पियनसिपको उपाधिका लागि घरेलु टोली नेपालले आज बंगलादेशसँग प्रतिस्पर्धा गर्दै छ। सेमिफाइनलमा नेपालले भुटान र बंगलादेशले साविक विजेता भारतलाई पराजित गर्दै उपाधि नजिक पुगेका हुन्। दुवै टोली टाइब्रेकरमा भाग्यमानी बन्दै फाइनलमा पुगेका हुन्। टाइब्रेकरमा नेपालले भुटानलाई ४१ र बंगलादेशले भारतलाई ४३ गोलले पराजित गर्दै फाइनलमा स्थान बनाएका हुन्। मंगलबार आयोजित प्रिम्याच कन्फरेन्समा नेपाल र बंगलादेशका प्रशिक्षक र कप्तानले उपाधि भिडन्तका लागि तयार भएको बताएका छन्। नेपाली टोलीका मुख्य प्रशिक्षक उर्जन श्रेष्ठले अभ्याससँगै यसअघिका सबै खेल एन्फा कम्प्लेक्समा भएकाले फाइनल खेल्न सहज हुने बताए। उनले नेपाली टोली उपाधि जित्न आतुर रहेको बताए। फाइनल खेलका लागि हामी तयारी अवस्थामा छौं, उनले भने, बंगलादेश हाम्रा लागि कठिन टिम हो। त्यसैले फाइनल खेल निकै प्रतिस्पर्धात्मक हुनेछ। नेपाली टोलीका कप्तान कुशल देउवाले फाइनलको तयारी निकै राम्रो भएको जनाउँदै बंगलादेशविरुद्ध समूह चरणमा जस्तै बलियो रणनीतिका साथ मैदान उत्रने बताए। यसैगरी बंगलादेशका प्रशिक्षक मरुफुल हकले फाइनलसम्मको यात्रा गर्दा धेरै उतारचढाव भोगेको बताउँदै आफ्नो टोली फाइनलका लागि तयार रहेको बताए। हामीले धेरै उतारचढाव भोग्यौं। नेपाल निकै बलियो टोली हो। उसले घरेलु मैदानमै खेल्दै पनि छ। यसका बाबजुद हामीले पनि राम्रो तयारी गरेका छौं, उनले भने, हामी नेपाललाई चुनौती दिन तयार छौं। बंगलादेशका कप्तान मोहमद आसिफले उपाधि घडेरी तोड्दै यस पटक ट्रफी जितेरै घर फर्कने बताए। नेपाली टोली निकै राम्रो छ। नेपालका दुई जना विंगर निकै छरिता छन्। तर, हामीले उनीहरूका विषयमा रणनीति बनाएका छौं, उनले भने, हाम्रो रणनीति सफल भएमा उपाधि जित्ने छौं। नेपाल र बंगलादेश जारी प्रतियोगितामा दोस्रो पटक आमनेसामने हुन लागेका हुन्। यसअघि समूह चरणको पहिलो भेटमा नेपालले बंगलादेशलाई २१ गोलले पराजित गरेको थियो। समूह एको विजेता बन्ने क्रममा नेपालले श्रीलंका र बंगलादेशलाई पराजित गरेको थियो भने बंगलादेशले श्रीलंकालाई २० गोलले पाखा लगाएको थियो। नेपाल र बंगलादेश साफ च्याम्पियनसिपमा पहिलो पटक फाइनलमा प्रतिस्पर्धा गर्न लागेका हुन्। सन् २०१५ र २०१७ को उपाधि विजेता नेपाल सात वर्षपछि उपाधि नजिक पुगेको हो। बंगलादेशले भने तेस्रो पटक फाइनल खेल्न लागेको हो। यसअघि सन् २०१९ र २०२२ मा बंगलादेश फाइनल पुगेको थियो। तर, दुवै पटक भारतसँग पराजित हुँदै उपविजेतामा सीमित भएको थियो। सन् २०१७ मा नेपाल च्याम्पियन बन्दा पनि बंगलादेश उपविजेता बनेको थियो। तर, त्यसबेला राउन्ड रोविनका आधारमा प्रतियोगिता सञ्चालन भएको थियो। लिग चरणको खेलपछि शीर्ष स्थानमा रहने टोली विजेता बनेको थियो। उमेर समूहमा नेपालले अहिलेसम्म हार बेहोरेको छैन। यसअघिका हरेक भेटमा नेपालले बंगलादेशलाई पराजित गर्दै आएको छ। सन् २०१५ र २०१७ मा नेपालले उपाधि जित्दा बंगलादेशलाई नै पन्छाएको थियो।"
"सुनको मूल्य आज पनि बढ्यो, तोलाको कति पुग्यो?","काठमाडौं : स्थानीय बजारमा आज पनि सुनको मूल्यमा वृद्धि भएको छ। आज निर्धारण भएको मूल्यका आधारमा पहेँलो धातु हालसम्मकै महँगो भएको छ। नेपाल सुनचाँदी व्यवसायी महासङ्घका अनुसार, मङ्गलबारको तुलनामा आज छापावाला सुन तोलामा आठ सयले वृद्धि भइ नयाँ कीर्तिमान कायम गरेको छ। मङ्गलबार प्रतितोला एक लाख ५२ हजार तीन सयमा कारोबार भएको छापावाला सुन आजका लागि एक लाख ५३ हजार एक सय मूल्य निर्धारण गरिएको छ। यस्तै चाँदीको मूल्य तोलामा पाँचले वृद्धि भएको छ। मङ्गलबार प्रतितोला एक हजार आठ सय ५० मा कारोबार भएको चाँदीको मूल्य आजका लागि एक हजार आठ सय ५५ निर्धारण गरिएको छ।"
धनकुटाका स्थानीय तहको बेरुजु १ अर्ब ७ करोड,"धनकुटा : धनकुटाका स्थानीय तहमा करिब १ अर्ब ७ करोड रुपैयाँ बेरुजु देखिएको छ। महालेखा परीक्षकको कार्यालयले सार्वजनिक गरेको आर्थिक वर्ष २०७९८० को अन्तिम लेखापरीक्षण प्रतिवेदनमा जिल्लाका सात स्थानीय तहको बेरुजु रकम १ अर्ब ६ करोड ९९ लाख ५३ हजार रुपैयाँ देखिएको हो । आर्थिक वर्ष २०७८७९ मा स्थानीय तहको बेरुजु ९२ करोड २० लाख ८९ हजार रुपैयाँ रहेको थियो । तर आर्थिक वर्ष २०७९८० मा १४ करोड ७८ लाख ६४ हजार रुपैयाँ थप भएको छ । महालेखाको प्रतिवेदनअनुसार सबैभन्दा बढी बेरुजु रकम महालक्ष्मी नगरपालिकामा रहेको छ भने सबैभन्दा कम बेरुजु सहिदभूमि गाउँपालिकामा छ । प्रतिवेदनमा उल्लेख भएअनुसार महालक्ष्मीको बेरुजु ३० करोड ७ लाख २३ हजार रुपैयाँ रहेको छ । आर्थिक वर्ष २०७८७९ मा २७ करोड २५ लाख ९२ रहेकोमा आर्थिक वर्ष २०७९८० मात्रै २ करोड ८१ लाख ३१ हजार रुपैयाँ थप भएको छ । सबैभन्दा कम रहेको सहिदभूमि गाउँपालिकाको ६ करोड ८९ लाख ३२ हजार रुपैयाँ बेरुजुमध्ये आर्थिक वर्ष २०७९८० मा १ करोड ९३ लाख १९ हजार ९ सय ७१ थप भएको हो । आर्थिक वर्ष २०७८७९ मा गाउँपालिकाको कुल बेरुजु ४ करोड ९६ लाख १३ हजार रहेको प्रतिवेदनमा छ । धनकुटा नगरपालिकाको कुल बेरुजु रकम २२ करोड ७४ लाख ९६ हजारमध्ये २ करोड ५८ लाख ८० हजार रुपैयाँ आर्थिक वर्ष २०७९८० मा थप भएको हो । आर्थिक वर्ष २०७८७९ मा २० करोड १६ लाख १६ हजार रुपैयाँ बेरुजु रहेको थियो । त्यस्तै छथरजोरपाटी गाउँपालिकाको बेरुजु रकम आर्थिक वर्ष २०७९८० मा २ करोड ८० लाख २९ हजार रुपैयाँ थप भएर १५ करोड ३० लाख २३ हजार ७२ रुपैयाँ पुगेको छ । आर्थिक वर्ष २०७८७९ मा उक्त गाउँपालिकाको बेरुजु रकम १२ करोड ४९ लाख ९४ हजार रुपैयाँ रहेको थियो । पाख्रिबास नगरपालिकामा बेरुजु रकम १४ करोड १८ लाख ९ हजार रुपैयाँ पुगेको छ । आर्थिक वर्ष २०७८७९ मा ११ करोड ८४ लाख ५३ हजार रुपैयाँ बेरुजु रहेको थियो । आर्थिक वर्ष २०७९८० मा २ करोड ३३ लाख ५६ हजार रुपैयाँ बेरुजु थप भएको प्रतिवेदनमा उल्लेख छ । साँगुरीगढी गाउँपालिकामा बेरुजु रकम १० करोड २७ लाख १ हजार रुपैयाँ रहेको छ । कुल बेरुजु रकममध्ये आर्थिक वर्ष २०७८७९ सम्म ९ करोड ४० लाख ४२ हजार रुपैयाँ रहेको थियो भने आर्थिक वर्ष २०७९८० मा ८६ लाख ५९ हजार रुपैयाँ बेरुजु रकम थप भएको छ । त्यस्तै, चौबिसे गाउँपालिकामा आर्थिक वर्ष २०७९८० मा १ करोड ४४ लाख ८८ हजार ९७ रुपैयाँ थप भई बेरुजु रकम ७ करोड ५२ लाख ६७ हजार रुपैयाँ पुगेको छ । आर्थिक वर्ष २०७८७९ मा सो गाउँपालिकाको बेरुजु रकम ६ करोड ७ लाख ७९ हजार रुपैयाँ रहेको थियो । एकै वर्षमा थपियो करिब १५ करोड बेरुजु जिल्लाको स्थानीय तहमा एकै आर्थिक वर्षभरिमा करिब १५ करोड रुपैयाँ बेरुजु थप भएको छ । महालेखाको प्रतिवेदनमा उल्लेख भएअनुसार आर्थिक वर्ष २०७९८० को एक वर्षको अवधिमा जिल्लाको सात स्थानीय तहमा १४ करोड ७८ लाख ६४ हजार रुपैयाँ बेरुजु थप भएको छ । उक्त आर्थिक वर्षमा सबैभन्दा बढी महालक्ष्मी नगरपालिकामा २ करोड ८१ लाख ३१ हजार र सबैभन्दा कम साँगुरीगढी गाउँपालिकामा ८६ लाख ५९ हजार रुपैयाँ बेरुजु रहेको प्रतिवेदनमा छ । स्थानीय तहहरूको प्रारम्भिक प्रतिवेदनबाट देखिएको बेरुजु रकम १६ करोड ५६ लाख ७८ हजार मध्ये १ करोड ७८ लाख १३ हजार रुपैयाँ फस्र्योट गरेका थिए । बेरुजुको कुल रकममध्ये ३ करोड १४ लाख ३० हजार रुपैयाँ असुल गर्नुपर्ने बेरुजु छ । त्यस्तै ६ करोड २० लाख ८१ हजार रुपैयाँ अनियमित भएको प्रतिवेदनमा उल्लेख छ । प्रमाणका कागजात पेस नभएको कारण ६ करोड ८९ लाख ७३ हजार रुपैयाँ बेरुजु आएको छ । ३१ लाख ९२ हजार ८ सय ९४ रुपैयाँ पेस्की बेरुजु देखिएको छ ।"
अपर म्याग्दी१ को सुरुङ निर्माण सुरू,"बेनी : ५३५ मेगावाट क्षमताको अपर म्याग्दी१ जलविद्युत आयोजनाको सुरुङ निर्माण सुरु भएको छ। अपर म्याग्दी जलविद्युत कम्पनी लमिटेड प्रवर्द्धक रहेको आयोजनाले म्याग्दीको धवलागिरी गाउँपालिका४ छहरीमा बुधबारदेखि सुरुङ निर्माण थालेको हो। गण्डकी प्रदेशसभा सदस्य तथा पूर्व भौतिक पूर्वाधार विकास तथा यातायात व्यवस्था मन्त्री रेशमबहादुर जुग्जालीले अडिटको बाहिरी भागमा पहिलो बिस्फोट गराई सुरुङ निर्माण शुभारम्भ गरेका हुन्। दुई सय सात मिटर लामो अडिट सुरुङ निर्माण सकेपछि बाँध र विद्युतगृहबाट पनि सुरुङ खनिने आयोजना प्रमुख ज्योतिकुमार केसीले बताए। धवलागिरी गाउँपालिका४ खाम्लामा रहने बाँधदेखि मालिका गाउँपालिका७ भरावाङ सम्म पाँच हजार सात सय मिटर लामो सुरुङ निर्माणको काम आगामी ३० महिनामा सम्पन्न गर्ने लक्ष्य रहेको छ। बाँध, विद्युतगृह र सुरुङ निर्माणको काम समानान्तर हिसाबले अघि बढेको छ, आयोजना प्रमुख केसीले भने आयोजनाबाट विस २०८३ फागुन महिनामा विद्युत उत्पादन गर्ने लक्ष्य रहेको छ। रन अफ द रिभर प्रकृतिको आयोजनाको आउटलेट देखि विद्युतगृहको उचाई १९६ मिटर रहेको छ। १२ अरब रुपैयाँ लागत अनुमान गरिएको यस आयोजनामा सानिमा बैंकको नेतृत्वमा ७५ प्रतिशत लगानी जुटाइने अपर म्याग्दी जलविद्युत कम्पनी लिमिटेडका कार्यकारी अध्यक्ष भानुभक्त पोखरेलले बताए। प्रवर्द्धक र संस्थापक सेयर आह्वान गरेर २५ प्रतिशत लगानी जुटाइने बताए। जलविद्युत आयोजनाहरुको प्रर्वद्धक कम्पनी ऊर्जा डेभलपर्स प्रालीमार्फत एक हजार मेगावाट क्षमताका आयोजना निर्माण गर्ने लक्ष्य अनुसार अपर म्याग्दी१ बनाउन लागिएको हो। निर्माण कम्पनी लुना बिल्डर्स एण्ड कन्ट्याक्टर प्रालीले सुरुङसँगै अन्य संरचना निर्माणलाई तिब्रता दिने जनाएको छ। नौ किलोमिटर पहुँचमार्ग बनाएको यस आयोजनाले भारवाङ, छहरी र खाम्लामा क्याम्प राखेको छ। छहरीमा नेपाली सेनाको सुरक्षा क्याम्प राखिएको छ। रातोढुङ्गा देखि खाम्ला सम्म १९ किलोमिटर ३३ केभी क्षमताको प्रशारण लाइन बनाएर आयोजना निर्माणका लागि विद्युत आपूर्ति गरेको छ। अपर म्याग्दी१ बाट उत्पादन हुने विद्युत मालिका गाउँपालिका७ डाडाखेतमा निर्माणाधिन १३२ केभी क्षमताको सव स्टेशनबाट केन्द्रिय ग्रिडमा जोडिनेछ। सांसद जुग्जाली, धवलागिरी गाउँपालिकाका अध्यक्ष प्रेमप्रसाद पुन, उपाध्यक्ष रेशम पुनमगर, नेपाली सेनाको २३ नम्बर बाहिनीका बाहिनीपति जगतबहादुर पौडेल, प्रमुख जिल्ला अधिकारी लक्ष्मण ढकाल, प्रहरी नायव उपरिक्षक भरत श्रेष्ठ, शत्रु झञ्जन गुल्मका गुल्मपति रविन गुरुङ लगायतको उपस्थितिमा सुरुङ निर्माण शुभारम्भ गरिएको थियो"
"सेयर बजारमा सामान्य सुधार,कारोबार रकम भने १३ अर्बमा झर्यो","काठमाडौं : मंगलबार उच्च अंकले करेक्सन आएको सेयर बजारमा आज सामान्य अंकले सुधार आएको छ। नेप्से परिसूचक ३८० अंकले बढेर २७८६४० विन्दुमा अडिएको छ। अघिल्लो कारोबार दिन मंगलबार नेप्से परिसूचक १११ अंकले घटेको थियो। सेन्सेटिभ इण्डेक्स भने १६८ अंकले बढेर ४९८१५ विन्दुमा पुगेको छ। नेप्सेमा सामान्य सुधार आएपनि कारोबार रकम भने मंगलबारको तुलनामा कम छ। यसदिन ३२६ स्क्रिप्सको ३ करोड ५० लाख ७ हजार ३९ कित्ता सेयर १३ अर्ब ७२ करोड ७३ लाख ६८ हजार ३९३ रुपैयाँमा खरिदबिक्री भए। मंगलबार १८ अर्ब ६४ करोड मूल्य बराबरको सेयर कारोबार भएको थियो। सामान्य अंकले बढेको सेयर बजारमा तीन कम्पनीको सेयर सकारात्मक सर्किट लेभलमा कारोबार भयो। लिबर्टी इनर्जी,हिमालयन हाइड्रोपावर र मिड सोलु हाइड्रोपावरको सेयर १० प्रतिशतले बढ्यो। आत्मनिर्भर लघुवित्त वित्तीय संस्थाको सेयर ९९८प्रतिशतले बढ्दा माइ खोला हाइड्रोपावरको सेयर ९९३ प्रतिशतले बढ्यो। आज कारोबार रकमका आधारमा चन्द्रागिरी हिल्स शीर्ष स्थानमा रह्यो। सो कम्पनीको ४३ करोड बढी मूल्यको सेयर कारोबार भयो। यसरी नेपाल फाइनान्सको ४१ अर्ब मूल्यको कारोबार हुँदा हिमालयन रिइन्स्योरेन्सको ३८ करोड,अपी पावरको ३३ करोड र अरुण भ्याली हाइड्रपावर डेभलपमेन्टको ३२ करोड मूल्य बराबरको सेयर कारोबार भयो। ७ वटा समूहको उपसूचक सकारात्मक देखिदा अन्य ६ वटा समूहको उपसूचक नकारात्मक देखिएका छन्।"
राजस्व र रोजगारीमा योगदान पुर्याएको अटोमोबाइल्सलाई राज्यको संरक्षण मिल्छ,"काठमाडौं : यतिबेला काठमाडौंको भृकुटीमण्डपमा दुईपाङ्ग्रे र चारपाङ्ग्रे इन्धनले चल्नेदेखि विद्युत् चार्जले चल्ने ईभी सवारीहरूले भरिएको छ । १६औं संस्करण स्वरूप भदौ ११ गतेदेखि अटोमोबाइल्स एसोसिएसन अफ नेपाल (नाडा)ले सुरु गरेको ६ दिने नाडा अटो सो २०२४ ले भृकुटीमण्डपमा रौनकता थपेको छ । प्रदर्शनमा सार्वजनिक भएका नयाँ सवारीबारे बुझ्न र किन्न इच्छुक ग्राहकको भीड लागेको छ । नाडा अटो सोले स्किमसहित सहुलियत मूल्यमा रोजीरोजी सवारी खरिदको अवसर जुराएको छ । मंगलबार नाडा अटो शोको उद्घाटन गर्दै उपप्रधानमन्त्री तथा अर्थमन्त्री विष्णुप्रसाद पौडेलले राज्यले अटोमोबाइल व्यवसायलाई हिजोको दिनमा दुःख दिने वा प्राथमिकता नदिने जस्ता जेसुकै गतिविधि भए पनि अब भने पूर्णसंरक्षण गर्ने आश्वासन दिएका छन् । यसैक्रममा उनले समग्र अटोमोबाइल व्यवसायीलाई ढाडस दिँदै भने, अटोमोबाइल क्षेत्रलाई राज्यले दुःख दिनुहुँदैन भन्नेमा हामी सजग छौं । हिजोको दिनमा भयो होला आज त्यस्तो भएको छैन । यो क्षेत्रले राजस्व र रोजगारीमा पुर्याएको योगदान गरेको छ । यसैले सरकारले व्यवसायीलाई सहयोग गर्छ । सरकारले नीतिगत स्थिरता कायम गर्नुपर्ने व्यवसायीको जायज माग हो । यसलाई सुनिश्चित गर्न सरकार अघि बढ्छ । नीतिगत स्थिरता राजनीतिक स्थिरतासँग जोडिने भएकाले अहिलेको सरकारले स्थिरता कायम गर्नेछ । यसैक्रममा उनले अटोमोबाइल क्षेत्रलाई नतिजाआधारित नीति निर्माण गर्ने आश्वासन दिँदै भने, अटो मोबाईल विकाससँग जोडिने भएकाले अब सडक पूर्वाधारमा समयमै सकाउनेतर्फ लाग्ने छौं । निर्माण क्षेत्रको समस्या र अटो क्षेत्रमा देखिएका अन्य चुनौतीहरूको सामना गर्न सरकार कटिबध भएको उनको भनाइ थियो । उद्घाटनमा नाडा अध्यक्ष करणकुमार चौधरीले नेपाल राष्ट्र बैंकबाट जारी मौद्रिक नीतिले अटोमोबाइल्स क्षेत्रको कुनै पनि माग सम्बोधन नगरेको गुनासोमा प्रतिक्रिया दिँदै अर्थमन्त्री पौडेलले प्रत्यक्ष माग नसमेटे पनि समग्र अर्थतन्त्र उकास्न मद्दत गरेको तर्क गरे । यता नाडा अध्यक्ष चौधरी भनेसरकारले अटो मोबाइल क्षेत्रलाई प्राथमिकतामा नपर्दा व्यवसायीहरू मारमा परेको बताए । यसैक्रममा उनले भने, खर्बभन्दा बढी लगानी गरेका छौं । यो क्षेत्र पारदर्शी छ । तर, कतिपयमा व्यवसायी चोरी गर्छन् भन्ने भ्रम छ । त्यसो होइन बरु व्यवसायीहरू त्रासमा छन् । यसर्थ अहिलेको सरकारमाथि ठूलो आशा छ । नीतिगत स्थिरता सरकारको नारा बनोस्, यस्तै नाडा अध्यक्ष चौधरीले अटोमोबाइल क्षेत्रलाई प्राथमिकतामा राख्न, व्यवसायीलाई नेपालमै टिक्ने वातावरण बनाउन, हायर पर्चेजको व्यवस्था सबलाई समान बनाउन, सन्दर्भमूल्य सूचीलाई खारेज राख्न सीमा नाकामा कडाइ गरी चोरी आयात रोक्न पनि सरकारसमक्ष माग गरेका छन् । यसैगरी कार्यक्रममा नेपाल चेम्बर अफ कमर्सका अध्यक्ष कमलेश अग्रवालले डिजेल तथा पेट्रेलोमा उच्च करका दर घटाउन बरु करका दायरा बढाउन सरकारको ध्यानाकर्षण गरे । यससँगै उनले ईभी (विद्युतीय सवारी)को प्रयोग बढेसँगै सरकारले यसको पूर्वाधार बनाउनमा जोड दिनुपर्ने सुझाव दिए । यसैगरी, नेपाल उद्योग परिसंघ (सीएनआई)का अध्यक्ष राजेशकुमार अग्रवालले विगत ३ वर्षदेखि मुलुकको अर्थतन्त्र कमजोर भइरहेको र अझै बजारमा माग नबढेकाले मजबुत हुन नसकिरहेको गुनासो गरे । यद्यपि अहिले सरकारको राजस्व र पुँजीबजारको सकारात्मक पक्षले आशा पलाएको उनको भनाइ छ । अझै बैंकमा पैसा थुप्रिएकाले अब यसमा ध्यान दिन उनले अनुरोध गरे । अटो क्षेत्र निर्माण, विकाससँग जोडिने भएकाले सरकारले पुँजीगत खर्च बढाउनमा ध्यान दिनुपर्नेमा परिसंघ अध्यक्ष अग्रवाल जोड छ । यस्तै, नेपाल उद्योग वाणिज्य महासंघका अध्यक्ष चन्द्रप्रसाद ढकालले नाडा अटो शोले समग्रमा अटोमोबाइल क्षेत्रबारे जानकारी दिने भएकाले महत्वपूर्ण भएको बताए । तर, नीतिगत तहले अटो मोबाइललाई बिलासीताका रूपमा मात्रै लिएकोमा दुःख व्यक्त गरे । यसबारे प्रष्ट्याउँदै उनले भने, नीति तहले अटो मोबाइललाई बिलासीका रूपमा मात्रै लियो । जबकि यो दैनिक जीवनमा चाहिने आवश्यक साधन हो । यसैले यसबारे नीति बनाउनेलाई ध्यान हुनुपर्यो । आगामी भदौ १६ गते (अगस्ट २७ देखि सेप्टेम्बर १)सम्म सञ्चालन हुने नाडा शोमा आगन्तुकहरूले नयाँ ब्रान्डहरू र नवीन प्रविधिहरूको व्यापक पहुँच पाउनेछन्, साथै वित्तीय विकल्पहरू र व्यावसायिक अवसरहरूको पनि लाभ उठाउन सक्नेछन् । यससँगै, आगन्तुकहरूलाई सवारी साधन खरिद निर्णय लिनका लागि आवश्यक जानकारी प्रदान गर्ने छ । यस वर्षको प्रदर्शनीमा २४ चारपांग्रे्रे ब्रान्डहरू, १९ दुईपांग्रे्रे ब्रान्डहरू, र १२ हल्का व्यावसायिक सवारी साधन ब्रान्डहरूबाट लाभ लिन सक्ने छन् । साथै, प्रदर्शनमा ३३ कम्पनीहरू जुन लुब्रिकेन्ट, टायर, ब्याट्री, ग्यारेज उपकरण र अन्य अटो कम्पोनेन्टहरूमा विशेषज्ञ छन् र ७ वित्तीय संस्थाहरू विशेष रूपले अनुकूल वित्तीय समाधानहरू प्रदान गरेका छन् । यसअनुसार शोमा कुल ९५ प्रदर्शकहरू सहभागी छन् । जसले १ सय ३० स्टलहरूमा आफ्ना उत्पादनहरू र सेवाहरू प्रदर्शन गर्दै छन् ।"
स्टार्टअपसँग अन्नपूर्ण अभियानसँग जोडियो ब्रेमी,"काठमाडौं : युवा उद्यमीहरूले सुरू गरेको स्टार्टअप व्यावसायको प्रवर्द्धन गर्न अन्नपूर्ण मिडिया नेटवर्कले सुरू गरेको स्टार्टअपसँग अन्नपूर्ण अभियानमा स्कलर्स स्पेश प्रालि जोडिएको छ । बुधबार नेटवर्कको तीनकुनेस्थित केन्द्रीय कार्यालयमा एक समारोहका बीच उक्त सम्झौता भएको हो । सम्झौतापत्रमा स्टार्टअपसँग अन्नपूर्ण अभियानको मार्केटिङ संयोजक सुधा भुजेलले र स्कलर्स स्पेश प्रालिका सिईओ रोहित सेन्चुरीले हस्ताक्षर गरे । ब्रेमीले कक्षा १० देखि १२ मा अध्ययनरत विद्यार्थीहरूका लागि एप र वेवसाइडको निर्माण गरी विद्यार्थीहरूलाई शैक्षिक सिकाइमा सघाउँदै आएको छ । यसले प्रदान गर्ने अधिकांश सेवाहरूमा एआई प्रविधि जोडिएको छ । अधिकांश कर्पोरेट हाउसहरूले ठूला उद्यमीहरूलाई लक्षित गरी कार्यक्रमहरू गर्ने गरेकोमा अन्नपूर्णले साना स्टार्टअपहरूलाई उत्तिकै महत्व दिएर अभियान सञ्चालन गर्नु हामीहरूका लागि एक सुर्वण अवसर हो स्कलर्स स्पेश प्रालिका संस्थापक दर्शन अवस्थीले भने, यो अयिभानले हाम्रो एक्सपोजर,नेटर्वकिङ र मार्गदर्शन प्राप्त हुनेछ ।' यो अभियानमा नेटवर्कका सबै प्लेटफर्महरू सहभागी हुनेछन् । नेटवर्कले हाल नेपाली संस्करण अन्नपूर्ण पोस्ट दैनिक,अंग्रेजी द अन्नपूर्ण एक्सप्रेस डेली,रेडियो अन्नपूर्ण नेपाल ९४ मेगाहर्ज,अनलाइन न्यूज पोर्टल अन्नपूर्ण पोस्ट डट कम,एपीवान टेलिभिजनलगायतका मिडिया प्लेटफर्महरू सञ्चालन गदै आइरहेको छ ।"
अन्नपूर्णको स्टार्टअप अभियानसँग डेलिस् र स्वीट फिक्सले सहकार्य गर्ने,"काठमाडौं : युवा उद्यमीहरूले सुरू गरेको स्टार्टअप व्यावसायको प्रवर्द्धन गर्न अन्नपूर्ण मिडिया नेटवर्कले सुरू गरेको स्टार्टअपसँग अन्नपूर्ण अभियानमा डेलिस् डेरिज प्रालि र स्वीट फिक्स प्रालि जोडिएका छन् । बुधबार नेटवर्कको तीनकुनेस्थित केन्द्रीय कार्यालयमा भएको एक समारोहबीच उक्त सम्झौता भएको हो । सम्झौतापत्रमा स्टार्टअपसँग अन्नपूर्ण अभियानको मार्केटिङ संयोजक सुधा भुजेल र डेलिस् डेरिज प्रालिका सहसंस्थापक तथा मार्केटिङ निर्देशक सूर्य कार्की र स्वीट फिक्स प्रालि सिओओ श्रेया उपाध्यायले हस्ताक्षर गरेका हुन्। डेलिस् डेरीले ग्रिक योगट, फ्लेवर मिल्क, मोजारेल्ला चिज, क्रिम चिज, चेडर चिज, दहि, घिउ, पनिर, बदाम मिल्कलगायत दुग्द पदार्थ उत्पादन गरी बिक्री वितरण गर्ददै आइरहेको छ । त्यसैगरी स्वीट फिक्सले प्राकृतिक एवं अगार्निक पम्सीकल(बरफ), प्राकृतिक आइसक्रिम उत्पादन गरी बिक्री वितरण गर्दै आइरहेको छ । यो अभियान आश लाग्दो र चाखलाग्दो रहेछ ,'डेलिस् डेरिज प्रालिका सहसंस्थापक तथा मार्केटिङ निर्देशक सूर्य कार्कीले भने, हामी युवा उद्यमीहरूले उत्पादन गरेका प्रोडक्टहरूको बजारीकरण गर्न समेत सघाउ पुग्नेछ । अभियानमा नेटवर्कका सबै प्लेटफर्महरू सहभागी हुनेछन् । नेटवर्कले हाल नेपाली संस्करण अन्नपूर्ण पोस्ट दैनिक,अंग्रेजी द अन्नपूर्ण एक्सप्रेस डेली,रेडियो अन्नपूर्ण नेपाल ९४ मेगाहर्ज, अनलाइन न्यूज पोर्टल अन्नपूर्ण पोस्ट डट कम, एपीवान टेलिभिजनलगायतका मिडिया प्लेटफर्महरू सञ्चालन गर्दै आइरहेको छ ।"

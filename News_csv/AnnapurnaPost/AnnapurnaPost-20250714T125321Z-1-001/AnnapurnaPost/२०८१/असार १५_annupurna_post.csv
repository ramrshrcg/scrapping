शीर्षक,विवरण
विश्वकपको फाइनलमा भारतले दक्षिण अफ्रिकालाई दियो १७७ रनको लक्ष्य,"काठमाडौं : आइसीसी टी२० विश्वकपको फाइनलमा भारतले दक्षिण अफ्रिकालाई १७७ रनको लक्ष्य प्रस्तुत गरेको छ। बारबाडोजको ब्रिजटाउनस्थित रंगशालामा टस जितेर ब्याटिङ गरेको भारतले ७ विकेटको क्षतिमा १७६ रन बनाएको हो। भारतका लागि विराट कोहलीले सर्वाधिक ७६ रन बनाए। ५९ बल खेलेका कोहलीले ६ चौका र २ छक्का प्रहार गरेका थिए। त्यस्तै अक्सर पटेलले ४७ रन, शिभम दुबेले २५ रन, रोहित शर्माले ९ रन, सूर्यकुमार यादव ३ र रविन्द्र जडेजाले २ रन बनाएर आउट भएका थिए। रिसभ पन्त भने शून्य रनमै आउट भएका थिए। त्यस्तै हार्दिक पाण्डे ५ रनमा अविजित रहे। दक्षिण अफ्रिकाका लागि केशव महाराज र एनरिच नोर्ट्जेले दुईदुई विकेट लिए भने मार्को जन्सेन र कगिसो रबाडाले एकएक विकेट लिए।"
"टि२० विश्वकपको फाइनल आज , भारत र दक्षिणअफ्रिका भिड्ने","काठमाडौं : आइसिसी टि२० विश्वकप २०२४ को फाइनल खेल आज साँझ हुनेछ। उपाधिका लागि भारत र दक्षिणअफ्रिका भिड्ने छन्। गुयनामा शुक्रबार राति सम्पन्न दोस्रो सेमिफाइनल खेलमा इङ्ल्याण्डलाई ६८ रनले हराउँदै भारत विश्वकपको फाइनमा पुगेको हो। त्यसअघि भएको पहिलो सेमिफाइन खेलमा दक्षिणअफ्रिकाले अफगानिस्तानलाई नौ विकेटले हराउँदै विश्वकपको फाइनलमा पुगेको हो। खेल बार्बाडोसको केन्सिङ्टन ओभल, ब्रिजटाउनमा हुनेछ । सेमिफाइनल खेलमा इंग्ल्याण्डलाई हराउँदै भारत तेस्रो पटक फाइनलमा प्रवेश गरेको हो । दक्षिण अफ्रिकाले पहिलो पटक फाइनलमा स्थान सुरक्षित गरेको हो । भारतीय टोलीले आफंना सबै सात खेल जितेको छ । भारत र दक्षिण अफ्रिकाबीच २६ टी२० अन्तर्राष्ट्रिय खेल भएका थियो। जसमध्ये भारतले १४ वटा जितेको छ भने दक्षिण अफ्रिकाले ११ खेल जितेको थियो।"
दक्षिण अफ्रिकालाई हराउँदै भारतले जित्याे विश्वकपकाे उपाधि,"काठमाडाैं : आइसीसी टी२० विश्वकपकाे उपाधि भारतले जितेकाे छ। फाइनलमा दक्षिण अफ्रिकालाई ७ रनले हराउँदै भारतले १७ वर्षपछि उपाधि जितेकाे हाे। भारतले दिएकाे १७७ रनकाे लक्ष्य पछ्याएकाे दक्षिण अफ्रिकाले निर्धारित ओभरमा ८ विकेटकाे क्षतिमा १६९ रनमात्र बनाउन सक्याे। दक्षिण अफ्रिकाका लागि हेइनरिक क्लासेनले सर्वाधिक ५२ रन बनाए। त्यस्तै क्विन्टन डीककले ३९ रन, ट्रिस्टन स्टबले ३१ र डेबिड मिल्लरले २१ रन बनाए। भारतका लागि हार्दिक पाण्डेले ३ विकेट लिए। त्यस्तै अर्शदीप र जसप्रित बुमराहले २२ विकेट र अक्सर पटेलले एक विकेट लिए। यसअघि बारबाडोजको ब्रिजटाउनस्थित रंगशालामा टस जितेर ब्याटिङ गरेको भारतले ७ विकेटको क्षतिमा १७६ रन बनाएको थियाे। भारतका लागि विराट कोहलीले सर्वाधिक ७६ रन बनाए। ५९ बल खेलेका कोहलीले ६ चौका र २ छक्का प्रहार गरेका थिए। त्यस्तै अक्सर पटेलले ४७ रन, शिभम दुबेले २५ रन, रोहित शर्माले ९ रन, सूर्यकुमार यादव ३ र रविन्द्र जडेजाले २ रन बनाएर आउट भएका थिए। रिसभ पन्त भने शून्य रनमै आउट भएका थिए। त्यस्तै हार्दिक पाण्डे ५ रनमा अविजित रहे।"
उत्पादकत्व बढाउने गरी सरकारले कृषि दशक कार्यक्रम अघि बढाएको : प्रधानमन्त्री,"भरतपुर : प्रधानमन्त्री पुष्पकमल दाहाल प्रचण्डले धानमा मात्र नभई देशलाई खाद्यान्नमा आत्मनिर्भर बनाउन सरकार लागि परेको बताएका छन्। भरतपुर महानगरले आज आयोजना गरेको २१ औँ राष्ट्रिय धान दिवस तथा रोपाइँ महोत्सव, २०८१ कार्यक्रमलाई सम्बोधन गर्दै प्रधानमन्त्री प्रचण्डले उत्पादन लागत घटाउने र उत्पादकत्व बढाउने गरी सरकारले कृषि दशक कार्यक्रम अघि बढाएको स्पष्ट पारे। सरकारले आगामी आर्थिक वर्षको बजेट र नीति तथा कार्यक्रममा कृषि दशक कार्यक्रम घोषणा गरेको उल्लेख गर्दै प्रधानमन्त्रीले सिचाइ र बीउ एवं मल उपलब्धता गर्ने र यान्त्रिकिकरण गरेर धानमा आत्मनिर्भर हुन सकिने विश्वास व्यक्त गरे। कृषि क्षेत्रमा आधारित व्यापारव्यवसायमा लाग्न र देशको आर्थिक क्षेत्रको प्रवर्द्धन गर्न जोड दिँदै प्रधानमन्त्री प्रचण्डले कृषि कर्मका माध्यमबाट देश समृद्धिको बाटोमा अघि बढ्ने विश्वास व्यक्त गरे । बागमती प्रदेशका मुख्यमन्त्री शालिकराम जम्मकट्टेलले प्रदेश सरकारले दूग्ध किसानलाई अनुदान उपलब्ध गराउने, कृषि प्रबर्द्धन गर्ने र रोजगारी सिर्जना गर्ने कार्यक्रम अघि बढाएको बताए। भरतपुर महानगरले आयोजना गरेको २१ औँ राष्ट्रिय धान दिवस तथा रोपाइँ महोत्सव, २०८१ कार्यक्रममा प्रधानमन्त्रीका छोरी गंगा दाहाललाई दिदी रेणु दाहालले धानको बीउ लगाइदिँदै ।"
मुलुकभर ९८ मात्रै रोपाइँ,"काठमाडौं : असार १५, राष्ट्रिय धान दिवस। अर्थात्, मानो रोपेर मुरी उब्जाउने समय। दुई दशकयता त सरकारले धूमधामसाथ धान दिवस मनाउने गरेको छ। तर, समयमा रोपाइँ नहुने र धान आयात गर्नैपर्ने बाध्यता छ। यस वर्ष पनि मध्य असारसम्म ९८ प्रतिशतमात्रै रोपाइँ भएको छ। सिँचाइ र मलखादको अभावका कारण अधिकांश खेत बाँझै छन्। सरकारले २०६१ सालदेखि असार १५ गतेलाई धान दिवस तथा रोपाइँ महोत्सव मनाउने गरेको छ। यस वर्ष कृषि तथा पशुपन्छी मन्त्रालयले जलवायु मैत्री कृषि, धान उत्पादनमा वृद्धि भन्ने नारा दिएको छ। चितवनमा कार्यक्रम गरेर दिवस मनाइँदै छ। तर, सिँचाइको अभावले समयमा धान रोप्नुपर्ने समस्या बर्सेनि दोहोरिने गरेको छ। आकाशेपानीकै भरमा धान खेती गर्नुपर्ने बाध्यता किसानको छ। यस वर्ष पनि लामो खडेरी र वर्षा सुरु नभएका कारण धान रोपाइँ गर्न सकिरहेका छैनन्। यस वर्ष १ लाख ३६ हजार ४ सय ११ हेक्टरमा धान रोपाइँ भएको छ। जुन, ९८ प्रतिशतमात्रै हो। यस वर्ष मुलुकभर १३ लाख ९८ हजार ८ सय ६३ हेक्टर क्षेत्रफलमा रोपाइँ हुँदैछ। तर अझै १२ लाख ६२ हजार ४ सय २५ हेक्टर जमिनमा धान रोपाइँ गर्न बाँकी रहेको कृषि विभागको तथ्यांकमा उल्लेख छ। यसअनुसार अझै ९०२ प्रतिशत जमिनमा रोपाइँ गर्न बाँकी छ। यद्यपि, गत वर्षको भन्दा भने केही बढी भागमा धान रोपाइँ भएको छ। गत वर्ष यही अवधिमा ८७५ प्रतिशत धान रोपिएको थियो। तर, २०७९ सालमा भने ३०७१ प्रतिशत रोपाइँ भएको थियो। असार मध्य हुँदा पनि मुलुकभर बर्खे धान रोपाइँ औसत कम छ। आकाशेपानीकै भर पर्नुपर्ने बाध्यता र मनसुन ढिलाइ हुँदा धान रोपाइँ कम हुने गरेको कृषि विभागका प्रवक्ता डा अरुण काफ्ले बताउँछन्। उनका अनुसार धानको लागि सिँचाइ सुविधा भएको क्षेत्रफल एकदमै कम छ। मुलुकभर करिब २५ प्रतिशत क्षेत्रफलमा सिँचाइको सुविधा भएकाले समयमै रोपाइँ हुन्छ। यसबाहेकका क्षेत्रमा भने पानी परे मात्रै समयमा हुन्छ। आकाशेपानी नै कुर्नुपर्छ, डा काफ्लेले अन्नपूर्णसँग भने। यस वर्ष सबैभन्दा बढी सुदूरपश्चिम र कर्णालीमा रोपाइँ भएको छ। सुदूरपश्चिममा २५ प्रतिशत धान रोपिएको छ। १ लाख ७४ हजार ५ सय ७६ हेक्टर जमिनमध्ये ४३ हजार ६ सय ३४ हेक्टरमा रोपाइँ भइसकेको छ। यस्तै, कर्णालीमा २३९ प्रतिशत रोपाइँ भएको छ। ४१ हजार ९ सय ४ हेक्टरमध्ये १० हजार १० हेक्टरमा रोपाइँ भइसकेको छ। यो गत वर्षको भन्दा बढी हो। गत वर्ष २२६ प्रतिशत हाराहारीमा भएको थियो। हालसम्म सबैभन्दा कम रोपाइँ मधेस प्रदेशमा भएको छ। जहाँ २९ प्रतिशतमात्रै रोपाइँ भएको छ। कुल ३ लाख ८३ हजार १ सय ५० हेक्टर जमिनमध्ये ११ हजार ४० हेक्टर मात्रै रोपाइँ भएको हो। यस्तै कोशी प्रदेशमा १७ प्रतिशत रोपाइँ भएको छ। २ लाख ७६ हजार ३ सय ८६ हेक्टरमध्ये १५ हजार ३ सय ६० हेक्टर मात्रै हो। यसैगरी बागमती प्रदेशले यसपटक १८३ प्रतिशत रोपेको छ। यो कुल १ लाख १२ हजार २ सय ७३ हेक्टरमध्ये २० हजार ५ सय ५० हेक्टर हो। यस्तै, गण्डकी प्रदेशमा ८३ प्रतिशत अर्थात् ९८ हजार ९ सय ४ हेक्टरमध्ये ८ हजार २ सय ४७ हेक्टरमा रोपाइँ भएको छ। यता लुम्बिनी प्रदेशमा पनि ८८ प्रतिशत अर्थात् कुल ३ लाख ११ हजार ६ सय ४३ हेक्टर जमिनमध्ये २७ हजार ५ सय ७० हेक्टर हो। रोपाइँ कम हुनुको मुख्य कारण सिँचाइ अभाव हो। सरकारले सिँचाइ नीति बनाएर कार्यान्वयन गरेको छ। उक्त नीतिअनुसार खेतीयोग्य जमिनमा सिँचाइ व्यवस्था गर्ने भनिए पनि हालसम्म २०२५ प्रतिशत जमिनमा मात्र सिँचाइको सुविधा भएको किसान अभियन्ता नवराज बस्नेत बताउँछन्। डोजरे विकासका कारण परम्परागत रूपमा किसानको श्रमदानबाट निर्मित सिँचाइ कुलाहरू नोक्सान भई सञ्चालनमा आउन सकेका छैनन्। जमिनमा पानीको सतह घट्दै गएको छ। जसको असर सुक्खा बढ्दैछ। सिँचाइको व्यवस्था छैन, उनी भन्छन्, कहिले आकाशबाट पानी खस्ला र रोपाइँ गरौंला भनेर किसानहरू आकाशतिर मुन्टो तेस्र्याउन विवश छन्। जलवायु परिवर्तनका कारण समयमा पानी नपर्दा किसानहरूले समयमा बाली लगाउन सकेका छैनन्। जसको प्रत्यक्ष असर उत्पादनमा पर्नेछ। धान उत्पादनको लक्ष्य ः ५७ लाख मेट्रिकटन मुलुकमा वार्षिक रूपमा ५५ लाख मेट्रिकटन असारे धान उत्पादन हुने गरेको छ। प्रतिहेक्टर औसत ३६ मेट्रिकटन धान उत्पादन हुने अनुमान गरिएको प्रवक्ता डा काफ्लेले जनाए। तर झापा, मोरङमा भने अझ बढी उत्पादन हुन सक्छ। पहाडी जिल्लामा कम हुन्छ, काफ्लेले भने। यद्यपि चालु आवमा भने धानको कुल उत्पादन गत आवभन्दा ४३३ प्रतिशतले बढी छ। अर्थात्, ५७ लाख २४ हजार २ सय ३४ मेट्रिकटन उत्पादन भएको छ। जुन विगत चार वर्षको औसत उत्पादनको तुलनामा ५०८ प्रतिशतले बढी भएको कृषि तथा पशुपन्छी विकास मन्त्रालयले जनाएको छ। मन्त्रालयका अनुसार कुल धानबाली भिœयाइएको क्षेत्रफल गत आवको तुलनामा ०६१ अर्थात् ८ हजार ८ सय हेक्टरले कमी भई १४ लाख ३८ हजार ९ सय ८९ हेक्टर कायम हुन पुगेको छ। यो क्षेत्रफल गत चार आवको औसत क्षेत्रफलको तुलनामा १७३ प्रतिशतले कम हो। धानबालीको औसत उत्पादकत्व गत आवको तुलनामा ४९७ प्रतिशतले वृद्धि भई ३९८ मेट्रिकटन प्रतिहेक्टर पुगेको छ। जुन गत चार वर्षको औसत उत्पादकत्वभन्दा ६९२ प्रतिशतले बढी हो। चालु आवमा धान उत्पादन वृद्धि हुनुमा उन्नत बिउको उपलब्धता र प्रयोग, रोग किराको प्रकोपमा कमी, बाढी पहिरोबाट धान बालीमा पर्न जाने नकारात्मक असरमा कमी, मलखादको उपलब्धतामा आएको सुधार कृषि औजार र प्रविधिको प्रयोग र मौसमी अनुकूलतालाई लिइएको छ। मधेस प्रदेशका केही जिल्लाहरूमा धान रोप्ने समयमा पर्यात वर्षा नभएको कारणले समग्र मधेस प्रदेशको उत्पादन र उत्पादकत्वमा गत आवको तुलनामा ह्रास आएको छ, मन्त्रालयले जानकारी दिएको छ। बर्सेनि अर्बौंको धानचामल आयात मुलुकमा बर्सेनि अर्बौं रकमको धान, चामल र कनिका आयात हुने गरेको छ। चालु आवको ११ महिनामा मात्रै ११ अर्ब ५५ करोड २५ लाख ७९ हजार रुपैयाँबराबरको ३० करोड ५३ लाख १० हजार ५ सय २० किलोग्राम धान आयात भएको छ। यस्तै, चामलमात्रै ८ अर्ब ६९ करोड रुपैयाँबराबरको आयात भएको छ। यस्तै, सोही अवधिमा कनिका ९ लाख २० हजार रुपैयाँको र धानको बिउ ८८ करोड ६५ लाख २१ हजार रुपैयाँबराबरको आयात भएको छ।"
पाखोबारीमा लिची बगैंचा,"गुल्मी : परिवारको खुसी र रोजगारीका लागि गुल्मी सेउघाका नवराज कँुवर २०७१ सालमा खाडी मुलुक साउदी पुगे। कहिल्यै परदेशी जीवनको सपना नदेखेका कुँवरले २० महिना साउदीमै बिताए। अप्ठ्यारो काम र कम तलबका कारण उनी छोटो समयमै स्वदेश फर्र्किए। आफ्नै देशमा केही गर्ने हुटहुटी बोकेर गाउँ फर्किएका उनी अहिले कृषि कर्ममा रमाइरहेका छन्। कुँवरले रेसुंगा नगरपालिका४ चिदियारास्थित पुख्र्यौली पाखो र बाँझो जग्गा जमिनमा सयौं लिची रोपेका छन्। कुनै समय जनशक्ति अभावका कारण बाँझिएको जग्गा अहिले लिची बगैंचामा परिणत भएको छ। कुँवरले रोपेका सयौं बोटमा आधा बढीले गतवर्षदेखि उत्पादन दिइरहेका छन्। लटरम्म फलेको लिची पाकेर यतिबेला उनको बगैंचा राताम्मे छ। आजभोलि नवराजको दैनिकी नै फेरिएको छ। उनी बिहान सबेरैदेखि बेलुका अबेरसम्म लिची बगैंचामा भेटिन्छन्। उनले नवदुर्गा फलफूल तथा तरकारी फार्म दर्ता गरेका छन्। फार्ममा अहिले ५६ जना मौसमी कामदारले दैनिक रोजगारी पाएका छन्। बगैंचामा उत्पादन भएको लिची टिप्न र बेच्न कुँवरलाई भ्याइनभ्याइँ छ। उनले उत्पादन गरेको लिची तम्घास, सिमलटारी, बर्बोटलगायतका स्थानीय बजारमा खपत हुँदै आएको छ। लिची प्रतिकेजी १ सय ५० रुपैयाँमा बिक्री भइरहेको उनी बताउँछन्। पहिले देशमा सम्भावना नदेखेर परदेश पसियो, अनेकौं दुःख, कष्ट भोगियो तर, आफूले सोचे अनुरूप सफलता हासिल गर्न कहिल्यै सकिएन, उनले भने, अहिले गाउँमै फर्किएर कृषि कर्म गरेको छु, हरेक समयमा आउने अप्ठ्यारा परिस्थितिमा परिवारको साथ सपोट पाएको छु त्यही नै मेरो र परिवारको खुसी बनेको छ। छ वर्षपहिले रोपेका आधाभन्दा बढी लिचीले गत वर्षदेखि उत्पादन दिन सुरु गरेका हुन्। अहिले उनको पाखोबारी लिची बगंैचामा परिणत भएको छ। कुनै समय उनको कर्मलाई गिज्याउने र रोपेको बिरुवा गोडिदिनेहरू पनि अहिले बगंैचामा लटरम्म फलेको लिची र आम्दानी देख्दा दंग छन्। मेहेनत गरे स्वदेशमै मनग्ये आम्दानी गर्न सकिने कुँवर बताउँछन्। लिची एकैपटक पाक्ने भएकाले छिटो यसलाई बजारसम्म पुर्याउनुपर्ने उनले बताए। गुल्मीको लिची गुलियो र राम्रो दाना हुने भएकाले यसको स्थानीयदेखि काठमाडौं बजारमा माग बढ्दो छ कुँवरले भने, उपभोक्ताको मागअनुसार जिल्लामा उत्पादन हुन सकेको छैन्, यो वर्ष लामो समय परेको खडेरीको असर उत्पादनमा देखिएको छ। उनले झन्डै २० रोपनी जग्गामा लिची रोपेका छन्। लिची खेतीसँगै घर वरपरका बारीमा मौसमी तरकारी खेती र गाउँमै होटल सञ्चालन गरेका छन्। श्रीमतीले होटल चलाएकी छन् मैले कृषि कर्म गरेको छु दुवैबाट भएको आम्दानीले छोराछोरीको पढाइ र दैनिकी चलाउन सहज भएको छ। उनले सुनाए। आजभोलि धेरै पैसा कमाउने र समाजको देखासिकीले पासपोर्ट बोकेर एयरपोर्टमा विदेशी युवाको संख्या दैनिक बढ्दो छ। सरकारले कृषिलाई प्राथमिकता दिएर नीति ल्याए पनि त्यो कार्यक्रम वास्तविक कृषक समस्या पुग्न सकेको छैन्। खाडी मुलुकमा गर्ने मेहनत आफ्नै देशमा खर्चिने हो भने स्वदेशमै थुप्रै सम्भावना मात्रै छैनन्। यहाँ मनग्ये आम्दानी गर्न सकिन्छ। उनले भने पछिल्लो समय गुल्मीका ग्रामीण क्षेत्रका कृषकको लिची व्यावसायिक लिची खेतीमा आकर्षण बढ्दै गएको छ। लिचीको बजारमा राम्रो माग र उचित मूल्य भएकाले पनि यसको उत्पादनमा यहाँका कृषकको दैनिक आकर्षण बढिरहेको पाइन्छ। लिची उत्पादनका लागि गुल्मीको थोर्गा, च्युरेक, थानापती प्रसिद्ध मानिन्छन्। सन् १९९१ मा समाजसेवी स्वर्गीय पण्डित डिल्लीराम ज्ञवालीले भारतको कलकत्ताबाट लिचीको बिरुवा बोकेर ल्याएर च्युरेकमा यस खेतीको सुरुवात भएको थियो। ज्ञवालीकै प्रेरणाले सुरुमा खान र परीक्षणका लागि लिची रोपिएको थियो। तर, यसले परीक्षणमै राम्रो उत्पादन दिएपछि यहाँका कृषकले व्यावसायिक खेती सुरु गरिएको यहाँका अगुवा कृषक बताउँछन्। लिची बेचेर आम्दानी गर्दै कृषक रुरुक्षेत्र गाउँपालिकाको थोर्गा, च्युरेक, थानापती क्षेत्र सिंगो लिची गाउँमा परिणत भएका छन्। सरकारले यी ठाउँलाई लिची गाउँको रूपमा नामकरण गरेको छ। यहाँका कृषकले लिचीबाट मनग्ये आम्दानी गर्दै आएका छन्। लिची बिक्री गरेको भएको आम्दानीले छोराछोरी पढाइ र घरखर्च चलाउन सहज भएको रुरुक्षेत्र गाउँपालिका १ थोर्गा च्युरेकका नवराज ज्ञवालीले बताए। गतवर्षको तुलनामा यसवर्ष लिची कम फले पनि उपभोक्ताबाट राम्रो मूल्य पाएपछि यो पटक राम्रै आम्दानी भएको उनले सुनाए। यतिबेला थोर्गा, च्युरेकर थानापती र गाउँका कृषकलाई राताम्मे पाकेका लिची टिप्न र बिक्री गर्ने भ्याइँनभ्याइ छ। यी क्षेत्रमा पाका पुस्ताले करिब ८० वर्षपहिले परम्परागत शैलीमा सुरु गरिएको लिची खेती विगत केही वर्षदेखि व्यावसायिक बन्न थालेको छ। लिचीको बजारमा माग बढेसँगै पछिल्लो समय नयाँ पुस्ताको खेती र विस्तारमा आकष्लिफ्ट खानेपानी आयोजनाको ८० प्रतिशत विद्युत् महसुल पालिकाले भुक्तानी गर्र्ने ाण बढ्दै गएको छ। कुनै समय ग्रामीण क्षेत्रका किसानले पाखो र बाँझो बारीमा रोपेका लिचीको अहिले बगंैचा नै बन्न थालेका छन्। घरबारीको छेउछाउँमा रोपेको लिचीबाट गुल्मीका सयौं घरपरिवारले जीविकोपार्जन गरिरहेका छन्। लिची गाउँमा ६० वर्ष पुराना लिचीका बोट देख्न पाइन्छ। त्यही पुराना तथा नयाँ बोटले आम्दानी दिइरहेका छन्। अहिले लिचीले उत्पादन दिन थालेपछि कतिपय कृषकको आम्दानीको स्रोत बनेको छ। यी क्षेत्रका कृषकको आम्दानीको मुख्य स्रोत नै लिची बनेको सोही वडाका कृषक परमानन्द ज्ञवालीले बताए। राज्यले लिचीमा देखिएका समस्या पहिचान गरी समाधान गर्न र कृषकलाई आवश्यक ज्ञान, सीप, तालिम र प्रोत्साहनका कार्यक्रम सञ्चालनमा ल्याउन जरुरी रहेको उनी बताउँछन्। लिचीमा बाँदरलगायतका जंगली जनावरले कम सताउने गरे पनि रोग र किराका कारण लक्ष्यअनुसारको उत्पादन गर्न नसकिएको कृषकको गुनासो छ। उनीहरूले उत्पादन गरेको लिची बोटबाटै प्रतिकेजी एक सयदेखि डेढ सय रुपैयाँसम्म बिक्री हुँदै आएको छ। बुटवल पोखरा र काठमाडौंका व्यापारी होलसेल खरिदका लागि कृषककै बगैंचामा पुग्ने गरेका छन्। कृषकको बगैंचाबाट लिची खरिद गरेका व्यापारीले बजारमा डेढ सयदेखि २ सय ५० रुपैयाँसम्म बेचिरहेका छन्। कुँवर जस्तै विभिन्न पेसा व्यवसाय र परदेशबाट युवाहरू फर्किएर गाउँमै उद्यमी बन्ने प्रयास गरिरहेका छन्। यस चालू आर्थिक वर्षमा यहाँका कृषकले लिची बेचेर करोडौं आम्दानी गरेको जनप्रतिनिधि घनश्याम ज्ञवालीले जानकारी दिए। यहाँका कृषकको जीविकोपार्जनको मुख्य स्रोत लिची रहेको बताउँदै यो समयमा लिची खरिद गर्न विभिन्न सहरबाट आउने गरेको उनले सुनाए। सरकारले दिएको नामलाई चिनाउन र कृषकलाई थप व्यावसायिक बनाउन तीनै तहका सरकारले उचित कार्यक्रम सञ्चालन गर्न सके लिची हबका रूपमा जिल्लालाई चिनाउन सकिने जनप्रतिनिधि ज्ञवालीले बताए। गत वर्ष लिचीको फल र बोटमा लागेको रोग र किराका कारण कृषकले मार खेप्नु परेको थियो। कृषि ज्ञान केन्द्र र स्थानीय सरकारको पहलमा त्यसको निवारणका लागि विभिन्न कदम चालिएको कृषि ज्ञान केन्द्र गुल्मीका कार्यालय प्रमुख नवराज भण्डारीले जानकारी दिए। भण्डारीका अनुसार बगैंचा व्यवस्थापनको अभावमा केही वर्षयता लिची उत्पादन घटिरहेको छ। यो वर्ष कृषकलाई निःशुल्क ३५ मेट्रिकटन प्रांगारिक मल वितरण, बागवानी अनुसन्धान केन्द्र मालेपाटन पोखराको सहकार्यमा लिचीमा लाग्ने रोग र किराको गत वर्षदेखि अनुसन्धान सुरु गरिएको छ। कृषकलाई आवश्यक पर्ने निःशुल्क भर्याङ, विषादी तथा शूक्ष्मतत्त्वलगायत प्राविधिक सेवा दिइरहेको कार्यालय प्रमुख भण्डारीले बताए। यस वर्ष लिची उत्पादन घट्यो विगतका वर्षको लिची बढी फलेको र यस वर्ष लामो खडेरी परेकाले लिचीको उत्पादनमा कमी आएको कृषि ज्ञान केन्द्रले जनाएको छ। जिल्लाभर १ सय ८९ हेक्टर क्षेत्रफलमा यसको खेती गरिएको छ। यस वर्ष उत्पादन ५ सय ३७ टन लिची उत्पादनको अपेक्षा राखिएको छ। गत वर्षभन्दा यो वर्ष उत्पादन करिब १७ प्रतिशतले कम भएको छ। यस वर्ष १ करोड ४ लाखबराबरको उत्पादन हुने सरकारी तथ्यांकमा उल्लेख छ।"

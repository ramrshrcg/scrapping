शीर्षक,विवरण
भीरमौरीको लोभ लाग्दो शिकार,"नेपालको दुर्गम पहाडी भूगोलले मात्र नभई यहाँको जैविक विविधताले पनि विश्वभरका अनुसन्धानकर्ता, साहसिक यात्री र जैविक उत्पादन प्रेमीहरूको ध्यान खिचेको छ। यस्तै जैविक उत्पादनहरूमध्ये एक हो भीरमौरीको मह, जसलाई हामी स्थानीयहरू 'भीरमह' भनेर चिन्छौं। भीरमौरीको मह शिकार परम्परागत, रोमाञ्चक र साहसिक कार्य हो। यसले नेपालमा लामो समयदेखि धार्मिक, सांस्कृतिक र आर्थिक महत्त्व बोकेको छ। यो महको शिकार गर्ने प्रक्रिया, स्थान, समय र यसमा भएका चुनौती र अवसरहरूको चर्चा गर्नु अत्यन्तै महत्त्वपूर्ण छ। किनकि यो न केवल आर्थिक रूपले मूल्यवान छ, नेपाली संस्कृतिको अभिन्न अङ्ग पनि हो। भीरमौरी र यसको विशेषता भीरमौरी संसारकै सबभन्दा ठूलो मौरी हो, जसलाई वैज्ञानिकरूपमा   को नामले चिनिन्छ। यी मौरीहरू प्रायः नेपालका उचाइयुक्त पहाडी र हिमाली भेगमा पाइन्छ। तिनीहरूले मुख्यतः लालीगुराँसजस्ता फूलहरूबाट मह उत्पादन गर्छन्, जसमा ग्रयानोटोक्सिन नामक प्राकृतिक रसायन पाइन्छ। यस रसायनले महलाई विशेष स्वाद, गन्ध र औषधीय गुण प्रदान गर्छ। जसले गर्दा यसलाई थोरै मात्रामा सेवन गर्दा एकातिर शरीरमा ऊर्जा थपिन्छ, भने अर्कोतिर यसको अत्यधिक सेवनले गर्दा मात लाग्ने गर्दछ। यो अनौठो विशेषताले गर्दा भीरमहलाई अंग्रेजीमा   अर्थात् नेपालीमा पागल मह भनिन्छ। भीरमौरी महको शिकार प्रक्रिया भीरमौरीको मह संकलन प्रक्रियालाई मह शिकार भनिन्छ, जुन अत्यन्तै साहसिक, चुनौतीपूर्ण र जोखिमपूर्ण छ। यसले पुस्तौंदेखि नेपालको पहाडी भेगमा बसोबास गर्ने गुरुङजस्ता आदिवासी समुदायहरूको जीवनशैलीलाई परिभाषित गरेको छ। यो प्रक्रिया परम्परागत ज्ञान, सीप र धैर्यको संयोजन हो, जसलाई मह शिकारीहरू विशेषगरी परम्परागत उपकरणहरू तथा प्रक्रियाद्वारा चरणबद्ध रूपमा सम्पन्न गर्छन्। शिकारअघि शिकारीहरू आवश्यक उपकरणहरूको तयारी गर्छन्। निगालोको चोयाबाट बनाइएको डोरी, काठको भर्याङ, आगोको मुस्लो र सुरक्षा पोशाकको तयारी गरिन्छ। मह शिकारका लागि विशेष भर्याङ बनाइन्छ, जुन निगालोको चोयाबाट बनेको डोरीमा काठ राखेर तयार गरिन्छ। यो भर्याङ भीरमा चढ्नका लागि प्रयोग गरिन्छ। यसको तयारी शिकारको सबैभन्दा महत्वपूर्ण भाग हो, किनकि उपकरणहरूको गुणस्तरले मह शिकारको सफलतालाई निर्धारण गर्दछ। यो क्रममा समुदायका सबै सदस्यहरूले सहयोग गर्छन् र शिकारको लागि विशेषरूपमा तयार गरिएको स्थानमा पुग्छन्। त्यसपछि स्थानीय शिकारीहरूले महको शिकार गर्ने स्थानहरूलाई पहिचान गर्छन्। भीरमौरीका घारहरू प्रायः उचाइयुक्त, दुर्गम भीरहरूमा पाइन्छन्, जहाँ मौरीहरूको चाका सुरक्षित तरिकाले रहेको हुन्छ। पहाडको कापमा, जुन स्थान हावाहुरी र पानीबाट सुरक्षित हुन्छ, मौरीहरूले आफ्नो चाका बनाएका हुन्छन्। स्थानको पहिचानका लागि मौसम, हावाको दिशा र मौरीहरूको गतिविधि अध्ययन गरिन्छ। तेस्रो चरणलाई मह शिकारको मुख्य चरण मानिन्छ। यसमा मह शिकारीहरूले निगालोको डोरीमा झुण्डिएर भीरमौरीको चाकामा पुग्छन्। जब शिकारीहरू मौरीको चाकामा पुग्छन्, तब उनीहरूको सहयोगीले तलबाट आगोको मुस्लो प्रयोग गर्छन्। आगोको धुवाँले मौरीलाई धुवाँ मौरीहरूलाई लठ्ठ्याउँछ, जसले गर्दा मौरीहरू चाका छोडेर उड्न बाध्य हुन्छन्। यो प्रक्रिया निकै संवेदनशील छ, किनभने अत्यधिक धुवाँले महको गुणस्तरलाई प्रभावित गर्न सक्छ। चौथो चरणमा मह शिकारीहरूले महको चाका काट्ने काम गर्छन्। धुवाँले मौरीहरूलाई लठ्ठ्याएपछि, उनीहरूले सावधानीपूर्वक चाका काट्न सुरु गर्छन्। चाका काट्ने क्रममा उनीहरूले चाका क्षति हुन नदिन थप सावधानी अपनाउँछन्। मह संकलन गर्दा उनीहरूले विभिन्न पारम्परिक र वैज्ञानिक उपायहरू प्रयोग गर्छन् जसले महको गुणस्तर र शिकारको सुरक्षितता सुनिश्चित गर्छ। पाँचौं चरणमा काटिएको चाकालाई सुरक्षित रूपले भर्याङमा राखेर वा डोरीको सहयोगले तल बसेका सहयोगीहरूकहाँ ल्याइन्छ। यसरी सुरक्षित स्थानमा ल्याएर महको चाकाबाट मह सङ्कलन गरिन्छ। संकलित महलाई उचित प्याकेजिङ गरी स्थानीय, राष्ट्रिय तथा अन्तर्राष्ट्रिय बजारमा बिक्रीका लागि पठाइन्छ। मह शिकार सम्पन्न भएपछि अन्त्यमा मह शिकारीहरूले उपकरणहरूको पुनः व्यवस्थापन गर्छन्। डोरी, भर्याङ र अन्य सामग्रीहरू सुरक्षितरूपमा राखिन्छ। शिकारपछि शिकारमा संलग्न सबै सदस्यहरूले महको बाँडफाँड गर्छन्, जुन सामुदायिक सहयोगको अर्को उदाहरण हो। यो प्रक्रिया अत्यन्तै कठिन र साहसिक हुने भएकाले यो काममा केवल अनुभवी व्यक्तिहरू मात्र संलग्न हुन्छन्। भीरमौरी मह संकलनको समय र स्थान भीरमौरीको मह संकलन गर्ने समय र स्थान विशेष महत्त्वका छन्। सामान्यतया, भीरमौरीको मह वर्षमा दुई पटक संकलन गरिन्छ। पहिलो पटक चैत्र, बैशाख र जेठ महिनासम्म र दोस्रो पटक असोज, कात्तिक र मंसिर महिनासम्म यो प्रक्रिया सम्पन्न गरिन्छ। जेठमा सङ्कलन गरिने मह विषाक्त हुन सक्छ, जुन धेरै मानिसले नसहने र बिरामी बनाउने खालको हुन्छ। लालीगुराँसमा पाइने रसबाट बन्ने महले मात लाग्ने सम्भावना बढी हुन्छ। तर, मंसिरमा संकलन गरिने मह भने पोसिलो र स्वास्थ्यवर्द्धक मानिन्छ। भीरमहको मुख्य स्थानहरूमा लमजुङ, म्याग्दी, बागलुङ, जुम्ला, जाजरकोट, स्याङ्जा, गोरखा, दोलखा, धादिङ र सिन्धुपाल्चोकजस्ता पहाडी र हिमाली जिल्लाहरू पर्छन्। यी स्थानहरूमा मह शिकार गरेर संकलित मह स्थानीय, राष्ट्रिय र अन्तर्राष्ट्रिय बजारमा बिक्री गरिन्छ। महको आर्थिक र सामाजिक महत्त्व भीरमौरीको महले स्थानीय बासिन्दाहरूको आयआर्जनमा महत्त्वपूर्ण भूमिका खेलेको छ। परम्परागतरूपमा औषधीय गुणका लागि प्रयोग गरिने भीरमह आज विश्वभरमा स्वास्थ्यबर्द्धक उत्पादनका रूपमा लोकप्रिय हुँदै गएको छ। यसको निर्यातबाट स्थानीय समुदायले ठूलो आर्थिक लाभ उठाइरहेका छन्। यसका साथै मह शिकारले गाउँमा रोजगारीको अवसर सिर्जना गरेको छ, जसले स्थानीय अर्थतन्त्रमा सकारात्मक प्रभाव पारिरहेको छ। चुनौतीहरू र वातावरणीय प्रभाव तर, भीरमौरीको मह शिकारले केवल आर्थिक फाइदा मात्र पुर्याउँदैन, यससँगै चुनौतीहरू पनि छन्। अत्यधिक सङ्कलन, बासस्थानको नोक्सान र जलवायु परिवर्तनले मौरीहरूको अस्तित्वमा गम्भीर जोखिम निम्त्याएको छ। शिकारीहरूले परम्परागत सीपको ज्ञानलाई आधुनिक वातावरणीय सचेतनासँग समन्वय गर्न आवश्यक छ, ता कि यो स्रोत भविष्यका पुस्ताहरूका लागि पनि सुरक्षित रहोस्। यस सम्बन्धमा २००२ मा अन्तर्राष्ट्रिय पर्वतीय विकास केन्द्रद्वारा गरिएको अध्ययनले दिगो मह शिकारको आवश्यकता र मह उत्पादनको वातावरणीय प्रभावबारे महत्त्वपूर्ण तथ्यहरू बाहिर ल्याएको थियो। उक्त अध्ययनले पनि दिगो शिकारको अभ्यास नअपनाए यो परम्पराको अस्तित्व संकटमा पर्ने चेतावनी दिएको थियो। यस महको दिगोपनालाई सुनिश्चित गर्नका लागि दिगो अभ्यासहरू अपनाउन आवश्यक छ। यसका लागि स्थानीय समुदायहरूमा आधारित पहलहरू, जस्तै हिमालय बी कनसर्नजस्ता संस्थाहरूले महत्त्वपूर्ण भूमिका खेल्न सक्छन्। यी संस्थाहरूले मह शिकारका लागि चाहिने सुरक्षाका औजारहरू र सामग्रीहरू उपलब्ध गराउँदै आइरहेका छन्। यसले मात्र होइन, स्थानीयहरूलाई आवश्यक तालिम प्रदान गरी यस उद्योगलाई थप व्यवस्थित र दिगो बनाउन मद्दत पुर्याउँछ। भीरमौरीको शिकार केवल आर्थिक लाभको स्रोत मात्र नभई नेपाली संस्कृति र पहिचानसँग पनि गहिरो रूपमा जोडिएको छ। यसको सन्दर्भमा, दिगोपना, आर्थिक लाभ र सांस्कृतिक संरक्षणलाई सन्तुलित राख्दै, भीरमह उद्योगलाई अगाडि बढाउनुपर्ने आवश्यकता छ। भीरमौरीको महको महत्त्वलाई विश्वभरि फैलाउन सक्नु भनेको केवल नेपाली समुदायको मात्र नभई सम्पूर्ण विश्वको लागि लाभदायक कदम हुनेछ।"
"तीजका विकृति हटाऔं, आस्था जगाऔं","आजको लोकतान्त्रिक युगमा हरेक पक्षमा आएको परिवर्तनले तीज मनाउने चालचलन र प्रक्रिया परिवर्तन हुनु स्वाभाविक छ। नेपाल प्रज्ञा प्रतिष्ठानले भदौ १६ गते आनो सभाकक्षमा बदलिँदो परिवेशमा तीज र तीज गीतको सान्दर्भिकता विषयक कार्यक्रम आयोजित गरेको थियो। कार्यक्रममा वक्ताहरूले तीज संस्कृतिलाई विकृत बनाएर होइन, सुसंस्कृत ढंगले मनाउनुका विकल्प नभएको निष्कर्ष निकालेको थियो। यस्तै थापागाउँको राधाकृष्ण मन्दिर सत्संग समितिले भदौ १४ गते को तीजका दरको कार्यक्रम गरेको थियो। सभ्य र शालीन ढंगले गरेको यस कार्यक्रमबाट प्राप्त सहयोग राशिका उपयोग राधाकृष्ण मन्दिरको पूजाकार्यमा गर्ने, समितिका अध्यक्षले बताए। यो प्रसंग यसको लागि उद्धृृत गरिएको छ कि तीजको दरको कार्यक्रम यसरी सार्थक बनाउनुपर्छ। केही दिनअगाडि जिल्ला प्रशासन कार्यालयले एउटा विज्ञप्ति जारी गरेको थियो। तसथै आफ्नो परम्परा एवं सामाजिक रीतिरिवाजलाई मौलिक रूपमा संरक्षण र संवद्र्घन गर्ने बाहेक अन्य कुनै पनि खालका तीजसँग सम्बन्धित खर्चिला एवं भडकला कार्यक्रम सञ्चालन नगर्नुनगराउनु हुन हार्दिक अनुरोध गरेको थियो । नत कानुनबमोजिम कारबाही हुने जानकारी गराएको थियो। यस्तो विज्ञप्ति जारी गर्नको पछाडि तीजको दरको कार्यक्रममा महिलाहरू भडकलो पहिरनमा भारी गरगहना लगाएर पार्टी प्यालेस तथा रेस्टुरेन्टमा पुग्ने र ठूलो स्वरमा देशीविदेशी अश्लील र भडकलो स्वरको गीतसंगीतमा नाच्ने गाउने गर्छन् जसले समाजको वातावरणमा नकारात्मक असर पर्छ। यो सत्य हो कि आजकल तीजको दर खानेखुवाउनेका नाममा विभिन्न विकृति भित्रिएको छ। पहिलेपहिले दरका रूपमा मिठाई, खिर तथा दूधले बनेका परिकारको चलन थियो भने हिजोआज बढी माछामासुको प्रयोग हुन थालेको पाइन्छ। सहरी क्षेत्रमा तीज आउनु महिना दिन दिनअगाडि नै महिलामा दर खुवाउन चन्दा माग्ने र टिकट बेची रकम असुल्नेहरूको प्रतिस्पर्धा देखिन्छ। रेस्टुरेन्ट, पार्टी प्यालेसमा भव्यरूपमा तीजको दर खाने व्यवस्था हुन्छ। यसरी आयोजना गरिएका कार्यक्रमहरूमा धार्मिक भावनाले ओतप्रोत भई आपसी सद्भाव र पे्रम बाँड्दा राम्रो हुन्छ । तर दिदीबहिनीहरू एकै ठाउँमा जुटेर मनका भावना एवं सुखदुःख साटासाट गर्ने र दर खाने चलनले यतिखेर सामाजिक विकृतिको रूप धारण गरेको छ। स्पष्ट छ तीज मनोरञ्जन प्रदर्शन गर्ने साधन बनिरहेको छ। यस्तो स्थितिमा सहरी क्षेत्रमा उच्च वर्गले आफ्नो धर्मसंस्कृति र परम्परालाई आधुनिकता दिने नाममा खाली नाचगान र खानेकुरामा मात्र केन्द्रित हुन खोज्छन्। विस्तारै ग्रामीण भेगका महिलालाई पनि त्यसको हावाले छुन थाल्छ। तीज प्रत्येक वर्ष भाद्र शुक्लपक्ष तृतीयाको दिन उपवास बसेर उल्लासपूर्वक मनाइने पवित्र चाड हो। पौराणिक कथाअनुसार हिमालयकी पुत्री पार्वतीले महादेव स्वामी पाऊँ भनी निराहार व्रत बसेर तपस्या गरेपछि यो चाडको सुरुवात भएको मान्यता छ। शिवजीलाई पतिका रूपमा पाएपछि उनले सो कार्यमा सहयोग पुर्याउने संगिनीहरूलाई भेला गरी नाचगान गरी भोज खुवाएकी थिइन् र सोही धार्मिक विश्वासअनुसार हिन्दु धर्मालम्बी महिलाहरू तीज व्रत बस्छन र तीजका दरमा गीत गाउने, नाच्ने र विभिन्न परिकार बाँडीचुँडी खाने गर्दछन्। पार्वतीलाई संगिनीहरूले हरण गरी लगेकाले त्यस दिनलाई हरितालिका भनिएको हो। तर अहिले यो पर्वको हरिबिजोग गराइन थालिएको छ। पहाडी क्षेत्रभन्दा तराईमा तीजको स्वरूप र मनाउने तरिका भिन्न छ। पहाडी क्षेत्रमा तीज विवाहित र अविवाहित सबै महिला र युवतीले मनाउँछन्। तर तराई क्षेत्रमा मात्र विवाहित महिलाहरू आफ्नो विवाहित जीवनको दीर्घायुको कामना गर्दै व्रत बस्छन्। तर दर खानेखुवाउने चलन छैन। व्रत बस्नका लागि नवविवाहिताहरू माइती जाने गर्दछन्। माइतीबाट भाइहरू, ससुरालीका सदस्यहरूलाई लगाइदिनका लागि गरगहना, साडी, लुगा र खाने सामग्रीहरू फलफूल, मिठाई, दही लिएर आउनुपर्छ। व्रतालुका लागि नयाँ साडी लगाउनु अनिवार्य छ तर रातो रंग जरुरी छैन। तीजमा लगाइने चुरा र निधारमा लगाइने सिन्दूर बिहेमा दिइएको लगाउनुपर्छ। भाद्र द्वितीयाको राति ३ बजे उठी हरेक व्रतालुको सरगही अर्थात् दहीचिउरा खाने गरिन्छ। पहाडी क्षेत्रका महिलामा तीजको व्रतमा शिव मन्दिरहरूमा गएर दिनभर पूजा, नाचगान गर्ने चलन छ। तराई क्षेत्रमा भने पण्डित पुरोहितलाई घरमा बोलाएर बालुवाको शिव पार्वतीको प्रतिमा बनाएर पूजा गरिन्छ। पूजामा फलफूलसँग पिडिकिया (सुजी मैदाको परिकार) र ठेकुआ पकाएर चढाउँछन्। भगवान् शिवपार्वतीको बिहेको कथा पण्डित सुनाउँछन्। पछि शिवपार्वतीसम्बन्धी लोकगीत गाउँछन्। रातमा पूजा गरिसकेपछि व्रतालुहरूले जाग्राम बसी भोलिपल्ट दानपुण्य गरी समग्र पूजाको सामग्री र बालुवाको शिवपार्वतीको प्रतिमा नदीमा बगाएपछि अन्न, जल आदि खाने गर्दछन्। तत्पश्चात् आफन्त र रिस्तेदारहरूको निम्ता दिएर प्रसाद र मीठो खानेकुरा खुवाउँछन्। तराईमा यस्तो पूजाको विधान छ। ब्राह्मण समुदायका महिला तीज मनाउँदैनन्। कायस्थ, क्षत्रीय र वैश्व समाजमा बिहे भएपछि अनिवार्य रूपमा यो व्रत बस्नुपर्छ। आज राजधानी र पहाडी क्षेत्रमा जसरी तीजको दरको कार्यक्रममा महिलाहरू भडकलो पहिरनमा भारी गरगहना लगाएर पार्टी प्यालेस तथा रेस्टुरेन्टमा पुग्ने र ठूलो स्वरमा देशीविदेशी अश्लील र भडकलो स्वरको गीतसंगीतमा नाच्ने गाउने गर्छन् तराई भेगका महिलालाई पनि त्यसको हावाले छुन थालेको छ। अर्काको देखासेखीका आधारमा पर्व परिष्कृत हुँदैन। प्रायः तीजमा स्त्री निर्जला, निराहार व्रत बसेका हुन्छन् भने पति मद्यपान र मासु खान्छन् । स्पष्ट छ जसको दीर्घायुको वा राम्रो पति पाऊँ भन्ने कामना गरेर महिलाहरू व्रत बस्ने गर्छन्। तर उनीहरूमध्ये अधिकांश यसको महत्त्व नबुझेर या जानीजानी यस्तो विकृति अपनाउँछन्। पुरुषहरूलाई पनि स्वस्थ रहनको लागि निराहार व्रत बस्न उचित हुन्छ किनकि रिसर्चमा पनि आएको छ कि निराहार बस्नु स्वास्थ्यका लागि फाइदाजनक छ। त्यसैले यसको लागि उनीहरूलाई पे्ररित गर्नुपर्छ। आजको लोकतान्त्रिक युगमा हरेक पक्षमा आएको परिवर्तनले तीज मनाउने चालचलन र प्रक्रिया परिवर्तन हुनु स्वाभाविक छ। व्रतको नाममा फैलिएको विकृित हटाएर विविध समस्या निराकरण गरी यस पर्वलाई माया, ममता, आस्था, आदर, सम्मानको चाड बनाउनुपर्छ।"
बाढीपहिरो रोकथाम कसरी ?,"पूर्वचेतना प्रणालीको विकास गरी प्रयोग गर्न सके भविष्यमा यहाँ पहिरोको रोकथाम गरी जनधनको क्षति कम गर्न सकिन्छ। प्रत्येक वर्ष मनसुनले मुलुकभित्र भारी वर्षा गराउँछ । यो मौसमी वायु हो जुन बंगालको खाडीबाट पूर्वी नेपाल प्रवेश गर्छ । साधारणतया नेपालमा मनसुनले झन्डै १ सय १० दिनसम्म भारी वर्षा गराउँछ । यस्तो वर्षा खासगरी जेठ, असार, साउन र भदौमा हुन्छ । सामान्यतया नेपालमा जुन १० देखि सेप्टेम्बर २३ सम्मको अवधिलाई मनसुन अवधि भनिन्छ किनभने यस अवधिमा यहाँ मनसुनको धेरै प्रभाव रहन्छ । यस अवधिमा देशभरि धानको खेती गरिन्छ जसलाई धेरै पानीको आवश्यकता पर्छ । धान नेपालको प्रमुख बाली भएकोले यसको उत्पादनले यहाँको उत्पादनमा निकै प्रभाव पर्छ । यसको उत्पादनमा घटबढ हुनाले यहाँको कुल गार्हस्थ्य उत्पादनमा हुने योगदानमा पनि घटबढ हुन्छ । नेपालमा वर्षभरिमा औसत १६ सय मिलिमिटर वर्षा हुन्छ जसको औसत ८० प्रतिशत वर्षायाममा हुन्छ । अधिक वर्षाको कारण यस अवधिमा यहाँ बाढीपहिरोको कारण धेरै धनजनको क्षति हुन्छ । नेपाल विपद् प्रतिवेदन, २०७४ ले नेपालको कुल जनसंख्याको झन्डै ८० प्रतिशत जनता प्राकृतिक प्रकोपको जोखिममा छन् । बाढीपहिरोको दृष्टिकोणबाट यो विश्वको तीसौं स्थानमा छ । प्राकृतिक प्रकोपको दृष्टिले यो देश अति जोखिम अवस्थामा छ । यही कारणले यहाँ प्रत्येक वर्ष धेरै मानवीय र भौतिक क्षति हुदै आएको छ । सरकारले हरेक वर्ष विपद् व्यवस्थापनका लागि धेरै धनराशि खर्च गरेको छ । परन्तु, हालसम्म पनि यो फलदायी हुन सकेको छैन । वास्तवमा वन विनाश नै यसको प्रमुख कारण हो । नेपालमा बाढीपहिरोको कारण झन्डै ६० प्रतिशत जनता जोखिम अवस्थामा छन् । यस्तो जोखिम न्यूनीकरणका लागि वनजंगल संवद्र्धन तथा प्रवद्र्धनले महŒवपूर्ण भूमिका खेल्छन् । जलवायु परिवर्तनको कारण यहाँका हिमालको तापक्रम बढिरहेको छ । जसको नकारात्मक प्रभाव यहाँको तराईदेखि पहाड र हिमालसम्मका वनजंगलमा परेको छ । एकातिर यहाँको हिमताल विस्फोटनले हिमाली वातावरणको विनाश गरेको छ भने डँढेलोले वनविनाश गरेको छ । नेपालमा बाढीपहिरोले विगतदेखि हालसम्म धेरै दुःख दिएको छ । २०११ सालमा यहाँ ठूलो बाढी आएको थियो । जसले यहाँका भूस्वरूप नै परिवर्तन गरेको थियो । त्यसबेला यहाँ झन्डै ३ सय २० व्यक्तिको मृत्यु भएको थियो भने तीन हजार घर क्षतिग्रस्त भएका थिए । त्यतिबेला बाढीपीडितहरूको लागि दुःख निवारण कोषको स्थापना गरिएको थियो । जसबाट केही राहत प्राप्त भएको थियो । हाल मुलुकमा मनसुन सुरु भइसकेकोले यहाँका विभिन्न ठाउँहरूमा बाढीपहिरोका कारण मानवीय तथा भौतिक क्षति भएका घटनाहरू बढ्न थालेको छ । वास्तवमा यस्तो क्षति घटाउन सरकारी प्रयास जारी भए पनि अपेक्षाकृत घटाउन सकिएको छैन । बाढीपहिरो प्रकृतिले मानवलाई दुःख दिन सिर्जना गरेको होइन । यो मानव आफैंले सिर्जना गरेको समस्या हो । नेपालमा मनसुन सुरु भएपछि बाढीपहिरोका घटना बढिरहेका छन् । धेरैजसो नदीहरूको किनारामा तटबन्दी नहुनाले सम्बन्धित नदीहरूको आसपासमा रहेका बस्तीहरू पुरिन्छन् । फलतः प्रत्येक वर्ष करोडौं मूल्य बराबरको क्षति हुन्छ । उदाहरणको लागि संघीय राजधानीबाट बग्ने बागमती, विष्णुमती, टुकुचा र धोबीखोलाले आसपासमा बसोबास गर्ने नागरिकलाई त्रसित गरेका छन् । काठमाडौंमा साँघुरा तटबन्धसँग जोडिएका बस्तीमा निर्माण गरिएका घरहरू वर्षायाममा भत्किन्छन् । यसैगरी, भक्तपुरको हनुमन्ते नदीको दोहानले नयाँ ठिमी र राधेराधेको आसपासमा बनाइएका घरहरू जलमग्न हुन्छन् । यी त केही उदाहरणहरू मात्र हुन् । यस्ता समस्या प्रत्येक वर्ष वर्षायाममा धेरैजसो नदीनालाहरूको भेलबाट उत्पन्न हुन्छन् । वस्तुतः नेपालका सहरहरू वैज्ञानिक दृष्टिकोणबाट अव्यवस्थित छन् । विगतमा यहाँ घर निर्माण गर्दा नदीनालाहरूको दोहन गरी बनाइयो । तसर्थ, वर्षायाममा यी नदीनालाका भेलले पूरा बस्ती जलमग्न हुन्छ । एकतर्फ मनसुनी वर्षाले यहाँका किसानहरूलाई यथोचित समयमै राहत प्रदान गरेको छ भने अर्कोतर्फ बाढी, पहिरो र डुबानको कारण धेरैले आहत भोग्नु परेको छ । यसबाट केही व्यक्तिहरू खुसी छन् भने केही दुःखी छन् । यो वर्ष सरदरभन्दा बढी र अविरल वर्षा भएकोले देशका धेरै स्थानमा बाढी, पहिरो र डुबानको त्रास फैलिएको छ । कतै बाढीले सिंगै बस्ती डुबेको छ भने कतै सिंगै परिवारको एकै चिहान भएको छ । हालको बाढीपहिरोको कारण देशको धेरै ठाउँको सडक सञ्जाल अस्तव्यस्त भएको छ । कुनै ठाउँमा पहिरोको कारण ग्रामीण सडकहरू पुरिएर आवतजावत नै बन्द भएको छ । केही गाउँहरूको सम्पर्क सञ्जाल नै चुडिएको छ भने केही राष्ट्रिय मार्गहरू अवरुद्ध हुँदा आवागमन नै रोकिएको छ । केही अपवादबाहेक मानवीय क्रियाकलापहरूको कारण यहाँ बाढीपहिरोको जोखिम बढेको हो । किनभने यहाँका धेरैजसो ठाउँमा गहन अध्ययन अनुसन्धान बिना भिरालो पहाडलाई फोरेर भौतिक संरचना तयार गर्ने, परम्पराले प्रत्येक वर्ष भारी वर्षा हुँदा बाढीपहिरोको समस्या बढी मात्रामा झेल्नु परेको छ । यतिमात्र नभई यहाँका केही ठाउँहरूमा नदीनालाहरूको अतिक्रमण गरी घरहरू निर्माण गर्नाले बाढीले भत्काएका छन् । वास्तवमा सर्वसाधारणको चेतनाको कमीले यस्तो भएको हो । पृथ्वीको तापक्रम वृद्धिको लागि नेपालको नगण्य योगदान भए तापनि प्राकृतिक प्रकोप र जलवायु परिवर्तनका दृष्टिकोणबाट यो उच्च जोखिममा पर्छ । यहाँको जीवनयापन तथा अर्थतन्त्रमा जलवायु परिवर्तनले नकारात्मक प्रभाव पारेको छ । तापक्रम वृद्धिको कारण यहाँका हिमतालका आकार बढ्दा विस्फोटको जोखिम बढेको छ । यसबाहेक यहाँका उच्च हिमाली क्षेत्रमा ससाना हिमपोखरीको संख्या बढेको छ । एकातिर यहाँको हिम नदीका क्षेत्रफल र घनत्व घटेको छ भने अर्कोतिर छायाँ वर्षा क्षेत्र अर्थात् रेन स्याडो मानिने हिमालपारिका जिल्लामा समेत वर्षा हुन थालेको छ । फलतः यहाँका माथिल्ला तथा तल्लातटीय क्षेत्रहरूमा समेत बाढी आउने सम्भावना बढेको छ । पहिरो खासगरी भारी वर्षा, भूकम्प, माइनिङ र स्लोप कटिङको कारण हुन्छ । परन्तु, नेपालमा धेरैजसो ठाउँहरूमा भारी वर्षा र असुरक्षित ठाउँहरूमा भारी वर्षा र असुरक्षित कटिङको कारण पहिरो जान्छ । यहाँ पहिरोको सम्भावना भएका ठाउँमा भारतको अमृता विश्वविद्यालयमा लामो अवधिसम्म अनुसन्धान गरी तयार गरिएको पूर्वचेतना प्रणालीको विकास गरी प्रयोग गर्न सके भविष्यमा यहाँ पहिरोको रोकथाम गरी जनधनको क्षति कम गर्न सकिन्छ ।"
संघीयता सुदृढीकरणका उपाय,"प्रदेश संरचनालाई स्वायत्त, दिगो र प्रभावकारी बनाउन संशोधनका माध्यमबाट संविधानमा परिमार्जन गर्न पछि हट्नु हुँदैन । लोकतन्त्रको संस्थागत सुदृढीकरणको अभियानले सात दशकको अवधि पार गरिसकेको छ । यस अवधिमा हाम्रो मुलुक सदैव राजनीति अस्थिरता र अन्योलको अवस्थाबाट गुज्रिँदै आएको छ । सातौं संविधानको रूपमा जारी भएको नेपालको संविधान जनताका प्रतिनिधिहरूले निर्माण गरेको लोकतान्त्रिक मूल्य मान्यतामा आधारित संविधान हो । यस संविधान जारी भएको साढे आठ वर्षको अवधिमा संविधानले परिभाषित गरेको संघीय लोकतान्त्रिक गणतन्त्रतात्मक व्यवस्थालाई सुदृढ र संस्थागत गर्न दुईवटा आवधिक निर्वाचन सफलताका साथ सम्पन्न भएका छन् । जसका आधारमा तीनवटै तहका सरकारहरू जनताबाट निर्वाचित जनप्रतिनिधिद्वारा सञ्चालित हुँदै आएका छन् । संघीय लोकतान्त्रिक गणतन्त्र नेपालको मूल संरचना संघ, प्रदेश र स्थानीय तहगरी तीन तहको हुने र राज्य शक्तिको प्रयोग संघ, प्रदेश र स्थानीय तहले संविधान तथा कानुनबमोजिम गर्ने कुराको व्यवस्था नेपालको संविधानले गरेको छ । यसरी संविधानले गरेको व्यवस्थाबमोजिम तीनै तहका सरकारहरू व्यवस्थित र प्रभावकारी हुन सकेमा मात्र संघीयता प्रभावकारी रूपमा कार्यान्वयनमा जान सक्दछ । संघीय लोकतान्त्रिक गणतन्त्रलाई आत्मसाथ गर्न नसक्ने शक्ति र समूहहरू सल्बलाउँदै र संगठित हुने प्रयास गरेको देखिन्छ । तर पनि संघीय प्रणालीलाई सुदृढ र संस्थागत गर्ने जिम्मेवारीमा रहेका दल र तिनका नेताहरूमा संघीयतालाई परिणामबाट अब्बल देखाउने कुरामा प्रतिबद्ध र सक्रियता नदेखिनु संघीयताका लागि दुःख् स्थिति हो । भनिन्छ, हाम्रोजस्तो बहुजाति, बहुभाषिक, बहुसांस्कृतिक मुलुकमा पहिचानको व्यवस्थापन गर्नु संघीयताका धेरै आयामहरूमध्येको एक प्रमुख आयाम हो । तर, हामीले संघीय संरचना निर्माणको बहसमा पहिचानलाई साँघुरो रूपमा बुझ्यौं कि ? विविधतालाई स्वीकार्ने त भन्यौं तर हाम्रो देशको पहिचानको प्रकृतिलाई बुझ्न सकेनौं कि ? यसरी अहिले हेर्दा यस्तै प्रकारका कमीकमजोरीहरूका कारण संविधानले प्रदेश संरचनाको व्यवस्था गरेको भए पनि अन्तर्यमा प्रदेशलाई पाउन कठिन छ । संघीयभित्रको विशेष क्षेत्र, स्वायत्त र संरक्षित क्षेत्रको शासकीय इकाइहरू स्थापित नहुने हो भने नेपालमा संघीयताले सार्थक परिणाम दिन सक्दैन कि ? प्रदेश संरचनालाई संघको शाखाको रूपमा हेर्ने र त्यसै अनुरूपको व्यवहार गर्ने प्रवृत्ति देखिन्छ। जुन कुरा संविधानको मर्म र भावनाविपरीत हो। संघीय संविधान लागू भएयता संघमा पटकपटक सरकार फेरिइरहेको, सरकारमा सामेल हुनेसम्मको हैसियत भएका दलका नेताहरूले पटकपटक सरकारको नेतृत्व गरेको र मधेस प्रदेशका सरकार प्रमुखले १५ महिनाको अवधिमा चौथो पटक विश्वासको मत लिएको अवस्था छ । कोशी प्रदेशमा १५ महिनाको अवधिमा पाँचवटा सरकार गठन भएका छन् । यसरी सरकार फेर्ने विकृति संघमा भन्दा प्रदेशमा बढी देखिन्छ । संघमा समीकरण फेरिनेबित्तिकै त्यसकै आधार र प्रभावमा प्रदेश सरकारहरू बन्ने र भत्किने अभ्यासले नेपालको संघीय अभ्यास अप्ठेरोमा परेको छ । प्रदेश संरचनाको (प्रदेश सरकार) औचित्यतामाथि नै प्रश्न उठ्ने अवस्थाको निर्माण भएको छ । संघीय संविधान लागू भएयता मुलुकमा सुशासनको अभाव, व्यापक भ्रष्टाचार, दलीयकरणको भद्दा अभ्यास, अस्थिर र कमजोर सरकार गठन मात्र होइन सत्ता केन्द्रीत राजनीतिमा दलहरू सक्रिय रहनु, व्यापक नैराश्यताको स्थिति, निष्ठाको राजनीतिको अभाव, विकास निर्माणले गति लिन नसक्नु, आर्थिक मन्दिको अवस्था, रोजगारीको अभाव र विधि, पद्धति र प्रक्रियागत आधारमा हिँड्न नखोज्ने प्रवृत्तिको विकास हुनु आदि कारणहरूले संघीय लोकतान्त्रिक प्रणाली समक्ष चुनौतीहरू खडा भएको छ । यसले संघीयता विरोधीहरूलाई हौसला मिलेको छ । संघीय सरकार मात्र नेपालको राज्य शक्तिको प्रयोग संघ, प्रदेश र स्थानीय तहले गर्ने सम्बन्धमा संविधानले गरेको व्यवस्था उपयुक्त र जायज हुँदाहुँदै पनि नेतृत्व वर्गमा रहेको केन्द्रीयता अर्थात् एकात्मक सोंचको कारण राज्यशक्तिको प्रयोग संविधानतः प्रयोग हुन सकिरहेको छैन । जसले गर्दा संघीयतालाई प्रभावकारी रूपमा अगाडि बढाउन आवश्यक कानुनको निर्माणमा विलम्ब हुन पुगेको छ । संघीय कानुनहरूको निर्माण हुन नसक्दा प्रदेशले आफूलाई परिभाषित, व्यवस्थित र प्रभावकारी बनाउन आवश्यक कानुन निर्माण गर्न सकिराखेको छैन । संघीय कानुनको अभावमा प्रदेश व्यवस्थापिकाले निर्माण गरेका कानुनहरू लागू हुन सक्ने अवस्था छैन । आजसम्मको संघ र शीर्ष नेतृत्व वर्गको व्यवहार हेर्दा प्रदेश संरचनालाई संघको शाखाको रूपमा हेर्ने र त्यसै अनुरूपको व्यवहार गर्ने प्रवृत्ति देखिन्छ । जुन कुरा संविधानको मर्म र भावना विपरीत हो । प्रदेशलाई बलियो र प्रभावकारी बनाउने हो भने सम्बन्धित राजनीतिक दलले प्रदेशमै क्रियाशील र प्रदेशका जनताप्रति उत्तरदायी अर्थात् त्यहाँको विकास निर्माणमा समर्पित व्यक्तिलाई मात्र प्रदेश व्यवस्थापिकामा प्रवेश पाउने आधार निर्माण गर्नु पर्दछ । हाम्रो अहिलेसम्मको संघीय अध्यासको कमी, कमजोरीहरूको राम्रोसँग अध्ययन गरी प्रदेश संरचनालाई स्वायत्त, दिगो र प्रभावकारी बनाउन संशोधनका माध्यमबाट संविधानमा परिमार्जन गर्न पछि हट्नु हुँदैन । यी माथि उल्लेखित विषयहरूमा मात्र पनि सुधार हुन सके प्रदेश प्रभावकारी हुने र संघीय प्रणाली सुदृढ हुने आधार निर्माण हुनेछ । संविधान अर्थात् संघीयता कार्यान्वयनको दृष्टिकोणबाट साढे आठ वर्षको समय लामो नभए पनि स्थिर, शान्त र समुन्नत नेपाल देख्न र भोग्न चाहना राख्ने हुटहुटी बोकेका नेपालीहरूका लागि यो छोटो समय पनि होइन । निरन्तरको अभ्यास परिमार्जनबाट मात्र लोकतन्त्र र संघीयताले संस्थागत हुने अवसर पाउँछ । निरन्तरतामा परिवर्तन नेपालको स्थायित्वको आधार हो । प्रदेशस्तरीय नेतृत्वले जबसम्म संघीय सरकार विघटन हुनेबित्तिकै प्रदेश सरकारको समीकरण परिवर्तन हुने विद्यमान अवस्थाको अन्त्य गर्न सक्दैन । जबसम्म प्रदेश सरकारको स्थायित्व र प्रभावकारिताका लागि जिम्मेवार र प्रतिबद्ध हुँदैनन प्रदेश प्रभावकारी हुन सक्दैन । संघीय संरचनाअन्तर्गतको प्रदेश संरचनालाई दिगो र प्रभावकारी बनाउने जिम्मा आज सबैको काँधमा छ । संघीय लोकतान्त्रिक गणतन्त्रात्मक संसदीय शासन प्रणालीलाई सुदृढ र संस्थागत गर्न संविधानको प्रभावकारी कार्यान्वयनको विकल्प हामीसँग छैन । जसका लागि संविधानलाई अक्षर र भावनाअनुसार सही रूपमा कार्यान्वयन गर्नु जरुरी छ । यस्तो चुनौतीपूर्ण कार्य सम्पन्न गर्नका लागि व्यापक रूपमा राष्ट्रिय सहमतिको आवश्यकता पर्छ नै साथै लोकतान्त्रिक मूल्य र आदर्शअनुसार असल र जवाफदेहीपूर्ण राजनीतिक संस्कारको पनि विकास हुनु आवश्यक हुन्छ ।"
एन्फा महिला लिगमा वालिङ नगरपालिकाले सहज जित,"काठमाडौं : राजधानीमा जारी एन्फा महिला लिगमा वालिङ नगरपालिकाले सहज जित हासिल गरेको छ। सातदोबाटोस्थित एन्फा कम्प्लेक्समा बिहीबार भएको खेलमा कर्णाली प्रदेशलाई ४० गोल अन्तरले पराजित गर्दै वालिङले सहज जित हासिल गरेको हो। वालिङका लागि ज्याक्लीन नास्सालीले १०, ४१ र ७२ औं मिनेटमा गोल गर्दै ह्याट्रिक पुरा गरिन् भने चौथो गोल सुक्रिया मियाले ९० औं मिनेटमा गरिन्। त्यसअघि बिहीबार नै भएको पहिलो खेलमा कोशी प्रदेशले बागमती युथ क्लबलाई पराजित गर्यो। खेलमा कोशीले बागमती युथ क्लबलाई २१ ले पराजित गरेको हो। जितसँगै कोशीले दुई खेलबाट ६ अंक जोडेको छ। समान खेल खेलेको बागमतीको भने तीन अंक छ। कोशीकी समीक्षा मगरले एक गोल गरिन्। यस्तै बागमतीकी विष्णुमाया बलले एक गोल गर्दा दिव्या मगरले आत्मघाती गोल गर्न पुगिन्। एन्फाको आयोजनामा जारी लिगमा लिगमा १० टिमको सहभागिता रहेको छ।"
"एनपीएलको ८ फ्रेन्चाइज टिम मालिक घोषणा, सबैभन्दा बढीमा बिक्यो टिम पोखरा","काठमाडौं : नेपाल प्रिमियर लिग (एनपीएल)का ८ फ्रेन्जाइज टिमका मालिकको टुंगो लागेको छ। नेपाल क्रिकेट संघ (क्यान)ले फ्रेन्जाइज टिमका मालिकहरूको नाम सार्वजनिक गरेको छ। क्यानका अनुसार सबैभन्दा महँगोमा टिम पोखरा बिकेको छ। पोखरालाई नेपाल टी२० प्रालिले ३ करोड ५७ लाखमा किनेको छ। त्यस्तै दोस्रो महँगोमा टिम काठमाडौं बिकेको छ। काठमाडौंलाई कान्तिपुर पब्लिकेशनले ३ करोड ३३ लाख ३३ हजार ३३९ रुपैयाँ किनेको क्यानले जनाएको छ। त्यस्तै जनकपुरलाई ड्रीम स्पोर्ट्सले २ करोड ५ लाख, लुम्बिनीलाई फर्चुना हेल्थ केयरले १ करोड ८६ लाख ४ रुपैयाँ, चितवनलाई चितवन मेडिकल कलेजलाई १ करोड ७६ लाख १ हजार, सुदूरपश्चिमलाई इम्पायर स्पोर्ट्सले १ करोड ६८ लाख ८८ हजार ८८८ रुपैयाँ, विराटनगरलाई म्याड ड्रीम्स स्पोर्ट्सले क करोड ५१ लाख र कर्णालीलाई हिमालयन बिल्डर्सले १ करोड ११ लाख ७० हजारमा किनेको हो। क्यानले आगामी मंसिर १५ गतेदेखि पुस ६ गतेसम्म नेपाल प्रिमियर लिग आयोजना गर्दैछ।"
बाढीपीडित जलविद्युतका माग पूरा गर्न नसके हात उठाइदिनुस् : इप्पान अध्यक्ष,"काठमाडौं : स्वतन्त्र ऊर्जा उत्पादकहरुको संस्था, नेपाल (इप्पान)का अध्यक्ष गणेश कार्कीले ऊर्जा, जलस्रोत तथा सिँचाइ मन्त्रालयलाई बाढी पीडित जलविद्युतका माग पूरा गर्न नसके हात उठाउन आग्रह गरेका छन्। बुधबार मन्त्रालयमा भएको छलफलमा अध्यक्ष कार्कीले सरकारले आश्वासन मात्र दिएकाले पीडित आयोजना थप पीडामा पिल्सिनु परेको भन्दै माग पूरा नगर्ने हो भने सक्दिन भनेर हात उठाउनुपर्ने बताएका हुन्। बाढी प्रभावित आयोजनाले फोटो भिडियो सहितका प्रमाण ल्याएर मन्त्रालयमा पेश गरे, मन्त्रालयले दुई चार ठाउँमा सिफारिस पनि गर्यो । तर, राहत कसैले पाएनन्, कतैबाट केही पनि काम भएन, कार्कीले भने। उनले बाढीपीडित आयोजनाका विषय मात्र नभएर ऊर्जा क्षेत्रमा देखिएका विभिन्न समस्याहरू लिएर मन्त्रालयका मन्त्री, सचिव र सहसचिवहरूसम्म पटक पटक निवेदन गर्दा पनि माग पूरा नगरिदिएकोमा आक्रोस व्यक्त गरे। दैवी प्रकोप, विस्फोटक पदार्थको अभाव, रुस युक्रेन युद्धका कारण सामान आयातमा भएको अवरोध, वन तथा भूमिसँग सम्बन्धित समस्याका कारण तोकिएको समयमा कुनै पनि जलविद्युत आयोजना पुरा हुन नसकिरहेकोले सबै आयोजनाको आरसीओडी (व्यापारिक विद्युत उत्पादन सुरु गर्नुपर्ने मिति)को म्याद २ वर्ष थप गर्न पटक पटक सबै निकायमा पहल गर्दा पनि काम नभएको बताए। अध्यक्ष कार्कीले ४ वर्षदेखि रोकिएका करिब १३ हजार मेगावाट क्षमताका आयोजनाको पीपीए (विद्युत खरिद विक्री सम्झौता)खुलाउनु पर्ने, जलवायु परिवर्तनका कारण हाइड्रोलोजीको समस्या बढ्दै गएकाले सबै आयोजनाको हाइड्रोलोजी पेनाल्टी खारेज गर्नुपर्ने, वन र भूमि सुधारका समस्या समाधान गर्नुपर्ने, २८ हजार ५०० मेगावाटको मार्गचित्र अघि बढाउनुपर्ने र विद्युत विधेयकमा निजी क्षेत्रले उठाइरहेका प्रश्नहरूको उत्तर नखोजी विधेयक ल्याउन नहुने लगायतका विषयमा ऊर्जा मन्त्री दीपक खड्का, सचिव गोपालप्रसाद सिग्देल र वरिष्ठ ऊर्जा विज्ञ प्रवल अधिकारीको ध्यानाकर्षण गराएका छन्।"
"दोहोरो अंकले घटेर बन्द भयो सेयर बजार, कारोबार रकम ९ अर्बमा झर्यो","काठमाडौं : साताको अन्तिम कारोबार दिन बिहीबार नेप्से परिसूचक दोहोरो अंकले घटेर बन्द भएको छ। नेप्से परिसूचक १२१० अंकले घटेर २७२७३६ बिन्दुमा पुगेको छ। सेन्सेटिभ इण्डेक्स ०४८ प्रतिशतले घटेर ४८६३६ बिन्दुमा अडिएको छ। नेप्से ओरालो लागेसँगै कारोबार रकम पनि बुधबारको तुलनामा घटेको छ। यसदिन ३१६ स्क्रिप्सको २ करोड २ लाख ५३ करोड ९९३ कित्ता सेयर ९ अर्ब ६५ करोड १५ लाख १३ हजार २४६ रुपैयाँमा खरिदबिक्री भए। बुधबार १२ अर्ब ९२ करोड रुपैयाँ बराबरको सेयर खरिदबिक्री भएको थियो। बुधबार नेप्से परिसूचक ९०७३ अंकले घटेर २७३९४६ विन्दुमा अडिएको थियो। यसदिन एउटा मात्रै कम्पनीको सेयर सकारात्मक सर्किट लेभलमा कारोबार भयो। आत्मनिर्भर लघुवित्त वित्तीय संस्थाको सेयर १० प्रतिशतले बढेको हो। युनिक नेपाल लघुवित्त वित्तीय संस्थाको सेयर ९१४ प्रतिशतले बढ्दा नेस्डो समृद्धि लघुवित्त वित्तीय संस्थाको ८४३,अपर हेवाखोला हाइड्रोपावरको ७९२ र गुडविल फाइनान्सको सेयर ७८३ प्रतिशतले बढ्यो। आज नेपाल फाइनान्सका लगानीकर्ताले भने गुमाए। सो कम्पनीको सेयर ८९१ प्रतिशतले घट्यो। ४० करोड बढि मूल्यको सेयर कारोबार गरी नेपाल फाइनान्स शीर्षस्थानमा रह्यो। यसैगरी नेपाल फाइनान्सको ३४ करोड,गुडविल फाइनान्स र हिमालयन रिइन्स्योरेन्सको २९२९ करोड र अपी पावर कम्पनीको २२ करोड मूल्य बराबरको सेयर कारोबार भयो। कारोबारमा आएका स्टक्समध्ये १०१ वटाको मूल्य बढ्यो भने १३८ वटाको घट्यो। पाँच स्टक्सको मूल्य भने आज स्थिर रह्यो। दुई समूहको उपसूचकबाहेक अन्य समूहको उपसूचक नकारात्मक देखिएका छन्। माइक्रो फाइनान्सको १६८ र ट्रेडिङ समूहको उपसूचक ०१६ प्रतिशतले बढ्यो।"
प्री ओपन सेसनमा नेप्से परिसूचक सामान्य अंकले बढ्यो,काठमाडौं : साताको अन्तिम सेयर कारोबार दिन बिहीबार प्री ओपन सेसनमा नेप्से परिसूचक सामान्य अंकले बढेको छ। नेप्से परिसूचक ०७४ अंकले बढेर २७४०२१ विन्दुमा पुगेको छ। यो समयमा ४७ स्क्रिप्सको ४ हजार ५६७ कित्ता सेयर २५ लाख ८० हजार ४४८ रुपैयाँमा खरिदबिक्री भए। कारोबारमा आएका २० स्टक्सको मूल्य बढ्दा २१ वटाको घट्यो। बाँकी ४ स्टक्सको मूल्य स्थिर रहेको छ।
अरुण तेस्रोको प्रसारण लाइनमा देखिएका समस्या समाधान गर्न ऊर्जामन्त्रीको निर्देशन,"काठमाडौं : ऊर्जा, जलस्रोत तथा सिँचाइमन्त्री दीपक खड्काले अरुण तेस्रो जलविद्युत आयोजनाको प्रसारण लाइन विस्तारमा देखिएका समस्या समाधान गर्न निर्देशन दिएका छन्। अरुण तेस्रो जलविद्युत आयोजना, लगानी बोर्ड र पाँच जिल्लाका प्रमुख जिल्ला अधिकारीसँगको भर्चुअल बैठकमा बोल्दै मन्त्री खड्काले समस्या देखाउने मात्र नभई समाधानमा केन्द्रित हुन निर्देशन दिएका हुन्। विजुली उत्पादन गर्ने समय एक दिनमात्र ढिला हुँदा पनि राज्यले करोडौँको घाटा बेहोर्नुपर्छ, आयोजना र सिंगो मुलुकमा यसको प्रभाव पर्ने भएकाले समयमै सम्पन्न र वितरण हुनेगरी सानातिना समस्यालाई समाधान गर्नुपर्छ,उनले भने। ऊर्जामन्त्री खड्काले सन् २०३५ सम्म नेपालमा २८ हजार ५०० मेगावाट विद्युत उत्पादन गर्ने लक्ष्य सरकारले लिएकाले उक्त लक्ष्य पूरा गर्न आयोजना, प्रमुख जिल्ला अधिकारी र लगानी बोर्डको योगदान महत्वपूर्ण रहेको बताए। उनले स्थानीय जनप्रतिनिधि, निर्माण कम्पनीसँग सहकार्य गरेर समस्याको समाधान गर्नुपर्नेमा जोड दिए। आयोजनालाई अगाडि बढाउनका लागि कहाँ कहाँ अवरोध छन्, त्यससँग सम्बन्धित व्यक्तिहरू को को हुन्, त्यसको पहिचान गरेर प्रमुख जिल्ला अधिकारीले समाधान गर्न लाग्नुहुनेछ भन्ने विश्वास मैले लिएको छु, उनले भने। स्थानीय स्तरमा देखिएका समस्या समाधानका लागि सरकारले समेत सहयोग गर्नै उनको भनाइ थियो। ऊर्जामन्त्री खड्काले अरुण तेस्रो जलविद्युत आयोजनालाई अगाडि बढाउने कुरामा प्रधानमन्त्रीको समेत चासो र चिन्ता रहेकाले यसलाई समयमै सम्पन्न गर्नुपर्ने बताए। उनले ऊर्जा क्षेत्रको समग्र विकासका लागि निजी क्षेत्रलाई साथमा लिएर अगाडि बढ्नुपर्ने बताए। ऊर्जा मन्त्रालयका सचिव गोपालप्रसाद सिग्देलले आयोजना निर्माणका क्रममा देखिएका समस्या समाधानका लागि मन्त्रालयले सहयोग गर्ने बताए। उनले ऐलानी जग्गा प्राप्तिका लागि मन्त्रिपरिषदमा प्रस्ताव लैजाने गरिएको भन्दै त्यस्ता जग्गा भए लगानी बोर्डमार्फत मन्त्रिपरिषदमा प्रस्ताव पेश गर्नुपर्ने उल्लेख गरे।"
चाइना साउदर्न एयरलाइन्सले पर्यटनमन्त्रीसँग भन्यो : भैरहवा र पोखरामा उडान भर्न उत्साहित छौं,"काठमाडौं : संस्कृति, पर्यटन तथा नागरिक उड्डयनमन्त्री बद्री पाण्डे र चाइना साउदर्न एयरलाइन्सका प्रतिनिधिबीच भैरहवा र पोखरा अन्तर्राष्ट्रिय विमानस्थलमा हवाई उडान भर्ने विषयमा छलफल भएको छ। बिहीबार एयरलाइन्सका प्रतिनिधिले मन्त्री पाण्डेलाई भेटेर पोखरा र भैरहवामा उडान भर्न आफूहरू उत्साहित रहेको बताएका हुन्। ४० वटाभन्दा बढी मुलुकमा सेवा दिँदै आएको चीनको एक नम्बर एयरलाइन्सको रूपमा रहेको चाइना साउदर्न एयरलाइन्सले नेपालमा समेत आफ्नो सेवा उत्कृष्ट रहेको दाबी गरेको छ। चीनको गौन्जाउबाट हाल काठमाडौंमा नियमित रूपमा उडान भर्दै आएको एयरलाइन्सले पोखरा र भैरहवा उडानका लागि मन्त्री पाण्डेले नीतिगत रूपमा गरेको सुधारको प्रशंसा गरेको थियो। एयरलाइन्सले पोखरा र भैरहवास्थित अन्तर्राष्ट्रिय विमानस्थलमा उडान भर्ने कुराको स्वागत गर्दै मन्त्री पाण्डेले भने, तपाईंहरू पर्यटकीय राजधानी पोखरा र भगवान गौतम बुद्धको जन्मस्थल भैरहवा उडान भर्ने कुरामा स्वागत गर्न चाहन्छु। यसले द्विपक्षीय हित आपसी सम्बन्ध विस्तारमा समेत फाइदा पुग्ने छ। तपाईंहरूको नियमित उडानले नेपाल र चीन दुबै मुलुकलाई फाइदा पुग्ने छ। मन्त्री पाण्डेले नेपाल एयरलाइन्सले चाइना साउथ एयरलाइन्सबाट हवाई सुरक्षाबारे लाभ लिने समेत प्रस्ट पारेका छन्। मन्त्री पाण्डेले हवाई उडानका क्रममा नेपाली पक्षबाट केही कमजोरी भएको भए पनि सो बारेमा आफूलाई जानकारी गराउन अनुरोध गरेका थिए। त्यसै गरि द्विपक्षीय हित र आपसी सम्बन्ध थप सुदृढ पार्न हवाई क्षेत्रले प्रभावकारी भूमिका निर्वाह गर्ने समेत बताए।"

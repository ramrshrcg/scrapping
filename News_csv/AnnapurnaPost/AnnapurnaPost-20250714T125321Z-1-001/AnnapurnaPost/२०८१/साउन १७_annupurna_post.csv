शीर्षक,विवरण
स्वास्थ्य बिमाको रणनीति,"न हिजोको कमजोरीबाट कुनै पाठ सिक्यौं न त असल अभ्यास नै पछ्यायौं। सरकारले स्वास्थ्य बिमाको रकम सरकारी स्वास्थ्यसंस्थालाई भुक्तानी नगरेको सात महिना भइसक्यो। चिकित्सा विज्ञान राष्ट्रिय प्रतिष्ठान वीर अस्पताल, त्रिभुवन विश्वविद्यालय शिक्षण अस्पताल महाराजगन्जजस्ता ठूला अस्पतालका निर्देशकहरूको दुःखेसो सार्वजनिक भएको छ। अन्नपूर्ण पोस्ट् राष्ट्रिय दैनिकमा मंगलबार प्रकाशित समाचारबाट स्वास्थ्य बिमाको पद्धति र प्रवृत्तिको एउटा दुःखान्त पक्ष उजागर भएको छ। वास्तवमा हामीले न हिजोको कमजोरीबाट कुनै पाठ सिक्यौं न त असल अभ्यास नै पछ्यायौं। मुलुकमा स्वास्थ्य बिमा कार्यक्रम सुरु भएको एक दशक पुग्न लाग्यो। २०७२ सालदेखि सुरु भएको स्वास्थ्य बिमाको प्रभावकारिताको महसुस नागरिकले गर्न सकेका छन् कि छैनन् ? यसबारे यसअघि नै अनुगमन हुनुपथ्र्यो। विडम्बना नियमित अनुगमन हुन नसकेकै कारण संघीय राजधानीमा रहेका ठूला सरकारी अस्पतालले गुनासो गर्नु परिरहेको छ। भुक्तानीको लागि हारगुहार गर्नुपर्ने अवस्था आएको छ। यो गुनासो अस्वाभाविक होइन। किनभने बिमाबाट प्राप्त रकमले एक्सरे मेसिनलगायत अन्य अत्यावश्यक उपकरण, औषधि, रिएजेन्टलगायतका सरसामग्री खरिद गर्नुपर्ने हुन सक्छ। अहिले मुलुकभर स्वास्थ्य बिमा कार्यक्रममा ४ सय ४० वटा सेवा प्रदायक संस्था आबद्ध भइसकेको तथ्यांक छ। कतिपय अस्पतालले बिमा कार्यक्रमबाट करारमा कर्मचारी नियुक्ति गरेका हुन्छन्। ती कर्मचारीलाई समयमा तलब दिनुपर्ने हुन्छ। स्वास्थ्य बिमा कार्यक्रममा आबद्ध स्वास्थ्य संस्थामा नियमित अनुगमन किन हुँदैन ? सात महिनासम्म बिमा रकम भुक्तानी नहुनु स्वास्थ्य मन्त्रालय एवं राष्ट्रिय बिमा बोर्डको कमजोरी हो। डरलाग्दो जानकारी त यो दिइएको छ कि कतिपय स्वास्थ्य संस्थाले फर्जी बिल बनाएका छन्। हुन सक्छ, कतिपय स्वास्थ्य संस्थाले गलत नियतका साथ यस किसिमको कार्य गरेका होलान्। यस्तो किन गरेका होलान् ? यसको कारण खोज्नु पर्दैन ? जरो पत्ता लगाउनु पर्दैन ? सरोकारवाला निकायले नियमित अनुगमन नगरेका कारण यो हुन गएको हो। बिमा बोर्डले नियमित अनुगमन गर्ने पद्धति बसेको भए सेवा प्रदायक संस्थाले फर्जी बिल बनाएर रकम दाबी गर्ने आँट नै गर्दैनथे। बिरामीको टिकट, प्रेसक्रिप्सन, औषधि खरिदलगायतका विषयमा कागजात ठीक छ भने रकम भुक्तानीमा ढिलासुस्ती गर्नु हुँदैन। सरकारी स्वास्थ्य संस्थामा नौ अर्ब रकम भुक्तानी बाँकी हुनु लाजमर्दो कुरा हो। बिरामीको अनावश्यक जाँच परीक्षण वा औषधि प्रेसक्राइब गरेर बिमाको दुरुपयोग गरेको पनि हुन सक्छ। यदि त्यस्तो गल्ती गरेका सेवाप्रदायकको समयमै अनुगमन, निरीक्षण र तथ्य जाँच गरिनु पर्छ। सेवा प्रदायक संस्थाले पनि बिमाको दाबी रकमका साथ कागजातसहित आवश्यक प्रमाणहरू नियमित रूपमा महिनैपिच्छे बिमा बोर्डमा पठाउनु पर्छ। हरेक महिनाको पहिलो साताभित्र भुक्तानीको लागि सबै कागजपत्रसहितको डकुमेन्ट पठाइसक्नुपर्ने नियम बनाई यथाशीघ्र कार्यान्वयन गर्नु जरुरी छ। स्वास्थ्य संस्थाले ६ महिना वा एक वर्षको अवधिमा एक पटक पठाउने गरेका छन् भने त्यो यथाशीघ्र बन्द गर्नुपर्छ। राष्ट्रिय बिमा बोर्डमा इमेलबाट भए पनि पठाउन सकिने सरल व्यवस्था गर्नुपर्छ। बिमा बोर्डले त्यसको भेरिफिकेसन तत्काल गर्नुपर्छ। सेवा प्रदायक स्वास्थ्य संस्थाले पठाएको कागजात अपर्याप्त छ वा वा शंकास्पद छ भने तत्काल पत्र काट्न बिमा बोर्डलाई कसैले रोकेको छैन। फर्जी बिल बनाउनुमा गलत नियत जोडिएको पनि हुन सक्छ। कहिलेकाहीँ मानवीय त्रुटि भएको पनि हुन सक्छ। यसमा भेरिफिकेसन दायित्व बिमा बोर्डको हो। फेरिफिकेसन हुने बित्तिकै रकम भुक्तानी गरिहाल्ने पद्धति बसेको भए अस्पतालका निर्देशकहरूले ७ महिनासम्म पनि गुनासो गरिरहन पर्दैनथ्यो। त्यसैले स्वास्थ्य बिमाका सन्दर्भमा दिगो किसिमको स्वस्थ्य प्रणाली स्थापित गर्नुपर्ने आवश्यता छ। सेवा प्रदायक स्वास्थ्य संस्थाको बाँकी रहेको ९ अर्ब रुपैयाँ ढिलोचाँडो भुक्तानी होला। तर, महŒवपूर्ण पक्ष स्वास्थ्य बिमाबाट नेपाली नागरिकले गुणस्तरीय सेवा पाएका छन् कि छैनन् ? भन्ने नै हो। यदि स्वास्थ्य बिमा सफल गराउने हो भने स्वास्थ्य संस्थाको वर्गीकरणअनुसार चिकित्सकीय सेवा, उपकरण, मेसिनको व्यवस्था गर्नु जरुरी छ। सेवाप्रवाह गुणस्तरीय, चुस्त र प्रभावकारी भएमा मात्र बिमितहरूको संख्या बढ्छ। नवीकरण गर्ने संख्यामा पनि वृद्धि हुन्छ। फलस्वरूप बिमा कोषमा पैसा संकलन हुन्छ। त्यो पैसा परिचालित गर्न सहज हुन्छ। स्वास्थ्य बिमालाई प्रभावकारी बनाउनुपर्ने खाँचो देखिएको छ। नवनियुक्त स्वास्थ्य तथा जनसंख्या मन्त्री प्रदीप पौडेलले पनि स्वास्थ्य बिमाको स्रोत सुनिश्चित गराई प्रभावकारी बनाउने प्रतिबद्धता व्यक्त गर्नु सकारात्मक छ। त्यसका लागि सेवा प्रवाहलाई नै चुस्त, दुरुस्त पार्नु जरुरी छ। बिमितले गुणस्तरीय स्वास्थ्य सेवा पाइरहेका छन् कि छैनन् ? स्वास्थ्य मन्त्रालयले तोकेअनुसार सेवा प्रदायक स्वास्थ्य संस्थाले सेवा प्रवाहको न्यूनतम मापदण्ड पूरा गरेका छन् कि छैनन् ? यो हेर्ने दायित्व स्वास्थ्य मन्त्रालयको अनुगमन गुणस्तर महाशाखा र बिमा बोर्डको पनि हो। अस्पतालले २० प्रतिशत फाइदा लिँदा सरकारलाई झन्डै ७५ प्रतिशत घाटा व्यहोर्ने अवस्था हुनु हुँदैन। अस्पतालले पनि फर्जी बिल बनाएर रकमको लागि दाबी गर्नु हुँदैन। जे भएको हो, त्यसको सही कागजात पठाउनु पर्छ। अनावश्यक जाँच गर्ने वा औषधि प्रेसक्राइब पनि गर्नु हुँदैन। जस्तो, सिटिस्क्यान गर्नुपर्ने अवस्थामा गर्नु पनि पर्छ। तर धेरै सिटिस्क्यान गराउनु पनि स्वास्थ्यको लागि राम्रो त होइन। व्यक्ति लडेको वा होसमा छ। बान्ता पनि गरेको छैन भने टाउकोको सिटिस्क्यान किन गरिरहनु पयो ? ढाडमा सामान्य चोट लागेको छ भने एमआरआई गरिहाल्नु पर्छ र ? हो, यस खालको नचाहिँदो कार्य भएको छ कि छैन ? अनुगमन हुनु पयो। बढी इन्भेस्टिगेसन गरिएको छ कि ? नचाहिने जाँच र औषधि लेखिएको छ कि ? नचाहिने प्रोसिड्युर पो गरिएको छ कि ? यस कुराको अनुगमन गर्नु पयो। सरकारले ९६ हजार ५ सय रुपैयाँको हिसाब त गर्नु पयो नि ! बिमितले ३५ शय दिएर एक लाखको उपचार लिन पाउने अधिकार खोज्छ भने राज्यले पनि प्रतिबिमित ९६ हजार ५ सय बढी दिइराख्दा खेरि सेवा प्रदायक संस्थाको अनुगमन त गर्नै पर्नै हुन्छ। स्वास्थ्य तथा जनसंख्या मन्त्री प्रदीप पौडेलले स्वास्थ्य बिमालाई प्रभावकारी बनाउन केही परिमार्जनको आवश्यकता रहेको धारणा सार्वजनिक गरेका छन्। हो, वास्तवमा स्वास्थ्य बिमालाई प्रभावकारी गराउनै पर्छ। बिमा ऐनमा संशोधनभन्दा बिमा बोर्डको कार्यकारी तहमा संरचनात्मक सुधार गर्नुपर्छ। किनभने स्वास्थ्य मन्त्रालयमा १२औं तहका विशेषज्ञहरूको जिम्मेवारी अतिरिक्त सचिवको छ। तर, जवाफदेहिता र उत्तरदायित्व केही पनि छैन। त्यसैले बिमा बोर्डको कार्यकारी तहमा प्रमुख विशेषज्ञ रहँदा स्वास्थ्य मन्त्रालयसँग समन्वय गर्न सहज हुन्छ। बिमा लागू भएका अस्पतालमा जनशक्ति होस् वा उपकरण, रिएजेन्ट पठाउने कार्यमा सरलीकरण हुन्छ। बोर्डमा जुझारु लेखा अधिकृतको व्यवस्था गर्दा फर्जी बिल बनाउने प्रवृत्तिको अन्त्य हुन सक्छ। त्यसैले बिमा बोर्डको संरचनामा नै परिमार्जन गरेर १२औं तहको प्रमुख विशेषज्ञलाई कार्यकारी तहमा राख्नुपर्छ। प्रमुख विशेषज्ञलाई कार्यकारी तहमा नियुक्त नगर्दासम्म स्वास्थ्य बिमा कार्यक्रम सफल हुँदैन। स्वास्थ्य सेवा प्रवाहका क्रममा सेवाको गुणस्तर, प्रभावकारिता, दक्षता र जवाफदेहितामा सुधार ल्याउन अनुगमन हुनु आवश्यक छ । सेवा प्रदायक संस्थाले सही सेवा प्रवाह गरेका छन् भने भुक्तानीको लागि कन्जुस्याइँ गर्नु हुँदैन। दत्तचित्त भएर सेवा प्रवाह गरिरहेका स्वास्थ्य संस्थाहरूलाई भुक्तानीमा ढिलाइ गरेर राज्यले प्रताडित गर्नु हुँदैन। डा प्याकुरेल, स्वास्थ्य तथा जनसंख्या मन्त्रालयका पूर्वप्रमुख विशेषज्ञ हुन् ।"
उपभोक्तालाई खुसी बनाएका छौं,"एक वर्ष अघिसम्म पाल्पा सदरमुकाम तानसेनमा वर्षायाममा ५ दिनमा एकपटक, हिउँद तथा सुक्खा याममा साता दिनदेखि १२ दिनमा एक पटक उपभोक्ताको धारामा खानेपानी वितरण हुँदै आएको थियो । तानसेन नगरपालिकाको अग्रसरतामा पुरानो समिति विघटन गरी नयाँ तदर्थ समिति बन्यो । तदर्थ समिति बनेको ६ महिनामै पाल्पामा सबै पक्षको प्रतिनिधित्व हुने गरी तानसेन खानेपानी उपभोक्ता समिति गठन भयो । निर्वाचन लगत्तै अध्यक्षदेखि सदस्यलाई फरकफरक कामको जिम्मेवारी बाँडफाँट गरियो । सबैले १५१५ दिनमा आआफ्नो कामको विषयमा बैठकमा छलफल गर्दै आएका छौं । काममा निकै सुधार भएको छ । अहिले उपभोक्ताको घरघरमा एक दिन बिराएर धारामा पानी वितरण गर्दै आएका छौं । अब हामी थप ३० लाख लिटरको रिजर्व ट्यांकी निर्माणको अभियानमा जुटेका छौं । रिजर्व ट्यांकी निर्माण पूरा भएपछि तानसेनका उपभोक्तालाई दैनिक रूपमा पानी वितरण गर्ने काममा लाग्ने छौं । मोहनप्रसाद श्रेष्ठ अहिले तानसेनमा एउटा ग्राविटी फ्लो र ५ स्थानबाट लिफ्ट प्रणालीबाट पानी संकलन गरी वितरण गर्दै आएका छौं । खानेपानीका जीर्ण भएका पाइपहरू हटाएर नयाँ राख्ने, पानीको चुहावट रोक्ने, बिग्रिएका पानी तान्ने मोटरपम्प मर्मत गर्ने, सबै पम्प स्टेसनमा जगेडा मोटरको व्यवस्था गरेका छौं । नयाँ घर, ठूला उद्योग, होटल, विद्यालय, कलेज क्याम्पसहरूमा आवश्यकता अनुसारको पानी वितरणको व्यवस्था मिलाएका छौं । नयाँ घर तथा उद्योग, होटल निर्माणका लागि नगरपालिकाबाट अनुमतिपत्रको आधारमा तत्कालै धारा जोडिने व्यवस्था मिलाएका छौं । अहिले तानसेनमा २८ देखि ३० लाख लिटर पानीको आवश्यकता रहेकोमा सहज रूपमा पूर्ति गर्दै आएका छौं । यसपालि सुक्खायाममा समेत हामीले एक दिनको फरकमा उपभोक्तालाई पानी वितरण गर्न सफल भयौं । तानसेनमा पानीको समस्या हटेको सकारात्मक सन्देश दिन समिति सफल भएको छ । (श्रेष्ठ तानसेन खानेपानी उपभोक्ता समितिका अध्यक्ष हुन् ।)"
कूटनीतिक सम्बन्धमा सुधार,"अन्तर्राष्ट्रिय मञ्चमा मुलुकको कूटनीतिक क्षमता प्रदर्शन गर्ने जिम्मेवारी चौथो महिला परराष्ट्रमन्त्री डा आरजु राणाको काँधमा आएको छ। सन्तुलित एवं सौहाद्रपूर्ण सम्बन्ध कायम राख्दै अघि बढ्नुपर्ने चुनौती छ। सन् १८१६ मा नेपाल र भारतको तत्कालीन इस्ट इन्डिया कम्पनीसँग भएको सुगौली सन्धिपछि बेलायतसँग कूटनीतिक सम्बन्ध कायम भएको हो। कूटनीतिक स्थापना भएको १ सय ३१ वर्षपछि सन् १९४७ मा अमेरिकासँग दोस्रो कूटनीतिक सम्बन्ध कायम भएको थियो। सन् १९४७ मा भारत र सन् १९४९ मा फ्रान्स एवं सन् १९५५ मा चीन गर्दै सम्बन्ध कूटनीतिक सम्बन्ध गाँसिएको थियो। तत्कालीन राजा महेन्द्रको सक्रिय शासनकालको १७ वर्षमा २९ मुलुकसँग र राजा वीरेन्द्रको सक्रिय राजतन्त्रकालमा ४३ मुलुकसँग दैत्य सम्बन्ध राखेको पाइन्छ। नेपाललाई संयुक्त राष्ट्रसंघमा प्रवेश पाउन र सदस्य बन्न भने पेचिलो विषय बनेको थियो। सन् १९५५ डिसेम्बर १६ मा संयुक्त राष्ट्रसंघको नेपालसहित १६ राष्ट्र सदस्य भएका थिए। नेपालले पहिलो पटक सदस्यताको लागि सन् १९४९ जुलाई २२ मा तत्कालीन जनरल विजयशमशेर जबराले २७ पृष्ठको निवेदन लेखेर पठाएका थिए। सन् १९४९ को सेप्टेम्बरमा तत्कालीन सोभियत संघले भिटो प्रयोग गरी नेपाललाई सदस्यता प्रदान गर्नबाट रोकेको थियो। नेपालको हाल विभिन्न देशमा गरी ३० दूतावास छन्। त्यस्तै न्युयोर्क, जेनेभा र भियनामा गरी तीन स्थानमा संयुक्त राष्ट्रसंघीय स्थायी नियोग छन्। सात स्थानमा महावाणिज्य दूतावास छन्। सरकारले नेपालीहरूको स्थिति हेर्दै सहज गराउन २०८० साल कात्तिक २४ गते पोर्चुगलमा दूतावास खोल्ने निर्णय गरेको थियो। योसमेत गरी हाल ३१ दूतावास भएको छ। राष्ट्रसंघमा शान्ति सेना पठाउने राष्ट्रमा नेपाल पहिलो हो। त्यसैगरी संयुक्त राष्ट्रसंघअन्तर्गतको विभिन्न निकायहरूमा नेपालको उपस्थिति राम्रो छ। राष्ट्रसंघको मानवअधिकार परिषद्मा दुई पटक काम गरिसकेको छ। यसमा सन् २०१८ को जनवरीदेखि सन् २०२३ को डिसेम्बरसम्म रही उपस्थिति जनाएको थियो। सो परिषद्मा रहँदा सन् २०२० मा फेरि १५० देशको साथ पाएर ४७ राष्ट्र रहेको सो परिषद्मा नेपालले स्थान पक्का गरेको थियो। सन् २०२३ मा राष्ट्रसंघको आर्थिक र सामाजिक परिषद्को लागि दुई वर्षको लागि चुनाव जितेर सदस्य भएको छ। एसिया प्यासिफिकबाट १ सय ४५ मतसहित निर्वाचित भएको थियो जुन प्रशंसनीय हो। ५४ सदस्य राष्ट्र रहने यस परिषद्मा नेपाल भारी मत पाई चुनिनु भनेको कूटनीतिक जित हो। हाल आर्थिक र सामाजिक परिषद्मै रहेको नेपालले फेरि सो परिषद्को लागि सन् २०२९२०३१ को लागि आफ्नो उम्मेदवारी घोषणा गरेको छ। नेपालले संयुक्त राष्ट्रसंघको सुरक्षा परिषद्को अस्थायी राष्ट्र सदस्यको लागि सन् २०३७२०३८ को लागिसमेत उम्मेदवारी घोषणा गरेको छ। २०७६ सालमा तत्कालीन प्रधानमन्त्री केपी शर्मा ओलीको कार्यकालयमा नै यो निर्णय भएको थियो। त्यसमा जित निकाल्न सबै शक्ति लाउनुपर्ने हुन्छ। सन् १९६९७० र सन् १९८८८९ मा सुरक्षा परिषद्को अस्थायी राष्ट्र बनी भूमिका निर्वाह गरेको थियो। अन्तर्राष्ट्रिय मञ्चमा नेपालले आफ्नो धारणा राख्दा छिमेकीहरू चिढिने हुन् कि या अन्तर्राष्ट्रिय दातृ निकायहरू रिसाउने हुन् भनेर खासै बलियो उपस्थिति जनाउन सकेको छैन। रुसले युक्रेनलाई आक्रमण गर्नु साना राष्ट्रलाई शक्ति राष्ट्रले दमन गरेको हुँदा आवाज उठाउनु ठीक थियो। तर हामीलाई यो गलपासो भएको छ। भारत र चीनले राष्ट्रसंघमा रुसको विपक्षमा मत नदिई सन्तुलित रूपले बसेका थिए। तर, सुझबुझपूर्ण ढंगले नेपालले राष्ट्रसंघमा बोल्नुपर्छ। विभिन्न दलालहरूको प्रलोभनमा परी रुसमा भएको युद्धमा होमिनुपर्दा नेपालीले ज्यान गुमाएका छन्। हालै भारतीय प्रधानमन्त्री नरेन्द्र मोदीको रुस भ्रमणमा आपसी वार्तापछि भारतबाट रुसी सेनामा भर्ती गराइएका भारतीयलाई छोड्न रुस सहमत भएको छ। नेपालको परराष्ट्र मन्त्रीले पनि यो नजिरलाई दृष्टिगत गर्दै रुसलाई मनाउन सक्नुपर्छ। इजरायललाई राष्ट्रको मान्यता दिएर चर्चा कमाए पनि हमासको कब्जामा रहेका विपिन जोशीको उद्धार गर्न नसकेको अवस्था छ। यसमा नेपाल चुकेकै हो। पूर्वपरराष्ट्र सचिव भरतराज पौडेलले संसदीय समितिमा बोल्दै नेपालको दूतावास सानो साइजको रहेका र त्यसमै समेत पर्याप्त जनशक्ति नरहेको अभिव्यक्ति दिएका थिए। विदेशमा रहेका आधाभन्दा बढी मिसनहरू वैदेशिक रोजगारीको लागि गएका नेपालीको सेवामा लाग्नुपरेको उनको भनाइ थियो। नेपालजस्तै अन्य मुलुकमा रहेका दूतावासहरूको क्षमतासमेत बढी भएको र आर्थिक कठिनाइ र सीमित जनशक्तिकै कारण आर्थिक कूटनीतिहरूमा ध्यान दिन नसकेको उनको भनाइ थियो। नेपालले जुलाई १७, २०२४ मा किरिबातीसँग गरी हालसम्म १ सय ८३ देशसँग कूटनीतिक सम्बन्ध विस्तार गरेको छ। प्रश्न यहाँ छ कि यी सबै राष्ट्रले भोलिका दिन नेपाललाई समस्या आइपर्दा कसरी सहयोग गर्छन् ? यो मनन् गर्नुपर्छ। २०६५ सालपछि ५८ लाखभन्दा बढी नेपाली देशबाहिर रहेको सरकारी तथ्यांक छ। श्रमको लागि नेपालीले विश्वका १ सय ४४ मुलुकलाई गन्तव्य बनाउने गरेका छन्। वैदेशिक रोजगारीको लागि संस्थागत १ सय ११ र व्यक्तिगत १ सय ७८ देशमा नेपाली जाने हुँदा हाम्रो क्षमता विस्तार गर्नु जरुरी छ। पूर्वराजदूत रुद्र नेपालको संयोजकत्वमा गठित कार्यदलले २१ मंसिर, २०७५ मा टर्की, इटाली, केन्या, इन्डोनेसिया र सिंगापुरमा दूतावास थप्न त कतै हटाउन सुझाव दिएको थियो। बदलिँदो समयमा यो सुझावलाई समेत मनन् गर्न जरुरी छ। सन् २०२६ बाट विकासशील मुलुक हुन लागेको नेपाले कूटनीतिमा खरो उत्रन सक्नुपर्छ। नेपालले सन् २०२० मै गर्ने भनिएको सगरमाथा संवाद अझै हुन सकेको छैन। जलवायु परिवर्तन र हिमालको मुद्दासँग सम्बन्धित यो अन्तर्राष्ट्रिय डायलग गराउनु नेपालको लागि आवश्यक छ। बजेटमा परराष्ट्रलाई जम्मा ६ अर्ब ७७ करोड छुट्ट्याइएको छ। जुन दूतावासहरूको भाडा तिर्दै र कर्मचारीको तलबभत्तामै जान्छ। आर्थिक वर्ष २०८०८१ मा ७ अर्ब ११ करोड २० लाख बजेट विनियोजन गरिएको थियो। अन्तर्राष्ट्रिय उपस्थिति वृद्धि गर्न, आर्थिक कूटनीतिमा, जलवायु कूटनीति, डायस्पोरा कूटनीतिलगायतका विषयहरूमा केन्द्रित गर्नसमेत कम्तीमा एक प्रतिशत बजेट परराष्ट्रलाई छुट्ट्याउन पर्छ। सरकारले गत वर्ष नै कूटनीतिक नियोगहरूको पुनरावलोकन गर्ने भनेको थियो। जुन अझै भएको छैन। मुलुकको अन्तर्राष्ट्रिय उपस्थिति वृद्धि गर्न र नेपालको परराष्ट्र सम्बन्धमा पुनरावलोकन र निर्मम समीक्षा जरुरी छ।"
काभा वुमन्स नेसन्स भलिबल लिगमा नेपालको विजयी सुरुआत,"काठमाडौं : नेपालले काभा वुमन्स नेसन्स भलिबल लिगमा विजयी सुरुआत गरेको छ। बिहीबार त्रिपुरेश्वरस्थित राष्ट्रिय खेलकुद परिषद् (राखेप)को कभर्डहलमा भएको उद्घाटन खेलमा नेपालले श्रीलंकालाई ३० को सोझो सेटमा पराजित गरेको हो। पहिलो सेट नेपालले २५१९ ले जितेको थियो। त्यस्तै नेपालले दोस्रो सेट २५ १८ र तेस्रो सेट २५१९ ले आफ्नो पक्षमा पार्न सफल भयो। नेपालका तर्फबाट सुमित्रा रेग्मी र आरती सुवेदीले डेब्यू गरेका थिए। प्रतियोगितामा नेपाल, इरान, भारत, श्रीलंका र माल्दिभ्स सहभागी छन्। राउन्ड रोविन लिगपछि अंक तालिकाको पहिलो र चौथो तथा दोस्रो र तेस्रो बीच साउन २२ गते सेमिफाइनल हुनेछ। फाइनल र तेस्रो स्थानको खेल साउन २३ गते हुनेछ।"
मेरी छोरी पनि मसँगै खेलिरहेकी थिइन्,"पेरिस : विश्व खेलकुदको कुम्भ मेला मानिने ओलम्पिकमा प्रतिस्पर्धा गर्ने सपना संसारभरका खेलाडीको हुन्छ। यसमा कोहीको सपना पूरा हुन्छ भने कोहीको सपना सपनामै सीमित हुन्छन्। आफ्नो सपना पूरा गर्नेको संघर्ष र सफलताका कथा पनि फरक फरक हुन्छन्। विभिन्न चुनौती र संघर्षसँगै जुध्दै देशका लागि पदक जित्ने सपना बोकेकामध्येकी एक हुन्, इजिप्टकी फेन्सिङ खेलाडी नाडा हाफिज। नाडाले पेरिस ओलम्पिकमा महिलाको व्यक्तिगत सेबरमा प्रतिस्पर्धा गरेकी थिइन्। पहिलो खेलमा अमेरिकाकी एलिजावेथ टार्टाकोवस्कीलाई पराजित गरेकी उनी दोस्रो खेलमा भने पराजित भइन्। निकै प्रतिस्पर्धात्मक खेलमा उनी दक्षिण कोरियाकी जियोन हायोङसँग पराजित भइन्। कोरियाली खेलाडीसँग प्रिक्वार्टरफाइनलमा पराजय भएसँगै उनको पेरिस ओलम्पिक यात्रा पनि समाप्त भएको थियो। नाडाले कोरियाकी खेलाडीसँग पराजित भएपछि सामाजिक सञ्जाल इन्टाग्राममा एउटा स्टाटस लेखेकी थिइन्। त्यही स्टाटसले उनलाई रातारात भाइरल बनायो। उनी पेरिस ओलम्पिककै चर्चित खेलाडी बन्न पुगिन्। २६ वर्षीया नाडाले इन्टाग्राममा लेखेकी थिइन्, यस पटकको ओलम्पिकमा हामी दुई जना होइन, तीन जना प्रतिस्पर्धा गरिरहेका थियौं। म अहिले सात महिनाको गर्भवती छु। म विपक्षीसँग प्रतिस्पर्धा गरिरहँदा मसँग मेरी छोरी पनि खेलिरहेकी थिइन्, सानी ओलम्पियन। सात महिनाको गर्भवती अवस्थामा पनि ओलम्पिकमा प्रतिस्पर्धा गरेको खुलासा गरेपछि उनी एकाएक चर्चाको शिखरमा पुगेकी हुन्। उनले अन्तिम १६ मा स्थान पक्का गर्नु नै आफ्ना लागि ठूलो सफलता भएको बताउँदै गर्भवती अवस्थामा शारीरिक र मानसिक रुपमा थुप्रै चुनौती रहेको बताइन्। मेरा लागि शारीरिक र मानसिक दुवै रुपमा चुनौती थिए। गर्भावस्थाको रोलरकोस्टर आफैमा कठिन हुन्छ। एउटा जीवन र खेलकुदको सन्तुलन कायम राख्नु साँच्चै कठिन काम हो, उनले भनेकी छन्, यस धर्तीमा जन्मनुअघि नै मेरी छोरीले ओलम्पिकजस्तो बृहत प्रतियोगिताको अनुभव बटुलेकी छन्। यसले मेरो जीवनमा पनि थप रोमाञ्चता थपेको छ। उनले आफ्नो पति र परिवारप्रति पनि आभार व्यक्त गरिन्। गर्भ अवस्था धेरै कारणले कठिन समय हो। यस्तो अवस्थामा पनि मेरो श्रीमान् र परिवारले ओलम्पिक खेल्ने अनुमति दिनुभयो। यसका लागि म उहाँहरूप्रति आभारी छु, उनले स्टाटसमा लेखेकी छन्। इजिप्टको राजधानी कायरोकी नाडाले लगातार तेस्रो पटक ओलम्पिकमा प्रतिस्पर्धा गरेकी हुन्।"
पेरिस ओलम्पिकमा भारतीय सांसद,पेरिस : फ्रान्सको राजधानी पेरिसमा जारी ३३औं गृष्मकालीन ओलम्पिकमा भारतकी एक सांसदले पनि प्रतिस्पर्धा गरेकी छन्। बिहार विधानसभा सांसद श्रेयसी सिंहले पेरिस ओलम्पिकमा सुटिङमा प्रतिस्पर्धा गरेकी हुन्। भारतका चर्चित सुटिङ खेलाडीमध्येकी श्रेयसी सन् २०२० देखि राजनीतिमा पनि आवद्ध भएकी हुन्। केन्द्रीय मन्त्री दिग्विजय सिंहकी छोरी श्रेयसीले राजनीतिमा पाइला राखेलगत्तै सांसद बन्न सफल भएकी थिइन्। २०२० मा भारतीय जनता पार्टी (भाजपा) को सदस्यता लिएकी उनले त्यही वर्ष विधानसभा निर्वाचनको टिकट पाएकी थिइन्। सो चुनावमा उनले बिहारको जमुई क्षेत्रबाट राष्ट्रिय जनता दलका उम्मेदवार विजयप्रकाश यादवलाई ४१ हजार ४९ मतले पराजित गर्दै सनसनी मच्चाएकी थिइन्। उनले ७९६०३ मत ल्याउँदै सानदार जित हासिल गरेकी थिइन्। अघिल्लो पटकका सांसद विजयप्रकाश यादवले भने ३८५५४ मत मात्रै ल्याएका थिए। श्रेयसीको सिंगो परिवार नै राजनीतिमा सक्रिय छ। उनका पिता दिग्विजय सिंह सांसद तथा मन्त्री रहिसकेका छन् भने आमा पुतुल सिंह पनि अहिले सांसद छिन्। सानै उमेरदेखि राजनीतिक परिवेशमा हुर्किएकी श्रेयसीले खेलकुदसँगै राजनीतिलाई पनि अगाडि बढाएकी हुन्। श्रेयसीले सन् २०१४ को राष्ट्रमण्डल खेलकुदमा रजत पदक जितेकी थिइन्। उनले सुटिङको डबल ट्रयाप विधामा रजत पदक पक्का गरेकी हुन्। सोही वर्ष भएको इन्चोन एसियाली खेलकुदमा उनले कांस्य पदक जितेकी थिइन्। यस्तै सन् २०१८ को राष्ट्रमण्डल खेलकुदमा भने उनले स्वर्ण पदक जितेकी थिइन्। पेरिस ओलम्पिकअन्तर्गत बुधबार सुटिङमा प्रतिस्पर्धा गरेकी उनी प्रारम्भिक छनोटको ३० मध्ये २३औं स्थानमा रहिन्।
प्री ओपन सेसनमै दोहोरो अंकले बढ्यो नेप्से परिसूचक,काठमाडौं : सेयर कारोबार साताको अन्तिम दिन बिहीबार प्री ओपन सेसनमा नेप्से परिसूचक दोहोरो अंकले बढेर बन्द भएको छ। नेप्से परिसूचक ११३१ अंकले बढेर २७७२२३ विन्दुमा पुगेको छ। यो समयमा ११२ स्क्रिप्सको ९३ हजार २२६ कित्ता सेयर ५ करोड ६२ लाख ७५ हजार ३८७ रुपैयाँमा खरिदबिक्री भए। अघिल्लो कारोबार दिन बुधबार नेप्से परिसूचक ६४२५ अंकले बढेको थियो। सो दिन २१ अर्ब ९१ करोड मूल्य बढीको सेयर कारोबार भएको थियो।
कोशीमा उद्यमशीलता र रोजगारमूलक कार्यक्रम गर्ने समझदारी,"विराटनगर : कोशी प्रदेशमा विभिन्न उद्यमशीलता र रोजगार मूलक कार्यक्रम गर्ने समझदारी बिहीबार भएको छ। निक्षेप तथा कर्जा सुरक्षण कोष काठमाडौं र कोशी प्रदेश सरकारबीच द्विपक्षीय सम्झौता भएको हो। मुख्यमन्त्री हिक्मतकुमार कार्कीको उपस्थितिमा कोषका कार्यकारी अधिकृत रमेशकुमार घिमिरे र मुख्यमन्त्री कार्यलयका उपसचिव अर्जुनकुमार निरौलाले समझदारी पत्रमा हस्ताक्षर गरेका छन्। समझदारीपछि कोशी प्रदेशका सर्वसाधारण नागरिकमा उद्यमशीलताको विकास र रोजगार सिर्जना गर्न सहयोग पुग्ने अपेक्षा गरिएको छ। नागरिकलाई सर्वसुलभ कर्जा प्रवाह गर्न बैंक तथा वित्तीय संस्थालाई प्रोत्साहित गर्ने समझदारी पत्रमा उल्लेख्य छ। हस्ताक्षर कार्यक्रममा मुख्यमन्त्री कार्कीले यो समझदारीले प्रदेशमा रोजगारी सिर्जना गर्न महत्वपूर्ण भूमिका खेल्ने बताए। अब प्रदेश नयाँ समझदारीका साथ अघि बढ्दा विकास र रोजगारीमा सहयोग पुग्ने विश्वास उनले व्यक्त गरेका छन्। प्रदेशका प्रमुख सचिव केदारनाथ शर्माले नागरिकका अपेक्षा पूरा गर्न समझदारीले सहयोग पुग्ने बताए। आगामी दिनमा प्रदेशमा नयाँ काम गर्न सहज हुने उनको भनाइ छ। कोषका कार्यकारी अधिकृत घिमिरेले कोशी प्रदेशमा युवा रोजगार, घरेलु उद्योग विकास र उद्यमशीलताको विस्तारमा समझदारीले नयाँ ढोका खोलेको बताए। मुख्यमन्त्रीका आर्थिक सल्लाहकार डाक्टर मोहन सुवेदीले कोशी प्रदेशमा करिब १ हजार रोजगारी सिर्जना गर्ने गरी समझदारी गरिएको जानकारी दिए। रोजगारी सिर्जनाका लागि चाँडै नै मन्त्रालय तहमा समझदारी गरेर अघि बढ्ने उनको भनाइ छ। प्रदेशमा १२ कक्षा उत्तीर्ण भएका करिब १ हजार जनालाई तालिम दिएर यसै वर्ष अनलाइन रोजगारी दिने प्रदेश सरकारको तयारी छ।"
फेदीखोला जलविद्युत आयोजनामा वाणिज्य बैंकले ऋण लगानी गर्ने,"काठमाडौं : फेदीखोला जलविद्युत आयोजनामा वाणिज्य बैंकले ऋण लगानी गर्ने भएको छ। फेदीखोला हाइड्रो पावर कम्पनी प्रालि र राष्ट्रिय वाणिज्य बैंकबीच ४३ मेगावाट क्षमताको फेदीखोला (थुम्लुङ) जलविद्युत् आयोजनामा ऋण लगानी गर्ने बिहीबार सम्झौता भएको हो। सम्झौतामा राष्ट्रिय वाणिज्य बैंकका तर्फबाट पूर्वाधार बैकिङ विभाग प्रमुख दामोदर ज्ञवाली र कम्पनीका तर्फबाट प्रबन्ध सञ्चालक प्रकाश चन्द्र दुलालले हस्ताक्षर गरेका छन्। सम्झौता अनुसार कम्पनीले भोजपुर जिल्लाको साल्पासिलिछो गाउँपालिका६ मा निर्माण गरिरहेको उक्त जलविद्युत् आयोजनामा ५० करोड रुपैयाँ बैंकले ऋण लगानी गर्नेछ। कुल लागत ९४ करोड रहेको यस आयोजनामा स्वपुँजी लगानी ४४ करोड गर्ने उल्लेख छ। कम्पनीका अनुसार यही साउन महिनाको अन्त्यसम्ममा कम्पनीलाई प्रालिबाट लिमिटेडमा परिवर्तन गरी स्वपुँजीको ३० प्रतिशत अर्थात् १३ करोड २० लाख आईपीओ निष्कासन यही आर्थिक वर्षभित्रमा गरिने लक्ष्य रहेको छ। २०८२ असोजभित्र निर्माण सम्पन्न हुने यस आयोजनाको लागि आवश्यक सम्पूर्ण जग्गा खरिद, कन्स्ट्रक्सन पावर जडान, पहुँचमार्ग निर्माण, गोदाम घर, आवास गृह आदिको निर्माण सम्पन्न भएको छ र सभिलि निर्माण ठेक्का सम्झौता सम्पन्न भई अहिलेसम्म करिब ३० प्रतिशत काम सम्पन्न भएको कम्पनीले जनाएको छ।"
एकैदिन तोलामा १६ सयले बढ्यो सुनको मूल्य,काठमाडौं : स्थानीय बजारमा सुनको मूल्य बढेको छ। बिहीबार तोलामा १६ सय रुपैयाँले वृद्धि भएको नेपाल सुनचाँदी व्यवसायी महासंघले जनाएको छ। बुधबार १ लाख ४७ हजार ८ सय रुपैयाँमा कारोबार भएको छापावाला सुन आज १ लाख ४९ हजार ४ सय रुपैयाँ कायम भएको छ। सुनको मूल्य बढेसँगै चाँदी पनि बढेको छ। चाँदीको मूल्य तोलामा २० रुपैयाँले बढेर १ हजार ८ सय रुपैयाँमा खरिदबिक्री भइरहेको महासंघले जनाएको छ। बुधबार प्रतितोला चाँदी १ हजार ७ सय ८० मा कारोबार भएको थियो।
"सेयर बजारमा करेक्सन, २१ अर्ब ७१ करोडको कारोबार","काठमाडौं : सेयर कारोबार साताको अन्तिम दिन बिहीबार नेप्से परिसूचक सामान्य अंकले घटेर बन्द भएको छ। अघिल्लो कारोबार दिन बुधबार ६४२५ अंकले बढेको नेप्से यसदिन ५२९ अंकले घटेर २७५५६२ विन्दुमा पुगेर बन्द भएको छ। नेप्से घटेसँगै कारोबार रकम पनि बुधबारको तुलनामा घटेको छ। यसदिन ३३२ स्क्रिप्सको ५ करोड १३ लाख २१ हजार ६२९ कित्ता सेयर २१ अर्ब ७१ करोड ३४ लाख ३१ हजार ७ रुपैयाँमा खरिदबिक्री भए। बुधबार २१ अर्ब ९१ करोड मूल्य बराबरको सेयर कारोबार भएको थियो। यसदिन पाँचवटा कम्पनीको सेयर सकारात्मक सर्किट लेभलमा कारोबार भए। हाइड्रोइलेक्ट्रोसिटी इन्भेस्टमेन्ट एन्ड डेभलपमेन्ट, नेपाल हाइड्रो डेभलपमेन्ट,शुभम् पावर,सिटी होटल र कुथेली बुखारी स्मल हाइड्रोपावरको सेयर १० प्रतिशतले बढ्यो। पिपुल्स हाइड्रोपावरका लगानीकर्ताले भने गुमाए। सो कम्पनीको सेयर ९१३ प्रतिशतले घट्यो। ५९ करोड ७५ लाख मूल्य बराबरको सेयर कारोबार गरी हिमालयन रिइन्स्योरेन्सले शीर्ष स्थानमा रह्यो। यसैगरी शिवम् सिमेन्टको ४३ करोड,सीईडीबी हाइड्रोपावरको ४२ करोड, नेपाल फाइनान्सको ४१ करोड ६७ लाख र नेपाल इन्फ्रास्टक्चर बैंकको ४१ करोड ४२ लाख मूल्य बराबरको सेयर कारोबार भयो। आज कारोबारमा आएका ७४ स्टकको मूल्य बढ्दा १६४ वटाको मूल्य घट्यो। ३ स्टकको मूल्य भने स्थिर रह्यो। ६ वटा समूहको उपसूचक बढ्दा अन्य समूहको उपसूचक भने नकारात्मक देखिएका छन्।"
सञ्चार उद्योगका समस्या समाधान गर्न ध्यानाकर्षण,"काठमाडौं : आर्थिक रूपमा संकटग्रस्त सञ्चार उद्योगका समस्या तत्काल सम्बोधन गर्न सञ्चार उद्यमीले सरकारको ध्यानाकर्षण गरेका छन्। विनाशकारी भूकम्प, आर्थिक नाकाबन्दी, कोभिड१९ महामारी एवं विश्वव्यापी आर्थिक राजनीतिक संकटका कारण नेपाली सञ्चार उद्योग आर्थिक रूपमा धराशायी अवस्थामा पुगेको भन्दै उनीहरूले सरकारको ध्यानाकर्षण गरेका हुन्। मिडिया उद्यमीको साझा संस्था मिडिया एलाइन्स नेपालले बुधबार उपप्रधान एवं अर्थमन्त्री विष्णु पौडेललाई ज्ञापनपत्र बुझाउँदै मूल प्रवाहका मिडियाका समस्या तत्काल सम्बोधन गर्न माग गरेको हो। विज्ञापनदाताले विज्ञापनको रकम भुक्तानी गर्दा सम्बन्धित सञ्चार माध्यमको बिल अनिवार्य रूपमा संलग्न हुनुपर्ने, लोककल्याणकारी विज्ञापन समयअनुसार वृद्धि गर्नुपर्ने, ३ प्रतिशत ब्याजदरमा ५ करोडदेखि २५ करोडसम्म थप सहुलियत ऋण दिने व्यवस्था गर्नुपर्ने, न्युज प्रिन्टमा लाग्दै आएको १ प्रतिशत भन्सार शुल्क मिनाहा गर्नुपर्ने लगायतका माग एलाइन्सले राखेको छ। त्यस क्रममा अर्थमन्त्री पौडेलले मिडियालाई कमजोर हुन नदिने आश्वासन दिए। मिडियामा भएका समस्या बेखबर नहुने र सरकारले नजरअन्दाज नगर्ने अर्थमन्त्री पौडेलले प्रतिबद्धता जनाए। तपाईंहरूले राख्नुभएका समस्यामाथि के सम्भव छके छैन भन्नेबारे सघन ढंगले गृहकार्य गर्ने छौं, अर्थमन्त्री पौडेलले भने, फेरि बसेर छलफल गरौंला। त्यसबाट निचोड पनि निकाल्ने छौं। अर्थमन्त्री पौडेलले मिडिया, मिडिया हाउस र सरकारबीच महत्वपूर्ण सम्बन्ध रहेको उल्लेख गर्दै संघीय लोकतान्त्रिक गणतन्त्रको स्थापनामा मिडियाले खेलेको भूमिका र योगदानको प्रशंसा गरे। नेपाली मिडियाले लोकतान्त्रिक आन्दोलनमा सधंै साथ दिएका छन्, उनले भने, मिडिया कमजोर हुनु भनेको लोकतन्त्र कमजोर हुनु हो। यसैले मिडिया कमजोर हुनुहुँदैन। मिडिया हाउसको समस्या समाधान गर्न, कमजोर हुन नदिनका निम्ति सरकारले छलफल गरेर निकासा खोज्ने अर्थमन्त्री पौडेलले आश्वासन दिए। हाम्रो सामथ्र्य, पहुँच र दायराभन्दा बाहिर पुग्यो भने झकझक्याउनु होला, उनले भने, मिडियासँग सस्तो टिप्पणीभन्दा पनि जिम्मेवारीपूर्वक र जवाफदेहिपूर्वक प्रस्तुति हुनुपर्छ। मिडिया एलाइन्स नेपालका अध्यक्ष भाष्करराज राजकर्णिकारले विनाशकारी भूकम्प, आर्थिक नाकाबन्दी, कोभिड१९ महामारी, एवं विश्वव्यापी आर्थिक राजनीतिक संकटको कारण नेपाली सञ्चार उद्योग आर्थिक रूपमा धराशायी अवस्थामा पुगेको बताए। शिथिल बनेको मिडियाका समस्या र समाधानका लागि दर्जन बढी माग पेस गरे। अध्यक्ष राजकर्णिकारले केही वर्षदेखि थपिएका एकपछि अर्को संकटलाई तत्काल सम्बोधन नगर्ने हो भने मूल प्रवाहका व्यावसायिक मिडिया बाँच्नै नसक्ने स्थितिमा पुग्ने बताए। मूल प्रवाहका सञ्चार माध्यम कमजोर हुँदा समाजमा गलत तथा भ्रामक सूचनाको प्रवाह भई आम नागरिकहरू दिग्भ्रमित हुने र त्यसको प्रत्यक्ष असर वर्तमान राजनीतिक प्रणालीसहित राज्यका हरेक क्षेत्रमा पर्छ, अध्यक्ष राजकर्णिकारले भने, यसर्थ यो तथ्यलाई समेत मनन गर्दै संकटग्रस्त मिडिया उद्योगलाई तत्काल राहत र संरक्षणकानिम्ति सरकारले पहल गर्नुपर्छ। मिडिया एलाइन्सले ०७७ सालदेखि प्रधानमन्त्री, अर्थ तथा सञ्चार मन्त्रीज्यूलाई सम्बोधन गरी पत्र पठाए पनि सरकारले आर्थिक वर्ष २०७९८० को बजेटमा पूर्णतः बेवास्ता गरेको अध्यक्ष राजकर्णिकारले बताए। मिडिया एलाइन्सका मुख्य माग मदिराजन्य पदार्थको प्रिन्ट र प्रसारण माध्यममा विज्ञापन गर्न लगाइएको निषेधले झनै ठूलो समस्या उत्पन्न भएकाले अब सञ्चारमाध्यममा मदिराजन्य पदार्थको विज्ञापनमा लगाइएको निषेध खुला गर्नुपर्ने। सम्पूर्ण सरकारी विज्ञापनहरू विज्ञापन बोर्डबाट विज्ञापन एजेन्सीमार्फत जाने र विज्ञापनदाताले विज्ञापनको रकम भुक्तानी गर्दा सम्बन्धित सञ्चार माध्यमको बिल अनिवार्य रूपमा संलग्न हुनुपर्ने व्यवस्था गर्नुपर्ने। विज्ञापन नियमन गर्ने ऐन २०३६ को प्रावधानअनुसार सरकारी विज्ञापन एकद्वार प्रणालीमार्फत गर्ने भन्ने कानुनी प्रावधानको समेत धज्जी उडाउँदै बजेटको तत्काल व्यवस्था गर्नुपर्ने लोककल्याणकारी विज्ञापनमा समयअनुसार वृद्धि गर्नुपर्ने। नेपालमा व्यापार, व्यवसाय तथा सेवासम्बन्धी कार्य गर्ने नेपाली कम्पनीले सम्पूर्ण कारोबारको कम्तीमा १ प्रतिशत र विदेशी कम्पनीले सम्पूर्ण कारोबारको कम्तीमा ३ प्रतिशत रकम विज्ञापनमा खर्च गर्नुपर्ने व्यवस्था गर्नुपर्ने। सहुलियत ऋण सम्बन्धमाः श्रमजीवी पत्रकार तथा कर्मचारीको पारिश्रमिक एवं मिडियाको दैनिक सञ्चालन खर्चको निमित्त बिनाधितो वा सम्बन्धित मिडिया व्यवसाय नै धितो राखेर बढीमा ३ प्रतिशत ब्याजदरमा ५ करोड रुपैयाँदेखि २५ करोडसम्म थप सहुलियत ऋण दिने व्यवस्था गर्नुपर्ने। करको ब्याज तथा जरिवाना मिनाहा तथा सहुलियत सम्बन्धमा : मूल्य अभिवृद्धि कर (भ्याट) समयमै नबुझाएको कारण लाग्ने ब्याज तथा जरिवाना मिनाह गरी बुझाउन बाँंकी भ्याट किस्ताबन्दीमा बुझाउने व्यवस्था गर्नुपर्ने। पत्रपत्रिका छपाइका लागि प्रयोग हुने न्युज प्रिन्टमा लाग्दै आएको १ प्रतिशत भन्सार शुल्क मिनाहा गर्नुपर्ने। रेडियो तथा टेलिभिजनको नवीकरणमा लाग्दै आएको २ प्रतिशत रोयल्टी शुल्क मिनाहा गर्नुपर्ने। नियमन सम्बन्धमा : सरकारी नियमनमा नपरेका सामाजिक सञ्जालहरू युट्युब च्यानललाई नियमनको व्यवस्था गर्नुपर्ने। सामाजिक सञ्जालबाट करिब ८ अर्बभन्दा बढी रकम बिदेसिएकाले यसलाई नियमन गरी करको दायरामा ल्याउने व्यवस्था गर्नुपर्ने। राज्यले लिनुपर्ने संगित रोयल्टीको रकम अमुक संस्थामार्फत लिने कार्य बन्द गरी राजस्व सरह उचित रूपमा राज्यको खातामा जाने व्यवस्था कायम गर्नुपर्ने। देशको आवश्यक्ता अनुसारको मिडिया दर्ता र यसको प्रक्रियाका बारेमा नेपाली बजार अनुकूल हुने गरी मात्रै नयाँ दर्ता अनुमति प्रदान गर्नुपर्ने।"

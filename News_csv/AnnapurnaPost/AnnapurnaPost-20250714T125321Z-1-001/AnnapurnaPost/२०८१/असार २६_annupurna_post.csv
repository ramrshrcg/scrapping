शीर्षक,विवरण
माटोको अधिकार खोजिरहेकी सन्तरामी,"प्रायः थारू समुदायको सामूहिक परिवार हुन्छ। पुस्तौं बित्दा पनि घर, गोठ र जमिन सगोलमै हुन्छ। त्यस्तै सगोलमा थियो गढवा गाउँपालिका४, दाङका सन्तरामी चौधरीको परिवार। पाँच दाजुभाइका २५ जना एकै ठाउँ। जग्गा भने पाँच भाइको १ कठ्ठा ४ धुर मात्रै। त्यो जमिनमा घरबास नै अटाएन। तीन भाइ त्यहीँ बसे भने दुई भाइनजिकैको सानो टुक्रा जग्गामा सरे। उनीहरूलाई सानो जग्गामा बस्न सकस भयो। गाईबस्तु पाल्ने ठूलो रहर थियो, सन्तरामीलाई। जमिन छैन। भन्दै थिइन् झन् गाईबस्तु पाल्न प्रशस्त जमिन चाहिने रहेछ। खेती गर्ने मान्छेले मलको लागि भए पनि गाईबस्तु पाल्नै पर्छ। रहर मात्र भएर नहुने। अरूको जमिन ठेक्का लगाएर भए पनि पराल र घाँसको जोहो गरिन्थ्यो। तर, गोठ र बिहानबेलुका गाईबस्तु बाँध्ने जमिन नै छैन। अरूको जमिनमा टेक्न दिँदैनन्। सन्तरामी र उनको श्रीमान्सँग खेती गर्नेबाहेक अरू सीप थिएन। सकसले बास अडेको थियो। तर गाँसको पिरलो उस्तै। सन्तरामी कमलरी बसिन्। जमिनदारले वर्षभरिको दुई हजार नगद र एक जोर कपडा दिन्थे। श्रीमान् ज्यालबुनीको काममा जान्थे। दुवै जनाले ल्याएको चारोले चार जनाको पेट भर्नुपथ्र्यो। साना छोरा र छोरी। एउटै खान्की। कुन चामल सस्तो छ। त्यही चामल बोकेर श्रीमान् जल्लु चौधरी घर पुग्थे। सन्तरामीले दुःख पोखिन् हुनेहरूको पो उमेरअनुसारको खाना खान्थे। हुँदा खानेले बच्चा होस् या बुढा जे छ त्यही हो खाने। दुःखले पेट भरिन्थे। कमलरी हुँदा पनि सन्तरामीको पेट जमिनदारको बासी भातले भरिन्थ्यो। जमिन नहुनेसँग कसरी अन्न हुनु। पुर्खा पनि किसान हुन्, जमिनबिनाका। जमिनदारको जमिन जोत्ने काम नै उनीहरूको रोजगारी बन्थ्यो। अहिले सन्तरामीको जीवन फेरिएको छ। अन्नको गेडो नहुने घरमा भकारी भरिएका छन्, धान, गहुँ र मकैले। सन्तरामीले खुसी पोखिन् धान, मकै र गहुँ राम्रै फल्छ। यत्रो अन्न कहाँ आफूले खाई सक्नु ? बेच्छौं। आफूलाई चोहिने भकारीमा छ। सन्तरामीको भकारीसँगै मन पनि खुसीले भरिएको छ। खाएर बचेको तरकारी लमही बजार पुयाउँछिन्। र केही गाउँमा बेच्छिन्। आफ्नै उत्पादन भए पनि सन्तरामीलाई बाख्रा, कुखुरा र बंगुर पाल्न सहज भएको छ। छोरी ८ कक्षामा पढ्छिन्। छोराले ६ पास गरेको छ। सन्तरामी र गाउँका २६ किसान परिवार २०७५ सालमा संगठित भए। बाँझो तथा नदी उकास जमिन उपयोगबारे छलफल गरे। उक्त जग्गामा पालिकाले पर्यटकीयस्थल बनाउने कुरा सुनेपछि सन्तरामीलाई निद्रा परेको छैन। भन्छिन् हामीले गर्न जानेकै खेती हो। खेती गर्नको लागि भूमि चाहिन्छ। बल्लतल्ल बगर खेतीले अलिक उकासिएका थियौँ। यदि यो जमिन खोसियो भने पहिलेकै अवस्थामा पुग्छौं। घरमा अन्न हुन्न। बाख्रा, बंगुर र कुखुरा पाल्न थलो हुँदैन। छोराछोरी भोको हुनेछन्। भोक टार्न पटुकी कस्दै जमिनदारको खेत चाहर्न बाध्य हुनुपर्छ। उनीहरूले भूमि आयोगमा जग्गा नापीका लागि निवेदन दिएका थिए। तर, नापी गर्न आलटाल गरेकाले उनीहरूलाई शंका लाग्न थालेको छ, त्यो जमिन खोसिने त हैन भन्नेमा। उनीहरू संगठित छन्। तर छलफल पुगेको छैन। किसानले बनाएको माटो र गाँस जोगाउन स्थानीय सरकार, अन्य सरोकारवाला र किसानबीच छलफल गरी उक्त जग्गा भूमिहीनले उपयोग गर्न पाउने गरी निकास निकाल्नुपर्छ। आज सन्तरामीले जस्तै अन्य किसानले आफूले मलिलो बनाएको माटोको अधिकार खोजिरहेका छन्। ती किसानले त्यहीँ जमिनमा भविष्य देखे। त्यो जमिनमा अरूले आँखा लगाउन थालेपछि उक्त समुदायमा पलाउन थालेको आशा निराशामा गएर टुंगिन आँटेको छ। थारूहरूले उत्पादनयोग्य बनाएको माटो फेरि खोसिँदैन पनि भन्न सकिँदैन। आफूले मलिलो बनाएको माटोको कुनै प्रमाण नभएपछि धेरै किसान विस्थापित भइसकेका कैयन् घटना छन्। थारूहरूले नै हो तराईलाई हराभरा बनाउने। राप्ती नदीउकास जग्गाको प्रत्येक गह्रामा भूमिहीन थारूहरूको पसिना मिसिएको छ। त्यही कारणले बगर, उब्जाउ हुने जमिनमा परिणत भएको छ। यो माटो त्यसै मलिलो भएको होइन। भूमि स्रोतको पहुँच, भूउपयोग सुरक्षा, स्वामित्व र भूमिको नियन्त्रण र भूमिको वितरण भूमिलाई माया गर्ने निश्चित किसानहरूसँग सम्बन्धित छ। तर जमिनमा श्रम गर्ने वास्तविक किसान परिवारसँग आफ्नो भूमि छैन। उनीहरू अझै पनि अवैतनिक श्रम गर्नुपर्ने बाध्यतामा छन्। भूमि सम्बन्धमा ऐतिहासिक रूपमा सबैभन्दा अन्यायमा परेका आदिवासी थारू र दलित समुदायहरू हुन्। दास प्रथालाई काखी च्यापेर सँगै आएको सामन्तवादले यस्ता आर्थिक र सामाजिक समस्यालाई आफ्नो रक्षाका लागि बचाउँदा यो समस्या भयो। जसकारण अझै पनि भूमि अधिकारबाट वञ्चित जोताहाहरूको जमिनसँग स्वतन्त्र सम्बन्ध हुन सकेन। यसरी जमिनमा काम गर्ने किसानहरूको जमिनसँग स्वतन्त्र सम्बन्ध नै हुन पाएन भने कसरी उत्पादन बढ्छ ? उत्पादन नहुँदा कसरी देशलाई समृद्ध बनाउन सकिन्छ ? कृषि क्षेत्रको व्यवसायीकरण र रोजगारी सिर्जना भूमि सुधारकै एजेन्डा हुन्। भूमिसुधार जीविकोपार्जनको अवसर र सामाजिक न्याय स्थापनाको अनिवार्य सर्त हो। दुःखको कुरा, यी विषय झारा टार्ने तहमा राजनीतिक संकथनमा सीमित बने। जसकारण भूमिहीन किसानहरू सधैं भूमि अधिकार र उपयोगको संकटमा परे। भूमिसुधारको लागि स्थानीय तहलाई यथोचित अधिकार संविधानले नै दिएको छ। स्थानीय तहमा लिइने असल नीति र अभ्यासले भूमिसुधारको नयाँ सम्भावनाको ढोका खोल्न पनि सक्छ। त्यसैले सन्तरामी चौधरी जस्ता माटोलाई मायाँ गर्ने लाखौं किसानहरूको माटोको अधिकार भूमिसुधारमार्फत सुनिश्चित गर्नुपर्छ। दाङको राप्ती किनार जस्तै आवाद नगरिएको खाली ठाउँ खोज्दै खेती गरी माटोसँग आफ्नो सम्बन्ध कायम राखेका सयौं समुदायहरू छन्। उनीहरू कति खेर लखेटिनुपर्ने हो। कतिखेर उर्वर बनाएको जमिन खोसिने हो। कति खेर बेघरबार भइने हो भन्ने त्रासमा छन्। किसानहरूको भूमिसँग ऐतिहासिक सम्बन्ध छ। किसान थिए र केही भए पनि भूमि बचेको छ। किसान छन्, र हामी बाँचेका छौ। त्यसैले भूमिकृषि सुधारको कार्यक्रम आजको आवश्यकता बनेको छ। जसले समाजका सबैभन्दा विपन्न तथा सीमान्तकृतलाई पुनर्उत्पादनको प्रक्रिया र समृद्धिसँग जोड्न सक्छ।"
खेर गइरहेको बाँझो जग्गामा सुन फल्छ,"निरज तुलाचन । देशको युवाशक्ति एकपछि अर्को गर्दै विदेश पलायन भइरहँदा मलाई चिन्ताले सताउँछ। म हाम्रै देशमा बसेर यहाँको प्रचुर सम्भावनालाई पछ्याउँदै भविष्य खोजिरहेको छु। म अहिलेका युवाजस्तै आफ्नो भविष्य खोज्न जापानतिर छिरेको थिएँ। तर, जापानको रोजगारीले पटक्कै सन्तोष दिन सकेन। त्यसपछि आफ्नै थाकथलो मुस्ताङ फर्किएँ। मेरो बाजे बुबाले यहीँ कृषि कर्म गर्नुभयो । म तेस्रो पुस्ता हुँ। गाउँको कृषि कर्ममा लाग्न अहोरात्र मेहनत र परिश्रम गरिरहेको छु। मुस्ताङमा कृषि र पर्यटनको प्रचुर सम्भावना छ। यही सम्भावनालाई आत्मसाथ गर्दै २०७६ सालमा व्यावसायिक कृषि स्याउ फार्म दर्ता गरेँ। मुस्ताङमा आधुनिक र वैज्ञानिक स्याउ खेती गर्ने उद्देश्यले कृषि विज्ञ मदन राईसँग काठमाडौं पुगेर परामर्श लिएँ। मैले भारतको हिमाञ्चल प्रदेशका विभिन्न स्याउ फार्ममा पुगेर एक महिनासम्म स्याउको विस्तृत अध्ययन गरेँ। म दैनिक ८ घण्टा कृषि कर्ममा खट्छु। ४ जनालाई स्थायी रोजगारी दिएको छु। स्याउ बगैंचा व्यवस्थापन र स्याउ टिप्ने सिजनमा केहीलाई अल्पकालीन रोजगारी दिने गर्छु। मसँग २ सय ५० भन्दा बढी स्थानीय र ४ हजारभन्दा बढी बोट उच्च घनत्वका स्याउ छन्। थप ४ हजार स्याउ बिरुवा लगाउने योजनामा छु। वार्षिक ६० मेट्रिक टन स्याउ फलाउँछु। खेर गएको बाँझो जग्गामा लटरम्म स्याउ फलेको देख्दा निकै आनन्द लाग्छ। स्याउ फार्म खोलेर निरन्तर लागिरहेको छु। जिल्लाको अधिकांश कृषकहरू पनि म जस्तै स्याउ खेतीमै रमिरहेका छन्। मेरो मेहनत र परिश्रमको उच्च मूल्यांकन गर्दै हालै जिल्ला र प्रदेश सरकारबाट पनि उत्कृष्ट कृषकको रूपमा पुरस्कृत र सम्मानित हुने मौका पाएँ। यसले मलाई थप कृषि कर्ममा लाग्ने हौसला र प्रोत्साहन मिलेको छ। स्वदेशमा भविष्य छैन भन्नेहरूका लागि म प्रेरणाको स्रोत बन्न सक्छु कि भन्ने लागेको छ। (निरज तुलाचन आईपीएम एप्पल फार्म, टुकुचे, मुस्ताङका सञ्चालक हुन्।)"
राज्य नै निवेदक र प्रत्यर्थी भई दायर रिट मौलिक हकको मान्यताविपरीत,"काठमाडौं : सर्वोच्च अदालतले सरकारी निकायले सरकारविरुद्ध नै असाधारण क्षेत्राधिकार अन्तर्गत सार्वजनिक सरोकार रूपमा रिट निवेदन (मुद्दा) दायर गर्न नसक्ने आदेश गरेको छ। सर्वोच्च अदालतका न्यायाधीश हरिप्रसाद फुयाँल र बालकृष्ण ढकालको संयुक्त इजलासले नेपाली नागरिक सरह राज्यका निकायहरूको मौलिक हक नहुने आदेश गरेको छ। सरकारको कुनै विभाग वा निकायले आफ्नो कार्यक्षेत्र वा कार्यसम्पादनमा हस्तक्षेप गरेको वा आफ्नो राय वा सहमति बिना काम गरेको वा आफ्नो राय नै नलिएको भनी सोही सरकारको निकायले असाधारण क्षेत्राधिकारअन्तर्गत कुनै अदालतमा प्रवेश गर्न नपाउने आदेश गरेको हो। रिट निवेदक भौतिक पूर्वाधार तथा यातायात मन्त्रालय, रेल्वे विभागअन्तर्गत रहेको रेल, मेट्रो रेल तथा मोनोरेल विकास आयोजना हो। रिट निवेदनमा सार्वजनिक खरिद पुनरावलोकन समिति र रमण कन्स्ट्रक्सन प्रालिलाई प्रत्यर्थी बनाइएको छ। यहीँ मुद्दामा सुनुवाइ गर्दै सर्वोच्च अदालतले नजिरयुक्त आदेश गरेको हो। राज्यको प्राधिकार प्रयोग गरी सरकारको एकै निकायले सोही सरकारको अर्को निकायविरुद्ध रिट निवेदन दिने विषयलाई रिट अधिकार क्षेत्रको दुरुपयोग मानिन्छ। कुनै सरकारअन्तर्गत रहेका मन्त्रालय, विभाग वा निकायले सोही सरकारको अर्को मन्त्रालय विभाग वा निकायको विरुद्ध रिट दायर गर्ने विषयलाई रिटको सिद्धान्तअनुसार स्वस्थ अभ्यास मानिँदैन, सर्वोच्चको आदेशमा भनिएको छ, मूलतः सरकारका विभाग वा निकायहरूको कुनै संवैधानिक, कानुनी वा मौलिक हक वा अधिकार हुने भन्ने मानिँदैन। यस्ता निकायहरूको संवैधानिक वा कानुनी अख्तियारी, प्राधिकार, कर्तव्य, उत्तरदायित्व वा जवाफदेहिता रहेको मानिन्छ। सरकारको शक्ति र कार्यक्षेत्र भनेको व्यक्ति वा नागरिकको अधिकारको संरक्षण र नागरिकप्रतिको कर्तव्यसँग सम्बन्धित रहेको मानिन्छ। रमण कन्ट्रक्सन प्रालिले आईआरसीओन कम्पनीसँग ज्वाइन्ट भेञ्चरमा १ अर्ब १ करोड २५ लाखको ठेक्का पाएको थियो। रमणले ठेक्का पाएर काम सुुरु गरेपछि रेल्वे विभागले अर्को सरकारी निकाय सार्वजनिक खरिद अनुगनको कार्यालयविरुद्ध रिट दायर गरेको थियो। उक्त रिटमा सर्वोच्चले २०८० माघ १८ गते निर्णय गरेको थियो। उक्त निर्णयको पूर्णपाठ हालै सार्वजनिक भएको हो। सरकारको कार्य विभाजन र कार्य सम्पादन नियमावलीको पालनाको विषय र तत्सम्बन्धी विवादको निरुपण सरकारले नै व्यवस्थापन र समाधान गर्नुपर्ने आदेशको पूर्ण पाठमा जनाइएको छ। सर्वाेच्चले रिट निवेदनसँग सम्बन्धित बोलपत्र कार्यान्वयनको अन्तिम चरणमा रहेको अवस्थामा रिटको औचित्य समाप्त भएको भन्दै रिट निवेदन खारेज गरेको छ। सर्वोच्चले रिट लिइ अदालत प्रवेश गर्ने कार्य आधारभूत रूपमा व्यक्ति वा नागरिकबाट हुने प्रष्ट्याएको छ। राज्य बाहेकका कुनै निकाय वा कानुनी व्यक्तिबाट अवस्थाअनुसार सरकारको विभाग वा निकायविरुद्ध रिट निवेदन दायर हुन सक्छ। मौलिक हक, संवैधानिक हक, कानुनी अधिकार, प्रथागत हक र केही खास अवस्थामा करारीय हकको प्रचलनका लागि पनि रिट अधिकार क्षेत्र प्रयोग हुने गर्छ। सरकार वा राज्यको कुनै निकाय वा विभागले कुनै व्यक्ति, नागरिक, संवैधानिक वा कानुनी निकाय तथा अदालतको निर्णयविरुद्धमा रिट दायर गर्ने विषयलाई सामान्यतया स्वाभाविक र सामान्य मानिँदैन, आदेशमा भनिएको छ, राज्य नै निवेदक र प्रत्यर्थी भई दाय गरिने रिट निवेदनहरू सामान्यतयाः रिटको सिद्धान्त र मौलिक हकको मान्यता विपरित देखिन्छ। खरिद पुनरावलोकन समितिको निर्णय वा आदेशमा विद्यमान कानुनको प्रयोगमा गम्भीर त्रुटि गरी निर्णय गरेको भएमा वा समितिको निर्णयमा निहित कानुनी प्रश्नको न्यायिक निरुपण गर्नुपर्ने अवस्थामा वा समितिले कानुनी अधिकारक्षेत्र नाघी निर्णय गरेमा वा समितिले गरेको निर्णय कार्यान्वयन गर्दा विद्यमान कानुनको उल्लंघन वा सार्वजनिक निकायलाई हानिनोक्सानी भएमा वा सार्वजनिक हितमा गम्भीर प्रतिकूल असर पर्ने भएमा सम्बन्धित सार्वजनिक निकायले पनि उक्त समितिविरुद्ध रिट दायर गर्न सक्ने अवस्थालाई इन्कार गर्न नसकिने पूर्ण पाठमा उल्लेख छ। कानुनी हक वा अवस्थाका सम्बन्धमा कुनै मुद्दा वा रिट निवेदन दर्ता गर्नुपर्ने अवस्था आएमा त्यस सम्बन्धमा नेपाल राज्य वा सरकारका कामकाजको समन्वय गर्ने मुख्य सचिवमार्फत त्यस्तो विषयको निरुपणको पहल गरी त्यसबाट पनि समाधान ननिस्किएको वा पहल नभएको वा भए पनि प्रभावकारी नभएको भन्ने अवस्थामा मात्र यस अदालत वा प्रदेश सरकारको हकमा प्रदेश मुख्यसचिव समक्ष विषयवस्तु पेस भए नभएको हेरी उच्च अदालतमा त्यस्ता मुद्दा वा रिट निवेदन दर्ता गर्न उपयुक्त पहलकदमी लिनुपर्ने देखिन्छ, पूर्णपाठमा उल्लेख छ। सर्वोच्चले रिट निवेदनमा उल्लेखित विषयवस्तुको ध्यानाकर्षणका लागि मुख्य सचिवलाई पत्र लेखी पठाउन पनि आदेश गरेको छ।"
सरकारी विद्यालय सुधार्ने भए,"शिक्षकशिक्षिका र राजनीतिकर्मीलाई दुई विकल्पमध्ये एउटामा बाध्य नबनाएसम्म सरकारी विद्यालयको शिक्षाको समूल सुधार हुँदैन। नेपालमा सरकारी स्वामित्वका विद्यालय शिक्षाको अवस्था सुधारोन्मुख भए पनि तुलनात्मक रूपमा कमजोर देखिन्छ। कतिपय बालबालिका विद्यालय जान नै सक्दैनन्, गएकामध्ये ठूलो संख्यामा बीचमै पढाइ छाड्छन्। नियमित विद्यालय जानेहरूको पनि शैक्षिक प्रगति र परिणाम उत्साहजनक छैन। सरकारले प्रदान गर्ने शिक्षाप्रति आम सर्वसाधारणको विश्वास घट्दो छ। निजी विद्यालयहरू त्यो शंकाको फाइदा उठाउँदै विकल्परहित अभिभावकमाथि चर्को आर्थिक शोषण गरिरहेका छन्। २०८० सालको एसईई परीक्षामा संलग्न विद्यार्थीमध्ये ४८ प्रतिशतमात्रै सफल भए। त्यसमा पनि सरकारी विद्यालयको हैसियत निकै दयनीय र कमजोर देखिएको छ। जम्मा परीक्षार्थीमध्ये लगभग ७५ प्रतिशत सरकारी विद्यालयका विद्यार्थी थिए। अनुत्तीर्णमध्ये ८८ प्रतिशत सरकारी विद्यालयका विद्यार्थी भएको तथ्यांक बाहिरिएको छ। विद्यालय शिक्षामा सरकारले गरेको लगानीले राम्रो परिणाम दिन सकेन, त्यो खेर गयो, बालुवामा पानी भयो। नवलपुरमा १२, गोरखामा ९, मोरङमा ३१, खोटाङमा ९ विद्यालयबाट त एक जना पनि सफल भएनन्। हरेक जिल्लामा थुप्रै विद्यालयको यस्तै अवस्था छ। यो परिस्थितिको लागि आपू पानीमाथिको ओभानो हुन खोज्दै सबैजना एकअर्कालाई आरोपप्रत्यारोप लगाई रहन्छन्। शिक्षकशिक्षिकाहरू सरकारी विद्यालयमा अध्ययन गर्न आउने विद्यार्थीको स्तर कमजोर रहेको कुरा मुख्य रूपमा अगाडि सार्छन्। विद्यार्थीहरू सूचना प्रविधिको कारण पढाइप्र्रति अनिच्छुक भएको र कक्षा १० सम्म अनुत्तीर्ण गर्न नपाइने प्रावधानलाई दोष दिन्छन्। अभिभावकले घरमा बच्चाबच्चीलाई अध्ययनमा सहयोग नगरेको पनि भन्न भ्याउँछन्। अभिभावकहरू शिक्षकशिक्षिकालाई दोष लगाउँछन्। तर एसईईमा जे देखियो, त्यो एसईईको मात्रै अवस्था नभएर समग्र सरकारी विद्यालय र शिक्षा पद्धतिको प्रत्येक तह अनि स्थानमा हुने नतिजाको सारसमेत हो। विद्यालय शिक्षामा राजनीति घुसेका कारणले पनि विभिन्न समस्या छन्। एकीकृत शिक्षाको नीति तर्जुमा नभएको, विद्यालय शिक्षामा पुनर्संरचना हुन नसकेको, पाठ्यक्रम पनि समय सापेक्ष नभएको स्पस्ट छ। सीप दक्षताभन्दा सिद्घान्तलाई बढावा दिने अवस्था रहेको, पाठ्यपुस्तक र शैक्षिक सामग्रीसमेत समयमा नपुगेकोे दुरवस्था पनि लुकेको छैन। अझ एसईईमा त अलिक मेहनत गर्ने प्रचलन हुन्छ। विद्यार्थीले पनि एक दशकको कमाइको सार्थकता खोज्ने र विद्यालयले पनि समाज अनि राष्ट्रमा आफ्नो शैक्षिक हैसियत देखाउने मौका भएकाले यसलाई रामै्र पार्न हरसम्भव प्रयास गर्छन्। त्यसो भए सरकारी विद्यालयका तल्लो तहका विद्यार्थीको सापेक्षित सिकाइ र परिणाम स्तर अझै कति नाजुक होला भन्ने सहजै अनुमान गर्न सकिन्छ। विद्यालय शिक्षापछि उच्च शिक्षामा विद्यार्थीको असफलता दर झनै उच्च देखिन्छ। विद्यालय शिक्षामा विभिन्न समस्या पनि छन्। एकीकृत शिक्षाको नीति तर्जुमा नभएको, विद्यालय शिक्षामा पुनर्संरचना हुन नसकेको, पाठ्यक्रम पनि समयसापेक्ष नभएको स्पष्ट छ। सीप दक्षताभन्दा सिद्घान्तलाई बढावा दिने अवस्था रहेको, पाठ्यपुस्तक र शैक्षिक सामग्रीसमेत समयमा नपुगेकोे दुरवस्था पनि लुकेको छैन। शिक्षामा राजनीति हाबी भएको अवस्था विद्यमान नै छ। यद्यपि एउटै सामान्य उपाय यसरी सरकारी शिक्षाले दिएको निराशाजनक परिणामको तत्काल समाधान गर्ने अन्तिम र अचुक रामबाण बन्न सक्छ। त्यस्का लागि सरकारी शिक्षकशिक्षिका, सरकारी कर्मचारी र राजनीतिक नेताका छोराछोरी सरकारी स्कुलमा नै अध्ययन गराउनुपर्ने बाध्यकारी अवस्था सरकारले कडारूपमा लागू गर्नुपर्छ। जसले सरकारी सेवा गर्ने नाममा राज्यको कोषबाट सुविधा ग्रहण गर्छ वा तलबभत्ता लिन्छ उसले नै राज्यको सेवालाई उपेक्षा गर्दै आफ्ना सन्तानलाई अन्य निजी स्कुलमा लैजान्छ भने त्यो सरकारी सेवामा अरूको विश्वास किञ्चित हुँदैन। सन्तानको भविष्यमाथि कुनै खतरा नदेखेपछि उसमा अरूका लागि काम गर्नुपर्ने जाँगर सदैव स्वतःस्फूर्त रहँदैन। तिनै सरकारी विद्यालयका सदस्य र पदाधिकारीहरू निजी विद्यालयमा प्रत्यक्ष वा अप्रत्यक्ष रूपमा संलग्न हुने गर्छन्। माथिको व्यवस्था बाध्यकारी गर्दा राज्यकोषबाट तलबभत्ता लिने सबैले सन्तानको भविष्यमा खतरा आउन नदिन सरकारी विद्यालय सुधारको लागि दिनरात मेहनत गर्नेछन्। जसरी भए पनि सन्तानलाई राम्ररी शिक्षित गर्ने ध्येय राख्नेछन्। फरकफरक आयाम भएका शैक्षिक पद्धतिहरूको अवलम्बन गर्नेछन् र त्यसको सामूहिक सकारात्मक परिणाम अन्य सबैमा समेत पर्नेछ। शिक्षाको विकास र मूल्यांकनका नाममा सरकारको तलब खानेहरूको प्रयास पनि खाली एकले अर्कालाई आरोप लगाउने प्रतिवेदन तयार गर्ने मात्र नभै वास्तवमा नै गुणस्तर प्रवद्र्धन गर्ने कार्यमा समाहित हुनेछ। समाजका सबै र राज्यका सम्पूर्ण स्थायी प्रतिनिधिको ध्यान सदैव सरकारी विद्यालयमा परिरहनेछ। किनकि त्यहाँ सन्तानको भविष्य गासिएको हुनेछ। पढाउनेहरू सन्तानको राम्रो नतिजाको लागि भए पनि भरपुर मेहनत गर्नेछन्। अन्य सरोकारवाला पक्षहरू पनि नियमित अनुगमन, मूल्याकंन र निरीक्षण गर्ने नैतिक दबाबमा पर्नेछन्। तालिम गोष्ठी सभा सेमिनार तुलनात्मक रूपमा सरकारी विद्यालयका शिक्षकहरूलाई बढी उपलब्ध छ। तलब सुविधा र जीवन वृत्ति विकासका अवसर पनि कयौं गुणा फरक छ। उत्प्रेरणाका माध्यमहरू पनि निजीभन्दा सरकारी विद्यालयका शिक्षकशिक्षिकालाई उल्लेखनीय रूपमा प्रचुर छन्। यद्यपि धेरै तलब खाने र बढी नै सुविधा प्राप्त गर्ने शिक्षकहरूले दिएको परिणाम सकारात्मक नदेखिनुमा एउटा महŒवपूर्ण कारण भनेको दायित्वबोध नहुनु पनि हो। यदि इमान्दार भएर कार्यसम्पादन गर्ने हो भने सरकारी विद्यालयको शिक्षाले पनि निजीको तुलनामा कयौं गुणा सकारात्मक नतिजा दिन सक्छ। योे प्रयासको थालनी त्यो बाध्यकारी नियमबाट सुरु गर्नुपर्छ। सरकारले भन्न सक्नुपर्छ कि राज्यकोषबाट वेतन लिने सबै व्यक्ति र राजनीतिक नेताहरूले आफ्ना सन्तानलाई सरकारी शिक्षा नै दिलाउनु पर्छ अन्यथा सेवा वा राजनीतिबाट अनिवार्य अवकाश लिनुपर्छ। यसो गर्न सके सरकारले ५० वर्षमा अनुमान गरेको विद्यालय शिक्षाको सुधार करिब १० वर्षमा नै प्राप्त हुनेछ। विद्यालयको शिक्षा सुधारमा विद्यालयसँग अभिभावक र परिवारको नियमित छलफल तथा निगरानीले पनि सकारात्मक भूमिका खेल्छ। तर हाम्रोमा सरकारी विद्यालयका विद्यार्थीका अभिभावकसँग न त नियमित विद्यालय जानुपर्ने ज्ञान छ, अनि गरिबीका कारण न त त्यस्तो समय अनि विचार राख्ने सामथ्र्य नै छ। राज्यकोषबाट तलब बुझ्ने सबै व्यक्ति, शिक्षकशिक्षिका तथा राजनीतिकर्मीका सन्तानको अध्ययन अनिवार्य ती सरकारी विद्यालयबाट नै हुनुपर्ने भएमा सार्मथ्य, ज्ञान र समय भएका अभिभावकका कारण विद्यालयमाथि तिरन्तर निगारानी र आवश्यक छलफल हुने वातावरण बन्दछ। अनि अन्य आम नागरिकका सन्तानले पनि राम्रो शिक्षा पाउनेछन्। संसारमा केही देश यस्ता पनि छन् जहाँ सरकारीमा भर्ना नपाएपछि मात्रै अभिभावकहरू निजी विद्यालय खोज्छन्। जुन देशका सरकारी विद्यालयहरूमा शिक्षाको व्यवस्थापन र नतिजा अत्यन्तै राम्रो भएको मानिन्छ। अमेरिकाका विभिन्न विद्यालयले तिनीहरूको सिको गरिरहेका छन् भनिन्छ। लेखक जोन म्यारोको पुस्तक एडिक्टेड टु रिर्फम र फिपिल सलेक्सीको पुस्तक इन्भेन्टिङ बेटर स्कुलले विद्यालय शिक्षाको सुधारका लागि एक दर्जन उपायहरू सुझाएका छन्। गोरखाको सरस्वती र अमरज्योति, तनहुँको सत्यावती, काठमाडौंका ज्ञानोदय, तरुण र मंगलोदय, हेटौंडाको आधुनिक राष्ट्रिय, महोत्तरीको जनजागृतिजस्ता विद्यालय सरकारी भएरै पनि शतप्रतिशत नतिजा दिन सफल छन्। ती विद्यालयमा शिक्षकको तत्परताकै कारण यो सम्भव भएको हो। तर सरकारी कर्मचारी, शिक्षकशिक्षिका र राजनीतिकर्मीलाई दुई विकल्पमध्ये एउटामा बाध्य नबनाएसम्म सरकारी विद्यालयको शिक्षाको समुल सुधार चाहिँ प्रायः असम्भव छ। अन्य कुनै पनि कानूनले बाँधेर वा उत्प्रेरणा थपेर अहिलेका शिक्षकबाट, अपवादबाहेक, परिवर्तन र शिक्षाको गुणस्तर सुधार हँुदैन। त्यस्तो सम्झनुुचाहिँ फकाइफुल्याई आफ्ना कुरा बुझाई बाघलाई शाकाहारी बनाउँछु भन्नु जस्तै भ्रम वा भैरव अर्यालको जय भोलि वा उनकै जय भुँडीजस्तो मात्रै हुन सक्छ।"
युद्धबाट उठेर विश्व कीर्तिमान,"युक्रेनी खेलाडी यारोस्लावा महुचिखले विश्व एथलेटिक्समा ३७ वर्ष पुरानो कीर्तिमान तोडेर संसारभर चर्चा बटुलेकी छन् । पेरिस : पछिल्लो समय युक्रेन युद्धमा फसेको छ। रुसको लगातारको आक्रमणबाट युक्रेनका अग्ला भवन र सुन्दर सहर भग्नावशेषमा परिणत भएको छ। विगत दुई वर्षदेखि चल्दै आएको युद्धले युक्रेन नराम्रोसँग थलिएको छ। त्यही युद्धबाट उठेकी एक युक्रेनी खेलाडीले विश्व एथलेटिक्समा ३७ वर्ष पुरानो कीर्तिमान तोडेर संसारभर चर्चा बटुलेकी छन्। हाई जम्पकी २२ वर्षीया युक्रेनी खेलाडी यारोस्लावा महुचिखले फ्रान्सको पेरिसमा आयोजना भएको डायमन्ड लिगमा कीर्तिमानी प्रदर्शन गर्दै आफ्नो नाम लेखाएकी हुन्। यारोस्लावाले आफ्नो स्पर्धामा २१० मिटर (६८८ फिट) उफ्रिएकी हुन्। विश्व खेलकुदको महाकुम्भ मानिने ओलम्पिक अघि उनले गरेको अस्वभाविक प्रदर्शनले निकै चर्चा बटुलेको छ। यसअघि यो कीर्तिमान बुल्गेरियाकी खेलाडी स्टेफ्का कोस्टाडिनोवाको नाममा रहेको थियो। कोस्टाडिनोवाले सन् १९८७ मा इटालीको रोममा सम्पन्न विश्व एथलेटिक्स च्याम्पियनसिपमा २०९ मिटरको प्रदर्शनसहित उक्त कीर्तिमान आफ्नो नाममा लेखाएकी थिइन्। अन्तर्राष्ट्रिय प्रतियोगितामा आफ्नो नाममा विश्व कीर्तिमान लेखाएपछि यारोस्लावा निकै भावुक बनेकी थिइन्। यो प्रतियोगितामा सहभागी हुनु नै मेरा लागि ठूलो उपलब्धि हो। मैले २७ मिटर जम्प गर्न सक्छु कि भन्ने सोचेको थिएँ। तर, मैले आफ्नो सोचभन्दा माथिको प्रदर्शन गर्न सकें, उनले भनिन्, हामी खेल मैदानमा पनि आफ्नो देश, आफ्ना नागरिक र आफ्ना सैनिकका लागि लडिरहेका छौं। हामी कुनै पनि क्षेत्रमा हार मान्दैनौं भन्ने कुरा सिंगो विश्वलाई देखाउन चाहन्छौं। यो प्रदर्शनले त्यसलाई प्रमाणित गर्न पनि सफल भएँ। २२ वर्षीया यारोस्लावा र विश्व इन्डोर च्याम्पियन निकोला ओलेआस्लेगर्सले दोस्रो जम्पमा २०१ को दूरी तय गरेका थिए। विश्व इन्डोर च्याम्पियन निकोला ओलेआस्लेगर्सले तेस्रो पटकमा २०३ जम्प गर्दा यारोस्लावाले विश्व कीर्तिमान आफ्नो नाममा लेखाउन सफल भइन्। यारोस्लावाले सन् २०२० मा सम्पन्न टोकियो ओलम्पिकमा पनि कांस्य पदक जितेकी थिइन्। उनले अब आफ्नो लक्ष्य पेरिस ओलम्पिकमा केन्द्रित भएको बताएकी छन्। आफ्नो देश युक्रेन लामो समयदेखि युद्धको चपेटामा परेकाले यारोस्लावाले डायमन्ड लिग र पेरिस ओलम्पिकको तयारी विदेशमा गरेकी थिइन्।रुसले युक्रेनमा आक्रमण सुरु गरेलगत्तै उनले उनले आफ्नो गृहनगर डीनिप्रो छाडेकी थिइन्। युक्रेनका अन्य खेलाडीसँगै उनले पनि विदेशमै प्रशिक्षण गरेकी थिइन्। उनले अन्तर्राष्ट्रिय ओलम्पिक कमिटीले रुस र बेलारुसलाई ओलम्पिकमा सहभागी हुनबाट रोक लगाएर राम्रो निर्णय गरेको प्रतिक्रिया पनि दिएकी छन्। हामी सबै विदेश बसेर पनि आफ्नो देशका लागि लडिरहेका छौं। हामी देखाउन चाहन्छौं कि युद्धको चपेटामा परेको युक्रेनका खेलाडी पनि विश्व खेल जगतमा उदाउन सक्छन्, उनले भनेकी छन्।"
फ्रान्सलाई पराजित गर्दै स्पेन युरो कपको फाइनलमा,"काठमाडौं : फ्रान्सलाई पराजित गर्दै स्पेन युरो कप २०२४ को फाइनलमा प्रवेश गरेको छ। लामिन यामलले युरोमा सबैभन्दा कम उमेरमा गोल गर्ने कीर्तिमान बनाएको मंगलबार राति भएको पहिलो सेमिफाइनलमा स्पेनले फ्रान्सलाई २१ ले हराएर फाइनल पुगेको हो। म्युनिख एरेनामा भएको खेलमा फ्रान्सले सुरुवाति अग्रता लिएको थियो। ९ मिनेटमै राण्डल कोलो माउनीले गोल गर्दै फ्रान्सलाई अग्रता दिलाएका थिए। तर, २१औं मिनेटमा लामिन यामलले पेनाल्टी बक्स बाहिरबाट उत्कृष्ट गोल गर्दै खेल ११ को बराबरी बनाएका थिए। यामल १६ वर्षीय खेलाडी हुन्। गोलसँगै उनले आफ्नो नाममा कीर्तिमानी लेखाउन सफल भएका छन्। खेलको २५ औं मिनेटमा डानी ओल्मोले गरेको शक्तिशाली प्रहार गोलमा परिणत हुँदा स्पेनले २१ को अग्रता लिएको थियो। त्यसपछि खेलमा कुनै गोल हुन नसक्दा स्पेन फाइनलमा पुग्न सफल भएको छ। स्पेनले अब बुधबार राति नेदरल्याण्ड्स र इंग्ल्याण्डबीच हुने सेमिफाइनलको विजेतासँग उपाधिका लागि खेल्नेछ। स्पेन १२ वर्षपछि उपाधि नजिक पुगेको हो।"
क्यानडालाई पराजित गर्दै अर्जेन्टिना कोपा अमेरिकाको फाइनलमा,काठमाडौं : अर्जेन्टिना कोपा अमेरिका कप फुटबलको फाइनलमा पुगेको छ। मेटलाइफ स्टेडियममा बुधबार बिहान भएको खेलमा क्यानडालाई सहजै पराजित गर्दै अर्जेन्टिना कोपा अमेरिका २०२४ को फाइनलमा प्रवेश गरेको हो। अर्जेन्टिनाले क्यानडालाई २० गोलले पराजित गरेको हो। अर्जेन्टिनाका जुलियन अल्भारेजले पहिलो हाफको २२ औं मिनेटमै जुलियन अल्भारेजले गोल गर्दै अर्जेन्टिनालाई अग्रता दिलाएका थिए। त्यसैगरी ५१ औं मिनेटमा अर्जेन्टिना कप्तान लियोनल मेसीले गोल गर्दै अग्रता दोब्बर बनाएका हुन्। रोड्रिगो डे पाउलको पासमा अल्भारेज र एन्जो फर्नान्डेजको पासमा मेस्सीले गोल गरेका हुन्। योसँगै अर्जेन्टिनाका लागि १०९ गोल गरेका मेस्सी विश्वकै दोस्रो गोल गर्ने खेलाडी बनेका छन्। सर्वाधिक गोल गर्ने सूचीमा पोर्चुगलका क्रिष्टियानो रोनाल्डो हुन्। योसँगै अर्जेन्टिनाले अब उपाधिका लागि उरुग्बे र कोलम्बियाको विजेतासँग प्रतिस्पर्धा गर्नेछ।
एन्फाले यु१८ युथ लिग आयोजना गर्ने,"काठमाडौं : अखिल नेपाल फुटबल संघ (एन्फा)को आयोजनामा असार ३० देखि ललित स्मृति एन्फा यु१८ युथ लिग आयोजना हुने भएको छ। एन्फाले बुधबार ललितपुरमा पत्रकार सम्मेलन गर्दै एन्फा कम्प्लेक्स सातदोबाटोमा एन्फा यु१८ युथ लिग आयोजना गरिएको जानकारी दिएको हो। लिगमा एपीएफ फुटबल क्लब, चर्च व्याइज फुटबल क्लब, एफसी खुमलटार, मछिन्द्र क्लब, मनाङ मस्र्याङ्दी क्लब, जावलाखेल युथ क्लब, नेपाल पुलिस क्लब, एनआरटी, संकटा क्लब, सातदोबाटो युथ क्लब, श्री स्टार क्लब, त्रिभुवन आर्मी फुटबल क्लब गरी १२ क्लब सहभागी हुने एन्फा प्रवक्ता सुरेश शाले जानकारी दिए। खेल डबल राउन्ड रोविनका आधारमा हुने उनले बताए। उनले एन्फाले खेलको तयारी खर्च स्वरुप ३ लाख ५० हजार रुपैयाँ हरेक सहभागी क्लबहरूलाई उपलब्ध गराउने जानकारी दिए। प्रतियोगिताको विजेताले नगद १ लाख रुपैयाँ, उपविजेता टोलीले ५० हजार रुपैयाँ प्राप्त गर्नेछन् भने उत्कृष्ट खेलाडी, उच्च गोलकर्ता र उत्कृष्ट गोलकिपरलाई समान १५ हजार रुपैयाँ पुरस्कार प्रदान गरिने प्रवक्ता शाहले बताए। प्रतियोगिताको अनुमानित खर्च ८१ लाख ९१ हजार रुपैयाँ रहेको र प्रतियोगीता फिफाको ट्यालेन्ट डेभलपमेन्ट स्कीम परियोजनाअन्तर्गत सम्पन्न गर्न लागेको एन्फाले जनाएको छ।"
दोस्रो खेलमा नेपाल श्रीलंका डेभलपमेन्टसँग ४ विकेटले पराजित,काठमाडौं : नेपाल श्रीलंका डेभलपमेन्टसँग ४ विकेटले पराजित भएको छ। श्रीलंकामा बुधबार भएको दोस्रो खेलमा नेपाली महिला टोली ४ विकेटले पराजित भएको हो। १०७ रनको विजय लक्ष्य पछ्याएको श्रीलंका डेभलपमेन्टले १ बल अगावै पूरा गर्यो। श्रीलंका डेभलपमेन्टका लागि एन सेनारथनेले सर्वाधिक २७ रन बनाइन् भने एस सन्दीपानीले १९ रन बनाइन्। त्यसअघि पहिले ब्याटिङ गरेको नेपालले निर्धारित ओभरको खेलमा ७ विकेट गुमाएर १०६ रन बनाएको थियो। नेपालका लागि कविता कुँवरल २९ र कप्तान इन्दु बर्माले २८ रुन बनाइन्। मंगलबार भएको पहिलो खेलमा पनि नेपाल श्रीलंका डेभलपमेन्टसँग ३३ रनले पराजित भएको थियो। नेपाली महिला टोली एसिया कप खेल्न श्रीलंका पुगेको हो। एसिया कपमा नेपालले साउन ४ गते युएईसँग खेल्नेछ। त्यसपछि ६ गते पाकिस्तान र ८ गते भारतसँग नेपाली टोलीले प्रतिस्पर्धा गर्नेछ।
सिन्धुलीको गोलन्जोरका ९७ घरमा विद्युत्,"सिन्धुली : सिन्धुलीको गोलन्जोर गाउँपालिकाका ९७ प्रतिशत घरधुरीमा विद्युत् सेवा पुगेको छ। सोमबार पालिकाको वडा नम्बर १ डुडभन्ञ्याङस्थित भाविनथान, कात्तिके, कटुन्जे, भन्ज्याङखानी, भालुभन्ज्याङ, भन्सारलगायतका क्षेत्रमा राष्ट्रिय प्रसारण लाइन विस्तार भएसँगै पालिकाका ९७ प्रतिशत घरधुरीमा विद्युत् सेवा पुगेको हो। गाउँपालिकाका उपाध्यक्ष ज्वालाप्रसाद न्यौपाने (पुकार) का अनुसार वडा नम्बर १ का यी बस्तीमा सोमबारबाट राष्ट्रिय प्रसारण लाइनको विद्युत् सेवा सञ्चालनमा आएसँगै पालिकाको ४ हजार २ सय २९ घरधुरीमा विद्युत् सेवा पुगेको हो। गाउँपालिकामा कुल ४ हजार ३ सय ६३ घरधुरी रहेका छन्। अब बाँकी ३ प्रतिशत अर्थात् १ सय ३४ घरधुरीमा मात्र विद्युत् सेवा पुग्न बाँकी छ। यसअघि गाउँपालिकाका दुर्गम क्षेत्रका नागरिक राष्ट्रिय प्रसारण लाइनबाट वञ्चित थिए। गाउँपालिकाले एसियाली विकास बैंक (एडीवब) सँगको सहकार्यमा गाउँपालिकाको विद्युत् सेवा नपुगेका स्थानमा चालु आर्थिक वर्षमा पोल तार, तथा ट्रान्समिटर जडान गरेर विद्युत् सेवा विस्तार गरेको हो। गाउँपालिकाका बाँकी रहेको ३ प्रतिशत् अर्थात् १ सय ३४ घरधुरीमा मात्र विद्युत् सेवा पुग्न बाँकी रहेको र ती घरहरूमा पनि आगामी आर्थिक वर्षको पहिलो चौमासिकभित्रमै विद्युत् सेवा पुर्याउने गरी काम भइरहेको छ, उनले भने। राष्ट्रिय प्रसारण लाइनको विद्युत् सेवा नहुँदा सर्वसाधारण सोलार तथा टुकी बत्तीको भरमा थिए। तर गाउँपालिकाले विद्युत् लाइन विस्तारलाई प्राथमिकतामा राखेर काम गर्दा यति छिट्टै ९७ प्रतिशत घरधुरीमा बिजुली बत्ती पुगेको उनले थपे। उपाध्यक्ष न्यौपानेका अनुसार गाउँपालिकाको वडा नम्बर १ मा १३ घरधुरी, वडा नम्बर २ मा ३२, वडा नम्बर ३ मा ४०, वडा नम्बर ४ मा १५, वडा नम्बर ५ मा ९, वडा नम्बर ६ मा २० र वडा नम्बर ७ मा ५ घरधुरीमा मात्र अब विद्युत् सेवा पुग्न बाँकी छ। यी घरहरूमा पनि गाउँपालिकाले आउँदो दसैंसम्ममा विद्युत् जडान गर्नेगरी काम गरिरहेको छ। आउँदो दसैंसम्ममा पालिकालाई अँध्यारो मुक्त पालिका घोषणा गरिनेछ, न्यौपानेले भने। उता गोलन्जोर गाउँपालिका वडा नम्बर १ का वडाध्यक्ष सोमप्रसाद बरालले सोमबारबाट वडाको भवानीथान, कात्तिके, कटुन्जे, भन्ज्याङखानी, भालुभन्ज्याङ, भन्सारलगायतका क्षेत्रमा राष्ट्रिय प्रसारण लाइन विस्तार भएपछि स्थानीयहरूमा खुसीयाली छाएको जनाएका छन्। अध्यक्ष बरालले विद्युत् सेवा परीक्षणमै रहेकाले स्थानीयलाई सावधानीपूर्वक विद्युत् सेवा उपयोग गर्नसमेत आग्रह गरेका छन्।"
डेडिकेटेड तथा ट्रंकलाइन विवाद : प्राधिकरणले काट्न थाल्यो उद्योगको लाइन,"काठमाडौं : नेपाल विद्युत् प्राधिकरणले डेडिकेटेड तथा ट्रंकलाइनको बक्यौता तिर्न अटेरी गर्ने उद्योगहरूको लाइन पुनः काटेको छ। प्राधिकरणले मंगलबार रातिबाट ३ उद्योगको लाइन काटेको हो। डेडिकेटेड तथा ट्रंकलाइनको बक्यौता भएका उद्योगहरूको लाइन काट्न सुरु गरेको प्राधिकरण स्रोतले जनाएको छ। प्राधिकरणले रिलायन्स स्पिनिङ मिल, घोराही सिमेन्ट र अर्घाखाँची सिमेन्टको विद्युत्को लाइन काटेको छ। प्राधिकरणले यही असार ९ गते १५ दिनको अल्मिेटमसहित बक्यौता तिर्न सम्बन्धित ६१ उद्योगीलाई पत्रचार गरेको थियो। प्राधिकरणले लाल आयोगको सिफारिसबमोजिम २०७२ माघदेखि २०७५ वैशाखसम्मको करिब ६ अर्ब ६० करोड रुपैयाँ बक्यौता १५ दिनभित्र बुझाउने गरी सम्बन्धित उद्योगहरूलाई पत्र पठाएको थियो । उद्योगीहरूले के आधारमा बक्यौता रकम पठाएको भनी प्रतिपत्र प्राधिकरणलाई पठाएका थिए। प्राधिकरणले दिएको अल्टिमेटमको अवधि असार २४ गते(सोमबार) सक्किएसँगै मंगलबारबाट लाइन काट्न सुरु गरेको हो। बक्यौता नतिर्ने उद्योगीहरूको लाइन काटिदै जाने प्राधिकरण स्रोतले बताएको छ। प्राधिकरणका कार्यकारी निर्देशक कुलमान घिसिङले अब नियमअनुसार अघि बढ्ने भन्दै सञ्चालक समितिको निर्णयअनुसार लाइन काट्ने अधिकार सम्बन्धित वितरण केन्द्रहरूलाई दिएको बताएका थिए। उनले अब प्राधिकरणको नेतृत्वले भन्दा पनि सम्बन्धित वितरण केन्द्रले निर्णय लिने अन्नपूर्णसँगको टेलिफोन वार्तामा बताएका थिए। अब प्राधिकरण नियमअनुसार अघि बढ्छ। नियम भनेको सम्बन्धित वितरण केन्द्रले तोकिएको रकम उठाउनु भनेर बोर्डले भनिसकेको छ। अब वितरण केन्द्रले गर्छन् जे गर्छन्। सरकारद्वारा गठित आयोग, मन्त्रिपरिषद्, विभिन्न समयमा विभिन्न समितिहरू लगायतले बक्यौता उठाउन भनेका छन् भन्दै घिसिङले प्राधिकरण बोर्डले पनि उठाउनलाई निर्देशन दिइसकेकाले अब अर्को निर्णय भन्ने नै नहुने बताएका थिए। नियमविपरीत गएको विद्युत् उपयोगको प्रमाण देखाउन उद्योगीहरूले माग गरिरहेको बेला प्राधिकरण भने एक्सनमा उत्रिएको हो। प्राधिकरणले लाइन काटेका उद्योगमध्ये सबैभन्दा धेरै बक्यौता इटहरीस्थित रिलायन्स स्पिनिङ मिलको छ। उक्त उद्योगको करिब ७५ करोड ३७ लाख रुपैयाँ रहेको छ। अम्बुवा वितरण केन्द्रअन्तर्गतको अर्घाखाँची सिमेन्टको ४४ करोड ८६ लाख रुपैयाँ र नेपालगन्ज वितरण शाखा अन्तर्गतको घोराही सिमेन्टको करिब ५१ करोड रुपैयाँ बक्यौता उठेको छैन। यसअघि पनि २०७६ चैत र २०८० पुसमा बक्यौता बाँकी रहेका उद्योगीहरूको प्राधिकरणले लाइन काटेको थियो। २०७६ सालमा कोभिडको कारण देखाउँदै सरकारले लाइन जोड्न लगाएको थियो। उक्त बक्यौता उठाउन प्राधिकरणले २०८० पुसमा पनि लाइन काटेको थियो। सरकारको दबाबपछि काटिएको २० दिनमा २३ उद्योगको लाइन जोडिएको थियो। त्यसपछि डेडिकेटेड फिडर तथा ट्रंक लाइनको विद्युत् महसुलको विवाद समाधान गर्न गठित जाँचबुझ आयोगको सुझावअनुसार नै प्राधिकरणले सम्बन्धित उद्योगीहरूलाई यही असार ९ गते बिल पठाएको थियो। प्राधिकरणले दिएको १५ दिनको अवधि सोमबार नै सक्किएको छ। अहिलेम्म बक्यौता रहेका उद्योगीहरूको लाइन काट्छ वा काट्दैन स्पष्ट भएको छैन। आयोगले महसुल उठाउन भनी तोकिएको अवधिको बक्यौता करिब ६ अर्ब ६० करोड रुपैयाँ रहेको छ। यता, बक्यौता रहेका सम्बन्धित उद्योगीहरू म्याद सक्किएसँगै प्रतिवादमा उत्रिएका थिए। पीडित तथा प्रताडित समूह नामकरण गरिएको उक्त उद्योगीहरूले प्राधिकरणले पछिल्लो आयोगको सिफारिसविपरीत बिल पठाएको बताए। डेडिकेटेड र ट्रंकलाइनको बक्यौता एकै बास्केटमा हालेर बिल पठाएको भन्दै नेपाल उद्योग वाणिज्य महासंघका पूर्वअध्यक्ष पशुपति मुरारकाले आयोगको मर्मतविपरीत प्राधिकरणले एकमुष्ट बिल पठाएको उल्लेख गरे। आयोगले यही वैशाख २७ गते बुझाएको प्रतिवेदनले २०७२ माघदेखि २०७५ वैशाखसम्मको अवधिमा डेडिकेटेड तथा ट्रंकलाइन बक्यौता उठाउन मिल्ने भनेको छ। तर, उक्त अवधिमा डेडिकेटेडको हकमा लोडसेडिङको समयमा पनि २४ सैं घण्टा बिजुली उपलब्ध गराएको र ट्रंकलाइनको हकमा कम्तीमा ६ घण्टा लोडसेडिङ र २० घन्टा निरन्तर बिजुली दिनुपर्ने उल्लेख छ। तर, प्राधिकरणले नै २०७२ को फागुन ११ गते गोरखापत्रमा सूचना प्रकाशित गर्दै डेडिकेटेड फिडरका ग्राहकहरूका लागि लोडसेडिङ हुने भन्ने तालिका प्रकाशित गरेको आयोगको प्रतिवेदनमा उल्लेख छ। यसले डेडिकेटेडको हकमा २४ संै घन्टा विद्युत् आपूर्ति हुनुपर्ने नियम उल्लंघन भएको र यसको बक्यौता तिर्ने आधार नभएको मुरारका बताउँछन्। यस्तै ट्रंकलाइनको हकमा पनि प्राधिकरणले २०७३ कात्तिक २४ गते गोरखापत्रमा सूचना जारी गरी औद्योगिक क्षेत्रमा ४ घन्टा मात्र लोडसेडिङ कायम भएको उल्लेख छ। त्यसपछिको अर्को सूचनामा ३ घन्टा कायम गरिएको थियो। ट्रंकलाइनका लागि तोकिएको कम्तीमा ६ घन्टा लोडसेडिङ भन्ने नियम तोडिएकाले यसको रकम असुल्नु उचित नहुने भनिएको छ। प्राधिकरणले यी अवस्थाहरूको अध्ययन नगरी एकमुष्ट बिल पठाएकोमा हाम्रो आपत्ति रहेको मुरारकाले स्पष्ट पारे। प्राधिकरणले बिल ४ वर्षपछि पठाउँदा यी समस्याहरूको आएको भन्दै मुरारकाले अहिले पनि प्रमाण पेश गर्न सके बक्यौता तिर्न उद्योगीहरू तयार रहेको बताए। प्राधिकरण र निजी उद्योगीबीच डेडिकेटेड फिडर तथा ट्रंकलाइनको विद्युत् महसुलको विवाद उत्कर्षमा पुगेपछि गत माघ २४ गते सरकारले आयोग गठन गरेको थियो। सर्वोच्च अदालतका पूर्वन्यायाधीश गिरीशचन्द्र लालको संयोजकत्वमा गठित आयोगमा ऊर्जा, जलस्रोत तथा सिँचाइ मन्त्रालयका सचिव (जलस्रोत तथा सिँचाइ) र उद्योग वाणिज्य तथा आपूर्ति मन्त्रालयका सचिव (वाणिज्य तथा आपूर्ति) सदस्य थिए। आयोगले प्रतिवेदनमा विवादित तीन समयका बारेमा समावेश गरेको छ। पहिलो २०७२ साउनदेखि २०७२ पुससम्म, दोस्रो २०७२ माघदेखि २०७५ वैशाखसम्म र तेस्रो २०७५ जेठदेखि २०७७ असारसम्मको समयलाई अध्ययन गरेको थियो। उक्त प्रतिवेदनल पहिलो र तेस्रो अवधिको बक्यौता लिन सही नहुने भनेको छ। विवादित अवधिमा पनि सम्बन्धी औद्योगिक ग्राहकहरूले नियमित लाग्ने सबै सामान्य शुल्कहरू समयभित्रै बुझाइ सकेका छन्। आयोगको अध्ययनको अवधिमा सम्बन्धित कागजातहरू माग गर्दा ५५ वटा उद्योगी, व्यवसायीहरूले निवेदन पेस गरेका थिए। निवेदन दिने उद्योगी, व्यवसायीहरू, निजका प्रतिनिधिहरू तथा कानुन व्यवसायीहरूसँग आयोगका पदाधिकारीहरूले प्रत्यक्ष रुपमा छलफल गरेका थिए। २०७६ सालको छुट बिलबाट सुरु भएको डेडिकेटेड तथा ट्रंकलाइनको बक्यौतामात्रै करिब २५ अर्ब रुपैयाँ पुगेको छ। उक्त बक्यौताको साँवामात्रै करिब २० अर्ब छ भने व्याज र जरिवाना बापतको रकम करिब ५ अर्ब रुपैयाँ पुगेको छ। घिसिङको कार्यकालमा सबैभन्दा विवादित रहेको यो बक्यौता उठाउन प्राधिकरणलाई चुनौती नै बनेको छ। के हो डेडिकेटेड तथा ट्रंकलाइन विवाद ? प्राधिकरणले देशमा १८ घण्टासम्मको चरम लोडसेडिङको समयमा ठूला उद्योगहरूले डेडिकेटेड र ट्रंक लाइनमार्फत निरन्तर पाइरहेको विद्युत्मा महँगो दर लगाउने निर्णय गरेको थियो। ती ग्राहकहरूलाई लक्षित गरी प्राधिकरण सञ्चालक समितिको २०७२ असार १२ गते बसेको बैठकले २०७२ साउन १ देखि लागू हुने गरी २० घण्टाभन्दा बढी बिजुलीदिने तर, ६५ प्रतिशतसम्म महँगो दरमा भनी निर्णय गरेको थियो। काठमाडौं, विराटनगर, सिमरा, भैरहवा र वीरगन्जका उद्योग, फार्म तथा अस्पतालले त्यो सुविधा लिन सक्ने गरी लागू भएको थियो। तर, कानुनतः प्राधिकरण आफैंले विद्युत् महसुुल निर्धारण गर्न भने पाउँदैन। तत्कालीन विद्युत् महसुल निर्धारण आयोगले मात्र विद्युत्को दररेट तोक्ने नियम थियो। त्यसरी सुविधा पाएका ग्राहकहरूले नै प्राधिकरणले तोकेको महसुललाई गैरकानुनी भने। त्यसपछि प्राधिकरणले आयोगलाई उक्त महसुल निर्धारण गरी दिन पत्र पठायो। आयोगको २०७२ पुस २९ गतेको सञ्चालक समिति बैठकले प्रधिकरणको निर्णयलाई मान्यता दियो। यससँगै आयोगले ग्राहस्थ ग्राहकहरूको महसुल पनि २० प्रतिशतले वृद्धि गरेको थियो। तर, आयोगले त्यतिबेला डेडिकेटेडको हकमा भनी उल्लेख गरेकाले ट्रंक लाइनबाट विद्युत् खपत गरिरहेका औद्योगिक क्षेत्रका ग्राहकहरू अझै समेटिएनन्। ट्रंक लाइनका ग्राहकहरूलाई पनि उक्त निर्णय नै लागू हुने भए पनि २०७३ असार १६ गते आयोगले ट्रंकलाइनको विषयमा फेरि छुट्टै निर्णय गर्यो। त्यसपछि प्राधिकरणले विद्युत् महसुल संकलन विनियमावली २०७३ जारी गर्यो। उक्त विनियमालीले ट्रंक लाइनको हकमा ६ घण्टाभन्दा बढी लोडसेडिङ भएको बेलामा २० घण्टासम्म निरन्तर विद्युत् लिन चाहने ग्राहकहरूले प्राधिकरणमा निवेदन दिनुपर्ने र प्राधिकरण सञ्चालक समितिको निर्णयपछि ट्रंकलाइनको सुविधा दिइने भनी लेखेको छ। विनियमालीले टाइम अफ डे (टीओडी) मिटर अर्थात्, प्रत्येक दिन कति विद्युत् खपत भयो भन्ने सम्बन्धमा सम्बन्धित ग्राहकहरूले विवरण पेस गर्नुपर्ने र प्राधिकरणले पनि चेकजाँच गर्नुपर्ने भनी उल्लेख छ। ट्रंक लाइन तथा डेडिकेटेड लाइनको विवाद २०७२ साउनदेखिको २०७७ असारसम्मको बक्यौता विवाद हो। २०७५ वैशाख अन्तिमबाट लोडसेडिङ मुक्त भइसकेको अवस्थामा अहिलेको विद्युत् नियमन आयोगले २०७७ साउनबाट ट्रंक लाइन तथा डेडिकेटेड लाइनको व्यवस्था नै खारेज गर्यो। प्राधिकरणले आर्थिक प्रशासन विनियमावली, २०६८, विद्युत् वितरण विनियमावली, २०६९ को विनियम २० र विद्युत् महसुल संकलन विनियमावली, २०७३ को विनियम ५ (१३) मा प्राधिकरणका उपभोक्ताहरूलाई विलिङ गर्दा जुनसुकै कारणबाट छुट भएमा सोको जानकारी भएपश्चात् जुनसुकै समयमा छुट बिल गर्ने कानुनी व्यवस्था बमोजिम छुट बिल जारी गरेको उल्लेख छ। यता, संसदको सार्वजनिक लेखा समितिले २०७६ सालमा नै छुट बिल जारी भएको ३५ दिनभित्र सम्बन्धित ग्राहकबाट उक्त महसुल असुल गर्न निर्देशन दिएको थियो। चित्त नबुझेमा पुनरावलोकन गर्न सकिने र मिटर रिडिङ भएको ६० दिनभित्र ग्राहकले महसुल नबुझाएमा ग्राहकको लाइन काटी बक्यौता असुलउपर गर्नुपर्ने विद्युत् महसुल संकलन विनियमावली २०७७ मा व्यवस्था गरिएको छ।"

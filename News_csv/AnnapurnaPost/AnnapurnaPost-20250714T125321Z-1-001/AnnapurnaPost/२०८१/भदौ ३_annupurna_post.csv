शीर्षक,विवरण
लोकतन्त्रको लक्ष्य,"सुशासन दुरुस्त हुन के कसो गर्नुपर्ने, कस्तो नीति लागू गर्ने र कडाइ गर्ने कुरा कार्यकारीहरूको परीक्षा हो। गत जेठ महिनामा सरकारले आगामी आर्थिक वर्षका लागि मुलुकको बजेट प्रस्तुत गर्यो। सोही महिनाको १ गतेदेखि १६औं योजनाले पनि अन्तिम रूप पाएको थियो। सरकारले सार्वजनिक गरेका सबै कार्यक्रमका दस्तावेजमा फरकफरक विषय उल्लेख थिए। एउटा विषयमा भने एकरूपता छ, त्यो भनेको मुलुकमा सुशासन स्थापना गर्ने ऐक्यबद्धता। यो भनेको पारदर्शिता, सामाजिक उत्तरदायित्व, र जवाफदेहिता सरकारसँग छ भन्ने कुराको सूचक हो। २४० वर्षे राजतन्त्र र ३० वर्षे पञ्चायती प्रणालीलाई लाखौंपटक औंला उठायौं। त्यतिबेला सरकारी कार्यप्रणाली, प्रणाली र निर्णयमा प्रश्न उठाउन पाइँदैन थियो वा प्रश्न उठाउने संस्था सक्रिय थिएनन्। सुशासनको सन्दर्भमा हालको सरकारले पछिल्लो ट्रान्सपरेन्सी इन्टरनेसनल (टीआई)ले सार्वजनिक गरेको (२०२३ को) भ्रष्टाचार अवधारणा सूचकांक (सीपीआई) सम्झाउन जरुरी छ। सो अनुसार कुल १८० मुलुकमध्ये नेपाल १०८औं स्थानमा परेको छ। सीपीआई २०२३ मा नेपाललाई ३५ अंक दिइएको छ। अघिल्लो वर्षको तुलनामा केही सुधार देखिए पनि व्यापक भ्रष्टाचार हुने मुलुककै सूचीमा नेपाल अंकित छ। यो तथ्यले सुधार यहीँ जरुरी छ भन्ने देखाउँछ। नीतिगत छिद्र वा सुशासनका चुनौती, मुलुक समृद्ध बनाउने आर्थिक क्षेत्रले बढी झेलेकै हुन्छ। आर्थिक अनुशासनको पालन नभएको अवस्थामा स्रोतसाधनको दुरुपयोग हुन्छ। सुशासन दुरुस्त हुन के कसो गर्नुपर्ने, कस्तो नीति लागू गर्ने र कडाइ गर्ने कुरा कार्यकारीहरूको परीक्षा हो। सुशासन मुलुकको आर्थिक एवं सामाजिक विकासको अनिवार्य आधारशिला हो। जुन नैतिकताको प्रश्न पनि हो। मुलुकका हरेक क्षेत्रमा बढ्दै गएको बेथिति, भ्रष्टाचार र आर्थिक अनियमितता सुशासनका बाधक तत्त्व हुन्। यसैकारण मुलुकमा सुशासनको प्रत्याभूति दिलाउन सरकारलाई सर्वप्रथम यसको बाधक तत्त्वहरूलाई निर्मूल पार्नुपर्ने निर्विकल्प निष्पक्ष निर्णयमा जानैपर्छ। सरकारले नीति तथा कार्यक्रमहरूमा सैद्धान्तिक रूपमा सुशासन लेखेकै भरमा मुलुकमा सुशासन दिलाउन वा जनताले अनुभूति गर्न सक्दैनन्। माओवादीले सपना देखाएको सिंगापुर वा स्विट्जरल्यान्ड बनाउनेजस्तै कोरा शाब्दिक सपना मात्रै हुन्। आर्थिक अनुशासनको पालन नगर्नेहरू दण्डित र क्षतिपूर्तिको जिम्मेवार हुनुपर्छ। अन्यथा यो रोग अझै फैलिने र देश अझ सकसपूर्ण अवस्थामा जानेछ। त्यसैले झन्डै ६५ वर्षअघि जापानका प्रधानमन्त्री र छिमेकी भारतीय प्रधानमन्त्री नरेन्द्र मोदीको अनुभवलाई जोड्न खोजिएको छ यहाँ। यस्तै असफलता देखिँदै गएमा बंगलादेश, श्रीलंका वा अफगान राष्ट्रपतिको अवस्थाको सचेतता पनि दर्शाउन खोजिएको छ। पहिला सोह्रौं योजनाको सोच, उद्देश्य, रणनीति र रूपान्तरणबारे चर्चा गरौं। सोह्रौं योजनाको सोच नै सुशासन, सामाजिक न्याय, र समृद्धि भनेर किटान गरिएको छ। दीर्घकालीन सोच सन् २१०० ले तय गरेका समृद्धि र सुखका मूलभूत तत्त्वहरूलाई आत्मसात् गर्दै सोह्रौं योजनाले सामाजिक न्याय र समृद्धिको सोच राखेको छ। अर्कोतर्फ, समृद्धिका राष्ट्रिय लक्ष्यमा आर्थिक वृद्धिदर ७३ प्रतिशत लक्ष्य तय छ भने प्रतिव्यक्ति आय २,३५१ अमेरिकी डलर लक्षित गरिएको छ। त्यस्तै, ३० मिनेटको दूरीमा स्वास्थ्य संस्थामा पहुँच भएको परिवार ९०५ पुर्याउने लक्ष्य राखिएको छ। निर्माण प्रक्रियामा रहेका थुप्रै आयोजना भएका र सरकारी प्राथमिकतामा परेको विद्युत् उत्पादन ११,७६९ मेगावाट पुर्याउने गन्तव्य तय गरिएको छ, जुन असम्भव छैन। नेपाललाई विश्वबजारमा प्रतिस्पर्धी बनाउने क्षेत्रका बारेमा अध्ययन गरेर लगानी बढाउन सके नेपालभारत वा चीन अथवा बंगलादेशसँगै विश्व प्रतिस्पर्धामा जान सक्छ। आईटी क्षेत्र वा सेवा क्षेत्रलाई राज्यले प्रोत्साहन गर्न सके ८१० अर्ब डलरको निर्यात बढाउन नसकिने होइन। १२ हजार अमेरिकी डलर प्रतिव्यक्ति आय बढाउन सानो सोच, ९ महिने सरकारबाट अपेक्षा गर्न सकिँदैन। पञ्चायतलाई जति नै सरापे पनि, हजार कमी गन्दै गर्दा लोकतन्त्र प्राप्तिपछि १५ वर्षमा बदलिएका १४ सरकारले मीठो लक्ष्य लेखेर किटान गर्न सक्छन्। व्यवहारमा भने प्राप्त गर्न सक्दैनन् भन्न कुनै संकोच छैन। राष्ट्रिय लक्ष्य त बलियो र दृढ सरकारले मात्रै प्राप्त गर्न सक्छ। जुन प्राप्त भएको छ, दुई तिहाइको बलियो भारीसहित। तर गन्तव्य किटान गरेर हिँड्न ढिलागरी समय खेर फाल्ने छुट भने छैन। लक्ष्य निश्चित हुनुपर्यो। यसरी जसरी करिब ६५ वर्षअघि तत्कालीन जापानिज प्रधानमन्त्री हायातो इकेदाले सन् १९६० मा आय दोब्बर योजना ल्याए। हायातो इकेदाको योजना जापानको अर्थ व्यवस्थाको पुनर्जागरण र विकासमा कोसेढुंगा सावित भएको थियो। यसले जापानलाई आधुनिक विश्वको शक्तिशाली आर्थिक राष्ट्रको रूपमा उभ्यायो। इकेदाको आय दोब्बर योजना व्यापक र बहुआयामिक योजना थियो। नेपालले राष्ट्रिय सहमतिमा दसवर्षे आर्थिक लक्ष्य तय गर्न जरुरी छ। जुनै वाद बोके पनि लक्ष्य मुलुकको तरक्की नै हो भने सहमति अनिवार्य छ। जसले जापानको समग्र आर्थिक, सामाजिक र प्राविधिक विकासलाई सम्बोधन गर्यो। उनले प्रविधिमा आधारित उद्योगहरू, उत्पादन क्षमता वृद्धि, निजी क्षेत्रको प्रोत्साहन, लगानी आकर्षण, बुनियादी ढाँचाको विकास, परिवहन र सञ्चार, ऊर्जा र जल परियोजनाहरू, अनुसन्धान र विकास, शिक्षा र सीप, वैदेशिक व्यापार र वित्तीय प्रणाली सुधार, सामाजिक सुरक्षाको विस्तार (स्वास्थ्य सेवा र कल्याण कार्यक्रमहरू, आवास र जीवनस्तर सुधार), क्षेत्रीय असमानता घटाउने प्रयास गर्दै जापानको अर्थतन्त्र ७२ प्रतिशतको लक्ष्यबाट वृद्धि भई १० प्रतिशतभन्दा माथि पुग्यो। ७ वर्षमै दुई गुना ठूलो अर्थतन्त्र बन्न सफल भयो। यता भारतका प्रधानमन्त्री नरेन्द्र मोदीकै अनुभव हेर्दा, देशको आर्थिक वृद्धि, विकास र निर्माणका लागि यथेष्ट लगानी भित्र्याउने वातावरण निर्माण गर्न सरकारले लगानीका के केमा ? बिक्री शो केसमा के के राखेका छौं भन्ने कुरा लगानी भित्र्याउने महत्त्वपूर्ण कडी हुन जान्छ। भारत आगामी तीन वर्षमा ४५ ट्रिलियन डलरको जीडीपीसहित विश्वको तेस्रो ठूलो अर्थतन्त्र बन्ने अपेक्षा गरिएको छ। २०३० सम्म ४७ ट्रिलियन डलरको लक्ष्य हासिल गर्ने भारतले विश्वमा सबैभन्दा लामो राजमार्ग टनेल (अटल टनेल) देखि विश्वको सबैभन्दा अग्लो रेल रोड पुल (चेनाव रेल ब्रिज)जस्ता निर्माण गरेर पूर्वाधार निर्माणमा सफलता देखाउँदै ठूलो फड्को मारिरहेको देखाएको छ। जसले लगानी प्राप्त गर्न बल दिन्छ। लगानी कर्तामा करछुटदेखि ह्यासल फ्री सर्भिसले पनि निवेषकहरू आकर्षित गर्न भारत सफल छ। एप्पलले आगामी सेप्टेम्बरमा लन्च गर्ने आइफोन १६ भारतमा बनाउँदैछ। मल्टी नेसनल ब्रान्डका बीपीओ, कल सेन्टरजस्ता सफ्ट इन्डस्ट्रिज भित्त्याएर मल्टी मिलियन डलर कमाएको छ, जुन नेपालले पनि गर्न सक्छ। १० वर्षअघि, भारत विश्वको १०औं ठूलो अर्थतन्त्र थियो, जसको जीडीपी वर्तमान बजार मूल्यमा ४१९ ट्रिलियन थियो। गत ९ वर्षमा प्रतिव्यक्ति आय ५५ प्रतिशतले बढेर भारत विश्वको नौबाट पाँचौं ठूलो अर्थतन्त्रमा उक्लेको छ। आगामी दुईतीन वर्षमै जापान र जर्मनीलाई उछिनेर भारत अमेरिका र चीनपछि विश्वको तेस्रो ठूलो अर्थतन्त्र बन्दैछ। जापानी प्रधानमन्त्री इकेदाको जस्तै सन् २०३० मा भारतले आफ्नो अर्थतन्त्रलाई दुगुना बनाउने लक्ष्य राखेको छ। यदि भारतको अर्थतन्त्र ६ देखि ६५ प्रतिशतले वृद्धि हुने हो भने आगामी ७ वर्षमा अर्थतन्त्र दुगुना हुनेछ। नेपालमा दुई तिहाइको बलियो सरकार बनेको छ। सन् २०३५ भित्र नेपालको अर्थतन्त्रलाई १०० बिलियन डलरको बनाउने र यही लक्ष्यअनुसार आगामी दशकलाई आर्थिक उन्नति र सुशासनमा सुधारको दशक नेपाल निर्माण दशक घोषणा गरेर प्राथमिकता तोक्दै विकास र नीतिको जग बसाल्न सक्नुपर्छ। यही दशकलाई नेपालको पूर्वाधारको गुणात्मक परिवर्तनको दशक बनाउँदै सडक, राजमार्ग, रेल सडक, रेल प्रविधि, टनेल, बिजुली, शिक्षा, स्वास्थ्यलगायत क्षेत्रमा व्यापक लगानी गरी आमूल परिवर्तन ल्याउन पर्छ। दुई तिहाइको बलियो सरकार छँदैछ। त्यसमाथि गत बुधबार संसद्मा प्रस्तुत संक्रमणकालीन न्यायसम्बन्धी (टीआरसी) विधेयक पारित हुनु पहिला विपक्षी दलका नेता प्रचण्डले प्रस्ताव राख्दै भने, परिवर्तन ल्याउने सबै राजनीतिक दलहरू समझदारी साथ अघि बढौं। त्यसैले नेपालले राष्ट्रिय सहमतिमा दसवर्षे आर्थिक लक्ष्य तय गर्न जरुरी छ। जुनै वाद बोके पनि लक्ष्य मुलुकको तरक्की नै हो भने सहमति अनिवार्य छ। ऋगबेद भन्छ ॐ सं गच्छध्वं सं वदध्वं सं वो मनांसि जानताम्। देवा भागं यथा पूर्वे सञ्जानाना उपासते।। (पाइलामा पाइला मिलाई हिँडौं, स्वरमा स्वर मिलाई बोलौं, जसरी देवताहरूले आआफ्नो भाग प्राप्त गर्छन्, सामूहिक ज्ञानले कर्म गर्दा सबैको अभीष्ट लक्ष्य प्राप्त गर्न सकिन्छ।) यसरी, समृद्ध नेपाल, सुखी नेपाली बन्न समय लाग्दैन। जीसी सार्वजनिक नीति अध्येता हुन्।"
कर्मचारी अभावमा अल्झिएको न्यायिक समिति,"व्यवस्थापिका, कार्यपालिका र न्यायपालिका राज्यका तीन महत्वपूर्ण अंगहरू हुन्। कुनै पनि सरकारमा व्यवस्थापिका र कार्यपालिका प्रबल भए पनि न्यायपालिका कमजोर भए शक्ति सन्तुलन हुन सक्दैन। तसर्थ यी तीनै पक्षहरूलाई समेटेर लैजाने दायित्व पाएको स्थानीय तहका न्यायिक समितिहरू यतिबेला दक्ष कानुनी कर्मचारी अभावमा थलिएका छन्। प्रशासक नहुँदा न्यायिक समितिहरूको दैनिकजसो कार्यसम्पादनमा अन्योलता छ। अदालती प्रक्रिया तथा मुद्दा मामिलाका कामकारबाही पूरा गर्ने त्यस्ता कानुनी परामर्शदाता नहुनुले न्यायिक समितिको कामहरू सुस्ताएका छन्। स्थानीय सरकार सञ्चालन ऐन, २०७४ को न्यायिक समितिको दफा ४७ को उपदफा (१) र (२) का उजुरी, मुद्दाहरू लेख्ने काम उजुरी प्रशासक वा कानुनी परामर्शदाताको हो। तर, कर्मचारीकै अभावमा कैयौं उजुरी, मुद्दाहरूलाई समयमै किनारा लगाउन सकिने अवस्था छैन। कोशी प्रदेश सरकारसँग पनि प्रदेशभरिका न्यायिक समितिहरूमा कानुन विधाका स्थायी कर्मचारीको दरबन्दी पठाउनुपर्ने माग गरेका छौं। न्यायिक समितिले एक वर्षसम्मका जेलसजाय भोग्ने किसिमको फौजदारी र देवानी आचारसहिंताविरुद्धका मुद्दा तथा उजुरीहरू ३ महिनाभित्र निरुपण गर्नुपर्ने प्रावधान भए पनि कर्मचारी नहुँदा ती कामहरूमा पूरा गर्न सकिएको छैन। अझै पनि दूरदराजका ग्रामीण परिवेशका न्यायिक समितिहरूमा कानुनी परामर्शदाता छैन। भएका सबै कामचलाउ अस्थायी प्रकृतिका छन्। स्थायी दरबन्दीका कर्मचारी माग गर्दा माथिबाटै दिँदैनन्। पठाइएका स्थायी दरबन्दीका कर्मचारीहरू पनि विभिन्न बहानामा छिटोछिटो सरुवा लिएर जाने प्रवृत्तिले न्यायिक समितिको कामकारबाहीमा सास्ती थपिँदै आएको छ। रमादेवी राई (राई भोजपुरको टेम्केमैयुङ गाउँपालिकाकी उपप्रमुख हुन्।)"
सञ्जालमा सजगता,"रेडियमको आविष्कारक म्याडम क्युरीले पति पियरे क्युरी मारिएको समाचार साँझ घर पुगेपछि थाहा पाएकी थिइन्। जबकि पियरे बितेको थुप्रै घण्टा भइसकेको थियो। श्री ३ जंगबहादुरको पत्थरघट्टामा भएको निधनको खबर काठमाडौं पुग्न धेरै दिन लागेको थियो। त्यस कालखण्डका प्रतिनिधिमूलक सन्दर्भ हुन् यी। देशको यो कुनाबाट त्यो कुनामा पत्र पुग्न हप्तौं लाग्थ्यो त्यतिबेला। चिठी, घर छोडेर गएकाहरूसँग सम्पर्क स्थापित गर्ने एक मात्र साधन थियो। तत्कालीन मनुष्यलाई न टेलिभिजन हेर्ने सौभाग्य थियो न कम्प्युटर चलाउने ! टाढा बसेका आफन्तसँग सचित्र कुरा गर्नु सपना बराबर थियो। यसबीच विज्ञान र प्रविधिले आश्चर्यजनक फड्को मारेको छ। जसकारण आमूल परिवर्तन आएका छन्। टेलिफोन, टेलिभिजन, इन्टरनेट आदिको आविष्कारले सञ्चार जगत्मा क्रान्तिकारी मानकहरू खडा भएका छन्। इन्टरनेटको आविष्कार एक त्यस्तो उपलब्धि बन्न पुग्यो, जसले सम्पूर्ण भूगोललाई एक सूत्रमा बाँधिदियो। इमेल, फेसबुक, युट्यब, टिटरजस्ता प्लेटफर्महरूले मानव जातिको अगाडि फराकिलो क्षितिज उघारिदिए। सामाजिक सञ्जालको खोज तथा प्रयोगले सिंगो ब्रह्माण्ड मोबाइलभित्र अटाउने भएको छ। आधुनिक मनुष्य विगतको तुलनामा यति धेरै सुविधासम्पन्न भएको छ कि ऊ ब्रह्माण्डको जुनसुकै कुनामा घटेका घटना सेकेन्डभरमा थाहा पाउन सक्छ। प्रविधि विकासकै कारण अनलाइन कारोबार गर्न सक्छौं। घर बसीबसी जमिनमा गुड्नेदेखि हावामा उड्ने वस्तुहरूमा दक्खल पुर्याउने हैसियत बनाएका छौं। आजको मानिस फेसबुक, टिटर, ह्वाट्स्एप, इन्स्टाग्राम आदि एपमार्फत आफ्ना भनाई क्षणभरमै सार्वजनिक गर्न र विश्वभर पुर्याउन सक्छ। तीनवर्षे छोरीको निधारमा अन्डा फुटाएर अम्लेट बनाउँछिन् र टिकटकमा पोस्ट गर्छिन्। केही घण्टाभित्रै छोरीको निधारमा अन्डा फुटाएर अम्लेट बनाएको पोस्टमा लाखौं भ्युज आउँछ। आमा पोस्ट भाइरल भएको देखेर दंगदास ! सार्वजनिक गरेको सेकेन्डभरमै सम्प्रेषित सामग्री भूगोलको जुनसुकै कुनामा सजिलै पुग्छ। आजको पुस्तामा सामाजिक सञ्जालको लगाव यति धेरै बढिसकेको छ कि मानिस खाना नखाई बस्न सक्ला तर सामाजिक सञ्जालसँग सम्बन्धविच्छेद गरिदिने हो भने बाँच्न गाह्रो पर्छ ! अर्थात् सामाजिक सञ्जाल मानव जीवनको अभिन्न अंग जस्तै भएको छ। असंख्य राम्रा पक्षका बाबजुद सामाजिक सञ्जालका नकारात्मक पक्ष नभएको चाहिँ होइन। भनाइ नै छ हरेक सिक्काका दुईटा पाटा हुन्छन्। उपयुक्त मात्राको सेवनबाट विषले पनि जीवन बचाउँछ। जथाभावी प्रयोग गर्दा औषधिले समेत ज्यान लिन्छ। मूल कुरा सामाजिक सञ्जालको प्रयोग कुन रूपमा गर्छौं भन्ने हो। यसलाई कुण्ठा, आवेग सम्प्रेषणको मञ्च बनाउँछौं या ज्ञान आर्जनको प्लेटफर्ममा बदल्छौं भन्ने हो। किन्तु, पछिल्लो समयमा सामाजिक सञ्जाल कुण्ठा, आवेग, आक्रोश, आडम्बरजस्ता नकारात्मक मनोवेग अभिव्यक्तिको माध्यममा रूपान्तरित हुँदै गएको आभास हुन थालेको छ। कसैलाई कसैसँग झोक चल्यो, फेसबुकमा तथानाम लेख्यो। आर्थिक हैसियत प्रदर्शन गर्न मन लाग्यो, फेसबुकको सहारा लियो। आदिइत्यादि। अब एकछिन सामाजिक सञ्जाल प्रगोगकर्तामा बढ्दै गएको भाइरल मोहको चर्चा। आजभोलि सामाजिक सञ्जालमा भाइरल हुन तँछाडमँछाड गर्नेको संख्या ह्वात्तै बढेको छ। उनीहरूलाई जुनसुकै उपायले होस्, भाइरल हुनु परेको छ। अन्टसन्ट लेखेर होस् वा अंग प्रदर्शन गरेर, भाइरल नभै भएको छैन। एक दिन टिकटकमा यस्तै एउटी भाइरलप्रेमी आमा देखा पर्छिन्। ती आमा तीनवर्षे छोरीको निधारमा अन्डा फुटाएर अम्लेट बनाउँछिन् र टिकटकमा पोस्ट गर्छिन्। केही घण्टाभित्रै छोरीको निधारमा अन्डा फुटाएर अम्लेट बनाएको पोस्टमा लाखौं भ्युज आउँछ। आमा पोस्ट भाइरल भएको देखेर दंगदास ! सञ्जालमा देखिइरहने अर्को पनि दृश्य छ। त्यो हो, छोराछोरी विदेश जाँदा गरिने फेसबुक पोस्ट। छोराछोरीलाई एअरपोर्टमा बिदा गर्दा फेसबुकमा फोटो राख्नु फेसन जस्तै भएको छ ! यस्तो लाग्छ फेसबुकमा प्रविष्ट ती युवायुवती नोबेल पुरस्कार ग्रहण गर्न अन्तर्राष्ट्रिय उडान भर्दैछन्। सञ्जालका प्रयोगकर्ता फेसबुक, युट्यब, टिकटक, इन्टाग्राममा पाएको लाइक, कमेन्ट, भ्युज देख्दा मद पिएको मान्छे झैं लट्ठ पर्छन्। तिनलाई लाइक, कमेन्ट, भ्युजले कोकिनको नशाले झैं लट्ठयाउँछ। तपाईं सामाजिक सञ्जालमा अनुरक्त व्यक्तिको हातबाट मोबाइल हटाइदिनुस्, पिट्न बेर मान्दैन ! सञ्जालप्रति त्यस हदको आशक्तिलाई एडिक्सन मान्ने गरिएको छ। सञ्जालमा भेटिने अधिकांश व्यक्तिसँग वास्तविक दुनियाँमा बिरलै भेट हुन्छ। सामाजिक सञ्जालमा भेटिने व्यक्ति र भित्तोमा टाँगिएकी सुन्दरी उस्तैउस्तै हुन्। अर्थात् सञ्जालभित्रको दुनियाँ र वास्तविक जगतबीच आकाश जमिनको भिन्नता हुन्छ। विज्ञहरूको अनुसार, सोसियल मिडिया कम्पनीहरूले जानिबुझी यस किसिमको एप बनाएका हुन्। ताकि सञ्जालभित्र प्रवेश गर्ने हरेक व्यक्ति त्यहाँबाट सजिलै बाहिर निस्कन नसकोस्। सामाजिक सञ्जालभित्रको दुनियाँ रुमानी हुन्छ। यसको प्रयोगले मानिसको दिमागमा डोपोमिन या इन्डोर्फिन नामको खुसीको रसायन सञ्चार गर्छ। मानिस त्यतिखेर अनुपम आनन्दको महसुस गर्छन्। टिकटक एप सामाजिक सञ्जालका अन्य एपभन्दा अझ बढी डोपोमिन सञ्चार गर्ने खालको रहेको बताइन्छ। मोबाइल वा सामाजिक सञ्जालको अत्यधिक प्रयोगले विभिन्न मानसिक तथा शारीरिक समस्या निम्त्याएको पाइन्छ। लामो समयसम्म निहुरेर सोसियल मिडिया चलाएका कारण युवा उमेरमैं ढाड कुप्रो हुनु, आँखा कमजोर हुनु, सिर्जनात्मकता ह्रास हुँदै जानु, पढ्न मन नलाग्नु, निद्रा नपर्नु आदि समस्या छन्। सामाजिक सञ्जालमा उपलब्ध कतिपय कुराको तथ्यपूर्ण विश्लेषण गर्न नसक्दा मानिस ठूलठूला ठगी र अपराधको सिकार भएको समाचार सार्वजनिक भइरहेछन्। माल पाएर चाल पाउन नसक्दा प्रविधि बाँदरको हातमा नरिबल जस्तै भएको छ। तिनै तथ्यलाई मध्यनजर गरेर हुनुपर्छ, विश्वका थुप्रै देशले टिकटकमाथि प्रतिबन्ध लगाएको देखिन्छ। एपको निर्माणकर्ता चाइना स्वयंले शैक्षिक सामग्री हेर्न र पोस्ट गर्नबाहेक अन्य सन्दर्भमा टिकटक चलाउन प्रतिबन्ध लगाएको छ। लेखमा बिट मार्नुअघि थप कुरा। यस लेखको तात्पर्य प्रविधि वा सामाजिक सञ्जालको विपक्षमा सन्देश प्रवाह गर्नु पटक्कै होइन। लेखको एक मात्र उद्देश्य प्रविधि वा सामाजिक सञ्जालको राम्रानराम्रा पक्षको अनावरण गर्नु नै हो। यसर्थ प्रविधि वा सामाजिक सञ्जालको प्रयोग नगर्ने हैन, गरौं तर ठीकसँग। सामाजिक सञ्जालको विवेकसम्मत प्रयोग गरी एडिक्ट हुनबाट बचौं अति सर्वत्र वर्जयत्।"
"नेपाल प्रिमियर लिग मंसिर १५ गतेदेखि, पारस भन्छन् घरेलु क्रिकेटमा नयाँ युगको सुरुवात हुनेछ",काठमाडौं : नेपाल क्रिकेट संघ (क्यान)ले आयोजना गर्न लागेको नेपाल प्रिमियर लिगको लोगो सार्वजनिक गरिएको छ। सोमबार साँझ काठमाडौंमा आयोजित बिशेष समारोहबीच खेलकुदमन्त्री तेजुलाल चौधरीले नेपाल प्रिमियर लिगको लोगो सार्वजनिक गरेका हुन्। क्यानले आगामी मंसिर १५ गतेदेखि पुस ६ गतेसम्म नेपाल प्रिमियर लिग आयोजना गर्ने जानकारीसमेत दिएको छ। कार्यक्रममा खेलकुद मन्त्री चौधरीले क्रिकेटले नेपाललाई विश्वमाझ चिनाएको भन्दै क्रिकेटको विकासमा सदैव सहयोग गर्न तयार रहेको बताए। त्यस्तै क्यानका सचिव पारस खड्काले नेपाल प्रिमियर लिगको आयोजनासँगै घरेलु क्रिकेटको नयाँ युगको सुरुवात हुने र क्रिकेटको व्यवसायिकतामा नयाँ आयाम थप्ने बताए। क्यानका अध्यक्ष चतुरबहादुर चन्दले सबैको साथ र सहयोगमा लिगलाई सफल बनाउने जिकिर गरे।
भलिबल खेलाडीको मागअनुसार अन्तर्राष्ट्रियस्तरको कभर्ड हल बनाउँछौं : प्रधानमन्त्री ओली,"काठमाडौं : प्रधानमन्त्री केपी शर्मा ओलीले भलिबल खेलाडीको मागअनुसार अन्तर्राष्ट्रियस्तरको कभर्ड हल बनाउने प्रतिबद्धता व्यक्त गरेका छन्। आज बिहान करिब दुई घण्टा राष्ट्रिय महिला भलिबल टिमसँग छलफल गर्दै उनले मनोबल उच्च बनाएर प्रदर्शन गर्दा सफलता मिल्ने बताएका हुन्। तपाईँहरुलाई थाहा छ कि सरकारको ढुकुटीमा धेरै रकम छैन तर हामी गर्नैपर्ने कामहरु गर्नेछौँ। आगामी खेलमा जित्छौँ जुन तपाईँहरुको मनोबल छ, त्यो साकार होस्।, प्रधानमन्त्री ओलीले भने, हामीले खेल खेल्ने भनेकै जित्नका लागि हो, त्यसकारण राम्रो ध्यान दिएर जित्छु भन्ने आशा बोकेर लाग्नुस्। सफलता पक्कै मिल्नेछ। एमाले अध्यक्ष समेत रहेका ओलीले दुई साता अघि सम्पन्न काभा वुमन्स नेसन्स भलिबल प्रतियोगिता हेर्न आफूले चाहे पनि मन्त्रिपरिषद्को आकस्मिक बैठकका कारण जान नसकेको अवगत गराउँदै खेलाडीका प्रगति, चाहना र मागबारे आफू जानकार रहेको सुनाए। प्रधानमन्त्री ओलीले प्रतियोगिताका उपविजेता खेलाडीलाई नेपाल सरकारले जनही रु तीन लाख दिने निर्णय गरेको जानकारी गराएका थिए। प्रधानमन्त्री ओलीले गत महिना नेपालमा रहेका रसियाली महिला भलिबल खेलाडीले आफूसँगको भेटमा नेपाली टिमको प्रशंसा गरेको स्मरण गर्दै विश्वस्तरका खेलाडीबाट भएको प्रशंसाभित्र नेपाली टिमको सम्भावना लुकेको उल्लेख गरे। प्रधानमन्त्री ओली र खेल प्रशिक्षक एवं खेलाडीबीच यस खेलले हालसम्म हासिल गरेका उपलब्धि, थप पूर्वाधार विकास र आगामी अन्तर्राष्ट्रिय खेलमा नेपालको विजय कसरी सुनिश्चित गर्ने भन्ने विषयमा छलफल केन्द्रित रहेको प्रधानमन्त्री सचिवालयले जनाएको छ। प्रधानमन्त्री निवास, बालुवाटारमा ब्रेकफास्टसँगै मुलुकको कार्यकारी प्रमुखसँग भएको भलाकुसारीले आफूहरुलाई उत्साहित तुल्याएको उनीहरुले बताएका थिए। उनीहरुले पुरस्कारका लागि आभार व्यक्त गरे। प्रधानमन्त्री ओलीसँगको छलफलमा सो टिमका मुख्य प्रशिक्षक जगदीश भट्ट, कप्तान अरुणा शाही, नेपाल भलिबल सङ्घका अध्यक्ष जितेन्द्र चन्द, खेलाडी सरस्वती चौधरीलगायत सहभागी थिए।"
साफ यू२० च्याम्पियनसिप : भारतसँग भुटान पराजित,"काठमाडौं : साफ यू२० च्याम्पियनसिप २०२४ अन्तर्गत सोमबार भारतले भुटानलाई पराजित गरेको छ। सातदोबाटोस्थित एन्फा कम्प्लेक्समा सोमबार भएको खेलमा भारतले १० को जित दर्ता गरेको हो। भारतका लागि मोनिरूल मोल्लले एक मात्र निर्णायक गोल गरे। उनले ३७औं मिनेटमा गोल गरेका थिए। यस जितसँगै भारतले समूहमा ३ अंक जोडेको छ। ६ राष्ट्र सम्मिलित प्रतियोगिताको समूह एमा नेपालसहित बंगलादेश र श्रीलंका रहेका छन्। यसैगरी समूह बीमा भारत, माल्दिभ्स र भुटान रहेका छन्।"
कङ्फुले चिनिएका भूपेन्द्र,"काठमाडौं : लमजुङको डाँडाथोक३, दूधपोखरी गाउँपालिकाका भूपेन्द्र गुरुङले सानैमा काठमाडौं देख्न पाए। उनी पढाइमा अब्बल थिए। त्यसैले गाउँको विद्यालयमा दुई कक्षा सक्नासाथ उनी काठमाडौं आए। काठमाडौं आएपछि धुम्बाराहीको बिगिनर्स एकेडेमीमा भर्ना भए। यस विद्यालयमा सानै उमेरदेखि उसु सिकाइन्थ्यो। गाउँमा कहिलेकाहीँ उनले ब्रुसुलीको फिल्म हेरेका थिए। त्यसैले उनीजस्तै कला देखाउने रहर उनमा थियो। विद्यालयमा त्यस्तै किसिमको खेल खेल्न पाएपछि उनी औधी खुसी भए। उनले छोटो समयमै राम्रो खेल्न थाले। यो देखेर प्रशिक्षकले क्वानमा बोलाए। २०५४ सालबाट उसु सुरु गरेका उनले त्यसपछि यही खेलमै सक्रिय भए। चावहिलको क्वानबाट सुरु भएको यात्रा दशरथ रंगशाला हुँदै राष्ट्रिय तथा अन्तर्राष्ट्रिय एरिनासम्म पुग्यो। भूपेन्द्रले २०५४ सालदेखि उसु सुरु गरे पनि २०५७ सालदेखि मात्रै राष्ट्रियस्तरका प्रतियोगितामा चिनिन थाले। जब उनले पदक जित्न थालेपछि त्यसपछि उनको परिचयको पाटो पनि फराकिलो बन्दै गयो। सन् २००३ मा गुहेश्वरी माविमा भएको अन्तर विद्यालय उमा उसु च्याम्पियनसिपमा दुईवटा पदक जितेका उनले सन् २००७ मा भएको तेस्रो अन्तर विद्यालय च्याम्पियनसिपमा पनि रजत पदक चुमे। सन् २००८ मा वल्र्ड ताइची दिवसमा आयोजना भएको उपत्यकाव्यापी उमा कङ्फु चम्पियनसिपमा उनले तेस्रो स्थान हात पारे। यस्तै सन् २०११ मा भएको प्रथम राष्ट्रिय कङ्फुमा दोस्रो र सन् २०१२ मा भएको बृहत् पश्चिमाञ्चल क्षेत्रीय खेलकुद महोत्सवमा रजत पदक जिते। सन् २०१५ मा राष्ट्रिय उमा कङ्फ च्याम्पियनसिपमा भने उनले स्वर्ण पदक जित्न सफल भए। भूपेन्द्रले थुप्रै अन्तर्राष्ट्रिय एरिनामा पनि आफूलाई उभ्याए। जसमध्ये केहीमा असफलता बेहोरे भने केहीमा सफलता पनि चुमे। सन् २०१८ मा जर्मनीमा आयोजना भएको वल्र्ड मार्सल आर्ट्स गेम्समा स्वर्ण पदक जिते। उक्त प्रतियोगितामा संसारभरका चार हजारभन्दा बढी खेलाडीको सहभागिता रहेको थियो। भूपेन्द्र कोरोना महामारीको समयमा भने आफैं प्रशिक्षण गरिरहन्थे। कोरोनाको कहर सकिएपछि उनले सन् २०२२ मा इङ्ल्यान्डमा भएको उमा युरोपियन च्याम्पियनसिपमा स्वर्ण पदक जिते। भूपेन्द्रले थुप्रै राष्ट्रिय अन्तर्राष्ट्रिय प्रतियोगितामा रेफ्री जर्जको भूमिका पनि निर्वाह गरेका छन्। सन् २०१६ मा आयोजना भएको राष्ट्रिय उमा कङ्फु च्याम्पियनसिपमा रेफ्रीजर्जको भूमिका निर्वाह गरेका उनले सन् २०१८ मा नेपालमै आयोजना भएको खुला उमा कङ्फुमा पनि रेफ्रीजर्जको भमिका नभाएका थिए। यस्तै सन् २०२२ मा भारतको लखनउमा आयोजना भएको १४औं राष्ट्रिय कङ्फु च्याम्पियनसिपमा मुख्य रेफ्रीको भूमिका निर्वाह गरे। यस्तै सन् २०२३ मा बेलायतमा आयोजना भएको आईएमएसी ओपन च्याम्पियनसिपमा पनि उनले अफिसियल रेफ्रीजर्जको भूमिका निर्वाह गरेका थिए । भूपेन्द्रले विभिन्न सेमिनार तथा वर्कसपमा पनि सहभागिता जनाएका छन्। सन् २०१६ भएको दुई दिने कङ्फु इन्स्ट्रक्टर सेमिनारमा सहभागिता जनाए। सो सेमिनार नेपाल उमा कङ्फु र रेडजेड क्यानडाले संयुक्त रुपमा आयोजना गरेको थियो। सन् २०२३ मा बेलायतमा विश्वका ग्रान्डमास्टरहरूको सहभागिता रहेको ग्यादरिङ द वल्र्ड ग्रान्ड मास्टर्स२०२३ सेमिनारमा पनि उनी सहभागी भएका थिए । यस्तै सन् २०१८ मा थाइल्यान्डको फुकेटमा भएको सातौं वल्र्ड कङ्फु च्याम्पियनसिपमा टिम म्यानेजरको भूमिका निर्वाह गरेका उनले वल्र्ड ताइची एन्ड क्विगोङ दिवस आयोजनको संयोजक भएर काम गरे। उसुबाट छुट्टिएर कङ्फुलाई अगाडि बढाउने योजना अनुरुप बेलायतमा मुख्यालय रहेको उमा कङ्फु संघ दर्ता अभियानमा लागे। उनीलगायतका व्यक्तिहरूको सक्रियतामा २०७४ सालमा उमा कङ्फु संघ राष्ट्रिय खेलकुद परिषद्मा दर्ता भयो। संघ दर्तासँगै उनले महासचिवको जिम्मेवारी सम्हाल्दै आएका छन्। भूपेन्द्रकै पहल र सक्रियतामा उमा कङ्फुको ६ वटा राष्ट्रिय प्रतियोगिता आयोजना भइसकेको छ। यही अगष्ट २८ मा वान वल्र्ड वान ब्रेथ भन्ने नारासहित विश्व ताइची दिवस मनाउने अभियानमा पनि उनी जुटिसकेका छन्।"
रिलायन्स स्पिनिङ मिल्सविरुद्ध परेको उजुरी तामेलीमा,"काठमाडौं : रिलायन्स स्पिनिङ मिल्स उद्योगले नेपाल प्रहरीको केन्द्रीय अनुसन्धान ब्युरो (सीआईबी)बाट पनि क्लिन चिट पाएको छ। प्रिमियम मूल्यमा साधारण सेयर निष्कासनको तयारीमा रहेको स्पिनिङ मिल्सलाई वित्तीय विवरणमा कुनै कैफियत नभएको भन्ने नेपाल धितोपत्र बोर्ड (सेबोन)को जवाफमा चित्त बुझाउँदै सीआईबीले क्लिन चिट दिएको हो। यो क्लिन चिट सँगै कम्पनीको रोक्किएको आईपीओ निष्कासन प्रक्रिया अघि बढ्ने ग्रिन सिग्नल देखिएको छ। सेबोन स्रोतले आफूले यही गएको साउन २४ गते पठाएको जवाफमा चित्त बुझाउँदै सीआईबीले रिलायन्स स्पिनिङविरुद्ध परेको उजुरी तामेलीमा राखिएकोबारे धितोपत्र बोर्डलाई शुक्रबार नै जानकारी पठाएको थियो। बोर्डबाट कम्पनीमाथि थप अनुसन्धान गर्न नपर्ने गरी प्रमाणसहित जवाफ प्राप्त भएकाले यो मुद्दालाई तामेलीमा राखिएको सीआईबीले पठाएको पत्रमा उल्लेख छ। सीआईबीका प्रहरी उपनिरीक्षक होबीन्द्र बोगटी सेबोनले दिएको प्रतिउत्तरबाट उद्योगविरुद्ध खराबी नदेखिएपछि थप प्रमाण नआएसम्म उक्त केशलाई तामेलीमा राख्ने निर्णय गरेको र यसबारे धितोपत्र बोर्डलाई पत्र पठाएको जानकारी दिए। हामीले सो कम्पनीको अनुसन्धानलाई स्थगित गरेर तामेलीमा राखेका हौं। थप प्रमाण नआउसमम अनुसन्धान हुदैन। कम्पनीको आईपीओको अधिकार भने धितोपत्र बोर्डलाई नै छ। यसमा हाम्रो पाटो पर्दैन, उनले अन्नपूर्णसँग भने। सेबोनले प्रश्नको प्रतिउत्तरमा साउन २४ गते सीआईबीलाई ४८ पृष्ठ लामो जवाफ पठाएको थियो। वित्तीय विवरण कसुरपूर्ण रहेको भन्दै उजुरीपरेपछि सीआईबीले सेबोनलाई जवाफ दिन लिखित आग्रह गरेको थियो। यद्यपि यो कम्पनीलाई बुक विल्डिङ प्रणालीबाट आईपीओ जारी गर्न दिएको अनुमति र कम्पनीको वित्तीय प्रतिवेदनअनुसार कहीं कतै कमजोरी नभएको भन्दै सेबोनले कहिँकतै कमजोरी नभएको र कम्पनीमाथि थप अनुसन्धान समेत गर्न आवश्यक नरहेको भन्दै सीआईबीलाई लिखित जवाफ पठाएको थियो। रिलायन्सको वित्तीय विवरण बदनियतपूर्वक भएको नभेटिएकोले थप अनुसन्धान आवश्यक नपर्ने सेबोनको तर्क छ। पत्रमा भनिएको छ, धितोपत्र सम्बन्धी ऐन २०६३ र सो अन्तर्गत बनेको धितोपत्र दर्ता तथा निष्कासन नियमावली २०७३, धितोपत्र निष्कासन तथा बाँडफाँट निर्देशिका २०७४ र बुक बिल्डिङ निर्देशिका २०७७ अनुसार नै मूल्य निर्धारण गरिएको र कम्पनीको वित्तीय विवरण प्रमाणित गर्ने एसएआर एसोसीएट्सले रिलायन्सको २०८०८१ को प्रथम त्रैमासको प्रतिसेयर आम्दानी ०९६ पैसा र २०८०८१ कोप्रति सेयर आम्दानी ३२ रुपैयाँ ९० पैसा प्रक्षेपण गरेको र सो प्रक्षेपणमा धितोपत्र बोर्डमा पटक पटक अध्ययन अनुसन्धान भएको विषयलाई आधार मान्दा उक्त कम्पनीको वित्तीय प्रक्षेपण असम्भव वा बदनियतपूर्ण गरेको भन्न सकिने अवस्था नदेखिँदा धितोपत्रसम्बन्धी ऐन २०६३ को दफा ९७ बमोजिमको कसुर गरेको भन्न सकिने अवस्था नदेखिएको र वित्तीय विवरणमा कुनै पनि किसिमको कसुर नभएकाले सीआईबिले थप अनुसन्धान गरिरहन आवश्यकसमेत देखिँदैन। उच्च अदालत पाटनमा परेको उजुरीबारे पनि उक्त अदालतले अन्तरिम आदेशलाई निरन्तरता नदिएर रिलायन्स स्पिनिङको आईपीओ निष्कासनको बाटो खोलिदिएको थियो। उच्च अदालत पाटनले गत असार २६ मा कारण देखाउ आदेश जारी गर्दै आईपीओ निष्कासन प्रक्रिया रोक्न अल्पकालीन अन्तरिम आदेश दिएको थियो। सो मुद्दामा साउन १४ गते भएको बहसपछि अन्तरिम आदेशलाई निरन्तरता दिनुनपर्ने निर्णय गरेको थियो। रिलाइन्सको आईपीओ विवाद चर्किएपछि संसद्को सार्वजनिक लेखा समितिले पनि यसमा चासो देखाउँदै प्रक्रिया रोक्न र कागजाज देश गर्न सेबोनलाई भने पनि अदालतदेखि नियामक सेबोन र प्रहरीको समेत क्लिन चिट दिएको अवस्थामा सोही कारण अड्किनुपर्ने जरुरी नरहेको सेबोन स्रोतको भनाइ छ।"
तनहुँमा करिब आठ करोड रुपैयाँ विद्युत् बक्यौता बाँकी,"दमौली (तनहुँ) : नेपाल विद्युत् प्राधिकरण तनहुँ वितरण केन्द्रमा करिब आठ करोड रुपैयाँ विद्युत् बक्यौता बाँकी रहेको छ। आर्थिक वर्ष २०८०८१ मा केन्द्रमा सात करोड ९७ लाख ७६ हजार एक सय एक रुपैयाँ बक्यौता रहेको हो । सबैभन्दा बढी अन्य, कालोसूचीतर्फका ग्राहकबाट रु तीन करोड ९७ लाख ६६ हजार छ सय ६० बक्यौता उठाउन बाँकी रहेको केन्द्रका प्रमुख विजय रेग्मीले जानकारी दिए । उनका अनुसार गार्हस्थ्यतर्फ रु एक करोड ६७ लाख ८३ हजार नौ सय ५९, गैरव्यापारिकतर्फ रु ४० लाख ८४ हजार नौ सय, औद्योगिकतर्फ रु एक करोड २४ लाख ४४ हजार दुई सय ४२, सडक बत्तीतर्फ रु एक करोड १४ लाख ६७ हजार तीन सय १७, खानेपानीतर्फ रु ८९ हजार पाँच सय ९२, चार्जिङ स्टेसनतर्फ रु ४५ हजार दुई सय चार सय ९९, सिचाइँतर्फ रु ३६ हजार सात सय चार, मन्दिरतर्फ रु ४१ हजार पाँच सय ९२ बक्यौता बाँकी छ । आर्थिक वर्ष २०७९८० मा रु आठ करोड ५५ लाख ६० हजार चार सय बक्यौता बाँकी थियो । त्यसमध्ये रु ५७ लाख ८४ हजार दुई सय ९८ बक्यौता उठेको रेग्मीले बताए । उनका अनुसार जिल्लामा विद्युत्का ५१ हजार सात सय १७ ग्राहक पुगेका छन् । आर्थिक वर्ष २०७९८० सम्म ५० हजार तीन सय ७२ ग्राहक रहेकामा गत आवमा एक हजार तीन सय ४५ ग्राहक थपिएका हुन् । केन्द्रका प्रमुख रेग्मीका अनुसार गार्हस्थ्यतर्फ एक हजार दुई सय २५, गैरव्यापारिकतर्फ २१, औद्योगिकतर्फ दुई, सिचाइँतर्फ ४०, खानेपानीतर्फ १८, चार्जिङ स्टेसनतर्फ दुई, सडकबत्तीतर्फ २४, मन्दिरतर्फ आठ र अन्यतर्फ १२ ग्राहक थपिएका छन् । हाल गार्हस्थ्यतर्फ ४९ हजार ३०, गैरव्यापारिकतर्फ पाँच सय ४६, व्यापारिकतर्फ तीन सय ४०, औद्योगिकतर्फ सात सय ७६, सिचाइँतर्फ तीन सय ५६, खानेपानीतर्फ एक सय ८८, चार्जिङ स्टेसनतर्फ दुई, सडकबत्तीतर्फ एक सय ६९, मन्दिरतर्फ दुई सय तीन र अन्यतर्फ एक सय सात ग्राहक रहेका केन्द्रले जनाएको छ । केन्द्रले गत आवमा पाँच करोड ४० लाख ५९ हजार दुई सय १२ युनिट विद्युत् बिक्री गरेको छ । आव २०७९८० मा पाँच करोड दश लाख ३२ हजार चार सय ८९ युनिट विद्युत् बिक्री भएको थियो । ग्राहक सङ्ख्या बढेसँगै विद्युत् बिक्री बढेको रेग्मीको भनाइ छ । रासस"
भारतले नेपालबाट थप बिजुली किन्ने,"काठमाडौं : नेपालको थप बिजुली भारतले खरिद गर्ने भएको छ।अन्तरदेशीय व्यापारका लागि भारतले नेपालका १२ जलविद्युत परियोजनाहरूबाट थप २५१ मेगावाट विद्युत निर्यातका लागि स्वीकृत दिएको हो। नेपालस्थित भारतीय दूतावासले सोमबार विज्ञप्ती जारी गर्दै नेपालका १२ जलविद्युत परियोजनाबााट थप २५१ मेगावाट विद्युत निर्यातका लागि भारत सरकारले स्वीकृति दिएकोबारे जानकारी गराएको हो। योसँगै नेपालले पहिलो पटक बिहारमा मध्यकालीन विद्युत बिक्री सम्झौतामार्फत् विद्युत निर्यात गर्ने भएको छ । थप विद्युत निर्यातसँगै भारतबाट स्वीकृति पाएको विद्युतको परिमाण २८ जलविद्युत आयोजनाबाट ९४१ मेगावाट पुगेको छ । यसअघिको स्वीकृत परिमाण ६९० मेगावाट थियो, जुन १६ जलविद्युत आयोजनाबाट लिइएको थियो । गत आर्थिक वर्षमा १६ अर्ब ९३ करोड रुपैयाँ बराबरको विद्युत बिक्री गरी नेपाल खुद विद्युत निर्यातकर्ता र खुद राजस्व उत्पादनकर्ता बनिसकेको छ । २०७८ साल कार्त्तिकमा पहिलो पटक नेपालबाट भारततर्फ ३९ मेगावाट विद्युत निर्यातका लागि अनुमति दिएको थियो । तीन वर्षभन्दा कम अवधिमा यो आँकडा २४ गुणाभन्दा बढीले बढेको हो । इन्डियन इनर्जी एक्सचेन्जको डे अहेड मार्केटमा बिक्री गरी नेपालले पहिलोपटक ऊर्जा निर्यात सुरु गरेको थियो । अहिले भारतले रियल टाइम मार्केटमा समेत पहुँच प्रदान गरेको छ । नेपाल विद्युत प्राधिकरणले हरियाणा र बिहारका डिस्कमसँग मध्यकालीन विद्युत बिक्री सम्झौता पनि गरेको छ । भारतले भारतका खरिदकर्ताहरूका लागि जलविद्युत खरिद दायित्व (एचपीओ) को एक हिस्साको रुपमा नेपालबाट हुने जलविद्युत आयात गणना गर्ने प्रावधान पनि खोलेको छ,जसले खरिदकर्ताहरुलाई नेपालबाट विद्युत खरिद गर्न प्रोत्साहित गर्दछ । नेपाल र भारतबीचको दीर्घकालीन ऊर्जा सम्झौताले आगामी १० वर्षमा नेपालबाट भारतलाई १० हजार मेगावाटसम्म विद्युत बिक्री गर्ने परिकल्पना गरेको छ । यो सम्झौताको पहिलो वर्ष हो र झण्डै एक हजार मेगावाट निर्यात भइसकेको छ । यी गतिविधिसँगै नेपाल दक्षिण एसिया क्षेत्रकै प्रमुख जलविद्युत निर्यातकर्ता बन्ने बाटोमा छ । बंगलादेशलाई ४० मेगावाट विद्युत बिक्री गर्नेसम्झौता टुङ्गो लागि २०८१ श्रावण १३ गते हस्ताक्षर गर्ने योजना थियो यद्देपि बंगलादेशको पछिल्लो राजनीतिक घटनाक्रमका कारण सो स्थगित भएको छ।"
कृषिमा रोङ मोडेल,"इलाम : झापाबाट इलाम प्रवेश गर्नासाथ इलामको रोङ गाउँपालिका टेकिन्छ। झापाबाट इलाम प्रवेश गर्नेलाई स्वागत गर्ने पहिलो गाउँपालिका कृषिमा भने आफ्नै मोडलका कारण चर्चामा आउने गरेको छ। कहिले गुन्द्रक ब्रान्डिङ त कहिले तीतेपाती खेतीलगायतमा किसानलाई उक्साइरहेको रोङ गाउँपालिकाले अब भने कृषकलाई प्रतिस्पर्धी बनाउने कृषि गुरु कार्यक्रम अघि सारेको छ। यो देशमै पहिलो र नमुना कार्यक्रम हो। यो कार्यक्रममा संघीय सरकाले १५ लाख सहकार्य गरेको छ भने बाँकी सबै खर्च गाउँ पालिकाले बेहोर्ने छ। रोङ गाउँपालिकाको भौगोलिक परिवेश, प्राकृतिक स्रोत एवं बजारको पहुँचले उपलब्ध गराएको अवसर र किसानहरूको अन्तर्निहित क्षमतालाई विकास गर्दै आधनिक कृषि प्रविधिहरूको उपयोगगरी व्यावसायिक कृषिको माध्यमबाट दिगो आर्थिक वृद्धि तथा खाद्य सुरक्षाका लागि नेपालमै पहिलो पटक कृषि गुरुनामक योजना अघि सारेको पालिकाले जनाएको छ। रोङ गाउँपालिकाका अध्यक्ष मनिकुमार स्याङ्बो भन्छन् कृषि भूमिको अवैज्ञानिक प्रयोग, निर्वाहमुखी कृषि प्रणाली र गैरकृषि क्षेत्रको तुलनामा कृषि क्षेत्रको न्यून आम्दानीको कारण कृषि क्षेत्र आकर्षक र सम्मानित हुन सकेको छैन हामी यो कार्यक्रममार्फत वास्तविक किसानको अवस्था परिवर्तनको प्रयासमा लागेका छौं। उनले लाखौं युवा कृषि पेसाबाट विदेश पलायन हुने अवस्थामा परिवर्तन ल्याउनसमेत यो कार्यक्रम अघि सारेको बताए। उनले कृषि क्षेत्रलाई उत्पादन, आम्दानी र रोजगारको माध्यम बनाउनका लागि प्रतिस्पर्धी र व्यावसायिक कृषक बनाउने अभियानमा गाउँपालिका लागेको बताए। रोङ गाउँपालिकाभित्र रहेका कृषकहरूमध्येबाट नै उत्कृष्ट ज्ञान, सीप, दक्षता नेतृत्व हासिल गरेका गुरु किसान तयार गर्न कार्यविधि निर्माण गरेको अध्यक्ष स्याङ्बोले बताए। पालिका अध्यक्ष स्याङ्बो भन्छन्, सानो सानो प्रयास गरिरहेका छौं, किसानको जीवनस्तर कसरी माथि उठाउन सक्छौं भनेर प्रयास गरिरहेका छौं। गुरु किसान कार्यक्रम यसैको निरन्तरता भएको उनले सुनाए। गुरु किसान कार्यक्रमले रोङ गाउँपालिकाका परि श्रमी र समर्पित किसानहरू मध्येबाट गुरु कृषक छनोट गरी कृषि तथा पशुपालनसम्बन्धी अन्य किसानहरूलाई ज्ञान, सीप क्षमता विकासमा योगदान गर्ने जनशक्तिको विकास गर्ने लक्ष्य राखेको छ। गुरु किसान हुन योग्य किसानको छनोट गरेपछि कृषि सामग्री, तालिम, कृषि उपकरणलगायतको क्षत्रमा सहजीकरण गर्ने अध्यक्ष स्याङ्बोले बताए। उनले भने गुरु किसान योग्य र उदाहरणीय भए पछि अरू कृषकहरूलाई आफ्नो योग्यता, क्षमता र अनुभवबाट उदाहरणीय बनाउन सहयोग गर्नेछन्। कार्यक्रमले गुरु किसानहरूको नेतृत्वमा अन्य कृषकहरूमा खाद्यबाली, तरकारी, उच्च मूल्य बालीलगायत पशुपालनको क्षेत्रमा व्यावसायिक क्षमता विकास गर्ने लक्ष्य राखेको छ। कार्यक्रमले गुरु किसानलाई व्यावहारिक र अनुभवले खारिएको अघोषित प्राविधिकको रूपमा विकास गर्ने लक्ष्यसमेत राखेको छ। सुरुमा करिब तीन सय जना गुरु किसान पहिचान गर्ने तयारी छ, गाउँपालिका अध्यक्ष स्याङ्बोले भने, किसानको उत्पादन, परिमाण, गुणस्तर र निरन्तर उत्पादनजस्ता कुरामा एकरूपता ल्याउन गुरु किसान कार्यविधिलाई कार्यपालिकाले स्वीकृत गरेको छ। उनीहरूलाई लोगो र परिचयपत्र वितरण गरिने गाउँपालिकाले जनाएको छ। उनले भने, गुरु किसानलाई पालिकको हरेक कार्यक्रमममा आशनग्रहण हुन्छ, सम्मान हुन्छ। गाउँपालिकाले गुरु किसानमार्फत उत्पादकत्वमा प्रतिस्पर्धा गराउन खोजेको छ। रोङ गाउँपालिकाको कुल १५६ दशमलव ०२ वर्ग किलोमिटर क्षेत्रमध्ये ४९ दशमलव ६२ वर्गकिलोमिटर जमिनखेती योग्य रहेको छ। पालिकाको तथ्यांकअनुसार पालिकाभरिमा अलैंची २० मेट्रिकटन, धान ३५० मेट्रिकटन, मकै १५० मेट्रिकटन, सुन्तला १६० मेट्रिकटन, सुपारी ३५ मेट्रिकटन, अदुवा १५ मेट्रिकटन, केरा १०० मेट्रिकटन, आलु १८० मेट्रिकटन र स्कुस ५०० मेट्रिकटन उत्पादन हुने गरेको छ। यसबाहेक तोरी, बेसार, सिस्नु, खुर्सानी, च्याउ, कुरिलो, मुला, काँक्रो, टमाटर, तीतेकरेला, कुरिलोलगायतका बाली किसानले लगाउने गरेको पालिकाको कृषि शाखाले जनाएको छ। रोङ गाउँपालिकामा उत्पादन भएको कृषि उपज स्थानीय बजार जोरकलश, हर्कटे, झापाको चारआली, बिर्तामोड, काँकडभिट्टा, इटहरीदेखि भारतको सिलिगुडीसम्म पुग्ने गरेको स्थानीय कृषक एगा अर्याल बताउँछन्। रोङ गाउँपालिकाका ८० प्रतिशत नागरिक कृषि पेसामा आबद्ध भएको एक तथ्यांकले देखाएको छ। अध्यक्ष स्याङ्बो भन्छन् हामी तिनै किसानको दिगो विकासका लागि काम गरिरहेका छौं। कृषकलाई गुरु बनाउने योजना सुरु गुन्द्रुक ब्रान्डीमा देशमै पहिलो महको राजधानी बन्ने तयारी कफीमा व्यावसायिक बनाउन लगानी पशु नश्ल सुधारमा आधा अनुदान कृषि ऐनमा काम हुँदै गुन्द्रुक ब्रान्ड नेपाली माँझ हेपिएको कृषिउपज गुन्द्रुकलाई नेपालमा पहिलो पटक रोङ गाउँपालिकाले नै ब्रान्डिङको प्रयास गरेको हो । घरघरै उत्पादन हुने सागबाट गुन्द्रुक उत्पादन अभियानमा जुटेको रोङ अहिले चाहिँ किसानलाई नै गुरु बनाउने अभियानमा जुटेको हो। गुन्द्रुकको ठूलो बजार समात्न उसले गरेको प्रयासमा एकपछि अर्को सफलता मिलिरहेको गाउँपालिकाको दाबी छ। गुन्द्रुक बजार पुर्याइसकेपछि ८० प्रतिशतभन्दा बढी रकम गाउँमा प्रवेश गर्ने, स्थानीय सरकार जनतासँग उत्पादनमा प्रत्यक्ष जोडिने र रोजगारीसमेत सिर्जना हुने लगायतका बहुआयामिक फाइदा हुने देखेर गुन्द्रुक उत्पादन अभियान थालेको गाउँपालिकाले यो प्रयासमा पछि हट्नु परेन। गाउँपालिकाले गुन्द्रुक उत्पादन अभियान सुरु गरेपछि भने सबै गाउँलेले समान मूल्य पाएका छन्। उत्पादनपछि गाउँपालिकाले अनुदानको पनि प्रबन्ध गरेको छ। गाउँपालिका अध्यक्ष स्याङ्बोका अनुसार गाउँपालिकाले सागको न्यूनतम समर्थन मूल्य प्रतिकेजी १० रुपैयाँ निर्धारण गरेको छ। साग गाउँपालिकाको फ्याक्ट्रीलाई दिने किसानले सागमा प्रतिकेजी ६ रुपैयाँ अनुदान पनि पाउने व्यवस्था गाउँपालिकाले गरेको छ। त्यस्तै गुन्द्रुकमा प्रतिकेजी ८० रुपैयाँ अनुदानको व्यवस्था छ। त्यो पनि अन्ततः किसानकै भागमा पर्ने गाउँपालिकाको भनाइ छ। उनका अनुसार ग्रामीण अर्थतन्त्र बलियो बनाउन र उत्पादनपछिको सबै पैसा गाउँमै रहने एउटा उपयुक्त माध्यम गुन्द्रुक हुने ठहर गरेर यो कामको थालनी भएको हो। गत आर्थिक वर्षमा ९ सय किलो तयारी गुन्द्रुक उत्पादन गरेको कृषि शाखा कृषि प्राविधिक सन्तोष लाप्चाले जानकारी दिए। उनका उनुसार पालिकाले तयारी गुन्द्रुकमा प्रतिकिलो ८० रुपैयाँ अनुदान दिएर गुन्द्रक प्रबद्र्धनमा सहयोग गरिरहेको छ। महमा सधैं अगाडि ग्रन्द्रुक ब्रान्डिङमा सफल भएको इलामको रोङ गाउँपालिका महमा समेत एक कदम अघि बढेको हो। पछिल्लो समय रोङ मह सधैं र सबै ठाउँमा किन्न पाइँदैन भन्ने नारासहित सो गाउँपालिका अघि बढेको रोङ गाउँपालिका अध्यक्ष अध्यक्ष मणिकुमार स्याङ्बो (सुवास) बताउँछन्। गाउँपालिकाले मौरीपालनलाई गाउँपालिकाको पहिचानका रूपमा स्थापित गर्न यो कार्यक्रम नै अगाडि बढाएको अध्यक्ष मणिकुमार स्याङ्बो (सुवास)ले जानकारी दिए। उनका अनुसार मौरीपालन व्यवसायमा गाउँपालिकाले पहिला पनि लगानी गरेको र अब पनि प्राथमिकतामा यस व्यवसायलाई अघि बढाइनेछ। गाउँपालिकाले मौरी विकास केन्द्र नै स्थापना गरेर मौरीपालनको विकासमा लागेको छ। मौरीले वातावरण जोगाउनका लागि राम्रो भूमिका निर्वाह गर्ने भएकाले पनि मौरी जोगाउनुपर्ने बताइएको छ। साथै मौरी रहेमा महसमेत उत्पादन गर्ने र किसानको जीविकोपार्जनमा सहयोग पुर्याउनेछ। गाउँपालिकाले मौरीपालनलाई विषादी नियन्त्रणको अस्त्रको रूपमा पनि प्रयोग गरेको छ। परागशेचनले तरकारीबाली फल्नसमेत मद्दत गर्ने भएकाले पनि मौरी जोगाउन लगानी गरेको गाउँपालिका अध्यक्ष स्याङ्बोको भनाइ छ। मौरी व्यवसायी कुमार तामाङ पर्यावरण र दिगो कृषिका लागि मौरी पालन व्यवसाय आवश्यक रहेको बताउँछन्। गाउँपालिकाले मौरी विकास केन्द्रबाट मह तथा मौरीका घार तथा मौरीसमेत बिक्री वितरण गर्ने र आम्दानीको स्रोत बढाउने रहेको छ। रोङले सुन्तला र अलैंची प्रबद्र्धनमा समेत काम गर्दै आएको छ। अध्यक्ष स्याङ्बोले स्थानीय सरोकारवालाको सहकार्यमा कृषि ऐन निर्माण गरेर थप प्रभावकारी काम सुरु गर्ने तयारी गरेको बताए। राष्ट्रिय कृषक समूह महासंघ कोशी अध्यक्ष कुसुम दाहालले रोङ गाउँपालिकाले कृषकका पक्षमा अरू स्थानीय तहले समेत अनुसरण गर्ने खालको काम गरिरहेको बताइन्। खाद्यका लागि कृषि अभियानका संयोजक उद्धव अधिकारीले इलामको चार स्थान तहको भ्रमण पछि भने रोङ गाउँपालिकाबाट देशका सबै स्थानीय सरकारले धेरै कुरा सिक्न सक्ने देखियो। उनले रोङ गाउँपालिकाले केन्द्र सरकारले गर्न नसकेको काम गरिरहेको बताए। गाउँपालिकाले ५० हजार कफीरोपण गराएर कृषकलाई कफीमा व्यावसायिक रूपमा लाग्न प्रोत्साहन गरेको शाखाले जनाएको छ। केही वर्षदेखि कफीखेती विस्तारमा लागेको पालिकाका २ सय २० जना किसानले कफी उत्पादन, प्रशोधन र बजारीकरण गरिरहेको गाउँपालिकाले जनाएको छ। पशु नश्ल सुधारमा किसानसँग साझेदारी रोङ गाउँपालिकाले गाई, बाख्रा र बंगुरको नश्ल सुधार गर्नका लागि कृत्रिम गर्भाधानका लागि कृषकलाई ५० प्रतिशत अनुदान प्रदान गर्ने गरेको छ। ८० देखि ९० प्रतिशतसम्म बाच्छी जन्मने सेक्सड सिमेन (बीर्य)को मूल्य ३ हजार पर्छ। पशुपन्छी तथा मत्स्य विकास शाखाका पशु सेवा प्राविधिक राकेशकुमार राउतका अनुसार सो रकमको आधा अथवा एक हजार ५ सय रोङ गाउँपालिकाले व्यहोर्छ भने आधा रकम किसानले बेहोर्ने गरेका छन्। सिमेनबाहेक प्राविधिक खर्चबापत किसानले ७ सय प्राविधिक खर्च बेहोर्ने व्यवस्था छ। गत आर्थिक वर्षमा पालिकको लागत सहयोगमा २ हजार ५९३ वटा गाई, बाख्रा र बंगुरमा कृत्रिम गर्भधारण गराएको राउतले बताए। रोङ गाउँपालिकामा ३१ वटा दुग्ध संकलन केन्द्रमार्फत दैनिक ८ हजार लिटर दुग्ध संकलन हुने गरेको छ। दुग्ध उत्पादन वृद्धि गर्ने योजनासहित कृत्रिम गर्भधारणमा अनुदानको प्रबन्ध गरेको गाउँपालिकाले जनाएको छ। यस वर्षदेखि किसानका लागत सहभागिता घटाउने तयारी गरेको पालिकाले जनाएको छ।"
आयात र रेमिट्यान्समा निर्भर अर्थतन्त्र,"काठमाडौं : आर्थिक वर्ष २०८०८१ मा समग्र अर्थतन्त्रको अवस्था मिश्रित रह्यो। वर्षभर अर्थतन्त्रको बाह्य क्षेत्र बलियो बन्दै गर्दा आन्तरिक क्षेत्र भने कमजोरमै सीमित भयो। विप्रेषण आप्रवाह बढ्दा मुलुकले विदेशी मुद्रा लक्ष्यभन्दा झन्डै दोब्बर समयावधिलाई वस्तु तथा आयात धान्न सक्ने गरी सञ्चिति बढेको छ। आयात भने खुम्चियो र यसले विदेशी मुद्रा बाहिरिन पनि कम गयो। तर आन्तरिक बजारमा माग घट्दा यसको प्रभाव देखिएको हो। परिणाम स्वरूप देशबाट बाहिरिने मुद्रा कम र भित्रिने विदेशी मुद्रा अधिक हुँदा शोधनान्तर पनि बचतमै रह्यो। चालु खाता पनि बचतमै छ। जसले गर्दा बाह्य क्षेत्र झन् मजबुद हुँदै गएको आकलन गर्न सकिन्छ। आन्तरिक अर्थतन्त्र भने अपेक्षाअनुसार चलायमान हुन सकेन। बैंकिङ प्रणालीमा अधिक तरलता रहेका कारण निक्षेप र कर्जाको ब्याजदर घट्दो क्रममा रहँदा पनि कर्जा वृद्धि प्रक्षेपणभन्दा धेरै तल रह्यो। किनभने, केन्द्रीय बैंकले गत आर्थिक वर्षभर निजीतर्फ जाने कर्जा वृद्धि साढे ११ प्रतिशतको हुने प्रक्षेपण गरेकामा ५८ प्रतिशतमात्रै वृद्धि गरेको छ। आन्तरिक बजार गतिशील नहुँदाको परिणामले पनि कर्जा वृद्धि हुन सकेन। आर्थिक वृद्धि लक्ष्य पनि ६ प्रतिशत तोकिएकामा निकै न्यून हाँसिल भयो। अर्थात् गत आव मा ३८७ प्रतिशत आर्थिक वृद्धि हुने अनुमान छ। कृषि क्षेत्रको वृद्धि ३०५ प्रतिशत, उद्योग क्षेत्रको १२५ प्रतिशत र सेवा क्षेत्रको वृद्धि ४५० प्रतिशत रहेको अनुमान छ। यसले आन्तरिक क्षेत्र कमजोर भएको प्रतिविम्ब गरेको अर्थविद्हरू बताउँछन्। अहिले बाह्य क्षेत्र सुधार भयो भनेर मात्रै भएन। यो पनि गुणस्तरीय हुनुपर्छ। किनभने रेमिट्यान्स बढेर भएको सुधार दीर्घकालीनको होइन। यता मुलुकभित्र आन्तरिक क्षेत्रमा लगानीको माग भएको छैन। आयातको आकार घट््नु भनेको मुलुकभित्र विभिनन विकासका गतिविधि कम भएको भनने संकेत पनि हो। यसर्थ अझै अर्थतन्त्रलाई पुनरुत्थान गर्नतर्फ ठोस सुधार भएको देखिँदैन। अब यसतर्फ पनि ध्यानाकर्षण गर्न आवश्यक छ। डा डिल्लीराज खनाल, अर्थविद् अघिल्लो वर्षको तुलनामा कुल गार्हस्थ्य उत्पादनमा सुधार भएको अनुमान छ। तर, नेपाल सरकारको खर्च र राजस्व परिचालन भने लक्ष्यभन्दा न्यून रहन गयो। यससँगै, बैंक तथा वित्तीय संस्थाको कर्जा विस्तार अनुमान गरिएभन्दा कम रह्यो। बैंक तथा वित्तीय संस्थाले ऋणीबाट ब्याज, किस्ता तथा साँवा उठाउन नसक्दा खराब हुन गयो, जसले निष्क्रिय कर्जा अनुपात बढेको छ। नेपाल राष्ट्र बैंकले गत आवमा लिएको मौद्रिक नीतिको संरचना र लक्ष्य आंशिक रूपमा मात्रै हाँसिल गरेको देखिन्छ। जसले गर्दा अर्थतन्त्रको पछिल्लो अवस्था मिश्रित रहेको केन्द्रीय बैंकले स्विकारेको छ। आर्थिक वर्ष २०८०८१ को तथ्यांकअनुसार मुद्रास्फीति लक्षित सीमाभित्रै छ। राष्ट्र बैंकले गत आवमा मुद्रास्फीति ६५ प्रतिशतको सीमाभित्र कायम राख्न मौद्रिक विस्तारबाट मूल्यमा चाप पर्न नदिने गरी मौद्रिक व्यवस्थापन गरेको थियो। यस्तो मौद्रिक व्यवस्थापन गरिने नीति लिइएकामा वार्षिक औसत मुद्रास्फीति (मूल्यवृद्धि) ५४४ प्रतिशत कायम भएको छ। यसले सीमाभित्रै रहेको देखिन्छ। जब कि अघिल्लो वर्ष ७४४ प्रतिशत थियो। नेपालको मुद्रास्फीति लक्ष्यभित्रै रहे पनि भारतको भन्दा थोरै बढी अर्थात् ०३४ प्रतिशत अधिक देखिन्छ। सोही अवधिमा भारतको मुद्रास्फीति ५१० प्रतिशतमा सीमित छ। घिउ, तेल र यातायातबाहेक सबैको मूल्य बढ्यो यसका बाबजुद पनि अघिल्लो आर्थिक वर्षको तुलनामा आर्थिक वर्ष २०८०८१ मा खाद्य तथा पेय पदार्थ समूहअन्तर्गत मरमसलाको मूल्यवृद्धि, दाल तथा गेडागुडीको, चिनी तथा चिनीजन्य वस्तुहरू, खाद्य तथा खाद्यजन्य पदार्थ र तरकारीहरूको मूल्य बढ्यो। वर्षभर नै मसलाको मूल्यवृद्धि २६४० प्रतिशत, दाल तथा गेडागुडीको ९९६ प्रतिशत, चिनी तथा चिनीजन्य वस्तुहरूको ९८७ प्रतिशत, खाद्य तथा खाद्यजन्य पदार्थको ९८५ प्रतिशत र तरकारीहरूको ८२९ प्रतिशतले आकासियो। तर, पनि यसबीच घिउ तथा तेलको मूल्य सूचकांक १०९९ प्रतिशतले घटेको छ। साथै, गैरखाद्य तथा सेवा समूहअन्तर्गत विविध वस्तु तथा सेवाहरूको मूल्यवृद्धि ११३८ प्रतिशत, मनोरञ्जन तथा संस्कृतिको १०९६ प्रतिशत, शिक्षाको ७७३ प्रतिशत, फर्निसिङ तथा घरायसी उपकरणहरूको ४७५ प्रतिशत र कपडाजन्य तथा जुत्ता चप्पलको ४५६ प्रतिशत रहेको छ। यसका बाबजुद यातायात उपसमूहको मूल्य सूचकांक ०८२ प्रतिशतले घटेको छ। आकर्षक विप्रेषण विप्रेषण आप्रवाह आकर्षक रूपमा बढ्दो क्रममा छ। गत आवमा मात्रै १६५ प्रतिशतले वृद्धि भएर विप्रेषण १४ खर्ब ४५ अर्ब ३२ करोड पुगेको छ। जबकी अघिल्लो वर्ष २३२ प्रतिशतले बढेको थियो। यससँगै, अमेरिकी डलरमा विप्रेषण आप्रवाह १४५ प्रतिशतले वृद्धि भई १० अर्ब ८६ करोड पुगेको छ। नेपालबाट खाडी मुलुकमा जाने वैदेशिक कामदारहरूको संख्या पनि बढेको छ। यसले पनि विप्रषणमा वृद्धि भएको देखिन्छ। गत वर्ष मात्रै वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या ४ लाख ६० हजार १०३ र पुनः श्रम स्वीकृति लिनेको संख्या २ लाख ८१ हजार १९९ रहेको छ। अघिल्लो वर्षको सोही अवधिमा यस्तो संख्या क्रमशः ४ लाख ९७ हजार ७ सय ४ र २ लाख ७७ हजार २ सय ७२ रहेको थियो। २० खर्ब नाघ्यो विदेशी विनिमय सञ्चिति, १३ महिनाको आयात धान्ने नेपालले जुनसुकै वस्तु अन्य मुलुकबाट आयात गर्दा विदेशी मुद्रा आवश्यक पर्छ। यस्तो मुद्रा कमी भएमा मुलुकले वस्तु तथा सेवा आयात गर्न सक्दैन। मुलुकभित्र पनि उत्पादन कम हुने र आयात गर्न पनि विदेशी मुद्रा कम भएमा मुलुक संकटमा जाने खतरा हुन्छ। तर, नेपालले भने त्यस्तो भोग्नु पर्दैन। आन्तरिक उत्पादन कम भए पनि यतिबेला आयात गरेरै भए पनि धान्न सक्ने विदेशी मुद्रा संकलन गर्न सफल भएको छ। गत आर्थिक वर्षको समीक्षा गर्नुपर्दा मुलुकको आर्थिक वृद्धि कमजोर रह्यो। यससँगै निजी क्षेत्रतर्फ जाने कर्जावृद्धि पनि गर्न सकिएन केन्द्रीय बैंकले गरेको प्रक्षेपणभन्दा तलै कर्जा वृद्धि भयो। बाह्य क्षेत्र एकदम राम्रो भएको छ। विप्रेषण वृद्धि, विदेशी विनिमय सञ्चिति धेरै राम्रो छ। तर, आन्तरिक स्थिति कमजोर भयो। तर, यसबीच मुद्रास्फीति लक्ष्यभन्दा कम कायम राख्न सफल भएको छ। विगत एकडेढ वर्षदेखि समग्र मागमा कमी आएकाले आर्थिक गतिविधि भएन। यसले समग्र अर्थतन्त्र चलायमान हुन सकेन। रामु पौडेल, प्रवक्ता, नेपाल राष्ट्र बैंक बढ्दो विप्रेषणले पनि यो सम्भव भएको हो। जसले गर्दा गत आवमा मात्रै कुल विदेशी विनिमय सञ्चिति ३२६ प्रतिशतले वृद्घि भई २० खर्ब ४१ अर्ब १० करोड कायम भएको छ। अमेरिकी डलरमा यस्तो सञ्चिति ३०४ प्रतिशतले वृद्घि भई १५ अर्ब २७ करोड कायम भएको छ। कुल विदेशी विनिमय सञ्चितिमा भारतीय मुद्राको अंश २२५ प्रतिशत छ। आर्थिक वर्ष २०८०८१ को आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति १५६ महिनाको वस्तु आयात र १३ महिनाको वस्तु तथा सेवा आयात धान्न पर्याप्त रहने देखिन्छ। आन्तरिक मागको कमीले आयात घट्यो गत वर्ष आयात र निर्यात दुवै घट्यो। जसले गर्दा वर्षमा कुल वस्तु व्यापार घाटा १ प्रतिशतले कमी आई १४ खर्ब ४० अर्ब ६० करोडमा सीमित भयो। गत वर्ष भने कुल वस्तु आयात १२ प्रतिशतले कमी आयो। जसले गर्दा वर्षभर १५ खर्ब ९२ अर्ब ९९ करोडको मात्रै आयात भयो। यद्यपि अघिल्लो वर्ष यस्तो आयात १६१ प्रतिशतले घटेको थियो। वस्तु आयात गरिने मुलुकका आधारमा भारत तथा अन्य मुलुकबाट भएको आयात क्रमशः ३० प्रतिशत र १७६ प्रतिशतले घटेको छ। तर, चीनबाट भएको आयात ३४२ प्रतिशतले वृद्धि भएको छ। विशेष गरेर यातायात उपकरण, सवारी साधन तथा स्पेयर पार्टपुर्जा, तयारी पोसाक, हवाईजहाजको स्पेयर पार्टपुर्जा, विद्युतीय उपकरण, अन्य मेसिनरी तथा पार्ट्सलगायतका वस्तुको आयात बढेको छ भने कच्चा सोयाबिन तेल, सुन, हट रोल्ड सिट इन क्वायल, कच्चा पाम तेल, धान तथा चामल लगायतका वस्तुको आयात घटेको छ। आयाततर्प सुक्खा बन्दरगाह, जलेश्वर, कञ्चनपुर, कृष्णनगर, नेपालगञ्ज, रसुवा र तातोपानी भन्सार कार्यालय बाहेकका प्रमुख नाकाबाट भएको आयातमा कमी आएको छ। यसो हँुदा सरकारको राम्रो स्रोतको रूपमा रहेको भन्सार करसमेत प्रभावित भयो। यस्तै, कुल वस्तु निर्यात ३० प्रतिशतले कमी आई १ खर्ब ५२ अर्ब ३८ करोड पुगेको छ। अघिल्लो वर्ष यस्तो निर्यात २१४ प्रतिशतले घटेको थियो। भारत तथा अन्य मुलुकतर्फ भएको निर्यात क्रमशः ३३ प्रतिशत र ४३ प्रतिशतले घटेको छ भने चीनतर्फ भएको निर्यात ४६६ प्रतिशतले वृद्धि भएको छ। वस्तुगत आधारमा जिंक सिट, पार्टीकल बोर्ड, जुस, पोलिस्टर धागो, पिना लगायतका वस्तुको निर्यात बढ्यो। तर, पाम तेल, सोयाबिन तेल, ऊनी गलैंचा, ब्रान्स, जुटका सामान लगायतका वस्तुको निर्यात घटेको छ। वनिर्याततर्प भैरहवा, जलेश्वर, कृष्णनगर, मेची, रसुवा र तातोपानी भन्सार कार्यालय बाहेकका प्रमुख नाकाबाट गरिएको निर्यात घटेको देखिन्छ। यसो हुँदा मुलुकको आन्तरिक उत्पादन प्रभावित भएको यसले पुष्ट्याउँछ। पर्यटन आय बढे पनि सेवा खाता घाटामै नेपालमा घुम्न आउने पर्यटहरूको तुलनामा नेपालबाट उपचार, शिक्षा वा घुम्ने जस्ता प्रयोजनमा जाने र खर्च गर्ने बढेकाले समग्रमा सेवा खाता घाटामा छ। आर्थिक वर्ष २०८०८१ मा खुद सेवा आय ५५ अर्ब ८६ करोड रुपैयाँले घाटामा छ। सेवा खाताअन्तर्गत भ्रमण आय ३२१ प्रतिशतले वृद्धि भई ८२ अर्ब ३३ करोड रुपैयाँ पुगेको छ। अझ अघिल्लो वर्ष यस्तो आय ६२ अर्ब ३० करोड रुपैयाँ रहेको थियो। यस्तै गत आव सेवा खाताअन्तर्गत भ्रमण व्यय ३११ प्रतिशतले वृद्धि भई १ खर्ब ८९ अर्ब ४३ करोड पुगेको छ। यसमध्ये शिक्षातर्पको व्यय १ खर्ब २५ अर्ब १३ करोड रुपैयाँ छ। खर्बौंमा चालु खाता एवं शोधनान्तर स्थिति बचतमा स्वदेशबाट बाहिरिने वैदेशिक मुद्राको तुलनामा भित्रिने मुद्रा अधिक हुँदा शोधनान्तर बचतको आकार बढेको छ। अघिल्लो वर्षको तुलनामा गत वर्ष शोधनान्तर स्थिति ५ खर्ब २ अर्ब ४९ करोडले बचतमा छ। अघिल्लो वर्ष शोधनान्तर स्थिति २ खर्ब ८५ अर्ब ८२ करोडले बचतमा रहेको थियो। यसअनुसार हाल शोधनान्तरअमेरिकी डलरमा ३ अर्ब ७७ करोडले बचतमा छ। यता अघिल्लो वर्ष घाटामा रहेको चालु खाता भने गतवर्ष बचतमा छ। सो खाता २ खर्ब २१ अर्ब ३४ करोडले बचतमा छ। अघिल्लो वर्ष चालु खाता ४६ अर्ब ५७ करोड रुपैयाँले घाटामा थियो। अमेरिकी डलरमा अघिल्लो वर्ष ३६ करोड ६ लाखले घाटामा रहेको चालु खाता समीक्षा वर्षमा १ अर्ब ६६ करोडले बचतमा छ। तर, पुँजीगत ट्रान्सफर २२९ प्रतिशतले कमी आई ५ अर्ब ८१ करोड रुपैयाँ पुगेको छ। यसअवधिमा खुद प्रत्यक्ष वैदेशिक लगानी ८ अर्ब ४० करोड कायम भएको छ। अघिल्लो वर्ष खुद प्रत्यक्ष वैदेशिक लगानी ६ अर्ब १७ करोड रुपैयाँ रहेको थियो। निजीमा जाने कर्जा वृद्धि प्रक्षेपण साढे ११ प्रतिशत तर हाँसिल ५८ प्रतिशत मात्रै बैंकिङ प्रणालीमा अधिक लगानीयोग्य पुँजी (तरलता) छ। निक्षेप थुप्रिएको छ, माग कमी हुँदा कर्जा सोचेजस्तो गएको छैन। परिणाम स्वरूप गत वर्ष राष्ट्र बैंकले निजी क्षेत्रमा प्रवाह गर्ने कर्जा वृद्धि प्रक्षेपण हाँसिल गर्न सकेन। किनभने प्रक्षेपण साढे ११ प्रतिशत तर हाँसिल ५८ प्रतिशत भयो। गत आर्थिका वर्षमा बैंक तथा वित्तीय संस्थाहरूबाट निजी क्षेत्रमा प्रवाहित कर्जा २ खर्ब ७६ अर्ब ९४ करोड (५८ प्रतिशत) ले प्रतिशतले बढेको छ। अघिल्लो वर्ष यस्तो कर्जा १ खर्ब ७५ अर्ब ९४ करोड (३८ प्रतिशत) ले प्रतिशतले बढेको थियो। बैंक तथा वित्तीय संस्थाहरूबाट निजी क्षेत्रमा प्रवाहित कर्जामध्ये गैरवित्तीय संस्थागत क्षेत्रतर्फ प्रवाह भएको कर्जाको अंश ६३३ प्रतिशत र व्यक्तिगत तथा घरपरिवार क्षेत्रतर्फ प्रवाह भएको कर्जाको अंश ३६७ प्रतिशत छ। निजी क्षेत्रतर्प प्रवाहित कर्जामध्ये वाणिज्य बैंकहरूको कर्जा प्रवाह ५८ प्रतिशतले, विकास बैंकहरूको कर्जा प्रवाह ५० प्रतिशतले र वित्त कम्पनीहरूको ७७ प्रतिशतले बढेको छ। लगानीमा रहेको कर्जामध्ये ६६५ प्रतिशत कर्जा घर जग्गाको धितोमा र १३२ प्रतिशत कर्जा चालु सम्पत्ति (कृषि तथा गैरकृषिजन्य वस्तु) को धितोमा प्रवाह भएको छ। निक्षेप भने अधिक छ। जसले गर्दा ब्याजदर पनि घट्दै छ। निक्षेपको ब्याजदर घटेसँगै वाणिज्य बैंकहरूको कर्जाको ब्याजदर पनि औसत एकल दरमा आउन थालेको छ। गत वर्षमा बैंक तथा वित्तीय संस्थाहरूको निक्षेप ७ खर्ब ४२ अर्ब ३७ करोड (१३० प्रतिशत) प्रतिशतले बढेको छ। अघिल्लो वर्ष यस्तो निक्षेप ६ खर्ब २७ अर्ब २५ करोड (१२३ प्रतिशत)प्रतिशतले बढेको थियो। खुद वैदेशिक सम्पत्ति र दायित्वको स्थिति बचतमा मुलुकको वैदेशिक सम्पत्ति २१ खर्ब ७६ अर्ब ९८ करोड तथा दायित्व १८ खर्ब ९० अर्ब ६० करोड पुगेको छ। फलस्वरूप, खुद वैदेशिक सम्पत्ति र दायित्वको स्थिति २ खर्ब ८६ अर्ब ३८ करोडले बचतमा रहेको छ। अघिल्लो वर्ष खुद वैदेशिक सम्पत्ति र दायित्वको स्थिति १ खर्ब ७७ अर्ब २ करोडले घाटामा थियो। सरकारको वित्त स्थिति घाटामा बैंकिङ कारोबारमा आधारित सरकारको वित्त स्थिति ३ खर्ब ८२ अर्ब ८ करोडले घाटामा छ। यद्यपि अघिल्लो वर्षको सोही अवधिमा सरकारी वित्त स्थिति ४९१ अर्ब ७८ करोड रुपैयाँले घाटामा थियो। यसैगरी आर्थिक वर्ष २०८०८१ मा सरकारको खर्च १४ खर्ब ८ अर्ब २ करोड रहयो। जसमा चालु खर्च, पुँजीगत खर्च र वित्तीय व्यवस्था बापतको खर्च क्रमशः ९५१ अर्ब ६४ करोड रुपैयाँ,१९१ अर्ब ७५ करोड रुपैयाँ र २६४ अर्ब ६३ करोड रुपैयाँ छ। यता सोही अवधिमा राजस्व संकलन (प्रदेश सरकार तथा स्थानीय तहमा बाँडफाँट हुने रकमसमेत) १० खर्ब ५८ अर्ब ९० करोड मात्रै भयो। अझै अघिल्लो वर्षको सोही अवधिमा कुल राजस्व संकलन ९ खर्ब ५७ अर्ब ३५ करोड थियो। आर्थिक वर्ष २०८०८१ मा अन्य प्राप्तिसमेत गरी नेपाल सरकारले १० खर्ब ८२ अर्ब ७५ करोड स्रोत परिचालन गरेको बताएको छ। सरकारले २ खर्ब ३४ अर्ब ४२ करोड रुपैयाँ आन्तरिक ऋण परिचालन गरेको छ भने १ खर्ब ८२ अर्ब ६२ करोड साँवा भुक्तानी गरेको छ। यसर्थ, यस अवधिमा ५१ अर्ब ८० करोड खुद आन्तरिक ऋण परिचालन भएको छ। यो रकम कुल गार्हस्थ्य उत्पादनको ०९ प्रतिशत हुन आउँछ। यस अवधिमा सरकारले १ खर्ब २३ अर्ब ६१ करोड बाह्य ऋण परिचालन गरेको छ। २०८१ असार मसान्तमा नेपाल सरकारको कुल तिर्न बाँकी ऋण २४ खर्ब ३३ अर्ब २४ करोड पुगेको छ। जसमध्ये, बाह्य ऋण १२ खर्ब ५२ अर्ब ३४ करोड र आन्तरिक ऋण ११ खर्ब ८० अर्ब ९० करोड छ। आर्थिक वर्ष २०८०८१ मा कुल सार्वजनिक ऋणको कुल गार्हस्थ्य उत्पादनसँगको अनुपात ४२६५ प्रतिशत पुगेको छ।"
गण्डकीमा २३३ किलोमिटर पक्की सडक र २० मोटरेबल पुल निर्माण,"बेनी : गण्डकी प्रदेश सरकारले पछिल्लो एक वर्षको अवधिमा २ सय ३३ किलोमिटर पक्की सडक र २० वटा मोटरेबल पुल निर्माण गरेको छ। भौतिक पूर्वाधार विकास तथा यातायात व्यवस्था मन्त्रालयले २०८००८१ मा सञ्चालन गरेका क्रमागत बहुवर्षीय र सालबसाली आयोजनाहरूमार्फत ११ जिल्लामा २ सय ३३ किलोमिटर सडक कालोपत्र र ९७ किलोमिटर सडक ग्राभेल भएको छ। गत वर्ष बागलुङमा ४३ किलोमिटर, स्याङ्जामा ३९ किलोमिटर, नवलपुरमा ३७ किलोमिटर, तनहुँमा ३५५ किलोमिटर, पर्वतमा २३ किलोमिटर, कास्कीमा ३२७५ किलोमिटर, गोरखामा १३८१, लमजुङमा ११ किलोमिटर, म्याग्दीमा १२४६ किलोमिटर, मनाङमा २२ किलोमिटर र मुस्ताङमा ६ सय २० मिटर सडक कालोपत्र र ढलान भएको मन्त्रालयका सिनियर डिभिजनल इन्जिनियर रामकुमार श्रेष्ठले बताए। ५५ किलोमिटर कच्ची सडक निर्माण, १ सय ४६६३ किलोमिटर सडक फराकिलो बनाउने, २ सय २७१३ किलोमिटर नाली, १ सय ७८ वटा कजवे र कल्भर्ट निर्माण भएका छन्। सडकको सुरक्षाका लागि प्रदेशभर २ लाख १९ हजार १ सय ४९५४ घनमिटर टेवा पर्खाल, ४७ किलोमिटर सडकको नियमित मर्मत भएको छ। कुल १२ अर्ब १८ करोड २३ लाख ५ हजार रुपैयाँ पुँजीगत बजेट रहेको मन्त्रालयले ७१७४ प्रतिशत अथवा ८ अर्ब ७३ करोड ९५ लाख २९ हजार रुपैयाँ खर्च गरेको छ। आर्थिक वर्ष २०७९०८० मा ५७ प्रतिशत बजेट खर्च गरेको मन्त्रालयले सो अवधिमा १७४ किलोमिटर सडक कालोपत्र, १५ वटा सडक पुल, १२ वटा झोलुंगे र चारवटा भवन निर्माण गरेको थियो। गत आर्थिक वर्षमा ३० लाखभन्दा कम बजेटका टुक्रे योजना कटौती गरेर ठूला र रणनीतिक महत्वका आयोजनालाई प्राथमिकता दिएर बजेट विनियोजन गरेको, कार्ययोजनाअनुसार अघि बढेकाले बजेट तथा योजना कार्यान्वयनमा सुधार भएको भौतिक मन्त्रालयका सचिव शंकरप्रसाद पण्डितले बताए। गत आर्थिक वर्षमा १ सय २६ प्रादेशिक सडक, ५ वटा संघीय समपूरक सडक, २७ पक्कीपुल र दुई झोलुंगेपुल आयोजना बहुुवर्षीय ठेक्कामार्फत कार्यान्वयनमा लगिएको छ। बहुवर्षीयका लागि छनोट भएका सडक, मोटरेबल र झोलुंगेपुल योजनाहरूका लागि १० अर्ब ५८ करोड १ लाख ५ हजार रुपैयाँ बजेटको स्रोत सुनिश्चित भएको छ। अधिकांश तीन वर्ष र केही योजना दुई वर्षमा सम्पन्न गर्ने लक्ष्य राखिएको छ। गत आर्थिक वर्षमा २० वटा मोटरेबल पुल, १९ वटा झोलुंगेपुल र २५ वटा भवन निर्माण भएका छन्। मन्त्रालय अन्तर्गतको पूर्वाधार विकास निर्देशनालयका निमित्त निर्देशक डा महेन्द्र बानियाँले गोरखा र तनहुँमा ४४, नवलपुर र बागलुङमा ३३, म्याग्दी र कास्कीमा २२, लमजुङ र मनाङमा ११ वटा सडक पुल निर्माण भएका जानकारी दिए। आर्थिक वर्ष २०८००८१ सहित प्रदेश सरकारले बजेट कार्यान्वयन गरेको ६ आर्थिक वर्षको अवधिमा १ सय १ वटा मोटरेबल पुल निर्माण भएका छन्, उनले भने, निर्माणाधीन अवस्थामा रहेका ८० वटामध्ये ६ वटा पुलको भौतिक प्रगति ९० प्रतिशतभन्दा बढी छ। ग्रामीण क्षेत्रमा आवतजावत सहज बनाउन, यात्रा अवधि छोट्ट्याउन, कृषि उपजको निकासी, खाद्यान्न, दैनिक उपभोग्य वस्तुु र निर्माण सामग्रीको भाडादर घटाउन, दुुर्घटना न्यूनीकरण, प्रत्यक्ष रोजगारी सिर्जना, बसाइँसराइ घटाउँदै सहरबाट गाउँ फर्काउन, आन्तरिक र बाह्य पर्यटन प्रबद्र्धनका लागि सडक आयोजनाहरू प्रभावकारी बनेका छन्।"

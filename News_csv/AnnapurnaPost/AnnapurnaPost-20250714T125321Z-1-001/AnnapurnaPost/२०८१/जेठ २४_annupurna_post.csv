शीर्षक,विवरण
विकासको आधारशिला,"विश्वका अधिकांश मुलुकहरूले आधुनिक विकासको आधारशिला खडा गरेको प्रमाणित इतिहास धेरै लामो छैन। अंग्रेजले गाँसकै लागि भांैतारिएर हिँड्ने बेलासम्म न विज्ञानको युग भन्ने शब्दावली प्रचलनमा थियो न त अमेरिका भन्ने देश। न त अमेरिका यो विश्वमा छ भन्ने कुरा अमेरिकामा बसेकाबाहेक अन्य स्थानमा बसेका मान्छेलाई जानकारी थियो। एसिया र अफ्रिकाका आदिवासीले खाद्यान्न बालीको बहुबालीको खेती गरिरहँदा अंग्रेजहरू जंगली अवस्थामै थिए। हिउँदका सिरेटोमा गुफाजस्ता झोपडीमा खुम्चिएर हिउ छल्ने र हिम पग्लन सुरु भएपछि खानाको खोजीमा पलायन हुनै पर्ने बाध्यतामा भौंतारिने युरोपियनहरूले एसियाका भूगोलमा धावा गरे। शान्त बसेर आफ्नो जीविका गरिरहेका राज्यलाई कब्जा गर्दै राज्य विस्तारको रफ्तार चलाएको हो। विशेष गरेर ब्रिटिसले भारतमा प्रवेश नगरेसम्मको अवधिमा युरोपमा कुनै वैज्ञानिक आविष्कार भएको प्रमाणित गर्ने कुनै प्रमाण देखाउन उनीहरू सक्दैनन्। भारत र यसका आसपासका क्षेत्रहरूमा प्रवेश गरी त्यहाँको प्रशासन र राज्य कब्जापछि नै अंग्रेजले जे जति भौतिक आविष्कारका दाबी गरेका छन् सबै यसै कालका हुन्, यो उल्लेख गर्नै पर्ने हुन्छ। प्राचिनकालको हाम्रो सनातन संस्कृति र सभ्यताको नास गर्ने काममा सनातन बाहेकका सबैले योगदान गरेका छन्। नालन्दा र तक्षशिला विश्वविद्यालयमा हाम्रा पूर्वजहरूले गरेका अनुसन्धानका ग्रन्थहरूको क्षति नै यसको प्रमाण हो। चार वेद, अठार पुराणका रचनाकार वेदव्यास, रामायणका जस्तो आध्यात्मिक ग्रन्थका रचना गर्ने वाल्मीकि ऋषिको तपोभूमि, संस्कृत व्याकरणका सूत्रका रचनाकार पाणिनिको कर्मभूमि अध्यात्मज्ञानको उद्गम स्रोतको जननी जनकपुर हो। जनकपुरका राजा जनकसँग अष्टाबक्र ऋषिको शास्त्रार्थ जहाँ जगत् जननी सीताको जन्म भयो, प्राचिनकालमात्र नभएर आजभन्दा २६ सय वर्ष मात्र अगाडि बौद्धधर्मका प्रवर्तक गौतम बुद्धले जन्म लिएको हिमवत् खण्ड नेपाल देशको प्राचिनकालमा भएको विकासको गरिमा चार अक्षरमा उल्लेख हुनै सक्दैन। संसारका वाङमयको स्रोत शिवको डमरुको स्वरबाट व्याकरणका सूत्र बन्ने रहेछ भनेर जान्न सक्ने ल्याकत पाणिनिबाहेक आज सम्म अर्को जन्मन सकेन। भाषा ,साहित्य कला, खगोलीय ज्ञान, आयुर्वेदिक उपचार, खानपान, प्रविधिको उच्चतम विकास भएको देशको आजको जर्जर अवस्था कसरी हुँदै गइरहेको छ ? मान्छेलाई चहिने सुख र शान्ति हो। पृथ्वीका असंख्य जीव जगत्मा मान्छेबाहेक अर्को कुनै पनि जीवले भोलिको लागि संग्रह गरेको अहिलेसम्म भेटिएको छैन। हाम्रा पूर्वजहरूमा संग्रहका लागि मरिमेट गरेको पनि पाइँदैन। धेरै संग्रह गर्ने सुखी हुन्छ भने पनि त्यसलाई सुख भएको होला जस्तो लाग्दैन। संग्रृहीत झन् ठूलो तनावमा झेलिएको हुन्छ। एकले अर्को मानिसलाई दास बनाएर आफ्नो सेवामा लगाएको अवस्थामा के सुख हुन्छ ? यो पनि मान्न सकिने सुख होइन। मीठो खाना राम्रो नाना अनि सुन्दर छाना मानिसको आधारभूत चाहना हो। यसैमा सुख सन्तोष देख्ने दृष्टि भौतिक संग्रहले कतै दिन सक्दैन। विश्व बजारीकरणको वर्तमान भवसागरमा तैराकी लगाउने सामथ्र्य नहुनेले यस्तो भवसागरमा प्रवेश नगर्नु नै बुद्धिमानी हुन्छ। परिस्थितिले प्रवेश गरिसकेपछि पार हुने अवस्था नआएको खण्डमा किनारा खोज्ने र किनारामा उत्रन लजाउनु पर्दैन। किनारा लाग्नै पर्छ। विश्वका हरेक देशले आआफ्ना आवश्यकता र औचित्यका आधारमा विकास गरेका छन्। कला संस्कृति सभ्यता र संस्कार नै देशको मौलिक पहिचान हो। आफ्नो मूल आवश्यकता के हो र गौण के हो भन्नेकुरा पहिले नै छुट्ट्याएर विकासको खाका निर्माण गर्ने गरेमा त्यो दिगो र सफल हुँदो रहेछ। अरूको देखासिकीमा गरेको कामले आफ्नो आवश्यकताको पूर्ति गर्दैन। भौगोलिक आवश्यकता नागरिकको चेतना एवम् क्षमताको स्तरले पनि विकासको गतिलाई प्रभावित पार्दछ। देखेको र आफैंले भोग्दै आएको अनुभवले पनि यस कुरालाई पुष्टि गरेको छ। हामीले हाम्रो आवश्यकता नछुट्ट्याएर अरूको देखासिकी गर्ने परिपाटीले गहिरो खाडलमा जाकिसकेका छौं कि यसको क्षतिपूर्ति आउने पुस्ताले पनि गर्न कठिन हुनेछ। मूर्खको लहडबाजीलाई प्रोत्साहन दिएर विकासको ढोका खुल्दै खुल्दैन। त्यो खाली नोक्सानी र विश्मयमात्रै हुन्छ। अपार प्राकृतिक स्रोतको भण्डार भएको मुलुकमा हरेक वस्तुको उपभोगमा हाहाकार छ भने जहाँ प्रकृतिक स्रोत शून्य प्रायः मुलुकमा आज आफ्ना पूर्वजका बुद्धिमतापूर्ण कार्यले आम नागरिकलाई हरेक वस्तुको सुलभ उपलब्धता छ। हिजोको विशाद आजको राग र भोलिको चिन्तामा रुमलिइरहेर असन्तोषको अलाप गर्ने समूह, हिजोको गर्व गरेर आजको रागको द्वेष, आवेगमा रहने समूह र हिजो र भोलिको कुनै कामना नभएका तर आज सत्तास्वादको रसातलमा चुर्लुम्म डुबेर देश र जनताको भविष्यमाथि लात मारेर लुट मच्चाउने वर्गबाट विकास हुँदैन। देशले गति लिने सम्भावना पनि छैन। प्राचिन इतिहास सम्झेर आज पनि त्यो नै गर्नुपर्छ भन्ने होइन। तर, समयको गतिसँगै मानवीय सोच र आवश्यकता बदलिँदै जान्छ। हिमालको प्रकृति र आवश्यकता अलग्गै छ भने पहाड र तराईको प्रकृति र परिवेश फरक छ। मेचीको परिवेशसँग कोशीको त मिल्दैन भने महाकालीको कसरी मिल्ने ? यसैले फरक फरक विकासको खाका कोर्नै पर्छ। समग्र देश एउटा नै हो यसको शिक्षा स्वास्थ, खानपान र भेषभूषा पनि एउटा नै हुनै पर्छ भन्ने होइन तर सोच सबैको एउटै हुनु पर्छ। केही महिनापहिले दक्षिण भारतको भ्रमण गर्ने अवसर मिल्यो र समुद्रको किनारसम्म पुग्दा देखिएको दृश्यले सोच्नै पर्ने बनायो। एउटेै स्थानका दुई खेतमा एउटामा धान पाकेर काट्दै गरेको देखियो सँगैको अर्को खेतमा रोपाइँ चलिरहेको थियो। आँपको बोटमा लटरम्म आँप फलेका र पाक्दै गरेको छ सोही बोटमा फूल फुलेको पनि छ। अब हामीले हाम्रो देशमा त्यो गर्न खोजेर पनि सक्देनौ। हामीलाई त्यस्तो अनुकूल वातावरण पनि छैन। आजभन्दा ३०४० वर्षपहिले निकासी वस्तुहरूको संख्या र मात्रा कति थियो आज त्यो शून्य प्रायः छ। आयातको परिणाम र संंख्या कहालीलाग्दो छ। एउटा परिवारको समृृद्धिले समग्र राष्ट्र समृद्ध छ भनेर हुँदैन। विश्वविद्यालयमा भएका शिक्षाको ह्रास के शिक्षकको लापर्बाहीले मात्र भएको हो ? पढ्ने जोस भएका जाँगरिला विद्यार्थीको पलायनले हो। जसलाई पढ्नै छैन ऊ विश्वविद्यालयमा घुसेको छ। पढ्न चाहने र बढ्न चाहनेलाई तगरो बनेर रोकेको छ। पढाउनेले कर्तव्य निर्वाह गर्दैन र पढ्नेले आफ्नो अधिकार खोज्दैन र जिम्मेवार हुँदैन भने यस्ता संस्थाको गरिमा बर्बाद गराई देशकै बद्नामी हुने गराएर किन चलाउने ? बन्द गरिदिए हुन्छ। देशमा रोजगारीका प्रचुर सम्भावनाहरू प्रशस्तै छन् आर्थिक उन्नयनमा लाग्ने सजिला र सस्ता काममा लाग्न प्रेरण जगाउने दायित्व सरकारको हो। युवाबिनाको देश सञ्चालन गर्न कुनै चुनौती हुन्न भन्ने सोच राख्नेले नै मानव बिक्रीबाट आम्दानी देख्छ। थोरै लगानीबाट धेरै आन्दानी हुने क्षेत्रमा पराइलाई घुसाएको छ। कोही आफैं अवसरको खोजीमा यहाँ छिरेकाहरूले हाम्रा राम्रा आम्दानी हुने क्षेत्रमा पूरै कब्जा जमाइसकेका छन्। अब नेपालीले सो क्षेत्रमा हात हाल्ने कोसिस गरे भने टिक्नै नदिने गरी सञ्जाल बनाइसकेका छन्। नेपालबाट सिभिल इन्जिनियर पास गरेर अस्ट्रेलिया पुगेकोले त्यहाँ जंगलमा झरेका पात संकलन गर्दो रहेछ। यहाँ देशैभरि डढेलो लगाएर ध्वस्त गरेका र्छाैं र पनि अझै गर्व गर्छौं। जल, जमिन र जंगलबाट उपलब्ध भइरहेका प्राकृतिक स्रोतको सदुपयोगबाट मोहर कमाउने सीपको विकास गराउनु पर्ने जरुरी छ। कसरी जनताको आयस्तर बढाउने होला भन्ने जस्ता साधारण चिन्तनको खाँचो छ। तर, पालिकामा भीमकाय भूतघर निर्माण गर्ने प्रतिस्पर्धा, अनावश्यक भ्यु टावर निर्माण किन ? त्यसैले स्थानीय, प्रदेश र संघीय सरकारले युवाश्रमलाई स्वदेशमै परिचालन गर्ने र दूरदर्शी योजना बनाई विकासको आधारशिला खडा गर्नु पर्ने टड्कारो आवश्यकता छ।"
मोदीको स्थायित्व !,"मोदी सक्रिय राजनीतिबाट अवकाश लिएनन् भने सबै तर्क दन्तबजानमै सीमित हुने छन्। तर विपक्षीले भने जस्तै अवकाश लिए भने उनको उत्ताराधिकारी को ? केही समय पर्खनै पर्ने छ। लोकसभा निर्वाचनको मत परिणामसँगै भारतको संसद् त्रिशंकु भएको छ भने सत्ता समीकरणमा क्षेत्रीय पार्टीहरू हाबी हुने देखिएका छन् । विगतको तुलनामा भाजपाले प्राप्त गरेको समग्र मतमा खासै गिरावट नआए पनि सिट संख्यामा भने भाजपालाई राम्रै धक्का लागेको छ । अपेक्षा गरिएको भन्दा फरक सिट संख्याका साथ क्षेत्रीय पार्टीहरूको उदयले नरेन्द्र मोदी नेतृत्वमै भाजपा सरकार बन्ने गठजोडमा ग्रहण लाग्ने सक्ने विश्लेषणसमेत हुन थालेको छ । एनडीएमा ग्रहण ! केहीगरी मोदीकै नेतृत्वमा एनडीए गठबन्धनको सरकार बने पनि त्यसको स्थायित्वमा भने प्रश्न गर्न थालिएको छ । प्रान्तीय पार्टीहरूको सिट संख्याले भाजपा नेतृत्वको एनडीए गठबन्धनभित्रै बार्गेनिङ पावर बढाएको छ । उसो त एनडीए गठबन्धनभित्रै रहेका दलहरू कांग्रेस नेतृत्वको विपक्षी गठबन्धनसँग पनि बार्गेनिङमा आउने हल्ला नचलेको होइन । सम्पूर्ण मत परिणाम सार्वजनिक नभइसक्दै कांग्रेस नेतृत्वको इन्डिया गठबन्धनले विहारका मुख्यमन्त्री नीतिश कुमारलाई उपप्रधानमन्त्रीको अफर गरिसकेको खबरहरू बाहिरिएका छन् । जसले गर्दा भारतीय प्रधानमन्त्री मोदीको अविछिन्न तेस्रो अर्थात् १५ वर्षसम्म सरकारको नेतृत्व गर्ने महŒवाकांक्षामा ब्रेक लाग्न सक्ने आकलन हुन थालेका छन् । यस विषयमा विस्तृत रूपमा चर्चा गर्ने नै छु । लोकसभा निर्वाचनमा भाजपा एक्लैले चार सय सिट जित्ने स्वयम् मोदीकै दाबी थियो । निर्वाचन अवधिमा भाजपा होस् वा मोदीले प्रत्येक चुनावी सभाहरूमा विरलै मात्र एनीडए गठबन्धनको कुरा गरे । भाजपाका कतिपय नेताहरूले आफूले गठबन्धन अर्थात् एनडीए बनाउनु बाध्यता नभई उदारताको रूपमा लिनुपर्ने अर्थमा बुझ्नु पर्ने बताउँदै सहयात्री दलहरूलाई केही हदसम्म चिढाउने काम पनि भए । तर मत परिणामले बीजेपी र मोदीको क्रेज घट्दै गएको, गठबन्धन बनाउनु भाजपा र मोदीको उदारता नभई आवश्यकता नै रहेको भन्ने भाष्यलाई एकपटक फेरि स्थापित मात्रै गरेको छैन कि भाजपा र मोदीको पछिल्लो हैसियत पनि सम्झाएको छ ।यसले भाजपाका शीर्ष नेतृत्वमा सवार अहम्तालाई खण्डितसमेत गरेको छ । उक्त तर्कको पुष्टि मंगलबार मत परिणाम सार्वजनिक भएपछिको धन्यवाद सभामा मोदी र भारतीय जनता पार्टीका नेताहरूको भाषण केही सुमधुर सुनिनुलाई पनि लिइएको छ । मोदी स्वयम्ले एनडीए गठबन्धन स्पष्ट बहुमतका साथ नयाँ सरकार बनाउन गइरहेको भन्दै ऐतिहासिक मतका लागि मतदातालाई भारी मनका साथ धन्यवाद त भने तर उनको अब कि बार चार सौं पार भन्ने दम्भ सुनिएन । गठबन्धन संस्कार गठबन्धन सरकार टिकाउने संस्कार वर्तमान भाजपाको कुनै पनि नेतृत्वमा नरहेका कारण गठबन्धनको सरकार बनी हाले पनि पूरा कार्यकाल नजाने प्रक्षेपण सुरु भएको छ । भारतमा गठबन्धनको सरकार बन्नु नौलो घटना भने होइन । सन् १९९८ देखि २००४ सम्म पूर्वप्रधानमन्त्री अटलबिहारी बाजपेयी नेतृत्वको गठबन्धन एनडीए सरकार र सन् २००४ देखि दुई कार्यकाल अर्थात् सन् २०१४ सम्म कांग्रेसका मनमोहन सिंह नेतृत्वको यूपीए गठबन्धनको सरकार पूरा कार्यकाल सफलतापूर्वक चलाएका थिए । तर अहिलेको समयमा उनीहरूको जस्तो राजनीतिमा चाहिने सादगीपन र कूटनीतिक चातुर्यताका साथै व्यक्तिगत स्वभावमा सहिष्णुता अहिले राजनीतिक मञ्चमा रहेका राजनीतिज्ञहरूमा नरहेका कारण गठबन्धन सरकारको स्थायित्वमा प्रश्न गर्ने प्रशस्तै ठाउँ रहेको राजनीतिक विश्लेषक एवम् भारतीय राजनीतिलाई नजिकबाट हेरिरहेका डा चन्द्रदेव भट्ट बताउँछन् । भाजपाका जुनसुकै नेताको नेतृत्वमा सरकार बने पनि उनीहरूमा १० वर्ष सरकार चलाएको अहम्ता, एक्लौटी र एकांकी निर्णय गर्ने प्रवृत्तिका कारण गठबन्धन संस्कृतिलाई डोर्याउन सकस हुने उनको तर्क छ । भाजपाभित्रको राजनीति डाक्टर भट्टकै शब्द सापट लिने हो भने पनि प्रधानमन्त्री नरेन्द्र मोदीको चर्चा, पोलिटिकल स्टार्डम र भाजपामा मोदी अमित शाह जुगलबन्दीलाई ब्रेक गर्न पनि भाजपा भित्रैबाट अनेक तिकडम हुने देखिन्छ । यदि यी गतिविधि भाजपा भित्रैबाट नभए भाजपा नेतृत्वको गठबन्धनमै रहेका अरू दल र नेताहरूले बीजेपी र मोदीको पोलिटिकल स्टार्डम खस्काउन र तुजुब झार्न भए पनि कुनै पनि समयमा राजनीतिक खेला देखाउन सक्ने विश्लेषण गर्नु अतियोक्ति नहोला । जसको संकेत निर्वाचनमा उत्तर प्रदेशले भाजपालाई मत परिणाममार्फत दिएको झट्कालाई लिइएको छ । मोदीले निर्वाचन लडेको प्रदेशमा नै भाजपाले राम्रो प्रदर्शन गर्न नसक्नु पनि भाजपाभित्रको आन्तरिक द्वन्द्वलाई लिनेहरूको कमी छैन । निर्वाचनको सम्मुखमा अयोध्यामा राममन्दिर निर्माण गरी धूमधामका साथ उद्घाटन गर्दा पनि मोदी र भाजपाको रणनीति विफल भएको अर्थमा समेत लिइएको छ । अयोध्या मन्दिर रहेकै क्षेत्रमा समेत भाजपाका उम्मेदवार पराजित हुन पुगे । त्यतिमात्रै होइन कि उत्तर प्रदेशमा कांग्रेस आईको सबैभन्दा मजबुत सहयात्री दल अखिलेश यादव नेतृत्वको समाजवादी पार्टीले बीजेपीलाई पछारेको छ । जबकि उत्तर प्रदेशमा बीजेपीका मातृ संस्था आरएसएसका सच्चा अनुयायी भनिने वर्तमान मुख्यमन्त्री योगी आदित्यनाथले दोस्रो कार्यकाल पूर्ण बहुमतको सरकार सञ्चालन गरिरहेका छन् । र पनि उत्तर प्रदेशमा भाजपाले चुनावी परिणाम आफ्नो पक्षमा पार्न सकेन । स्वयम् भाजपा नेताहरू उत्तर प्रदेशको मत परिणामले चकित परेको बताइरहेका छन् । भारतीय राजनीतिक विश्लेषक र मिडिया कमेन्टहरू पढ्ने हो भने भाजपामा मोदीपछिको प्रधानमन्त्रीको क्यान्डिडेट आदित्यनाथलाई प्रक्षेपण गर्ने गरिएको थियो । आदित्यनाथलाई रोक्नकै लागि अमित शाहलगायतका नेताहरूले नै उत्तर प्रदेशको भाजपा राजनीति धुमिल पारेको र त्यसको असर बहुमत पुर्याउनबाट चुकेको भनिँदै छ । आदित्यनाथलाई दिल्ली अभी तुम्हारे लिए दूर है भन्दै ब्रेक लगाउने प्रयासस्वरूप लोकसभा निर्वाचनमा उत्तर प्रदेशबाटै उत्तर दिन खोजेको भनिँदै छ । र परिणामले पनि त्यस्तै देखायो । र यसले आदित्यनाथको दिल्लीतर्फको सत्ता रथको यात्रामा असर त पर्ने नै छ । अर्को तर्फ भाजपाका पूर्वअध्यक्ष राजनाथ सिंह, नीतिन गड्करीलगायतका नेताहरूले भाजपाभित्रको मोदीशाह समीकरणलाई गठबन्धनभित्रकै अरू प्रान्तीय पार्टीहरूलाई अगाडि सारेर गुजराती सत्ता व्यापार रोक्न सक्ने अनुमान के अनुमान मात्रैमा सीमित होला र ! यसका लागि धेरै दिन पर्खन पर्ने छैन । यदि तत्काल मोदी नै प्रधानमन्त्री भइनै हाले पनि अब अमित शाहलाई भने सहज देखिँदैन । शाहलाई भारतीय राजनीतिमा मोदीभन्दा पनि ठूला अहंकारी र स्वनिर्णयमा मात्रै विश्वास गर्ने नेताका रूपमा लिने गरिन्छ । मोदीपछि को ! मोदीपछिको प्रधानमन्त्री को भन्ने विषयले पनि एनडीए गठबन्धनभित्र अहिले नभए पनि केही समयपछि हल्लाखल्ला मचाउने नै छ । त्यसको संकेत यही निर्वाचन प्रचारप्रसारको दौरानमा पनि उठेको थियो । त्यो के भने विपक्षी गठबन्धनका नेताहरूले भाजपाको विधानमा कार्यकारी सक्रिय राजनीतिबाट ७५ वर्षको उमेर पुगेका नेताहरूले अवकाश लिनुपर्ने व्यवस्था छ भन्दै । तर अमित शाहले त्यसको काउन्टरमा भाजपाको विधानमा त्यस्तो कुनै व्यवस्था नरहेको भन्दै खण्डन गरेका थिए । अर्कोतर्फ केही समय अगाडिका मिडिया रिपोर्टहरूमा गुजरात राज्यकी मुख्यमन्त्री आन्नदबैन पटेलले ७५ वर्ष पूरा भएकै कारण सक्रिय राजनीतिबाट अवकाश लिएर राज्यपाल भएको भनिन्छ । सन् २०१६ मा मोदी मन्त्रिपरिषद्बाट नज्मा हेप्तुल्लाहले पनि उमेरहदकै कारण मन्त्री पदबाट राजीनामा लिएको मिडिया रिपोर्टहरू प्रसारण भएका थिए । त्यस्तै लालकृष्ण आडवाणी, मुरलीमनोहर जोशी, यशवन्त सिंहालाई पनि उमेरकै कारण भाजपाले किनारा लगाएको आरोप छ । यिनै तर्क र तथ्यहरूलाई देखाउँदै विपक्षी गठबन्धनले २०२४ को सेप्टेम्बर १७ मा मोदी ७५ वर्ष पुग्ने र अवकाश लिने भनिँदैछ । तर यसलाई भाजपाले जुम्लेबाजी भन्दै खण्डन गर्ने गरेको छ । निर्वाचनको समयमा यस्तो भन्नु भाजपाका नेताहरूलाई बाध्यता पनि हुन सक्छ । किनभने भाजपाले मोदीको पोलिटिकल स्टार्डम मै निर्वाचन लड्दै आएको कहीँ कतैबाट लुकेको छैन । सन् १९५० सेप्टेम्बर १७ मा जन्मिएका मोदी आउने सेप्टेम्बरमा ७५ वर्ष पूरा हुँदै छन् । अब प्रश्न आउँछ के विपक्षीले भने जस्तै मोदी सक्रिय राजनीतिबाट अवकाश लिन्छन् ! लिएनन् भने सबै तर्क दन्तबजानमै सीमित हुने छन् । तर विपक्षीले भने जस्तै अवकाश लिए भने उनको उत्तराधिकारी को ? र गठबन्धनमा रहेका अरू दल र नेताहरूके गर्छन् ? केही समय पर्खनै पर्ने छ । यति भनिरहँदा भारतीय प्रधानमन्त्री मोदीका सामु एउटा नैतिक प्रश्न भने उब्जिएकै छ । सन् २०१४ मा स्पष्ट बहुमत २ सय ८२ र सन् २०१९ को लोकसभा निर्वाचनमा त भाजपा एक्लैले ३ सय ३ सिट जितेको थियो । तर १० वर्षसम्म सत्ता सञ्चालन गरेर दुनियाँमा डंका पिटेको दाबी गर्ने भाजपा र मोदीको क्रेज सन् २०२४ मा आउँदा बढ्नुको सट्टा घट्न पुगेको छ । यस अर्थमा के मोदी आगामी पाँचै वर्ष सरकारको नेतृत्व गरेर स्वतन्त्र भारतका पहिलो प्रधानमन्त्री जवाहरलाल नेहरू सन् १९४७ देखि सन् १९६४ सम्म १७ वर्ष प्रधानमन्त्री रहेको रेकर्डको नजिक पुग्लान् ! जोशी, एपीवान टेलिभिजनका प्रस्तोता हुन् ।"
खल्तीबाट कार्यक्रम ल्याउने परिपाटी निरुत्साहित गर्नुपर्छ,"साविक जिल्ला विकास समिति हुँदै संघीय संरचनापछि बनेका स्थानीय तहमा सुरुवातदेखि म कार्यरत छु। गाउँपालिकाको प्रशासनिक नेतृत्वका रूपमा काम गरिरहँदा मेरो आफ्नै खालको अनुभूति छ। संघीयतापछि बनेका स्थानीय पालिकाहरू स्रोतसाधन र न्यायिक अधिकारको क्षेत्रमा आफैंमा शक्तिशाली निकाय हुन्। आफैं नीति नियम बनाउने र आफैं बजेट ल्याएर कार्यसम्पादन गर्ने अधिकार पालिकाहरूलाई छ। जनताको नजिकको सरकार भएको नाताले पनि मन, वचन र कर्मले सेवा गर्छु भनेर लाग्ने हो भने गाउँपालिकामा जनताको जीवनस्तर उकास्न धेरै समय पर्खनुपर्दैन। तत्कालै बजेट विनियोजन गरेर जनताको आवश्यकता पूरा गर्न सकिन्छ। जति नजिकबाट स्थानीय पालिकाहरूले जनताको आवश्यकता देख्छन्, बुझ्छन्, त्यति सहजै देख्न संघ र प्रदेश सरकारले सक्दैनन्। तर, हामी एउटा विषयमा भने प्रष्ट हुनुपर्छ। त्यो हो व्यक्तिगत स्वार्थलाई तिलाञ्जली दिएर सेवाको भावनाबाट अघि बढ्नुपर्छ। बजेट विनियोजन गर्दा व्यक्तिलाई केन्द्रमा कदापी राख्नुहुँदैन। सामूहिक र साझा एजेन्डा बोकेर अघि बढियो भने हामीले चाहेको प्रतिफल हासिल गर्न सकिन्छ। विद्यमान ऐन, नियम, कानुन, नियमावली, कार्यविधिलाई कुल्चेर कार्यक्रम र बजेट विनियोजन गर्नुहुँदैन। जनप्रतिनिधि र कर्मचारीहरूबीचको आपसी समझदारी र सहकार्य बिना चाहेको प्रतिफल हासिल गर्न सकिँदैन। सेवाप्रवाहको क्षेत्र पहिचान गरेर नतिजा निकाल्न सकिने खालका मात्र योजना तथा कार्यक्रमहरू ल्याउनुपर्छ। योजना परिपाटीका ७ चरण बस्तीदेखि गाउँसभासम्म छलफल गराएर योजना र बजेट ल्याउनुपर्छ। खल्तीबाट कार्यक्रम ल्याउने परिपाटीलाई पूर्णरूपमा निरुत्साहित गर्नुपर्छ। आन्तरिक आय नहुँदासम्म गाउँपालिकाहरू सवल बन्न सक्दैनन्। प्राकृतिक स्रोत साधनको समुचित प्रयोग गरी न्यायोचित रूपमा करको दायरा बढाउनुपर्ने देखिन्छ। नागरिकले स्थानीय सरकारलाई डाडुपन्यू आफ्नै हातमा भएकाले कताकता दुरुपयोग त भएको छैन ? भन्ने खालका गुनासाहरू गरेको सुनिन्छ। जनताबाट निर्वाचित जनप्रतिनिधि र स्थायी सरकारको रूपमा रहेका कर्मचारीहरूले जनताको गुनासो नआउने गरी काम गर्न सक्नुपर्छ। (लम्साल बगनासकाली गाउँपालिका पाल्पाका प्रमुख प्रशासकीय अधिकृत हुन्।)"
विश्वकप क्रिकेट : आयरल्याण्डलाई आठ विकेटले हराउँदै भारतको विजयी सुरुवात,"काठमाडौं : भारतले आइसिसी ट्वान्टी२० विश्वकप क्रिकेटमा आयरल्यान्डलाई पराजित गरेको छ । अमेरिकाको न्युयोर्कस्थित नसाउ काउन्टी अन्तर्राष्ट्रिय क्रिकेट मैदानमा गए राति सम्पन्न खेलमा भारतले आयरल्यान्डलाई आठ विकेटले पराजित गरेको हो । आयरल्यान्डले प्रस्तुत गरेको ९७ रनको लक्ष्य भारतले १२ दशमलव २ ओभरमा दुई विकेट गुमाउँदै पूरा गर्यो । भारतका लागि कप्तान रोहित शर्माले सर्वाधिक ५२ रनको योगदान दिए । उनले ३७ बलमा चार चौका र तीन छक्काको मद्दतमा ५२ रन बनाएका हुन् । त्यस्तै ऋषभ पन्तले ३६ रन जोडे । आयरल्यान्डका लागि मार्क आदिर र बने ह्वाइटले समान एक एक विकेट लिए । त्यसअघि टस हारेर पहिला ब्याटिङ गरेको आयरल्यान्डले १६ ओभरमा सबै विकेट गुमाउँदै ९६ रनमा समेटिएको थियो । आयरल्यान्डका लागि ग्यारेथ डेलानीले सर्वाधिक २६ रनको योगदान दिए भने जोश लिटिलले १४, कर्टियस क्याम्परले १२ तथा लोर्कन टकरले १० रन बनाए । भारतका हार्दिक पाण्डेयाले तीन विकेट लिँदा अर्शदीप सिंह र जसप्रित बुमराहले समान दुई दुई विकेट लिए । त्यस्तै मोहम्मद सिराज र अक्षर पटेलले एक एक विकेट लिए । विश्वकपमा भारत र आयरल्यान्ड समूह ए मा छन् । उनीहरुको समूहमा अमेरिका, क्यानडा र पाकिस्तान रहेका छन् । यसै समूहको अर्को खेल आज राति ९:१५ बजे पाकिस्तान र अमेरिकाबीच हुनेछ ।  रासस"
विश्वकप छनोटमा आज नेपाल र युएई भिड्दै,"काठमाडौं : फिफा विश्वकप २०२६ अन्तर्गतको छनोट खेल आज नेपाल र संयुक्त अरब इमिरेट्स (युएई)बीच हुँदैछ। साउदी अरबको दमामस्थित प्रिन्स मोहमद विन फहद रङ्गशालामा नेपाली समयअनुसार राति ९:४५ बजे खेल हुनेछ। यसअघि नेपाल र युएईबीच युएईको घरेलु मैदानमा भएको खेलमा नेपाल ४० ले पराजित भएको थियो। नेपाली राष्ट्रिय फुटबल टोलीका मुख्य प्रशिक्षक भिन्सेन्जो अल्बर्टो एनेसले युएईविरुद्धको खेलमा नेपाली टोलीले उत्कृष्ट प्रदर्शन गर्ने विश्वास व्यक्त गरेका थिए। फिफा वरीयतामा युएई ६७औँ स्थानमा छ भने नेपाल एक सय ७८औँ स्थानमा छ। नेपाली टोलीमा गोलरक्षक कप्तान किरण चेम्जोङ (कप्तान) सहित विशाल सुनार र अभिषेक बराल छन्। त्यस्तै डिफेन्डरमा विमल पाण्डे, अभिषेक लिम्बू, अनन्त तामाङ, विशाल बस्नेत, छिरिङ लामा, सौभाग्य राई र रोहित चन्द छन्। त्यसैगरी मिडफिल्डरमा भरत खवास, लाकेन लिम्बू, मणिकुमार लामा, मनिष डाँगी, सुमन श्रेष्ठ, वसन्त जिम्बा र आशिष राई छन्। फरवार्डमा जिलेस्पीजङ्ग कार्की, हिसुब थपलिया, सञ्जीव विष्ट, आयुष घलान र आशिक बाबु चौधरी छन्।"
विश्वकप छनोट : नेपाल र युएई भिड्दै,"काठमाडौं : फिफा विश्वकप २०२६ अन्तर्गतको छनोट खेल आज नेपाल र संयुक्त अरब इमिरेट्स (युएई)बीच हुँदैछ। साउदी अरबको दमामस्थित प्रिन्स मोहमद विन फहद रङ्गशालामा नेपाली समयअनुसार राति ९:४५ बजे खेल हुनेछ। यसअघि नेपाल र युएईबीच युएईको घरेलु मैदानमा भएको खेलमा नेपाल ४० ले पराजित भएको थियो। नेपाली राष्ट्रिय फुटबल टोलीका मुख्य प्रशिक्षक भिन्सेन्जो अल्बर्टो एनेसले युएईविरुद्धको खेलमा नेपाली टोलीले उत्कृष्ट प्रदर्शन गर्ने विश्वास व्यक्त गरेका छन्। फिफा वरीयतामा युएई ६७औँ स्थानमा छ भने नेपाल एक सय ७८औँ स्थानमा छ। नेपाली टोलीमा गोलरक्षक कप्तान किरण चेम्जोङ (कप्तान) सहित विशाल सुनार र अभिषेक बराल छन्। त्यस्तै डिफेन्डरमा विमल पाण्डे, अभिषेक लिम्बू, अनन्त तामाङ, विशाल बस्नेत, छिरिङ लामा, सौभाग्य राई र रोहित चन्द छन्। यसैगरी मिडफिल्डरमा भरत खवास, लाकेन लिम्बू, मणिकुमार लामा, मनिष डाँगी, सुमन श्रेष्ठ, वसन्त जिम्बा र आशिष राई छन्। फरवार्डमा जिलेस्पीजङ्ग कार्की, हिसुब थपलिया, सञ्जीव विष्ट, आयुष घलान र आशिक बाबु चौधरी छन्। रासस"
टी२० विश्वकप क्रिकेट : अष्ट्रेलियासँग ओमान ३९ रनले पराजित,"काठमाडौं : आइसिसी पुरुष टी२० विश्वकप क्रिकेट प्रतियोगिताअन्तर्गत आज भएको खेलमा अष्ट्रेलियाले पहिलो खेलमा ओमानलाई पराजित गरेको छ। अष्ट्रेलियाले ओमानलाई ३९ रनले पराजित गरेको हो। बारबाडोसको ब्रिजटाउन मैदानमा ओमानले टस जितेर पहिला फिल्डिङ राजेको थियो। अष्ट्रेलियाले ब्याटिङ गर्दै निर्धारित २० ओभरमा पाँच विकेट गुमाएर एक सय ६४ रन बनायो। एक सय ६५ रनको लक्ष्य पछ्याएको ओमानको पारी नौ विकेटको क्षतिमा एक सय २५ रनमा समेटियो। अष्ट्रेलियाका लागि मार्कस स्टोनिस र डेभिड वार्नरले अर्धशतकीय पारी खेले स्टोनिसले ३६ बलमा ६ छक्का र दुई चौकाको मद्दतमा सर्वाधिक ६७ रनको योगदान दिए। यस्तै वार्नरले ५१ बल खेल्दै एक छक्का र ६ चौका हान्दै ५६ रन बनाए। यस्तै मिचेल मार्सले १४, ट्रभिस हेडले १२ तथा टिम डेभिडले १० रन बनाए। बलिङतर्फ ओमानका मेहरन खानले दुई तथा बिलाल खान र कलीमुल्लाहले एक एक विकेट लिए। यसैगरी ओमानका लागि एक सय २५ रन बनाउने क्रममा आयान खानले सर्वाधिक ३६ रनको योगदान दिए। त्यस्तै मेहरान खानले २७, अकिब इलियासले १८ तथा शकील अहमदले ११ रन बनाए। बलिङतर्फ अष्ट्रेलियाका लागि मार्कस स्टोइनिसले तीन तथा नाथन एलिस, मिचेल स्टार्क र एडम जम्पाले दुई दुई विकेट लिए। टी२० विश्वकप क्रिकेट प्रतियोगिताअन्तर्गत युनाइटेड अरब इमिरेटस् (यूएई) र पाकिस्तानबीच आज राति ९:१५ बजे खेल हुनेछ। रासस"
टी२० विश्वकप : पपुवा न्यूगिनीलाई पराजित गर्दै युगाण्डा विजयी,"काठमाडौं : टी२० विश्वकप२०२४ मा युगाण्डाले पपुवा न्यूगिनीलाई पराजित गरेको छ। समूह सीमा अन्तर्गत बिहीबार बिहान भएको खेलमा युगाण्डा तीन विकेटले विजयी भएको हो। प्रोभिडेन्स स्टेडियम, गुयानामा टस हारेर पहिला ब्याटिङ गरेको पपुवा न्यूगिनीले १९१ ओभरमा सबै विकेट गुमाउँदै ७७ रन बनाएको थियो। पपुवा न्यूगिनीले दिएको लक्ष्य युगाण्डाले १८२ ओभरमा सात विकेट गुमाउँदै पूरा गरेको हो। युगाण्डाका लागि रियाजत अली शाहले सर्वाधिक ३३ रन र जुमा मियाजी १३ रन जोडे। अन्य खेलाडीले दोहोरो अंक जोड्न सकेनन्। पपुवा न्यूगिनीका आलेई नाओ र नोर्मन वानुआले दुईदुई विकेट लिए। असद भाला र चैड सोपरले एकएक विकेट लिए। पपुवा न्यूगिनीका हिरी हिरीले सर्वाधिक १५ रन,किप्लिन डोरिगा र लेगा सियाकाले १२१२ रन जोड्दा अन्य खेलाडीले राम्रो प्रदर्शन गर्न सकेनन्। युगान्डका लागि जुमा मियाजी,अल्पेश रामजनी,कासमास क्येवूता र फ्रेन्क नसूबूगाले समान दुईदुई विकेट र ब्रायन मसाबाले एक विकेट लिए। युगाण्डाको यो पहिलो जित हो। यस अगाडि अफगानिस्तानसँग युगाण्डा १२५ रनले पराजित भएको थियो। पहिलो खेलमा वेस्ट इन्डिजसँग पपुवा न्यूगिनी पाँच विकेटले पराजित भएको थियो।"
सम्पत्ति शुद्धीकरण निवारणसम्बन्धी रणनीति पारित,"काठमाडौं : सरकारले सम्पत्ति शुद्धीकरण निवारण (मनी लाउन्डरिङ) सम्बन्धी स्थितिमा सुधार गर्न पञ्चवर्षीय रणनीति तयार गरेको छ। उक्त रणनीतिअनुसार काम गर्ने भएको छ। सम्पत्ति शुद्धीकरण निर्देशक समितिको पहिलो बैठकले बुधबार उक्त रणनीतिको मस्यौदा परिमार्जनसहित पारित गरेको हो। मन्त्रिपरिषद्ले अनुमोदन गरेसँगै रणनीति कार्यान्वयनमा आउने भएको छ। चालु आर्थिक वर्ष ०८१०८२ मै कार्यान्वयनमा ल्याउन लागिएको उक्त रणनीतिको नाम सम्पत्ति शुद्धीकरण तथा आतंककारी क्रियाकलापमा वित्तीय लगानी निवारणसम्बन्धी राष्ट्रिय रणनीति तथा कार्ययोजना रहेको छ। रणनीतिले मुलुकको वित्तीय प्रणाली र समग्र अर्थतन्त्रलाई वित्तीय अपराधको जोखिमबाट संरक्षण गरी स्थायित्व प्रदान गर्ने विषयलाई जोड दिएको अर्थ मन्त्रालयका सहसचिव एवम् आर्थिक नीति विश्लेषण महाशाखा प्रमुख महेश आचार्यले जानकारी दिए। उनका अनुसार भ्रष्टाचार, राजस्व छली, हुन्डी र क्रिप्टो करेन्सीको कारोबारजस्ता वित्तीय अपराध न्यूनीकरणमा काम गर्नेछ। यस्तै लागूऔषध ओसारपसार, संगठित अपराध, आपराधिक लाभ, आन्तरिक आतंकवाद, ठगी, चोरी, नक्कली मुद्राको कारोबार, कालोबजारी तथा तस्करी, किर्तेलगायतका अपराध नियन्त्रणजस्ता विषय पनि रणनीतिमा समावेश गरिएका छन्। अर्थमन्त्री वर्षमान पुनको अध्यक्षतामा मन्त्रालयमा बसेको बैठकमा समिति सदस्य कानुनमन्त्री पदम गिरी मुख्यसचिव बैकुण्ठ अर्याल, नेपाल राष्ट्र बैंकका गभर्नर महाप्रसाद अधिकारी, महान्यायाधिवक्ता दिनमणि पोखरेल, निर्देशक समितिअन्तर्गतको समन्वय समितिका संयोजक एवम् प्रधानमन्त्री तथा मन्त्रिपरिषद् कार्यालयकी कानुन हेर्ने सचिव लीला गर्तौला र निर्देशक समितिका सदस्यसचिव एवम् अर्थ मन्त्रालयका सचिव (राजस्व) डा रामप्रसाद घिमिरे सहभागी थिए। सम्पत्ति शुद्धीकरण मामिलाबारे निगरानी राख्ने अन्तर्राष्ट्रिय संस्था फाइनान्सियल एक्सन टास्कफोर्स (एफएटीएफ) र एफटीएफसँगको सहकार्यमा काम गरिरहेको एसिया प्रशान्त समूह (एपीजी)ले नेपालको सम्पत्ति शुद्धीकरणको अवस्थाबारे गत वर्ष प्राविधिक मूल्यांकन गरेको थियो। एपीजीले २०७९ असोजमा गरेको पारस्परिक मूल्यांकनपछि सम्पत्ति शुद्धीकरणका क्षेत्रमा नेपालले गर्नुपर्ने प्राविधिक पक्ष (कानुनी, नीतिगत र संरचनागत) सुधार तथा प्रभावकारिताको मूल्यांकन गरी सुझाव दिएको थियो। एपीजीको नेपाल पनि सदस्य राष्ट्र हो। एफटीएफ र एपीजीको सुझावका आधारमा नेपालले संसद्बाट सम्पत्ति शुद्धीकरण निवारण ऐन संशोधन गरी सकेको छ।एपीजीको प्रतिनिधि मण्डल अर्को चरणको अध्ययनका लागि आगामी असोजमा फेरि नेपाल आउँदैछ। ती दुवै संस्थाले सम्पत्ति शुद्धीकरणसम्बन्धी अवस्थामा सुधारका लागि विद्यमान कानुनी व्यवस्थाको कार्यान्वयन गर्न र ती व्यवस्थालाई समायानुकूल परिमार्जन गर्न सुझाव दिँदै आएका छन्। एफएटीएफले विद्यमान अवस्थामा सुधार नभए सम्पत्ति शुद्धीकरण सम्बन्धमा नेपाल जोखिम (ग्रे लिस्ट) मा पर्न सक्ने चेतावनी दिँदै आएको छ। सम्पत्ति शुद्धीकरणको ग्रे लिस्टमा परेको अवस्थामा अन्तर्राष्ट्रिय स्तरमा मुलुकको साख गिर्नुका साथै वैदेशिक सहायता, ऋण र लगानीमा कमी आउने तथा अन्तर्राष्ट्रिय बैंकिङ कारोबार चुनौतीपूर्ण हुनेछ। यस्तै विप्रेषण आप्रवाह घटेर हुन्डी कारोबारमा वृद्धि हुने र समग्र अर्थतन्त्रमै संकट आइपर्ने खतरा रहन्छ।"
"बजेटमाथि प्रश्नै प्रश्न, अर्थमन्त्रीलाई जवाफ दिँदैको हैरानी","काठमाडौं : आर्थिक वर्ष २०८१०८२ को बजेट सार्वजनिकपछिको छलफलका क्रममा प्रतिनिधिसभामा अर्थमन्त्री वर्षमान पुनलाई ७८ सांसदले प्रश्नै प्रश्न सोधेका छन्। प्रतिनिधिसभामा गत आइतबार (जेठ २०) गतेदेखि मंगलबारसम्म भएको राजस्व र व्ययको वार्षिक अनुमान माथिको छलफलका क्रममा सांसदले प्रश्न बर्साएका हुन्। प्रतिनिधिसभाको छलफलमा सहभागी भई सांसदले बजेट विनियोजनबारे सिलिङभन्दा बढी ठूलो आकारको महत्वाकांक्षी र वितरणमुखी बजेट राखेकोमा औंला उठाएका थिए। यसैगरी, उच्चस्तरीय आर्थिक सुधार सुझाव आयोग र सोभरेन वेल्थ फन्डको औचित्यता, पुराना कार्यक्रमको निरन्तरतामा कमी, उत्पादनशील क्षेत्रमा लगानी केन्द्रित हुन नसकेको प्रश्न उठाइएको थियो। त्यसैगरी, कृषिमा लगानी दशक घोषणा तर बजेट विनियोजनमा कमी, सूचना प्रविधिमा सुशासन र व्यवस्थापनलाई कसरी सम्बोधन गर्ने लगायतका प्रश्न उठाइएको थियो। यससँगै, प्रादेशिक सन्तुलन हुने गरी बजेट नआएको, पुँजीगत खर्च गर्ने क्षमता न्यून, सार्वजनिक ऋण रकमको सदुपयोग, स्रोतमा दिगोपना, वित्तीय जवाफदेहिता बहन, पूर्वाधार क्षेत्रमा बजेटको कमी, गण्डकी आर्थिक त्रिभुज परियोजनाको मोडालिटीमा स्पष्टता, न्यून आर्थिक वृद्धिको बारेमा ध्यानाकर्षण गराइएको थियो। त्यसैगरी, न्यून बचत तथा लगानी र कम उत्पादनशील पुँजी, आर्थिक मन्दीलाई सम्बोधन नगरिएको, राष्ट्रिय गौरवका आयोजनाको बजेट घटाइएको, चालु खर्च अत्यधिक र वित्तीय व्यवस्थातर्फको खर्च बढ्दो, स्रोत सुनिश्चितता दिने तर बजेट विनियोजन नभई आयोजना अलपत्र हुने अवस्था रहेकोप्रति अर्थमन्त्रीको ध्यानाकर्षण गराएका थिए। यससँगै, गाँजा खेतीलाई व्यवस्थित गर्ने, मन्त्रालयगत विनियोजनमा असन्तुलन, आन्तरिक उत्पादन संरक्षण र बजार सुनिश्चितताको विषय, चालु खर्च नै राजस्वले धान्न नसक्ने, निर्माण व्यवसायीको भुक्तानी, निजी क्षेत्रलाई प्रोत्साहन र आर्थिक सुशासनको पाटो फितलो रहेकाबारे सांसदले टिप्पणी गरे। अर्थमन्त्री पुनले बुधबारको प्रतिनिधिसभाको छलफलमा सांसदले राखेको विनियोजन तर्फको प्रश्न तथा जिज्ञासाको प्रतिउत्तर दिए। उनले सांसदहरूबाट व्यक्त भएको रचनात्मक सुझाव, नेपाल सरकारको नीति तथा कार्यक्रम एवम् नेपाल सरकारले अन्तर्राष्ट्रिय जगत्मा व्यक्त गरेको प्रतिबद्धतालाई प्रमुख आधारको रूपमा ग्रहण गरी बजेट तर्जुमा गरिएको बताए। अर्थतन्त्र चलायमान हुँदै गएको, निजी क्षेत्रको मनोबल बढ्दै गएकोले वित्तीय क्षेत्रबाट लगानीयोग्य पुँजी थप परिचालन हुने, भर्खरै सम्पन्न भएको लगानी सम्मेलनमा व्यक्त भएका प्रतिबद्धताबमोजिम थप वैदेशिक लगानी परिचालन हुने अर्थमन्त्री पुनले आश्वासन दिए। यसैगरी, विगतका वर्षहरूभन्दा आगामी आर्थिक वर्षमा पुँजीगत खर्चमा भएको वृद्धि, स्रोत सुनिश्चित गरिएका आयोजना र सिर्जित दायित्व भुक्तानी तथा आगामी वर्ष सम्पन्न हुने आयोजनाको लागि आवश्यक रकम विनियोजन गरिएको उनको तर्क छ। यस्तै बैंकिङ प्रणालीमा लगानी योग्य रकमको वृद्धि तथा बाह्य क्षेत्र सुदृढ रहेको अवस्थाले सहज वातावरण सिर्जना भएको हुँदा बजेटमा प्रस्ताव गरिएका नीति तथा कार्यक्रमको प्रभावकारी कार्यान्वयनबाट ६ प्रतिशतको आर्थिक वृद्धि हासिल हुने विश्वास दिलाउन चाहन्छु, उनले थप्दै भने, मुलुकको चालु आर्थिक वर्षको कुल गार्हस्थ्य उत्पादनको आकार, सार्वजनिक वित्तको अवस्था र विगतका बजेटका आकारको तुलनामा बजेटको आकार महत्त्वाकांक्षी नरही सन्तुलित रहेको छ। बजेटको कार्यदिशा अर्थतन्त्रलाई थप चलायमान बनाउन निजी क्षेत्रसमेतको मनोबल बढाउने रहेकोले बजेट वितरणमुखी नभई उत्पादनमुखी छ। आगामी आर्थिक वर्षका लागि कुल खर्च १८ खर्ब ६० अर्ब ३० करोड विनियोजन गरिएकोमा खर्च अनुमान चालु आर्थिक वर्षको विनियोजनको तुलनामा ६२ प्रतिशतले मात्र बढी हो। प्रदेश र स्थानीय तहमा राजस्व बाँडफाँट र अनुदान गरी ५ खर्ब ६७ अर्ब अर्थात् कुल विनियोजनको ३०५ प्रतिशत वित्तीय हस्तान्तरण गरिने सुनिश्चितता जनाइएकोले प्रदेश र स्थानीय तहमा जाने रकममा पनि चालु आर्थिक वर्षभन्दा बढी नै विनियोजन गरिएको अर्थमन्त्री पुनले बताए। आगामी वर्ष पुँजीगत खर्च गर्ने क्षमता वृद्धि गर्न तथा बजेट कार्यान्वयनलाई प्रभावकारी बनाउन आयोजना अवधिभर आयोजना प्रमुखको सरुवा नगर्ने उनले प्रतिबद्धता व्यक्त गरे। राष्ट्रिय प्राथमिकताका आयोजनामा दुई सिफ्टमा काम गर्ने, विकास आयोजना कार्यान्वयनसम्बन्धी कानुन तर्जुमा गर्ने, बजेट कार्यान्वयन कार्ययोजना असार मसान्तभित्र तयार गर्ने र आवश्यक कार्यविधि मापदण्ड निर्देशिका २०८१ साउन मसान्तभित्र तयार गर्नुपर्ने व्यवस्थाले पुँजीगत खर्चमा सुधार हुने तथा बजेट कार्यान्वयन उपलब्धिमूलक हुने उनको विश्वास छ। सरकारका सम्पत्तिलाई मौद्रिकीकरण गर्ने क्रममा विभिन्न मुलुकहरूले सोभेरेन वेल्थ फन्ड स्थापना गरी प्रतिफलयुक्त क्षेत्रमा लगानी गर्ने गरेका छन्। नेपालले यस्ता नयाँ उपकरण जारी गरी पुँजी परिचालन गर्न आवश्यक भएको हुँदा नेपालमा प्राप्त हुने विप्रेषणलाई यस्ता फन्डमार्फत परिचालन गर्ने कुरा बजेटमा समावेश गरिएको अर्थमन्त्री पुनले प्रष्ट्याए। यससँगै, सार्वजनिक खर्च घटाउने उद्देश्यले सरकारी कार्यालयको सेवाप्रवाह, जनशक्ति, कार्यक्षेत्र र कार्यबोझलगायतको आधारमा संरचना तथा भौतिक पूर्वाधारको मापदण्ड तयार गरी आवश्यकता र औचित्य आधारमा एकआपसमा गाभ्ने वा खारेजीलाई कार्यान्वयनमा ल्याइने जानकारी दिए। आगामी आर्थिक वर्षको लागि राष्ट्रिय गौरवका आयोजना, प्राथमिकता प्राप्त आयोजना तथा स्रोत सुनिश्चित गरिएका आयोजनामा स्रोतको कमी हुन नदिने भएको छ। वैदेशिक सहायतातर्फ चालु आर्थिक वर्षभन्दा सामान्य वृद्धि गरी पूर्वतयारी अवस्थामा रहेका आयोजना तथा कार्यक्रमका लागि मात्र सहायता रकम प्रस्ताव गरिएको छ। यसैगरी विकास सहायताबाट सञ्चालित आयोजनालाई केन्द्रित गरी सघन अनुगमनको प्रणाली विकास गरिएको एवम् विकास सहायतामा हाम्रो उपयोग क्षमता बढाउन प्रोजेक्ट रेडिनेस फिल्टर उपयोग गरी आयोजना सम्झौता गर्दा नै आयोजना कार्यान्वयन कार्ययोजना समावेश गर्ने व्यवस्था मिलाइने हुँदा वैदेशिक अनुदान र ऋण परिचालनमा गुणात्मक फड्को मार्ने अर्थमन्त्री पुनको अपेक्षा छ। कुल गार्हस्थ्य उत्पादनमा कुल सार्वजनिक ऋणको अनुपात ४० प्रतिशतमुनि नै रहेको हुँदा सार्वजनिक ऋणको उपयोग उत्पादनमूलक क्षेत्रमा गर्ने व्यवस्था मिलाइएकोले यसले मुलुकको समृद्धिमा टेवा पुयाउने उनको विश्वास छ। प्रतिनिधिसभाको छलफलमा सांसदले राजस्व संकलन महत्त्वाकांक्षी तथा लक्ष्य प्राप्त गर्न करका दर हेरफरले गर्दा फलाम उद्योग संकटमा पर्नेबारे ध्यानाकर्षण गराए। यसैक्रममा राजस्वबारे प्रश्न तथा जिज्ञासा राखे। जसअन्तर्गत उनीहरूले करको दायरा विस्तार, स्पन्ज आइरन तथा बिलेटको भन्सार, कृषिजन्य वस्तुको आयातमा अग्रिम कर, कृषिजन्य आयातमा अग्रिम कर लगाउदा कृषि उद्योगमा पर्ने असरबारे प्रश्न गरे। यसैगरी, विद्युतीय सवारीमा भएको कर वृद्धि, कर प्रशासनमा सुधार गर्ने विषय, राजस्व चुहावट नियन्त्रण र आलु, प्याज र स्याउमा मूल्य अभिवृद्धि कर हटाइएको विषयबारे जिज्ञासा राखेका थिए। सांसदहरूले राजस्व परिचालनतर्फ राखेको प्रश्न तथा जिज्ञासाको जवाफ दिँदै अर्थमन्त्री पुनले आगामी आर्थिक वर्ष राजस्व परिचालन एवम् अनुमानलाई अझ बढी यथार्थपरक बनाउने प्रयासस्वरूप राजस्व अनुमान चालु आर्थिक वर्षभन्दा न्यून गरिएको बताए। साथै कर प्रणाली सुधारसम्बन्धी उच्चस्तरीय सुझाव समितिको प्रतिवेदन क्रमशः कार्यान्वयन गरिने उनले जानकारी दिए। यसैक्रममा उनले भने, चालु आर्थिक वर्षको राजस्व संकलनको तुलनामा आगामी आर्थिक वर्षको राजस्व संकलनको लक्ष्य सन्तुलित नै रहेको छ। अर्थतन्त्र चलायमान गराउने, स्पष्ट कार्ययोजनासहित राजस्व संकलन एवम् सघन बजार अनुगमन बढाउने र राजस्व चुहावट नियन्त्रण गर्ने कार्यलाई समन्वयात्मक ढंगले सञ्चालन गर्दा राजस्व संकलनको लक्ष्य पूरा गर्न सकिने उनले बताए। यता मूल्य अभिवृद्धि कर छुट दिइएका वस्तु र सेवाको सूची घटाउँदै लगिएको, सूचना प्रविधिको उपयोगमा वृद्धि, कर प्रणालीमा सुधार एवम् छुट सहुलियत, व्यापार सहजीकरण, लगानी प्रवद्र्धन र करदाता शिक्षा एवम् सचेतनामूलक कार्यक्रमको माध्यमबाट करको दायरा विस्तार हुने उनको अपेक्षा छ। सुर्तीजन्य र मदिराजन्य वस्तुमा अन्तःशुल्क वृद्धि गरी अन्य देशसँग तुलानात्मक रूपमा समानता कायम गरिएको छ। हाल मदिरा, बियर र वाइनको बजार मूल्य छिमेकी सीमावर्ती बजारभन्दा बढी छ। करका दरमा समसामयिक बनाउन सामान्य रूपमा परिमार्जन तथा थपघट गरिएको पुनको भनाइ छ। गत वर्ष आलु, प्याज र स्याउलगायतका तरकारी एवम् फलफूलमा मूल्य अभिवृद्धि कर लगाइएकोमा प्रशासनिक हिसाबले आयातमा मात्र मूल्य अभिवृद्धि कर लगाउन जटिल भएको र आन्तरिक उत्पादनमा समेत मूल्य अभिवृद्धि कर लागेकाले आन्तरिक उत्पादनलाई संरक्षण दिन मूल्य अभिवृद्धि कर हटाई आयातमा अग्रिम आयकर लिने व्यवस्था गरिएको हो, अर्थमन्त्री पुनले प्रष्ट्याए। यस्तै, स्पन्ज आइरनको भन्सार महसुल दर वृद्धि तथा बिलेट आयातमा लाग्ने अन्तःशुल्क हटाएको सम्बन्धमा उद्योग तथा वाणिज्य र श्रम तथा उपभोक्ता हित समितिको निर्णयअनुसार अर्थ मन्त्रालयलाई प्राप्त निर्देशनसमेतलाई आधार लिइएको साथै फलामको डन्डी उत्पादनमा अन्तःशुल्क लाग्ने व्यवस्था रहेको र सोको कच्चा पदार्थको रूपमा रहेको बिलेटको आयातमा अन्तःशुल्क लगाउन उचितसमेत नदेखिएको हुँदा बिलेट आयातमा लाग्ने अन्तःशुल्क हटाइएको जानकारी गरे। राजस्व परामर्श समितिमा भएको छलफल, विज्ञबाट गरिएको अध्ययनको निष्कर्षका आधारमा निजी विद्युतीय सवारी साधनमा लाग्ने भन्सार महसुल र अन्तः शुल्कमा केही वृद्धि गरिएको हो।"
अन्तर्राष्ट्रिय मुद्रा कोषले नेपाललाई ५ अर्ब ५९ करोड उपलब्ध गराउने,"काठमाडौं : अन्तर्राष्ट्रिय मुद्रा कोष (आईएमएफ) को मिसन टोलीले अर्थमन्त्री वर्षमान पुन अनन्तसँग छलफल गरेको छ । कोषको एसिया प्रशान्त डिभिजनअन्तर्गत डेपुटी डिभिजन प्रमुख तथा नेपालका लागि आवासीय प्रमुख डा टिडियान किन्डा नेतृत्वको मिसन टोलीले मन्त्री पुनसँग सिंहदरबारस्थित मन्त्रालयमा भेटेको हो । भेटमा कोषले नेपाललाई विस्तारित कर्जा सुविधा (ईसीएफ) अन्तर्गतको चौथो किस्ता उपलब्ध गराउने विषयमा छलफल भएको थियो । आईएमएफ कार्यकारी बोर्डले कोरोना महामारीको समयमा २०७८ पुसमा नेपाललाई ईसीएफअन्तर्गत चार वर्षभित्र ३९ करोड ८८ लाख अमेरिकी डलर सहुलियतपूर्ण कर्जा दिने निर्णय गरेको थियो । जसमध्ये यसअघि नै तेश्रो किस्ता निकाशा भइसकेको छ भने अन्तिम अर्थात चौथो किस्ताबापत ५ अर्ब ५९ करोड (४२ मिलियन अमेरिकी डलर) उपलब्ध गराउन बाँकी छ । विस्तारित कर्जा सुविधाको प्रत्येक किस्ता रकम निकाशा गर्नुअघि कोषले यसअघिको प्रतिबद्धताको समीक्षा गर्ने गरेको छ । सोही समीक्षाका लागि कोषको मिसन नेपाल आएको हो । भेटमा मन्त्री पुनले नेपालले आर्थिक स्थायित्व, सुशासन र वित्तीय अनुशासनलाई प्राथमिकतामा राखेको बताए । नेपालको अर्थतन्त्र सुधार र आर्थिक स्थिरताका लागि आईएमएफले सहयोग गर्दै आएकामा धन्यवाद दिए । मन्त्री पुनसँगको भेटमा डा किन्डाले आईएमएफ कार्यकारी बोर्डले विस्तारित ऋण सुविधाको समीक्षा पूरा हुने चरणमा रहेकाले बाँकी रकम छिट्टै निकाशा गर्ने जानकारी दिए । उनले नेपालले वित्त र मौद्रिक नीतिको सुधार तथा वित्तीय अनुशासन कायम गर्ने विषयमा राम्रो प्रगति गरेको भन्दै प्रशंसा गरे । आईएफएफले संरचनात्मक तथा नीतिगत सुधारका क्षेत्र तथा मध्यमअवधिको भुक्तानी सन्तुलन, आन्तरिक राजस्व परिचालन, सार्वजनिक लगानी व्यवस्थापन र वित्तीय जोखिम घटाउन ईसीएफ फण्डमार्फत विभिन्न मुलुकलाई आर्थिक सहायता प्रदान गर्दै आएको बताए । विस्तारित कर्जा सुविधा (ईसीएफ) अन्तर्गतको उक्त रकम नेपालले बजेटरी सहायता शीर्षकमा राखेर खर्च गर्दै आएको छ ।"
"सुनको मूल्य बढ्यो, तोलामा कति पुग्यो?",काठमाडौं : स्थानीय बजारमा पहेँलो धातुको मूल्य आज प्रतितोला एक हजार आठ सयले वृद्धि भएको छ । नेपाल सुनचाँदी व्यवसायी महासङ्घका अनुसार छापावाला सुन प्रतितोला रु एक लाख ४४ हजार पुगेको छ । यो मूल्य हालसम्मकै उच्च हो । छापावाला सुन बुधबार प्रतितोला रु एक लाख ४२ हजार दुई सयमा कारोबार भएको थियो । यस्तै तेजाबी सुन बुधबार प्रतितोला रु एक लाख ४१ हजार पाँच सयमा कारोबार भएको थियो । तेजाबी सुनको मूल्य आज रु एक लाख ४३ हजार तीन सय निर्धारण गरिएको छ । त्यस्तै चाँदीको मूल्य आज रु एक हजार आठ सय ५० निर्धारण गरिएको छ । चाँदीको मूल्य बुधबार प्रतितोला रु एक हजार आठ सय २५ रहेको थियो ।
गोबर बेचेर मोहर,"सुर्खेत : सामान्यतया भैंसी दूध उत्पादनका लागि पालिन्छ । भैंसीको दूधबाटै मनग्य आम्दानी गर्ने किसानको संख्या पनि धेरै छ । तर, सुर्खेतका केही किसान भने भैंसीको गोबर बेचेरै मालामाल बनेका छन् । अर्थात् यहाँका किसानले भैंसीको गोबर बेचेर मनग्य आम्दानी गरिरहेका हुन् । सुर्खेतको भेरीगंगा नगरपालिका११ चिप्लेका किसान टोपेन्द्र रानासँग हाल ३१ वटा भैंसी छन् । जसमा ११ वटा दुहुना छन् । दूधबाट मासिक १ लाख रुपैयाँ आम्दानी हुन्छ । तर, टोपेन्द्रले दूध मात्र होइन, भैंसीको गोबर बेचेर लोभलाग्दो आम्दानी गरिरहेका छन् । गोबरबाटसमेत मनग्य आम्दानी हुन थालेपछि उनले भैंसीपालन व्यवसायलाई थप विस्तार गर्ने योजना बनाएका छन् । टोपेन्द्र भन्छन्, भैंसीबाट त मालामाल नै भइयो । दूधसँगै गोबर पनि बिक्री हुन थाल्यो । अचेल दूध मात्र होइन, भैंसीको गोबर किन्न आउनेको संख्या पनि उत्तिकै छ । आफूले पालेको भैंसीबाट वर्षमा ४० ट्र्याक्टरभन्दा बढी गोबर उत्पादन हुने गरेको उनले सुनाए । उनका अनुसार एक ट्र्याक्टर गोबर ७ हजार रुपैयाँमा बिक्री हुन्छ । यो वर्ष मैले १० ट्र्याक्टर गोबर बेचिसकेँ, त्यसबाट ७० हजार रुपैयाँ आम्दानी भयो । गोबरको माग धेरै छ, तर हामीले आफ्नै खेतबारीमा प्रयोग गरेर बचेको गोबर मात्र बिक्री गर्छौं, उनले भने । रोजगारीका लागि तीन वर्षसम्म कुबेत बसेका टोपेन्द्रले गाउँ फर्किएर भैंसीपालन थालेका हुन् । कमाउनका लागि विदेश नै जानुपर्दो रहेनछ टोपेन्द्र भन्छन्, गाउँमै बसेर गोबरबाट नगद कमाउन थालेको छु । घाँस र दूधबाट पनि राम्रै आम्दानी भइरहेको छ । अब केका लागि विदेश जानु ? उनले यसबाट भएको आम्दानीले गाउँमै थप जग्गा र गरगहना जोडेका छन् । केही आम्दानी भैंसीपालनमै लगानी गरेका छन् । पछिल्लो समय चिप्ले गाउँका प्रायः किसानले भैंसी पालेका छन् । प्रत्येक किसानसँग कम्तीमा पाँचदेखि बढीमा ३१ वटासम्म भैंसी छन् । भैंसी पाल्ने गाउँका रूपमा चिनिने यो गाउँले दूधमात्र होइन, अहिले गोबर पनि निर्यात गरिरहेको छ । स्थानीयका अनुसार यो गाउँमा वर्षमा दुई सय ट्र्याक्टरभन्दा बढी गोबर मल उत्पादन हुन्छ । मुख्य गरी यहाँ उत्पादन भएको गोबर मल छिमेकी गाउँका किसान, व्यावसायिक तरकारी खेती गर्नेहरू र कृषि विषय पढाउने क्याम्पस तथा विद्यालयले खरिद गर्छन्् । स्याउला र घाँसपात नमिलाइएको शुद्ध गोबर मात्र भएकाले जिल्लाभित्र र जिल्लाबाहिर समेत यहाँका गोबर निर्यात हुने गरेको हो । यहाँका किसानले पछिल्लो समय गोबर निर्यात गरेर गाउँमा मोहर भित्र्याउन थालेका हुन् । चिप्ले गाउँकै किसान राधिका बुढाथोकीसँग हाल पाँचवटा भैंसी छन् । उनले दैनिक १० लिटर दूध बिक्री गर्दै आएकी छन् । उनी भन्छिन्, भैंसीपालनबाट दोहोरोतेहोरो फाइदा छ । दूधसँगै गोबर पनि बिक्री हुन्छ । गोबर बेचेरै हामीले नगद कमाएका छौं, गोबरको मलले गर्दा हाम्रो खेती पनि पहिलेको भन्दा फस्टाउन थालेको छ । दूध र गोबर बेचेरै भएको आम्दानीबाट उनले छोराछोरीको पढाइ खर्च टारेकी छन् । भैंसीपालनमा सघाउने मान्छे राखेर रोजगारी पनि दिएकी छन् । यस्तै सुर्खेतकै लेकबेंसी नगरपालिका१० साटाफाँटका किसानले पनि गोबर बेचेर आम्दानी गरिरहेका छन् । स्थानीय अगुवा किसान हुमप्रसाद लामिछाने भन्छन्, भैंसी पाल्न थालेपछि गाउँमा आम्दानीको स्रोत बढ्यो । यहाँका किसानले दूध र गोबर बेचेर थुप्रै आम्दानी गरिरहेका छन् । गाईभैंसी नपालेका किसानले खेतीमा मलका रूपमा प्रयोग गर्न आफूहरूबाट गोबर किन्ने गरेको उनले सुनाए । उनका अनुसार यहाँ उत्पादन भएको गोबर छिमेकी गाउँ र कर्णालीको राजधानी वीरेन्द्रनगरका किसानले समेत खरिद गर्छन्् । गोबरबाटसमेत आम्दानी हुन थालेपछि गाउँका अन्य किसानहरू पनि विस्तारै भैंसीपालनतर्फ आकर्षित हुन थालेको उनको भनाइ छ । उनका अनुसार गोबर मलको प्रयोग गर्न थालेपछि किसानको उत्पादनमा पनि वृद्धि भइरहेको छ । गोबर मल वातावरणमैत्री धेरै उत्पादन हुने लोभमा अहिले पनि अधिकांश किसानले रासायनिक मलको प्रयोग गर्छन्् । रासायनिक मल र विषादीका कारण माटोको उत्पादन क्षमता घट्ने र वातावरणमा समेत क्षति पुग्ने कृषि प्राविधिक बताउँछन् । तर, गोबर मल वातावरणमैत्री भएकाले यसको माग बढेको कृषि प्राविधिको भनाइ छ । कृषि प्राविधिक हस्त बिक भन्छन्, गोबरले माटोको उर्वरा शक्ति बढाउँछ, वातावरणलाई पनि कुनै हानी गर्दैन । माटोलाई उब्जाउ बनाउने भएकाले गोबर मलको माग बढ्दो छ । अर्कोतर्फ गाईभैंसीको पिसावले खेतीमा अर्गानिक विषादी र सिँचाइको समेत काम गर्दछ । रासायनिक मल र विषादीका कारण माटो बिग्रँदै गएको उनको भनाइ छ । माटो बिग्रेका कारण उत्पादनमा कमी आएको उनले बताए । तर वातावरणमा नोक्सान नगर्ने र उत्पादनमा वृद्धि हुने भएकाले गोबर मल वातावरणमैत्री भएको उनको भनाइ छ । उनी भन्छन्, गोबर मलको प्रयोग बढ्नु भनेको वातावरण संरक्षणमा पनि टेवा पुग्नु हो । गोबर मलको प्रयोगले रासायनिक मलको प्रयोगलाई समेत घटाएको छ । यसले गोबर बेच्ने किसानलाई त आम्दानी भएकै छ, खेती गर्ने किसानलाई पनि मलको अभाव टरेको छ । उनका अनुसार पछिल्लो समय किसानले गोबर मलको प्रयोग बढाएका छन् । अनि पाल्न थाले किसानले भैंसी सुर्खेतमा पछिल्लो समय किसान व्यावसायिक भैंसी पालनतर्फ आकर्षित भएका छन् । कुनै बेला जीविकोपार्जनका लागि मात्र भैंसी पाल्दै आएका किसान अहिले व्यावसायिक बन्न थालेका हुन् । कृषि क्षेत्र विकास कार्यक्रमले आर्थिक तथा प्राविधिक सहयोग गर्न थालेपछि आफूहरूले व्यावसायिक रूपमा भैंसी पाल्न थालेको किसानको भनाइ छ । कृषि तथा पशुपन्छी विकास मन्त्रालयअन्तर्गत सञ्चालित यो कार्यक्रमअन्तर्गत किसान र सरकारको आधाआधा लगानी हुन्छ । चिप्ले गाउँकै किसान भूमिका राना भन्छिन्, कुल लागतको आधा लगानी सरकारले गर्ने भएकाले पनि व्यवसायिक रूपमा भैंसीपालन गर्न सहज भयो । गाउँका सबैले अचेल व्यावसायिक रूपमै भैंसी पाल्न थालेका छन् । कृषि क्षेत्र विकास कार्यक्रम समन्वय कार्यालय सुर्खेतका सञ्चार अधिकृत रत्नबहादुर बुढाले किसानलाई व्यावसायिक बनाउन सहयोग गरिएको बताए । उनका अनुसार किसानलाई भकारो निर्माण, दूध बोक्ने सामान र घाँस काट्ने मेसिन, औषधि, प्राविधिक तालिम, नश्ल सुधार तथा बिमा लगायतका काममा सहयोग गरिन्छ । कार्यक्रममार्फत सहयोग पाउन थालेपछि विगतमा गुजराका लागि मात्र एकदुइटा भैंसी पाल्दै आएका किसानले हिजोआज व्यवसायिक रूपमा पाल्न थालेका हुन् । किसानहरू हाल भैंसीपालन कृषक समूह नै गठन गरी संगठित भएका छन् । कृषि क्षेत्र विकास कार्यक्रम समन्वय कार्यालय सुर्खेतका प्रमुख वासुदेव काफ्लेले व्यावसायिक भैंसी पालनबाट किसानहरू आत्मनिर्भर बनेको बताए । उनले भने, व्यावसायिक भैंसीपालनबाट दूध मात्र होइन, गोबर मल पनि पर्याप्त उत्पादन भइरहेको छ । किसानले गोबर मल बेचेर पनि आम्दानी गरिरहेका छन् । गोबर उपलब्ध हुन थालेपछि रासायनिक मलको प्रयोग घट्न थालेको छ । यसले अर्गानिक खेतीमा प्रोत्साहन भइरहेको छ ।"

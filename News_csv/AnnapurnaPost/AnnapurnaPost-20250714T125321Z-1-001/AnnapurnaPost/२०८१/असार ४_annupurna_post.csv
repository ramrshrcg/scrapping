शीर्षक,विवरण
निषेधित क्षेत्र हटाउनुपर्छ,"पर्यटन, खनिज, जैविक विविधितासँगै धार्मिक, सांस्कृतिक, ऐतिहासिक र पुरातात्विक सम्पदाले उपल्लो मुस्ताङ धनी छ। तिब्बती कलासंस्कृति, पृथक भूगोल, प्राचीन गुम्बा र गुफैगुफाहरूले उपल्लो मुस्ताङमा पर्यटकलाई नलोभ्याउने त कुरै भएन। उपल्लो मुस्ताङलाई राज्यले फरक दृष्टिकोणले हेर्ने गरेको छ। यसमा हामी उपल्लो मुस्ताङवासी सधंै दुखित छौं। दुखित हुनुको मूल कारण उपल्लो मुस्ताङ निषेधित तथा नियन्त्रित क्षेत्रमा राखिनु हो । राज्यले अहिलेसम्म निषेधित तथा नियन्त्रित क्षेत्रबाट फुकुवा गर्नेतर्फ ध्यान दिएको पाइँदैन। अथाह सम्भावना भएर पनि यहाँका युवायुवती युरोप र अमेरिकालगायतका देशहरूमा पलायन हुन बाध्य छन्। गाउँमा सडकसँगै विकासका ढोका खुलेको छ। वार्षिक ९० हजार विदेशी आउने मुस्ताङमा त्यसको ५ प्रतिशत पनि उपल्लो मुस्ताङमा आउँदैनन्। यसको मुख्य कारण हो सरकारले लिने चर्को पर्यटन रोयल्टी। उपल्लो मुस्ताङ घुम्न विदेशीले राज्यलाई ५ सय डलर बुझाउनुपर्छ। जुन सर्वसाधारण विदेशी पर्यटकका लागि निकै ठूलो आर्थिक व्ययभार हो। यसैका कारण अधिकांश पर्यटक तल्लो मुस्ताङबाटै फर्किन्छन्। यो विषयमा बारम्बार सरकारको ध्यानाकर्षण गराइरहेका छौं। तर, सुनुवाइ भएको छैन। उपल्लो मुस्ताङबाट राज्यले जति राजस्व उठाइरहेको छ त्यसको केही हिस्सा यहाँको विकासमा खर्चनुपर्छ। गाउँपालिकाको सीमित बजेटले यहाँको सबै खाले विकास सम्भव हुँदैन। पर्यटनमा तल्लो मुस्ताङले जति लाभ लिएको छ, उपल्लो मुस्तङले लिन सकेको छैन। सडकले आन्तरिक पर्यटकलाई डोहोर्याउँदै यहाँसम्म त ल्याएको छ, तर विदेशी पर्यटक चर्को रोयल्टीकै कारण माथि आउन सक्दैनन्। हिउँदको जाडोमा घुम्ती व्यापार व्यवसायका लागि बेंसी झर्नुपर्ने यहाँको नागरिकको बाध्यता छ। उपल्लो मुस्ताङलाई सरकारले निषेधित क्षेत्रबाट हटाएर खुला गरिदियोस् भन्ने हामी सबैको चाहना छ। (गुरुङ लोमान्थाङ गाउँपालिका मुस्ताङका अध्यक्ष हुन्।)"
गणतन्त्रमा नागरिक अपेक्षा,"ज्ञात अज्ञात सहिदको बलिदानीबाट प्राप्त लोकतान्त्रिक गणतन्त्रको रक्षा गर्नु व्यवस्थापिका, कार्यपालिका, न्यायपालिका, सञ्चार जगत् र आमनागरिकको प्रमुख कर्तव्य हो। नेपाली नागरिकले गणतन्त्र प्राप्त गरेको राष्ट्रिय दिन आफैंमा महत्वपूर्ण दिन हो। संसद्बाट शाहवंशीय राजतन्त्र उन्मूलन गरिएको दिन हो। हामी नेपालीहरू रैतीबाट जनता हुँदै नागरिक घोषणा भएको ऐतिहासिक दिन हो। नागरिकलाई मौलिक हकले तमाम अधिकार सिर्जना गरेको अवस्था छ। संविधानको पालना गर्नु नागरिकको कर्तव्य हो। मानव जातिका लागि जीवन, स्वतन्त्रता र सम्पत्ति प्रिय कुरा हुन्। गणतन्त्रले नेपाली नागरिकलाई मानव अधिकार, प्रेस स्वतन्त्रता, धार्मिक स्वतन्त्रता, समावेशिताको आशा जगाएको मात्र छ। आम नागरिकले विधिको शासन, सुशासन, सामाजिक न्याय, विकासका पूर्वाधारको तीव्र निर्माण चाहेका छन्। तर, देशमा राष्ट्रियताको रक्षा, गणतन्त्रको संस्थागत विकास र लोकतन्त्रको अभ्यास टड्कारो आवश्यकता छ। नागरिकले आवधिक निर्वाचनमा उत्साहपूर्वक सहभागी भएर इमानदारीपूर्वक लोकतन्त्रको अभ्यास गरेका छन्। तीनै तहका सरकारले जारी गरेका कर, राजस्व तिरेर गणतन्त्र मानेकै छन्। तर पनि सरकार सञ्चालन गर्ने मुख्य राजनीतिक दलको शीर्ष नेतृत्व लोकतान्त्रिक अभ्यासमा अलमल, छलछाम र तिकडममा पर्नु लोकतन्त्रप्रेमी आम नागरिकका लागी दु:खद् कुरा हो। राजनीतिक दलका गतिविधि भ्रष्टाचार विरोधी जेहाद छेड्न नसके गणतन्त्र, संघीयता र लोकतन्त्र ओरालो यात्रामा छन्। भ्रष्टाचारले गर्दा सरकार र नागरिकका बीचमा अविश्वास पैदा भएको देखिन्छ। सरकार र नागरिकका बीचमा दूरी बढ्नु लोकतन्त्रका लागि खतरा हो। नागरिकले गणतन्त्रमा मुख्यगरी राष्ट्रियताको रक्षा, सर्वसुलभ शिक्षा, गुणस्तरीय स्वास्थ्य सेवा, विधिको शासन, भ्रष्टाचारप्रति शून्य सहनशीलता, सामाजिक न्याय र रोजगारीको आशा गरेका छन्। गणतन्त्रमा लोकतान्त्रिक, योग्य, क्षमतावान्, इमानदार र राष्ट्रवादी नेतृत्वको छ। राष्ट्रियताको रक्षा : विशाल भूगोल र जनसंख्या रहेका छिमेकी चीन र भारतको बीचमा अवस्थित हाम्रो देश स्वतन्त्र मुलुक हो। सार्वभौमसत्ता सम्पन्न हिमाली अधिराज्य नेपाल एक ऐतिहासिक देश हो। हाम्रो देशको भूबनोट अवस्थितिअनुसार असंलग्नता र पञ्चशीलको सिद्धान्तलाई हामीले परराष्ट्र नीति अवलम्बन गर्नु श्रेयष्कर हुन्छ। जिम्मेदार राजनीतिक दलले देश हितको परराष्ट्र नीति तय गर्नैपर्छ। परराष्ट्र नीतिलाई अपरिवर्तनीय सर्वस्वीकार्य बनाउनु पर्छ। ग्लोबल भिलेजको युगमा नेपालले सन्तुलित विदेश नीति अपनाउनु पर्छ। राष्ट्रियता भूगोल मात्र हैन। राष्ट्रवादी नागरिकको मनको रक्षा पनि हो। राष्ट्रियताको रक्षार्थ राष्ट्रिय सहमति आवश्यक छ। राष्ट्रियताका सन्दर्भमा आर्थिक कूटनीति आजको जल्दोबल्दो विषय हो। गणतन्त्रमा राष्ट्राध्यक्ष र सरकार प्रमुख माथि राष्ट्रियताको रक्षा गर्ने सामूहिक अभिभारा निहित छ। सर्वसुलभ शिक्षा : समाजवाद हाम्रो सर्वस्वीकार्य आर्थिक मार्गनिर्देशन हो। सामाजिक न्याय आम नागरिकको चाहना हो। विद्यालय स्तरमा संस्थागत शिक्षा प्रणाली, सार्वजनिक शिक्षा प्रणली, गुरु शिष्य प्रणाली, धार्मिक केन्द्र निर्देशित शिक्षा प्रणाली छन्। संस्थागत (निजी) विद्यालयमा अंग्रेजी माध्यमबाट पठनपाठन हुने शिक्षालाई उत्कृष्ट शिक्षा मान्ने लहर छ। तर, आमनागरिकले संस्थागत विद्यालयको चर्को शिक्षा शुल्क तिरेर पढाउने क्षमता पटक्क छैन। सरकारले ठूलो बजेट शिक्षा क्षेत्रमा खर्च गरेर सञ्चालित सार्वजनिक विद्यालयमा शिक्षाको गुणस्तर कायम नहुँदा सार्वजनिक विद्यालयप्रति आमनागरिकको विश्वास छैन। विद्यालय शिक्षालाई अनिवार्य गर्नुपर्छ। विद्यालय शिक्षामा साधारण र व्यावसायिक गरी सञ्चालन गर्नुपर्छ। विद्यालयस्तरका शिक्षण संस्था सरकारले मात्र सञ्चालन गर्नुपर्छ। उच्च शिक्षा साधारण, प्राविधिक र व्यावसायिक गरी सञ्चालन गर्नुपर्छ। उच्च शिक्षालाई नि:शुल्क बनाउनु पर्छ। अनुसन्धान तहका शिक्षा लिने विद्यार्थीलाई सामाजिक सुरक्षा स्वरूप छात्रवृत्ति उपलब्ध गराउनु पर्छ। शिक्षामा सबैको पहुच ग्यारेन्टी गरिनु पर्छ। नागरिकलाई गुणस्तरीय नि:शुल्क शिक्षा दिनबाट सरकार पन्छिन मिल्दैन। गुणस्तरीय स्वास्थ्य सेवा : स्वास्थ्य उपचार पाउनु नागरिकको मौलिक हक हो। नेपालमा स्वास्थ्य सेवा दुर्लभ र महँगो भइरहेको छ। स्वास्थ्य केन्द्र, अस्पताल, मेडिकल कलेज, हेल्थ रिसर्च सेन्टर विस्तार भइरहेकौ देखिन्छ। तर, स्वास्थ्य क्षेत्रमा चरम व्यापारीकरण मौलाएका कारण स्वास्थ्य उपचार महँगो बनिरहेको छ। सरकारले मात्र अस्पताल सञ्चालन गर्नुपर्छ। नागरिकले नि:शुल्क स्वास्थ्य उपचार पाउनु पर्छ। एलोपेथिकका साथै होमियोपेथिक, आयुर्वेदिक र प्राकृतिक स्वास्थ्यकर्मी र अस्पतालको विकास गर्नुपर्छ। स्वस्थ व्यक्तिले सिर्जनात्मक काम गर्न सक्छ। वैदेशिक रोजगारी, लागूऔषधको सेवन, सामाजिक सञ्जालको दुरुपयोग, जंकफुडको सेवन, ग्लोबल वार्मिङ र गरिबीका कारण नागरिकमा देखिने मानसिक स्वास्थ्यको उपचारका लागि सरकार चनाखो बन्नुपर्नेछ। विधिको शासन : लोकतन्त्रमा विधिको शासन प्रमुख आकर्षण हो। शासक जतिसुकै ठालु भए पनि ऊ माथि कानुन हुन्छ। विधायिकाले बनाएको कानुनअनुसार नै राज्य सञ्चालन गरिनुपर्छ। विधायिकाले बनाएको कानुन कार्यपालिकाले कार्यान्वयन गर्नु र कानुन कार्यान्वयनका सिलसिलामा उत्पन्न विवादलाई सक्षम न्यायपालिकाले व्याख्या गरिदिने परिपाटी हो। नेपालको संविधानमा उल्लेखित नागरिकका मौलिक हक हनन् भएमा संवैधानिक उपचार गरी प्रचलन गरिन्छ। तर, मिश्रित निर्वाचन प्रणाली, सत्ता केन्द्रित राजनीति, व्यक्तिपरक खिचातानीले गर्दा नागरिक सेवा र देश हितबाट राजनीति बिचलित भएको अवस्था छ। स्थानीय तहमा निहित न्यायिक समितिमा योग्य मानव संसाधनको अभावले नागरिक मारमा परेका छन्। प्रदेश सरकारको गठन र विघटनको घिनलाग्दो हर्कत र संघीय सरकारमा गठबन्धनको फेरबदल आम नागरिकको चाहना विपरीतका पट्यारलाग्दा राजनीतिक शृंखला हुन्। नागरिकले राजनीतिक स्थिरता, भ्रष्टाचारमा शून्य सहनशीलता, विधिको शासन चाहेका छन्। दाहाल, अधिवक्ता हुन्।"
गन्तव्य हराएको देश,"देशको गन्तव्य हराएको छ। सत्ता र कुर्सीमात्र देख्ने नेताहरूको आँखाले विकासको खाका कोर्नै सकेका छैनन्। पहिले देशमा गणतन्त्र छ। लामो बलिदानी, जनआन्दोलन र युद्धबाट आएका शक्तिहरू सत्तासीन छन्। जनताले बनाएको संविधानले व्यवस्था गरे अनुरूप जनताले खोजेको र रोजेका शासन व्यवस्था विद्यमान छ। शोषित पीडित तथा पिछडिएका वर्गहरूसमेत देशको कानुन बनाउने तथा सरकार चलाउने स्थानमा पुगेका छन्। तर पनि देशको विकासको गति बढ्न सकेको छैन। जे हुनुपर्ने थियो, त्यो भइरहेको छैन। जे नहुनु पर्ने थियो, त्यो भइरहेको छ। जनताका अपेक्षा र चाहनाहरू नकारात्मक दिशातर्फ गइरहेछन्। यो सब व्यवस्थाको दोष हो या व्यवस्थापकको ? जनता अन्योलमा छन्। सामान्यतया भनिन्छ व्यवस्थाहरू खराब हुँदैनन्। व्यवस्थापक चाहिँ खराब हुन सक्छन्। एउटा राम्रो चलेको कम्पनी व्यवस्थापक खराब भयो भने धराशायी हुन्छ भने खराब कम्पनीलाई राम्रो व्यवस्थापकले सफल बनाएर उचाइमा पुर्याउन सक्छ। व्यवस्थापकले कम्पनीको सफलताका लागि आमूल परिवर्तन गर्दै, समयानुकूल नीतिनियमहरू परिवर्तन गर्न सक्छ। एउटा गतिमा कम्पनीलाई अगाडि बढाउन सक्छ तर टिमको भावना र जनअपेक्षाको चाहिँ कदर गर्नै पर्छ। हाम्रो देशमा पनि ठूलाठूला राजनीतिक परिवर्तनहरू भए व्यवस्था परिवर्तन भए, संविधान कानुन परिवर्तन भए तर राज्य सञ्चालन गर्ने व्यवस्थापकको सोच परिवर्तन हुन सकेन। सुशासनको ठाउँमा कुशासन सुरु भयो। विकासले कहिल्यै निकास पाएर र जनअपेक्षाहरू कहिल्यै सम्बोधन हुन सकेनन्। के साँच्चै हाम्रा नेताहरूले काम गर्नै नचाहेको हो र ? के काम गर्नै नपाएको हो र ? होइन कमजोर कुर्सीभित्र कमजोर व्यवस्थापन भएर नभएको हो। दूरदृष्टि र इमानदारिता कमी भएर हो। हामीले कमी, कमजोरीलाई आत्मसात् गर्दै अघि बढ्नै चाहेनौं। कसलाई कमजोर बनाउने, कसलाई लडाउने र कसलाई शक्तिशाली बनाउने खेल खेल्न लाग्यौं तर आफैं कमजोर भयौं। देश कमजोर भयो अनि जनता पनि कमजोर भए। त्यो बुझेनौं। काण्डैकाण्डमा अल्मलियौं। कुनै काण्ड खोतल्न सकेनौं, कुनै काण्ड पुर्न सकेनौं। तिनै नपुरेका काण्डहरू बोकेर ठूलाठूला स्वर बनायौं तर पनि न काण्ड पुर्न सक्यौं न ती मान्छे चिर्न सक्यौं। अघि बढ्ने पाइतालाहरू त्यही काण्डका वरिपरि घुमिरह्यौ, अझै घुमिरहेका छौं। न ती काण्डहरूले कुनै निकास दिन्छन्, न कुनै विकास। दिन्छन् त केवल भ्रष्ट, बिचौलिया तथा दलालहरूलाई सिकार मात्र दिन्छन्। कुहिरोमा काग हराए झैं दलहरू हराएका छन्। निकै चर्को स्वरले कराउने काग पनि त्यही बथानमा बसेर अल्मलिएका छन्। न बाहिर निस्कन सक्छन् न भित्र केही गर्न सक्छन्। पुरानै बथानमा मिसिएर निकास खोज्दैछन्। भेटाउँछन् कि भेटाउँदैनन् ? त्यो भविष्यले नै बताउँला। यी सबै व्यवस्थापकका कमजोरी मात्र हुन् भन्ने अवस्था छैन, व्यवस्थाका कमजोरी पनि छन्। एउटा भवन बनाएर मात्र घरघरको खुसी प्राप्त हुँदैन। रंगरोगनले मात्र पनि आकर्षक बन्दैन। भवनको गुणस्तर, सजावट, घरको निकास र घरमा बस्नेलाई पायक, सहजता पनि हुनुपर्छ। व्यवस्थै परिवर्तन गरेर संविधान कानुन त बने तर विकासका लागि स्थिर बनेनन्। समाजवाद उन्मुख त लेखियो तर अहिले समाजभाँड उन्मुख जस्तो देखियो। आरक्षण र समानुपातिक लेखियो आफ्ना र आफन्त मात्र देखियो। दुई वर्ष स्थिर सरकार बन्ने लेखियो तर दुई दिन नपुगिँदै अस्थिर बनेको देखियो। संघीयताको नारा घन्काइयो, प्रदेशका सरकारमा आगो सल्काइयो। न राम्रोसँग निभ्न सक्छ, न आगोले जलेर खरानी बन्न सक्छ। त्यही आगो सल्किएको घरमा बसेर कामहरू भइरहेका छन्। भन्नुस्, ती कामहरू के होलान् ? जनताको कर विकास निर्माणमा होइन, सरकार सफल र असफलमा जोडिएका छन्। जनताका स्वतःस्फूर्त अपेक्षाहरू, चाहनाहरू विकासका नाराहरू कसैको पहल र महलमा मोडिएका छन्। अहिले कसैको ध्यान ओली सिध्याउन केन्द्रित छ त कसैको रवि सिध्याउन। अनि कसैको गगन, देउवा सिध्याउन केन्द्रित छ भने कसैको प्रचण्ड। तर देशको विकासमा ध्यान केन्द्रित भएको कसैको देखिँदैन। रिमोट कन्ट्रोलले देशको सत्ता चलिरहेको छ र राजनीति कुर्सीका वरिपरि घुमिरहेको छ। सबैलाई कुनै न कुनै काण्डसँग जोडिदिएको छ। न खुल्छ न बन्द हुन्छ। त्यही काण्ड छोप्न सबै दलका नेताहरू लागिपरेको देखिन्छ। कहिले एक कोष पर पुग्छन् भने कहिले निकै टाढा पुग्छन् तर देश बनाउने बाटो कोर्नै सकेका छैनन्। कोरिएका कैयौं डोबहरू पुर्नै सकेका छैनन्। देशको गन्तव्य हराएको छ। सत्ता र कुर्सीमात्र देख्ने नेताहरूको आँखाले विकासको खाका कोर्नै सकेका छैनन्। जनतालाई पनि जोड्न सकेका छैनन्। दलीय शासन व्यवस्थाको मर्म र भावनाअनुसार देश चल्न पाएको छैन। राष्ट्रिय, अन्तर्राष्ट्रिय प्रभाव पार्न सक्ने मिडियाले पनि देश बनाउनेलाई होइन, देश सकाउनेलाई साथ र सहयोग दिइरहेको देखिन्छ। देशबाट प्रवाह हुने सन्देशहरू सकारात्मकभन्दा नकारात्मक बढी देखिन्छन्। केही सत्य होलान्, केही उही लडाउने र बझाउने खेलमै अल्मलिएका छन्। यसैले अब ढिला नगरी विगतका अल्झिरहेका काण्डहरूलाई खोलेर पुरौं ता कि अगाडि कुनै काण्ड नदेखियोस् र काण्डको नाममा देशको राष्ट्रको समयको बर्बादी, धनसम्पत्ति नोक्सान नहोस्। कसैको सत्तालिप्साको स्वार्थसिद्धि पनि नहोस्। अबको सोच खाडल खन्ने र पुर्नेतिरभन्दा देश बनाउनेतिर लागोस्।"
"१८ अंकले घटेर बन्द भयो सेयर बजार, ४ अर्बमा झर्यो कारोबार","काठमाडौं : साताको तेस्रो कारोबार दिन मंगलबार नेप्से परिसूचक दोहोरो अंकले घटेर बन्द भएको छ। नेप्से परिसूचक १८७६ अंकले घटेर २०७६४९ विन्दुमा कायम भएको छ। सेन्सेटिभ इण्डेक्स १ अंकले घटेर ३६७२० विन्दुमा अडिएको छ। सोमबार सार्वजनिक बिदा परेकाले कारोबार भएन। साताको पहिलो दिन आइतबार नेप्से परिसूचक १७ अंकले घटेको थियो। सो दिन ५ अर्ब रुपैयाँ माथिको सेयर कारोबार भएको थियो। यसदिन ३१८ स्क्रिप्सको ९५ लाख ४४ हजार ७३४ कित्ता सेयर ४ अर्ब ५ करोड ५७ लाख ३७ हजार ८८४ रुपैयाँमा खरिदबिक्री भए। दोहोरो अंकले घटेको बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। समाज लघुवित्त वित्तीय संस्थाको सेयर १० प्रतिशतले बढेको हो। माण्डु हामइ्रोपावरको सेयर ७८३ प्रतिशतले बढ्दा विन नेपाल लघुवित्तको ६२०,दिव्यश्वरी हाइड्रोपावरक ४८६ र एनआईसी एसिया ब्यालेन्स फण्डको ३९३ प्रतिशतले सेयर बढ्यो। कारोबार रकमका आधारमा बरुण हाइड्रोपावर शीर्षस्थानमा रहयो। सो कम्पनीको ११ करोड २७ लाख मूल्य बराबरको सेयर कारोबार भयो। यसैगरी सीइडीबी हाइड्रोपावर डेभलपमेन्ट ११ करोड,एनआरएन इन्फ्रास्टक्टरको १० करोड ग्लोबल आइएमई र माण्डु हाइड्रोपावरको ९९ करोड मूल्य बराबरको सेयर कारोबार भयो। १३ वटै समूहको उपसूचक नकारात्मक देखिएका छन्। यसदिन कारोबारमा आएका ४० वटा स्टकको मूल्य बढ्दा १९८ वटाको मूल्य घटयो। ९ वटा स्टकको मूल्य भने स्थिर रह्यो।"
जब रोष्टममै राजेन्द्र लिङ्देनले भौतिक मन्त्रालयको बजेट पुस्तिका च्याते,"काठमाडौं : राष्ट्रिय प्रजातन्त्र पार्टी (राप्रपा)का अध्यक्ष राजेन्द्र लिङ्देनले संसद बैठकमा बजेट पुस्तिका च्यातेका छन्। प्रतिनिधि सभाको आजको बैठकमा विनियोजन विधेयक, २०८१ अन्तर्गत भौतिक पूर्वाधार तथा यातायात मन्त्रालय शीर्षकको खर्च कटौतीको प्रस्ताव र बजेटमाथि छलफल गर्न रोष्टममा पुगेका लिङदेनले सम्बोधनका क्रममा भौतिक मन्त्रालयको बजेट पुस्तिका च्यातेका हुन्। सामान्यतया आफूलाई हेर्दा कम आक्रोस पोख्ने र कम रिसाउने मान्छे हो म, तर जब भौतिक पूर्वाधार तथा यातायात मन्त्रालय बजेट पुस्तिका हातमा पर्यो। त्यो दिनदेखि म यसरी तात्तिएको छु कि म यो यसरी च्यातेर (च्याँत्दै) , यसरी हुर्याउने मन छ तर संसदीय मर्यादा विपरित हुन्छ भनेर कहाँ हुर्याउँदा हुन्छ त्यहाँ नहुर्याएर यहाँ (रोष्टमको टेबलमा)राखेँ। उनले यो आफ्नो मनको मात्र नभई हलभित्र बसेका जुनसुकै पार्टीको भएपनि चार निर्वाचन क्षेत्र बाहेकको मनको कुरा भएको उल्लेख गरे। लिङ्देनले भने,सामान्य लाज घिन पनि नराखेर राज्य स्रोतमाथि मनपरी कति दिनसम्म मानिसहरुले सहेर बस्ने हो ? यो देख्छन्, पढ्छन्,भनेर जिल्लाको नाम छापेर धेरै देखिन्छन् भनेर जिल्लाको समेत नाम नराखि योजना राखिएको छ। कसैको क्षेत्रमा तपाईंको मन्त्रालयबाट एउटा पनि योजना पर्नु नपर्ने, एउटा निर्वाचन क्षेत्रमा अर्बौं पर्नुपर्ने के कारण हो ? उपप्रधानमन्त्री तथा भौतिक पूर्वाधारमन्त्री रघुवीर महासेठलाई लिङ्देनले प्रश्न गर्दै भने, कुन विधि ? कुन तरिकाले हो ? यो कुरा भन्नुपर्यो। उनले बजेट मन्त्री र प्रधानमन्त्रीको गोजी र चिटकटोबाट आएको भन्दै विरोध गरे। उनले अहिलेको निर्वाचन प्रणाली र बजेट निर्माण प्रक्रिया सुधार गर्नु आवश्यक रहेको उल्लेख गरे।"
प्री ओपन सेसनमा नेप्से परिसूचक ३३३ अंकले बढ्यो,काठमाडौं : सेयर कारोबार साताको तेस्रो दिन मंगलबार नेप्से परिसूचक ३३३ अंकले बढेर २०९८५९ विन्दुमा अडिएको छ। यो समयमा ४८ स्क्रिप्सको १ हजार ८१३ कित्ता सेयर १२ लाख २१ हजार ५७३ रुपैयाँमा खरिदबिक्री भए। कारोबारमा आएका २५ वटा स्क्रिप्सको मूल्य बढ्दा २० वटा घट्यो भने ३ वटा मूल्य यो समयमा स्थिर रह्यो। सोमबार सार्वजनिक बिदा परेकाले सेयर कारोबार भएन।
विकासमा चुनौती खेपिरहेका देशलाई सहुलियतपूर्ण वित्तीय सहयोग आवश्यक छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले विश्वव्यापी शान्ति र साझा समृद्धि सुनिश्चित गर्नका लागि औद्योगिक क्रान्तिका समयमा पछाडि परेका देशहरूको विकासमा देखिएका चुनौतीलाई सम्बोधन गर्न आग्रह गरेका छन्। काठमाडौँमा हुने आजदेखि सुरु भएको आइडिए (अन्तर्राष्ट्रिय विकास सङ्घ) २१ पुनःपूर्ति (रिप्लेनिसमेन्ट) बैठकको उद्घाटन गर्दै प्रधानमन्त्री प्रचण्डले विकासमा चुनौती खेपिरहेका देशहरूलाई सहुलियतपूर्ण वित्तीय सहयोग गरेर विकासको गतिमा अघि बढाउन आग्रह गरेका हुन्। स्रोत, प्रविधि र लगानीको न्यायसंगत पहुँच प्रदान गरेर विकासको गतिमा चुनौतीहरू सामना गरिरहेका देशहरूलाई सहयोग गर्नुपर्छ, विद्यमान असमानताहरू सम्बोधन गर्नुपर्छ, अनिमात्र समावेशी आर्थिक अवस्थाको प्रवर्द्धन गर्न सकिन्छ, प्रधानमन्त्री प्रचण्डले भने, ती राष्ट्रहरूलाई माथि उठाउने मात्र नभइ विश्वव्यापी स्थिरता र आर्थिक सहनशीलतामा योगदान पुर्याउनका लागि पनि ती देशहरूको दिगो विकासका पहलहरूलाई समर्थन गर्नुपर्छ, सहयोग गर्नुपर्छ। प्रधानमन्त्री प्रचण्डले जलवायु परिवर्तनका प्रभावहरूले संवेदनशीलतालाई अझ बढाएको उल्लेख गर्दै कठिनाइपूर्वक प्राप्त भएका विकासका लाभहरू उल्टिने जोखिम रहेको बताए। समावेशी आर्थिक विकासका लागि गरिएका एकीकृत प्रयास गर्दागर्दै पनि राजस्वका सीमा, व्यापार घाटा एवं बढ्दो ऋणको दायित्वहरूको सामना गर्नुपर्ने बाध्यता रहेको उल्लेख गर्दै प्रधानमन्त्री प्रचण्डले दिगो विकासका लक्ष्य (एसडिजी), राष्ट्रिय रूपमा निर्धारण गरिएका योगदान (एनडिसी) र पूर्वाधार विकासमा वित्तीय स्रोत अपुग रहेको बताए। उनले अतिरिक्त रोजगारका अवसरहरू सिर्जना गर्न, आर्थिक गतिविधि तीब्ररूपमा अगाडि बढाएर अतिकम विकसित मुलुकबाट स्तरोन्नती हुनका पनि सहुलियतपूर्ण सहायता आवश्यक रहेको उल्लेख गरे। मानव पूँजीको विकास, विशेषगरी स्वास्थ्य र शिक्षाको गुणस्तरमा विकास। त्यसैगरी गुणस्तरीय पूर्वाधार एवं जनताको जीवनस्तर परिवर्तन गर्नु नै हाम्रो प्राथमिकता हो। डिजिटलाइजेसन, उत्पादनमूलक क्षेत्रमा लगानी, उद्यमशीलताको प्रवर्द्धन, सीप विकासलाई जोड दिँदै रोजगारी सिर्जना गर्ने र समावेशिता प्रवर्द्धनलाई हामीले जोड दिँदै आएका छौँ, प्रधानमन्त्रीले भने, त्योसँगै जलवायुसँग सम्बन्धित कार्य गर्ने, कमजोरलाई र सानालाई सहयोग गर्ने एवं पानी र खाद्य सुरक्षा सुनिश्चित गर्ने हाम्रो मुख्य जिम्मेवारी हो। आइडिए (अन्तर्राष्ट्रिय विकास सङ्घ) २१ पुनःपूर्ति (रिप्लेनिसमेन्ट) ले आगामी तीन वर्षका लागि नीतिगत प्राथमिकताहरू र परिणामको खाकामा दाताहरू र ऋणीहरूबीच बलियो सहमति निर्माण गर्न सफल हुने विश्वास व्यक्त गर्दै प्रधानमन्त्री प्रचण्डले विद्यमान समयमा देखापरेका अभूतपूर्व सङ्कटहरूलाई सम्बोधन गर्न उच्चस्तर प्रतिज्ञा गर्न सफल हुनेमा आफू विश्वस्त रहेको बताएयो। उनले भने, नेपालसहित आइडिए प्राप्तकर्ता देशहरू यसको बृहत प्रभाव देख्न चाहन्छ र हामी यी स्रोतहरूको महत्त्व पूर्ण क्षमतामा महसुस गर्न चाहन्छौँ। कठिनाइपूर्वक प्राप्त गरेका विकासका लाभहरू उल्टिने जोखिम छ प्रधानमन्त्री प्रचण्डले जलवायु परिवर्तनका प्रभावहरूले संवेदनशीलतालाई अझ बढाएको उल्लेख गर्दै कठिनाइपूर्वक प्राप्त भएका विकासका लाभहरू उल्टिने जोखिम रहेको बताए। उनले नेपालजस्ता अल्पविकसित देशहरूको लागि सहुलियतपूर्न वित्तीय सहायता महत्त्वपूर्ण भएको उल्लेख गरे। उनले भने, हामी धेरै सङ्कटहरूमा संवेदनशील छौं, र हामीले कठिनाइपूर्वक प्राप्त गरेका विकास लाभहरू उल्टिने जोखिम छ। प्रधानमन्त्रीले विश्वव्यापी उत्सर्जनमा नगन्य योगदान दिँदा पनि नेपाल जलवायु परिवर्तनका प्रतिकूल प्रभावहरूबाट असमानरूपमा प्रभावित भएको बताए। हाम्रो नियन्त्रण बाहिरका परिस्थितिका कारण भएको क्षति र हानिको क्षतिपूर्ति पाउनका लागि हामीले जलवायु न्यायको पक्षमा वकालत गरिरहेका छौँ, प्रचण्डले भने। उनले विनाशकारी भूकम्प, विपद्, विश्वव्यापी महामारी र विश्वव्यापी आर्थिक चुनौतीहरूजस्ता कारण नेपालको आर्थिक विकास र समृद्धिमा चुनौती थपिएको बताए। प्रचण्डले एशियाका दुई ठूला अर्थतन्त्रहरू बीचको रहेको नेपाल प्रचुर जलविद्युत स्रोतहरू, पर्यटन र कृषि व्यवसाय क्षेत्रहरू एवं मेहनती युवा जनसङ्ख्याजस्ता सबल अवस्थामा रहेको स्पष्ट पारे। यही असार ४ गतेदेखि ७ गतेसम्म काठमाडौँमा हुने आइडिए (अन्तर्राष्ट्रिय विकास सङ्घ) २१ पुनःपूर्ति (रिप्लेनिसमेन्ट) बैठकमा विश्व बैंकका वरिष्ठ प्रबन्ध निर्देशक ट्रोस्टसेन्वर्गलगायत उच्च पदाधिकारीसहित ६१ देशका करिब २०० भन्दा बढी प्रतिनिधिहरूको सहभागिता रहेको छ।"
खडेरीले सुक्न थाल्यो कर्णालीमा मकै,"जाजरकोट : यतिबेला भेरी नगरपालिका७ पुन्माका शिवराम पुन निकै चिन्तित छन्। लामो समयसम्म पानी नपर्दा खडेरीले बारीमा लगाएको मकै सुक्दै गएपछि उनी निकै चिन्तित भएका हुन्। वर्ष दिनसम्म खाने खेती बिग्रिएपछि उनी यतिबेला तनावमा छन्। आकासेपानीको भरमा लगाएको मकै बाली सुकेपछि उनी जस्तै धेरै किसान चिन्तामा छन्। गत वर्ष १८ मुरी मकै फलेको थियो। आफूले खाएर पनि १० मुरी मकै बेचेको थिएँ तर यो पाली केही त उम्रिँदै उम्रेन। उम्रिएको पनि खडेरीले सुक्यो उनले भने यति लामो खडेरी परेको मैले अहिलेसम्म थाहा पाएको थिइनँ। मकैबाली चौपट भयो। सोही ठाँउका प्रदीप विकले लगाएका मकै पनि सुकेर खंग्रङ्ग भएका छन्। आकासेपानीको भरमा लगाएको बाली पानी नपर्दा सुक्न थालेको हो। लामो खडेरीका कारण मकै खेती सुकेपछि उनको परिवारलाई भोकमारीको चिन्ता थपिएको छ। असार लागि सक्यो अहिलेसम्म पानी पदैन। मकै सबै सुकेर सखाप भइसके फेरि लगाउन पनि सिजन गइसक्यो। पानी पनि पर्दैन के यस्तो समय आयो। उनले भने यति लामो खडेरी परेको अहिलेसम्म मलाई थाह थिएन। शिवराम र प्रदीप त नमुना किसान मात्र हुन्। उनीहरू जस्तै हजारौ किसानहरू मकैबाली सुक्न थालेपछि चिन्तामा परेका छन्। जाजरकोटलगायत कर्णालीका अधिकांश जिल्लामा मकै खेती हुने गरेको छ। सिँचाइ सुविधा नहुँदा यहाँका किसानले आकासेपानीको भरमा खेती गर्ने गर्छन्। कर्णालवासीलाई लामो खडेरीले निकै सास्ती दिएको छ। बर्खेबाली सुक्न थालेको छ। तरकारी खेती र फलफूलका बोटविरुवा सुक्न थालेका छन्। धेरैजसो पानीका मुहानसमेत सुकेका छन्। जाजरकोट भेरी नगरपालिकाका नगर उपप्रमुख सीता जैसीले भनिन् लामो खडेरीले स्थानीयलाई निकै सताएको छ। किसानले खेतबारीमा लगाएको मकै लगायतको बालीनाली सबै सुक्न थालिसक्यो। पूर्वी भेगमा धेरै पानी परेर बाढीपहिरो गएर जनधनको क्षति बनाइरहेको छ तर कर्णाली भने असार लाग्दा पनि खडेरीले आक्रान्त छ। आकासेपानीको पर्खाइमा कर्णालीवासी रहेका छन्। कर्णाली प्रदेश भूमि व्यवस्था, कृषि तथा सहकारी मन्त्रालयका सूचना अधिकारी रामभक्त अधिकारीका अनुसार कर्णालीका १० जिल्लामा गत वर्ष ८८ हजार १ सय ७५ हेक्टरमा मकै खेती गरिएको थियो। गत वर्ष २ लाख ५९ हजार १ सय २२ मेट्रिक टन उत्पादन भएको थियो। यस पर्ष मौसम सप्रिए उत्पादन बढ्ने अनुमान गरिएको थियो। तर लामो खडेरीले गर्दा उत्पादनमा ह्रास आउने देखिएको छ। कर्णालीका जाजरकोट, रुकुम पश्चिम, सल्यान, सुर्खेत, दैलेख, कालीकोट, मुगु, डोल्पा, हुम्ला र जुम्ला जिल्लामा जेठ महिनायता पानी पर्न सकेको छैन।"
"मध्यपहाडी लोकमार्ग : भालुखोला र मेवाखोलामा पुल निर्माण, आवतजावत सहज","खोटाङ : दिक्तेलचखेवाभञ्ज्याङ सडकखण्डमा पर्ने दुईवटा खोलामा तोकिएको समयभन्दा अगावै मोटरेबल पक्की पुल निर्माण भएको छ । मध्यपहाडी लोकमार्गअन्तर्गत पर्ने उक्त सडकखण्डको दिक्तेल रुपाकोट मझुवागढी नगरपालिका२ सोल्मास्थित भालुखोला र मझुवागढी ६ नेर्पास्थित मेवाखोलामा पुलको काम सम्पन्न भएको हो । विसं २०८१ असार २२ गते दुवै मोटरेबल पुलको काम सक्नेगरी विसं २०७९ असार २२ गते निर्माण कम्पनीले सडक विभागसँग सम्झौता गरेको थियो । मूल्य अभिवृद्धि कर (भ्याट)बाहेक रु सात करोड ७४ लाख २५ हजारमा ती पुल बनेका थिए । हालै सम्पन्न भएको दुवै पक्की पुल २०२० मिटर लम्बाइको छ । निर्माण सम्पन्न गरेर सञ्चालनमा आइसकेको दुवै पुलको वारि र पारि दुवैतर्फको एप्रोच रोडको कामसमेत सम्पन्न भएको बताइएको छ । तोकिएको समयअगावै मोटरेबल पक्की पुल निर्माण सम्पन्न भएर सञ्चालनमा आएपछि आवतजावत सहज भएको खोटाङ यातायात प्रालि खोटाङका महासचिव राम हिङमाङले बताए । सोही सडकखण्डको नेर्पा र सोल्माको सिमानामा पर्ने छेपेखोलामा अर्को २० मिटर लम्बाइको मोटरेबल पुल पनि सम्झौता मितिभन्दा अघि नै निर्माण सम्पन्न भएको छ । अहिले सञ्चालनमा रहेको छेपेखोलाको मोटरेबल पक्की पुल निर्माणको जिम्मा सगरमाथा सजीव जेभी खोटाङले लिएको हो । विसं २०८० कात्तिक ११ गते पुल बनाइसक्नेगरी २०७८ मङ्सिर १४ गते भ्याटबाहेक रु तीन करोड पाँच लाख ८० हजार एक सय ३७ मा ठेकेदार कम्पनीले सडक विभागसँग सम्झौता गरेको थियो । यद्यपि, यो छेपेखोला पुलको सम्झौता म्याद सकेर ठेकेदार कम्पनीले अर्को म्याद थपेको हो । निर्माण सम्पन्न गरेर सञ्चालनमा आइसकेको पुलको अन्तिम भुक्तानी लिएर सडक विभागलाई हस्तान्तरण गर्ने तयारी भइरहेको निर्माण कम्पनीका प्रतिनिधि कृष्ण घिमिरेले जानकारी दिए । छेपेखोलामा निर्माण गरिएको मोटरेबल पक्की पुलको पहिलोपटक थपिएको समयसीमा असार २५ गते सम्पन्न हुँदैछ । दिक्तेलचखेवाभञ्ज्याङ सडकखण्डमा निर्माणाधीन मोटरेबल पक्की पुल छिटो सक्न तथा गुणस्तर कायम गर्न ठेकेदार कम्पनीलाई पटकपटक निर्देशन गरिएको जिल्ला समन्वय समिति खोटाङका प्रमुख सनबहादुर राईले बताए । निर्माणाधीन तीनवटा पुलमध्ये दुईवटाले समयअगावै सम्पन्न गरेको छ । तोकिएको मितिअगावै पुल निर्माण सम्पन्न गर्न हामीले पनि हौसला प्रदान गर्यौं, उनले भने, वर्षा सुरु भएपछि त्यो काम सम्भव थिएन । तोकिएको समयभन्दा अगाडि नै पुल सम्पन्न गरेकाले ठेकेदार कम्पनीलाई पुरस्कृत गर्ने योजना बनाएका छौँ । छिमेकी जिल्ला भोजपुर जोड्ने दिक्तेलचखेवाभञ्ज्याङ सडकखण्डको बुवालुङस्थित बुवासुङलामीडाँडा जोड्ने पङ्खुखोलाको १५ मिटर मोटरेबल पुलको काम सिरुवा कन्ट्रक्सन काठमाडौँले नगरेपछि गत वर्ष जेठ १२ गते ठेक्का तोडिएको छ । ठेक्का सम्झौता तोडिएको पङ्खुखोला पुलका लागि अर्को ठेक्का लगाउन हालसम्म सम्बन्धित निकायले चासो नदिएको जनाउँदै जिल्लावासीले असन्तुष्टि पोख्न थालेका छन् । पाँचखण्डमा विभाजन गरेर कालोपत्र गरिएको दिक्तेलचखेवाभञ्ज्याङ सडकखण्डको निर्मलीडाँडाभन्दा यता (दिक्तेलतर्फ)का सडकखण्डमा पर्ने भुल्केखोला, लप्सेखोला, दाम्देखोला, साप्सुखोलालगायत विभिन्न पाँचवटा खोलामा भने यसअघि नै पक्की पुल तयार सञ्चालनमा आइसकेको छ । तीनवटा निर्माण भर्खरै सम्पन्न भएको तथा एउटा ठेक्का सम्झौता तोडिएको ४८ किलोमिटर लामो दिक्तेलचखेवाभञ्ज्याङ सडकखण्डमा पर्ने नौवटा खोलामा मोटरेबल पक्की पुल निर्माण हुनेछ । विसं २०७२ चैतबाट कालोपत्र थालिएको दिक्तेलचखेवाभञ्ज्याङ सडकखण्डको साकेला गाउँपालिका१ बाँझेच्यानडाँडाको सेखुवाचखेवाभञ्ज्याङ (१० किलोमिटर) सडक कालोपत्र भएको छैन । भारत कन्स्ट्रक्सनमैनाचुलीसिद्धिसाई जेभीले जिम्मा लिएको यो सडकखण्ड कालोपत्र नहुँदा स्थानीय बासिन्दा चिन्तित छन् । भोजपुर हुँदै पाँचथरको चिवाभञ्ज्याङ जोडिने दिक्तेलचखेवाभञ्ज्याङ सडकखण्डको सेखुवाचखेवाभञ्ज्याङ (१० किलोमिटर) सडक ठेकेदार कम्पनीले कालोपत्र नगरेपछि ठेक्का तोडिएको थियो । तर, ठेकेदार कम्पनीले उच्च अदालत विराटनगर, अस्थायी इजलास ओखलढुङ्गाबाट स्टेअर्डर ल्याए पनि निर्माणको काम अगाडि नबढाएको बताइएको छ । रासस"
"सुनको मूल्य स्थिर, चाँदीको बढ्यो",काठमाडौं : आज नेपाली सुनचाँदी बजारमा चाँदीको मूल्य केही बढेको छ भने सुनको मूल्य स्थिर नै रहेको छ। नेपाल सुनचाँदी व्यवसायी महासङ्घका अनुसार सोमबार प्रतितोला एक हजार आठ सयमा कारोबार भएको चाँदी आज १५ ले बढेर एक हजार आठ सय १५ मा कायम भएको छ। महासङ्घका अनुसार छापावाल सुनको मूल्य मङ्गलबारका लागि प्रतितोला एक लाख ४२ हजार दुई सय र तेजाबी सुनको मूल्य प्रतितोला एक लाख ४१ हजार पाँच सय कायम छ।
"बूढीगण्डकीमा पैसा छ, बजेट छैन","काठमाडौं : चालु आर्थिक वर्षका लागि बूढीगण्डकी आयोजनाको बजेट १ अर्ब छ। हालसम्म आयोजनाले ४० करोड रुपैयाँ पाएको छ। तर, कम्पनीका कर्मचारीले करिब १ वर्षदेखि तलब पाएका छैनन्। २०७९ भदौ १७ गते बूढीगण्डकी जलविद्युत् आयोजना कम्पनी लिमिटेड स्थापना भएको हो। कम्पनीले २०८० असार २८ गतेबाट कारोबार सुरु गर्यो। पुँजीगत खर्चका लागि अख्तियारी पाएको कम्पनीसँग चालु खर्चका लागि भने रकम छैन। करिब १ वर्षदेखि कम्पनीका कर्मचारीले उधारोमा काम गरिरहेका छन्। चालु आर्थिक वर्षको वार्षिक बजेटमा आयोजनाका लागि चालु खर्च शीर्षकमा बजेटमा बजेट विनियोजन नगर्दा तलब नै वितरण गर्न नसकिएको हो। बजेटमा पुँजीगत खर्च शीर्षकमा मात्र रकम विनियोजन भएको कम्पनीका प्रमुख कार्यकारी अधिकृत जगत श्रेष्ठले जानकारी दिए। सरकारसँग पैसा नभएरभन्दा पनि बजेट विनियोजन छुटेर तलब खुवाउन नसकिएको उनले बताए। शीषर्क नै नभएकाले रकमान्तर गरेर पनि तलब खुवाउने अवस्था नभएको उनी बताउँछन्। यसअघि बूढीगण्डकी आयोजना ऊर्जा मन्त्रालयअन्तर्गतको आयोजनाका रूपमा अघि बढिरहेको थियो। मन्त्रालयले आयोजना मुआब्जा वितरण एकाइमार्फत काम गराइरहेको थियो। ४५६ मेगावाटको माथिल्लो तामाकोशी आयोजना स्वदेशी लगानीमा बनेपछि बूढीगण्डकी पनि स्वदेशी लगानीमा बनाउन सरकार अघि बढ्यो। सरकारले कम्पनी स्थापना गर्दै एकाइ खारेज गर्यो। एकाइ खारेज भएपछि प्रशासनलगायत चालु खर्चको शीर्षक नै राख्न बिर्सिएको श्रेष्ठले जानकारी दिए। आगामी आर्थिक हिसाब मिलान गरेर चालु आर्थिक वर्षको कर्मचारी तलब तथा अन्य प्रशासनिक दायित्व चुक्ता गरिने प्रमुख कार्यकारी श्रेष्ठ बताउँछन्। १२ सय मेगावाटको बूढीगण्डकी आयोजना गोरखा र धादिङ जिल्लामा आवस्थित छ। आयोजना निर्माणको क्रममा पर्ने जग्गा प्राप्ति र मुअब्जाको काम भइरहेको छ। चालु वर्ष गुनासो, छुटपुटको रकम वितरण गर्ने भनिएको थियो। यसका लागि करिब १० करोड रुपैयाँ चाहिन्छ। अर्को भनेको फिल्ड बुकमा भएका तर लालपुर्जामा नभएका जग्गाको झन्डै ६० करोड बाँकी छ। यो विवाद सजिलै समाधान नहुने र मन्त्रिपरिषद्ले नै निर्णय गर्नुपर्ने देखिएको श्रेष्ठले बताए। विसं २०३५ सालमा यो आयोजनाको पहिचान भएको थियो। स्नोई माउन्टेन इञ्जिनियरिङ कर्पोरेसनले बढीमा ३ सय मेगावाट क्षमतामा विद्युत् उत्पादन गर्ने सुझाव दिएको थियो। २०३९ सालदेखि २०४१ सालसम्म सम्भाव्यता अध्ययन गरियो। बाबुराम भट्टराई प्रधानमन्त्री हुँदा २०६९ सालमा पाँचै विकास क्षेत्रमा जलाशयुक्त जलविद्युत् आयोजना बनाउने आयोजनाको अवधारणा विकास भयो। राजधानी र राजमार्गबाट नजिक पर्ने भन्दै १२०० मेगावाट क्षमताको बूढीगण्डकी जलाशययुक्त जलविद्युत् आयोजनालाई अघि बढाउने प्रक्रिया सुरु भयो। २०६९ को कात्तिक २ गते बूढीगण्डकी विकास समिति गठन भई यसको थप प्रक्रिया अघि बढ्यो। जेडिई कन्सल्ट प्रालि र एनइएसएस प्रालिसँग सहकार्य गरी फ्रान्सको ट्र्याकबेल इञ्जिनियरिङ एसएले २०७१ सालमा यसको विस्तृत अध्ययन प्रतिवेदन तयार गरेर सरकारलाई हस्तान्तरण गर्यो। यो आयोजनाको बाँध त्रिशूली र बूढीगण्डकीको दोभानबाट करिब दुई किलोमिटरमाथि गोरखा जिल्लाको घ्याल्चोक र धादिङ जिल्लाको सलाङको बीच बूढीगण्डकी नदीमा रहनेछ। त्यहाँँ २६३ मिटर अग्लो बाँध बाँधेपछि ६३ वर्गकिलोमिटर फराकिलो जलाशय बन्नेछ, जसले ९६,३०० हेक्टर भूभाग ओगट्नेछ। जलाशयले गोरखाका घ्याल्चोक, दर्बुङ, भुम्लिचोक, फुजेल, नाम्जुङ, बुङ्कोट, आश्राङ, बोर्लाङ, धावा, तन्द्राङ, आरूपोखरी, आरुचनौटे, आरुआरवाङ र थुमी गरी १४ वटा साविकका गाविस डुबानमा पर्ने छन् भने धादिङका सलाङ, मैदी, खरी, चैनपुर, ज्यामरुङ, मार्पाक, सल्यानकोट, त्रिपुरेश्वर, अग्निचोक, सल्यानटार, मूलपानी, बुढाथुम र बसेरी गरी १३ गाविसका भूभाग डुवानमा पर्ने छन्। जलाशयका कारणले २,५६६ हेक्टर खेतीयोग्य भूमि, २,४०३ हेक्टर वनक्षेत्र र बाँकी १,३०० हेक्टर नदी, भीर, पहरा, धार्मिक स्थल आदि डुवानमा पर्ने छन्। जलाशयका कारणले घर, जग्गा दुवै डुवानमा परी तीन हजार पाँच सय ६० घरपरिवार भौतिक एवं आर्थिक रूपमा पूर्ण विस्थापित हुनुपर्ने छ। जग्गा जमिन सबै डुबानमा पर्ने परिवार संख्या ४,५५७ रहेको छ। यसरी आयोजनाबाट ८,११७ घर परिबार बूढीगण्डकी उपत्यकाबाट विस्थापित हुनेछन्। डीपीआर तयार गरी मुआब्जाका लागि ५८ हजार रोपनीको कित्ताकाट गरेपछि २०७४ सालमा विकास समिति खारेज भयो। त्यसपछि स्थापना भएको बूढीगण्डकी जलविद्युत् आयोजना मुआब्जा वितरण पुनर्वास तथा पुनस्र्थापना एकाइ कार्यालयले काम अघि बढायो। यस आयोजना निर्माणका लागि डुबान क्षेत्रभित्र पर्ने जग्गाहरू र सोमा बनेका संरचनाहरू र रुख बोटबिरुवाहरू तथा फलफूलहरू लगायतका सम्पत्तिहरूको मुआब्जा तथा क्षतिपूर्ति दिई अधिग्रहण गर्ने कार्य अन्तिम चरणमा रहेको छ। हालसम्म मुआब्जा वितरण र अध्ययनलगायत अन्यसमेत गरी करिब ४३ अर्ब रकम खर्च भएको छ। आयोजनाको सम्भाव्यता अध्ययन, आयोजनाको वातावरणीय अध्ययन, विस्तृत आयोजना अध्ययन प्रतिवेदन तथा टेन्डर कागजात तयार गर्ने कार्य सम्पन्न भएको छ। आयोजनाको स्वीकृत वातावरणीय अध्ययनअनुसार बूढीगण्डकीबाट प्रभावित गोरखा जिल्लातर्फ मिति २०७२१२२१ र धादिङ जिल्लातर्फ मिति २०७२१२२० मा जग्गा अधिग्रहणका लागि सूचना प्रकाशन भई जग्गा अधिग्रहण कार्य सुरु भएको थियो। मिति २०७३।०९।१९ धादिङ जिल्लातर्फ र २०७३।०८।११ गोरखा जिल्लातर्फ बजार क्षेत्रभन्दा बाहेकको मुआब्जा निर्धारण गरिएको तथा मिति २०७६।०८।१५ दुवै जिल्लातर्फ बजार क्षेत्रभित्रको जग्गाको मुआब्जा निर्धारण गरी वितरण गरिएको थियो। साथै दुवै जिल्लातर्फ मिति २०७८।१२।२१ गते घरगोठलगायत भौतिक संरचनाहरू रुख, बोटबिरुवा तथा फलफूलहरूको क्षतिपूर्ति निर्धारण गरी वितरण गरिएको थियो। हालसम्म जग्गाधनी पुर्जा भएको जग्गाको मुआब्जा तथा क्षतिपूर्ति वितरण करिव ९५ प्रतिशत भएको छ। आयोजनाको वातावरण, मुआब्जा वितरण, पुनर्वास तथा पुनस्र्थापना एकाइबाट उक्त कार्यहरू भएका थिए।"
गति लिँदै लघुबिमा व्यवसाय,"काठमाडौं : लघुबिमा व्यवसायले सुस्त रूपमा गति लिन थालेको लघुबिमकहरूले बताएका छन्। सुरुवाती चरणमा लघुबिमा व्यवसाय विस्तारमा चुनौती देखिए पनि यसले क्रमशः गति लिन थालेको उनीहरूको भनाइ छ। हुन त एकातर्फ अर्थतन्त्र सुस्ताएका बेला अर्कोतर्फ प्रतिस्पर्धी बजारमा सुरुवाती चरणमा लघुबिमा कम्पनीहरूलाई भने सञ्चालनमा चुनौती देखिएको छ। न्यून आय भएका वर्गलाई लक्षित गरेर उनीहरूको भविष्यमा हुन सक्ने जोखिमको बिमा गर्ने लघुबिमाको इतिहास नेपालमा धेरै लामो छैन। अधिकांश ठूला बिमा कम्पनीहरू बढी सहर केन्द्रित भएको भन्दै नेपाल बिमा प्राधिकरणले प्रदेशमा प्रधान कार्यालय हुने गरी २०७९ मंसिरमा तीन जीवन र चार निर्जीवन बिमा कम्पनीलाई लाइसेन्स दिएको थियो। हाल नेपाल बिमा प्राधिकरणले लघुबिमा निर्देशन, २०७९ जारी गरेसँगै हाल सात वटा लघुबिमा कम्पनीहरू सञ्चालनमा छन्। लघुबिमाको लक्षित वर्ग राज्यका गरिब, न्यून आय भएका वर्ग, पिछडिएको सीमान्तकृत समुदायहरू भनेर निर्देशनले नै तोकेको छ। आर्थिक वर्ष २०८०८१ को वैशाखसम्मको तथ्यांकअनुसार जीवन लघुबिमा कम्पनीले ५२ हजार ९ सय ९९ बिमालेख जारी गर्न सफल भएका छन्। यो सक्रिय बिमालेख संख्या हो। उक्त बिमा गर्दा बिमितबाट प्रथम बिमाशुल्कबापत १० करोड १९ लाख रुपैयाँ संकलन भएको छ भने नवीकरणसहित १० करोड २० लाख रुपैयाँ रहेको छ। यस अवधिसम्म सञ्चालनमा रहेका तीन जीवन लघुबिमामध्ये क्रेस्ट माइक्रो लाइफ इन्स्योरेन्सले ३४ हजार ७ सय बिमालेख जारी गर्दा ६ करोड ३३ लाख रुपैयाँबराबर बिमाशुल्क संकलन भएको छ। यस्तै गार्डियन माइक्रो लाइफ इन्स्योरेन्सले १४ हजार ३ सय ५४ बिमालेख जारी गर्दा २ करोड ४८ हजार रुपैयाँबराबर बिमाशुल्क आर्जन गरेको छ। लिवर्टीले ३ हजार ९ सय ३६ बिमालेख बिक्रीबाट १ करोड ३७ लाख रुपैयाँ बिमाशुल्क संकलन गरेको छ। जीवन लघुबिमा कम्पनीको व्यवसाय सीमित क्षेत्र, अझ दूरदराज केन्द्रित छ। समग्रमा अझै उद्देश्यअनुसार लघुबिमा विस्तार गर्न नसकेको स्वीकार्दै नेपाल लघुबिमक संघका अध्यक्ष चिरायु भण्डारी अधिकांश विपन्न वर्गलाई लघुबिमा भनेकै थाहा नभएकाले बुझाउनै समय लागेको बताउँछन्। उनी भन्छन्, सिकर्मी, डकर्मी, ज्यामी, कृषकहरू लघुबिमाबारे पूर्ण जानकार छैनन्। अझ कृषि बिमा गरिसकेकाले भने यसबारे धेरैलाई थाहा छ। तर अरूलाई लघुबिमाबारे प्रचारप्रसार जरुरी छ। गार्डियनका प्रमुख कार्यकारी अधिकृतसमेत रहेका भण्डारीका अनुसार लघुबिमा भनेको न्यून आय भएका व्यक्तिहरूको धन (सम्पत्ति), जनको सुरक्षण हो। आयआर्जन गर्ने घरमुलीको मृत्यु भएको अवस्थामा परिवारको आम्दानीको मुहानै सुक्छ। त्यस्तो परिवार विपन्नबाट झन् विपन्न हुन्छ। अहिले हामीले बिमांक रकमका साथै बिमितको मृत्यु भएको खण्डमा काजक्रिया खर्च पनि दिएका छौं, उनले भने, कलकारखानामा काम गर्ने मजदुर, घरेलु उद्योगहरूलाई पनि बिमाको दायरामा ल्याउनुपर्छ भनेर स्थानीय निकायमार्फत गरिरहेका छौं। निर्जीवन लघुबिमाका साढे ८५ हजार बिमालेख जारी प्राधिकरणका अनुसार चालु आर्थिक वर्षको १० महिनामा चारवटा लघुनिर्जीवन बिमा कम्पनीले जम्मा ८५ हजार ५ सय ४५ बिमालेख जारी गरेका छन्। उक्त बिमालेखबाट १९ करोड ३८ लाख ६३ हजार रुपैयाँबराबरको व्यवसाय गरेका छन्। जसमध्ये सबैभन्दा बढी नेपाल माइक्रो इन्स्योरेन्सले बिमालेख जारी गरेको छ। यस अवधिमा ३८ हजार ४ सय ९२ बिमालेख जारी गर्दा ७ करोड ६७ लाख ९० हजार रुपैयाँ बिमाशुल्क आर्जन गरेको छ। यस्तै, प्रोटेक्टिभले २० हजार ३ सय ३३ बिमालेख बिक्रीबाट ६ करोड १४ लाख ८० हजार रुपैयाँबराबरको आम्दानी गरेको छ। यसैगरी स्टारले २१ हजार १ सय २९ बिमालेख जारी गरेकोमा ४ करोड २५ लाख रुपैयाँ आम्दानी गरेको छ। यससँगै ट्रस्ट माइक्रोले ५ हजार ५ सय ९१ बिमालेखबाट १ करोड ३० हजार रुपैयाँ विमाशुल्क संकलन गरेको छ। लघुबिमाबाट यसरी फाइदा न्यून आय, आर्थिक, सामाजिक तथा भौगोलिक कारणबाट जोखिम उन्मुख वर्गका व्यक्ति तथा समुदायलाई लक्षित गरी निजहरूको जीवन तथा सम्पत्तिको संरक्षण गर्नु लघुबिमा हो। लघुबिमा निर्देेशका, २०७१ ले लघुबिमा व्यवसाय भन्नाले न्यून आय, आर्थिक, सामाजिक तथा भौगोलिक कारणबाट जोखिम उन्मुख वर्गका व्यक्ति तथा समुदायलाई लक्षित गरी निजहरूको जीवन तथा सम्पत्तिको संरक्षण गर्न यस निर्देशिकाबमोजिम गरिने बिमा व्यवसाय भनेर परिभाषित गरेको छ। लघुबिमा कायर्यक्रम अरू बिमालेखले समेट्न नसकेको वा पहुँचमा पुग्न नसकेका वर्गहरूप्रति लक्षित रहको छ। ग्रामीण क्षेत्रमा बसोबास गर्ने बिमाको दायराले समावेश गर्न नसकेका, न्यून आय भई जीविकोपार्जन गर्ने समुदायको दैनिक जीवनमा आई पर्न सक्ने सम्भावित जोखिम न्यूनीकरणमा सहयोग पुर्याउने एक कार्यक्रम नै लघुबिमा हो। यस्ता कार्यक्रमलाई सफल पार्न सकेमा आम मानिसहरूलाई बिमा क्षेत्रको दायराभित्र ल्याउन सकिने अपेक्षा छ। लघु बिमा दाबी प्रक्रिया सरल र छोटो, थौरै बचतले बिमा शुल्क तिर्न पुग्ने, सरल प्रकृतिको बिमा, कम अपवाद, कम कागजी प्रक्रिया, बिमा गर्न धेरै झन्झट गर्नु नपर्ने थोरै बिमांकको बिमा गर्न सकिन्छ। विशेष गरेर लघु बिमा करिब ९ प्रकारका देखिन्छन्। यसअन्तर्गत गार्हस्थ्य, स्वास्थ्य, दुर्घटना, बाली, लघु व्यवसाय, पशुपन्छी, सावधिक, म्यादी लघु जीवनबिमा र गम्भीर प्रकृतिका रोग बिमा पर्छन्।"

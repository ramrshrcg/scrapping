शीर्षक,विवरण
उपत्यकाका नदीहरूको मापदण्ड विवाद,"बागमतीलगायत काठमाडौं उपत्यका भएर बग्ने मनोहरा, विष्णुमती, हनुमन्ते, नक्खु आदि गरिएका नदीहरूको किनाराको मापदण्ड थप २० मिटर कायम गर्न सर्वोच्च अदालतले आदेश जारी गर्यो। २०७६ सालमा सर्वोच्चले अन्तरिम आदेश जारी गरेको थियो। तर फैसलाको पूर्णपाठ भने २०८० पुसमा सार्वजनिक भयो। सर्वोच्चको फैसलापछि उपत्यकाका नदीकिनारा आसपासमा घर जग्गा हुने किसान र राजनैतिक दलहरूले यस प्रसंगलाई लिएर विमर्श गरिरहेका छन्। २०५१०५२ मा तत्कालीन सरकारले क्रमशः प्रदूषित हुँदै गइरहेको बागमती नदीलाई थप प्रदूषण हुनबाट रोक्न बागमती नदी शुद्धीकरण आयोजना को सूत्रपात गर्यो। बागमती नदीको गोकर्णगुह्येश्वरी खण्डलाई मात्र लक्षित गरेर ल्याइएको आयोजना सञ्चालनका क्रममा नदीको चौडाइतर्फको बहाव क्षेत्र जोरपाटी पुलसम्म ३५ र सोभन्दा तल गुह्येश्वरीसम्म ४० मिटर सोही बखत कायम गरिएको हो। मापदण्ड निर्धारण र दुवै किनारामा तटबन्ध गर्ने काम पनि एकैसाथ भएको थियो। केही वर्षपछि २०६५ सालमा नदीको दुवै किनारातर्फ खाली रहेको स्थानमा २०२० मिटरको बगैँचा र बाटो बनाउने काम भएको कुरा सर्वविदितै छ। सर्वोच्चको फैसलामा समेटिएको नदी किनाराबाट थप २० मिटर जग्गा छोड्नुपर्ने मापदण्डको प्रसँग गोकर्णगुह्येश्वरी खण्डमा यसअघि नै भएको मापदण्डमा पुनः २० मिटर छोड्नुपर्ने भनेको हो। गोकर्णगुह्येश्वरी खण्डमा बाहेक बागमती नदीको कुनै ठाउँमा पनि नदी बहाव क्षेत्र कायम भएको र किनारामा जमिन छोडिएको छैन। काठमाडौंको उत्तरतर्फ सुन्दरीजलबाट सुरु भएर मध्यभाग हुँदै चोभारको गल्छी छिचोलेर बाहिरिने बागमती नदी नेपालको सभ्यता र पहिचानको प्रतीक हो। उपत्यकाभित्रका बागमती र सहायक नदीहरूको मापदण्डबारे व्यापक चर्चा, परिचर्चा चल्दै गर्दा २०८१ असोज १० गते बेलुकादेखि १२ गते साँझसम्म परेको अविरल मुसलधारे वर्षाका कारण बागमतीलगायत अन्य नदीहरूले मच्चाएको बितण्डाका कारण धेरै जनधनको क्षति भएको छ। अनपेक्षित घनघोर वर्षापछि उपत्यकाका नदीनालाहरूले आफ्नो मापदण्ड आफैं निर्धारण गरेर सर्वोच्च अदालतको फैसलालाई थप पुष्ट्याइँ गरेका छन्। राष्ट्रिय धरोहरका रूपमा रहेको बागमती नदीको उचित संरक्षण, संवद्र्धन र सौन्दर्र्यीकरण गरिनु अपरिहार्र्य हुन्छ। खोलाको प्राकृतिक नियमअनुसार उद्गम स्थलतर्फ सानो र जति तल गयो उति नदीको आकार बढ्ने हुँदा क्रमैसँग बहाव क्षेत्र पनि बढाउनु पर्दछ। अर्थमा गुह्येश्वरीसम्म ४० मिटर बहाव क्षेत्र रहेको बागमती नदीको बहाव क्षेत्र विस्तार गर्दा ४५, ५०, ५५ गर्दै क्रमशः बढाउँदै चोभारसम्म लैजानु पर्दछ। अदालतको फैसलाको सारतŒव भनेको बागमती नदीको बहावको मापदण्ड न्यूनतम ४० मिटर र अन्य सहायक नदीहरूको २० मिटर हुनुपर्दछ भन्ने हो। नदी किनाराको सबालमा गोकर्णगुह्येश्वरी खण्डमा यथावत् रहेकोमा २० मिटर थप गरी ४० मिटर पुर्याएपछि बाँकी भागमा अदालतको फैेसलाको आशयबमोजिम मापदण्ड कायम गरिनु पर्दछ। सानो भूभागमा सीमित मापदण्ड अनुकूलको नदी बहाव र किनारा छुट्ट्याइएको क्षेत्रलाई बढाएर काठमाडौं उपत्यकाभरि नै छिट्टै लागू गर्न जरुरी छ। बागमतीसँग मिसिन आउने सहायक नदीहरूको भेललाई एकैसाथ समेटेर चोभारसम्म पुर्याउनु पहिले गुह्येश्वरीदेखि चोभारसम्मको चौडाइतर्फको बहाव क्षेत्रलाई फराकिलो पारेर तटबन्ध लगाउनु पर्दछ। २०२१ सालको साबिक नक्साअनुसार बागमतीको उपत्यकाभित्र चौडाइतर्फको बहाव क्षेत्र औसतमा १५ देखि २५ मिटरमात्र छ। गोकर्णगुह्येश्वरी खण्डमा आयोजना सञ्चालन गर्ने क्रममा नदीलाई गुह्येश्वरीस्थित ताम्रगंगासम्म ४० मिटर फराकिलो बनाउने काम भइसकेको छ। साँघुरो नदीलाई फराकिलो बनाउँदै भइरहेको बहाव क्षेत्रलाई तोडमोड गरेर नयाँ कायम गर्दा धेरै किसानहरूको लालपुर्जासहितको नम्बरी जग्गा नयाँ बहाव क्षेत्रभित्र पर्न गएको छ। जग्गा प्राप्ति ऐन, २०३४ लाई लत्याएर राज्य स्वयंले बलपूर्वक मिचेको क्षतिपूर्ति किसानहरूले अहिलेसम्म पाएका छैनन। एक अनौपचारिक तथ्यांकअनुसार करिब १ सय ८८ रोपनी जग्गा २०५१०५२ मा तत्कालीन सरकारले बागमती सुधार आयोजना कार्यान्वयनका सिलसिलामा नदी बहाव क्षेत्रभित्र पारेको छ। यसमध्ये १ सय ४६ रोपनीको मुआब्जा जग्गाको सट्टा जग्गा नै र नगद गरी वितरण भइसकेको देखिन्छ। यहाँछेउ केही किसानहरूको चित्त दुखाइ यथावत् रहेकोले यसतर्फ राज्यको ध्यान जानु जरुरी छ। आजसम्म एक पैसा पनि मुआब्जा वितरण नभएको ४१९२० क्षेत्रफल जग्गाको जग्गाधनीहरू पूरै सुकुम्बासी भएका छन्। गोकर्णदेखि उँभो सुन्दरीजलसम्म बागमतीको चौडाइतर्फको बहाव क्षेत्र २०२१ कै नापनक्साअनुसार कायम गरिएको छ। गुह्येश्वरीस्थित ताम्रगंगादेखि उँधो चोभारसम्म बागमतीको चौडाइतर्फको बहाव क्षेत्र २०२१ कै मापदण्डअनुसार कायम भएको छ। गुह्येश्वरी हुँदै शंखमूल पुग्दासम्म बागमती नदीले अरू कुनै पनि सहायक नदीहरूको भेललाई आफूमा समेट्नु नपर्ने त्यसपछि तलतिर बग्ने क्रममा अन्य सहायक नदीहरूको भेलको चाप व्यहोर्दै जानु पर्दछ। शंखमूलबाट उँधोतिर बहने क्रममा हरेक साल नदीले केही न केही नोक्सानी पुर्याएकै हुन्छ। हालैको अतिवृष्टिका कारण आएको विनाशकारी बाढीपहिरोले गरेको अपार क्षतिको लेखाजोखा गरिसाध्ये छैन। यो विकराल परिस्थिति अब दोहोरिन नदिनका लागि सरकारले दिगो, व्यावहारिक र राज्यले धान्न सक्ने योजना ल्याउनु जरुरी छ। बागमतीलगायत उपत्यकाका नदीहरूको अस्तित्व अनादिकालदेखि नै रहिआएको हो। मानिसको बस्ती पहिले पनि थियो, अहिले पनि छ तर बढी छ। पहिले खोलाको किनारा वरपर बस्ती बस्दैन थियो चारैतिर जमिन खाली हुन्थ्यो। अहिलेको जस्तो भयंकर वर्षा र बाढी आएको थाहा छैन। नदी किनारा ओगटेर सुकुम्बासी बस्दैनथिए। पहिले काठमाडाैँ उपत्यकाभित्र धानखेती प्रशस्त हुन्थ्यो, घरहरू पातला थिए आकाशबाट परेको पानी जमिनमुनि जान्थ्यो। अहिले जनसंख्या बढेको कारण कंक्रिटयुक्त आवास भवन, बाटो आदि बनेकोले पनि जमिनले पानी सोस्न नसकेर बाढीको मात्रा बढेको हो। बागमतीका अतिरिक्त अन्य सहायक नदीहरू वर्षामा केही दिन झुल्केर हिउँदमा कमिला हिँड्ने हुँदा सोही अनुकूलको नदी व्यवस्थापन गर्नु पर्दछ। गोकर्णगुह्येश्वरी खण्डमा कार्यारम्भ गर्दा निर्णायक तहमा पुगेका केही विवेकहीन पदाधिकारीहरूको लहडमा बिना सोचविचार ४० मिटर बहाब क्षेत्र कायम गर्दा जनताको गास, बास र कपास खोसिएको छ। यसबाट राज्यलाई पनि घाटाबाहेक लाभ देखिएको छैन। सरकारले अबका दिनमा उपत्यकाभित्रका सबै नदीहरूको बहाब क्षेत्र बढाएर बाढीबाट हुने जनधनको रक्षा गर्ने काम चुनौतीपूर्ण छ। प्राकृतिक सिद्धान्तअनुसार सिरानतर्फ नदीको बहाब क्षेत्र साँघुरो र तलतिर क्रमशः फराकिलो बनाउँदै जानु पर्दछ। गुह्येश्वरीदेखि चोभारसम्म बागमतीको बहाब क्षेत्र बढाउँन त के ४० मिटर पुर्याउन पनि कठिन देखिन्छ। गुह्येश्वरीदेखि उँभो गोकर्ण ब्यारेजसम्मको बहाब क्षेत्र क्रमैसँग घटाउँदै लगेर उँधोतिर सोही अनुपातमा बढाउँदै लैजाँदा वर्षात्को भेललाई सन्तुलनमा ल्याउन सकिन्छ। गोकर्णगुह्येश्वरी क्षेत्रमा सुन्दरीजलबाट बहने बागमतीबाहेक एक थोपा पानी कतैबाट मिसिन आउँदैन। यहाँ ४० मिटरको बहाव क्षेत्र कायम गरेर गरिब किसानको पेटमा लात्ती हान्ने काम न्यायसंगत होइन। हालैको तीनदिने मुसलधारे वर्षापछिको भलबाढीले गोकर्णदेख गुह्येश्वरीसम्म र त्योभन्दा तल निकै टाढासम्म केही नोक्सान भएन। १५ देखि बढीमा २५ मिटरमा सदीयौंदेखि बहदै आएको नदीलाई ४० मिटर अर्थात् १ सय ३० फिट ठाउँ दिँदा नदीले जमिनको एक चौथाइ भाग पनि यत्रो महामारीमा ओगटेन। बहाव क्षेत्रलाई सिरानतिर फराकिलो र पुछारमा साँघुरो बनाएकै कारण बागमतीले बर्सेनि ठूलो मात्रामा धनजनको नोक्सान पुर्याउने गरेको छ। गुह्येश्वरीभन्दा माथि गोकर्णसम्म २० मिटर र गोकर्णभन्दा उँभो सुन्दरीजलसम्म साबिककै १५ मिटरको मापदण्ड कायम गर्दा बेस हुन्छ। गुह्येश्वरीदेखि शंखमूलसम्म बागमतीको मापदण्ड ४० मिटर कायम राखेर त्योभन्दा तलतिर आवश्यकताअनुसार बढाउँदै जानु वैज्ञानिक हिसाबले सान्दर्भिक हुन्छ। गुह्येश्वरीदेखि गोकर्णसम्म नदीका दुवै किनारामा २०२० मिटरको खाली क्षेत्र २०६५ सालमै कायम भइसकेकोले अब उप्रान्त चोभारसम्म नदी आसपासमा दुवैतर्फ २०२० मिटर जमिन खुला राख्ने व्यवस्था हुनु पर्दछ।"
यस्तो पनि घूस हुन्छ !,"आज बिहान म सुपर्णखाको घर गएँ। चियापछि उनले पाँचवटा चकलेट ल्याएर दिए। विदेशी चकलेट रहेछ। सोधें हैन, कहाँबाट आयो यो चकलेट ? उनले मुस्कुराउँदै जवाफ दिए मेरो एउटा साथी विदेश गएर आएको रहेछ, हिजो भेट्न आउँदा अलिकति चकलेट उपहार भनेर छोडेर गयो। तिमीलाई पनि चखाउन मन लाग्यो। त्यसैले दिएको, खाउन। एउटा चकलेट मुखमा हाल्दै मुस्कुराएर मैले भनें हैन, उपहार लिनु पनि घूस हो भन्थ्यौ। त्यस्तो आदर्शवादी तिमीले कसरी उपहार स्वीकार्यौ त ? उनले जवाफ दिए हेर, कुनै मतलब वा स्वार्थका कारण अथवा भनौं व्यक्तिगत लाभका कारण उपहार दिने व्यक्तिको मतलब वा स्वार्थपूर्ति गरिदिन सक्ने वा व्यक्तिगत लाभ गराउन सक्ने अधिकार भएका वा भविष्यमा त्यो अधिकार प्राप्त गर्न सक्ने सम्भावना भएका व्यक्तिले कसैसँग उपहार लिन्छ भने त्यस्तो उपहार नगद होस् वा वस्तु त्यो चाहिँ घूस हो। यो कुरा तिमीलाई पनि थाहा भएकै कुरा हो। अब मेरो साथीले ल्याइदिएको चकलेट उपहारको पछाडि त्यस्तो आशय कतैबाट झल्किँदैन। किनभने न ऊ कुनै लाभको आशले मकहाँ आएको हो न म चोक्टा नियालिरहेर त्यसैको वरिपरि घुमिरहेर मौका पाउनेबित्तिकै चोक्टामा झम्टा हाल्न तयार भएर बस्ने मान्छे हुँ। म त त्यस्ता क्रियाकलापविरुद्ध अवाज उठाइरहेको र उठाइरहने मान्छे हुँ। यो कुरा पनि तिमीलाई राम्ररी नैं थाहा छ। यो कुरा मेरो मित्रले सोह्रै आना ठीक भनेका हुन्। यसमा मैले कुनै प्रश्न उठाउने कुरै भएन। त्यसैले आफ्नै कुरा राखें हेर, मेरो मान्छेले पनि घूस खाने कुराको कटु विरोध गरेर भनेका हुन्, हामी भात खान्छौं, रोटी खान्छौं घूस खाँदैनौं । तिमी भ्रष्टाचारी भन्ने ठब्बा लाउँदै बेकारमा उनको विरोध गर्छौं । उनको घूस नखाने घोषणा पछि अब त उनलाई भ्रष्टाचारी भन्दैनौ होला नि। मेरो अनुहारमा हेरेर मुस्कुराउँदै उनले भने हेर, यो संसारमा घूस कसैले पनि खाँदैन। मलाई आनन्द लाग्यो। घूस कसैले खाँदैन उनले नैं भनिदिएपछि आनन्द मान्नु परेन त ? मेरो मान्छे जोगिइहाले नि। म मुस्कुराएँ। मलाई हेर्दै उनी पनि मुस्कुराए र भने हेर, घूस खाद्य वस्तु होइन भन्ने सबैलाई थाहा छ। त्यसैले घूस कसैले खाँदैन त्यो त लिने वस्तु हो। अब लिने कुरा चाहिँ कसले कति लिन्छ, कसरी लिन्छ, लिएको वस्तु कहाँ राख्छ त्यो कुरा विचारणीय छ। थोरै नगद लिनेको खल्तीमा अटिहाल्छ। खल्ती भुक्क उक्सिन्छ। सबैले थाहा पाइहाल्छन्। त्यसैले ऊ पक्राउ परिहाल्छ। अलि धेरै लिनेले बैंकमा राख्छ। खोजतलास गर्न समय त लाग्छ। तैपनि पत्ता लागिहाल्छ। अनि ऊ पनि पक्राउ पर्ने नै भो। मैले कुरा काट्दै भनें तिम्रो कुरासँग म सहमत छैन। कुरा सुन्दै त जाऊ भनेर उनले थपे अब धेरै नगद लिनेले बोरामा ठुसेर बाहिरियालाई थाहा नहुने तवरले घरमा लुकाएर राख्छ वा विदेशी बैंकमा राख्छ। त्यसैले घूस लिएको थाहा भएर पनि ऊ पक्राउ पर्दैन। किनभने प्रमाण नै पाइँदैन। अर्को कुरो पनि छ। कसैले घूस जग्गा दानबापत लिन्छन्। अब दानलाई घूस कसरी भन्ने ? दान दिन लिन पाइँदैन भनेर भन्न मिलेन क्या र ! मलाई मेरै मान्छेलाई उनले व्यंग्य कसेका त हैनन् भन्ने कताकता शंका लाग्यो र अलि कडा शब्दमा सोधें क्या हो, तिमीले मेरै मान्छेलाई इंगित गरेका त हैनौं ? उनले सजिलै जवाफ दिए तिमीलाई किन त्यस्तो लाग्यो ? मैले कसैलाई इंगित गरेको होइन। यथार्थ कुरा राखेको मात्र हुँ। दान लिँदा धेरै विरोध भयो भने त्यो त हाम्रो परिवारकै मान्छे हो किनभने हाम्रो आनीबानी, रहनसहनदेखि सबै कुरा एउटै छ। परिवारको मान्छेले दिएको दान पनि घूस हुन्छ ? घूस हो भन्नेहरू पाखण्डी हुन् भनेर प्रचार गरिदिए भै गो, क्या आनन्द ! अब त यिनले मेरै मान्छेलाई भनेका हुन् भन्ने मलाई लाग्यो। बजाइदिउँ कि जस्तो नलागेको हैन। चकलेट खाइसकेको छु कसरी बजाउनु ? हुन त चकलेट खाने कति मान्छेले चकलेट खुवाउनेलाई समेत आवश्यक पर्दा बजाएको उदाहरण पनि हाम्रो समाजमा छ। त्यसभन्दा बढी उनी मेरो साथी पनि भएकोले बजाउन सकिनँ। त्यसैले चुपचाप म त्यहाँबाट हिँडें।"
"विपद्मा परेर मृत्यु भएका कुन जिल्लाका, कति परिवारले पाए राहत रकम ?","काठमाडौं : बाढी, पहिरो र डुबान लगायत विपद्का घटनामा परी मृत्यु भएका परिवारलाई सरकारले आर्थिक सहायता उपलब्ध गराएको छ। असोजको दोस्रो साता आएको विपदमा परेर ज्यान गुमाएका मृतकका परिवारलाई आर्थिक सहायता स्वरूप प्रतिव्यक्ति रु दुई लाखका दरले राहत रकम वितरण कार्य अन्तिम चरणमा पुगेको गृह मन्त्रालयले जनाएको छ। २३ जिल्लाका मृतकका परिवारलाई राहत रकम वितरण गरिएको गृह मन्त्रालयले जनाएको छ। गृह मन्त्रालयका प्रवक्ता सहसचिव ऋषिराम तिवारीले हालसम्म विपद्मा परी ज्यान गएका २३८ जना मृतकका परिवारलाई आर्थिक सहायता स्वरुप राहत रकम वितरण गरिएको जानकारी दिए गृह मन्त्रालयका अनुसार सबैभन्दा बढी विपद्का ज्यान गुमाएका काभ्रेपलाञ्चोकमा ७९ जना मृतकका परिवार मध्ये ७८ जनाका परिवारलाई राहत रकम वितरण भइसकेको छ। त्यहाँ मृतक १ जना बालकको कागजी प्रक्रियामा रहेकाले परिवारलाई चाँडै राहत रकम दिइनेछ। त्यसैगरी ललितपुरमा मृत्यु भएका ४६ मध्ये ४५ जनाका परिवारलाई रकम हस्तान्तरण गरिएको छ भने एक जनाको हकदार एकिन नभएकाले रोकिएको गृह मन्त्रालयले जनाएको छ। प्रवक्ता तिवारीका अनुसार काठमाडौंमा १९ जना मृतकका परिवार, भक्तपुरमा चार, झापामा २, पाँचथरमा ७, धनकुटा र उदयपुरमा ११, सोलुखुम्बुमा ५, ईलाममा १, ओखलढुङ्गामा १, महोत्तरीमा २, सप्तरीमा १, सर्लाहीमा ३ र रौतहटमा ४ जना मृतकका परिवारलाई राहत रकम हस्तान्तरण गरिएको छ। त्यसैगरी गृह मन्त्रालयबाट सिराहामा १, मकवानपुरमा ७, धादिङका ३६, सिन्धुपाल्चोक र दोलखामा ७७, रामेछापमा १, सिन्धुलीमा ३ र रुपन्देहीमा २ जना मृतकका परिवारलाई राहत स्वरुप आर्थिक सहायता उपलब्ध गराइएको छ। विपद्मा परी ज्यान गुमाएकामध्ये १२ जनाका परिवारलाई राहत वितरण कार्य प्रक्रियामा रहेको छ। पारिवारिक विवरण एकिन नभएको, कागजात मिलाउने पक्रिया, हकदार यकिन नभएको, हकदार देशबाहिर रहेको लगायतका अवस्थाका मृतकका परिवारलाई मात्रै राहत रकम वितरण गर्न नसकिएको हो। उनले भने,मृतकका परिवारलाई राहत रकम वितरणमा जिल्ला प्रशासन कार्यालयहरु सक्रिय छन्। विपद् लगत्तै प्रमुख जिल्ला अधिकारीसहितको टोली मृतक परिवारमै पुगेर राहत रकम वितरण गर्दै आएको थियो। अहिलेसम्म मृतकका परिवारलाई रु ५ करोड ४६ लाख राहत रकम वितरणका भइसकेको छ। विपद्मा परेर प १७७ जना घाइते भएका थिए भने १८ जनाको अवस्था अझै अज्ञात छ। यसैगरी सरकारले विपद् प्रभावित जिल्लाका प्रभावित पालिकालाई तीन महिनाका लागि संकटग्रस्त क्षेत्र घोषणा गरेको छ। प्रभावित पालिकाहरुलाई ५० लाखदेखि १ करोडसम्म राहत रकम उपलब्ध गराउने सरकाले निर्णय गरेको छ।"
"नेप्से परिसूचक दोहोरो अंकले बढ्यो, ४ अर्ब बढीको कारोबार",काठमाडौं : लगातार दुई दिनदेखि घटेको नेप्से परिसूचक मंगलबार दोहोरो अंकले बढेको छ। आज सूचक २५८८ विन्दुले बढेर २६६५८१ अंकमा आइपुगेको छ। यसदिन ३१४ स्क्रिप्सको १ करोड ९ लाख ६२ हजार २८१ कित्ता सेयर ४ अर्ब १७ करोड १६ लाख ६५ हजार ६१९ रुपैयाँमा खरिदबिक्री भए। सबै समूहका उपसूचक बढेका छन्। १७ करोड ३२ लाखभन्दा कारोबारसहित गुडविल फाइनान्स अग्रस्थानमा आएको छ। यसैगरी दोस्रो र तेस्रो स्थानमा क्रमशः कुमारी बैंक र हिमालयन रिइन्सुरेन्स परेका छन्। आइतबार ४७४४ अंकले घटेको बजार सोमबार ५७९९ अंकले घटेको थियो।
तारे होटलमा प्लास्टिकजन्य बोटलसहितका पेय पदार्थमा रोक,"काठमाडौं : संस्कृति, पर्यटन तथा नागरिक उड्डयन मन्त्रालय अन्तर्गत रहेको पर्यटन विभागले तारे होटलहरूमा प्लास्टिकजन्य बोटलसहितका पेय पदार्थमा रोक लगाएको छ। पर्यटन विभागले प्रेस विज्ञप्ति जारी गर्दै तारे होटलहरू (चार तारे, पाँच तारे र पाँच तारे डिलक्स) सबै रिसोर्टहरू (डिलक्स र लक्जरी)हरूमा प्लास्टिकजन्य बोटलहरूमा रोक लगाएको हो। विभागबाट तारे स्तरमा स्तरवर्गीकरण भई इजाजत प्राप्त गरी सञ्चालनमा रहेका होटल तथा रिसोर्टहरूमा प्लास्टिकजन्य बोटलसहितका पेय पदार्थहरू प्रयोगमा आइरहेका भनी जानकारी प्राप्त हुन आएकाले तत्काललाई कम्तिमा चार तारे वा सोभन्दा माथिल्लो स्तरका होटल तथा रिसोर्टहरूमा खानेपानीको लागि प्रयोगमा आउने प्लास्टिकजन्य बोटलमा रोक लगाएको पर्यटन विभागका महानिर्देशक सहसचिव डा नारायण रेग्मीले बताए। प्लास्टिकजन्य बोटलको प्रयोगबाट मानव स्वास्थ्य तथा वातावरणमा समेत नकारात्मक प्रभाव पर्ने हुँदा प्लास्टिकजन्य बोटलको प्रयोगमा निषेध गरी काँचका बोटल तथा अन्य धातुको भाँडा प्रयोग गरी होटलका कोठा तथा रेष्टुरेन्टहरूमा पिउने पानीको व्यवस्था मिलाउन निर्देशन दिइएको महानिर्देशक डा रेग्मीले बताए।"
"सुनचाँदीको मूल्यमा नयाँ रेकर्ड,कतिमा हुँदैछ कारोबार ?",काठमाडौं : नेपाली बजारमा सुनको भाउ आज पनि बढेको छ। दशैंपछिको कारोबारमा निरन्तर बढिरहेको सुनको मूल्यले दिन प्रतिदिन नयाँ रेकर्ड कायम गरिरहेको छ। सोमबार प्रतितोला सुन १ लाख ६५ हजार ६०० रुपैयाँमा कारोबार भएको सुन आज एक तोलाको १ लाख ६५ हजार ९०० रुपैयाँ पुगेको छ। नेपाल सुन चाँदी व्यवसायी महासंघका अनुसार आज ३ सय रुपैयाँले बढेर प्रतितोला सुन १ लाख ६५ हजार ९०० सय रुपैयाँमा कारोबार भइरहेको छ। सुनको मूल्यसँगै चाँदीको भाउ पनि नयाँ रेकर्ड कायम भएको छ। चाँदी प्रतितोला २१ सय रुपैयाँमा कारोबार भइरहेको महासंघले जनाएको छ। सोमबार २०९५ रुपैयाँमा कारोबार भएको थियो। अन्तर्राष्ट्रिय बजारमा सुनको माग बढ्दा नेपाली बजारमा त्यसको प्रभाव परेको विज्ञहरू बताउँछन्। अन्तर्राष्ट्रिय बजारमा सुन प्रतिआउन्स करिब २७ सय अमेरिकी डलर छ। अन्तर्राष्ट्रिय बजारमा मूल्य बढेसँगै त्यसको प्रभाव नेपाली बजारमा पर्ने गरेको हो।
क्युआर कोडमार्फत फाइल ट्र्याकिङ,"काठमाडौं : सरकारले क्युआर कोडमार्फत फाइल ट्र्याकिङ गर्ने प्रणालीलाई परीक्षणको रूपमा प्रयागमा ल्याउने भएको छ । नेपाल सरकारका सचिवहरूको सोमबार बसेको बैठकले प्रधानमन्त्री तथा मन्त्रिपरिषद्को कार्यालयबाट विकसित गरिएको क्युआर कोडलाई फाइल ट्र्याकिङमा प्रयोग गर्ने निर्णय गरेको हो । मुख्यसचिव एकनारायण अर्यालको अध्यक्षतामा बसेको सचिवहरूको बैठकले आयोजनामा देखिएको दोहोरोपना हटाउने एवं पूर्वतयारी तथा प्रतिवेदन गर्ने कामलाई प्रभावकारी बनाउने उद्देश्यले क्यूआर कोड सञ्चालनमा ल्याउने निर्णय गरेको हो । हरेक वर्ष विभिन्न पूर्वाधारका एउटै आयोजनाहरू दोहोरिने, काम नहुने तर बजेट मात्र छुट्ट्याइनेलगायतका समस्याहरू आउने गरेका छन् । यसले आयोजना कार्यान्वयनमा समस्या, पूर्वाधार विकासलगायतमा असर गरिरहेको छ । सोका आधारमा आवश्यक परिमार्जन गरी सबै निकायले प्रयोग गर्ने व्यवस्था मिलाउने पनि बताइएको छ । यस्तै, बैठकले अन्य ७ निर्णयहरू पनि गरेको छ । जसमा द्रुत गतिमा विपद् राहत, अस्थायी आवास एवं संरचना निर्माण तथा पुनर्निर्माणका कार्यलाई अगाडि बढाउन सम्बन्धित सबै निकायले प्रभावकारी रूपमा काम गर्ने निर्णय भएको छ । राष्ट्रिय विपद् जोखिम न्यूनीकरण तथा व्यवस्थापन परिषद्को कात्तिक २ मा सम्पन्न बैठकले गरेका निर्णय कार्यान्वयनको प्रगति तत्काल र निरन्तर रुपमा प्रधानमन्त्री तथा मन्त्रिपरिषद् कार्यालयलाई उपलब्ध गराउने निर्णय पनि बैठकमा गरिएको छ । यस्तै, उक्त बैठकले राष्ट्रिय सतर्कता केन्द्रले हेलो सरकारमा परेका उजुरी अध्ययन गरी संवेदनशील कार्यलयहरूमा हुन सक्ने भ्रष्टाचारजन्य कार्यको निगरानी गर्ने पनि निर्णय गरेको छ । हेलो सरकारमा तीनै तहको सरकारको सार्वजनिक निकायहरूबाट आर्थिक वर्ष २०७७०७८ मा ६ हजार ७ सय ८३ वटा, आर्थिक वर्ष २०७८०७९ मा १० हजार ९ सय २२ वटा, आर्थिक वर्ष २०७९८० मा ११ हजार ९ सय ३२ वटा र यस प्रतिवेदन अवधिमा १६ हजार १ सय ३५ वटा गुनासो आवश्यक कारबाहीका लागि सम्बन्धित निकायहरूमा पठाइएको प्रतिवेदनमा उल्लेख छ । सम्बन्धित निकायबाट उक्त अवधिमा ७ हजार ८ सय १० वटा गुनासो फस्र्योट भएको देखिन्छ । यो फस्र्योट दर प्रतिवेदन अवधिको कुल गुनासोको ४८४० प्रतिशत हुन आउँछ । यस अवधिको बाँकी गुनासोमध्ये ८ हजार १ सय ३८ वटा गुनासाहरू सम्बन्धित निकायबाट कारबाहीको क्रममा रहेको तथा १ सय ८७ वटा गुनासो समाधान भई हेलो सरकार शाखाबाट फस्र्योट हुने क्रममा रहेको बताइएको छ । सचिवहरूको बैठकले सबै निकाय कार्यालयहरूमा कर्मचारीको उपस्थिति र अनुशासन एवं सेवाप्रवाहको अनुगमन गरी सोको प्रतिवेदन मासिक रूपमा प्रधानमन्त्री तथा मन्त्रिपरिषद्को कार्यालयमा उपलब्ध गराउने पनि निर्णय गरेको छ । सरकारी कर्मचारीहरू कार्यालय समयमा पनि उपस्थित नहुने, बाहिर हुनेलगायतका कारणले जनगुनासो बढिरहेपछि यसमा पनि निगरानीका लागि पहल सुरु गरिएको हो । यस्तै, सञ्चार तथा सूचना प्रविधि मन्त्रालयले एकीकृत डाटा व्यवस्थापन केन्द्रमा आवश्यक स्थायी दरबन्दी थप गरी केन्द्रको स्तरोन्नति गर्ने निर्णय भएको छ । सो निकायलाई सक्रिय गराई सूचना प्रविधिको माध्यमबाट सेवाप्रवाह र कार्यसम्पादन गर्ने प्रणालीलाई मजबुत बनाउने र हाल प्रयोगमा रहेका सफ्टवेयरको स्तरोन्नति गर्ने कार्यलाई अगाडि बढाउने भनिएको छ । सञ्चार तथा सूचना प्रविधि मन्त्रालयले विकास गरी प्रयोगमा ल्याएको एकीकृत वेबसाइट व्यवस्थापन प्रणालीलाई सबै सरकारी निकायले प्रयोग गर्ने भनिएको छ । यसले सरकारी कार्यालयको वेवसाइटमा एकरूपता कायम गराउने एवं अध्यावधिक गराउन सहज हुनेछ । सरकारी इमेलको प्रयोग एवं सोको सुरक्षाका लागि एकीकृत सरकारी इमेल प्रणालीमा हाल देखिएका समस्या समाधान गर्न अपनाउनुपर्ने रणनीतिका सम्बन्धमा सुझाव दिन कार्यदल पनि गठन गरिएको छ । सञ्चार तथा सूचना प्रविधि मन्त्रालयका सचिवको संयोजकत्वमा समिति गठन गरिएको छ । कार्यदलको सुझावसहितको कार्ययोजना तयार गरी सञ्चार तथा सूचना प्रविधि मन्त्रालयले आगामी सचिव बैठकमा पेस गर्ने भनिएको छ । सचिवहरूको बैठकको अन्तिम निर्णयमा विभिन्न विषयहरू अध्ययन गरेका विश्वविद्यालयका स्नातकहरूलाई सार्वजनिक सेवामा इन्टर्नसिप गराउन एक स्तरीकृत ढाँचा निर्माण गर्न कार्यदल गठन गरिने भएको छ । १० दिनको समयावधि भित्र प्रधानमन्त्री तथा मन्त्रिपरिषद्को कार्यलय विकास व्यवस्थापन क्षेत्रका सचिवको संयोजकत्वमा ६ सदस्यीय समिति गठन गर्ने बैठकले निर्णय गरेको छ ।"
कृषि थोक बजार सञ्चालनमा अन्योलता,"हेटौंडा : हेटौंडामा सुविधासम्पन्न प्रदेशस्तरीय कृषि थोक बजारको भवन बनेको छ। तर, उक्त भवन कसरी सञ्चालन गर्ने भन्नेबारे कार्यविधि निर्माण नहुँदा सञ्चालनमा अन्योलता रहेको छ। बागमती प्रदेश सरकार र हेटौंडा उपमहानगरपालिकाको सहकार्यमा हेटौंडा११ थानाभयाङमा थोकबजार निर्माण भएको हो। तर, संरचना निर्माण भइसक्दा पनि यसलाई कसरी सञ्चालन गर्ने भन्नेबारे अन्योलता कायमै छ। थोकबजारमा होलसेल मार्केट, रिटेलस मार्केट, किसानको टहरा बनेका छन्। सुविधासम्पन्न भवन निर्माण भएपछि यहाँ प्रदेश सरकारका मन्त्रालयहरू सार्नेबारे पनि बहस भइरहेको छ। निर्माणको अन्तिम चरणमा छ, कार्यविधि तयारीको काममा हामी लागेका छौं, कृषि तथा पशुपन्छी विकास मन्त्रालय बागमती प्रदेशका सचिव विनोदकुमार भट्टराईले भने, मंसिरसम्म निर्माण पक्षले हस्तान्तरण गर्नुपर्नेछ, त्यसपछि सञ्चालनबारे नगरपालिकासँग छलफल हुन्छ। निर्माण ठेक्का पाएको अनकमाउन्टेन जेभी काठमाडौंले ३० करोड ८७ लाख ६२ हजार रुपैयाँमा भवन निर्माण गरेको हो। बागमती प्रदेश सरकारको कृषि मन्त्रालयसँगको सम्झौताअनुसार ९ जेठ २०७८ मा काम सुरु गरेको कम्पनीले जेठ २०८१ भित्र सम्पन्न गर्नुपर्ने थियो। भवनमा अन्डरग्राउन्ड पार्किङको पनि सुविधा छ। यहाँबाट भण्डारण, शीतभण्डार, प्याकिङ, ग्रेडिङ र प्रशोधनजस्ता कार्य गर्न सकिने सचिव भट्टराईले बताए। भवन निर्माण भए पनि उक्त बजारमा जान तरकारी तथा फलफूल व्यापारीहरू भने इच्छुक देखिएका छैनन्।"
पर्यावरणीय कृषिलाई प्राथमिकता,"काठमाडौं : रासायनिक मल र कीटनाशक औषधिको प्रयोगबाट कृषिजन्य उत्पादनलाई अन्त्य गरी प्राङ्गारिक मलको प्रयोग गर्दै पर्यावरणीय कृषिलाई प्राथमिकता दिन सरोकारवालाहरूले जोड दिएका छन्। सरकारले भने नेपालको पर्यावरणीय कृषि मार्गचित्र भर्खरै बनाउँदै छ। राष्ट्रिय कृषक समूह महासंघ, नेपालको संयोजनमा सोमबार आयोजित दिगो र पर्यावरणमैत्री खेतीपाती विषयक संवाद कार्यक्रममा सरोकारवालाले अबको खेती पर्यावरणीयमा आधारित गर्न जोड दिएका हुन्। यसकारण माटो बचाऔं, खेतीपाती सपारौं र किसानलाई उत्थानशील बनाऔं भन्ने नारालाई चरितार्थ गर्न सरोकारवालाले जोड दिएका हुन्। हालसम्म राज्यतर्फबाट रासायनिक मलका लागि अनुदान दिएको तर पर्यावरणीय कृषिका लागि खासै केही नगरेको कृषि तथा पशुपन्छी विकास मन्त्रालयका सहसचिव डारामकृष्ण श्रेष्ठले स्वीकार गरे। रासायनिक मलको प्रयोगले माटो बिग्रिँदै गएकाले अब नेपालको सन्दर्भमा जैविक विविधता बचाउन पनि पर्यावरणीय कृषि जरुरी भएको उनले औंल्याए। यसै क्रममा डा श्रेष्ठले राष्ट्रिय योजना आयोगमा नेपालको पर्यावरणीय कृषि मार्गचित्र बनाउँदै गरेको जानकारी दिए। यो मार्गचित्रले पर्यावरणीय कृषि अगाडि बढाउन मद्दत पुग्ने उनको अपेक्षा छ। यससँगै कृषि विधेयकको पनि तयारी गरिरहेको बताउँदै यसले जैविक विविधतालगायतका विषयलाई समेटने उनले जनाए। यसैगरी नागरिक समाजको तर्फबाट कार्यपत्र प्रस्तुत गर्दै डा सन्तोष श्रेष्ठले पनि पर्यावरणीय कृषि मार्गचित्रका लागि प्राविधिक कमिटी बनेका बताउँदै यसको रणनीतिक लक्ष्यबारे प्रष््याए। उनका अनुसार यो मार्गचित्र सहभागीमूलक बनोस् भन्ने चाहेका छौं। यसको रणनीतिक लक्ष्यअन्तर्गत स्वस्थ पारिस्थितिकीय पद्धतिको विकास गर्ने, पर्यावरणीयमैत्री उत्पादनको स्रोत र साधनको सुनिश्चितता गर्ने, पोषिला स्वास्थ्य आहार प्रवद्र्धन गर्ने र दिगो खाद्य प्रणालीका लागि सुशासन सुदृढीकरण गर्ने भनिएको छ। उनले भने। पर्यावरणीय कृषि एउटा गाउँमा मात्रै गरेर नहुने र यसलाई ठूलो क्षेत्रमा विस्तार गर्न जरुरी भएको समेत उनले औंल्याए। डा श्रेष्ठका अनुसार नेपालमा दिगो कृषि ५ प्रतिशत पनि नभएको र सरकारले ६० प्रतिशत मलमा अनुदान दिँदा पनि खाद्य सुरक्षा सुनिश्चितता हुन नसकेको दुर्भाग्य भएको बताए। यसकारण अब आउने खाद्य प्रणालीको एउटा विकल्प पर्यावरणीय कृषि भएको उनको तर्क छ। गोकर्णेश्वरमा ९ वर्षदेखि पर्यावरणीय कृषिको अभ्यास गरिरहेकी निमा एन्छेन सरकारबाट कुनै सहायता नपाएको तर एकल प्रयासबाट उत्पादन गरिरहेको बताउँछिन्। किसान भएर यस्तो खालको उत्पादन गरेर मात्रै नहुने बजार बिक्रीमा समेत लागि पर्नु परेको उनले सुनाइन्। यसैगरी, भरतपुरमा ३५ वर्षदेखि प्राङ्गारिक मलको उत्पादन गरिरहेका चन्द्रप्रसाद अधिकारी अधिकांशले छिटो आम्दानी गर्ने आशमा रासायनिक मलमै परनिर्भरता भइरहेको र यसले माटो बिगारिरहेको बताए। उनी भन्छन्, प्राङ्गारिक मल हतारमा हुँदैन। धैर्य जरुरी हुन्छ। केही समय रासायनिक मलले बिग्रेको माटोको गुणस्तर सुधार्न लाग्छ। यससँगै सरकारले पनि प्राङ्गारिक खेती गर्नेलाई र रासायनिक मल, विषादी प्रयोग गर्ने किसानलाई एउटै नीति हुनुपर्छ। यस्तै कार्यक्रममा महासंघका निवर्तमान अध्यक्ष नवराज बस्नेतले नेपालको कृषि रासायनिक कि प्राङ्गारिक भनेर राज्य नै स्पष्ट नभएको तर्क गरे।"
प्रि ओपन सेसनमा नेप्से परिसूचक सामान्य अंकले बढ्यो,काठमाडौं : प्रि ओपन सेसनमा नेप्से परिसूचक सामान्य अंकले बढेको छ। नेप्से परिसूचक ०१९ अंकले बढेर २६४०११ विन्दुमा पुगेको हो। यो समयमा २५ स्क्रिप्सको १ हजार ५०२ कित्ता सेयर ६ लाख ६९ हजार १४ रुपैयाँमा खरिदबिक्री भए। कारोबारमा आएका ९ स्टक्सको मूल्य बढ्दा १६ वटाको घट्यो।
नेपालमा धनी गरिबबीच खाडल बढ्दो,"काठमाडौं : नेपाल जीवनस्तर सर्वेक्षण प्रतिवेदनअनुसार गरिबीको रेखामुनिका परिवारको औसत आम्दानी २ लाख ९८ हजार १८ रुपैयाँ छ । गरिबीको रेखामाथि रहेका परिवारको औसत आम्दानी ६ लाख ३ हजार ५५ रुपैयाँ छ । धनी र गरिबीको आम्दानीमा ३ लाख ५ हजार ३७ रुपैयाँको अन्तर छ । नेपाली घरपरिवारको औसत वार्षिक आम्दानी ५ लाख ५१ हजार १४८ रहेको सर्वेक्षण प्रतिवेदनमा छ । गरिबको भन्दा धनीको औसत आम्दानी दोब्बरभन्दा बढी छ । गरिब र धनीबीचको असमानता बढ्दै जानुमा आर्थिक संरचनामा आएको परिवर्तन प्रमुख कारण हो । सेयर बजार, घर जग्गा कारोबारलगायतबाट बैध वा अबैध रूपमा कमाउनेहरू बढिरहेका छन् । त्यसैगरी अर्कोतर्फ रेमिट्यान्सले गरिब र धनीबीचको खाडल झन् बढाइरहेको छ । कृषिमा भएको व्यापक खण्डीकरणले असमानतामा वृद्धि गरेको छ । कर प्रणालीमा त्यस्तै विभेद छ । कर प्रणाली धनीमुखी र गरिब मारा छ । कानुन दुरुपयोग गरेर र छिद्र प्रयोग गरेर अबैध धन आर्जन गर्ने बढिरहेका छन् । यसले गरिब अझ मारमा परेका छन् । पछिल्लो तीन दशकमा परिवारको औसत आम्दानी बढेको सर्वेक्षणले देखाएको छ । सर्वेक्षणअनुसार परिवारको औसत आम्दानी २०५२५३ मा ४३ हजार ७ सय ३२ रुपैयाँ थियो । तीन दशकमा यसले ठूलो फड्को मारेको छ । २०६०६१ मा यो बढेर ८० हजार १ सय ११ रुपैयाँ भयो भने २०६६६७ मा २ लाख २ हजार ३ सय ७४ रुपैयाँ पुग्यो । पछिल्लो तीन दशकको तथ्यांक हेर्दा परिवारको औसत आम्दानी धेरै नै बढेको देखिन्छ । राष्ट्रिय तथ्यांक कार्यालयका निर्देशक ढुण्डिराज लामिछानेले सर्वेक्षणमा गरिब र धनीबीचको खाडल ठूलो देखिएको बताए । धनी अझ धनी र गरिब अझ गरिब भइरहेको देखिएको पनि उनले स्पष्ट पारे । उनका अनुसार कृषि, तलब ज्याला र रेमिट्यान्स नेपालीको मुख्य आम्दानीको स्रोत हो । पछिल्लो समयमा धेरै खेतीयोग्य जमिन बाझै छ । त्यसैले पनि कृषि क्षेत्रमा आम्दानी कम छ । उनले रेमिट्यान्सको धेरै जसो पैसा उपभोग्य वस्तुमा नै खर्च भइरहेको बताए । गरिबले रेमिट्यान्सको ६० प्रतिशत आम्दानी घर खर्चमा खर्चिरहेका उनले उल्लेख गरे । वैदेशिक रोजगारीमा धनीको आम्दानी बढी छ भने गरिबको आम्दानी त्यहाँ पनि कम छ । वैदेशिक रोजगारमा पनि धनीले नै धेरै कमाउँछन् भने गरिबले कम कमाउँछन्, उनले भने । तलब ज्यालामा पनि असमानता देखिएको उनले बताए । तलब ज्यालामा विभेद छ । धनीको तलब ज्याला उच्च छ भने गरिबको तलब ज्याला न्यून छ, उनको भनाइ छ । राष्ट्रिय योजना आयोगका पूर्वउपाध्यक्ष गोविन्दप्रसाद पोखरेलका अनुसार पछिल्लो समयमा नेपालीको आर्थिक बनोटमा आएको परिवर्तनले गरिब र धनीबीचको खाडल बढिरहेको छ । पछिल्लो समय नेपालीको आर्थिक बनोटमा परिवर्तन आएको छ । सेयर बजार, रियल स्टेटलगायत व्यापक विस्तार भएको छ , उनले भने, यसबाट कानुनी छिद्र प्रयोग गरेर अवैध रूपमा कमाउनेहरू माथि उठेका छन् । उनीहरूको आर्थिक हैसियत बढेको छ । उनले कर प्रमाणीमा रहेको विभेदले पनि गरिब र धनीको खाडल बढेको बताए । कर प्रणाली धनीमुखी छ । कर संरचना नै गरिबलाई बोझ गराउने खालको छ । कमाई खानेले कर धेरै तिर्नुपर्छ, उनले भने । अर्थशान्त्री डा डिल्लीराज खनालले सर्वेक्षणमा देखिएभन्दा बढी गरिबी दर हुनुपर्ने टिप्पणी गरे । असमानता जसरी बढिरहेको छ । त्यसले गरिबी अझै बढी हुनु पर्ने हो । सर्वेक्षण अझै छुटेको जस्तो पो छ । यो अवस्थाले सामाजिक न्याय, समाजवाद उन्मुख अर्थव्यवस्था जस्ता विषयमा विरोधाभास देखिएको उनको भनाइ छ । बढी बागमतीमा, कम कर्णालीमा नेपाली घर परिवारको औसत वार्षिक आम्दानी सबैभन्दा बढी बागमती प्रदेशमा छ भने सबैभन्दा कम कर्णाली प्रदेशमा छ । बागमतीपछि गण्डकी, लुम्बिनी र सुदूपश्चिम प्रदेशमा क्रमशः बढ्दै गएको छ । बागमती प्रदेशमा घर परिवारको औसत वार्षिक आम्दानी ७ लाख १८ हजार १ सय १७ रुपैयाँ छ । त्यस्तै गण्डकी प्रदेशमा ६ लाख ५५ हजार ३ सय ६९ रुपैयाँ, लुम्बिनी प्रदेशमा ५ लाख ७६ हजार ४ सय ६७ रुपैयाँ घरपरिवारको औसत वार्षिक आम्दानी छ । त्यस्तै कोशी प्रदेशमा ४ लाख ८६ हजार ९ सय ६९ रुपैयाँ, सुदूरपश्चिम प्रदेशमा ४ लाख २७ हजार ७ सय ४३ रुपैयाँ र कर्णाली प्रदेशमा ३ लाख ९४ हजार ५ सय ४८ रुपैयाँ परिवारको औसत वार्षिक आम्दानी भएको सर्वेक्षणले देखाएको छ । प्रतिव्यक्ति आम्दानी १ लाख ३६ हजार ७ सय ७ रुपैयाँ देशभर प्रतिव्यक्ति आयमा पनि त्यस्तै असमानता देखिएको छ । धनीको आम्दनी उच्च छ भने गरिबको अति न्यून छ । सर्वेक्षणअनुसार नेपालीको प्रतिव्यक्ति आम्दानी १ लाख ३६ हजार ७ सय ७ रुपैयाँ छ । पछिल्लो जीवनस्तर सर्वेक्षणअनुसार पछिल्लो समयमा प्रतिव्यक्ति आम्दानी बढेको देखिएको छ । तीन दशकमा प्रतिव्यक्ति आम्दानी ४१ हजार ६ सय ६५ रुपैयाँबाट बढेर १ लाख ३६ हजार ७ सय ७ रुपैयाँ पुगेको छ । प्रतिव्यक्ति आम्दानी २०५२५३ मा ७ हजार ६ सय ९० रुपैयाँ, २०६०६१ मा १५ हजार १ सय ६२ रुपैयाँ र २०६६६७ मा ४१ हजार ६ सय ५९ रुपैयाँ छ । २० प्रतिशत धनी व्यक्तिको प्रतिव्यक्ति आम्दानी र २० प्रतिशत गरिब व्यक्तिको प्रतिव्यक्ति आम्दानीमा ठूलो अन्तर छ । गरिबको प्रतिव्यक्ति आम्दानी ६१ हजार ३ सय ३५ रुपैयाँ छ भने धनीको प्रतिव्यक्ति आम्दानी २ लाख ५९ हजार ८ सय ६७ रुपैयाँ छ । गरिब व्यक्तिको प्रतिव्यक्ति आम्दानी २०५२५३ मा २ हजार २० रुपैयाँ, २०६०६१ मा ४ हजार ३ रुपैयाँ र २०६६६७ मा १५ हजार ८ सय ८८ रुपैयाँ थियो । गरिबीको रेखामुनि रहेकाको औसत प्रतिव्यक्ति आम्दानी ६१ हजार ३३५ रुपैयाँ छ । तर, अति गरिबको वार्षिक प्रतिव्यक्ति आम्दानी जम्मा ३४ हजार पनि छैन । धनी व्यक्तिको प्रतिव्यक्ति आम्दानी पनि तीन दशकमा धेरै नै बढेको देखिन्छ । २०५२ सालमा १९ हजार ३ सय २५ रुपैयाँ रहेको प्रतिव्यक्ति आम्दानी बढेर हाल २ लाख ५९ हजार ८ सय ६७ रुपैयाँ पुगेको छ । धनी व्यक्तिको प्रतिव्यक्ति आम्दानी २०५२५३ मा १९ हजार ३ सय २५ रुपैयाँ, २०६०६१ मा ४० हजार ४८६ रुपैयाँ र २०६६६७ मा ९४ हजार १ सय ४९ रुपैयाँ थियो । आम्दानीमा कृषिको योगदान घट्दै आम्दानीमा कृषिको योगदान विगत तीन दशकमा घट्दै आएकोे छ । २०५२५३ मा ६१ प्रतिशत परिवारको आम्दानीमा कृषिको योगदान थियो । तर २०७९८० मा आइपुग्दा १६८ प्रतिशतमा झरेको छ । हाल करिब १७ प्रतिशत परिवारको आम्दानीमा मात्रै कृषिको योगदान छ । परिवारको आम्दानीमा कृषिको योगदान घट्दै गएको छ । २०६०६१ मा ४७८ प्रतिशत र २०६६६७ मा २७७ प्रतिशत मात्र थियो । कृषिभन्दा सेवा क्षेत्रमा काम गर्ने कम गरिब कृषि क्षेत्रभन्दा सेवा क्षेत्रमा काम गर्ने मुली भएका परिवार कम गरिब देखिएका छन् । स्वरोजगारीमा रहेका परिवारमुली भएका घरपरिवारहरू तलब ज्याला लिइ काम गर्ने परिवारमुली भएकाको तुलनामा धनी देखिएका छन् । कृषि क्षेत्रमा तलब ज्याल लिई काम गर्ने परिवारमुली भएका परिवारहरू सबैभन्दा गरिब(३७८१प्रतिशत) छन् भने सेवा क्षेत्रमा स्वरोजगारीमा रहेका परिवारमुली भएका परिवारहरू सबैभन्दा कम गरिब (७२६) प्रतिशत देखिएका छन् । परिवारमुली नै बेरोजागर रहेको परिवार, उत्पादन क्षेत्रमा तलब ज्याला लिने गरी काम गर्ने परिवारमुली भएको परिवार र कृषि क्षेत्रमा तलब ज्याला लिइ काम गर्ने परिवारमुली भएका परिवारको गरिबीको दरभन्दा गरिब रहेको छ । कुन क्षेत्रको रोजगारीमा कति योगदान ? जीवनस्तर सर्वेक्षणअनुसार पछिल्लो समयमा परिवारको औसत आम्दानीमा १६८ प्रतिशत मात्रै कृषि क्षेत्रको योगदान छ । निर्भरमुखी कृषि प्रणालीमा नै वितृष्णा बढ्दै गएको हो । तीन दशकअघि ६१ प्रतिशत घरपरिवारको आम्दानीको स्रोत कृषि थियो । अझै पनि २०८ प्रतिशत गरिब परिवारको आम्दानीको स्रोत कृषि हो । कृषिमा आधुनीकरण र व्यवसायीकरण नहुँदा धनी परिवारले त अझ धेरै कृषि पेसा छोड्दै गएका छन् । १६० प्रतिशत धनी परिवारको आम्दानीको स्रोत कृषि रहेको जीवनस्तर सर्वेक्षण प्रतिवेदनमा छ । प्रतिवेदनअनुसार ३३१ प्रतिशत परिवारको आम्दानीको स्रोत तलब ज्याला हो । ३७७ प्रतिशत गरिब परिवारको आम्दानीको स्रोत तलब ज्याला छ भने ३२२ प्रतिशत धनी वर्गको आम्दानीको स्रोत तलब भएको जीवनस्तर सर्वेक्षण प्रतिवेदनमा उल्लेख छ । तर, आम्दानीको अनुपात धनीको तुलनामा गरिबको अति न्यून रहेको पाइएको राष्ट्रिय तथ्यांक कार्यालयका निर्देशक लामिछानेले बताए । धनी वर्गको ज्याला उच्च छ, गरिब वर्गको न्यून छ, उनले भने, त्यसले पनि गरिबीको खाडल बढाएको छ । सर्वेक्षणअनुसार नेपाली घर परिवारको आम्दानीको ठूलो स्रोत रेमिट्यान्स हो । १६५ प्रतिशत घर परिवार रेमिट्यान्समा निर्भर छन् । त्यसमध्ये १४ प्रतिशत गरिब परिवारको आम्दानी रेमिट्यान्स हो भने १७० प्रतिशत गैरगरिब परिवारको आम्दानी रेमिट्यान्सबाट आउँछ । धनीहरू नै धेरै वैदेशिक रोजगारीमा छन् । वैदेशिक रोजगारीमा जानसमेत ठूलो खर्च लाग्ने भएका कारण धनी परिवारका सदस्य नै बढी देखिएका हुन् । रेमिट्यान्स पनि धनी परिवारले धेरै ल्याएको देखिएको छ । निर्देशक लामिछाने पनि रेमिट्यान्स धनीले धेरै र गरिबले थोरै ल्याउने गरेको भेटिएको बताउँछन् । परिवारमुलीको शिक्षाको स्तर र गरिबीलाई अध्ययन गर्दा हासिल गरेको शिक्षाको स्तर जति बढ्दै गयो गरिबी पनि घट्दै गएको देखिएको छ । परिवारमुली निरक्षर भएकाको गरिबी दर ३२३२ छ भने स्नातक वा सोभन्दा माथि पढेकाको गरिबी दर ०४४ प्रतिशत छ । नेपालमा कस्तालाई गरिबी भनिन्छ ? प्रतिवर्ष प्रतिव्यक्ति जम्मा ७२,९०८ रुपैयाँभन्दा कम खर्च गर्ने व्यक्तिलाई गरिबअन्तर्गत वर्गीकरण गरिएको छ । गरिबीको नयाँ रेखाअनुसार नेपालमा करिब २०२७ प्रतिशत जनसंख्या गरिबीको रेखामुनि छन् । गरिबी दर परिवारमुली पुरुष भएको परिवारमा २०२७ प्रतिशत र महिला भएकोमा २०२८ प्रतिशत छ । गरिबीको दर सहरी क्षेत्रमा १८३४ प्रतिशत छ भने ग्रामीण क्षेत्रमा २४६६ प्रतिशत छ । गरिब र धनीबीचको असमानता बढ्दै जानुमा आर्थिक संरचनामा आएको परिवर्तन प्रमुख कारण हो। कृषिमा भएको व्यापक खण्डीकरणले असमानतामा वृद्घि गरेको छ। कर प्रणाली धनीमुखी र गरिब मारा छ। कृषि, तलब ज्याला र रेमिट्यान्स नेपालीको मुख्य आम्दानीको स्रोत हो। रेमिट्यान्सको धेरै जसो पैसा उपभोग्य वस्तुमा नै खर्च तीन दशकमा प्रतिव्यक्ति आम्दानी ४१ हजार ६ सय ६५ रुपैयाँबाट बढेर १ लाख ३६ हजार ७ सय ७ रुपैयाँ पुगेको छ। हालको जनसंख्याको आधारमा नेपालमा करिब ६० लाख(५९,११,६६०) मानिस गरिबीको रेखामुनि छन् । २०७८ को राष्ट्रिय जनगणनाअनुसार नेपालको हालको जनसंख्या २,९१,६४,५७८ छ । घरपरिवारको उपभोगमा भएको उल्लेख्य सुधार, राजनीतिक र प्रशासनिक क्षेत्रमा भएका परिवार तथा मध्यम आय भएको राष्ट्रमा स्तरोन्नति हुने नेपालको आकांक्षा जस्ता कारणले हालको नयाँ गरिबीका रेखा कायम गरी गरिबी मापन गर्नु आवश्यक रहेको सुझाव पनि जीवनस्तर सर्वेक्षण प्रतिवेदनमा दिइएको छ । नेपाली शब्दकोषले गरीबको परिभाषा निर्धन, दीन हीन, दुःखी भनी गरेको छ । गरिबीलाईगरिब हुनुको भाव, दिनता, निर्धनता भनेर परिभाषित गरेको छ । आधारभूत आवश्यकता पूरा गर्न नसक्नु पनि गरिबी हो । आर्थिक, सामाजिक, सांस्कृतिक, राजनीतिक एवं मानव विकासको अवसरबाट पछि परेका व्यक्ति गरिब हो भने गरिबले भोक्नु परेको कष्टप्रद अवस्था गरिबी हो । गरिबीका कारण वाञ्चितीकरणको अवस्था, जोखिमपूर्ण अवस्था, अशक्तता तथा शक्तिहीनता, शारीरिक कमजोरी, एक्लोपनालगायत अवस्था भोग्नुपर्छ । निरपेक्ष र सापेक्ष गरिबी विभाजन गरिएको छ । आधारभूत आवश्यकता पूरा गर्न नसकेको अवस्था निरपेक्ष गरिबी हो । निरपेक्ष गरिबी बढ्दा देशमा गरिबी बढ्छ र घट्दा गरिबी घट्छ । आधारभूत आवश्यकता पूरा गर्न सकेको अवस्था सापेक्ष गरिबी हो । नेपालमा २०५२५३ सालबाट जीवनस्तर मापनसम्बन्धी तथ्यांक संकलन कार्य थालनी भएको हो । यो सर्वेक्षणबाट गरिबीसँग सम्बन्धित वस्तुगत तथ्यांक प्राप्त भएको राष्ट्रिय तथ्यांक कार्यालयले जनाएको छ । यस्ता तथ्यांक सरकार तथा गैरसरकारी निकाय, शोधकर्ता, सर्वसाधारण तथा अन्तर्राष्ट्रिय विकास साझेदारसमुदायसमेतलाई उपयोगी हुन पुगेको थियो । पहिलो पटक गरिएको सर्वेक्षणको नतिजा उपयोगिताको कारणले २०६०६१ मा दोस्रो, २०६६६७ मा तेस्रो र २०७८७९ मा चौथो जीवनस्तर सर्वेक्षण सम्पन्न गरिएका थिए । गोविन्दप्रसाद पोखरेल, पूर्वउपाध्यक्ष, राष्ट्रिय योजना आयोग पछिल्लो समयमा नेपालीको आर्थिक बनोटमा परिवर्तन आएको छ । सेयर बजार, रियल स्टेट लगायतको व्यापक विस्तार भएको छ । यसबाट कानुनी छिद्र प्रयोग गरेर अवैध रूपमा कमाउनेहरू माथि उठेका छन् । उनीहरूको आर्थिक हैसियत बढेको छ । करप्रणाली धनीमुखी छ । कर संरचना नै गरिबलाई बोझ गराउने खालको छ । कमाई खानेले कर धेरै तिर्नुपर्छ । आर्थिक सुशासन छैन । कृषिमा खण्डीकरण भएको छ । कृषिबाट कमाउन सक्ने अवस्था छैन । जसले गर्दा गरिबीको रेखा दरमा सुधार भएपनि गरिब धनीबीचको खाडल झन् बढेको छ । डा डिल्लीराज खनाल, अर्थशास्त्री सर्वेक्षणमा देखिएभन्दा बढी गरिबी दर हुनुपर्ने हो । असमानता जसरी बढिरहेको छ । त्यसले गरिबी अझै बढी हुनुपर्ने देखिन्छ । सर्वेक्षण अझै छुटेको जस्तो पो छ । यो अवस्थाले सामाजिक न्याय, समाजवाद उन्मुख अर्थव्यवस्था जस्ता विषयमा विरोधाभास देखिएको छ । ढुण्डिराज लामिछाने, निर्देशक, राष्ट्रिय तथ्यांक कार्यालय सर्वेक्षणमा गरिब र धनीबीचको खाडल ठूलो देखिएको छ । सबैभन्दा गरिब २० प्रतिशत र सबैभन्दा धनी २० प्रतिशत सर्वेक्षणमा समावेश गरिएको छ । रेमिट्यान्सको पैसा उपभोगमा नै खर्च भएको छ । गरिबले रेमिट्यान्सको ६० प्रतिशत आम्दानी घर खर्चमा खर्चिरहेका छन् । वैदेशिक रोजगारीमा धनीको आम्दानी बढी छ भने गरिबको आम्दानी त्यहाँ पनि कम छ । वैदेशिक रोजगारमा धनीले धेरै नै कमाउँछन् भने गरिबले कम कमाउँछन् । कृषि क्षेत्रको आम्दानी पनि कम छ । पछिल्लो समयमा २५ प्रतिशत खेतीयोग्य जमिन बाझै छ । तलब ज्यालामा विभेद छ । धनीको ज्याला उच्च छ । गरिबको न्यूनभन्दा न्यून छ ।"

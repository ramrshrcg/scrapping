शीर्षक,विवरण
असुरक्षित वैदेशिक रोजगार,"नेपालको श्रमबजारमा वार्षिक करिब पाँच लाख युवा कामको खोजीमा बजार प्रवेश गर्छन्। आन्तरिक श्रम बजारमा पर्याप्त मात्रामा रोजगारीका अवसर नहुँदा दैनिक सरदार दुई हजारभन्दा बढी सक्रिय जनशक्ति कामको खोजीमा बिदेसिने गरेका छन्। स्वदेशमै रोजगारीसँग सम्बन्धित नीतिलाई प्रभावकारी रूपमा कार्यान्वयन गर्न नसक्दा वैदेशिक रोजगारीमा जाने युवाको संख्या दिन प्रतिदिन बढ्दै गएको छ। नेपालबाट विभिन्न १ सय ११ देशमा संस्थागत रूपमा कामदार जाने गरेका छन्। तथापी, व्यक्तिगत रूपमा भने विश्वका करिब १ सय ७८ मुलुकमा नेपाली जाने गरेको सरकारी तथ्यांक छ। मुलुकबाट युवा बिदेसिन थालेको धेरै समय भयो तर पनि सरकारले आव २०६५६६ बाट मात्र यसको आधिकारिक तथ्यांक राख्न सुरु गरेको देखिन्छ। नेपाल राष्ट्र बैंकको तथ्यांकअनुसार डेढ दशकको अवधिमा करिब ८४६६ खर्ब रुपैयाँ रेमिट्यान्स मुलुकमा भित्रिएको छ। यसै अवधिमा वैदेशिक रोजगार विभागबाट श्रमस्वीकृति लिएर ५० लाखभन्दा बढी नेपाली कामको खोजीमा विदेश गएका छन्। सुरक्षित भविष्यको खोजीमा बिदेसिएका नेपाली भने आफैं सुरक्षित नरहेका विभिन्न अध्ययनले देखाएका छन्। वैदेशिक रोजगार बोर्डका अनुसार पछिल्लो १५ वर्षमा खाडी र मलेसियामा मात्र कम्तीमा ११ हजार ७ सय ६० जना नेपालीले ज्यान गुमाएका छन्। श्रम गन्तव्य मुलुकमा ज्यान गुमाउनेमध्ये १२६९ प्रतिशतको सडक दुर्घटनामा, ६५९ प्रतिशतको कार्यस्थलमै र १९६ प्रतिशतको हृदयघात र मुटुजन्य रोगबाट भएको जनाइएको छ। यसैगरी, १११८ प्रतिशतले आत्महत्या गरेका, १८९ प्रतिशतको कोभिडबाट, १९७९ प्रतिशतको प्राकृतिक रूपमा र २८२३ प्रतिशतको अन्य कारणले मृत्यु भएको बताइएको छ। खाडी मुलुकमा अत्यधिक काम र चर्को गर्मीका कारण श्रमिकको हृदयघात र मुटुजन्य रोगबाट मृत्युको परिमाण धेरै हुने गरेको बताइन्छ। सन् २०१९ मा कार्डियोलोजी जर्नलमा प्रकाशित एक अध्ययनअनुसार कतारमा नेपाली श्रमिकको मृत्युको मुख्य कारक तत्वका रूपमा अत्यधिक गर्मीलाई मानिएको छ। वैदेशिक रोजगार विभागका अनुसार गत आव २०८०८१ मा श्रम स्वीकृति लिएर ७ लाख ४१ हजार २९७ नेपाली विश्वभरका १४९ मुलुकमा रोजगारीका लागि गएको जनाएको छ। सोही अवधिमा १ हजार ३४६ जना नेपाली श्रमिकले ज्यान गुमाएका छन्। जसमध्ये ४४ जना नेपालीले कार्यस्थल दुर्घटनाबाट ज्यान गुमाएका छन्। यस्तै, हृदयघातबाट १ सय ८९, सडक दुर्घटनाबाट १ सय ३५, प्राकृतिक मृत्यु २ सय १०, आत्महत्याका कारण ३० र बिरामी परेर ४७ जनाको मृत्यु भएको जनाएको छ। २८ जना क्यान्सर, ७ जना हत्या, ७ कोभिडबाट, २ सय ८७ विभिन्न रोगबाट, ८७ अन्य कारण र ५४ जना श्रमिकको मृत्युको कारण अहिलेसम्म नखुलेको बताइएको छ। विगतका तथ्यांक हेर्दा बर्सेनि वैदेशिक रोजगारमा गएका एक हजारभन्दा बढी श्रमिकको अकालमा ज्यान गुमाएको देखिन्छ। यतिमात्र होइन, विभिन्न कारणले अंगभंग भएका, अशक्त बनेका तथा दीर्घरोग बोकेर आएका श्रमिकको संख्या पनि कम छैन। यसरी ज्यान गुमाएका र अशक्त भएका अधिकांश श्रमिक तथा उनीहरूका परिवारले भने उचित क्षतिपूर्ति प्राप्त गर्न सकिरहेका छैनन्। अहिलेसम्म ज्यान गुमाउनेका परिवारमध्ये करिब २० प्रतिशतले मात्र क्षतिपूर्ति प्राप्त गरेको तथ्यांक बाहिरिएको छ। अन्य भने यसबाट समेत वञ्चित भएका छन्। रोजगारीका बखत अशक्त एवं दीर्घरोगी बनेका श्रमिकको हालत पनि दयनीय छ। यता सरकारलाई भने रेमिट्यान्स प्राप्त गर्दासम्म श्रमिकलाई सम्झने त्यसपछि भुल्ने गरेको आरोप लाग्न थालेको छ। मुलुकभित्र रोजगारीका अवसर नपाएर बिदेसिएका नेपालीको सुरक्षाका विषयमा सरकार गम्भीर देखिँदैन। वैदेशिक रोजगार विभागले श्रम स्वीकृति दिनमा मात्र ध्यान दिने गरेको देखिन्छ। श्रमिकहरूलाई विदेश पठाएपछि विभाग आफ्नो जिम्मेवारीबाट उम्किएको जस्तो व्यवहार गरेको छ। सरकारले रेमिट्यान्स पठाएका श्रमिकहरूका बारेमा मात्र बेवास्था गरेको छैन। उनीहरूले पठाएको रेमिट्यान्स रकमलाई समेत उचित परिचालन गर्न सकेको देखिँदैन। रेमिट्यान्स परिचालनका लागि कुनै ठोस रणनीति नबनेका कारण भित्रिएको अधिकांश रकम अनुत्पादक क्षेत्रमा उपयोग भएको हुने गरेको पाइएको छ। राष्ट्रिय तथ्यांक कार्यालयले केही समय पहिले सार्वजनिक गरेको जीवनस्तर सर्वेक्षणले नेपालमा घरपरिवारले प्राप्त गर्ने रेमिट्यान्समध्ये ७२४ प्रतिशत दैनिक उपभोगमा मात्रै प्रयोग गर्दै आएको जनाएको छ। यसैगरी, रेमिट्यान्सको १५८ प्रतिशत ऋण भुक्तानीमा, ४६ प्रतिशत स्वदेशमै अध्ययनका लागि, ०६ प्रतिशत वैदेशिक अध्ययनका लागि, १२ प्रतिशत पुँजी निर्माणमा, ०४ प्रतिशत व्यवसाय वा लगानीमा, १९ प्रतिशत घरजग्गा तथा टिकाउयोग्य सम्पत्तिमा, १९ प्रतिशत बचत र १२ प्रतिशत अन्य क्षेत्रमा उपयोग गर्दै आएको सर्वेक्षणले औंल्याएको छ। यसबाट के प्रष्ट हुन्छ भने मुलुकभित्र भित्रिएको रेमिट्यान्स आम्दानी उपभोग र अन्य अनुत्पादक क्षेत्रमा मात्र खर्च हुने गरेको छ। रेमिट्यान्स आम्दानीको उचित परिचालन नहुँदा वैदेशिक रोजगारीबाट फर्केका श्रमिकको आर्थिक स्थिति समेत जोखिममा छ। प्रवासी नेपाली समन्वय समितिको एक अध्ययनले वैदेशिक रोजगारीबाट नेपाल फर्किएका आप्रवासी कामदारमध्ये ३७६ प्रतिशत निर्वाहमुखी कृषिमा संलग्न रहेका र १६५ प्रतिशत बेरोजगार रहेको बताएको छ। उक्त अध्ययनमा ८० प्रतिशत आप्रवासी कामदार आफ्नो आप्रवासनका लागि ऋणमा भर पर्ने गरेको देखाएको छ। वैदेशिक रोजगारीबाट फर्किएका ७२ प्रतिशत श्रमिकले वैदेशिक रोजगारीको क्रममा बचत गर्न सक्षम नभएको अध्ययनमा उल्लेख छ। यही तथ्यांकको आधारमा वैदेशिक रोजगारीबाट फर्केर आएका आप्रवासी श्रमिकहरू झन् धेरै आर्थिक जोखिममा रहेको निष्कर्ष अध्ययन प्रतिवेदनले निकालेको छ। नेपाल सरकारले वैदेशिक रोजगारीबाट फर्किएका नेपाली आप्रवासी श्रमिकले वैदेशिक रोजगारीका क्रममा आर्जन गरेको सीप, पुँजी तथा अनुभव नेपालमै उपयोग गर्न विभिन्न आर्थिक तथा मनोसामाजिक पुनः एकीकरण कार्यक्रम सञ्चालन गरेको बताए पनि यो कार्यक्रम प्रभाकारी रूपमा अगाडि बढेको देखिँदैन। समितिको अध्ययनमा वैदेशिक रोजगारीबाट फर्किएका ९२ प्रतिशत आप्रवासी श्रमिकले आर्जित सीप देशमा प्रयोग गरेका भए पनि करिब ३३ प्रतिशत श्रमिकले विदेशमा सिकेको सीप नेपालको श्रम बजारसँग सान्दर्भिक नभएको बताएका छन्। २० प्रतिशत श्रमिकले नेपाली श्रम बजार अथवा स्थानीय श्रम बजारमा समान काम उपलब्ध नभएको र ११ प्रतिशतले प्राविधिक भिन्नताका कारण आफूले सिकेको सीप नेपालमा उपयोग गर्न नसकेको जनाइएको छ। यसको असर अहिले क्षणिक देखिए पनि भविष्यमा भयाभव हुन सक्ने अनुमान लगाउन सकिन्छ। रेमिट्यान्सको आप्रवाहमा भएको वृद्धिले मुलुकको अर्थतन्त्र चलायमान बनाउन सहज भएको छ। रेमिट्यान्समा भएको वृद्धिसँगै विदेशी मुद्राको सञ्चितिले मुलुकमा वस्तु आयातमा समस्या नभएको भन्दै सरकार ढुक्क देखिन्छ। शोधनान्तर स्थितिमा आएको सुधारले अर्थतन्त्र जोखिमरहित भएको दावी सरकारले गर्ने गरेको छ। रेमिट्यान्सबाट प्राप्त आम्दानीको सदुपयोग गरी मुलुकको आन्तरिक उत्पादन कसरी बढाउन सकिन्छ भन्ने बहस अहिलेसम्म चलेको देखिँदैन। एकातिर स्वदेशमा रोजगारीको सिर्जना गर्न नसकिरहेको अवस्थामा युवाहरू विदेश गएकाले सरकार ठूलो जिम्मेवारीबाट मुक्त भएको महसुस गरेको छ भने अर्कोतर्फ कुनै कडा मेहनतबिना महिनैपिच्छे खर्बौं रुपैयाँ मुलुक भित्रिएकाले सरकारलाई हाइसन्चो भएको छ। तर, सरकारले के हेक्का राख्नुपर्छ भने रेमिट्यान्स सहज र सजिलो तरिकाबाट भित्रिएको छैन। हजारौं श्रमिकको बलिदानको फल हो रेमिट्यान्स। उनीहरूको बलिदानलाई उचित सम्मान गर्नु जरुरी छ। यसका लागि सरकारले वैदेशिक रोजगारमा रहेका र स्वदेश फर्केका श्रमिकहरूको आर्थिक एवं सामाजिक सुरक्षाको प्रत्याभूति दिनुपर्ने आवश्यकता देखिन्छ। यसैगरी रेमिट्यान्सलाई स्थायी आम्दानीको स्रोतको रूपमा लिन सकिँदैन। मुलुकमा अहिलेकै गतिमा रेमिट्यान्सको आप्रवाह सधैंभरि भैरहने कुनै प्रत्याभूति गर्न सकिँदैन। किनभने, रेमिट्यान्स आम्दानी हाम्रो बसमा हुँदैन। यसको गतिलो उदाहरण सन् २०१९ मा देखिएको कोभिड महामारी र यसले राष्ट्रिय तथा अन्तर्राष्ट्रिय अर्थतन्त्रमा पुयाएको प्रतिकूल असरलाई लिन सकिन्छ। उक्त समयमा रेमिट्यान्स आम्दानीमा आएको गिरावटले मुलुकको समग्र आर्थिक अवस्था नाजुक बन्न पुगेको थियो। यो घटनालाई सरकारले भुल्नु हँुदैन। यसैकारण प्राप्त रेमिट्यान्सको उचित उपयोग गर्दै मुलुकभित्रै रोजगारीका अवसरहरूको सिर्जना गर्न सकेको खण्डमा मात्र वैदेशिक रोजगारमा ज्यान गुमाएका, अंगभंग भएका एवं अशक्त श्रमिकप्रति उचित सम्मान भएको ठहर्ने छ।"
आङ खस्ने समस्यामा दोषी को ?,"पहाडी जिल्लाका महिलाको पीडा आजसम्म घट्न सकेको छैन। सुदूरपश्चिमका महिला देशको अन्य भागका महिलाभन्दा बढी पीडित छन्। सामाजिक संरचना पितृसत्तामा आधारित रहेको यथार्थ महिलाले दोस्रो दर्जाको नागरिकसरह व्यवहार पाउनुले स्पष्ट पार्छ। महिलाको मानव अधिकारमध्ये प्रजनन स्वास्थ्यको अधिकार संविधानको मौलिक हकमा उल्लेख छ। तर, पनि यी जिल्लाका ग्रामीण भेगका महिला स्वास्थ्यसम्बन्धी विभिन्न समस्या भोग्न बाध्य छन्। महिलाका तमाम समस्यामध्ये अति जटिल र संवेदनशील हो, पाठेघर खस्ने समस्या। पाठेघर खस्नुअघिको हेलचक्र्याइँ र पाठेघर खसिसकेपछि उचित उपचार नपाउनाले महिला पीडित रहेको छर्लङ हुन्छ। पाठेघर खस्ने समस्याले महिलाको प्रजनन स्वास्थ्यमा प्रत्यक्ष असर पार्नुका साथै सामाजिक, शारीरिक र पारिवारिक दाम्पत्य जीवनसँगै भावनात्मक विकार पैदा हुन्छ। यसरी, जीवन नै निरर्थकतामा परिणत भएका थुपै्र उदारण हाम्रा सामु छन्। बझाङ देउलीकोट गाविसकी ५५ वर्षीया पवि पुजारा (नाम परिवर्तन)को पाठेघर खसेको २२ वर्ष भयो। उनका १ छोरा, २ छोरी छन्। उनको पहिलो बच्चामै पाठेघर खसेको हो। सुरुमा उनको पाठेघर अलिकति मात्र खसेको थियो। बर्सेनि बच्चा पाउँदा, उचित खानपान र आराम नपाउँदा उनको पाठेघर पूरै खस्यो। पहिला उनले छोरी पाइन्। भन्छिन्, छोरो होला भन्ने सोचेको छोरी नै भई। बोझिलो काम गर्दा पाठेघर खस्यो। पाठेघर खस्दा धेरै दुःख भयो उनलाई तर पीडाभन्दा पनि लाज ठूलो हुने। अपमानित हुन्छु कि भनेर उनले श्रीमान्लाई पनि भनिनन् कैयौं समय। बझाङ कोटभैरवकी ४४ वर्षीया मन्जु भण्डारी (नाम परिवर्तन)को समस्या सुन्दै कहालीलाग्दो छ। भन्छिन् ३ बच्चाको असुरक्षित गर्भपतन गराउँदा पाठेघर खस्यो। ५ छोरा र २ छोरी जम्मा ७ सन्तान छन्। इच्छा त थोरै सन्तान मात्र जन्माउने थियो, तर सुरुमा छोरीमात्र जन्मी र छोरोको आशामा धेरै सन्तान जन्मन पुगे। अप्रेसन गर्न श्रीमान्ले मान्नु भएन र परिवार नियोजनका अस्थायी साधन पनि प्रयोग नगर्दा नचाहँदा नचाहँदै यस्तो भयोे। गाउँघरको जडिबुटी प्रयोग गरीे तीनवटा बच्चा गर्भपतन गरे। दोस्रो बच्चा गर्भपतन गराउन स्वास्थ्यचौकी गएँ, तर पैसा लाग्ने भनेका कारण तीनवटै बच्चाको गर्भपतन पाठेघरमा आफैं जडिबुटी राखेर गराएँ, उनको भनाइ छ। यसरी परम्परागत शैलीमा असुरक्षित गर्भपतन गर्ने महिलाको संख्या प्रशस्त भेटिन्छ। सुरक्षित गर्भपतन गराउने कानुनी व्यवस्था हुँदाहँुदै कतिपय महिलामा कानुनी सेवाका बारेमा जानकारी नहुँदा समस्या भोगिरहेका छन्। कतिपय महिला आफ्नै हेलचेक्र्याइँका कारणले मृत्युको मुखमा पुग्न बाध्य छन्। गाउँघरमा अझै पनि असुरक्षित गर्भपतन गराउँदा अत्यधिक रक्तश्राव हुने, पाठेघरमा घाउ भई क्यान्सरसम्म हुने, पाठेघर खस्ने, तल्लो पेट दुख्ने, अकालमा मृत्यु हुने र बाँझोपनकोे सम्भावना हुन्छ। असुरक्षित गर्भपतन गराउँदा हुने जोखिमका बारेमा पर्याप्त जानकारी नहुनु र सुरक्षित गर्भपतन गराउने सेवामा महिलाको सहज पहुँच नभएका कारण अझै महिला असुरक्षित गर्भपतन गराइराखेका छन्। महिलाको पाठेघर खस्नुका कारणमध्ये असुरक्षित गर्भपतन एक हो। बाजुरा मार्तडीकीे रानी खड्का (नाम परिवर्तन)को कथा अझ मार्मिक छ। छोराको आशामा धेरै बच्चा जन्मिए। १४ वर्षमा विवाह भयो। १५ वर्षमा छोरी पाइन्। १० बच्चा पाइन्, ७ को निधन भयो। पाँचौं बच्चामा पाठेघर खस्यो। श्रीमान्ले उनको समस्या बुझेनन्। सन्तानलाई पढाउन सक्ने अवस्था छैन। सानै उमेरमा बच्चा जन्माउनु परेको र बच्चा पाइसकेपछि पनि उचित आराम र राम्रो खानपान नपाएकाले पाठेघर खसेको उनको भनाइ छ। हिँड्डुल गर्न गाह्रो, अलिकति काम गर्दा पनि ढाड दुख्ने, दिसापिसाब गर्न गाह्रो हुने, के गर्ने ? जति पीडा भए पनि काम नगरी खान पुग्दैन, उनी भन्छिन्। यस्तै दुःखदायी कथा छ अछाम सिउडी गाविसकी जुना साउद (नाम परिवर्तन) को। जुनाका तीन छोरा छन्। पहिलो बच्चापछि उनको पाठेघर खसेको अहिले २५ वर्ष भयो। सुत्केरी अगाडि र पछि आराम र खानपानमा ध्यान दिनुपर्छ भन्ने चेतनाको कमीका कारण उनको पाठेघर खसेको हो। सुत्केरी भएको १० दिनमै ओखलमा धान कुट्नु पर्दा पाठेघर खसेको उनको भनाइ छ। २०६६ फागुनमा जाँच गराउँदा उनलाई अप्रेसन गर्न जान सल्लाह दिइयो। शल्यक्रियाका लागि लाग्ने खर्च एउटा संस्थाले ब्यहोर्ने भनिए पनि सँगै जाने साथी कोही नभएका कारणले जान पाइनन् उनी। हुनतः उनका छोरा, बुहारी र श्रीमान् छन् तर १२ छोरा १३ नाति, घरको काम महिला माथि भने झैं छ। अछाम साँफेबगर नगरपालिका१२ खप्तडकी ५० वर्षीया पार्वती विकको पनि यस्तै दर्दनाक कथा छ। पाठेघर खसेर हिँड्डुल गर्नै गाह्रो छ। श्रीमान् छैन, छोरो नोकरीको सिलसिलामा भारतमा छ। पोहोर साल छोराले औषधि गर्दिएला भन्ने थियो उनलाई। त्यही आशमा भारत पुगिन् तर छोराले अप्रेसन गरिदिएन। रुँदै घर फर्किइन् उनी। अछामको बयालपाटा पनि पुगिन्, उताबाट पनि त्यसको उपचार हुँदैन, धनगढी या नेपालगन्ज जानुपर्छ भने। उनीसँग त पैसा पनि थिएन। कसरी उपचार गरून् ? पाठेघर खसेर महिलालाई समस्या हुँदाहुँदै पनि समाज र परिवारबाट अपहेलित भइन्छ कि भनेर कसैलाई नभनेर लुकाएर राख्ने परम्पराले गर्दा यो समस्या जटिल बन्दै गएको हो। ग्रामीण क्षेत्रमा यसरी पाठेघर खसेर मरणतुल्य हँुदाहँुदै पनि घरको सम्पूर्ण काम गर्नुपर्दा महिलाको स्वास्थ्य स्थिति झन् नाजुक बन्दै गइरहेको छ। सदियौंदेखि समाजमा जकडिएको देखिने र नदेखिने महिनावारी विभेदले निर्माण र सबलीकरण गरेको पितृसत्तात्मक समाजका कारण महिला अनेक समस्या व्यहोर्न बाध्य भएको देखिन्छ। सानै उमेरमा विवाह हुनु, सानै उमेरमा बच्चा जन्मिनु, छोराको आशामा धेरै छोरी जन्मिनु, जन्मान्तर पनि छोटो हुनु, गर्भवती समयमा राम्रो खानपान नहुनु, सुत्केरीको १०१५ दिनमै ओखलमा धान कुट्नुपर्ने लगायत बोझिला घरायसी कार्यले महिलामा धेरै समस्या देखिएको र बढेको पाइन्छ। दक्ष स्वास्थ्यकर्मीद्वारा सुत्केरी नगराउनु र अन्य घरेलु हिंसाका कारण महिलाको पाठेघर खसेको पाइन्छ। समाजमा अन्य महिलाको पनि पाठेघर खसेको छ। यो समस्या सबैमा छ मेरो पनि यस्तै त हो भनेर कसैलाई पनि नभनी लुकाउने कारणले मूलतः महिलाहरू सदियांैदेखि पीडित बन्दै आएको देखिन्छ। महिलालाई बच्चा पाउने र काम गर्ने मेसिनको रूपमा मात्र हेरिएको छ। महिलाको पाठेघर खस्नु एउटा संवेदनशील र जटिल समस्या हो। हिमाल, तराई, पहाड जता पनि यो समस्या छ। महिला स्वास्थ्यको अधिकार र पाठेघर खस्ने सवाललाई गम्भीर रूपमा लिई चेतना जगाए मात्र पाठेघर खस्नेको संख्यामा कमी आउने छ। अन्यथा महिला स्वास्थ्यको बिग्रँदो स्थिति देशले ब्यहोर्नु पर्ने छ। यसले विकासको गतिलाई समेत असर पार्ने छ। अतः राज्यले यस सवाललाई सरकारी नीतिमा पारेर शल्यक्रियात्मक उपचारका साथै पाठेघर खस्न नदिने प्रभावकारी उपाय अपनाउन जरुरी छ।"
निर्माण व्यवसायीको भुक्तानी कहिले ?,"मुलुकका दुई ठूला दल कांग्रेस र एमाले मिलेर दुईतिहाइको सरकार गठन भएको छ। सरकारप्रति नागरिकका आशा र अपेक्षा धेरै छन्। तर, मुलुकको अर्थतन्त्र चलायमान छैन। सबैजसो क्षेत्र प्रभावित छन्। सबैभन्दा ठूलो लगानी रहेको निर्माण क्षेत्र पनि धराशायी बन्दै गएको छ। अधिकांश निर्माण व्यवसायी बैंकको कालोसूचीमा परेका छन्। आयोजना समयमै नसकिएर कालोसूचीमा पर्ने त छँदै छन्, समयमै किस्ता र ब्याज तिर्न नसक्दा कालोसूचीमा पर्नेहरू पनि उत्तिकै छन्। भुक्तानी नियमित नहुँदा बैंकको किस्ता र ब्याज तिर्न समस्या परेको हो। त्यसैले निर्माण व्यवसायीलाई दिनुपर्ने बाँकी रकम सरकारले अविलम्ब भुक्तानी गर्नुपर्छ। मुलुकको अर्थतन्त्रलाई चलायमान बनाउनुपर्छ। भुक्तानी प्रणालीले अर्थतन्त्र चलायमान बनाउँथ्यो। समग्र निर्माण व्यवसाय सरकारकै ठेक्कामा आश्रित छन्। काम मात्रै भएर भएन। त्यसको भुक्तानी पनि हुनुपर्छ। यस्ता कुराले बैंक र श्रमिकलाई प्रत्यक्ष रूपमा असर गर्छ। यसलाई सरकारले छिटो सम्बोधन गर्न आवश्यक छ। मन्त्रिपरिषद्बाट निर्णय गराएको खण्डमा यो समस्या समाधान हुन्छ। यसका लागि नेपाल निर्माण व्यवसायी महासंघले पहल गरिरहेको छ। तर, विगतमा सरकारी संयन्त्रले नै यसलाई गम्भीरतापूर्वक नलिएका कारण निर्माण व्यवसायीका समस्या समाधान नभएका हुन्। कर्णाली जस्तो ग्रामीण भेगमा काम गर्ने निर्माण व्यवसायीहरूको समस्या प्रतिसरकारको विशेष ध्यान जान जरुरी छ। विकास निर्माण सुस्त हुनुमा निर्माण व्यवसायीका मात्र कमजोरी छैनन्। सरकारी कर्मचारी र निर्माणमा आयोजनाका लागि छानिने परामर्शदाताहरू पनि उत्तिकै जिम्मेवार छन्। हाम्रा कतिपय नियम र कानुन पनि बाधक छन्। निर्माण क्षेत्रमा काम गरेको रकम भुक्तानी समयमै नपाउँदा घरखेत बिक्री गरेर बैंकको ऋण तिर्नुपर्ने बाध्यता छ। यो अवस्थालाई सुधार गर्न सरकार गम्भीर हुनै पर्छ। (बम, निर्माण व्यवसायी महासंघ कर्णाली प्रदेशका महासचिव हुन्।)"
नेपाल इरानसँग पराजित,"काठमाडौं : नेपाल इरानसँग पराजित भएको छ। काभा वुमन्स नेसन्स भलिबल लिगअन्तर्गत आइतबार भएको खेलमा नेपाल इरानसँग ३२ सेटले पराजित भएको हो। त्रिपुरेश्वरस्थित राष्ट्रिय खेलकुद परिषद् (राखेप)को कभर्ड हलमा नेपालविरुद्ध भएको खेलमा इरानले ३२ सेटले खेल आफ्नो पक्षमा पार्न सफल भएको हो। इरानले पहिलो सेट २५१६, तेस्रो सेट २५२३ र पाँचौं सेट १५१३ बनाउँदै नेपाललाई पराजित गरेको हो। नेपालले दोस्रो सेट २५१६ र चौथो सेट २५१६ मा सफलता हासिल गरे तापनि पाँचौं सेटमा राम्रो प्रदर्शन गर्न सकेन।"
श्रीलंकाको जितेसँगै माल्दिभ्स काभा नेसन्स लिगबाट बाहिरियो,"काठमाडौं : श्रीलंकाले माल्दिभ्सलाई पराजित गर्दै सेन्ट्रल एसियन भलिबल एसोसिएसन (काभा)महिला नेशन्स लिगमा पहिलो जित दर्ता गराएको छ। त्रिपुरेश्वरस्थित राष्ट्रिय खेलकुद परिषद्(राखेप) कभर्डहलमा आज भएको पहिलो खेलमा श्रीलंकाले माल्दिभ्सविरुद्ध ३० को सोझो सेटमा पराजित गर्दै प्रतियोगितामा पहिलो जित दर्ता गराएको हो। जितसँगै श्रीलंकाले सेमिफाइनल यात्रा तय गरेको छ। लिगको आफ्नो खेलमा नेपाललाई हराएपनि माल्दिभ्स सेमिफाइनल पुग्ने छैन। श्रीलंकाले माल्दिभ्सलाई २५२२,२५१२,२५१२ सेटले हरायो। श्रीलंकाले यसअघि नेपालसँग ३० र इरानसँग ३२ सेटमा हार ब्यहोरेको थियो। माल्दिभ्स भने यसअघि भारत र इरानसँग समान ३० को सेटमा पराजित भएको थियो। सेमिफाइनमा नेपाल, भारत, इरान र श्रीलंकाले स्थान पक्का गरेका छन्।"
"क्रिकेट रंगशाला निर्माणको काममा प्रधानमन्त्रीको सक्रियता, खेलाडीदेखि कलाकारसम्म छलफलमा","काठमाडौं : प्रधानमन्त्री केपी शर्मा ओलीले नेपाल क्रिकेट संघका पदाधिकारी, खेलाडी र कलाकारसँग छलफल गरेका छन्। सिंहदरबारमा आइतबार बिहान उनीहरुसँग रंगशाला निर्माणको बारेमा छलफल गरेका हुन्। प्रधानमन्त्री ओलीले बोलाएको छलफलमा क्यानका पदाधिकारी, खेलाडीसहित गायककलाकार बद्री पंगेनी,प्रकाश सपूत,रचना रिमाल,राजा राजेन्द्र पोखरेल,मिरुना मगरलगायत सहभागी थिए। भेटपश्चात ओलीले फेसबुकमार्फत भनेका छन्,क्रिकेट रंगशालाका विषयमा आज क्यानका पदाधिकारी,खेलाडी,खेल प्रेमी कलाकार र सचिवालयका साथीहरुबीच छलफल भयो। यससँगै रंगशाला निर्माणको कामलाई द्रूत गतिमा अघि बढाउन सजिलो हुने छ। आजको बिहानी खाजा भेटपछि म उत्साहित छु। प्रधानमन्त्री केपी शर्मा ओली नेतृत्वको सरकारको पहिलो मन्त्रिपरिषद् बैठकले ३०० दिनभित्र कीर्तिपुरस्थित टियु क्रिकेट रंगशालामा फ्लड लाइट र प्याराफिट निर्माण गर्ने निर्णय गरेको छ। प्रधानमन्त्री ओलीले क्रिकेट रंगशालालाई सुविधा सम्पन्न बनाउने घोषणा गरेका थिए। तत्पश्चात रंगशालाको कामलाई द्रूत गतिमा अघि बढाउन ओलीले विभिन्न चरणमा छलफल गरिरहेका छन्। ओलीले यस अगाडि क्यानका पदाधिकारी र त्रिभुवन विश्वविद्यालयका उपकुलपति प्राडा केशरजंग बराल, विश्वविद्यालयका रेक्टर र रजिष्टारसँग पनि छुट्टाछुट्टै छलफल गरेका थिए। रंगशाला रहेको जग्गा लिजमा उपलब्ध गराउने विषयमा उनीहरूबीच छलफल भएको हो। प्रधानमन्त्री ओलीले टियु क्रिकेट रंगशाला रहेको जग्गा लिजमा उपलब्ध गराउन आग्रह गरेका थिए। पछिल्लो समय नेपाली क्रिकेटले विश्वमै आफ्नो पहिचान दिलाउन सफल भएको छ। नेपाली टोली हालै विश्वकप खेलेको थियो। विश्वकपमा तीनवटै खेलमा पराजित भए पनि नेपाली टोलीले प्रतिस्पर्धात्मक खेल खेलेको थियो। महिला टोली पनि आजै एसिया कप खेलेर फर्किएको छ। उसले एसिया कपमा पहिलोपटक जित दर्ता गरेको थियो। युएईसँग जिते पनि भारत र पाकिस्तानसँग भने नेपाल पराजित भएको थियो।"
एकै वर्षमा स्याउ फलेपछि किसान उत्साहित,"ढोरपाटन (बागलुङ) : निसीखोला गाउँपालिका२ अर्नाकोटका स्थानीय व्यावसायिक स्याउ खेती गर्न थालेका छन्। समुद्री सतहबाट करिब दुई हजार मिटर उचाइमा रहेको बागलुङ अर्नाकोटमा तीन वर्ष अगाडि परीक्षणका लागि लगाइएको स्याउ फलेपछि व्यावसायिक खेती गर्न थालिएको हो। विसं २०७८ मा गाउँका अगुवा किसानले परीक्षणका लागि स्याउखेती सुरु गरेका थिए। हाल गाउँका धेरै किसान यसप्रति आकर्षित भएका छन्। पोखराबाट इटिलियन गालाफुजी जातका बिरुवा ल्याएर लगाएको एक वर्षमा फल लागेपछि किसान उत्साहित भएका हुन्। पहिलो वर्ष गाउँमा किसानले कृषि ज्ञान केन्द्रबाट ६० बिरुवा अनुदानमा लिएर लगाएका थिए। बिरुवा हुर्किएर फल दिन थालेपछि दोस्रो वर्ष थप ९० वटा बिरुवा अनुदानमा लिएर लगाए। यस वर्ष निसीखोला गाउँपालिकाबाट ५० प्रतिशत अनुदानमा सात सय बिरुवा लगाएको अगुवा किसान चेतबहादुर कुँवरले बताए। गाउँमा स्याउखेतीको सम्भावना देखेपछि गाउँका अधिकांशले स्याउका बिरुवा लगाउन थालेका उनले बताए। अर्नाकोटमा खानेपानीको अभाव हुँदा बिरुवा हुर्काउन समस्या भएको सुनाउँदै अब सिङ्गो गाउँ नै स्याउ उत्पादनबाट आत्मनिर्भर बन्ने आशा पलाएको कुँवर बताउँछन्। खानेपानी अभावमा धेरै नागरिक बसाइँसराइ गर्न बाध्य भएको सन्दर्भमा गाउँमा स्याउ उत्पादनको ठूलो सम्भावना देखिएपछि धेरै गाउँमै बस्न थालेको उनी बताउँछन्। तीन वर्ष अगाडि लगाएको स्याउ थोरै भए पनि बजारमा पठाउन थालेको कुँवरले सुनाए। उनका अनुसार अहिले अर्नाकोटमा करिब एक सय ५० बोटमा स्याउ फलेका छन्। स्थानीय किसान दुर्गाबहादुर ओलीले पहिलो वर्ष २२ वटा स्याउका बिरुवा लिएर लगाएको सुनाउँदै अहिले बिरुवा बढाउँदै गएको बताए। वर्षौँदेखि पशुपालनसँगै निर्वाहमुखी खेतीपाती गर्दै आएका उनी पछिल्लो समय स्याउखेतीलाई नै बढी जोड दिएको बताउँछन्। यहाँको हावापानी स्याउखेतीका लागि उपयुक्त रहेछ, पोहोर लगाएका बिरुवाले फल दिएका छन्, यसले हामीलाई हर्षित बनाएको छ, ओलीले भने, खानेपानी नभएको ठाउँमा स्याउ लगायौँ, सिँचाइको व्यवस्था हुने हो भने व्यावसायिक रूपमा उत्पादन गर्न सकिन्छ। निसीखोला गाउँपालिकाका कृषि प्राविधिक तारा परियारले स्याउखेतीतर्फ किसानको चासो बढेपछि इटालियन जातको स्याउका बिरुवा जुम्लाबाट ल्याएर वितरण गरिएको बताइन्। गाउँपालिकाले रु चार लाख ११ हजार दुई सय ५० मा बिरुवा खरिद गरी ५० प्रतिशत अनुदानमा किसानलाई उपलब्ध गराएको हो। यहाँका किसानले करिब ४० रोपनी क्षेत्रफलमा स्याउका बिरुवा लगाएका उनले बताए।"
सबै डुबेका छैनन् सहकारी,"बुटवल : सहकारी भनेकै ठग हुन् भन्ने भ्रम समाजमा दिनानुदिन फैलिँदै गएको छ। सरकारले सहकारीप्रति नागरिकहरूमा टुट्दै गएको विश्वासलाई पुरानै लयमा फर्काउन कुनै नीति, तथा कार्यक्रम पनि ल्याएको छैन। सहरी क्षेत्रका केही सहकारीहरूले सदस्यको बचत हिनामिना गर्दा आम नागरिकमा सहकारीप्रति विश्वास टुट्दै गएको हो। गाउँगाउँमा सहकारी, घरघरमा भकारी नारालाई सरकारले प्रभावकारी रुपमा कार्यान्वयन गर्नुपर्छ। खराब र असल सहकारीलाई एउटै दाँजोमा राखेर हेर्नुहुँदैन्। समुदायका नागरिकहरूको सारथी बनेर उभिएका सहकारी धेरैको सुख, दुःख बिसाउने थलो पनि बनेका छन्। समुदायको भरोसा बनेका छौं करिब ५४ प्रतिशत थारु समुदायको बाहुल्यता रहेको ठाकुरबाबा नगरपालिका१ मा सञ्चालन भएको हाम्रो मध्यवर्ती बचत तथा ऋण सहकारी संस्था लिमिटेड त्यस समुदायका नागरिकहरूको भरोसा बनेको छ। समुदायमा आधारित भएर भएर मात्रै सहकारीले आफ्नो बचत तथा ऋण प्रवाहलाई केन्द्रित बनाएको हो। हाम्रो सबै आशा समुदायसँग छ, सहकारीका प्रमुख कार्यकारी अधिकृत गणेशबहादुर थापाले भने, जस्तोसुकै आर्थिक मन्दी र चुनौतीमा पनि हामीले सदस्यलाई सन्तुष्टि दिलाएर सरल र सहज रूपमा सेवा गरिरहेका छौँ। उनले सदस्यहरूको ऋणको बीमा, एक लाख बरावरको दुर्घटना बिमा, बचत सुरक्षित गर्ने ग्यारेन्टी, सदस्यको मृत्यु भएका काजकिरिया खर्च, सुत्केरी प्रोत्साहन तथा नवजात शिशु भेटघाट, जन्मदाबित्तिकै ७ सय बचतलगायत कार्यक्रममार्फत सदस्यको मन जितिरहेको उनले सुनाए। थारु समुदायको मुख्य पर्व माघीमा विशेष कार्यक्रम गरेर साथ दिन्छौँ, थापाले भने, सदस्यहरूको हरेक सुख, दुःखमा हामी सँगसँगै हुन्छौं। त्यसैले पनि हामीप्रति धेरैको आशा छ। उनले सहकारीमा ६० प्रतिशत सदस्य महिला रहेको जानकारी दिए। सेयर सदस्यको मृत्यु भएमा ३२ हजार ५ सय रुपैयाँ सहयोग गर्ने गरिएको छ। १६ हजार सदस्यमध्ये ९ हजार सात जना महिला छन्। यस सहकारीले हालसम्म ४२ करोड बचत र ४६ करोड ऋण लगानी गरेको छ। सेयर पुँजी मात्र साढे ७ करोड छ। १७ वर्षअघि स्थापना भएको यस सहकारीको कार्यक्षेत्र बर्दिया जिल्ला मात्र हो। १० वटा कार्यालयमार्फत ४१ जना कर्मचारीलाई प्रत्यक्ष रोजगारी दिइएको कार्यकारी अधिकृत थापाले बताए। सहकारीको तरलता १५ नै प्रतिशत छ। कृषि, व्यापार व्यवसाय, सामाजिक क्षेत्र र आय आर्जनमा सहकारीले लगानीलाई केन्द्रीत गरेको छ। जगेडा कोषै ३० करोड रुपन्देहीको तिलोत्तमा नगरपालिकामा रहेको जनउत्थान बचत तथा ऋण सहकारी संस्था लिमिटेडमा रकम बचत गर्ने सदस्यले कुनै तनाव खेप्नु परेको छैन। ढुक्कसँग सदस्यले बचत गर्छन्। सहकारीको जगेडा कोषमै ३० करोड ३९ लाख ५५ हजार २ सय ५५ रुपैयाँ छ। जो लुम्बिनी प्रदेशमै सबैभन्दा धेरै जगेडा कोष बनाउने सहकारी हो। वित्तीय सूचक जहिल्यै सकरात्मक छन्। २४ दशमलव ६० प्रतिशत तरलता कायम राखिएको अध्यक्ष ज्ञानु पौड्यालले जानकारी दिइन्। स्थापना भएको २२ वर्षको अवधिमा हामीले कुनै पनि समस्या झेल्नुपरेको छैन, पौड्यालले भनिन्, सदस्यहरूले ढुक्कसँग बचत गर्छन्। हामी पनि निर्धक्कसँग ऋण दिन्छौँ। विपद्को बेला सहकारी सारथी बनेर उभिएको छ। लडकडाउनभरी कृषि एम्बुलेन्स चलाएर नागरिकको घरघरै तरकारी पुयायौं, पौड्याल भन्छिन्, सामाजिक उत्तरदायित्व सम्झेर हामी समुदायमा काम गरिरहेका छौं। यस सहकारीमा कुल सेयर सदस्य ४० हजार २ सय ४ जना छन्। १० वटा कार्यालयमार्फत ८९ जना कर्मचारीहरूले प्रत्यक्ष रोजगारी पाएका छन्। बहुसंख्यक महिलासहित महिलाहरूकै नेतृत्वमा उत्कृष्ट सहकारी भन्दै देशभरबाट सिकाइ आदानप्रदान गर्न सहकारीहरू त्यहाँ पुग्छन्। वार्षिक कम्तीमा ३ सयवटा सहकारी र ९ हजार बढी सदस्य कार्यालयमा आएर असल अभ्यासको सिको गर्ने गरेको अध्यक्ष पौड्याल बताउँछिन्। सहकारीले हालसम्म ३ अर्ब ३ करोड बचत संकलन, २ अर्ब ८९ करोड ऋण लगानी र ३ अर्व ७९ करोड पुँजी बनाएको छ। १० हजार ६ सय ९८ जनाले यस सहकारीबाट ऋण लगेका छन्। उक्त सहकारीमा ९ हजार १ सय ५१ जनाले मोबाइल एप्सबाटै सेवा लिन्छन्। उत्कृष्ट काम गरेको भन्दै सहकारी मन्त्रालय, दक्षिण एसियाकै एक्सेस शिल्भर अवार्ड, उत्कृष्ट संस्थापक अध्यक्ष र व्यवस्थापक पुरस्कार हासिल गरिएको अध्यक्ष पौड्यालले बताइन्। सहकारी सबै डुबेका छन् भन्ने भाष्यलाई अध्यक्ष पौड्यालले खण्डन गरेकी छन्। नियतबस खुलेका र चलेका सहकारीहरूमा मात्र समस्या छ, उनले भनिन्, गलत नियतले खुलेका सहकारीलाई राज्यले कारबाही गर्नै पर्छ। सहकारी चलाउन ४६ कार्यविधि वीरेन्द्रनगर सुर्खेतमा रहेको जनहितकारी बचत तथा ऋण सहकारी संस्था लिमिटेडले कुनै पनि विधि र प्रक्रिया बीना आफ्नो कार्य संचालन गर्दैन्। सहकारी सञ्चालनकै लागि उक्त सहकारीले हालसम्म ४६ वटा कार्यविधि बनाएको छ। सदस्यहरूको बचत फिर्ता गर्नका लागि हामीसँगै कुनै समस्या छैन, निवर्तमान अध्यक्ष हरिहरनाथ योगीले भने, २५ प्रतिशत बढी तरलता छ। उत्पादनमूलक सहकारीहरूमा खास समस्या छैन। वित्तीय सहकारीहरूमा मात्र समस्या छ। राम्रा सहकारीहरूले समाजमा धेरै योगदान पुयाएका छन्। राम्रो काम गर्ने सहकारीलाई बोर्डले उनीहरूको पूर्वाधार निर्माणका लागि २ दशमलव ३ प्रतिशतमा कर्जा उपलब्ध गराउँछ। व्यवस्थापन राम्रो गर्ने सहकारीहरू डुबेका छैनन्। उनीहरूको वित्तीय सुशासन राम्रो छ। खराब सहकारीहरूले राम्राको अनुशरण गर्नुपर्छ। विष्णु पौडेल, सदस्य सचिव, राष्ट्रिय सहकारी विकास बोर्ड हाल सहकारीमा १० हजार ५ सय जना सेयर सदस्य छन्। सहकारीले पाँच वर्षअघि ६ सय ५० जना युवाहरूलाई तीनपांग्रे टेम्पो बिना धितोमा दिएर स्वरोजगारलाई प्रबद्र्धन गरेको थियो। ती सबै सदस्यहरूले लगेको ऋण अहिले चुक्ता गरिसकेका छन्। जसले वैदेशिक रोजगार जानबाट युवाहरूलाई रोकेको छ। उत्पादन, प्रशोधन र बजारीकरणलाई केन्द्रित गरी ६० प्रतिशत ऋण लगानी गरिएको योगीले बताए। लघुउद्यम सञ्चालन गरेकालाई प्रोत्साहन, सदस्यलाई क्षमता र सीप विकास, सवै सदस्यको दुर्घटना बिमा, १ लाख बढी मृत्यु बीमा, अपांगतालाई सहयोग, प्रत्येक वर्ष चार विद्यालयमा सहकारी शिक्षा र विपन्न बस्तीमा पुगेर राहत र शिक्षा दिने गरिएको उनले जानकारी दिए। सहकारीले कुल पुँजी १ अर्ब पुयाएको छ। ४६ करोड कर्जा प्रवाह र ८५ करोड बचत संकलन भएको छ। सुशासनको क्षेत्रमा हेलचक्रयाइँ गर्ने सहकारीमा मात्र समस्या देखिएको योगी सुनाउँछन्। नियतै खराव राखेर खोलिएका केही सहकारीको संचालनमा समस्या रहेको पाइया, उनी भन्छन्, आम रूपमा समस्या देखिँदैन। केही सहकारीमा क्षमता विकास गर्नसक्ने ज्ञानको अभाव पनि देखियो। उनले पाँचवटा कार्यालयमार्फत सेवा दिएको बताए। कार्यकारीलाई व्यवस्थापकीय अधिकार रुपन्देहीको तिलोत्तमा नगरपालिका३ मा रहेको सामूहिक विकास बचत तथा ऋण सहकारी संस्था लिमिटेडले विधिलाई मिचेर कहिल्यै काम गरेन्। त्यसैका कारण अहिले सहकारीको प्रतिष्ठामा कत्ति पनि तलमाथि भएको छैन। यहाँ सहकारीका अध्यक्षलगायत सञ्चालकहरूले जथाभावी गर्नै पाउँदैनन्, किनभने सहकारी सञ्चालन गर्ने सम्पूर्ण व्यवस्थापकीयसहितको अधिकार प्रमुख कार्यकारी अधिकृतलाई दिइएको छ। सफा नियतका साथ सञ्चालन गरेपछि कुनै समस्या झेल्नुपर्दैन्, प्रमुख कार्यकारी अधिकृत देवराज ज्ञवालीले भने, कतिपय सहकारीहरू सञ्चालकले डुबाएको भन्ने देखिन्छ। नियतै खराब भएपछि आउने परिणाम खराबै हो। सहकारीको तरलता २३ प्रतिशत छ। ३ अर्ब ५७ करोड वासलात र २ अर्ब ७६ करोड ऋण लगानी गरिएको छ। ११ हजार २ सय ३० जना सदस्यले कुल २ अर्ब ७२ करोड रुपैयाँ बचत संकलन गरेका छन्। सहकारीको जगेडा कोषमा हालसम्म २५ करोड रुपैयाँ संकलन भएको छ। जति जना सदस्यहरू पनि लाइन लागेर पैसा माग्न आउनुभयो भने हामीले दिनसक्ने सामथ्र्य राख्छौँ, प्रमुख कार्यकारी अधिकृत ज्ञवालीले भने, हामीसँग ६१ दशमलव ३३ प्रतिशत नियमित बचत छ। मुद्दतीमा पैसा राखेर दिनुपर्ने बाध्यता धेरै छैन। उनले सहकारीका सबै सूचकहरू सकारात्मक रहेको समेत सुनाए। ज्ञवालीले बढ्दो सूचना र प्रविधिलाई उच्चतम प्रयोग गरेको समेत जानकारी दिए। व्यावासायिक उत्पादनमा मात्र कर्जा प्रवाहलाई केन्द्रित गरेको सुनाउँदै उनले त्यस क्षेत्रमा १० प्रतिशत ब्याजदरमै कर्जा प्रवाह गरिएको जानकारी दिए। जहाँ राष्ट्र बैंकका कर्मचारी मात्र सदस्य काठमाडौंको बालुवाटारमा रहेको आपसी सहयोग वचत तथा ऋण सहकारी संस्था लिमिटेड त्यस्तो सहकारी हो, जहाँ राष्ट्र बैंकमा कार्यरत कर्मचारीहरू मात्र सदस्य हुन पाउँछन्। तर, ती कर्मचारीहरू अवकाश भएपछि नयाँ सदस्यको रुपमा आबद्ध हुन पाउँदैनन्। पुरानो सदस्यतालाई निरन्तरता दिन सकिन्छ। बढीमा १२ लाख रुपैयाँ कर्जा प्रवाह हुन्छ, सहकारीका अध्यक्ष सुशील ज्ञवालीले भने, अरूभन्दा फरक छौं। हाम्रो सहकारीमा हालसम्म कुनै समस्या उत्पन्न भएको छैन। उनले सहकारीको वासलात २० करोड रुपैयाँ पुगेको जानकारी दिए। १३ करोड रुपैयाँ कर्जा प्रवाह र १६ करोड रुपैयाँ बचत संकलन भएको ज्ञवालीले बताए। सामाजिक उत्तरदायित्व सम्झेर अनाथ बालबालिकाहरूलाई सहयोग र सेयर सदस्यहरूका सन्तानलाई छात्रवृत्ति दिने गरिएको समेत उनले सुनाए। सहकारीमा हाल एक हजार एक सय जना सेयर सदस्य छन्। उत्पादनमूलक सहकारीमा समस्या छैन राष्ट्रिय सहकारी बिकास बोर्डका सदस्य सचिव विष्णु पौडेलले देशका उत्पादनमूलक सहकारीहरूमा खास समस्या नदेखिएको जानकारी दिए। वित्तीय सहकारीहरूमा मात्र समस्या रहेको सुनाउँदै उनले धेरै राम्रा सहकारीहरूले समाजमा योगदान गरिरहेको बताए। राम्रो काम गर्ने सहकारीलाई बोर्डले उनीहरूको पूर्वाधार निर्माणका लागि २ दशमलव ३ प्रतिशतमा कर्जा सहयोग प्रवाह गर्छ, उनले भने, व्यवस्थापन राम्रो गर्ने सहकारीहरू डुबेका छैनन्। उनीहरूको वित्तीय शुसासन राम्रो छ। खराब सहकारीहरूले राम्राको अनुशरण गर्नुपर्छ। देशभरका सहकारीहरूको प्रबद्र्धनका लागि बोर्डले साथ दिइरहेको पौडेलले जानकारी दिए। विभिन्न क्षेत्रगत रूपमा रहेका सहकारीमध्येबाट ३३ वटा नमुना सहकारीहरूलाई काठमाडौं बोलाएर उनीहरूले गरेका असल अभ्यासका बारेमा अनुभव आदानप्रदान गरेका छौं। खराब सहकारीहरूको छानबिन चलिरहेको छ। तर, यही बीचमा राम्रा सहकारीहरूको पनि अनुभव सुन्नुपर्छ भनेर देशभरबाट नमुनाका रूपमा उत्कृष्ट सहकारीको भेला गरेका हाँंै। सिद्धान्तअनुसार चलेका सहकारीहरूमा कुनै समस्या देखिएको छैन। राम्रा सहकारीलाई खराबकै बीचमा राखेर तुलना गर्नुहुँदैन। जनताको रकम अपचलन गर्ने सहकारीको निष्पक्ष छानबिन समितिले गर्छ। केही खराब सहकारीकै कारण बचतकर्ताले बचत गर्न छाडेको पाइएको छ। देशभर विभिन्न प्रकृतिका ३१ हजार ३ सय ७३ वटा सहकारी छन्। त्यसमध्ये १४ हजार बचत तथा ऋण सहकारी छन्। चार हजार सहकारीहरू निष्क्रिय छन्। सूर्य थापा, सभापति, सहकारी बचत रकम दुरुपयोग संसदीय छानबिन विशेष समिति छानबिन समितिमा असल अभ्यासको आदानप्रदान बचतकर्ताको रकम हिनामिना गर्ने सहकारीको छानबिन गर्नका लागि संघीय सरकारले सहकारी बचत रकम दुरुपयोग सम्बन्धमा संसदीय छानबिन विशेष समिति गठन गरेको छ। देशभरका २० वटा समस्याग्रस्त र ९ वटा विवादित गरी २९ वटा सहकारीको विशेष समितिले छानबिन गरिरहेको छ। तर, यही बीचमा विशेष समितिले सहकारीहरू विग्रेका मात्रै छैनन्। केही सहकारीहरूले देशमा उत्कृष्ट काम पनि गरिरहेका छन् भन्ने सन्देश फैलाउन उत्कृष्ट सहकारीबीचमा अनुभव आदानप्रदान गरेको छ। विभिन्न क्षेत्रगत रुपमा रहेका सहकारीमध्ये ३३ वटा नमुना सहकारीहरूले आफ्नो असल अभ्यास आदानप्रदान गरेको सहकारी बचत रकम दुरुपयोग संसदीय छानबिन विशेष समितीका सभापती सूर्य थापाले जानकारी दिए। हाम्रो सहकारीमा रकम बचत गर्ने सदस्यले कुनै तनाव खेप्नु पर्दैन। ढुक्कसँग सदस्यले बचत गर्छन्। सहकारीको जगेडा कोषमै ३० करोड ३९ लाख ५५ हजार २ सय ५५ रुपैयाँ छ। जो लुम्बिनी प्रदेशमै सबैभन्दा धेरै जगेडा कोष बनाउने सहकारी हाम्रो हो। वित्तीय सूचक जहिल्यै सकारात्मक छन्। २४ दशमलव ६० प्रतिशत तरलता कायम छ। विपद्को बेला सहकारी सारथी बनेर उभिएको छ।लकडाउनभरि कृषि एम्बुलेन्स चलाएर नागरिकको घरघरै तरकारी पुयायौं। बहुसंख्यक महिलासहित महिलाहरूकै नेतृत्वमा उत्कृष्ट सहकारी भन्दै देशभरबाट सिकाइ आदानप्रदान गर्न सहकारीकर्मीहरू हाम्रो कार्यालयमा आउँछन्। उत्कृष्ट काम गरेको भन्दै सहकारी मन्त्रालय, दक्षिण एसियाकै एक्सेस शिल्भर अवार्ड, उत्कृष्ट संस्थापक अध्यक्ष र व्यवस्थापक पुरस्कार प्राप्त गरिसकेका छौं। सबै सहकारी डुबेका छैनन्। नियतबस खुलेका र चलेका सहकारीहरूमा मात्र समस्या हो। ज्ञानु पौड्याल, अध्यक्ष, जनउत्थान बचत तथा ऋण सहकारी संस्था लिमिटेड बिग्रेका सहकारीहरूको छानबिन चलिरहेको छ, थापाले भने, राम्रा सहकारीहरूको पनि अनुभव सुन्नुपर्छ भनेर केही उत्कृष्ट सहकारीको भेला गरेका थियौँ। सातै प्रदेशबाट प्रतिनिधित्व हुने गरी सहकारीहरूलाई भेला गराइएको उनले बताए। सिद्दान्त अनुसार चलेका सहकारीमा समस्या छैन, थापाले भने, राम्रा सहकारीलाई एकै ठाउँमा राखेर हेर्नुहुँदैन्। जनताको रकम अपचलन गर्ने सहकारीको निष्पक्ष छानबिन समितीले गर्छ। उनले केही खराब सहकारीकै कारण वचतकर्ताले बचत गर्न छाडेको पाइएको समेत उनले अनुभव सुनाए। थापाका अनुसार देशभर विभिन्न प्रकृतिका ३१ हजार ३ सय ७३ वटा सहकारी छन्। त्यसमध्ये १४ हजार बचत तथा ऋण सहकारी छन्। चार हजार सहकारी अझै निष्क्रिय रहेको थापाले बताए। असल अभ्यास छलफलका लागि सहकारी छानबिन विशेष समितिले छानेका देशभरका उत्कृष्ट ३३ सहकारी"
उर्जा मन्त्रीले गरे विद्युत प्राधिकरण सञ्चालक समिति सदस्यद्वय आचार्य र पुनलाई बर्खास्त,"उनीहरुले सञ्चालक समितिको मर्यादा र अनुशासन विपरीतका कार्यहरु गरेको विषयमा सोधिएको स्पष्टीकरणमा चित्तबुझ्दो जवाफ नदिएकाले पदमुक्त गरिएको हो। काठमाडौं : ऊर्जा जलस्रोत तथा सिँचाइमन्त्री दिपक खड्काले नेपाल विद्युत् प्राधिकरणका सञ्चालकद्वय भक्तबहादुर पुन र कपिल आचार्यलाई बर्खास्त गरेका छन्। नेकपा माओवादी केन्द्र र नेकपा एकीकृत समाजवादीको कोटामा नियुक्त भएका उनीहरूलाई ऊर्जा जलस्रोत तथा सिँचाइमन्त्री खड्काले शुक्रबार पदमुक्त गरेका हुन्। उनीहरुले सञ्चालक समितिको मर्यादा र अनुशासन विपरीतका कार्यहरु गरेको विषयमा सोधिएको स्पष्टीकरणमा चित्तबुझ्दो जवाफ नदिएकाले पदमुक्त गरिएको हो। नेपाल विद्युत प्राधिकरण ऐन, २०४१ को दफा ९ को उपदफा (४) को प्रतिबन्धात्मक वाक्यांश बमोजिम उनीहरुलाई कारबाही गरिएको छ। सत्ता गठबन्धन फेरिएसँगै प्रधानमन्त्री बनेका केपी शर्मा ओलीले काटिएका उद्योगको लाइन जोड्न प्राधिकरणलाई निर्देशन दिएका थिए। ओलीले प्राधिकरणका कार्यकारी निर्देशक कुलमान घिसिङ र उद्योगहरूसँग छलफलका क्रममा प्राधिकरण सञ्चालक समितिको बैठक बोलाएर लाइन जोड्न प्रक्रिया अघि बढाउन भनेका थिए। त्यसपछि पनि लिखित निर्देशन नआएसम्म लाइन नजोड्ने भन्दै कार्यकारी निर्देशक घिसिङले अटेर गरेपछि विद्युत् नियमन आयोगले प्राधिकरणलाई पत्र पठाउँदै काटिएको लाइन तत्काल जोड्न निर्देशन दिएको थियो। आयोगले विद्युत् उपभोक्त हित संरक्षणसम्बन्धी निर्देशिका २०८० को दफा १३ को उपदफा (१) देखि उपदफा (१०) उल्लंघन भनिएको छ। जसले उपभोक्ताले गरेको गुनासो समाधान सम्बोधन हुन अघि नै विद्युत् दिने संस्थाले लाइन काट्न नमिल्ने व्यवस्था छ। डेडिकेटेड तथा ट्रंक लाइनका ग्राहकहरूले निवेदन दिएका कारण लाइन जोड्न र किन लाइन जोड्न उपयुक्त नहुने सम्बन्धमा ३० दिनभित्र आयोगमा सबुत तथा प्रमाणसहित भनाइ पेस गर्न प्राधिकरणलाई निर्देशन दिएको थियो। नेपाल विद्युत प्राधिकरण ऐन, २०४१ को दफा ९ को उपदफा (४) को प्रतिबन्धात्मक वाक्यांश बमोजिम उनीहरुलाई कारबाही गरिएको छ। त्यसपश्चात प्राधिकरण सञ्चालक समितिको बैठकमा काटिएको लाइन जोड्नुपर्छ भन्ने बहुमत सदस्यको निर्णयसँगै कार्यकारी निर्देशक घिसिङले माइन्युट उठाएका थिए। तीन महिनाभित्र सबै शुल्क तिर्ने सर्तमा प्राधिकरण सञ्चालक समितिले लाइन काटिएका उद्योगहरूमा पुनः लाइन जोडिदिएको हो। आयोगले लिखित निर्देशन विपरीत नोट अफ डिसेन्ट लेखेर नेपाल सरकारको निर्देशन पालना गर्न असहयोग गरेको भन्दै सदस्यद्वयलाई मन्त्री खड्काले स्पष्टीकरण सोधेका थिए। सो स्पष्टीकरण चित्तबुझ्दो नभएको भन्दै दुवै जनालाई पदबाट हटाएको जानकारी मन्त्रालयका सहसचिव इन्दिरा दाहालले जानकारी दिएकी छन्। पत्रमा भनिएको छ,उपरोक्त विषयमा नेपाल विद्युत प्राधिकरण ऐन, २०४१ को दफा ९ बमोजिम नेपाल सरकारद्वारा नेपाल विद्युत प्राधिकरणको सञ्चालक समितिमा मनोनित सदस्य तपाईंलाई सञ्चालक समितिको मर्यादा र अनुशासन विपरीतका कार्यहरु गरेको भनी प्राप्त जानकारी र गुनासोको आधारमा मिति २०८१।०४।१५ मा माननीय मन्त्रीस्तरीय निर्णयानुसार सोधिएको स्पष्टीकरणका विषयमा तपाईंले मिति २०८१।०४।१८ मा पेश गर्नुभएको स्पष्टीकरणको जवाफ सन्तोषजनक र चित्तबुझ्दो नदेखिएकोले मिति २०८१।४।१८ को नेपाल सरकार (माननीय मन्त्रीस्तरीय) को निर्णय अनुसार नेपाल विद्युत प्राधिकरण ऐन, २०४१ को दफा ९ को उपदफा (४) को प्रतिबन्धात्मक वाक्यांश बमोजिम तपाईंलाई सोही मितिदेखि लागु हुने गरी नेपाल विद्युत प्राधिकरण सञ्चालक समितिको सदस्य पदबाट हटाइएको व्यहोरा जानकारीको लागि अनुरोध छ।"
भेडा र चौरीको संरक्षणमा जुट्यो कर्णाली सरकार,"सुर्खेत : पछिल्लो समय कर्णालीका हिमाली जिल्लामा भेडा र चौंरीपालन घट्दो छ। किसानले पाल्न छोडेपछि चौंरीगाई लोप हुने अवस्थामा छन् भने भेडाको संख्या पनि घट्दो छ। यसले प्रत्यक्ष रूपमा किसानको जीविकोपार्जनमा नै असर पुगेको छ। यही कारण कर्णाली प्रदेश सरकारले भेडा र चौंरीगाईको व्यावसायिक पालन गर्ने किसानलाई प्रोत्साहन गर्ने नीति लिएको हो। प्रदेश सरकारले भेडा र चौंरीको संरक्षण गर्न हिमाली जिल्लाका किसानलाई व्यावसायिक पालनमा प्रोत्साहन गर्न थालेको छ। यसका लागि व्यावसायिक रूपमा पालन गर्ने किसानले आर्थिक सहयोग पाउन थालेका हुन्। लोप हुने अवस्थामा पुगेका चौंरीगाई र भेडाको संरक्षणका लागि किसानलाई प्रोत्साहन गर्न थालिएको भूमि व्यवस्था, कृषि तथा सहकारी मन्त्रालयले जनाएको छ। मन्त्रालयका अनुसार भेडा र चौंरीको व्यावसायिक पालन गर्ने किसानलाई प्रोत्साहनस्वरूप नगद उपलब्ध गराउन थालिएको हो। जसअन्तर्गत गएको आर्थिक वर्षमा मात्र प्रोत्साहनबापत भेडा र चौंरी पाल्ने किसानलाई ८३ लाख रकम वितरण गरिएको छ। मन्त्रालयका प्रवक्ता धनबहादुर कठायतले भेडा र चौंरीको व्यावसायिक पालनमा मन्त्रालयले प्रोत्साहन गरेको बताए। उनका अनुसार ५० वटाभन्दा बढी भेडा र १० भन्दा बढी चौंरी पाल्ने किसानलाई यस्तो प्रोत्साहन गर्न थालिएको हो। उनले भने, एक जना किसानले वर्षमा १८ हजारका दरले रकम पाउँछन्, हामीले दुई किस्तामा किसानकै खातामा रकम जम्मा गरिदिन्छौं। किसानलाई भेडा र चौंरीपालनमा प्रोत्साहन गर्न यो रकम दिन थालेका छौं, भेडा र चौंरीपालन घटेर लोप हुन लागेकाले पनि सरकारले संरक्षणमा चासो दिएको हो। गत आर्थिक वर्षमा मन्त्रालयले ४ सय ६३ भेडापालक किसान र ४१ जना चौंरीपालक किसानलाई १८ हजारका दरले ८३ लाख ७ हजार रकम प्रोत्साहनस्वरूप वितरण गरेको छ। मन्त्रालयका प्रवक्ता कठायतका अनुसार कर्णालीका हुम्ला, जुम्ला, डोल्पा, मुगु, कालीकोट, जाजरकोट र रुकुमपश्चिमका किसानलाई प्रोत्साहन गर्न थालिएको छ। यी जिल्लामा भेडा र चौंरीपालन हुने भए पनि पछिल्लो समय किसानले व्यावसायिक रूपमा पालन नगर्दा भेडा र चौंरीको संख्या घट्दै गएको छ। भेडापालन घट्दै गएको र चौंरी लोप हुने अवस्थामा पुगेपछि प्रदेश सरकारले तिनको संरक्षण र प्रबद्र्धनमा लगानी गर्न थालेको हो। कठायतले भने, हिमाली जिल्लाका किसानको जीविकोपार्जनका लागि पशुपालन नै मुख्य आम्दानी हो, त्यस क्षेत्रमा हुँदै आएको भेडा र चौंरीपालन घटेको देखियो। यसलाई प्रबद्र्धन गर्न मन्त्रालयले किसानलाई प्रोत्साहन गर्न थालेको छ, यो वर्ष पनि हामी किसानलाई प्रोत्साहन जारी राख्नेछौं। भेडा र चौंरीको व्यावसायिक पालन भएमा किसानको जीविकोपार्जनमा सहज हुने र प्रदेशको आम्दानी पनि बढ्ने प्रदेश सरकारको अपेक्षा छ। भेडा मासु र ऊनका लागि पाल्ने गरिन्छ। विगतमा कर्णालीका दुर्गम क्षेत्रमा भेडालाई खाद्यान्न र नुनको ढुवानीमा समेत प्रयोग गरिन्थ्यो। तर, हिजोआज कर्णालीका धेरै स्थानमा सडक यातायात र गाडी पुगेका कारण भेडालाई सामान ढुवानीमा भन्दा पनि मासु र ऊनका लागि पाल्ने गरिन्छ। यस्तै चौंरीगाई दूधका लागि पालिन्छ। हिमाली जिल्लामा चौंरीको पुच्छरसमेत बिक्री हुन्छ। लामा रौं भएको पुच्छर धार्मिक कार्यमा शुभ मानिने भएकाले पनि चौंरीको पुच्छरले मूल्य पाउने गरेको हो। चौंरीगाईको दूधबाट छुर्पीसमेत बनाएर किसानले आम्दानी गर्छन्। कर्णालीबाट ४ अर्बको कृषिउपज निर्यात कर्णालीबाट एक वर्षमा चार अर्बको कृषिजन्य वस्तु निर्यात भएको छ। गएको आर्थिक वर्षमा प्रदेशभित्र उत्पादन भएको कृषि र पशुजन्य उपजहरू गरी ४ अर्ब ११ करोड ७७ लाख ८१ हजार रुपैयाँबराबरको निर्यात भएको हो। भूमि व्यवस्था, कृषि तथा सहकारी मन्त्रालयका अनुसार यो अवधिमा २ अर्ब २६ करोड ६७ लाख ११ हजारबराबरको तरकारी, फलफूल, मह र मसलाबाली निर्यात भएको छ। यस्तै, सोही अवधिमा १ अर्ब ८४ करोड ९० लाख ७० हजार मूल्यबराबरको खसी, दूध, माछा, राडीपाखी र छुर्पीलगायतका पशुजन्य उपज निर्यात भएको मन्त्रालयको भनाइ छ। भूमि व्यवस्था, कृषि तथा सहकारी मन्त्री विनोदकुमार शाहले विस्तारै प्रदेशले कृषिजन्य उपजहरू निर्यात गर्न थालेको बताए। साथै उनले कृषिबाटै प्रदेशलाई आत्मनिर्भर बनाइने भन्दै यसका लागि सरकारले कृषि र किसानमा लगानी बढाउने बताए। कृषि उत्पादनमा वृद्धि भए मात्र प्रदेशलाई आत्मनिर्भर बनाउन सकिने उनको भनाइ छ।"
विद्युत् प्राधिकरण सञ्चालक समितिको सदस्यमा गुरुङ र कार्की नियुक्त,"काठमाडौं : ऊर्जा जलस्रोत तथा सिँचाइ मन्त्रालयले नेपाल विद्युत् प्राधिकरणको सञ्चालक समितिमा दुई सदस्यलाई नियुक्त गरेको छ। ऊर्जा जलस्रोत तथा सिँचाइमन्त्री दिपक खड्काले मन्त्रिस्तरीय निर्णय गर्दै आइतबार नेपाल विद्युत् प्राधिकरणका सञ्चालकद्वयमा महेन्द्रबहादुर गुरुङ र देवेन्द्र कार्कीलाई नियुक्ति दिएका हुन्। उनीहरुलाई नेपाल विद्युत प्राधिकरण ऐन, २०४१ को दफा ९ को उपदफा (३) को खण्ड (च) बमोजिम विद्युत क्षेत्रमा विशेषज्ञता हाँसिल गरेका गैरसरकारी व्यक्तिबाट कार्की र विद्युत उपभोक्ताहरु मध्येबाट गुरुङलाई सञ्चालक समितिको सदस्यमा मनोनयन गरिएको मन्त्रालयले जनाएको छ। ओखलढुङ्गा रुम्जाटारका गुरुङ विद्युत् विकास विभागका पूर्वमहानिर्देशक एवम् एवम् पञ्चेश्वर विकास प्राधिकरणका पूर्वसीईओ र दोलखाको तामाकोशी गाउँपालिका २ का कार्की ऊर्जा मन्त्रालयका पूर्वसचिव हुन्। उर्जामन्त्रीको साउन १८ गतेको निर्णयअनुसार कार्की र गुरुङलाई चार वर्षका लागि सञ्चालक समिति सदस्य पदमा मनोनित गरिएको हो। यस अगाडि शुक्रबार ऊर्जा जलस्रोत तथा सिँचाइमन्त्री दिपक खड्काले नेपाल विद्युत् प्राधिकरणका सञ्चालकद्वय भक्तबहादुर पुन र कपिल आचार्यलाई बर्खास्त गरेका थिए। नेकपा माओवादी केन्द्र र नेकपा एकीकृत समाजवादीको कोटामा नियुक्त भएका उनीहरूलाई ऊर्जा जलस्रोत तथा सिँचाइमन्त्री खड्काले शुक्रबार पदमुक्त गरेका हुन्। उनीहरुले सञ्चालक समितिको मर्यादा र अनुशासन विपरीतका कार्यहरु गरेको विषयमा सोधिएको स्पष्टीकरणमा चित्तबुझ्दो जवाफ नदिएकाले पदमुक्त गरिएको हो। नेपाल विद्युत प्राधिकरण ऐन, २०४१ को दफा ९ को उपदफा (४) को प्रतिबन्धात्मक वाक्यांश बमोजिम उनीहरुलाई कारबाही गरिएको छ। आयोगले लिखित निर्देशन विपरीत नोट अफ डिसेन्ट लेखेर नेपाल सरकारको निर्देशन पालना गर्न असहयोग गरेको भन्दै सदस्यद्वयलाई मन्त्री खड्काले स्पष्टीकरण सोधेका थिए। सो स्पष्टीकरण चित्तबुझ्दो नभएको भन्दै दुवै जनालाई पदबाट हटाएको जानकारी मन्त्रालयका सहसचिव इन्दिरा दाहालले जानकारी दिएकी छन्। यो पनि पढ्नुहोस उर्जा मन्त्रीले गरे विद्युत प्राधिकरण सञ्चालक समिति सदस्यद्वय आचार्य र पुनलाई बर्खास्त"
"नयाँ रेकर्ड कायम गरेको सुनको मूल्य घट्यो, कतिमा हुँदैछ कारोबार ?",काठमाडौं : नयाँ रेकर्ड कायम गरेको सुनको मूल्य आज दुई सय रुपैयाँले घटेको छ। नेपाल सुन चाँदी व्यवसायी महासंघका अनुसार आज २ सय रुपैयाँले घटेर प्रतितोला सुनको मूल्य १ लाख ४९ हजार ७ सय रुपैयाँ तोकिएको छ। अघिल्लो कारोबारको अन्तिम दिन शुक्रबार प्रतितोला सुन १ लाख ४९ हजार ९ सय रुपैयाँमा कारोबार भएको थियो। तेजाबी सुन १ लाख ३७ हजार ७२५ रुपैयाँ पुगेको छ। सुनको मूल्य घटेसँग चाँदी पनि घटेको छ। यसदिन चाँदी प्रतितोला १ हजार ७८५ रुपैयामा कारोबार भइरहेको महासंघले जनाएको छ। शुक्रबार चाँदी प्रतितोला १ हजार ७९५ रुपैयाँमा खरिदबिक्री भएको थियो।
अछाममा कुन वर्षमा कुन पालिकाको बेरुजु कति ?,"अछाम : महालेखा परीक्षकको प्रतिवेदन अनुसार अछामका दश पालिकाको बेरुजु दुई अर्बभन्दा बढिरहेको छ। महालेखा परीक्षकको प्रतिवेदनअनुसार आर्थिक वर्ष २०७४७५ देखि २०७९८० सम्म अछामका पालिकाको बेरुजु दुई अर्ब २ करोड ६५ लाख २० हजार रहेकोे छ। महालेखा परीक्षकको कार्यालयले आर्थिक वर्ष २०७९८० को ६१औं वार्षिक प्रतिवेदनमार्फत अछामका १०पालिकाको बेरुजु २६ करोड ४८ लाख २७ हजार रहेको देखाएको छ। प्रतिवेदनअनुसार जिल्लाको १०पालिकाको १४ अर्ब ४० करोड ७० लाख ३१ हजार लेखा परीक्षण गरिएकोमा उक्त रकम बेरुजु रहेको छ। अछामका सबै भन्दा बढी बेरुजु ढकारी गाउँपालिकाको रहेको छ। ढकारीको ६ करोड ४७ लाख ७४ हजार बेरुजु रहेको उल्लेख गरेको छ। सबैभन्दा कम पञ्चदेवल विनायक नगरपालिकाको ७५ लाख ५९ हजार र बान्नीगढी जयगढ गाउँपालिकाको एक करोड ३१ लाख ५१ हजार बेरुजु रहेको छ। साँफेबगर नगरपालिकाको ४ करोड ४४ लाख ५७ हजार बेरुजु रहेको छ। रामारोशन गाउँपालिकाको ४ करोड २ लाख २९ हजार,चौरपाटी गाउँपालिकाको २ करोड ६९ लाख ७७ हजार,कमलबजार नगरपालिका २ करोड ७ लाख ७० हजार, तुर्माखाँद गाउँपालिका २ करोड ३५ लाख ६७ हजार, मेल्लेख गाउँपालिका एक करोड ४२ लाख ४२ हजार र मंगलसेन नगरपालिकाको १ करोड ४१ लाख ९२ हजार बेरुजु रहेको उल्लेख छ। २०७८७९ मा अछामका स्थानीय तहको बेरुजु ४३ करोड १९ लाख ८२ हजार रहेको थियो। महालेखा परीक्षकको ६०औं वार्षिक प्रतिवेदनका अनुसार उक्त आर्थिक वर्षमा सबैभन्दा बढी ढकारी गाउँपालिकाको १० करोड ३ लाख २२ हजार रहेको छ भने सबैभन्दा कम बान्नीगढी जयगढ गाउँपालिकाको एक करोड ४२ लाख ४ हजार रहेको छ। रामारोशन गाउँपालिकाको ७ करोड ७५ लाख ७८ हजार, तुर्माखाँद गाउँपालिकाको ५ करोड ७२ लाख ३४ हजार, साँफेबगर नगरपालिकाको ३ करोड ९८ लाख ४१ हजार बेरुजु रहेको छ। यसैगरी कमलबजार नगरपालिकाको ३ करोड ९५ लाख ९५ हजार, पञ्चदेवल विनायकको ३ करोड ६५ लाख ७४ हजार,चौरपाटीको ३ करोड १९ लाख १ हजार,मेल्लेखको २ करोड ३९ लाख २१ हजार र मंगलसेन नगरपालिकाको २ करोड ३१ लाख ४२ हजार,बेरुजु रहेको छ। महालेखा परीक्षकको ५९औं वार्षिक प्रतिवेदनका अनुसार आर्थिक वर्ष २०७७७८ मा अछामका पालिकाको बेरुजु २६ करोड ६५ लाख ११ हजार रहेको छ। उक्त आर्थिक वर्षमा सबैभन्दा बढी रामारोशन गाउँपालिकाको ६ करोड ६२ लाख ८३ हजार बेरुजु रहेको छ भने सबैभन्दा कम बान्नीगढी जयगढ गाउँपालिकाको एक करोड १७ लाख ३७ हजार रहेको छ। साँफेबगर नगरपालिकाको बेरुजु ५ करोड ६२ लाख ३६ हजार, पञ्चदेवल विनायक नगरपालिका ४ करोड ९७ लाख १० हजार, ढकारी ४ करोड ५२ लाख ९८ हजार, तुर्माखाँद गाउँपालिकाको ३ करोड ५४ लाख ८३ हजार, मंगलसेन नगरपालिकाको ३ करोड २६ लाख ४७ हजार, मेल्लेख गाउँपालिका २ करोड ६५ लाख ८७ हजार, चौरपाटी २ करोड २२ लाख १६ हजार र कमलबजार नगपालिका २ करोड ३ लाख १४ हजार रहको छ। आर्थिक वर्ष २०७६७७ मा अछाममा ४६ करोड २ लाख ८६ हजार बेरुजु छ। महालेखा परीक्षकको ५८ औं वार्षिक प्रतिवेदनका अनुसार उक्त आर्थिक वर्षमा सबैभन्दा बढी पञ्चदेवल विनायक नगरपालिकाको १६ करोड ९९ लाख ४४ हजार बेरुजु रहेको छ भने सबै भन्दा कम बान्नीगढी जयगढ गाउँपालिकाको एक करोड ८ लाख २७ हजार रहेको छ। यसैगरी साँफेबगर नगरपालिकाको ५ करोड ३७ लाख १२ हजार,चौरपाटी गाउँपालिकाको ४ करोड ८२ लाख ८२ हजार,ढकारी गाउँपालिकाको ४ करोड १९ लाख ४१ हजार, मंगलसेन नगरपालिकाको ३ करोड ७३ लाख ६५ हजार,कमलबजार नगरपालिकाको २ करोड ६७ लाख २ हजार, मेल्लेख गाउँपालिकाको २ करोड ३१ लाख ३६ हजार, रामारोशन गाउँपालिकाको २ करोड ५२ लाख ३० हजा,र तुर्माखाँद २ करोड ३९ लाख ४७ हजार रहेको छ। महालेखा परीक्षकको ५७औं वार्षिक प्रतिवेदनका अनुसार आर्थिक वर्ष २०७५७६ मा अछाममा ३९ करोड ७५ लाख ५० हजार बेरुजु रहेको छ। सबैभन्दा बढी साँफेबगर नगरपालिकाको ८ करोड ९४ लाख ३० हजार र सबैभन्दा कम बान्नीगढी जयगढ गाउँपालिकाको बान्नीगढी जयगढ गाउँपालिकाको ४९ लाख २६ हजार बेरुजु रहेको छ। यसैगरी मेल्लेख गाउँपालिकाको ८ करोड ६९ लाख ७१ हजार, चौरपाटी गाउँपालिकाको ५ करोड ५ लाख ९३ हजार, मंगलसेन नगरपालिकाको ३ करोड ९० लाख ९७ हजार, कमलबजार नगरपालिकाको ३ करोड ६२ लाख ४० हजार, रामारोशन गाउँपालिकाको ३ करोड ४६ लाख ३२ हजार, पञ्चदेवल विनायक नगरपालिकाको ३ करोड ४१ लाख ८२ हजार, तुर्माखाँद एक करोड ४१ लाख ६२ हजार,ढकारी गाउँपालिकाको ७३ लाख १७ हजार बेरुजु रहेको छ। आर्थिक वर्ष २०७४७५ मा अछामको बेरुजु २० करोड ५३ लाख ६४ हजार रहेको छ। महालेखा परीक्षकको ५६आंै वार्षिक प्रतिवेदनका अनुसार उक्त रकम बेरुजु देखिएको हो। सबैभन्दा बढी साँफेबगर नगरपालिकाको ७ करोड १६ लाख ७ हजार रहेको छ भने सबैभन्दा कम मंगलसेन नगरपालिकाको ३५ लाख ३८ हजार र चौरपाटी गाउँपालिकाको ६४ लाख २ हजार बेरुजु रहेको छ। यसैगरी रामारोशन गाउँपालिकाको २ करोड २७ लाख २६ हजार, तुर्माखाँद गाउँपालिकाको २ करोड ९ लाख ३४ हजार, मेल्लेख गाउँपालिकाको एक करोड ९४ लाख ४१ हजार, पञ्चदेवल विनायक नगरपालिकाको एक करोड ८३ लाख १० हजार, कमलबजार नगरपालिकाको एक करोड ३७ लाख ४३ हजार,ढकारी गाउँपालिकाको एक करोड ६२ लाख ८० हजार र बान्नीगढी जयगढ गाउँपालिकाको एक करोड २३ लाख ८३ हजार रहेको छ।"

शीर्षक,विवरण
"प्रदूषणको कारक,सहरी यातायात","हिउँले ढाकिएका हिमालय पर्वतको काखमा अवस्थित छ, ऐतिहासिक र सांस्कृतिक धरोहर काठमाडौं उपत्यका। जुन नेपालको प्रमुख आर्थिक, राजनीतिक र सांस्कृतिक केन्द्रको रूपमा चिनिन्छ। विश्व सम्पदा सूचीमा सूचीकृत उपत्यकाका विभिन्न स्थानले त यसको ऐतिहासिक महŒवलाई अझ उजागर गर्छन्। तीन दशक अघिसम्म काठमाडौं उपत्यका एक शान्त र स्वच्छ ठाउँ थियो, जहाँ प्रकृति र मानव जीवन सन्तुलनमा थिए। तर, यो शान्ति र सौन्दर्यलाई आधुनिक विकास र सहरीकरणको तीव्र गतिले चुनौती दिएको छ। गत तीन दशकमा काठमाडौं उपत्यकाले तीव्र विकास र सहरीकरणको सामना गरेको छ। सन् १९९० को दशकमा करिब १५ लाख जनसंख्या रहेको उपत्यकामा आज ३० लाखभन्दा बढी मानिस बसोबास गर्छन्। जनसंख्या वृद्धिको साथै उपत्यकाको भौतिक पूर्वाधार र यातायात क्षेत्रमा पनि ठूलो परिवर्तन आएको छ। यी परिवर्तनले काठमाडौंको पर्यावरणीय सन्तुलनलाई गम्भीर चुनौती दिएको छ, विशेष गरेर कार्बन उत्सर्जनको वृद्धिमा। काठमाडौं उपत्यकाको परिदृश्यमा भएको परिवर्तन : तीन दशकअघिको काठमाडौं उपत्यका शान्त र हरियालीले भरिएको थियो। साइकल, रिक्सा र सार्वजनिक बसहरू मुख्य यातायात साधन थिए, जसले गर्दा हावा सफा थियो र वातावरण स्वस्थ थियो। त्यतिबेला सवारीसाधनको संख्या सीमित थियो, जसकारण वायु प्रदूषण न्यून थियो। तर, समयसँगै उपत्यकामा जनसंख्या र आर्थिक गतिविधि बढ्दै गयो। ९० को दशकमा उपत्यकामा करिब ५० हजार सवारीसाधन थिए। यस संख्यामा तीव्र वृद्धि भएर आज १३ लाखभन्दा बढी सवारीसाधन पुगेका छन्। मोटरसाइकल, कार, बस र ट्रकहरूको संख्यामा उल्लेख्य वृद्धि भएको छ, जसले वायु प्रदूषण र कार्बन उत्सर्जनमा ठूलो योगदान पुर्याएको छ। कार्बन उत्सर्जनको वृद्धि र यसको परिणामहरू : यातायात क्षेत्रबाट कार्बनडाइअक्साइड (सीओटू) उत्सर्जनमा चिन्ताजनक वृद्धि भएको छ। १९९० मा यातायात क्षेत्रबाट वार्षिक रूपमा करिब दुई लाख मेट्रिकटन सीओटू उत्सर्जन हुन्थ्यो भने आज यो संख्या २० लाख मेट्रिकटनभन्दा बढी पुगेको छ। यी उत्सर्जनहरूले उपत्यकाको वायुको गुणस्तरलाई बिगार्दै जान्छन्, जसले यहाँका बासिन्दाको स्वास्थ्यमा गम्भीर असर पुर्याउँछ। वायुमण्डलको सूक्ष्म कण पीएम २५ स्तरहरू विश्व स्वास्थ्य संगठनको सुरक्षित सीमाभन्दा धेरै गुणा बढी छ, जसले काठमाडौं विश्वका सबैभन्दा प्रदूषित सहरहरूको सूचीमा पर्छ। पर्यावरणीय र सार्वजनिक स्वास्थ्यमा प्रभाव : कार्बन उत्सर्जनको वृद्धिले ठुलो सार्वजनिक स्वास्थ्य समस्याहरू निम्त्याएको छ। श्वासप्रश्वाससम्बन्धी रोगहरू, हृदयसम्बन्धी समस्याहरू र अन्य प्रदूषणसम्बन्धी स्वास्थ्य समस्याहरू बढी मात्रामा देखिएका छन्। अध्ययनहरूले देखाउँछन् कि काठमाडौं उपत्यकामा वायु प्रदूषणले प्रत्येक वर्ष हजारौंको अकाल मृत्युको कारण बनेको छ। यसका साथै, वायु प्रदूषणले पर्यावरणीय विविधता र प्राकृतिक स्रोतहरूमा पनि गम्भीर असर पुर्याउँछ। उत्सर्जन कम गर्ने प्रयास र चुनौतीहरू : यी चुनौतीहरूको सामना गर्न, सरकार र विभिन्न गैरसरकारी संस्थाहरूले उत्सर्जन कम गर्न प्रयासहरू सुरु गरेका छन्। विद्युतीय सवारीसाधन (ईभीज)को प्रवद्र्धन सकारात्मक कदम हो, जसको खरिदमा प्रोत्साहन र चार्जिङ स्टेसनहरूको स्थापना गरिएको छ। यद्यपि, तिनलाई अपनाउने दर अझै ढिलो छ, उच्च लागत र अपर्याप्त पूर्वाधारका कारण। सार्वजनिक यातायात सुधार पनि भइरहेको छ, बस नेटवर्कको विस्तार र आधुनिकीकरणका परियोजनाहरू र मेट्रो रेल प्रणालीको अधयन सुरुआत गरिँदैछ। तर, यी परियोजनाहरू ढिलाइ र आर्थिक लगानी चुनौतीहरूको सामना गरिरहेका छन्, जसले उत्सर्जन घटाउनको सम्भावित प्रभावलाई ढिलो बनाउँछ। भविष्यका लागि दिगो समाधानहरू : काठमाडौं उपत्यकामा सहरी यातायातबाट कार्बन उत्सर्जनको सम्बोधन गर्न बहुआयामिक दृष्टिकोण आवश्यक छ। सार्वजनिक यातायात पूर्वाधारलाई सुधार्न, ईभीको प्रयोगलाई प्रवद्र्धन गर्न, कडा उत्सर्जन मापदण्ड लागू गर्न, र गैरमोटरयुक्त यातायात जस्तै साइकल र पैदल यात्रा प्रोत्साहन गर्न महŒवपूर्ण छ। यसबाहेक सहरी योजना हरियाली क्षेत्रहरू र पैदलयात्री मैत्री क्षेत्र आदिलाई प्राथमिकता दिनुपर्छ जसले सवारीसाधनमा निर्भरता कम गर्न सक्छ। प्रदूषणको स्वास्थ्य र पर्यावरणीय प्रभावबारे जनचेतना अभियानहरूले पनि बासिन्दामा व्यवहार परिवर्तन गर्न महŒवपूर्ण भूमिका खेल्छ। निष्कर्ष : काठमाडौं उपत्यका समृद्ध ऐतिहासिक सम्पदा र आधुनिक सहरीकरणको मागबीच सन्तुलन मिलाउँदै एक महŒवपूर्ण मोडमा उभिएको छ। गत ३० वर्षमा यातायात क्षेत्रबाट भएको कार्बन उत्सर्जनमा उल्लेखनीय वृद्धिले दिगो समाधानहरूको तात्कालिक आवश्यकता स्पष्ट रूपमा देखाएको छ। सहरी यातायात व्यवस्थापनमा नवीन र वातावरणमैत्री रणनीतिहरू अपनाउनाले उपत्यकाको वायु गुणस्तर सुधार्न, स्वास्थ्य जोखिमहरू कम गर्न र जलवायु परिवर्तनको प्रभावलाई नियन्त्रण गर्न मद्दत पुर्याउन सक्छ। विद्युतीय सवारीसाधनहरूको प्रवद्र्धन, सार्वजनिक यातायातको सुधार र पैदलयात्री र साइकलमैत्री पूर्वाधारको विकासजस्ता उपायले वातावरणीय सन्तुलन कायम राख्न महŒवपूर्ण भूमिका खेल्न सक्छ। यी कदमहरूले न केवल कार्बन उत्सर्जन कम गर्न सहयोग गर्छन् तर उपत्यकाको सांस्कृतिक र ऐतिहासिक धरोहरलाई सुरक्षित राख्न पनि मद्दत पुर्याउँछन्। यसैले, काठमाडौं उपत्यकाले दिगो विकास र वातावरण संरक्षणको मार्गमा अग्रसर हुनुपर्छ, ताकि भावी पुस्ताका लागि स्वच्छ, स्वस्थ र सांस्कृतिक रूपमा धनी वातावरण सुनिश्चित गर्न सकियोस्। उपत्यकाको विशिष्ट आकर्षण र ऐतिहासिक महŒवलाई जोगाइराख्न नवीनतम प्रविधि र रणनीतिहरूको सन्तुलित प्रयोग अपरिहार्य छ।"
राष्ट्रिय हितका लागि नयाँ सरकार,"राष्ट्रिय सहमतिको सरकार गठन गर्ने चरणमा छौं यतिबेला। यसको प्रारम्भकर्ता पुष्पकमल दाहाल प्रचण्डजी हुनुहुन्छ। उहाँले अपारदर्शी किसिमले कुरा अगाडि बढाउन चाहनु भएको हामीले थाहा पायौं। जब यो विषय ठीकै हो भने दुईवटा ठूला पार्टी बसेर पनि छलफल गरियो तब सहमति भयो। यो असार १७ गतेको सहमति हो जसले राजनीतिमा नयाँ मोड सिर्जना गरिदिएको छ। सम्भवतः यो मोड देश र नागरिक दुवैका लागि आवश्यक पनि थियो। त्यो सहमतिको कुरा उहाँलाई जानकारी गराइयो तर उहाँले त्यसलाई सरल र सहज ढंगले लिनु भएन। अहिले दुईवटा पार्र्टी नेकपा एमाले र नेपाली कांग्रेसका बीचमा भएको सहमति मूलतः राष्ट्रिय हितको रक्षा गर्नका लागि हो। अझ गहिरिएर भन्नुपर्दा, भ्रष्टाचार नियन्त्रण र सँगै सुशासन कायम गर्नका लागि हो। त्यसो त यो सहमतिपछि बन्ने राष्ट्रिय सरकार भनेको विकास निर्माणमा तीव्रता दिनका लागि पनि हो जुन केही समयदेखि अड्किएको अवस्थामा छ। अथवा, विकास निर्माणको गति जुन रफ्तारमा हुनुपर्ने थियो, त्यो नभइराखेकाले यसलाई अब हामी प्राथमिकतामा राखेर अघि बढ्छौं। समग्रमा, राजनीतिक अस्थिरता हटाई स्थिरता कायम गर्नका लागि हो अबको नयाँ सरकार। यी सबै कुरा गर्दै आवश्यकताअनुसार संविधान संशोधन गर्नका लागि हो। संविधान संशोधन गर्ने भनेको विषयलाई भने भ्रमपूर्ण ढंगले बाहिर कुरा ल्याइँदै छ। हाम्रो भनाइ के हो भने संविधान भनेको अपरिवर्तनीय र असंशोधनीय होइन। यो संशोधन गर्न सकिने अनि परिवर्तन गर्न सकिने दस्तावेज पनि हो भन्ने हो। किनकि संविधानमै संविधान संशोधनको प्रक्रियाका बारेमा पनि व्यवस्था गरिएको छ त्यसअनुसार नै संशोधन हुने हो। संविधान संशोधन गर्दा पनि हामी यसै अघि बढ्दैनौं, हचुवाको तालमा संविधान संशोधन हुने पनि होइन जुन चुरो कुरो सबैले बुझेकै छ, नबुझ्नेले बुझ्न जरुरी छ। किनकि यसलाई बाहिर प्रचार गर्दा हल्का ढंगले प्रस्तुत गर्ने काम भएको छ जुन सबैका लागि प्रतिकूल छ। मूलतः हामी अहिलेसम्म भएका अभ्यासहरूको समीक्षा गर्छौं। सरकार गठनपछि संघीय लोकतान्त्रिक गणतन्त्रलाई सुदृढ हुने उद्देश्यद्वारा निर्देशित हुनेछौं। समावेशितालाई सुदृढ गर्ने उद्देश्यद्वारा निर्देशित हुनेछौं। अर्थतन्त्रलाई बलियो बनाउने कुराबाट निर्देशित हुनेछौं। यिनै उद्देश्य प्राप्तिका लागि हाम्रो राष्ट्रिय सहमतिको सरकार गठन गर्ने भनिएको हो। समझदारीमा सरकारको नेतृत्व पहिलो पटक एमाले र त्यसपछि दोस्रो ठूलो पार्टी नेपाली कांग्रेसले गर्ने भनेर सहमति भएको छ। हामीले यो समझदारी गरिरहँदा यस्तो अवस्थामा प्रधानमन्त्री पुष्पकमल दाहालले राजीनामा गरेर मार्ग प्रशस्त गर्नुपर्छ। हामीले आह्वान पनि गरेको हो। यो आह्वान चाहिँ अरू सहमत पार्टीहरूलाई पनि राष्ट्रिय सहमतिको सरकारमा समावेश हुन गरिएको हो। त्यो भनेको सरकारमा कसलाई राख्ने कसलाई नराख्ने भन्ने विषय नै होइन। यतिबेला राष्ट्रिय सहमतिको सरकार संविधानको धारा ७६ (२) अनुसार बन्ने कुराप्रति हाम्रो बुझाइ त्यही हो। त्यही आधारमा हामी अगाडि बढेका हौं। अबको सरकार भनेको विगतका अनेक आयाममाथि समीक्षा गर्ने र संघीय लोकतान्त्रिक गणतन्त्रलाई सुदृढ गर्ने साथै समावेशितालाई सुदृढ गर्ने सम्बन्धमा पनि केन्द्रित हुनेछ, सोहीबमोजिमको संरचना पनि बन्ला। जुन संरचनाले एउटा व्यवस्थित कार्ययोजना अवश्य अगाडि ल्याउनेछ। सरकार सोही कार्ययोजनाकै आधारमा अगाडि बढ्छ नै। त्यसको एउटा विधि पनि बन्नेछ। किनकि कुन विधिबाट अगाडि जाने भन्ने बारेमा पनि स्पष्ट हुन जरुरी छ। अब पनि सरकार अलमलकै बाटोमा घुमिरहने हो भने नयाँ सरकार बन्नु र चल्नुको अर्थ खास फरक हुने छैन। राष्ट्रिय सहमतिको यो सरकार बनाउने कुरा चलिरहँदा, गरिरहँदा एउटा परम्परागत संसदीय अभ्यासको मुख्य पार्टी नेतृत्वमा अर्को प्रमुख प्रतिपक्षमा भन्ने मात्रै बुझिराखेका छौं। नेपालको जटिल विशेष वर्तमान अवस्थालाई ख्याल गरेर मुख्य राजनीतिक दलहरूको बीचमा अब पनि समझदारी भएन भने परिस्थिति झनै प्रतिकूल हुने निश्चित छ। यसकारण पनि सबैले आआफ्नो भूमिका बुझेर देशको अवस्था हृदयंगम गरेर हरेक बाधा अड्काउ फुकाउन सकेमात्र जनचाहना र जनआवश्यकतालाई सम्बोधन गरेर अघि बढ्न सकिन्छ। अहिले भनेको देशलाई विकासका विभिन्न एजेन्डामार्फत काम गरेर देखाउने समय नै हो जहाँ नागरिक प्रत्यक्ष ढंगले जोडिन्छन् र त्यो भनेको देशको समग्र विकास नै हो। विकास निर्माणका योजना र आयोजनाहरूलाई लक्षित र केन्द्रित गरेर काम तीव्र गतिमा अगाडि बढाउने कुरामा यसअघि पनि सरकारमा रहँदा एमाले पार्टी नै अग्रगामी देखिएको थियो। हाम्रो यो सहमति भनेको राष्ट्रिय हितको रक्षा नै हो जुन हाम्रो पहिलो प्राथमिकता हो। माथि नै भनिसकें, भ्रष्टाचार नियन्त्रण र सुशासन कायम गर्ने हाम्रो प्राथमिकता हो। विकास निर्माणको कामलाई तीव्रता दिनु हाम्रो प्राथमिकता हो। यी सबै कामका लागि आवश्यकताअनुसार संविधान संशोधन गर्नुपर्ने हुन्छ। त्यसका लागि पनि हामी तत्पर हुनुपर्छ। समावेशितालाई थप व्यवस्थित सुदृढ गर्ने कुरा भन्ने बारेमा केन्द्रित हुनेछ। मुलुकलाई बलियो बनाउने कुरामा ध्यान केन्द्रित रहनेछ। सरकारको नेतृत्व गरिरहँदा अबका दिनमा विभिन्न चुनौती देखिन सक्छन्, जुन स्वाभाविक पनि हो। यो मुलुकमा अस्थिरता सिर्जना भएका कारणले पनि आउँछ नै। त्यसैले अब बन्ने सरकारले यो अस्थिरतालाई कसरी रोक्ने भन्नेमा विशेष ध्यान दिनुपर्ने हुन्छ, दिन्छ। अर्थतन्त्रको विकासका लागि वा भनौं विकास निर्माणका लागि तीव्रता दिने कुरामा ध्यान केन्द्रित हुनेमा दुईमत हुने अवस्था रहेन पनि। त्यसकारण हामीले सहमति यिनै विषयमा गरेका हौं। संसदीय अभ्यासको नाममा परम्परागत हाम्रो व्याख्याबाट निर्देशित भइरहने कुराभन्दा पनि अहिलेको मुलुकको आवश्यकता के हो ? भन्नेमै सरकार केन्द्रित हुनुपर्छ, रहन्छ। आवश्यकताबाट निर्देशित भएर अगाडि बढ्नुले सरकार जनचाहना र जनआवश्यकताका पछि छ भन्ने देखाउँछ। ती आवश्यकतालाई बोध गरेर प्रमुख पार्टी र दोस्रो ठूलो पार्टीको बीचमा समझदारी गर्नु भनेकै राष्ट्रिय सहमतिका लागि हो। जुन मुलुकका सबै पार्टीहरूलाई एक ठाउँमा ल्याउनका लागि मुख्य भूमिका खेल्न खोजेको हो। पोखरेल, नेकपा एमालेका उपाध्यक्ष हुन्।"
युवाका लागि सरकारले उचित लगानीको वातावरण बनाउने छ,"उद्यमशीलताका लागि कर्णाली निकै उपयुक्त थलो हो। उद्यम गर्नेहरूका लागि यो एउटा सादा पाना जस्तै छ। यहाँ प्रकृतिले नै आफैं सुन्दरता कोरिदिएको छ। तर, त्यो सादा पाना रूपी कर्णालीमा उपयुक्त चित्र कोर्न यहाँका युवा तयार हुनुपर्छ। यदि यसका लागि तपाईंहरू तयार हुनुहुन्छ भने कर्णाली सरकार सधैं तपाईंहरूको साथमा छ। कर्णालीका १० वटै जिल्ला उद्योग, व्यापार, कृषि, पर्यटन, जलविद्युत्, जडिबुटीलगायतका नवीनतम् स्रोत र साधानहरूको भण्डार हो। यसको सदुपयोग हुन सकिरहेको अवस्था छैन। विदेशी भूमिमा जुनसुकै कर्म गर्न चाहाने र नेपाली भूमिमा काम गर्दा सानो भइन्छ भन्ने जस्ता सामाजिक सोच, संस्कार र संरचनाका कारण हामी पछाडि परिरहेका छौं। कुनै पनि काम सानो वा ठूलो हुँदैन। कामको सधैं सम्मान गर्नुपर्छ। अब युवाहरूले पनि काम गर्दा सानो होइन, महान बनिन्छ भन्ने सन्देश दिनुपर्छ। यस्ता परम्परागत सोच र गलत धारणाको अन्त्य गर्न युवाको भूमिका निकै महत्वपूर्ण हुन्छ। र, यसका लागि अगाडि बढ्नु जरुरी भइसकेको छ। कर्णाली प्रदेश सरकारले अहिले उद्यम विकासलाई मुख्य प्राथमिकता दिएको छ। कर्णालीमा उद्यम गर्ने युवाहरूका लागि सरकारले उचित लगानीको वातावरण बनाउने छ। यहाँ कार्यक्रमका लागि बजेटभन्दा पनि बजेटका लागि कार्यक्रम बनाउने प्रचलन बढी छ। त्यसलाई निरुत्साहित गरी कार्यक्रमका लागि बजेटको व्यवस्थापन गर्ने गरी तयारी सरकारले गरिरहेको छ। कर्णालीमा लगानीकर्ताहरूले विभिन्न आयोजनाहरू होल्ड गर्ने परिपाटी पनि व्यापक छ। तर, कागजमा मात्र नभई फिल्डमै काम गर्न आउने लगानी कर्ता र उद्यमीहरूका लागि सरकारले पनि थप सहयोग गर्ने छ। उद्यम विकास बिना कर्णालीको विकास र समृद्धिको सपना पूरा हुँदैन। त्यसका लागि युवा जनशक्ति तयार हुनै पर्छ। उद्यम गर्न ठोष कार्ययोजना बनाएर अगाडि बढ्दा लगानीको समस्या हुँदैन। (कँडेल कर्णाली प्रदेशका मुख्यमन्त्री हुन्।)"
तस्बिरमा हेर्नुस् एम्पुटी फुटबल प्रतियोगिता,काठमाडौं : राष्ट्रिय खेलकुद परिषद र एम्पुटी खेलकुद समाज नेपालको व्यवस्थापनमा एम्पुटी फुटबल प्रतियोगिताको आयोजना गरिएको छ। एम्पुटी फुटबल प्रतियोगिता च्यासलस्थित रंगशालामा शुक्रबारदेखि सुरू भएको हो। प्रतियोगितामा चार टोलीको सहभागिता रहने आयोजकले जनाएको छ। हेर्नुस् तस्बिरहरू
क्यानले केन्द्रीय उपाध्यक्षसहित चार जनालाई सोध्यो स्पष्टीकरण,"काठमाडौं : नेपाल क्रिकेट संघ (क्यान)ले केन्द्रीय उपाध्यक्षसहित चार जनालाई स्पष्टीकरण सोधेको छ। बिहीबार बसेको केन्द्रीय कार्यसमितिको बैठकले केन्द्रीय उपाध्यक्ष रोशनकुमार सिंह, केन्द्रीय सदस्यद्वय माधवकुमार कर्माचार्य र दर्गाराज पाठक र सुनसरी अध्यक्ष चेतनाथ पौडेललाई स्पष्टीकरण सोधेको हो। संघको निर्णय विपरीत हुँदै नभएको आधारहीन विषयमा अन्तर्वार्ता दिएको भन्दै उनीहरूमाथि स्पष्टीकरण सोधिएको क्यानले विज्ञप्ति जारी गरेको जानकारी दिएको छ। 'विश्वकप क्रिकेटमा सहभागिताका दौरान नेपाल क्रिकेट संघ र संघका पदाधिकारीहरुलाई लक्षित गरेर विभिन्न मिडिया तथा सामाजिक संजालहरुमा संघका पदाधिकारी, सदस्य, संघसँग आवद्ध प्रदेश तथा जिल्ला संघका पदाधिकारीहरुले संघको निर्णय विपरीत हुँदै नभएको आधारहिन कुराहरुको अन्तर्वार्ता एवंम भ्रामक प्रचार गरी समाजिक संजालमा समेत सेयर गरेको पाईएको र जसले गर्दा समग्र नेपाली क्रिकेटको सफलताका लागि एकजुट भएको अवस्थामा पनि संघसँग सम्वन्धित व्यक्तिहरुको विवादास्पद अभिव्यक्तिले गर्दा संघप्रति नकारात्मक सन्देश गएको यस संघले महशुस गरेकाले त्यस्ता कार्यमा संलग्न व्यक्तिहरूलाई संघको विधान बमोजिम स्पष्टीकरण सोधि आवश्यक प्रक्रिया अगाडि बढाउने निर्णय पारित गरियो,' विज्ञप्तिमा भनिएको छ।"
सन्दीप लामिछानेलाई 'ए' ग्रेडमा अनुबन्धन गर्ने क्यानको निर्णय,काठमाडौं : नेपाल क्रिकेट संघ (क्यान)ले सन्दीप लामिछानेलाई 'ए' ग्रेडमा अनुबन्धन गर्ने निर्णय गरेको छ। बिहीबार बसेको क्यानको केन्द्रीय कार्यसमितिको बैठकले ६ महिनाका लागि केन्द्रीय सम्झौतामा अनुबन्धन गर्ने निर्णय गरेको हो। उनको अनुबन्धन जुलाई १ देखि डिसेम्बर ३१ सम्म रहने क्यानले विज्ञप्ति जारी गरेर जानकारी दिएको छ। टी२० अन्तर्राष्ट्रियमा एक सय रन पूरा गरेकोमा क्यानले लामिछानेलाई बधाइसमेत दिएको छ। बलात्कार अभियोग लागेपछि लामिछाने केही समय निलम्बनमा परेका थिए। उच्च अदालत पाटनले सफाइ दिएपछि विश्वकप खेल्न वेस्ट इन्डिज पुगेका थिए। उनले बंगलादेशविरुद्ध दुई विकेट लिँदै सय विकेट पूरा गरेका थिए। अमेरिकाले भिसा नदिँदा उनले नेदरल्यान्ड्विरुद्धको खेल भने गुमाएका थिए।
अभद्र व्यवहारको आरोपमा राष्ट्रिय महिला टोलीकी सदस्य अप्सरी बेगम निलम्बित,"काठमाडौं : नेपाल क्रिकेट संघ (क्यान)ले राष्ट्रिय महिला टोलीकी सदस्य अप्सरी बेगमलाई निलम्बन गर्ने निर्णय गरेको छ। बिहीबार बसेको केन्द्रीय कार्यसमितिको बैठकले व्यवस्थापन र प्रशिक्षकमाथि अभद्र व्यवहार गरेको भन्दै निलम्ब गरेको हो। प्रशिक्षण शिविरका दौरान अप्सरीले आचारसंहिता उल्लंघन गरी टिमका व्यवस्थापक र प्रशिक्षकमाथि अभद्र व्यवहार गरेको क्यानले विज्ञप्तिमार्फत जानकारी दिएको छ। 'एसीसीको कार्यक्रमअनुसार जुलाई १९ देखि २८, २०२४ सम्म श्रीलंकामा सञ्चालन हुने '    क्रिकेट प्रतियोगितालाई मध्यनजर राखी हालः काठमाडद्यंमा सञ्चालन भइरहेको बन्द प्रशिक्षण शिविर दौरान नेपाली महिला राष्ट्रिय क्रिकेट टीमकी खेलाडी अप्सरी बेगमले राष्ट्रिय महिला टोलीका टीम व्यवस्थापक र टीम प्रशिक्षक माथी गरेको अभद्र व्यवहार गरी संघको आचारसंहिता उल्लंघन गरेकोप्रति संघको गम्भीर ध्यानाकर्षण भएको हुँदा निज खेलाडीलाई तत्कालका लागि निलम्बन गर्ने र थप छानविन गरी आवश्यक निर्णय गर्न अनुशासन समितिलाई जिम्मेवारी दिने निर्णय गरियो,' विज्ञप्तिमा भनिएको छ।"
तराई मधेस द्रुतमार्गको लेनडाँडा सुरुङ ब्रेक थ्रु,"काठमाडौं : नेपाली सेनाको व्यवस्थापनमा निर्माणाधीन काठमाडौं तराई मधेस द्रुतमार्गको लेनडाँडा सुरुङको ब्रेक थ्रु गरिएको छ। राष्ट्रिय गौरवको यो आयोजनाअन्तर्गतको लेनडाँडा सुरुङमार्ग १ हजार ६ सय १२ मिटर लामो रहेको छ। उक्त सुरुङमार्ग बिहीबार छिचोलिएको छ। नेपाली सेनाका प्रवक्ता गौरवकुमार केसीका अनुसार लेनडाँडा सुरुङ प्याकेज नम्बर २ मा रहेको मकवानपुरको बकैया र गढी गाउँपालिकामा निर्माणाधीन छ। लेनडाँडा सुरुङमार्गको जोडी सुरुङमध्ये १ हजार ६ सय १२ मिटर लम्बाइ रहेको निजगढबाट काठमाडौंतर्फ आउने सुरुङमार्ग बिहीबार ब्रेक थ्रु गरिएको हो। यसको जोडी सुरुङ मार्गका रूपमा रहेका काठमाडौंबाट निजगढ जाने सुरुङमार्ग गत जेठ ४ गते नै ब्रेक थु्र गरिएको थियो। जसको लम्बाइ १ हजार ६ सय ३३ मिट लामो रहेको छ। प्रधान सेनापति प्रभुराम शर्माले भर्चुअल माध्यमबाट सुरुङमार्ग छिचोल्ने कार्यक्रमको अवलोकन गरेका थिए। भर्चुअल कार्यक्रममा बोल्दै प्रधान सेनापति शर्माले सुरुङ मार्गहरू तोकिएको समयमा नै ब्रेक थु्र गर्न सकेकोमा खुसी व्यक्त गरे। यसका साथै उनले सरकारबाट नेपाली सेनालाई जिम्मेवारी दिइएको फास्ट ट्रयाक राष्ट्रिय गौरवको आयोजना निर्माणमा खटिएका सम्पूर्ण निकाय तथा व्यक्तिहरूलाई धन्यवाद व्यक्त गरे। सेनाका प्रवक्ता केसीका अनुसार यो आयोजनामा ६ वटा सुरङमार्गहरू निर्माणको क्रममा छन्। जसमध्ये ३ वटा सुरुङ मार्ग निर्माण भइसेकको छ। अन्य तीनवटा सुरुङमार्गको टनेल निर्माणका काम भैरहेको छ। जेठ ११ गते धेद्रे सुरुङमार्गको जोडी सुरुङमध्ये १ किलोमिटर ६५३ मिटर लम्बाइ रहेको निजगढबाट काठमाडौंतर्फ आउने सुरुङमार्गहरू छिचोलिएको थियो। यो आयोजना ०८३ सम्म निर्माण सक्ने सेनाले जनाएको छ। प्रवक्ता केसीका अनुसार द्रुतमार्गको करिब ३४८ प्रतिशत काम सकिएको छ। यस्तै आर्थिक रुपमा ३६५१ प्रतिशत काम पूरा भएको छ। द्रुतमार्ग निर्माणको काम समयमा नै सकिने बताउँदै प्रवक्ता केसीले भने, नेपाली सेनाले जिम्मा लिएको काम अत्यन्तै गुणस्तरीय रूपमा गरिरहेको छ। समयमा पूरा हुनेमा कुनै शंका छैन। दिएको समयसम्म हामीले निर्माण कार्य सक्छौं।"
कृषिको श्रमशक्तिलाई औद्योगिक क्षेत्रमा आवद्ध गराउनुपर्छ : अर्थमन्त्री,"काठमाडौं : अर्थमन्त्री वर्षमान पुनले नेपालको भौगोलिक अवस्थिति अनुसारका अन्य देशहरूको अनुभव लिएर छिमेकी मुलुकसँगको नीति बनाउनुपर्ने बताएका छन्। शुक्रबार काठमाडौँमा आयोजित कृषि क्षेत्रको रूपान्तरणमा नेपाल भन्ने कार्यक्रममा बोल्दै अर्थमन्त्री पुनले नेपालको विश्वसँग सहजै अन्तरक्रिया गर्ने सम्भावना कम रहेकाले दुई छिमेकी मुलुकसँग अन्तरक्रिया गर्नुपर्ने बाध्यात्मक अवस्था रहेको भन्दै अन्य देशहरूको अनुभव लिएर सोही अनुसारको राजनीतिक संरचना,विदेश नीति,अर्थनीति र विकास नीति बनाउनुपर्नेमा जोड दिए । उनले ६० प्रतिशत भन्दा बढी जनसंख्या आबद्ध रहेको नेपालको कृषि क्षेत्रको योगदान कुल ग्राहस्थ्य उत्पादनमा भने २४ प्रतिशतमा सीमित हुन पुगेको बताए । उनले देशको अर्थतन्त्रको कुल ग्राहस्थ्य उत्पादनमा मुख्य योगदान सेवा क्षेत्रको ६० प्रतिशत हाराहारी रहेको र औद्योगिक क्षेत्रको निकै न्यून रहेको भन्दै कृषिको आधुनिकीकरणमार्फत कृषिको श्रमशक्तिलाई औद्योगिक क्षेत्रमा आवद्ध गराउनुपर्ने धारणा राखे। उनले आगामी आर्थिक वर्षको बजेटमार्फत घोषण गरिएको कृषि लगानी दशक विगत देखिको नै योजना भएकाले र त्यसलाई निरन्तरता दिएको भन्दै भोलिका दिनमा सरकार परिवर्तन भएपनि नीति तथा योजनालाई निरन्तरता दिने विश्वास व्यक्त गरे । अर्थमन्त्री पुनले बजेटमार्फत आफ्नो कृषि उत्पादनलाई नीतिगत रुपमा संरक्षण गर्ने,कर नीतिमार्फत संरक्षण गर्ने नीति लिइएको बताए। उनले सरकारले लिएको नीतिले कृषिको आधुनिकीकरण,व्यवसायीकरणमा योगदान पुग्ने बताए।"
बचतकर्ता आएनन् म्याचुअर्ड ११ करोड लिन,"काठमाडौं : आम सर्वसाधारणले किनेका वैदेशिक रोजगार बचत पत्र र नागरिक बचतपत्रको पाकेको सावाँ तथा ब्याज वर्षौंदेखि लिन आएका छैनन्। सरकारले आन्तरिक ऋणका लागि सर्वसाधारणबाट उठाएको उक्त ऋणपत्रमा अझै १० करोड ७७ लाख रुपैयाँबराबरको सावाँ तथा ब्याज लिएका छैनन्। केन्द्रीय बैंक मौद्रिक व्यवस्थापन विभागका कार्यकारी निर्देशक पीताम्बर भण्डारीका अनुसार हालसम्म नागरिक बचतपत्रमा आवेदन दिएकामध्येबाट हालसम्म ९ करोड ८६ लाख रुपैयाँ हाराहारी र वैदेशिक रोजगार बचतपत्रमा करिब ९१ लाख २० हजार रुपैयाँबराबरको सावाँ तथा ब्याजको रकम भुक्तानी हुन बाँकी छ। यसैले सावाँ परिपक्व भएर पनि लिन नआइसकेको र गत जेठ मसान्तसम्म पाकेको ब्याजको भुक्तानी लिन अनुरोध गरेको उनले बताए। कार्यकारी निर्देशक भण्डारी भन्छन्, यसपछिको भुक्तानी सार्वजनिक ऋण व्यवस्थापन कार्यालयमार्फत हुन्छ। जेठ मसान्तअघिको समयअवधि सकिएको बाँकी सावाँ तथा ब्याज भुक्तानीमात्रै राष्ट्र बैंकले गर्ने हो। यस अवधिको सावाँ, ब्याज पाकेको बराबरको रकम सरकारबाट केन्द्रीय बैंकले पाइसकेको छ। तर बचतपत्र धनीहरू भने अझै लिन नआइसकेकाले हामीले सूचना जारी गरेका हौं। उनका अनुसार भुक्तानी लिन बाँकी सेयरधनीहरूको धेरै लामो अवधिको पनि छैन। कतिपय गत जेठमा परिपक्व भएका लिन आएका छैनन् तर थोरै मात्रै अलि वर्षअघिदेखिका छन्। ब्याजको किस्ता ६६ महिनामा पाक्छ र भुक्तानी गरिन्छ। तर विविध कारणले समयमै सबै लिन नआउन सक्छन्। यसैले सार्वजनिक सूचनामार्फत यथाशिघ्र लिन आउन अनुरोध गरेका छौं। केही बचतधनीहरू आइपनि रहेका छन्, उनले अन्नपूर्णसँग भने। सामान्यतया बचतधनीले लगानी गरेको बचतपत्र परिपक्व भएपछि भौतिक रूपमै राष्ट्र बैंकमा उपस्थिति हुनुपर्ने भएकाले पनि भुक्तानी लिन नआएको हुन सक्छ। जसरी बैंक तथा वित्तीय संस्थामा मुद्दती निक्षेपमा पैसा जम्मा गरिन्छ यसको समय सकिएपछि स्वतः खातामा आएर जम्मा हुन्छ। यस्तो व्यवस्था अहिलेसम्म यस्ता बचतपत्रमा भने छैन। यद्यपि अब सार्वजनिक ऋण व्यवस्थापन कार्यालयले अनलाइन प्रणालीमार्फत नै सेवासुविधा दिनेगरी तयारी गरेको जानकारी दिएको छ। सामान्यतया सरकारका लागि आन्तरिक ऋण जुटाउने प्रयोजनबाट जारी बचतपत्रमा सर्वसाधारणका लागि बैंक तथा वित्तीय संस्थाको तुलनामा आकर्षक नै ब्याज हुने गरेको छ। हाल बचतपत्रमा ८९ प्रतिशतको ब्याज निर्धारण गरिएको छ। भर्खरै मात्रै सार्वजनिक ऋण व्यवस्थापन कार्यालयले २०८१ वैशाख २० गते ९ प्रतिशत ब्याजदरमा ५ वर्षे अवधिका लागि १ अर्ब रुपैयाँको वैदेशिक रोजगार बचतपत्र२०८६ निष्कासन गरेको छ। यसैगरी, गत वैशाख २७ गते ८ प्रतिशत ब्याजदरमा ५ अर्ब बराबरको ५ वर्षे नागरिक बचतपत्र२०८६ निष्कासन भएको थियो। यो बचतपत्रको ब्याज भुक्तानी अर्ध वार्षिक रूपमा दिइन्छ। यद्यपि कार्यालयले भने अहिले व्यवस्थित प्रणाली बनाएको छ र यसले बचतपत्र खरिद गर्नदेखि परिपक्व भएपछि सावाँब्याज खातामै जम्मा हुने व्यवस्था गरेको बताएको छ। यसले भने आगामी दिनमा लगानी गरेका बचतधनीलाई दाबी भुक्तानी लिन धाउनुपर्ने झन्झट नहुने भएको छ। तर सरकारले जतिसुकै सुविधा दिँदै आए पनि यस्ता खालका बचतपत्रमा आम सर्वसाधारणको आकर्षण न्यून छ। सरकारले बिक्रीका लागि खुलाएको बचतपत्रको कुल रकममा पाँच प्रतिशतमात्रै माग हुने गरेको अहिलेसम्मको तथ्यांकमा देखिन्छ। राष्ट्र बैंकका कार्यकारी निर्देशक भण्डारी आम सर्वसाधारणमा यसबारे त्यति जानकारी नभएरै बिक्री कम भएको स्वीकार गर्छन्। सरकारले आर्थिक वर्ष २०६६०६७ देखि वैदेशिक रोजगारमा गएकालाई सम्मान गर्दै उनीहरूको बचतलाई परिचालन गर्न आन्तरिक ऋणको रूपमा बचतपत्र बिक्री सुरु गरेको थियो। सुरुवाती चरणदेखि हालसम्म सरोकारवालाले ५ प्रतिशत हाराहारीमा मात्रै खरिद गरेको देखिन्छ। प्रायः बिक्री खुला गरेको कुल रकमभन्दा न्यून मात्र आवेदन पर्ने गरेको प्रवृत्ति छ। जबकि विदेशी मूलमा काम गर्नेको संख्या क्रमशः बढ्दैछ र महिनैपिच्छे अर्बौंको विप्रेषण पनि भित्रिरहेको छ। वैदेशिक रोजगारीमा गएका नेपालीलाई लक्षित गरी निष्कासन हुँदै आएको बचतपत्रको प्रचारमा कमी हुन सक्ने, थाहा भएकाले पनि प्रक्रिया पुयाउन नजान्दा र विदेशमा गएकाको पहिलो प्राथमिकता बचतभन्दा रोजीरोटीमै खर्चिनुपर्ने बाध्यताले बचतपत्रमा आकर्षण नभएको राष्ट्र बैंकको भनाइ छ। साथै यो बचतपत्रको फाइदाबारे खरिदकर्ताले विस्तृतमा थाहा नपाएकाले पनि बिक्री कम भएको अनुमान गरिन्छ। यद्यपि अब सार्वजनिक ऋण व्यवस्थापन कार्यालयले अनलाइनबाट लिने दिने गरेपछि भने बचतपत्र खरिदमा आकर्षण हुन सक्ने कार्यकारी निर्देशक भण्डारीको अपेक्षा छ। बजार निर्माता तथा बिक्री एजेन्टहरूको इजाजतपत्र खारेज नेपाल राष्ट्र बैंकले बजार निर्माता तथा बिक्री एजेन्टहरूको इजाजतपत्र खारेज गरेको छ। आन्तरिक ऋणको सबै काम गत चैत्र १५ गतेदेखि आन्तरिक ऋण व्यवस्थापन कार्यालयले गर्दै आएको छ। यससँगै कार्यालयले नै पहिल्यै सबै बैंक तथा वित्तीय संस्थालाई मार्केट मेकरको रूपमा कार्य गर्ने घोषणा गरिसकेको छ। तर यसअघि राष्ट्र बैंकले आन्तरिक ऋण उठाउन बजार निर्माता तथा बिक्री एजेन्टहरूलाई इजाजतपत्र दिएको थियो तर अब कार्यालयले गर्ने भएकाले उनीहरूको इजाजतपत्र खारेज गरिएको कार्यकारी निर्देशक भण्डारी बताउँछन्।"

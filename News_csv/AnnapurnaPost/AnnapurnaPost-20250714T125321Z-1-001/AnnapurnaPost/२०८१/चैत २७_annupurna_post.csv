शीर्षक,विवरण
पुँजी पलायन,"मुलुकमा अझै पनि राजनैतिक स्थिरता कायम हुन सकेको अवस्था छैन। अस्थिरताले निरन्तरता पाउँदा छिटोछिटो सरकार परिवर्तन हुने गरेको छ। राजनैतिक नेतृत्वको ध्यान सरकार बनाउने र ढलाउने खेलमा मात्र केन्द्रित हुँदा मुलुकमा आर्थिक, सामाजिक एवम् राजनैतिक समस्याहरू दिनप्रतिदिन बढ्दै गएका छन्। मुलुकभित्र रोजगारीका पर्याप्त अवसरहरू नहुँदा दैनिक हजारौं युवाहरू बिदेसिने गरेका छन्। शिक्षित र दक्ष जनशक्तिहरू पलायन हुँदा हरेक क्षेत्रमा प्रतिकूल प्रभाव पर्न थालेको छ। मुलुक दिनप्रतिदिन युवाविहीन बन्दै जाँदा यसको असर चौतर्फी देखा परिरहेको अवस्थामा अर्को समस्या पनि थपिएको छ। अहिले पुँजी पलायनको समस्यासमेत बढ्दै गएको छ। विशेषगरी, अध्ययन र भ्रमण खर्चका नाममा वैधानिक रूपले खर्बौं रुपैयाँ बाहिरिन थालेको छ। यसैगरी अवैधानिक रूपले समेत पुँजी पलायन भएका विवरणहरू प्रकाशित हुने गरेका छन्। यो क्रम नरोकिएको खण्डमा मुलुकको समग्र अर्थतन्त्रमा प्रतिकूल प्रभाव पर्न सक्ने आकलन गरिएको छ। नेपाल राष्ट्र बैंकका अनुसार, चालु आव २०८१८२ को सात महिनामा सेवा खाताअन्तर्गत भ्रमण व्यय १०६ प्रतिशतले वृद्धि भई १ खर्ब १५ अर्ब ८८ करोड रुपैयाँ पुगेको छ। यो रकम वैदेशिक भ्रमण र उच्च शिक्षा अध्ययनमा नाममा बिदेसिएको हो। यसअन्तर्गत सात महिनामा उच्च शिक्षा अध्ययन गर्न विदेश जाने विद्यार्थीले ६४ अर्ब १५ करोड रुपैयाँ लगेका छन्। अघिल्लो वर्षको सोही अवधिमा भ्रमण व्यय १ खर्ब ४ अर्ब ७५ करोड रहेकोमा शिक्षातर्फको व्यय ६६ अर्ब ६४ करोड रहेको थियो। राष्ट्रबैंकको तथ्यांकअनुसार अहिले प्रतिमहिना करिब ९ देखि १० अर्ब रुपैयाँसम्म विदेश पढ्न जाने विद्यार्थी हुँदै बाहिरिएको छ। यस्तै समीक्षा अवधिमा खुद सेवा आय ५० अर्ब २२ करोडले घाटामा रहेको छ। अघिल्लो वर्षको सोही अवधिमा खुद सेवा आय ३६ अर्ब ३८ करोडले घाटामा रहेको थियो। सेवा खाताअन्तर्गत समीक्षा अवधिमा भ्रमण आय ७७ प्रतिशतले वृद्धि भई ४९ अर्ब २१ करोड पुगेको छ। अघिल्लो वर्षको सोही अवधिमा यस्तो आय ४५ अर्ब ६८ करोड रहेको थियो। आधिकारिक रूपमा बाहिरिएको पुँजीको तथ्यांकमात्र वास्तविक हो भन्न सकिने अवस्था छैन। अवैधानिक तवरले समेत पुँजी पलायन हुने गरेका घटनाहरू बेलाबखत बाहिर आउने गरेका छन्। मुलुकबाट भ्रमण र शिक्षाका नाममा बिदेसिएको ठूलो रकम दुरुपयोग भएको हुन सक्ने आंशका गरिएको छ। नेपालीले विदेशमा लगानी गर्न प्रतिबन्ध लगाएको भए पनि विभिन्न बहानामा रकम बिदेसिएको छ। अध्ययनका लागि विद्यार्थीले विश्वविद्यालय, कलेजलाई तिर्नुपर्ने शुल्कको लागि भन्दै ठूलो रकम लैजाने गरेका छन्। तथापि, यसरी बाहिरिएको रकम अन्य प्रयोजनमा समेत प्रयोग भएको हुन सक्ने बताइएको छ। बिदेसिएको रकम दुरुपयोग भएको आशंकामा नेपाल राष्ट्र बैंकको विदेशी विनिमय विभागले केही समय पहिले एक सूचना प्रकाशन गरी विदेश विनिमय (नियमन गर्ने) ऐन, २०१९ को दफा १० (क) ले विदेशमा लगानी गर्न प्रतिबन्ध गरेको स्मरण गराएको थियो। ऐनमा नेपाली नागरिकले विदेशमा घरजग्गा खरिद, धितोपत्र खरिद, सम्पत्ति खरिद, विदेशी बैंक तथा वित्तीय संस्थामा निक्षेप जम्मा गर्नेलगायतका पुँजीगत प्रकृतिका कारोबार गर्न रकम लैजान नपाइने व्यवस्था छ। बैंकले तोकिदिएको व्यवस्था बमोजिमबाहेक विदेशमा भुक्तानी हुनेसम्बन्धी कार्य नगर्न, नगराउन अनुरोध गर्दै राष्ट्र बैंकले प्रचलित कानुनविपरीत रकम लगेमा कारबाही गर्ने समेत जनाएको थियो। यसका बाबजुद पुँजी पलायन भने रोकिएको छैन। वैधानिक रूपमा मात्र नभई अवैधानिक रूपमा समेत मुलुकबाट ठूलो परिमाणमा पुँजी पलायन भएका विवरणहरू प्रकाशित भएका छन्। अहिलेको डिजिटल दुनियाँसँग अभ्यस्त व्यक्ति तथा संस्थाहरूले गैरकानुनी बाटोबाट विदेशी डलर कार्ड बनाई, हुन्डी वा मुद्रा तस्करीमार्फत विदेशमा पैसा पठाउने गरेको बताइन्छ। अस्ट्रेलिया, अमेरिका, बेलायतसंगै दुबई, कतारजस्ता मुलुकहरूमा घरजग्गा कारोबारदेखि व्यापार व्यवसायमा लगानी गर्ने भन्दै ठूलो रकम अवैधानिक रूपमा गएको आकलन गरिएको छ। खोज पत्रकारिता केन्द्रले विसं २०७५ मा प्रकाशित गरेको एक अध्ययनले अनौपचारिक माध्यमबाट नेपालको सम्पत्ति विदेश पुयाउने र त्यहाँ कम्पनी खडा गर्ने गरेको बताएको थियो। यसैगरी नेपालीले अवैध रूपमा ठूलो रकम स्विस बैंकमा जम्मा गरेका तथ्यहरूसमेत सार्वजनिक भएका छन् । स्विस नेसनल बैंकको तथ्यांकअनुसार सन् १९९६ मा १ अर्ब ४६ करोड, सन् १९९७ मा १ अर्ब ८६ करोड, सन् १९९८ मा २ अर्ब १८ करोड, सन् १९९९ मा १ अर्ब ८४ करोड र सन् २००० मा २ अर्ब ३४ करोड रुपैयाँ जम्मा भएको देखिन्छ। यसले नेपालको समग्र आर्थिक क्षेत्रलाई नकारात्मक असर पुयाइरहेको बताइन्छ। अहिले मुलुकको अर्थतन्त्रका बाह्य परिसूचकहरूमा सुधार हुँदै गएको देखिन्छ। शोधनान्तर स्थितिमा देखिएको बचत, विदेशी मुद्रा सञ्चिति तथा रेमिट्यान्समा भएको वृद्धि, घट्दो व्यापार घाटाको तथ्यांक आदिले यसलाई पुष्टि गर्छ। तथापि, समग्र आर्थिक अवस्था भने सन्तोषजनक बन्न सकेको छैन। मुलुकको अन्तरिक उत्पादन, उपभोग, लगानी, पुँजी निर्माण, रोजगारी सिर्जनाजस्ता आर्थिक पक्षहरूले गति लिन नसक्दा आन्तरिक अर्थतन्त्र चलायमान बन्न सकेको छैन। आन्तरिक बजारको समग्र मागमा गिरावट आएका कारण व्यापार व्यवसायहरू फस्टाउन सकिरहेका छैनन्। यतिमात्र होइन मुलुकको वित्तीय अवस्थामा समेत सन्तुलन आउन सकेको छैन। सरकारको आम्दानीभन्दा खर्चको अनुपात ज्यादा हुँदा मुलुकमा वित्तीय असन्तुलन देखा परेको छ। अर्कोतर्फ, औद्योगिक क्षेत्रसमेत आफ्नो क्षमताअनुसार सञ्चालन हुन सकेका छैनन्। अघिल्लो आवको तुलनामा गत आवमा मुलुकका उद्योगको औसत क्षमता उपयोग १५ प्रतिशतले घटेको छ । आव २०७९८० मा उद्योगहरूको औसत क्षमता उपयोग ४९८ प्रतिशत रहेकोमा २०८०८१ मा घटेर ४८३ प्रतिशतमा सीमित रहेको राष्ट्र बैंकको आर्थिक गतिविधि अध्ययन प्रतिवेदनले जनाएको छ। यस्तो अवस्थामा आन्तरिक पुँजी पलायनसमेत बढ्दै जाँदा थप आर्थिक चाप पर्ने देखिन्छ। सामान्य रूपमा हेर्दा मुलुकबाट पुँजी पलायन हुनका पछाडि राजनैतिक अस्थिरता, प्रतिफलको अनिश्चितता, विदेशमोह, लगानीको वातावरण नहुनुजस्ता कारणहरू देखिएका छन्। अहिले आन्तरिक अर्थतन्त्र पूर्ण रूपमा चलायमान हुन सकेको अवस्था छैन। विगत लामो समयदेखि कर्जाको माग नबढ्दा बैंक तथा वित्तीय संस्थामा ठूलो परिमाणमा लगानीयोग्य रकम निष्क्रिय बसेको अवस्था छ। यसले गर्दा उत्पादन, रोजगारी तथा आयआर्जनका गतिविधिहरू बढ्न सकेको देखिँदैन। तथापि, सबैभन्दा ठूलो समस्या मुलुकको राजनैतिक वातावरणलाई लिन सकिन्छ। जबसम्म मुलुकको राजनैतिक नेतृत्वले लगानी स्वदेशमै सुरक्षित र सुनिश्चित हुनेछ भन्ने विश्वास दिलाउन सक्दैनन् तबसम्म पुँजीलाई विदेश जानबाट रोक्न सक्ने अवस्था देखिँदैन। मुलुकको आर्थिक एवम् सामाजिक समृद्धिको बागडोर समाएर बसेका राजनैतिक नेतृत्व इमान्दार, सक्षम एवम् दूरदर्शी भएको खण्डमा मात्र उनीहरूबाट आशा गर्ने ठाउँ रहन्छ। राजनैतिक नेतृत्व इमान्दार भएको खण्डमा यसले मुलुकको आर्थिक, सामाजिक एवम् शैक्षिक क्षेत्रमा समेत सकारात्मक प्रभाव पर्न सक्छ। मुलुकभित्रबाट शारीरिक एवम् मानसिक रूपमा अब्बल जनशक्तिसँगै सीमित पुँजीसमेत दिनप्रतिदिन पलायन हुने क्रम बढ्दै जाँदा यसले राज्यको आर्थिक, सामाजिक एवम् राजनैतिक क्षेत्रमा प्रतिकूल प्रभाव पर्ने आकलन गरिएको छ। पुँजी पलायनलाई भ्रष्टाचारभन्दा पनि ठूलो समस्याको रूपमा हेर्ने गरिन्छ। यसले मुलुकको आन्तरिक अर्थतन्त्रलाई शिथिल बनाउँदै लैजाने कुरामा दुई मत छैन। यसर्थ, सरकारले यसको रोकथामका लागि छिटोभन्दा छिटो आवश्यक कदम चाल्नुपर्ने आवश्यकता देखिन्छ। यसैगरी वैदेशिक रोजगारीमा गएका युवाहरूले पठाएको रेमिट्यान्सले मात्र देशको आर्थिक अवस्थालाई सधैंभसर थेग्ने अवस्था रहँदैन। आन्तरिक उत्पादन र उत्पादकत्वमा वृद्धि नभई देशमा आर्थिक समृद्धि हुन सक्दैन। उत्पादन र उत्पादकत्व वृद्धिका लागि सबैभन्दा महŒवपूर्ण मानव संसाधन र पुँजी निर्माण हो। यदि हामी दिनप्रतिदिन यी साधनहरू गुमाउँदै गयौं भने राज्यबाट तर्जुमा गरिएका जस्तोसुकै राम्रा नीति तथा योजनाहरूको कुनै अर्थ रहँदैन। मुलुकको आर्थिक, सामाजिक तथा राजनैतिक विकास र विस्तारका लागि अहिले बढ्दै गएको युवा र पुँजी पलायनको प्रवृत्तिलाई रोक्न सक्नुपर्ने देखिन्छ। यसका लागि मुलुकभित्रै रोजगारीका अवसर, सीपमूलक शिक्षा, लगानीको वातावरण, राजनैतिक स्थायित्व, असल नेतृत्व र सुशासनको आवश्यकता देखिन्छ।"
वायु प्रदूषणको पीडा,"विश्व बैंकको प्रतिवेदनअनुसार दक्षिण एसियामा वायु प्रदूषणबाट हुने रोगबाट बर्सेनि २० लाखको मृत्यु हुने गर्दछ। दक्षिण एसियामा वायु प्रदूषणको अवस्था भयावह छ। २५ माइक्रोमिटर वा सोभन्दा साना धूलोका कणलाई पीएम २५ भन्ने गरिन्छ। धेरै साना हुने यस्ता कणले फोक्सो हुँदै रक्तसञ्चार प्रणालीमा प्रवेश गरेर मानिसलगायत अन्य जीवित प्राणीमा अस्वस्थ बनाउँछ। सोको प्रभावबाट श्वासप्रश्वाससम्बन्धी रोगसँगै फोक्सोको क्यान्सर हुने डब्लूएचओले जनाएको छ। त्यस्तै विश्व बंैकको स्ट्राइभिङ फर क्लिन एयरः एयर पोलुसन एन्ड पब्लिक हेल्थ इन साउथ एसिया अध्ययन प्रतिवेदनमा हावामा वार्षिक औसत पीएम २५ को मात्रा ३५ माइग्रोम प्रतिघनमिटरमा पाइएको उल्लेख छ। भारतको लखनउ, कोलकाता, बनारस, नयाँ दिल्ली र पटना, नेपालको काठमाडौं उपत्यका, बंगलादेशको ढाका, अफगानिस्तानको काबुल र पाकिस्तानको इस्लामाबादमा वार्षिक रूपमा हावामा धूलोको कणको मात्रामा औसतभन्दा बढी छ। सोअनुसार हावामा पीएम २५ को मात्रा धेरै जनसंख्या भएको ठाउँमा २० गुणभन्दा बढी पाइएको छ। सो प्रतिवेदनअनुसार वायु गुणस्तरको लागि दक्षिण एसियाली मुलुकमा बनाएको नियम पनि प्रभावकारी कार्यान्वयन नभएको जनाएको छ। सो समस्या समाधानको लागि उत्सर्जनमा कटौतीसँगै क्षेत्रीय रूपमा पहल र समन्वयको खाँचो छ। पूर्ण रूपमा नीतिगत व्यवस्था कार्यान्वयन गरिए हावामा धूलोका कणको मात्रा ४ प्रतिशतले मात्र घट्ने प्रतिवेदनमा उल्लेख छ। सन् २०१८ देखि २०३० मा यस क्षेत्रमा धूलोको कणको मात्रा १२ प्रतिशतले बढ्ने प्रक्षेपण गरिएको छ। प्रदूषण बढ्नुको कारण खाना पकाउने दाउरा, ससाना उद्योगबाट निस्कने उत्सर्जन, इँटा उद्योग, फोहोर व्यवस्थापनमा कमजोरी, बढ्दो सवारी साधन, प्लास्टिक जलाउने कार्यले वायु प्रदूषण बढेको छ। साथै असन्तुलित रूपमा वितरण र प्रयोग हुने रासायनिक मलले पनि वायु प्रदूषण बढाउन भूमिका खेलेको र पश्चिम दक्षिण एसियाली क्षेत्रमा धूलो, जैविक कम्पाउन्ड, वनमा डढेलोको प्रभावबाट वायु प्रदूषण भएको जनाएको छ। नेपालको सन्दर्भमा गर्मी बढेसँगै जताततै डढेलो लाग्ने, विभिन्न राजमार्ग तथा सडक निर्माण, डिजेलपेट्रोल गाडी तथा अन्य विभिन्न कार्यले गर्दा प्रदूषण बढेको छ। विश्वको वायु गुणस्तर मापन गर्ने स्विटजरल्यान्डको वेबसाइट आईक्यूएयरका अनुसार २०८१ साल चैत्र १९ गते काठमाडौंको वायु गुणस्तर बिहान १०ः४५ देखि ११ः४५ मा खतरनाक तह अर्थात् एक्यूआई ३०० पुगी सबैभन्दा बढी प्रदूषित सहरको सूचीमा परेको थियो। विज्ञका अनुसार २०७७ सालपछि अहिलेको वायुको गुणस्तर सबैभन्दा अस्वस्थकर हो। हुन त नेपालको संविधानको धारा ३० मा स्वस्थ वातावरणको हकलाई मौलिक हकको रूपमा उल्लेख गर्दै स्वच्छ र स्वस्थ वातावरणमा बाँच्न पाउने अधिकारको व्यवस्था गरेको पाइन्छ। वातावरण संरक्षण ऐन, २०७६ को दफा १५ मा वायु प्रदूषणबाट हुने असर न्यूनीकरण वा निराकरण गर्नको लागि आवश्यक मापदण्ड निर्धारण गर्न सक्ने उल्लेख छ। गुणस्तरीय वायुसहित नागरिकको स्वच्छ तथा स्वस्थ वातावरणको हकको सुनिश्चितताका लागि तीनै तहको सरकारको प्रयास हुनु आवश्यक छ। अन्तर्राष्ट्रिय महासन्धि १९९६ को धारा ११ को उपधारा २ (क), धारा १२ को उपधारा २ (ख) र (ग) मा भएको व्यवस्थाबमोजिम वातावरणीय अधिकार तथा बालअधिकारसम्बन्धी महासन्धि १९८९ ले वातावरणीय प्रदूषणबाट हुने खतरा र बालबालिकालगायत सबैलाई सुरक्षित राख्नु आवश्यक छ। नेपालतिर प्रदूषण बढ्नुमा भारत र चीनको पनि प्रभाव पर्दछ। कचौरा आकारको उपत्यकामा स्थानीय प्रदूषणसमेत मिसिएपछि वायु थप प्रदूषण बन्छ। वायु वेगले बगेको भए प्रदूषण घट्थ्यो। तर हावापनी चलेन, प्रदूषणमात्रै भित्रिरह्यो। सो कारणले वायु मण्डलको तल्लो तहसम्मै प्रदूषण अत्यधिक फैलिन्छ। विश्व स्वास्थ्य संगठनको मापदण्डअनुसार एक्यूआई ३५ भन्दा कम हुनुपर्छ। ५१ देखि १ सयसम्मको एक्यूआईलाई सामान्य मानिन्छ। एक्यूआई २ सय १ भन्दा माथि पुगे धेरै अस्वस्थकर हुन्छ। ३ सय १ भन्दा माथि पुगे घातक हुन्छ। प्रदूषणको कारण मानव स्वास्थ्यमा गम्भीर असर पर्दछ। सो असरको प्रभावले छाती, घाँटी, फोक्सो र नाकसम्बन्धी विभिन्न संक्रमण हुने जोखिम बढ्ने हुन्छ। प्रदूषणको कारणबाट ज्येष्ठ नागरिक, बालबच्चा, दीर्घरोगी र मुटुका रोगीजस्ता मानिस बढी प्रभावित हुन्छन्। स्वस्थ व्यक्ति पनि सो कारण हाच्छियुँ हाउने, खोकी लाग्ने, नाकबाट सिंगान बग्ने, घाँटी दुख्ने, टाउको दुख्ने, आँखा पोल्ने, छातीमा संक्रमण हुने गर्दछ। भौगोलिक बनावटको कारण काठमाडौंको वायुप्रदूषण त्यसै पनि उच्च छ। बाक्लो बस्ती, अव्यवस्थित सवारीसाधन, फोहोरमैला, उद्योगधन्दा र विकास निर्माणका कामले प्रदूषण बढाउने गरेको छ। विश्व स्वास्थ्य संगठनकाअनुसार वायु प्रदूषण संसारकै सबैभन्दा ठूलो वातावरणीय स्वास्थ्य जोखिम हो। वायु प्रदूषणका कारण नेपालमा हुने मृत्युदरमध्ये ३७ प्रतिशत मस्तिष्कघातबाट हुने मृत्यु, ३४ प्रतिशत मुटुरोगबाट हुने मृत्यु, ३४ प्रतिशत फोक्सोको क्यान्सरबाट हुने मृत्यु र २२ प्रतिशत नवजात शिशु तथा बालबालिकाको मृत्यु हुने गर्दछ। वायु प्रदूषणका कारण खासगरी फोक्सोको क्यान्सर, मुटुको रोग, फोक्सोको रोग, दम, निमोनिया, मस्तिष्कघात, कम तौल वा समय नपुग्दै बच्चा जन्मिने समस्या हुन्छ। यसको रोकथामको लागि वातावरणमैत्री सवारीसाधन प्रयोग गर्ने, सवारीसाधनको वायु प्रदूषण मापन गरी योग्य मात्र सञ्चालन गर्ने, विद्युतीय सवारीसाधनलाई प्रश्रय दिने, वायु प्रदूषण गर्ने कलकारखाना, उद्योग तथा ईटा भट्टामा विद्युतीय उर्जाको उपयोग गर्ने, वन डढेलो नियन्त्रण गर्ने, जथाभावी फोहोर नजलाउने, वायु प्रदूषण हुन नदिने, सम्भव भएसम्म घरमै बस्ने, श्वास फेर्न असजिलो, खोकी, छातीमा समस्या, आँखा पोल्नेलगायतका समस्या भए स्वास्थकर्मीसँग सम्पर्क गर्ने तथा स्वास्थकर्मीको सल्लाहअनुसार प्रशस्त पानी पिउने, बोटबिरुवा लगाई हावालाई सफा गर्ने, घरबाहिर निस्किँदा गुणस्तरीय मास्क लगाउने, बढी भीडभाड भएको ठाँउमा नजाने, कम प्रदूषित क्षेत्रमा व्यायाम गर्ने, उचित किसिमले फोहोर व्यवस्थापन गर्ने आदि। तुवाँलाको स्तर व्यापक रहेसम्म आम व्यक्तिलाई समेत कठिन व्यायामबाट जोगिन सल्लाह दिने, बढ्दो प्रदूषणको अवस्थामा मर्निङ, इभिनिङ वाक वा घर बाहिर गरिने व्यायामले स्वास्थ्यमा असर गर्ने हुन सक्छ सोबाट जोगिने, वायु प्रदूषणले छालामा समेत असर पार्ने, समयभन्दा अगाबै बुढ्यौली आउने, चाउरिनु, छालामा दाग लाग्नुलगायतका थुपै छालासम्बन्धी समस्या देखिनुका तत्काल एलर्जी, छाला रातो हुने, बिमिरा आउने, चिलाउने, घाउ हुने, जलन र संक्रमण हुन सक्ने हुन्छ। एक्जिमाको समस्या हुनेलाई वायु प्रदूषणतुवाँलोले झन् असर गर्न सक्छ। चिकित्सकका अनुसार प्रदूषण बढेको समयमा वातावरणको सम्पर्कमा आउने शरीरको भागलाई सफा पानी वा फेस वासले राम्ररी धुने र मोइस्चराइज वा नरिवलको तेल लगाउनुपर्छ। त्यस्तै समयसमयमा छालालाई मधुरो स्क्रब गर्नाले बाहिरी सतहमा भएको मृत छाला, जम्मा भएको प्रदूषक, रसायनको तह आदि घटाउन सकिन्छ। स्वास्थकर्मीका अनुसार तुवाँलोले आँखा रातो हुने, आँसु आउने, चिलाउने, चिप्रा आउने हुन सक्छ। एलर्जी भएर आँखा जोडले चिलाएमा आँखाको सतहमा चोटपटक भई संक्रमणको खतरा हुन सक्छ। यस्तो प्रदूषणबाट आँखालाई जोगाउन बेलाबेलामा सफा पानीले धुनुपर्दछ। वायु प्रदूषणले मानव स्वास्थ्यमा मात्र नभएर जीवजन्तु, वनस्पतिलगायत प्राकृतिक सम्पदा, पुराताŒिवक सम्पदा र अन्य भौतिक संसाधनमा समेत क्षति पुगेको छ। प्रदूषण नियन्त्रण र व्यवस्थापनको लागि सम्बन्धित निकायसँग समन्वयको आवश्यक छ। यो अवस्थाबाट बच्न स्थानीय सरकार, प्रदेश सरकार र संघीय सरकारले समन्वय गर्दै प्रदूषणजस्तो विपद्लाई अविलम्ब न्यूनीकरण गरी मानव स्वास्थ्यको रक्षा गर्नु आजको आवश्यकता हो।"
प्रियांश अर्याको उत्कृष्ट ब्याटिङमा पन्जाबको जित,"काठमाडौं : इन्डियन प्रिमियर लिग (आइपीएल)मा पन्जाब किङ्सले सुपर किङ्सलाई १८ रनले पराजित गरेको छ। पञ्जाबको जितमा युवा ब्याटर प्रियांश अर्यालले उत्कृष्ट शतकीय पारी खेले। मुलानपुरस्थित महाराजा यादावेन्द्र सिंह इन्टरनेसनल क्रिकेट स्टेडियममा टस जितेर ब्याटिङ गरेको पन्जाबले २१९ रन बनाएको थियो। पन्जाबले दिएको २२० रनको लक्ष्य पछाएको चेन्नाईले निर्धारित २० ओभरमा ५ विकेट गुमाउँदै २०१ रन बनायो। चेन्नाईका लागि ओपनर डेवोन कोन्वेले सर्वाधिक ६९ रनको अर्धशतकीय पारी खेले। उनले ४९ बलमा ६ चौका २ छक्का प्रहार गरेका हुन्। अर्का ओपनर रचिन रविन्द्रले ३६ रन बनाए। कप्तान ऋतुराज गायकवार्ड खाता मात्रै खोलि क्याच आउट हुँदै पेभिलियन फर्किए। शिवम दुवैले ४२ र महेन्द्रसिंह धोनीले २७ रन बनाए। पञ्जाबका लागि बलिङतर्फ लोकी फेरगुसोनले २ विकेट लिए। यश ठाकुर र ग्लेन म्याक्सवेलले समान ११ विकेट लिए। त्यसअघि, ब्याटिङ गरेको पन्जाबले निर्धारित २० ओभरमा ६ विकेट गुमाउँदै २१९ रन बनाएको थियो। पन्जाबका लागि ओपनर प्रियाशं अर्याले सर्वाधिक १०३ रनको शतकीय पारी खेले। उनले ४२ बलमा ७ चौका र ९ छक्का प्रहार गर्दै आक्रमक शतक बनाएका थिए। यो २०२५ को आइपीएल सिजनको दोस्रो शतक हो। सिजनको पहिलो शतक इशान किसानको नाममा रहेको छ। उनले राजस्थान रोयल्स विरुद्ध १०६ रनको अविजित शतकीय पारी खेलेका थिए। पञ्जाबका अर्का ओपनर प्रविसिमरन सिंह डकआउट भए। त्यसपछिका चार ब्याटरले दोहोरो अङ्कमा रन बनाउनै सकेनन्। कप्तान श्रेयस अय्यरले ९ रनमै बोल्ड आउट भए। शशांक सिंहले ५२ रनको अविजित अर्धशतकीय पारी खेल्दा उनीसँगै मार्को जान्सन ३४ रनमा अविजित रहे। यी दुईले सातौं विकेटको लागि ६५ रनको अविजित साझेदारी गरे। चेनाईका लागि बलिङतर्फ खलिल हमिद र रविचन्द्र आश्विन ले समान २२ विकेट लिए। मुकेश चौधरी र नुर अहमदले ११ विकेट लिए । पञ्जाबले यससँगै चार खेलमा तीन जित र एक हार बेहोरेको छ। चेन्नाई सुपर किंग्सले भने पाँच खेल खेल्दै एकमात्र जित दर्ता गर्दै लगातार चार हार बेहोरेको छ। पहिलो खेलमा जित दर्ता गरेको सीएसकेले त्यसपछि भने जित्न बिर्सिएको छ।"
"नेपाललाई सान्त्वना जित, अफगानिस्तानलाई उपाधि","काठमाडौं : नेपालले अफगानस्तानलाई ८५ रनले पराजित गरेको छ। नेपाली यु१९ क्रिकेट टोलीले अफगानिस्तान यु१९ टोलीलाई डीएलएस(डर्कवर्थ लुइस स्ट्रेन)मा पराजित गरेको हो। मुलपानी क्रिकेट मैदानमा २०१ ओभरमा वर्षा सुरु भएपछि तीन दिवसीयअन्तर्गतको अन्तिम खेल नेपालको पक्षमा परेको हो। यसअघि २ खेल जित्दै अफगानिस्तानले सिरिज जितिसकेको छ। पहिलो खेलमा १३० रनले पराजित भएको नेपाल दोस्रो खेलमा १ रनले पराजित भएको थियो। मुलपानी क्रिकेट मैदानमा टस हारेर ब्याटिङको निम्तो पाएको नेपालले ४४५ ओभरमा अलआउट हुँदै १९१ रन बनाएको थियो। नेपालले दिएको १९२ रनको विजयी लक्ष्य पछ्याएको अफगानिस्तानले २०१ ओभरमा ६ विकेट गुमाउँदै ४६ रन बनायो। अफगानिस्तानका लागि फैजल सैनजुदाले १६ रन बनाए। अर्का ब्याटर अजिजुल्लाह मिया खिल १५ रनमा अविजित रहे। अन्य कुनै पनि ब्याटरले दोहोरो अंकमा रन बनाउन सकेनन्। अपराजित पौडेलले २ विकेट लिए। दयानन्द मण्डल, विपिन शर्मा, सन्तोष यादव र अशोक धामीले ११ विकेट लिए। त्यसअघि ब्याटिङ गरेको नेपालका लागि ओपनर ब्याटर साहिल पटेलले ४६ रनको पारी खेले। उनले ६२ बलमा ४ चौका र १ छक्का प्रहार गरे। अर्का ओपनर निरज कुमार यादवले ४२ रन बनाए। कप्तान नरेन भट्टले २२, दर्श सोनारले १० र रोशन विश्वकर्माले २८ रन बनाए। अन्य कुनै पनि ब्याटरले दोहोरो अंकमा रन बनाउन सकेनन्।"
कतारले नेपाललाई दियो १५२ रनको लक्ष्य,"काठमाडौं: चार देशीय टी२० अन्तर्राष्ट्रिय सिरिजको पहिलो खेलमा कतारले नेपाललाई १५२ रनको विजयी लक्ष्य प्रस्तुत गरेको छ। हङकङको मङ्ककस्थित मिसिन रोड ग्राउन्डमा टस हारेर ब्याटिङको निम्तो पाएको कतारले निर्धारित २० ओभरमा ५ विकेट गुमाउँदै १५१ रन बनाएको हो। कतारका लागि कप्तान इक्रमूललाह खानले सर्वाधिक ५४ रनको अर्धशतकीय पारी खेले। उनले ५४ बलमा ५ चौका र २ छक्का प्रहार गरेका हुन्। १७ ६ ओभरमा नन्दन यादवले उनलाई बोल्ड आउट गरे। आजको खेलमा नेपालका लागि अन्तर्राष्ट्रिय टी२० डेब्यु गरेका नन्दनले नेपालका लागि महत्त्वपूर्ण विकेट लिँदै अन्तर्राष्ट्रिय करियरको डेब्यु विकेट लिए। ओपनिङमा आएका अर्मुगागणेश नागाराजनले १३ रन बनाए अर्का ओपनर रिफाई ठेरुभात ६ रनमा क्याच आउट भए। शाहजैब जामिलले ३१ रन बनाए। मुजीव उर रहमान २० र मोहम्मद ईर्साद १८ रनमा अविजित रहे। बलिङमा नेपालका लागि करण केसी, सोमपाल कामी, गुल्सन झा, नन्दन यादव र ललित राजवंशीले ११ विकेट लिए।"
पोखरा र धनगढीको गोलरहित बराबरी,काठमाडौं : नेपाल सुपर लिग (एनएसएल)अन्तर्गत पोखरा थन्डर्स र धनगढी एफसीले गोल रहित बराबरी खेलेका छन्। बुधबार त्रिपुरेश्वरस्थित दशरथ रङ्गशालामा भएको खेलमा कुनै पनि टोलीले गोल गर्न सकेनन्। पोखराका लागि आज कप्तान नवयुग श्रेष्ठ र उपकप्तान रहेका आयुष घलान बेन्चमा रहेका थिए। आज पोखराको कप्तानी गोलकिपर गुइलम प्रिसोले गरेका थिए। पोखरा थन्डर्सले आज चौथो खेल खेलेको थियो। त्यसै धनगढी एफसीले तेस्रो खेल खेलेको हो। खेलको आठौँ मिनेटमा पोखराका लागि सुरज ज्यू ठकुरीले पोस्टको दायाँतर्फबाट दिएको क्रस समिर तामाङले हेटर गर्दा पोस्ट माथिबाट बाहिरियो। खेलको ३३औँ मिनेटमा धनगढीका लागि अहमद हिजाजी बक्स भित्रबाटै हानेको प्रहार पोस्टमाथिबाट बाहिरियो। खेलको ४०औँ मिनेटमा धनगढीका बार्बोजा ले बक्स बाहिरबाट हानेको लङसट पोखराका खेलाडीलाई लागेर फर्कियो। खेलको पहिलो हाफमा दुवै टिमले मौका बनाए पनि गोल हुन सकेन। खेलको दोस्रो हाफमा धनगढी केही आक्रमक खेल्न चाहन्थ्यो। खेलको ५०औँ मिनेटमा धनगढीका अहमद हिजाजीले रन्दिपको क्रसमा हानेको हेडर पोखराका गोलकिपर प्रिसोले क्याच गरे। त्यसपछि पनि दोस्रो हाफमा धनगढीले लगातार मौका बनाइरहँदा पनि गोल भने गर्न सकेन। धनगढी एफसीले अगाडिका दुई खेलबाट ४ अङ्कमा आज एक अङ्क जोडेको छ। पोखराले भने यसअघि तीन खेलमा ११ अङ्क मात्रै जोडेको थियो। जसमा आज चौथो खेलमा पनि १अङ्क जोड्दै पोखराले ४ खेलबाट ४अङ्क बटुलेको छ।
टी२० सिरिजमा कतारविरुद्ध नेपाल ८ विकेटले विजयी,"काठमाडौं : चार देशीय टी२० अन्तर्राष्ट्रिय सिरिजको पहिलो खेलमा नेपालले कतारलाई ८ विकेटले हराएको छ। हङकङको मङ्ककस्थित मिसिन रोड ग्राउण्डमा टस हारेर ब्याटिङको निम्तो पाएको कतारले १५१ रन बनाएको थियो। कतारले दिएको १५२ रनको लक्ष्य पछाएको नेपालले १७ ओभरमा २ विकेट गुमाउँदै १५४ रन बनाउँदै लक्ष्य पूरा गरेको हो। नेपालका लागि ओपनर कुशल भुर्तेलले सर्वाधिक ३८ रन बनाए। उनले १९ बलमा चार चौका र तीन छक्का प्रहार गरेका हुन्। पहिलो विकेटका लागि कुशल भुर्तेल र आसिफ शेखले ८१ रनको साझेदारी गरेका थिए। शेखले ३३ रन बनाए। तेस्रो विकेटका लागि कप्तान रोहितकुमार पौडेल र वसिर अहमदले ६२ रनको साझेदारी गरे। रोहित ३७ रनमा र वसिर ३० रनमा अविजित रहे। कतारका लागि मुजीव उर्र रहमानले २ विकेट लिए। त्यसअघि ब्याटिङ गरेको कतारले निर्धारित २० ओभरमा पाँच विकेट गुमाउँदै १५१ रन बनाएको थियो। कतारका लागि कप्तान इक्रमूललाह खानले सर्वाधिक ५४ रनको अर्धशतकीय पारी खेले। उनले ५४ बलमा ५ चौका र २ छक्का प्रहार गरेका हुन्। ओपनिङमा आएका अर्मुगागणेश नागाराजनले १३ रन बनाए अर्का ओपनर रिफाई ठेरुभात ६ रनमा क्याच आउट भए। शाहजैब जामिलले ३१ रन बनाए। मुजीव उर रहमान २० र मोहम्मद ईर्साद १८ रनमा अविजित रहे। बलिङमा नेपालका लागि करण केसी, सोमपाल कामी, गुल्सन झा, नन्दन यादव र ललित राजवंशीले ११ विकेट लिए।"
मछिन्द्र जीतपुरसिमरा गोल्डकपको फाइनलमा,सिमरा : मछिन्द्र फुटबल क्लब लगातार दोस्रो पटक जीतपुरसिमरा गोल्डकपको फाइनलमा प्रवेश गरेको छ । सिमरा रंगशालामा मंगलबार राति सम्पन्न पहिलो सेमिफाइनल खेलमा हानामी बिएफसी भरतपुरलाई १० ले पराजित गर्दै मछिन्द्र फाइनलमा प्रवेश गरेको हो । मछिन्द्र यसअघि १४औं संस्करणमा पनि फाइनलमा प्रवेश गरेको थियो । उक्त संस्करणको फाइनलमा खेलमा मछिन्द्रलाई पराजित गर्दै नेपाल पुलिस क्लबले पहिलो पटक जीतपुरसिमरा गोल्डकपको उपाधि उचालेको थियो । अघिल्लो वर्ष पुलिससँग पराजित हुँदै उपविजेता बनेको मछिन्द्रले यसपटक पुलिसलाई पन्छाउँदै सेमिफाइनलको यात्रा तय गरेको हो । पहिलो खेलमै पुलिससँग भिडेको मछिन्द्रले टाईब्रेकरमा ४३ को जित निकाल्दै अन्तिम चारको स्थान सुरक्षित गरेको थियो । यता सलहेश युवा क्लब सिरहालाई २१ ले पराजित गर्दै सेमिफाइनल यात्रा तय गरेको भरतपुरले मछिन्द्रविरुद्ध उत्कृष्ट खेलेपनि नतिजा आफ्नो पक्षमा पार्न सकेन । भरतपुरले मछिन्द्रविरुद्ध बनाएको केही राम्रा अवसर गुमाउन पुगेको थियो । मछिन्द्रको जितमा अनिल राना मगरले निर्णायक गोल गरे । खेलको ६८औं मिनेटमा अनिलले गरेको गोल निर्णायक बन्यो । खेलको ग्रिन इनर्जी प्लेयर अफ दि म्याच मछिन्द्रका रेजिन सुब्बा घोषित भए । उनले १० हजार नगद हात पारे । ईलाका प्रहरी कार्यालय सिमराकी प्रहरी नायब उपरीक्षक सुभद्रा लामा वाइवा र ग्रिन इनर्जी ईण्डष्ट्रिजका संचालक शैलेश शाह ठकुरीले रेजिनलाई पुरस्कृत गरेका थिए । प्रतियोगिता अन्तर्गत बुधबार दोस्रो सेमिफाइनल खेल हुनेछ । सिमरा रंगशालामा साँझ ६ बजे हुने खेलमा आयोजक नव जनजागृति युवा क्लब र हिमालयन शेर्पा क्लब भिड्नेछन् । चैत २९ गतेसम्म आयोजना हुने प्रतियोगिताको विजेताले १० लाख र उपविजेताले पाँच लाख नगद प्राप्त गर्नेछ ।
करदाता सेवा कार्यालय नवलपरासीले ८ महिनामा उठायो ६४ करोड,"परासी : करदाता सेवा कार्यालय नवलपरासीले चालु आर्थिक वर्ष २०८१८२ को आठ महिनाको अवधिमा झण्डैं ६४ करोड राजस्व संकलन गरेको छ । चालु वर्षमा कूल १ अर्ब ३८ करोड राजस्व संकलन गर्ने लक्ष्य लिएको कार्यालयले साउनदेखि फागुन मसान्तसम्मको आठ महिनाको अवधिमा कूल ६३ करोड ८६ लाख राजस्व संकलन भएको कार्यालयका प्रमुख कर अधिकृत पर्शुराम पोखरेलले जानकारी दिए । उक्त आठ महिनाको अवधिमा कार्यालयले ८४ करोड राजस्व संकलन गर्ने लक्ष्य राखेको थियो । लक्ष्यअनुरुप राजस्व संकलन हुन नसके पनि गतवर्षसँग यसअवधिको तुलना गर्दा १४ प्रतिशतले राजस्व संकलन बढी भएको कर अधिकृत पोखरेलले बताए । चालु आर्थिक वर्षको फागुन मसान्तसम्म संकलन भएको राजस्वमा आयकरतर्फ ३० करोड रहेको छ । आयकरतर्फ त्यसअवधिमा ४३ करोड संकलन गर्ने लक्ष्य थियो । त्यसैगरी भाडातर्फघर भाडा, सवारीसाधनलगायत७१ लाख संकलन हुने लक्ष्य लिइएकोमा ४२ लाख संकलन भएको छ । ब्याज करतर्फ लिइएको लक्ष्यमा भने वृद्धि भएको छ । ब्याज करतर्फ तीन करोड ५६ लाख संकलन हुने लक्ष्यमा तीन करोड ९८ लाख संकलन भएको छ । यो कर बैंक तथा सहकारी र वित्त संस्थाहरुले ब्याजमा उठाउने कर हो । त्यस्तै मूल्यअभिवृद्धि (भ्याट)तर्फ २९ करोड ९४ लाख संकलन हुने लक्ष्यमा २३ करोड ८१ लाख संकलन भएको छ । अन्तशुल्कतर्फ ६ करोड ६४ लाख लक्ष्यमा ५ करोड ५७ लाख संकलन भएको कार्यालयले जनाएको छ । गत आर्थिक वर्ष २०८००८१ मा कार्यालयले १ अर्ब २२ करोड संकलन गर्ने लक्ष्य लिइएकोमा १ अर्ब ५ करोड राजस्व संकलन भएको कर अधिकृत पोखरेलले जानकारी दिए । नवलपरासी जिल्लालाई कार्य क्षेत्र बनाएर २०७७ साल कात्तिक ४ गते स्थापना भएको कार्यालयमा हालसम्म २३ हजार ७१९ करदाता रहेका छन् । वार्षिक ५० करोडभन्दा कम कारोबार गर्ने उद्योग, फर्म तथा प्रतिष्ठानहरुले कार्यालयमा राजस्व जम्मा गर्ने गरेका छन् । वार्षिक कारोबारअनुसार तीन वर्षसम्म लगातार १ अर्बभन्दा बढी कारोबार गर्ने र तीन वर्षसम्म ५० करोडभन्दा माथि कारोबार गर्ने उद्योग तथा प्रतिष्ठानहरू ठूला करदाता कार्यालयमा जानुपर्ने प्रावधानअनुसार उनीहरू काठमाडौंमा राजस्व बुझाउँदै आएको कार्यालयले जनाएको छ ।"
"काठ वनमै सड्यो, राजस्व ह्वात्तै घट्यो","दाङ लुम्बिनी प्रदेशमा वन पैदावारबाट अपेक्षाअनुसार राजस्व संकलन नभएको प्रदेश सरकारले जनाएको छ । वन मन्त्रालयले वन पैदावारबाट अपेक्षा र योजनाअनुसार राजस्व संकलन नभएको बताएको हो । बर्सेनि वन पैदावारबाट दुई तीन अर्ब राजस्व अपेक्षा गरे पनि सोअनुसार संकलन नभएको मन्त्रालयको भनाइ छ । चालु आर्थिक वर्षमा २ अर्ब ५० करोड अनुमान गरिए पनि अहिलेसम्म २० प्रतिशतभन्दा कम संकलन भएको वन मन्त्रालयले जनाएको छ । मुख्यमन्त्री चेतनारायण आचार्यले वन क्षेत्रबाट अपेक्षाअनुसार राजस्व संकलन हुन नसकेकोप्रति गम्भीर समीक्षा गरिनुपर्ने बताए । मुख्यमन्त्री आचार्यले वनलाई प्रमुख आम्दानीको स्रोतको रूपमा लिँदै त्यसबाट कति उपलब्धि हासिल भएको छ भन्नेबारे समीक्षा गर्नुपर्ने बताए । यस वर्ष दुई अर्ब ५० करोड रुपैयाँ राजस्व संकलन हुने आधार वनमा थियो । तर, हामीले अपेक्षा गरेअनुसारको परिणाम आउन सकेन । जंगलमा काठ थुप्रिएको छ, तर त्यो वर्षौंदेखि उठेको छैन । काठ धुलो बन्दै छ, आगोले खरानी बनाइरहेको छ । कानुन देखाएर मात्र समाधान हुँदैन । व्यावहारिक कार्यान्वयनमा लैजान पर्छ, उनले भने । लुम्बिनी प्रदेशमा सञ्चालन गरिएको सम्बद्र्धन प्रणालीमा आधारित वन व्यवस्थापन कार्यक्रमको प्रभावकारिता अनुगमन कार्यक्रममा उनले यस्तो बताएका हुन् । वन क्षेत्रलाई अनिवार्य रूपमा करको दायरामा ल्याउनुपर्ने उनको भनाइ छ । वन क्षेत्र अनिवार्य रूपमा करको दायरामा आउनुपर्छ । करको दायराभित्र नपर्ने वनका बारेमा कठोर बन्न जरुरी छ, मुख्यमन्त्री आचार्यले भने, सरकार राजस्व गुमाएर अगाडि बढ्न सक्दैन । उपभोक्ताको नाममा काठको दुरुपयोग हुने अवस्था रहेको उल्लेख गर्दै यसप्रति विशेष ध्यान दिन उनले आग्रह गरे । उपभोक्ता समितिले वन राम्रो बनाउने हो, विकास निर्माणको काम सरकारले गर्ने हो, उनले भने, सम्बद्र्धन प्रणाली आफैंमा वैज्ञानिक छ । पुराना रुख ढल्न थालेका छन् । सजिलो ठाउँमा मात्रै होइन, टाढा टाढासम्म पुगेर वन व्यवस्थापन गर्न जरुरी छ । लुम्बिनी प्रदेशको वन तथा वातावरण मन्त्री देवकरणप्रसाद कलवारले वनप्रति जनताको समर्पण बढाउनुपर्ने बताए । वनमा स्रोतको भण्डार छ, तर हामीले सदुपयोग गर्न सकेका छैनौं, मन्त्री कल्वारले भने ,वनमा पानीको अभाव छ, वन्यजन्तुलाई आहाराको कमी छ । अब वनमा पोखरी निर्माण गर्न सरकार लाग्छ, खोलामा पानी भरिनु आवश्यक छ । कृषि, वन तथा वातावरण समितिका सभापति विश्वप्रेम पाठकले नीति नियमको कार्यान्वयन कति प्रभावकारी भएको छ भन्नेबारे अध्ययन गरिने बताए । हाम्रो प्रदेशमा वनको अवस्था कस्तो छ ? समृद्धिमा वनको योगदान के कस्तो छ ? सबै विषय अध्ययन गर्नु जरुरी छ, उनले भने, वन व्यवस्थापनबाट नयाँ पुस्तालाई नयाँ वन हस्तान्तरण गर्न सकिन्छ ।"
"अधिकारीको कार्यकाल, बाह्य अर्थतन्त्रले फेर्यो काँचुली","काठमाडौं : महाप्रसाद अधिकारीले गभर्नर पदको नेतृत्व लिँदा मुलुकको चालु खाता र शोधनान्तर खाता घाटामा थिए। त्यसैकारण मुलुकको अर्थतन्त्र चुनौतीपूर्ण अवस्थामा थियो। अधिकारीले राष्ट्र बैंकको नेतृत्व लिएको तीन वर्षमै चालु खाता र शोधनान्तर खाता बचतमा पुगे। अर्थात्, अर्थतन्त्रलाई केही हदसम्म सुधार गरे। बाह्य अर्थतन्त्रले काँचुली नै फेर्यो। यद्यपि केही नीतिगत व्यवस्थामा भने आलोचित पनि हुनुपर्यो। अधिकारी गभर्नर भएपछि चालु खाता र शोधनान्तर खाता ३ वर्षदेखि निरन्तर बचतमा छन्। विदेशी विनिमय सञ्चितिको आकार बढेर १४ महिनाको वस्तु तथा सेवा आयात धान्ने अवस्थामा पुगेको छ। समग्र बाह्य क्षेत्र भने सकारात्मक बन्यो। आर्थिक वर्ष ०७६७७ मा संकुचित आर्थिक वृद्धिदरमा सुधार हँुदै आव ८०८१ मा ३८७ सम्म रह्यो। आव ०७६७७ मा उच्च अर्थात् ६१५ प्रतिशत पुगेको मुद्रास्फीति (मूल्य वृद्धिदर) हाल ४८६ प्रतिशतमा सीमित देखिन्छ। समग्र अर्थतन्त्रमा उतारचढाव आए पनि मौद्रिक व्यवस्थापनको पाटोमा नेपाल राष्ट्र बैंकले दर्जनौं नीतिगत व्यवस्था गर्यो। अर्थात्, सुधार गरेको छ। कतिपय व्यवस्थापनमा असन्तुष्टि भए पनि समग्र मुलुकको हितका लागि नीतिगत व्यवस्थामा जोड दिइयो। आधा दशक राष्ट्र बैंकको बागडोर सम्हालेका निवर्तमान गभर्नर अधिकारीले जाँदाजाँदै कार्यावधिका प्रमुख कार्य तथा उपलब्धिलाई एउटै प्रतिवेदनमार्फत सार्वजनिक पनि गरे। ०७७ चैत २४ देखि ०८१ चैत २४ गतेसम्मको उनको ५ वर्षे उपलब्धिलाई प्रतिवेदनमा समेटिएका छन्। निवर्तमान गभर्नर अधिकारीको कार्यअवधिमा करिब १ सय १६ वटा तर्जुमाप्रतिस्थापन गरिएका कानुनी, नीतिगत तथा प्रक्रियागत व्यवस्था भए। जसअन्तर्गत ४१ वटा कार्यविधि, १८ वटा मार्गदर्शन, १६ वटा नियमावलीविनियमावली, ११ वटा निर्देशिका, ११ वटा नीति, ९ वटा फ्रेमवर्क, ७ वटा म्यानुअल र अन्य ३ वटा व्यवस्थाहरू गरिए। यसबीच उनले अधिकांश व्यवस्थामा प्रशंसा प्राप्त गरे पनि चालु पुँजी कर्जासम्बन्धी मार्गदर्शन जारीपछि अधिकांशको असन्तुष्टिले आलोचित पनि बने। विशेष गरेर विगत पाँच वर्षमा बैंक तथा वित्तीय संस्थाको नियमनसम्बन्धी महत्वपूर्ण नीतिगत व्यवस्था तर्जुमा भई कार्यान्वयनमा आएका छन्। वित्तीय क्षेत्र सुदृढीकरणको माध्यमको रूपमा प्रोत्साहनमूलक मर्जरलाई अगाडि बढाइएको छ, कर्जाको सदुपयोगिताका लागि चालु पुँजी कर्जा मार्गदर्शन लगायतका नीतिगत व्यवस्था भए। त्यसैगरी, विप्रेषण कम्पनीलगायत गैरबैंक वित्तीय संस्था, भुक्तानी प्रणाली सञ्चालक र भुक्तानी सेवा प्रदायकको नियमनका लागि विभिन्न निर्देशन जारी गरियो। यी व्यवस्थाले नेपालको वित्तीय क्षेत्रलाई थप सवल र सुदृढ बनाउनमा मद्दत गरेका छन्। नेपाल राष्ट्र बैंक ऐन, २०५८ ले मुलुकको मूल्य तथा बाह्य क्षेत्र स्थायित्व कायम गर्ने, वित्तीय स्थायित्व कायम गर्ने र वित्तीय प्रणालीप्रति सर्वसाधारणको विश्वास अभिवृद्धि गर्ने जिम्मेवारी राष्ट्र बैंकलाई सुम्पिएको छ। उक्त जिम्मेवारी पूरा गर्न बैंकले मौद्रिक नीति, नियामकीय नीति, विदेशी विनियम नीतिलगायतका नीतिगत व्यवस्था तर्जुमा गरी कार्यान्वयन गर्दै आएको छ। वित्तीय स्थायित्व कायम गर्नका लागि बैंकले विभिन्न अन्तर्राष्ट्रिय असल अभ्यास अवलम्बन गर्दै वित्तीय संस्थाको नियमन तथा सुपरिवेक्षणलाई प्रभावकारी बनाउँदै लगेको छ। सन् २०१९ को अन्त्यतिर सुरु भएको विश्वव्यापी कोभिड महामारी र यसपछिको रुस र युक्रेनबीचको तनावका कारण सिर्जित उच्च मूल्यवृद्धि जस्ता असहज एवं चुनौतीपूर्ण समयमा समेत सजग एवं उपयुक्त नीतिगत व्यवस्थाका कारण समग्र आर्थिक स्थायित्व कायम हुन सकेको पनि अधिकारीले जिकिर गरेका थिए। विगत पाँच वर्षको अवधिमा मौद्रिक नीतिको आधुनिकीकरण गर्दै तरलता व्यवस्थापनलाई थप प्रभावकारी बनाउँदै लगियो, जाँदाजाँदै उनले भनेका थिए। बैंकले लिएको प्रोत्साहनमूलक व्यवस्थाका कारण डिजिटल भुक्तानी विस्तारमा मुलुकले उल्लेख्य प्रगति हासिल गरेको उनको दाबी थियो। यथार्थमा पनि वित्तिय पहुँचदेखि डिजिटाइजेसनको प्रयोग जुन गतिमा बढेको छ त्यसले पुष्ट्याएको छ। विसं २०८१ माघसम्मको तथ्यांकअनुसार देशभरका ७ सय ५३ स्थानमा वाणिज्य बैंकको पहुँच पुग्नुका साथै कुल ११ हजार ५ सय ४० वटा बैंक तथा वित्तीय संस्था शाखा सञ्जाल रहेका छन्। जसबाट ५ करोड ८१ लाख निक्षेप खाता खुलेका छन्। अझ समयअनुसार बैंकिङ कारोबार डिजिटलमा फड्को मारेको छ। यसबीच हालसम्म २ करोड ६५ लाखको संख्यामा मोबाइल बैंकिङ संख्या पुगेको छ। यस्तै, इन्टरनेट बैंकिङ खाता २१ लाख र डेबिट कार्ड १ करोड ३४ लाख र वालेट २ करोड ५८ वटा सञ्चालनमा छन्। आर्थिक वर्ष २०७७७८ को तुलनामा आर्थिक वर्ष २०८०८१ मा विद्युतीय भुक्तानी कारोबार संख्या तेब्बर तथा भुक्तानी रकम करिब दोब्बर भएको छ। अन्तरदेशीय भुक्तानीमा पनि विद्युतीय माध्यमबाट भुक्तानी गर्न सकिने अवस्था रहेको छ। परिणाम स्वरूप फिनटेक कम्पनीहरूको लगानी, भुक्तानी सेवासँग सम्बन्धित संस्थाहरू, बैंक वित्तीय संस्थाको सक्रियता र सर्वसाधारणको अभिरुचिले विद्युतीय भुक्तानीमा क्रान्ति नै ल्याइदिएको छ। यससँगै, वित्तीय समावेशिता प्रबद्र्धन गर्दै वित्तीय ग्राहक संरक्षण तथा जनचेतना अभिवृद्धिमा समेत महत्वपूर्ण उपलब्धि हासिल भएको छ। केन्द्रीय बैंकले आधा दशकमा ५८ वटा अध्ययन समेत गर्यो। सरकारको खातामा ट्रान्सफर बचत रकम ८६ अर्ब राष्ट्र बैंकले आम्दानीमा धेरै सुधार गर्दै आएको छ। जसले गर्दा बर्सेनि सरकारको ढुकुटीमा ट्रान्सफर गर्ने बचत रकमको आकार पनि बढ्दै गएको छ। आव २०७६७७ मा ६ अर्ब रुपैयाँ मात्रै सरकारको खातामा ट्रान्सफर गरेको राष्ट्र बैंकले आव २०८०८१ मा मात्रै ३७ अर्ब २२ करोड ट्रान्सफर गर्न सफल भएको छ। समग्रमा विगत ५ आर्थिक वर्षमा केन्द्रीय बैंकले सरकारको खातामा बचत ८६ अर्ब रुपैयाँ ट्रान्सफर गर्न सफल भएको छ। यसबीच राष्ट्र बैंकले खुद व्याज आम्दानी र खुद सञ्चालन आम्दानीमा समेत राम्रै फड्को मारेकाले सरकारको ढुकुटीमा ट्रान्सफर गर्ने रकमको आकार पनि बढेको देखिन्छ। मुख्य उपलब्धि मुलुकले कोभिड महामारीका साथै रुसयुक्रेन तनावबाट सिर्जित आपूर्ति अवरोधको सामना गरिरहँदा मौद्रिक नीतिको सजगतापूर्ण कार्यदिशा र नियामकीय नीतिहरूमा गरिएको सामयिक एवं उपयुक्त परिवर्तनका कारण मुलुकमा आर्थिक स्थायित्व कायम भयो। बाह्य क्षेत्रमा उल्लेख्य सुधार भयो। तर, मूल्यमा सिर्जित चाप कम हुँदै गएको छ। कोभिड महामारीबाट प्रभावित अर्थतन्त्रको पुनरुत्थानका लागि मौद्रिक नीतिको लचिलो कार्यदिशा अवलम्बन गर्नुका साथै विभिन्न नियामकीय छुटसुविधाहरू प्रदान गरियो। राष्ट्र बैंकले कर्जा सहजीकरणका लागि पुनर्कर्जालगायतका सुविधा प्रदान गर्यो। वित्तीय स्थायित्व कायम गरी वित्तीय क्षेत्रप्रति सर्वसाधारणको विश्वास अभिवृद्धि गर्नका लागि वित्तीय क्षेत्र नियमनमा अन्तर्राष्ट्रिय असल अभ्यासहरू अवलम्बन भए। सुपरिवेक्षणको दायरा विस्तार गरी सम्पत्ति शुद्धीकरण र सूचना प्रविधि तथा साइबर सुरक्षासम्बन्धी सुपरिवेक्षण, गैरबैंक तथा वित्तीय संस्थाको सुपरिवेक्षण, भुक्तानी प्रणाली सञ्चालक तथा भुक्तानी सेवा प्रदायक संस्थाको निगरानी सुुरु भयो। विद्युतीय भुक्तानीको पूर्वाधार विकास, भुक्तानी उपकरणहरूमा सर्वसाधारणको पहुँच तथा विद्युतीय भुक्तानीका उपकरणको उपयोगमा उल्लेख्य वृद्धि हँुदै गएको छ। यसबाट वित्तीय समावेशिता अभिवृद्धि गर्नमा मद्दत पुगेको छ। १ सय १६ नीतिगत व्यवस्थाहरू तर्जुमा भई कार्यान्वयनमा आए र विद्यमान नीतिगत व्यवस्थामा आवश्यक संशोधन गर्दै लगिएको छ। नीति निर्माणलाई तथ्यांक एवं प्रमाणमा आधारित बनाउने उद्देश्यले बैंकले विभिन्न आर्थिक तथा वित्तीय क्षेत्रका विषयमा अध्ययन भए। यसबाट प्राप्त नतिजा एवम् सुझावका आधारमा विद्यमान नीतिगत व्यवस्थामा आवश्यक सुधार गर्न र नयाँ व्यवस्था तर्जुमा गर्न मद्दत। केन्द्रीय बैंकको संस्थागत सुशासन सुदृढ गर्न, जोखिम व्यवस्थापन गर्न तथा बैंकको कार्यसञ्चालनलाई प्रभावकारी बनाउन थप व्यवस्था तर्जुमा भूकम्पबाट क्षतिग्रस्त भवनहरूको पुनर्निर्माण सम्पन्न भएको छ। बैंकको सुरक्षाप्रविधिको सवलीकरणका लागि साइबर सुरक्षा लगायतका पक्षहरूमा व्यवस्थित सँगै सेवाहरू डिजिटलाइज गर्दै लगिएको छ।"
सुनको भाउ तोलामा २ हजारले बढ्यो,काठमाडौं : स्थानीय बजारमा सुनको मूल्य फेरि वृद्धि भएको छ। अघिल्लो दिन मंगलबार तोलामा ४ सय रुपैयाँले घटेको सुन आज एकैदिन २ हजार रुपैयाँले बढेको छ। नेपाल सुनचाँदी व्यवसायी महासंघका अनुसार आज २ हजार रुपैयाँले बढेर प्रतितोला सुनको मूल्य १ लाख ७५ हजार ४०० रुपैयाँ कायम भएको हो। यसअघि आइतबार १ हजार ९ सयले घटेको सुन सोमबार ७ सयले घटेको थियो। अघिल्लो साताको अन्तिम कारोबार दिन शुक्रबार सुन ३ हजार ९०० रुपैयाँले घटेको थियो। चैत्र २१ गते एक तोला सुनको मूल्य १ लाख ८० हजार ३०० पुगेर ऐतिहासिक रेकर्ड बनाएको थियो। ऐतिहासिक रेकर्ड बनाएको सुनको मूल्यमा आइतबारदेखि निरन्तर गिरावट आए पनि आज फेरि उकालो लागेको हो। सुनको भाउ बढेसँगै चाँदी पनि वृद्धि भएको छ। आज ५ रुपैयाँले बढेर प्रतितोला चाँदी १८ सय ३५ रुपैयाँमा कारोबार भइरहेको महासंघले जनाएको छ। अघिल्लो दिन मंगलबार एक तोला चाँदीको मूल्य १८ सय ३० रुपैयाँ कायम भएको थियो।
"सेयर बजारमा एकल अंकको सुधार, कारोबार रकम घट्यो","काठमाडौं : नेप्से परिसूचक एकल अंकले बढेर बन्द भएको छ। साताको चौथो कारोबार दिन बुधबार नेप्से परिसूचक ९६६ अंकले बढेर २६७६२८ विन्दुमा कायम भएको हो। सेन्सेटिभ इण्डेक्स १४४ अंकले बढेर ४४६२२ विन्दुमा अडिएको छ। नेप्से सामान्य अंकले बढेपनि कारोबार रकम भने मंगलबारको तुलनामा घटेको छ। मंगलबार ५ अर्ब ३० करोड मूल्यको सेयर कारोबार भएकोमा आज ४ अर्ब ४८ करोडको कारोबार भयो। यसदिन ३१७ स्क्रिप्सको १ करोड ७३ हजार ८२२ कित्ता सेयर ४ अर्ब ४८ करोड ४६ लाख १९ हजार ७४० रुपैयाँमा खरिदबिक्री भए। आज कुनै पनि कम्पनीको सेयर सकारात्मक सर्किट लेभलमा कारोबार हुने सकेन। नेपाल माइक्रो फाइनान्सको सेयर सर्वाधिक ९९८ प्रतिशतले बढ्यो। विन नेपाल लघुवित्त वित्तीय संस्था,बोटलर्स नेपाल, सोल्टी होटेल र नगदी ग्रुप सेयर कारोबार गरी कमाउने पाँच शीर्ष कम्पनीभित्र परे। कारोबार रकमका आधारमा एनआरएन इन्फ्रास्टक्चर एण्ड डेभलपमेन्ट शीर्षस्थानमा रह्यो। सो कम्पनीको ४२ करोड मूल्य बराबरको सेयर कारोबार भयो। सीईडीबी होल्डिंक्सको ३० करोडको सेयर कारोबार हुँदा हिमालयन रिइन्स्योरेन्सको २७ करोड,नेपाल रिइन्स्योरेन्सको २२ करोड र राधी विद्युतको २० करोड मूल्य बराबरको सेयर कारोबार भयो। कारोबारमा आएकामध्ये १५४ स्टक्सको मूल्य बढ्दा ९० वटाको घटयो। १ स्टकको मूल्य भने स्थिर रह्यो। दुई समूहको उपसूचकबाहेक अन्य समूहको उपसूचक भने हरियाली देखिएका छन्। आज होटल्स एण्ड टुरिजम समूहको उपसूचक सर्वाधिक २ प्रतिशतले बढ्यो।"
८ महिनामा यस्तो देखियो अर्थतन्त्रका सूचकहरू,"काठमाडौं : चालु आर्थिक वर्ष २०८१८२ को फागुन मसान्तसम्ममा वार्षिक बिन्दुगत आधारमा उपभोक्ता मूल्य सूचकाङ्कमा आधारित मुद्रास्फीति तीन दशमलव ७५ प्रतिशत रहेको छ। नेपाल राष्ट्र बैंकले आज सार्वजनिक गरेको चालु आर्थिक वर्षको आठ महिनाको तथ्याङ्कमा आधारित देशको वर्तमान आर्थिक तथा वित्तीय स्थिति प्रतिवेदनअनुसार मुद्रास्फीति वाञ्छित सीमाभित्र देखिएको हो। प्रतिवेदनअनुसार खाद्य तथा पेय पदार्थ समूहको मुद्रास्फीति तीन दशमलव ३४ र गैरखाद्य तथा सेवा समूहको मुद्रास्फीति तीन दशमलव ९७ प्रतिशत छ। खाद्य तथा पेय पदार्थ समूहअन्तर्गत घ्यू तथा तेल उपसमूहको वार्षिक बिन्दुगत उपभोक्ता मूल्य सूचकाङ्क १३ दशमलव ७४, दाल तथा गेडागुडीको सात दशमलव ८०, फलफूलको छ दशमलव ८२ र गैरमदिराजन्य पेय पदार्थको पाँच दशमलव १५ प्रतिशतले बढेको छ। तर, मरमसला उपसमूहको वार्षिक बिन्दुगत उपभोक्ता मूल्य सूचकाङ्क पाँच दशमलव १७, तरकारीको एक दशमलव २४ र माछा तथा मासुको शून्य दशमलव ७४ प्रतिशतले घटेको राष्ट्र बैंकले जनाएको छ। गैरखाद्य तथा सेवा समूहअन्तर्गत विविध वस्तु तथा सेवा उपसमूहको वार्षिक बिन्दुगत उपभोक्ता मूल्य सूचकाङ्क १० दशमलव १४, कपडाजन्य तथा जुत्ताचप्पलको सात दशमलव ०१, मदिराजन्य पेय पदार्थको छ दशमलव ०७, फर्निसिङ तथा घरायसी उपकरणको पाँच दशमलव ५९ र यातायातको पाँच दशमलव ०७ प्रतिशतले बढेको छ। गत फागुन महिनासम्ममा ग्रामीण क्षेत्रको वार्षिक बिन्दुगत उपभोक्ता मूल्य सूचकाङ्क चार दशमलव १८ प्रतिशतले बढेको छ भने सहरी क्षेत्रको तीन दशमलव ६० प्रतिशतले बढेको छ। प्रदेशगत रुपमा यो अवधिमा कोशी प्रदेशको वार्षिक बिन्दुगत उपभोक्ता मुद्रास्फीति पाँच दशमलव ६८, मधेशको तीन दशमलव ५२, बागमतीको दुई दशमलव ९८ प्रतिशत र गण्डकी प्रदेशको दुई दशमलव ७७ प्रतिशतले बढेको छ। त्यस्तै, लुम्बिनीको तीन दशमलव ७७, कर्णालीको तीन दशमलव ८० र सुदूरपश्चिम प्रदेशको चार दशमलव ४१ प्रतिशत रहेको छ। त्यस्तै, काठमाडौँ उपत्यकाको वार्षिक बिन्दुगत उपभोक्ता मुद्रास्फीति तीन दशमलव २५, तराईको तीन दशमलव ७७, पहाडको तीन दशमलव ७२ र हिमालको चार दशमलव ७७ प्रतिशत छ। राष्ट्र बैंकले सार्वजनिक गरेको वित्तीय विवरण हेर्नुस्:"
प्रि ओपन सेसनमा नेप्से परिसूचक १५ अंकले बढ्यो,काठमाडौं : प्रि ओपन सेसनमा नेप्से परिसूचक दोहोरो अंकले बढेर बन्द भएको छ। मंगलबार ३ अंकले घटेर बन्द भएको नेप्से आज यो समयमा १५१८ अंकले बढेर २६८१८० विन्दुमा पुगेको हो। यो सेसनमा ६९ स्क्रिप्सको २ हजार २९९ कित्ता सेयर १५ लाख ९९ हजार ९५७ रुपैयाँमा खरिदबिक्री भए। कारोबारमा आएकामध्ये ३८ स्टक्सको मूल्य बढ्दा २९ वटाको घट्यो। यो समयमा २ स्टक्सको मूल्य भने स्थिर रह्यो।

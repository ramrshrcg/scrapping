शीर्षक,विवरण
साउदीमा नेपाली फुटबल टोलीलाई स्वागत,"साउदी : फिफा विश्वकप २०२६ तथा एशियन कप २०२७ को संयुक्त छनोट अन्तर्गत दोस्रो चरणको खेल खेल्नका लागि साउदी पुगेका नेपाली फुटबल टोलीलाई स्वागत तथा सम्मान गरिएको छ। ७ जुन २०२४ का दिन साउदीको दमाम शहरमा नेपाली दुताबास तथा एनआरएन साउदीको संयुक्त आयोजनामा नेपाली पुरुष फुटवल टोलीलाई सम्मान गरिएको हो। कार्यक्रममा नेपाली राजदुत नवराज सुवेदीले टोलीलाई स्वागत सम्मान गर्दै फिफा विश्वकप २०२६ छनोट खेल अन्तर्गत युएईसँग भएको खेलमा प्रतिकुल मौसम र परिस्थिति बीच पनि आफ्नो सिप र कार्यक्षमता प्रदर्शन गरेकोमा धन्यवाद दिए। उनले हरेक अन्तर्राष्ट्रिय खेलको अनुभवले खेलाडीलाई आफ्नो प्रदर्शनमा सुधार हुने बताउँदै जीततर्फ ध्यान दिन आग्रह गरे। आउँदो ११ जुनको यमनसँग हुने खेलमा जीतको शुभकामनासमेत दिए। खेलाडी राष्ट्रका गहना भएकाले हरेक अन्तर्राष्ट्रिय खेलले देशलाई चिनाउनुको साथै खेल प्रदर्शन राम्रो हुने उनको भनाइ थियो। कार्यक्रममा नेपाली खेलाडी टोलीलाई साउदीमा रहेको एनआरएन तथा विभिन्न संस्थाहरूले स्वागत, सम्मानसहित मायाको चिनो प्रदान गरेका थिए। फुटबल टोलीका मेनेजर उतमराज भण्डारी लगायत फुटबल टोलीले समेत नेपाली दुताबास लगाएतका संस्थाहरूलाई धन्यबाद दिँदै मायाको चिनो स्वरुप एन्फाको लोगो प्रदान गरेका थिए। ११ जुनमा यमनसँग हुने खेल हेर्नको लागि साउदीमा रहेका सम्पूर्ण नेपालीहरुलाई उपस्थित भइ हौशला प्रदान गर्न आग्रहसमेत गरेका थिए।"
प्रधानमन्त्री कप भलिबल लिगको उपाधि नेपाल स्पोर्ट्सलाई,"काठमाडौं : आठौं प्रधानमन्त्री कप भलिबल लिगको उपाधि टिप टप हेल्प नेपाल स्पोर्ट्स क्लबले जितेको छ। शनिबार भएको फाइनल खेलमा गण्डकी प्रदेशलाई पराजित गर्दै टिप टप हेल्प नेपाल पुरुष तर्फको च्याम्पियन बनेको हो। त्रिपुरेश्वरस्थित राष्ट्रिय खेलकुद परिषद (राखेप) को कभर्डहलमा भएको फाइनलमा टिप टप हेल्प नेपालले गण्डकीलाई ३१ को सेटमा पराजित गर्यो। खेलमा पहिलो सेट हेल्प नेपालले २२२५ ले आफ्नो पक्षमा पार्यो। दोस्रो सेट भने गण्डकीले २५२० ले जित्यो। त्यसपछिको तेस्रो र चौथो सेट २०२५ र २०२५ ले जित्दै टिप टप हेल्प नेपाल च्याम्पियन बन्यो। त्यस्तै प्रतियोगिताको महिलातर्फ एभरेस्ट भलिबल क्लब बुटवललाई पराजित गर्दै विभागीय नेपाल पुलिस क्लबले उपाधि कब्जा गर्यो। एभरेस्टलाई ३२ को सेटमा पराजित गर्दै पुलिस च्याम्पियन बन्न सफल भएको हो। फाइनलको पहिलो सेट पुलिसले २५२१ ले जित्यो। दोस्रो सेट पनि २५२३ ले जित्दै पुलिस उपाधितर्फ लम्कियो। तर, त्यसपछिको दुवै सेट एभरेस्टलाई २०२५ र २०२५ ले सुम्पदा खेल पाँचौं सेटमा लम्बियो। निर्णायक तथा पाँचौ सेट निकै रोमाञ्चक रहँदा पुलिसले १५१२ ले बाजी मार्न सफल भयो। उपाधिसँगै विजेताले ८ लाख रुपैयाँ, ट्रफी मेडल र प्रमाणपत्र प्राप्त गरेको छ। दोस्रो हुने टिमले चार लाख प्राप्त गरेको छ।"
टी२० विश्वकप : श्रीलंकालाई २ विकेटले हराउँदै बंगलादेश विजयी,"काठमाडौं : आईसीसी टी२० विश्वकप क्रिकेटमा श्रीलंकालाई हराउँदै बंगलादेश विजयी भएको छ। शनिबार बिहान भएको खेलमा श्रीलंकालाई दुई विकेटले हराउँदै बंगलादेश विजयी भएको हो। श्रीलंकाले दिएको १२५ रनको लक्ष्य ८ विकेटको क्षतिमा ६ बल बाँकी छँदै बंगलादेशले पूरा गरेको हो। बंगलादेशका लागि तौहिद हृदोयले सर्वाधिक ४० रन,लिट्टन दासले ३६ रन, मोहम्मदुल्लाहले १६ रनको योगदान गरे। अन्य खेलाडीले उल्लेख्य रन जोड्न सकेनन्। श्रीलंकाका लागि नुवान थुसाराले ४ विकेट,वानिन्दु हसर्रगाले २ विकेट, धनञ्जय डी सिल्भा र मथिसा पथरिनाले ११ विकेट लिए। टस हारेर पहिले ब्याटिङ गरेको श्रीलंकाले निर्धारित २० ओभरमा ९ विकेट गुमाएर १२४ रन बनाएको थियो। श्रीलंकाका लागि ओपनर पाथुम निशांकाले सर्वाधिक ४७ रन, धनञ्जय डी सिल्भाले २१ रन,चरिथ अशलंकाले १९ रन, एन्जिलो म्याथ्युजले १६ रन र कुसल मेन्डिसले १० रनको योगदान गरे। अन्य खेलाडिले दोहोरो अंक जोड्न सकेनन्। श्रीलंकाका लागि रिसाद होसेन र मुस्तफिजुर रहमानले ३३ विकेट र तास्किन अहमदले २ विकेट लिए। समूह 'सि'बाट साउथ अफ्रिका, नेदरल्याण्डस्, बंगलादेशले ११ खेल जितेकाले समान २२ अंकका साथ अगाडि छन्। हाल तालिकाको चौथो स्थानमा नेपाल र ५ औं स्थानमा श्रीलंका छन्।"
न्युजिल्यान्डविरुद्ध अफगानिस्तानको शानदार जित,"काठमाडौं : आईसीसी टी२० विश्वकप २०२४ मा न्युजिल्यान्डविरुद्ध अफगानिस्तानको शानदार जित भएको छ। समूह सी अन्तर्गत शनिबार बिहान भएको खेलमा अफगानिस्तानले न्युजील्याण्डलाई ८४ रनले हराएको हो। १६० रनको लक्ष्य पछ्याएको न्युजिल्यान्ड १५२ ओभरमा ७५ रनमा अल आउट भएको हो। अफगानिस्तानले न्युजिल्यान्डलाई हराएको यो पहिलो पटक हो। टस हारेर पहिले ब्याटिङ गरेको अफगानिस्तानले ६ विकेटको क्षतिमा १५९ रन बनाएको थियो। अफगानिस्तानका ओपनर रहमनुल्लाह गुरबाजले सर्वाधिक ८० रन बनाए। इब्राहिम जादरानले ४४ रन र अज्मतुल्लाह ओमरजाईले २२ रनको योगदान दिए। अन्य खेलाडीले राम्रो प्रदर्शन गर्न सकेनन्। न्युजिल्याण्डका लागि ट्रेन बोल्टर म्याट हेनरीले २२ विकेट र लोकी फर्गुसनले १ विकेट लिए। न्युजिल्यान्डका लागि ग्लेन फिलिप्सले सर्वाधिक १८ रन र म्याट हेनरीले १२ रन बनाए। अन्य खेलाडीले राम्रो प्रदर्शन गर्न सकेनन्। अफगानिस्तानका लागि कप्तान राशिद खानले ४ ४ विकेट, मोहम्मद नाबीले २ विकेट लिए।"
कहाँ पुग्यो अरुण३ जलविद्युत् आयोजना निर्माण ?,"सङ्खुवासभा :बिनाकुनै अवरोध नियमित काम हुने हो भने अबको एक वर्षभित्रै संखुवासभामा निर्माणाधीन अरुण तेस्रो जलविद्युत् आयोजनाबाट विद्युत् उत्पादन सुरु हुनेछ। भारत सरकारको पब्लिक कम्पनी सतलज जलविद्युत् निगम (एसएपिडिसी)को करिब एक खर्ब लगानीमा निर्माण भइरहेको आयोजनाको अहिले करिब ७५ प्रतिशत काम पूरा भइसकेको जनाइएको छ। आयोजनाबाट नौ सय मेगावाट विद्युत् उत्पादन हुनेछ। जसबापत नेपालले २१ दशमलव नौ प्रतिशत अर्थात् करिब दुई सय मेगावाट निःशुल्क प्राप्त गर्नेछ भने बाँकी भारत निर्यात हुनेछ। बिजुली उत्पादन सुरु भएको २५ वर्षपछि आयोजना नेपालको हुनेछ। विद्युत् उत्पादन सुरु भएपछि यो नेपालमा सञ्चालित सबैभन्दा ठूलो क्षमताको जलविद्युत् आयोजना बन्नेछ। हाल सबैभन्दा ठूलो आयोजनाका रूपमा चार सय ५६ मेगावाट क्षमताको माथिल्लो तामाकोशी जलविद्युत् आयोजना रहेको छ। आयोजनाको ११ दशमलव आठ किलोमिटर लामो मुख्य सुरुङ (हेडरेस टनेल)को ब्रेक थ्रुका अवसरमा निर्माण कम्पनी एसएपिडिसीका अध्यक्ष तथा प्रबन्ध निर्देशक सुशीलकुमार शर्माले आयोजनाको काम तालिकाअनुसार भएमा आगामी एक वर्षभित्रमा विद्युत् उत्पादन हुने जानकारी दिए। काम नियमित भयो भने आगामी एक वर्षभित्रमा आयोजनाबाट विद्युत् उत्पादन सुरु हुनेछ तर त्यसका लागि सरकारको सहयोग आवश्यक छ, उनले भने। सरकारको सक्रियतामा आयोजनास्थलसम्म पुग्ने कोशी राजमार्गको मर्मत र स्तरोन्नति तीव्रगतिमा अघि बढेको भन्दै उनले प्रसारण लाइन निर्माणका लागि जग्गाप्राप्तिमा पनि सरकारबाट सोहीअनुरुप सहयोगको अपेक्षा गरेको उल्लेख गरे। उनले भने, आयोजनाको निर्माण पूरा भएर विद्युत् उत्पादन हुने समयमा पनि प्रसारण लाइन निर्माण हुँदैन कि भन्ने चिन्ता छ, यसबारे सरकारबाट आवश्यक सहयोगको अपेक्षा गरेका छौं। शर्माले समयमै आयोजना निर्माण गर्न र समस्या समाधानका लागि प्रधानमन्त्री तथा मन्त्रिपरिषद्को कार्यालयअन्तर्गत एक उच्चस्तरीय समिति गठन गर्न आग्रह गरे। उच्चस्तरीय समिति गठन गरी लगानी बोर्ड र सम्बन्धित मन्त्रालयका सचिवसम्मिलित समूहसँग मासिक रूपमा बैठक बस्ने र आजोजनाको समीक्षा गरी समयमै निर्माण सम्पन्न गर्ने विषयमा म सरकारसमक्ष आग्रह गर्दछु, उनले भने। आयोजनाबाट उत्पादित विद्युत्को पिकिङ (पूर्ण क्षमतामा चल्ने घण्टा) तीन दशमलव ६५ घण्टा प्रतिदिन हुनेछ। आयोजनाको बाँध मकालु गाउँपालिका वडा नं ३ र ५ मा पर्छ। कम्पनीका अनुसार कूल ७० मिटर अग्लो र एक सय ९७ दशमलव तीन मिटर लम्बाइको बाँध उत्खनन कार्य ९९ दशमलव ७० प्रतिशत पूरा भएको छ भने बाँध निर्माणको काम पनि २६ दशमलव ५० प्रतिशत भइसकेको छ। यस्तै मुख्य सुरुङमार्गको निर्माण सम्पन्न भइसकेको छ भने सुरुङको कंक्रिट लाइनिङ ६८ प्रतिशत पूरा भएको छ। साथै एक सय ५५ मिटर गहिरो सर्ज साफ्ट निर्माण भइसकेको र कङ्क्रिटिङ ७० प्रतिशत पूरा भएको जनाइएको छ। यसैगरी चिचिला गाउँपालिका३ पुकुवामा रहने विद्युत्गृहमा चारवटा टर्वाइनमध्ये दुईवटा टर्वाइनको जडान सकिएको छ। आयोजनाबाट उत्पादन हुने विद्युत् ढल्केबरमुजफ्फरपुर चार सय केभी प्रसारण लाइनमा जोडिने छ। त्यसका लागि पाँच सय ९७ वटा टावर निर्माण हुनुपर्नेमा हालसम्म ५१ प्रतिशत अर्थात् तीन सय पाँचवटा टावर निर्माण भइसकेको छ। साथै दुई सय १७ किलोमिटर तार तान्नुपर्नेमा हालसम्म २२ प्रतिशत अर्थात् ४६ दशमलव ८२ किलोमिटर तार तान्ने काम सकिएको छ। आयोजनाको शिलान्यास विसं २०७५ वैशाख २८ गते तत्कालीन प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीले काठमाडौँमा संयुक्त रूपमा गरेका थिए। विसं २०७१ मङ्सिर १० मा आयोजना विकास सम्झौता (पिडिए) भएको थियो। सुरुङ ब्रेक थ्रुका अवसरमा प्रधानमन्त्री पुष्पकमल दाहाल प्रचण्डले सन् २०२६ मा विकासशील मुलुकमा फड्को मार्ने र सन् २०३० सम्म दिगो विकास लक्ष्य हासिल गर्ने प्राथमिकता निर्धारण गरेर काम गरिरहेको वर्तमान सरकारले पूर्वाधार विकासलाई पहिलो प्राथमिकतामा राखेको बताए। उनले उक्त आयोजना सञ्चालनमा आएपछि मुलुकको विद्युत् व्यापारमा महत्त्वपूर्ण योगदान पुग्ने बताए। सरकारले आगामी आर्थिक वर्षको बजेटमा ऊर्जा क्षेत्रको विकासलाई उच्च प्राथमिकतामा राखेको भन्दै प्रधानमन्त्रीले यस आयोजनाबाट उत्पादन हुने नौ सय मेगावाट विद्युत्सहित राष्ट्रिय प्रणालीको विद्युत् क्षमता चार हजार पाँच सय मेगावाट पुर्याइने बताए। आगामी आर्थिक वर्षदेखि बंगलादेशमा विद्युत् निर्यात गर्ने व्यवस्था मिलाउने, विद्युत् प्रसारण लाइन निर्माण र वितरणमा निजी क्षेत्रसमेत सहभागी हुनेगरी कानुनी प्रबन्ध गर्ने, जलाशययुक्त आयोजनामा बाँध र विद्युत्गृह छुट्टाछुट्टै प्रवर्द्धकबाट निर्माण गर्नेगरी निजी क्षेत्रको लगानी आकर्षित गर्ने प्रावधान बजेटमा समेटिएको छ, प्रधानमन्त्री दाहालले भने। त्यसअवसरमा ऊर्जा, जलस्रोत तथा सिँचाइमन्त्री शक्तिबहादुर बस्नेतले आगामी १२ वर्षमा २८ हजार पाँच सय मेगावाट विद्युत् उत्पादन गर्ने सरकारको लक्ष्यलाई यस आयोजनाले सहयोग पुर्याउने बताएका थिए। साथै नेपालका लागि भारतीय राजदूत नवीन श्रीवास्तवले नेपाल र भारतबीच आगामी १० वर्षमा १० हजार मेगावाट विद्युत् व्यापारका लागि भएको सम्झौता कार्यान्वयन गर्न यो आयोजना महत्त्वपूर्ण भएको बताए।"
दक्षिण एसियामै ३२ जनसंख्या बैंकविहीन,"काठमाडौं : दक्षिण एसियाली मुलुकहरूमै बैंकिङ पहुँच अझै शतप्रतिशत पुग्न सकेको छैन। दक्षिण एसियामै औसत ३२१ जनसंख्या बैंकविहीन भएको एक प्रतिवेदनले तथ्यांक सार्वजनिक गरेको छ। साउथ एसिया रिजनल फाइनान्सियल इन्क्लुसन इनिटिएटिभ (एसएआएफआईआई)ले सार्वजनिक गरेको पेमेन्ट इन्नोभेसन एन्ड रिस्क इन् साउथ एसियासम्बन्धी प्रतिवेदनले यस्तो स्थिति देखाएको हो। दक्षिण एसियालीका अधिकांश महिला पुरुषको तुलनामा बैंकिङ पहुँचमा नभएको निचोड निकालिएको छ। समग्रमा दक्षिण एसियामै १५ प्रतिशत पुरुषको बैंकमा खाता अर्थात् कारोबार नै नभएकोमा महिला १७१ प्रतिशत बैंकको पहुँचमा छैनन्। दक्षिण एसियामा सबैभन्दा राम्रो महिला र पुरुषकै बैंकिङ पहुँच रहेको मुलुक श्रीलंका हो। उक्त अध्ययनअनुसार उक्त देशमा ९० प्रतिशत जनसंख्या बैंकिङ पहुँचमा छन्। यसबाहेक बाँकी कुल जनसंख्याको ५३५ प्रतिशत महिला र ५३५ प्रतिशत पुरुष मात्रै बैंकविहीन छन्। यसपछि बैंकिङ पहुँचमा रामो फड्को मारेको मुलुक भारत पनि हो। जहाँ २२५ प्रतिशत जनसंख्याले मात्रै बैंकिङ कारोबार गरेका छैनन् भने बाँकी सबै पहुँचमा छन्। यसैगरी नेपाल र बंगलादेशमा भने अझै बैंकिङ प्रणालीमा समावेश गर्नुपर्ने जनसंख्याको आकार ठूलो छ। नेपालमा अझै ४६ प्रतिशत जनसंख्या बैंकविहीन भएको प्रतिवेदनमा उल्लेख छ। अझ यसमध्ये महिला धेरै बैंकिङ कारोबारबाट बाहिर छन्। २०९५ प्रतिशत पुरुष बैंक बाहिर हुँदा २५०५ प्रतिशत महिला बैंकको पहुँचमा छैनन्। यसैगरी, अझ बंगलादेशका ४७२ प्रतिशत जनसंख्या बैंकिङ सुविधाबाट वञ्चित छन्। जसअन्तर्गत २८२५ प्रतिशत महिला छन् भने १८९५ प्रतिशत पुरुषको संख्या रहेको छ। घट्दै कागजी कारोबार, बढ्दै डिजिटल भुक्तानी दक्षिण एसियामा कागजमा आधारित उपकरणमा निर्भरता घट्दै गएको छ। पछिल्लो समय उपभोक्ताले कागजमा आधारित लेनदेनभन्दा डिजिटल भुक्तानीको मोडलाई प्राथमिकता दिएको एसएआएफआईआईले बताएको छ। सरकारदेखि व्यक्ति भुक्तानी गर्ने प्रवृत्ति बढेको प्रतिवेदनले पुष्ट्याएको छ। विशेष गरेर कोभिड १९ महामारीको सुरुवातदेखि नै कागजमाभन्दा डिजिटल कारोबार फस्टाएको हो। अधिकांश अर्थतन्त्रमा नगदको प्रयोग घट्दै गएको छ, प्रतिवेदनमा भनिएको छ। अझ दक्षिण एशियामै क्विक रेस्पोन्स (क्यूआर) कोडमा आधारित भुक्तानी सबैभन्दा मनपर्ने साधन बनेको बताइएको छ। दक्षिण एसियाका मुलुकमध्ये कागजी कारोबार घट्दै गएकोमा नेपालमा भने अझै कागजमा बढी निर्भर भएको पनि प्रतिवेदनमा उल्लेख छ। उक्त अध्ययनले सान २०१८ को तुलनामा सन् २०२२ मा कागजमा आधारित कारोबार बंगलादेशमा ५ प्रतिशत, भुटानमा ६४ प्रतिशत, भारतमा ४० प्रतिशत, पाकिस्तानमा १६ प्रतिशत र श्रीलंकामा ३४ प्रतिशत घट्दा नेपालमा भने ३७ प्रतिशतले बढेको देखाएको छ। तर डिजिटल भुक्तानीमा भने नेपालले पनि क्रमशः फड्को मारेको छ। सन् २०२००२१ मा नेपालले ४२ करोड ९९ लाख हाराहारीमा डिजिटल कारोबार गरेकोमा सन् २०२१०२२ मा ६४ करोड ५१ लाख रुपैयाँ कारोबार गरेको छ। यस बाहेकका अन्य मुलुकले भने डिजिटल कारोबारमा धेरै अगाडि रहेको देखिन्छ। डिजिटल भुक्तानी वित्तीय समावेशीकरणका लागि एक महत्त्वपूर्ण उपकरण भएकाले प्रविधिको प्रयोगले यी आविष्कारलाई सजिलो र थप किफायती बनाउने प्रतिवेदनले औंल्याएको छ। विशेषगरी लैंगिक अन्तर र पहुँचमा सहरीग्रामीण विभाजनलाई सम्बोधन गर्न, दक्षिण एसियामा वित्तीय सेवाहरूमा डिजिटल भुक्तानी बढाउन, वित्तीय लेनदेनमा सुरक्षा र पारदर्शितामा सुधार्न डिजिटल भुक्तानी आवश्यक रहेको बताइएको छ। बैंकिङ फ्रड हटाउन सुझाव डिजिटल भुक्तानी क्रमशः फस्टाए पनि अझै विस्तृत डाटाको अभावले फ्रड अर्थात् जालसाजी ठूलो जोखिमको रूपमा देखिएको प्रतिवेदनमा उल्लेख छ। मोबाइल फोन र इन्टरनेटको चलन बढेको छ। यी माध्यमबाट हुने अपराधको जोखिम, जस्तै फिसिङ इमेलहरू, घोटाला कलहरू र सन्देशहरू अनाधिकृत लागि व्यक्तिगत डाटा चोरी गर्ने जोखिम छ। विशेषगरी त्यस्ता जोखिमका लागि संवेदनशील बन्न सुझाएको छ। यसका लागि एउटा नागरिकले १५ सिम राख्न पाउने देखिएकाले यस्ता नीतिहरू हटाउनुपर्छ। पहिचान प्रमाणीकरण जोखिम सम्बोधन गर्नुपर्छ। सरकारले अब बायोमेट्रिक सिम दर्ता गर्न आवश्यक छ। प्रतिवेदनले सुझाएको छ।"
"बेनीजोमसोम सडक, बर्खायाममा सधैंको सास्ती","जोमसोम : मनसुन सुरु भएसँगै राष्ट्रिय गौरवको बेनीजोमसोम सडक बिग्रिने र भत्किने क्रम सुरु भएको छ। हिउँदयाममा ठीकठाक हुने निर्माणाधीन बेनीजोमसोम सडक बर्सेनि बर्खायाम लागेसँगै भत्किने र बिग्रिने गर्छ। राष्ट्रिय गौरवको कोरलानाका जोड्ने बेनीजोमसोम ७४ किमि सडक म्याग्दीको कमजोर भूगोलका कारण विभिन्न समस्याहरू उत्पन्न हुने गरेको छ। नेपाली सेनाले म्याग्दी र मुस्ताङको सिमाना काभ्रेभिरमा चट्टान काटेर ट्र्याक खुलाएकोमा राष्ट्रिय गौरवको कालीगण्डकी करिडोर (बेनीजोमसोमकोरला) सडक आयोजनाले २०७३०७४ सालदेखि सडक स्तरोन्नति गर्दै आएको छ। बेनीजोमसोम सडकका लागि चार वटा प्याकेजमा कालोपत्रसहितको सडक विस्तार गर्न आयोजनाले ठेक्का लगाएको थियो। हालसम्म बेनीजोमसोम ७४ किमि सडकमध्ये ५० किलोमिटर दूूरीमा कालोपत्र भइसकेको आयोजनाले जनाएको छ। बेनीजोमसोम सडकमा २४ किमि दूरीमा कालोपत्र गर्न बाँकी छ। बेनीजोमसोम सडकखण्डको तेस्रो प्याकेज कैकुदेखि खन्तीसम्मको १९ किमि कालोपत्र सडक शर्मा गजुरमुखी जेभी कन्स्ट्रक्सनले आयोजनालाई हस्तान्तरण गरिसकेको छ भने बाँकी ३ खण्ड निर्माणाधीन अवस्थामै छन्। आयोजनाअन्तर्गत बेनीजोमसोम ७४ किमि सडक स्तरोन्नति भइरहँदा बर्खायाममा म्याग्दी खण्डको दर्जनौं स्थानमा बाढी, पहिरो, नदी कटानले सडक संरचनामा क्षति पुर्याउने गरेको छ। बर्खायाममा मुस्ताङ यात्रा गर्ने पर्यटक तथा सर्वसाधारणले बेनीजोमसोम सडकमा सधैं सास्ती भोग्नुपर्ने बाध्यता छ। म्याग्दीको कमजोर भूबनोटका कारण म्याग्दीको काभ्रेभिरदेखि बेगखोलासम्मको सडकमा बाढी, पहिरो र नदी कटानले दुःख दिइरहने गर्छ। त्यसो त मुस्ताङ र म्याग्दीको सिमाना यता घाँसा पुछारदेखि मुस्ताङको मार्फासम्म बाढी, पहिरो र नदी कटानले सडक संरचनामा क्षति पुर्याउने गरेको छ। मनसुनसँगै म्याग्दी खण्डमा परेको अविरल वर्षाका कारण म्याग्दीको गुइँठेमा निरन्तर पहिरो खस्न सुरु गरिसकेको छ। गत साता म्याग्दीको गुइँठेमा सुक्खा पहिरो जाँदा मुक्तिनाथ दर्शन गरी फर्किएका भारतीय पर्यटक सवार रातो रंगको कार क्षति भयो। भाग्यवश कारमा सवार चार जना भारतीय पर्यटकको पहिरोको जोखिमबाट ज्यान जोगियो। उनीहरूलाई प्रहरी र स्थानीयको सहयोगमा उद्धार गरिएको थियो। सुक्खा पहिरोले सडकमा फसेको कारलाई आयोजनाको उपकरण झिकाएर बाहिर निकालिएको थियो। गत हप्ता नै म्याग्दी र मुस्ताङको सिमानामा पर्ने थाप्लाङ खोलामा बाढी आउँदा बेनीजोमसोम सडक ४ घण्टासम्म अवरुद्ध हुन पुगेको थियो। म्याग्दीको अन्नपूर्ण३ रूपसे झरनामा भयानक अकल्पनीय बेजोड बाढी आउँदा बेनीजोमसोम सडकको रूपसे बेलिब्रिजसमेत जोखिममा पर्ने खतरा बढ्यो। रूपसेको भयानक बाढीले मुस्ताङ आउजाउ गर्दै गरेका सवारी चालकसमेत त्रसित बने। यसै साता म्याग्दीको तिप्ल्याङ नजिकको सानो खोला पनि बढेर सडक संरचनामा क्षति पुग्यो। त्यहाँ पनि आयोजनाको पहलमा ३ घण्टापछि डोजरले सडक सफा गरेर बाटो खुलाइएको थियो। काभ्रेभिरमा पनि आरसीसी सडक विस्तार गरिएको भए पनि अझै त्यहाँ सडक भाँसिन र भत्किने जोखिम ज्यूँका त्यूँनै छ। यसैगरी मुस्ताङको थासाङस्थित कैकु खोला, लेते खोला र घरपझोङको मार्फा खोलामा बेमौसमे बाढी आउँदा सडक संरचनामा क्षति पुग्ने गरेको छ। बेनीजोमसोम निर्माणाधीन सडकमा बर्खायामको बाढी, पहिरो र नदी कटानले सडकमा क्षति हुँदा सम्बन्धित ठाउँमा काम गरिरहेका निर्माण कम्पनीका उपकरणले सडक सुचारु गर्ने काम गर्दै आइरहेका छन्। बेनीजोमसोम सडकका सडक सुपरभाइजर इन्द्रसिंह शेरचनले बर्खायाममा बर्सेनि बेनीजोमसोम सडकमा बाढी, पहिरो र नदी कटानले दुःख दिइरहने गरेको बताए। उनका अनुसार बर्खायामको मौसममा बेनीजोमसोम सडकअन्तर्गत म्याग्दीको रघुगंगा२ बैसरी कुनौउटो, रघुगंगा१ तिप्ल्याङ गाउँ आसपास, तातोपानी भिर, जलथले, गुइँठे भिर, खाम भित्ता, लाटो खोला, रूपसे, काभ्रेभिर, थाप्लाङ खोला, मुस्ताङको कैकु, लेते खोला र मार्फा खोलामा बाढी, पहिरो र नदी कटानको निकै ठूलो समस्या छ। उत्तरदक्षिण व्यापारिक मार्ग विस्तारित आयोजनाअन्तर्गत निर्माणाधीन सडक निर्माणको काम भइरहेको भए पनि बर्सेनि बर्खायाममा बाढी, पहिरो र नदी कटानले सडक निर्माणले अपेक्षाकृत गति लिन नसकेको आयोजनाका सूचना अधिकारी विष्णु चापागाईंले उल्लेख गरे। बेनीजोमसोम सडकको लागि दीर्घकालीन सडक स्तरोन्नतिको मोडालिटी तयार भएमात्रै बाह्रैमहिना मुस्ताङको यात्रा सुरक्षित हुने जनाइएको छ। राष्ट्रिय गौरवको कोरला सडकको ८२ प्रतिशत भौतिक प्रगति भइसकेको छ। आयोजनाले सडक तथा पुलपुलेसातर्फ ६ वर्षको अवधिमा ७ अर्ब ५ करोड बजेट खर्च गरिसकेको छ।"

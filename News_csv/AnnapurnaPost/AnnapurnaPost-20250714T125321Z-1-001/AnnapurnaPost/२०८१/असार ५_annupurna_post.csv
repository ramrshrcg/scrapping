शीर्षक,विवरण
मानव जीवनको खुसी योग,"योग विशेषगरी, प्राण योग शारीरिक र मानसिक विकारबाट मुक्त भई निर्मल बन्ने सरल मार्ग हो। वर्तमान युगमा आनन्द र शान्तिपूर्वक बाँच्ने आकांक्षा मानवले हरपल राखिरहेको हुन्छ। स्वस्थ र खुसीका साथ जीवन जिउने उसको अधिकार पनि हो। यिनै तथ्यलाई हृदयंगम गर्दै पतञ्जली योगपीठका संस्थापक अध्यक्ष योगऋषि स्वामी रामदेवजी तथा महासचिव आयुर्वेद शिरोमणि आचार्य बालकृष्णजीबाट प्राचीन ऋषिमुनिहरूको तपोबल र ज्ञानबलद्वारा अद्भुत सार्वकालिक, सार्वभौमिक एवं सार्वजनिक जीवन विद्या योग र व्यायामलाई अत्यन्तै सुन्दर ढंगले विश्वसमक्ष प्रस्तुत गरिएको छ। यसमा मन्त्र पाठ, योगिक जगिङ, सूर्य नमस्कार, परम्परागत व्यायाम, आसन, प्राणायाम, योग निद्रा आदि गरी दस चरणमा विभाजन गरिएको छ। अचेल स्थिरचित्तको बडो आवश्यकता छ। योगको माध्यमबाट व्यक्ति एकाग्र र खुसी हुन्छ। कार्यक्षमता र गुणवत्तामा सुधार आउँछ। तब परिवार, समाज, राष्ट्र एवं सम्पूर्ण जगत्मा शान्ति, सौहार्द्र र सद्भावको वातावरण बन्छ। यसका निम्ति दैनिक योगिक दिनचर्या पालना गर्नैपर्छ। महर्षि पतञ्जलीका अनुसार अज्ञानताबाट ज्ञानतर्फ, जडबाट चेतना, निर्बलताबाट सबलता, जीवनबाट ब्रह्म, प्रत्यक्षबाट परोक्ष एवं सीमितबाट असीमिततर्फको आध्यात्मिक यात्रा हो योग। श्रीमदभागवत् गीतामा मुख्य तीन प्रकारका योगलाई मानिसको जीवनको अभिन्न अंग भनिएको छ कर्मयोग, ज्ञानयोग र भक्तियोग। जीवनमा खुसी र सुख प्राप्त गर्ने आधार यिनै हुन्। तर, खुसी, आनन्द अनि ऐश्वर्य कहाँ लुकेको छ ? मानिस यसबाट टाढा पुगिसकेको छ। विकारहरूले मलिन हुँदै गइरहेको छ। मनशरीर निर्मल नहुँदासम्म कहाँ सुखशान्ति मिल्छ र ? विज्ञानले सुविधा त दिन सक्यो, बाहिरी वातावरण रमाइलो बनायो, तर, भित्रको सुख आनन्द दिन सकेन। भित्री प्रसन्नता र स्वस्थता योग विज्ञानद्वारा मात्रै सम्भव छ भन्ने विषय विभिन्न अनुसन्धानले प्रमाणित गरिसकेको छ। लाखौंलाख मानिसको प्रयोग र अनुभवबाट प्रमाणित भइसकेको छ। मैले योग विधिका चरणहरूबारे माथिको अनुच्छेदमा उल्लेख गरिसकेको छु। प्रशिक्षित वरिष्ठ योग गुरुबाट ज्ञान हासिल गर्नुहोस् अनि योगासनमा हरेक बिहानी चरणबद्ध रूपमा बस्नुहोस्। अनि अनुभवले सिधा परिणाम दिनेछ। तर, सकारात्मक परिणाम प्राप्त गर्न योग प्रशिक्षण विधि, समय र निरन्तरता हुनैपर्छ। कहिलेकाहीँ मात्र गर्नु निरर्थक छ। योग हाम्रो अनुपम जीवन पद्धतिलाई सुनौलो उषातर्फ डोहोयाउने सुन्दर मार्ग हो। सकारात्मक जीवनशैली हो। अक्सिजनयुक्त रगत ग्रहण गर्ने विधि हो। आन्तरिक सूक्ष्म व्यायाम हो। बुढ्यौली ढिलो आउने प्रक्रिया हो। एक आध्यात्मिक चिकित्सा पद्धति हो। आत्मऔषधि हो। आत्म अनुशासन हो, अनि सुन्दरतम् शृंगार पनि। मनमा हिम्मत, हौसला अनि एकाग्रता यसका गहना हुन्। योगबाट सुखानुभूतिको आभास हुन्छ। नसानसामा जोश र उमंगको नदी बग्न थाल्छ। मानिस मानसिक र आत्मिक तथा शारीरिक दृष्टिले पनि सुन्तलित हुन्छ। यही नै स्वस्थता र खुसीको अर्को नाम हो। जीवनलाई उत्सवका रूपमा लिन योगले सिकाउँछ। म र मेरो सट्टा हामी र हाम्रो भावना सिर्जना गर्छ। पारिवारिक श्रद्धा, माया र ममता अनि सुखदुःखको साझेदारी सिकाउँछ। रिस, राग र झगडालाई निमिट्यान्न पार्छ। यिनै तथ्यलाई हृदयंगम गर्दै हामी सम्पूर्ण देशवासीहरूको सुख, शान्ति र स्वस्थ परिवार र समाज सिर्जना गर्ने हेतु नेपाल सरकारबाट योग शिक्षालाई अभिवृद्धि गर्न प्राथमिक तहदेखि विश्वविद्यालयसम्म अनिवार्य योग शिक्षालाई समावेश गर्ने, विकटदेखि राजधानीसम्मका सर्वसाधारण जनतालाई निःशुल्क योग शिक्षा दिने, अदालत, सरकारी निकाय, जनप्रतिनिधि आदिमा पनि यो पवित्र शिक्षालाई सम्प्रेषण गर्दा देशको उन्नतिमा पथ टेवा पुग्ने कुरा अनुरोध गर्न चाहन्छु। अन्त्यमा दसौं अन्तर्राष्ट्रिय योग दिवसका पावन अवसरमा हार्दिक शुभकामना व्यक्त गर्न चाहन्छु। गरौं योग, रहुँ निरोग। पूर्वप्रहरी नायब महानिरीक्षक महत, पतञ्जली योग समिति, नेपालका संरक्षक हुन्।"
"क्रान्ति होइन, त्याग","यो देश तपाईं नभए बन्ला नबन्ला, तर तपाईंहरू रहुन्जेल बन्ने कुनै संकेत देखिएन। नोट : यो विचार उमेर पाकेका आदरणीय राजनेताहरूमा सप्रेम समर्पित छ। मेरो बुझाइको त्याग शास्त्र अध्ययनअनुसार त्याग भनेको निर्जीव, जीवित, भाव, इच्छा वा कामनासँग बलिदान, परित्याग, राजीनामा, दान, उदारता, निकास, प्रस्थान, भेद, विच्छेदन, स्वतन्त्रता, मुक्ति आदि कर्ममार्फत आफ्नो अधिकार, स्वामित्व र सम्बन्धन अन्त्य गर्नु हो भन्ने मेरो बुझाइ छ। नेपाली बृहत् शब्दकोशले पनि त्याग शब्दलाई यसरी अथ्र्याएको छ कुनै व्यक्ति, वस्तु, धारणा आदिबाट आफ्नो अधिकार, स्वत्व, माया, स्नेह वा सम्बन्धविच्छेद गर्ने काम; उत्सर्ग; छोड्ने काम; वैराग्य; मोचन। त्याग र सन्न्यासबीच के फरक छ ? महाभारतमा अर्जुनको यस्तै प्रश्नमा श्रीकृष्ण भन्छन् कि, इच्छाद्वारा प्रेरित कर्म त्याग्नु सन्न्यास हो, र सबै कर्मको फल त्याग्नु त्याग हो। त्यागै किन ? त्यागभाव नभएको मानव चोखो हुँदैन। त्यागी मात्रै विश्वास र नेतृत्वको असली उम्मेदवार हो। त्यागसोच बिनाको मानवमा कञ्जुसी, लोभ, धुत्र्याइँ, कायरता, काँतरता, कमजोरी र र्यालेपन आदि द्वेषहरू हुन्छन््। जसले गर्दा उनीहरूमा नैतिकबल, सेवाभाव र निस्वार्थपन अति कम हुन्छ। त्यस्ताले सत्य, नैतिकता, मानवता, इमानदारी एवं मूल्यमान्यताहरूलाई स्वहितका लागि सम्झौता गर्न सक्छन्। त्यागभाव नभएकाहरू अवसरवादी, खुरापाती र भित्रीरूपमा दरिद्र र असुरक्षित हुन्छन्। हरदम हरेकको प्रयोग, शक्तिका लागि जस्तोसुकै सम्झौता र भ्रमहरूको खेती त्यागभावहीनहरूको व्यापार हो। त्यागभावहीनले छोड्न सक्दैनन् र कब्जाका लागि जुनसुकै पराकाष्ठासम्म जान सक्छन्। नेपाल र त्याग नेपाल प्रधानमन्त्री पाउँदासमेत सगर्व त्याग गरेका गणेशमान सिंहजस्ता त्यागी नेताको देश हो। त्यागी सहिदहरू, जो फाँसीमा झुन्डिन, गोली थाप्न तयार भए तर सम्झौता गरेनन्, तिनकै मूल्य र शत्मा यो देश अडिएको छ। नेपाल हाल राजनीतिक अशुद्धतामा फसेको देखिन्छ। राजनीतिमा त्यही व्यक्ति र उही प्रवृत्ति हाबी भएको हेर्दाहेर्दा वाक्क लागिसकेको छ। वाक्क पनि यति हदको छ कि वितृष्णा नै लाग्ने, निराशा नै फैलाउने। यी मुहारहरू, प्रवृत्तिहरू फेरिने कहिले ? नेपालमा राजनीतिको पट्यारलाग्दो याम धेरै लामो भयो। न केही चाख्लाग्दो छ, न केही नवीन, न केही महत्त्वपूर्ण। नेताले जागिर जस्तै खाइरहेका छन् र लिप्त छन्। खोइ त्याग ? विगत केही दशकमा कुनकुन नेताले सन्न्यास लिए ? यमराज ठिंग अगाडि उभिँदा न सरकार, न संसद्, न सचिवालय, एक्लै हो व्यहोर्ने । काललाई कसरी निर्भय सामना गर्ने, के छ तयारी ? खेलकुद आफूलाई अब्बल प्रमाणित गरिरहनुपर्ने विधा हो, चुनावजस्तै। तर पनि खेलाडीले उचित समयमा सन्न्यास लिन्छन्। राष्ट्रसेवकको पनि सेवानिवृत्ति हुन्छ। गुरु, न्यायाधीश, सेना, प्रहरी, आखिर सबैको सेवानिवृत्ति हुन्छ। नेताहरूको भने सन्न्यास वा सेवानिवृत्ति किन हुँदैन ? किनभने उनीहरूमा त्यागभाव छैन। उनीहरू देश बनाउन होइन, आफूलाई बनाउन तल्लीन छन्। देशको ठेक्का किन सधैं लिइरहनु पर्यो ? घरिघरि उमेरको हद बढाएर पदीय कार्यकाल वृद्धि गरिरहन्छन्। हरे, यसभन्दा ठूलो लिल्चडपन के हुन सक्छ ? तर त्याग उमेर पुगेका नेताले मात्र होइन, केही गर्नबोल्न नसकेका, रबर स्टाम्पसरह औकात भएका, स्वविचारविहीन, साहस नभएका, पछौटे र पाकाहरू कहिले मर्लान् र शक्ति अपुतालीमा आइपर्ला भनी कुरिबसेका उमेरदारहरूले पनि सन्न्यास लिनु अपरिहार्य छ। कसैले केही ओगट्दा आफ्नो नकामीले क्षति मात्र गरिरहेको हुँदैन, नयाँ योग्यको अवसरसमेत तुहिरहेको हुन्छ। त्याग जरुरी सबैमा त्याग नेताले मात्र होइन, हरेक समूह समुदायले गर्नु जरुरी छ। हो, नेताले पदलिप्सा त्याग गर्न जरुरी छ। कर्मचारीले भ्रष्टाचार त्याग्नु जरुरी छ। प्रहरीले चाकरी, शिक्षकले दलगिरी त्याग्नुपर्छ। सेनाले व्यवसाय, व्यापारीले उपभोक्तासँगको अति मुनाफा, वकिलले न्यायाधीशसँगको दौत्य सम्बन्ध, जनताले नेताविशेषसँगको अन्धभक्तियुक्त प्रेम त्याग गर्नु जरुरी छ। पत्रकारले लोकप्रियताको लोभ, डाक्टरले क्लिनिकक्लिनिक चहार्ने प्रवृत्ति, इन्जिनियरले गलत हरहिसाब, ठेकेदारले शक्तिकेन्द्रमा चढाउने नैवेद्य, अनि सबै नेपालीले भद्दा आचरणमा सुहाउँदो छु भन्ने भ्रम र सोचविचारसमेत अरूसँग सापटी माग्ने दरिद्रता त्याग्नु अत्यावश्यक छ। क्रान्तिका थकाइ कृपया अब क्रान्ति नदिनुस्, शान्ति दिनुस्। धेरै थाकियो क्रान्तिले। देखियो पनि। क्रान्तिलाई क्रान्ति एक्लै मूल्यांकन गर्नु हुँदैन। यसलाई लागत र गुमेका सम्भाव्य अवसरहरू र हात परेका उपलब्धिहरूको उपज, महत्त्व र प्रासंगिकताका सन्दर्भमा पनि परीक्षण गर्नुपर्छ। र मूल्यांकन तटस्थताले गर्नुपर्छ। यद्यपि अब भूतकालमा अल्झेर बसेर हुँदैन। विश्लेषणपक्षाघातबाट पर अब शान्तिको कुरा गरौं। सबै उग्र भएको बेला, त्यागभाव दुर्लभ भएको घडीमा, शान्तिको अभियान जरुरी छ। क्रान्तिको थकाइ शान्तिको कायाकल्पमा मेटौं आफूलाई, समाजलाई, राष्ट्रलाई र सके विश्वलाई पुनः निर्माण गरौं। पुनर्जीवित पारौं। पुनर्जागरण गरौं। तपाईंहरूले कृपया देश बचाइदिइरहनु पर्दैन हाम्रा धेरै नेतालाई के भ्रम छ भने, यो देश उहाँहरू बिना बन्न त के टिक्नै सक्दैन। पदमा बसिरहने उहाँहरूको बहाना के छ भने कसैले महाधिवेशनमा जितेर देखाओस्, कसैले निर्वाचनमा जितेर देखाओस, कसैले विद्रोह गरेर सफल भएर देखाओस्। यस्तो लाग्छ कि किनभने राम्रा उत्तराधिकारी छैनन्, उहाँहरू पदमा बसिदिनु परेको छ। देश बनाउनेबीच हिँडिरहनु परेको छ। नेपाल हाल राजनीतिक अशुद्घतामा फसेको देखिन्छ। राजनीतिमा त्यही व्यक्ति र उही प्रवृत्तिा हाबी भएको हेर्दाहेर्दा वाक्क लागिसकेको छ। वाक्क पनि यति हदको छ कि वितृष्णा नै लाग्ने, निराशा नै फैलाउने। यी मुहारहरू, प्रवृत्तिाहरू फेरिने कहिले ? तर माथि मैले भनेजस्तै सत्तालिप्सामा त्यागभाव शून्य भएर उहाँहरू अपवित्र हुनु भएको छ। सत्ताको खेलमा उहाँहरूले न आफ्नो उत्तराधिकारी घोषणा गर्न सक्नुभएको छ, न अर्को पुस्तालाइै राम्ररी ग्रुम गर्न सक्नुभएको छ। त्यस्तैगरी उत्तराधिकारीहरू पनि उही आशीर्वादमा अगाडि बढ्ने लोभ र लालसीमा हुकुमप्रमांगी कुरेर बसेका छन्। उनीहरूमा पनि सत्यका लागि लड्ने, सत्यका लागि बोल्ने र सत्यका लागि त्याग गर्न सक्ने क्षमता छैन। तर यो देश तपाईं नभए बन्ला नबन्ला, तर तपाईंहरू रहुन्जेल बन्ने कुनै संकेत देखिएन। त्यागपुरी काठमाडौं नजिकै, नुवाकोट वा सिन्धुलीतिर एउटा राम्रो आश्रम बनाउनु पर्योत्यागपुरी। त्यागआश्रम। भन्नु पर्दा, नेताहरूको सेवानिवृत्तिका लागि सेवासुविधा र ध्यान व्यवस्थासहितको त्याग आश्रम। देशको ठूलो सेवा गरेकाहरूका लागि कदरस्वरूप निःशुल्क आश्रम। देशको सेवा गर्दा भएको संक्रमण, थकान, अपवित्रता सफा गर्ने स्थल। र विश्व राजनेताहरूका लागिसमेत तीर्थधाम। बरु माक्र्स, लेनिन, माओ आदि सबैका प्रतिमासहितको राजनीतिक तीर्थआश्रम। अब महान् नेताहरूलाई राजनीतिकपर्यटनतिर लगाएर नयाँले देश चलाउने कि ? यो मबिना देश चल्दैन, मलाई प्रतिस्थापन गर्न काविल अर्को छैन, त्यसैले म टिकिरहनुपरेको छ भन्ने दुष्टचक्र तोड्न बलपूर्वक सेवानिवृत्ति निर्विकल्प देखिन्छ। भविष्य के होला ? जे सुकै होला। वर्तमान कस्तो छ ? यसभन्दा नराम्रो पक्कै नहोला। भृकुटीमण्डपको रेलगाडी जसरी चलाए पनि सगरमाथा पुग्दैन। अब बेला क्रमभंगताको छ, नवीनताको छ। नयाँ गाडीसहितको चालक चाहियो। पक्कै भेटिएला। शान्ति र त्यागमा उम्रेका र नैतिक साहस भएकाहरू धेरै छन्। ओगटेर बसिदिएकाहरू जाऊन्, नयाँ आफैं आउँछन्। पात झरेपछि के होला ? नयाँ पालुवा पक्कै पलाउला। के देश बन्धकमा छ ? अर्को देशको दुस्मनको बन्धकमात्र बन्धकी होइन, देश व्यक्ति, विचार, प्रगतिहीनता, प्रक्रिया, प्रणाली, नियत, आचरण आदिको पनि बन्धक बन्न सक्छ। हामीले नेताहरूले प्रायः भूराजनीतिक जालमा देश फसेको छ भनेको सुनेका हुन्छौं। तर, त्यो धेरै हदसम्म एउटा बहाना मात्र हो भन्ने बुझ्छु म। अन्तर्राष्ट्रिय समुदायले पनि भेटेको मान्छेको नियतहैसियत हेर्छ। त्यागी नेपालीहरूले विश्व सम्मान नपाएका कहाँ हुन् र ? एकपटक सम्झिऔं त। देश भिजन विहीनता, अकर्मण्यता, अनैतिकताको बन्धक छ। देश जेरियाट्रिक सोच र अवस्थाको बन्धक छ। देश सेवानिवृत्त हुनुपर्नेहरूको सेवाको बन्धक छ। समाधि कि मृत्यु ? मृत्यु निश्चित छ। प्राकृतिक हिसाबले उमेरवाला पहिला हुनेछन्, भवितव्यका हिसाबले जो कोही पनि। मरेर गएकाहरूलाई एकपटक फर्केर हेरौं त। कति सकीनसकी दम सास्ती खेपी केको दौडधुप हो यस्तो ? यो कस्तो भारी बोक्ने रहर हो यति धेर, यतिविधि ? जिन्दगीभर देशको जिम्मेवारीको स्वघोषित कुल्ली नै बनिरहने ? विचरा। उसो भए के छ मृत्युको तयारी ? करिब भिसा लागिसकेको अब प्रस्थान पर्खेर बसेकाको खोइ आध्यात्मिक पोकोपन्तरो ? यहाँको केही लैजान पाइँदैन भन्ने थाहा हुदाहुँदै पनि खोइ अविनाशको जोहो गरेको ? सामथ्र्य र ब्रह्माण्डीय ऊर्जा भए मृत्युलाई निमन्त्रणा दिएर समाधि लिनेतिर लाग्नु पर्यो। नभए भैरव यातना वा त्यस्तैको अभ्यासमा लाग्नु पर्यो। यमराज ठिंग अगाडि उभिँदा न सरकार, न संसद्, न सचिवालय, एक्लै हो व्यहोर्ने। काललाई कसरी निर्भय सामना गर्ने, के छ तयारी ? उमेर पुग्यो ? कृपया, त्यागिदिनोस् छोडिदिनुस्। अत्ति गर्नुभयो। धेरै गिजोल्नुभयो, गिजोलिनुभयो। अब पवित्रतातिर लाग्नुस्। त्यागिदिनुस्। आध्यात्मिक यात्रामा लाग्नुस्। आध्यात्मिकतामा पनि शक्ति छ, बरु उतै सत्ता गठन गर्ने कोसिस गर्नुस्। शुद्ध शक्ति नेतृत्व गर्नुस्। नेपालसँगको तपाईंहरूको मोह, दायित्व, जिम्मेवारी, स्वामित्व, अझ सक्नुहुन्छ भने अहिलेसम्म गरेको प्रेमसमेत त्यागिदिनुहोस्। तपाईं नेपालसँग मुक्त हुनुस्, नेपाललाई पनि तपाईंसँगै मुक्त गर्नुस्। तपाईंको त्याग अब अनिवार्य बनिसक्यो। बुद्ध पनि त्यागले नै चम्किए, जानकी, भृकुटी पनि त्यागले नै विभूति बने। त्यागभाव नभएका शक्तिशालीहरू यत्तिकै बिलाएर गए। विश्वकी आमा चोमोलोङमा तिमीलाई संसारकै अग्लो बनाइदिन सब त्यागेर त्यो सिरानमा एक्लै बसिदिएकी छन्। तिनी पनि त्यागले नै प्रख्यात छिन्। अब तपाईं पनि त्यागी बन्नुस्। तपाईंको त्याग कीर्ति बनेर युगौंयुग चम्किरहनेछ।"
साउनबाटै बजेट कार्यान्वयन हुन्छ,"कर्णाली प्रदेश सरकारले आगामी आर्थिक वर्षका लागि प्रदेशसभामा बजेट पेस गरेको छ। मुलुक संघीय संरचनामा गएपछि बनेका विगतका प्रदेश सरकारहरूको आलोचनाको एक महत्वपूर्ण विषय पुँजीगत बजेट कम हुनु हो। किन खर्च हुँदैन त विकास बजेट ? यो हाम्रो लागि पनि अध्ययनको विषय भयो। कानुनी जटिलताका कारण प्रक्रियागत समस्याले ढिलो अख्तियारी, डल्लो बजेट राखेर फेरि पटकपटक विनियोजन गर्ने झन्झट, हचुवाका भरमा योजना छनोट जस्ता कारणले कर्णालीमा पुँजीगत बजेट खर्च हुन नसकेको हाम्रो ठम्याइँ हो। त्यसका लागि हामीले जनताको मागका आधारमा वैज्ञानिक तरिकाले योजनाको छनोट गरेका छौं। डल्लो बजेट नराखेर सबै बजेट अहिले नै शीर्षकअनुसार विनियोजन गरिसकेका छौं। आउने साउन महिनाबाटै सबै विकास निर्माणका योजनाहरूको अख्तियारी सम्बन्धित विषयगत कार्यालयहरूमा पठाइसकेका छौं। यसले पक्कै पनि कर्णालीको विकास र समृद्धिले गति लिनेछ। त्यति मात्र होइन, अर्थ मन्त्रालयले प्रदेशभित्रका ठूला आयोजनाहरूको नियमित अनुगमन गर्ने गरेका छौं। कुनै पनि आयोजनामा स्रोत सुनिश्चितताको सहमति दिएको ६ महिनाभित्र ठेक्का प्रक्रियामा गएर निर्माण सुरु नभए सहमति सोतह खारेज हुने नीतिगत व्यवस्था गरेका छौं। यसैले कर्णालीमा विकास बजेट समयमै कार्यान्वयन हुने र नागरिकले त्यसबाट लाभ लिने अवस्था हुन्छ। कर्णालीमा विकास बजेट नै खर्च नहुँदा नागरिकले चाहेअनुसार विकास निर्माणले गति नलिएको हो। त्यसलाई अब सुधार गर्न मन्त्रालय योजनाबद्ध रूपमा लागिरहेको छ। अहिलेको सरकारको मुख्य प्राथमिकता नै प्रदेशवासीको विकास र समृद्धिको सपना पूरा गर्ने हो। त्यसका लागि अर्थ मन्त्रालयले अन्य मन्त्रालयहरू र स्थानीय तहहरूसँग प्रभावकारी समन्वय गरिरहेको छ। (केसी कर्णाली प्रदेशका आर्थिक मामिला तथा आयोजनामन्त्री हुन्।)"
"दीपेन्द्रसिंह ऐरी आईसिसीको उच्च वरियतामा, तीन स्थानमाथि उक्लदै छैटौं स्थानमा पुगे","काठमाडौं : नेपाली राष्ट्रिय क्रिकेट टोलीका अलराउन्डर दीपेन्द्रसिंह ऐरीले अहिलेसम्मकै उच्च वरियतामा उक्लिएका छन् । आईसीसीले मंगलबार जारी गरेको टीट्वान्टी आईको अलराउन्डरतर्फको वरियतामा ऐरी छैटौं स्थानमा उम्कलिएका हुन। आईसीसीका अनुसार उनी यस अघि नवौं स्थानमा रहेका थिए। अमेरिका र वेस्ट इन्डिजमा जारी टिट्वान्टी विश्वकपमा ऐरीले बंगलादेश, दक्षिण अफ्रिका र नेदरल्यान्ड्ससँगको खेलमा ३२ रन जोड्नुका साथै ६ विकेट लिएका थिए। ऐरीले ओमानमा भएको एसीसी प्रिमियर कप अन्तर्गत कतारविरुद्धको खेलमा ६ बलमा ६ छक्का प्रहार गर्दै नयाँ कीर्तिमान बनाएका थिए। टीट्वान्टी आईको अलराउन्डरको पहिलो स्थानमा अस्ट्रेलियाका मार्कस स्टोईनेस, दोस्रो स्थानमा श्रीलंकाका वानिन्दु हसरंगा,तेस्रो स्थानमा बंगलादेशका शाकिब अल हसन रहेका छन्। यसैगरी चौथो स्थानमा अफगानिस्तानका मोहम्मद नाबी,पाँचौं स्थानमा जिमबावेका सिकन्दर राजा छन्। ऐरीलाई भारतका हार्दिक पाण्डेय, इङ्ल्यान्डका लियाम लिभिङस्टोन, मोइन अली, दक्षिण अफ्रिकाका एडेन मारकमले पछ्याइरहेका छन्। नेपालका कुशल मल्ल एक स्थान तल झरेका छन्। उनी ३६ नम्बरमा रहेका छन्।"
यी हुन् अन्तिम आठ पुग्ने टोली,"अमेरिका : अमेरिका र वेस्ट इन्डिजमा जारी आईसीसी टीट्वेन्टी विश्वकपको अन्तिम आठमा पुग्ने टोलीको टुंगो लागेको छ। सुपर आठमा भारत, अस्ट्रेलिया, अफगानिस्तान, बंगलादेश अमेरिका, इङ्ल्यान्ड, वेस्ट इन्डिज र दक्षिण अफ्रिका पुगेका हुन्। सुपर आठमा पुगेका टोलीमध्ये समूह एकमा भारत, अस्ट्रेलिया, अफगानिस्तान, र बंगलादेश छन्। यस्तै समूह दुईमा अमेरिका, इङ्ल्यान्ड, वेस्ट इन्डिज र दक्षिण अफ्रिका छन्। हरेक समूहबाट शीर्ष दुई टोलीले सेमिफाइनलमा स्थान बनाउने छन्। सेमिफाइनल २७ जुनमा हुनेछ। फाइनल २९ जुनमा हुनेछ। सेमिफाइनल र फाइनलको रिजरर्भ डे पनि राखिएको छ। सेमिफाइनल र फाइनलको दिन वर्षा भएमा अर्को दिन खेल सञ्चालन हुनेछ। सुपर आठपछिका सम्पूर्ण खेल वेस्ट इन्डिजमा हुनेछ। समूह एबाट भारत चार खेलमा आठ अंकका साथ शीर्ष स्थान रहँदै अन्तिम आठमा पुगेको हो। चार खेलमा पाँच अंक जोडेको अमेरिका दोस्रो स्थानमा रहँदै अन्तिम आठमा पुग्यो। बलियो प्रतिद्वन्द्वी पाकिस्तानलाई सुपर ओभरमा स्तब्ध पार्दै अमेरिका सुपर आठमा पुगेको हो। यस्तै समूह बीबाट अस्ट्रेलिया विजेता र इङ्ल्यान्ड उपविजेता हुँदै अन्तिम आठमा पुगेका हुन्। अस्ट्रेलियाले चार खेलमा आठ अंक जोड्यो भने इङ्ल्यान्डले चार खेलमा पाँच अंक बटुल्न सफल भयो। यसैगरी समूह सीबाट वेस्ट इन्डिज विजेता र अफगानिस्तान उपविजेताका रुपमा अन्तिम आठमा पुगेका हुन्। समूह चरणको अन्तिम खेलमा अफगानिस्तानलाई एक सय चार रनले पराजित गर्दै वेस्ट इन्डिजले आठ अंक बटुल्यो भने दोस्रो भएको अफगानिस्तानले चार खेलमा ६ अंक बटुल्यो। समूह डीबाट दक्षिण अफ्रिका विजेता र बंगलादेश उपविजेताका रुपमा अन्तिम आठमा पुगे। दक्षिण अफ्रिकाले चार खेलमा आठ अंक र बंगलादेशले चार खेलमा ६ अंक जोडेको थियो। यही समूहमा रहेको नेपाल भने चार खेलमा एक अंक जोड्दै अन्तिम स्थानमा रह्यो। पहिलो खेलमा नेदरल्यान्ड्ससँग ६ विकेटको पराजय बेहोरेको नेपालले दोस्रो खेल वर्षाले प्रभावित भएपछि श्रीलंकासँग एक अंक खोसेको थियो। तेस्रो खेलमा बलियो टोली दक्षिण अफ्रिकासँग एक रनले स्तब्ध बनेको नेपाल समूह चरणको आफ्नो अन्तिम खेलमा बंगलादेशसँग २१ रनले पराजित भएको थियो।"
"नेप्सेमा सामान्य अंकको सुधार, ३ अर्ब ४० करोडको सेयर कारोबार","काठमाडौं : साताको चौथो कारोबार दिन बुधबार सेयर बजार सामान्य अंकले बढेको छ। अघिल्लो कारोबार दिन मंगलबार १८७६ अंकले घटेको नेप्से आज २२७ अंकले बढेर २०७८७६ विन्दुमा कायम भएको हो। नेप्से घटेसँगै सेयर कारोबार पनि मंगलबारको तुलनामा ओरालो लागेको छ। यसदिन ३०८ स्क्रिप्सको ७२ लाख ९ हजार ७५७ कित्ता सेयर ३ अर्ब ४० करोड ३ लाख ७२ हजार ६३२ रुपैयाँमा खरिदबिक्री भए। मंगलबार ४ अर्ब ५ करोड रुपैयाँ बराबरको सेयर कारोबार भएको थियो। पहिलो कारोबार दिनआइतबार नेप्से परिसूचक १७ अंकले घटेको थियो। सो दिन ५ अर्ब रुपैयाँ माथिको सेयर कारोबार भएको थियो। यसदिन नेपाल फाइनान्सको सेयर सकारात्मक सर्किट लेभलमा कारोबार भयो। सो कम्पनीको ९९९ प्रतिशतले सेयर बढ्यो। समाज लघुवित्तीय वित्तको ९८८ प्रतिशत,कुथेली भुखारी स्माल हाइड्रोपावरको ९३८ प्रतिशत,मन्दाकिनी हाइड्रोपावरको ८२८ र सामलिङ पावरको ८ ०८ प्रतिशतले सेयर बढ्यो। कारोबार रकमका आधारमा नेपाल फाइनान्स शीर्षस्थानमा रह्यो। सो कम्पनीको २० करोड मूल्य बढिको सेयर कारोबार भयो। यसैगरी गोर्खाज फाइनान्सको ९ करोड ,ग्लोबल आइएमईको ८ करोड,सीएचडीसी हाइड्रोपावर र हिमालयन लघुवित्तको ७७ करोड मूल्य बढिको सेयर कारोबार भयो। कारोबारमा आएका १३५ स्टकको मूल्य बढ्दा १०४ वटाको घट्यो भने ८ वटा स्टकको मूल्य स्थिर रह्यो। सातवटा समूहको उपसूचक नकारात्मक देखिदा ६ वटाको सूचक भने सकारात्मक देखिएका छन्।"
"समस्याग्रस्त तीन सहकारीको बचत फिर्ता, मन्त्री अधिकारी भन्छन् : समितिलाई प्रभावकारी ढंगले परिचालन गरिएको छ","काठमाडौं : भूमि व्यवस्था, सहकारी तथा गरिबी निवारणमन्त्री बलराम अधिकारीले पहिलो चरणमा समस्याग्रस्त घोषणा भएका सहकारीका निक्षेपकर्ताको बचत फिर्ता गराउने अभियानलाई तीव्रता दिएका छन्। सहकारी विभागको सिफारिसमा मन्त्रालयले समस्याग्रस्त घोषणा गरेका २० सहकारीमध्ये कुबेर बचत तथा ऋण सहकारी संस्था, चार्टर्ड सेभिङ एण्ड क्रेडिट कोअपरेटिभ लिमिटेड र स्ट्याण्डर्ड मल्टिप्रपोज सहकारी संस्थाको सम्पति व्यस्थापन तथा दायित्व भुक्तानीको काम सम्पन्न भएको मन्त्रालयले जनाएको छ। समस्याग्रस्त सहकारी व्यस्थापन समितिका अध्यक्ष मोहन गौतमले मन्त्री अधिकारी र मन्त्रालयसँगको निरन्तर समन्वय र अग्रसरतामा समस्याग्रस्त घोषित तीन सहकारीको सम्पूर्ण बचत रकम फिर्ता गराउन सफल भएको जानकारी दिए। संस्थाका पीडित, बचतकर्ताका प्रतिनिधि, सञ्चालक तथा व्यवस्थापन समितिबिच विभिन्न मितिमा बचत फिर्तालगायत विषयमा छलफल भई समस्याग्रस्त १९ सहकारीमध्ये तीन सहकारीको समस्या पूर्णरुपमा समाधान गरिएको अध्यक्ष गौतमले बताए। मन्त्री अधिकारीले समस्याग्रस्त अन्य १७ वटा सहकारीको समस्या स्थायी समाधानका लागि पहल गरिरहेको बताए। पहिलो चरणमा समस्याग्रस्त घोषणा भएका, दोस्रो चरणमा समस्याग्रस्तउन्मुख र तेस्रो चरणमा सहकारीमा देखिएको समस्याको स्थायी समाधानका लागि मन्त्रालयले काम गरिरहेको उनले बताए। मन्त्री अधिकारीका अनुसार समस्याग्रस्त सहकारी व्यवस्थापन समितिलाई अझ प्रभावकारी ढङ्गले परिचालन गरी बचत फिर्तालाई तदारुकताका साथ अघि बढाइएको छ। मन्त्रालयका सचिव गोकर्णमणि दवाडीले सहकारी ऐन, २०७४ ले परिकल्पना गरेका तर सोबमोजिम गठन हुन नसकेका संरचनाः कर्जा तथा बचत सुरक्षण कोष, कर्जा सूचना केन्द्र, दोस्रो तहको नियामक निकाय, कर्जा असुली न्यायाधीकरण स्थापना तथा गठनको प्रक्रियासमेत अघि बढेको जानकारी दिए।"
समस्याग्रस्त सहकारीको बचत फिर्ता गरिँदै,"काठमाडौं : समस्याग्रस्त घोषणा भएका सहकारीहरुमा रहेको निक्षेपकर्ताको सबै बचत फिर्ता गराउने अभियानलाई तीव्रता दिइएको छ। सहकारी विभागको सिफारिसमा यसअघि नै मन्त्रालयले समस्याग्रस्त घोषणा गरेका २० वटा सहकारीमध्ये कुबेर बचत तथा ऋण सहकारी संस्था, चार्टर्ड सेभिङ एण्ड क्रेडिट कोअपरेटिभ लिमिटेड, स्ट्याण्डर्ड मल्टिप्रपोज सहकारी संस्थाको सम्पत्ति व्यवस्थापन तथा दायित्व भुक्तानीको काम सम्पन्न भएको मन्त्रालयले जनाएको छ। समस्याग्रस्त सहकारी व्यवस्थापन समितिका अध्यक्ष मोहन गौतमका अनुसार मन्त्री अधिकारी र मन्त्रालयसँगको निरन्तर समन्वय र अग्रसरतामा यसअघि नै समस्याग्रस्त घोषित ३ सहकारीको सम्पूर्ण बचत रकम फिर्ता गराउन सफल भएको बताए। समस्याग्रस्त संस्थाका पीडित, बचतकर्ताका प्रतिनिधि, सञ्चालक तथा यस समितिबीच विभिन्न मितिमा बचत फिर्ता लगायतका विषयमा निरन्तर छलफल भई समस्याग्रस्त १९ वटा सहकारीमध्ये ३ वटा सहकारीको समस्या पूर्ण रुपमा समाधान भएको छ। भूमि व्यवस्था, सहकारी तथा गरिबी निवारण मन्त्री बलराम अधिकारीले समस्याग्रस्त रहेका अन्य १७ वटा सहकारीको समस्याको स्थायी समाधानका लागि पहल गरिरहेको बताए। पहिलो चरणमा समस्याग्रस्त घोषणा भएका, दोस्रो चरणमा समस्याग्रस्त उन्मुख रहेका र तेस्रो चरणमा सहकारीमा देखिएको समस्याहरुको स्थायी समाधानका लागि मन्त्रालयले काम गरिरहेको मन्त्री अधिकारीको भनाई छ। मन्त्री अधिकारीको अनुसार समस्याग्रस्त सहकारी व्यवस्थापन समितिलाई अझ बढि प्रभावकारी ढङ्गले परिचालन गरी बचत फिर्ताको कार्यलाई तदारुकताका साथ अघि बढाएको जानकारी दिए। भूमि व्यवस्था, सहकारी तथा गरिबी निवारण मन्त्रालयका सचिव गोकर्णमणी दवाडीका अनुसार सहकारी ऐन, २०७४ ले परिकल्पना गरेका तर सो बमोजिम गठन हुन नसकेका संरचनाहरु: कर्जा तथा बचत सुरक्षण कोष, कर्जा सूचना केन्द्र, दोस्रो तहको नियामक निकाय, कर्जा असुली न्यायाधीकरण स्थापना तथा गठनको प्रक्रिया समेत अघि बढेको छ।"
एमसीएनेपाल : रातमाटे सबस्टेसन परियोजना सम्झौता,"नुवाकोट : एमसीए नेपालले मिलेनियम च्यालेन्ज कर्पोरेसन (एमसीसी) नेपाल कम्प्याक्ट कार्यान्वयनका क्रममा नुवाकोटको बेलकोटगढी नगरपालिका७ रातमाटेमा ४०० केभीए सबस्टेसन निर्माणका लागि सम्झौता गरेको छ। परियोजनाको निर्माण गर्न एमसीएले भारतको टेक्नो इलेक्ट्रिक एन्ड इन्जिनियरिङ कम्पनीसँग सम्झौता गरेको हो। निर्माण सम्पन्न भएपछि एक हजार मेगाभोल्ट एम्पियर क्षमताको हुने रातमाटे सबस्टेसन नेपालकै ठूला सबस्टेसनमध्ये एक हुने परियोजनाको दाबी छ। कुल ५ १६ करोड अमेरिकी डलरमा निर्माण गरिने रातमाटे सबस्टेसनले लप्सीफेदी र नयाँ हेटौंडा सबस्टेसनबीच विद्युत् प्रसारणका लागि काम गर्ने जनाइएको छ। एमसीएनेपालका कार्यकारी निर्देशक खड्गबहादुर विष्ट र टेक्नो इलेक्ट्रिक एन्ड इन्जिनियरिङ कम्पनीका व्यापार निर्देशक राजीव अग्रवालले एमसीसीएमसीएनेपालका पदाधिकारीको उपस्थितिमा सम्झौतामा हस्ताक्षर गरेका हुन्। सम्झौतामा हस्ताक्षर गरी आदानप्रदानसमेत गरे। एमसीसी नेपाल कम्प्याक्टअन्तर्गत निर्माण गर्न लागिएका तीनवटा सबस्टेसनमध्ये हस्ताक्षर गरिएको यो दोस्रो सबस्टेसन निर्माण सम्झौता हो। नेपालको प्रसारण प्रणाली विकास योजना (टीएसडीपीएन) मा नेपालको राष्ट्रिय विद्युत् प्रसारण प्रणालीको महŒवपूर्ण अंगका रूपमा परिकल्पना गरिएको ४०० केभी रातमाटे सबस्टेसन नेपालको ऊर्जा क्षेत्रमा एमसीसी नेपाल कम्प्याक्टको अर्काे महŒवपूर्ण उपलब्धि हुनेछ, सम्झौतापछि नेपाल विद्युत् प्राधिकरणका कार्यकारी निर्देशक कुलमान घिसिङले भने। एमसीएनेपाललाई बधाई दिँदै घिसिङले भने निर्माण सम्झौतामा हस्ताक्षर सम्पन्न भएकोमा खुसी व्यक्त गरे। मिलेनियम च्यालेन्ज कर्पोरेसनका आवासीय राष्ट्रिय निर्देशक डायन एल फ्रान्सिकोले भने, तीनवटा सबस्टेसनमध्ये दोस्रो रातमाटे सबस्टेसन निर्माण सम्झौतामा हस्ताक्षरबाट एमसीसी नेपाल कम्प्याक्ट कार्यान्वयनले गति लिएकोले यसलाई एउटा कम्प्याक्ट कार्यान्वयनका सन्दर्भमा ठूलो फड्कोका रूपमा लिन सकिने र केही वर्षमा एमसीसी नेपाल कम्प्याक्टको प्रगतिले नेपालको बढ्दो ऊर्जा क्षेत्रमा महŒवपूर्ण योगदान पुग्ने कुरामा हामी विश्वस्त छौें। एमसीएनेपालका कार्यकारी निर्देशक खड्गबहादुर विष्टले एमसीसी नेपालको विद्युत् प्रसारण परियोजनाअन्तर्गत एमसीएनेपालले सबस्टेसन र प्रसारण लाइन निर्माणसम्बन्धी सम्पूर्ण कामलाई तीव्रता दिइरहेको बताए। उनले दमौलीमा निर्माण गरिने तेस्रो सबस्टेसनको निर्माण सम्झौता पनि चाँडै नै हुन लागेको बताए। ४०० केभी रातमाटे सबस्टेसनमा जलविद्युत् आयोजना र सबस्टेसनबाट बिजुली प्रसारण गर्ने क्षमता हुने जनाइएको छ। नेपालमा औद्योगिक र व्यावसायिक क्रियाकलापमा वृद्धि ल्याउन उक्त सबस्टेसनमा विभिन्न भोल्टेज स्तरमा उपलब्ध हुने भरपर्दो बिजुली वितरण गरिने जनाइएको छ।"
नेपालमा पहिलो पटक सहकारी रोजगार मेलाको आयोजना हुँदै,"काठमाडौं : राष्ट्रिय सहकारी महासंघ नेपालको आयोजनामा नेपालमा पहिलो पटक सहकारी क्षेत्रमा रोजगार मेला आयोजना हुने भएको छ। महासंघले बुधबार ललितपुरमा पत्रकार सम्मेलन गर्दै असार ७ गतेदेखि ९ गतेसम्म ललितपुरमा प्रथम सहकारी रोजगार मेला आयोजना हुने जनाएको हो। मर्यादित सहकारी व्यवसायका लागि युवा संलग्नता भन्ने नाराका साथ आयोजना गर्न लागिएको मेलाको ५ हजार बढीले अवलोकन गर्ने अपेक्षा गरेको महासंघकी अध्यक्ष ओमदेवी मल्लले जानकारी दिइन्। हाल ३१ हजारभन्दा बढी सहकारी संघसंस्थामार्फत १ लाखलाई प्रत्यक्ष रोजगारी र लगभग १० लाखलाई स्वरोजगार सिर्जना गर्न सफल रहेको यस क्षेत्रको भिजन २०३० ले परिकल्पना गरेको रोजगारी सिर्जनाको लक्ष्य हासिल गर्न मेलाले महत्वपूर्ण योगदान गर्ने विश्वास लिएको उनले बताइन्। त्यस्तै मेलाको आयोजनाले प्रतिभा पलायन रोक्न, स्वदेशमै रोजगारी सिर्जना गर्न प्रोत्साहन गर्ने वातावरणको विकास गर्न तथा उत्पादन एवं सेवाका सहकारीहरू र अन्य निजी क्षेत्रका लागि आवश्यक जनशक्ति खोज्न सहजता प्रदान गर्ने अध्यक्ष मल्लले बताइन्। मेलामा रोजगारदाताका स्टलहरु रहने र सहकारीमार्फत उद्यमी बनेकाहरुका उत्पादनलाई समेत स्थान दिइएको आयोजकले जनाएको छ।"
घाटवेशीको जोखिम पुल मर्मत गर्न सांसदको माग,"गोरखा : गोरखाको घाटवेशीको जोखिम पुल तत्काल मर्मत गर्न प्रतिनिधि सभा सदस्य एकनाथ ढकालले माग गरेका छन्। भीमसेनथापा गाउँपालिका ८ र धादिङको त्रिपुरासुन्दरी गाउँपालिका १ को बुटार जोड्ने झोलुङ्गे पुलको अवस्थाको बारेमा संसदमा जानकारी गराउँदै ढकालले यथाशफघ्र सो पुल मर्मतसम्भार गर्न माग गरेका हुन्। बुधबार बसेको प्रतिनिधि सभाको बैठकमा आकस्मिक समयमा बोल्दै उनले २०५१ सालमा बनेको र पुल बनाउँदादेखि नै काठको फलेक राखेर बनाइएको र त्यसपछि मर्मतको लागि कुनै बजेट नपरेको बताए। जीर्ण पुलबाट धादिङको बुट्टारदेखि बालबालिकाहरु दिनहुँ जोखिमपूर्ण यात्रा गर्दै गोरखाको महादेवटारस्थित जागेश्वर माविमा अध्ययन गर्न आउने विद्यार्थीको पिडा मनन गर्न सरकारको ध्यानाकर्षण गरे। सांसद ढकालले दिनहुँ किसानहरुसमेत वारिपारी गर्नु पर्ने उक्त पुल यदि केही दिनभित्र मर्मत नगर्ने हो भने यहाँ रोपाइको लागि हिँडाइएको गोरुको समेत कर्णाली(दैलेख)मा खच्चडको जस्तै हालत हुनेबारे सरकारलाई सचेत गराए। यो पनि पढ्नुहोस घाटवेशी पुल जीर्ण, जोखिम मोल्दै स्थानीय"
आर्थिक विकासका लागि सूचना प्रविधि क्षेत्र महत्वपूर्ण छ: अर्थमन्त्री पुन,"काठमाडौं : अर्थमन्त्री वर्षमान पुनले नयाँ नयाँ क्षेत्रमा अनुसन्धान गर्न बजेटको १ प्रतिशत खर्च गर्ने बताएका छन्। बुधबार ललितपुरमा युवा वैज्ञानिक सम्मेलको उद्घाटन गर्दै मन्त्री पुनले सूचना प्रविधि क्षेत्रलाई सरकारले प्राथमिकतामा राखेको भन्दै सूचना प्रविधि लगायत नयाँ नयाँ क्षेत्रमा अनुसन्धान गर्न बजेटको १ प्रतिशत अध्ययन अनुसन्धानमा खर्च गर्ने बताएका हुन्। कृषि, जलविधुत, खानीजन्य र पर्यटनका साथै मुलुकको आर्थिक विकासका लागि सूचना प्रविधि क्षेत्र पनि महत्वपूर्ण रहेका उनको भनाइ छ। उनले यस वर्ष १ खर्ब बराबरको सूचना प्रविधि सेवाको निर्यात गर्ने र लाखौं युवाहरुलाई रोजगार दिने गरि सूचना प्रविधि दशकको घोषणा गरिएको जानकारी दिए। काठमाडौंलाई आइटी हबको रुपमा विकास गर्नका लागि आवश्यक पूर्वाधार निर्माणको तयारी भइरहेको उनको भनाइ छ।"
"जब लाग्छ असार, रकमान्तरको बाढी","काठमाडौं : आर्थिक वर्षको अन्तिम महिना हो असार। तर, महिनाको पहिलो साता सकिन लाग्दा पनि पुँजीगत (विकास खर्च) भएको छ जम्मा ४४९४ प्रतिशत। अर्थात यो वर्ष पनि विकास खर्च अपेक्षाकृत भएन। विकास खर्चको गति टिठलाग्दो छ। त्यसैकारण, सरकारी निकायको ध्यान रकमान्तर गर्ने र विकास खर्च बढाउनेमा केन्द्रित छ। जबकी चालु आर्थिक वर्षका ११ महिनामा पुँजीगत खर्च बढाउन नसकेका सरकारी संयन्त्र असारमा अन्धाधुन्ध रकमान्तर गर्ने र पुँजीगत खर्च बढाउनेतिर अग्रसर छन्। सरकारले विकास (पुँजीगत) खर्च होस् वा रकमान्तर (एउटा शीर्षकको बजेट अर्कोमा सार्नु) आर्थिक वर्षको अन्तिममै अधिक गर्ने प्रवृत्ति छ। वर्षौंदेखिको यो प्रवृत्तिको चौतर्फी आलोचना हुँदै आए पनि सुधार हुन सकेको छैन। चालु आवको ११ महिना बितिसक्दा पनि सरकारले पुँजीगत खर्च लक्ष्यको आधा पनि गर्न सकेको छैन। महालेखा नियन्त्रक कार्यालयको दैनिक बजेटरी तथ्यांकअनुसार चालु आवको असार ४ गतेसम्ममा ४४९४ प्रतिशत मात्रै खर्च भएको छ। सरकारले चालु आर्थिक वर्षमा ३ खर्ब २ अर्ब ७ करोड ४४ लाख रुपैयाँ पुँजीगत बजेट विनियोजन गरेको थियो। जबकी असार ४ गतेसम्म १ खर्ब ३५ अर्ब ७६ करोड ३५ लाख रुपैयाँ मात्रै खर्च भएको छ। यस आवमा सुुरुवाती महिनामै झिनो खर्च हुँदा र कुनै दिन यस्तो खर्च शून्य हुने गरेको त कुनै दिन ऋणात्मक हुने गरेकाले असार अन्तिममै आएर बढी हुने पक्का छ। मुलुकको गतिलो बजेटरी प्रणाली, प्रभावकारी योजना नहुँदा र भुक्तानीमा ढिलाइ हुँदा यस्तो प्रवृत्तिमा सुधार हुन नसकेको सरोकारवालाहरू औंल्याउँछन्। पुँजीगत खर्चमा ढिलाइ भएसँगै हरेक आवको अन्तिम महिना मै बढी रकमान्तर गरेरै भए पनि सक्दो खर्च बढाउने प्रवृत्ति हावी छ। चालु आवमा पनि उहि अवस्था दोहोरिने अर्थ मन्त्रालय स्रोतले जनाएको छ। यद्यपि चालु आवको १० महिना (वैशाख)सम्ममा ३२ अर्ब ८८ करोड ९२ लाख ७३ हजार रुपैयाँ बराबरको रकमान्तर गरेर विकास खर्च गरिएको छ। यो सरकारले खर्च गरेको पुँजीगततर्फ १ करोड रुपैयाँभन्दा बढीको बजेट उपशीर्षकबाट अर्को बजेट उपशीर्षकमा रकमान्तरको विवरण हो। अझ गत आर्थिक वर्षको वैशाखसम्ममा २९ अर्ब ९० करोड रुपैयाँ बराबरको रकमान्तर भएको थियो। तर, आर्थिक वर्ष २०७९८० को १० महिनामै सरकारले अर्थ विविध उपशीर्षकबाट अन्य मन्त्रालय तथा निकायमा र एक उपशीर्षकबाट अर्कोमा पुँजीगततर्फ गरेर एकमुष्ठ साढे ८८ अर्ब रुपैयाँ रकमान्तर गरेको थियो। तुलनात्मक रूपमा चालु आवको वार्षिक विकास खर्चमा पुँजीगत खर्चतर्फ मात्रै हुने रकमान्तर १० प्रतिशतले वृद्धि भएको छ। अझ यसपछिका जेठ र असारमै रकमान्तर अधिक हुने भएकाले यसअवधिले वास्तविक निष्कर्ष निकाल्ने छ। विगतदेखिका प्रवृत्ति केलाउँदा कुल बजेटमा रकमान्तरको हिस्सा चुलिने गर्थ्यो। तर, १० वर्षयता क्रमशः घट्दै गएको देखिन्छ। विनियोजन ऐनले कुल बजेटको १० प्रतिशतभन्दा बढी रकमान्तर गर्न पाइँदैन भन्ने व्यवस्था गरेको छ। तर, ऐनको व्यवस्थाविपरीत रकमान्तर गर्ने गरिन्छ। आर्थिक वर्ष २०७९८० मा कुल बजेट १७ खर्ब ९३ अर्ब ८३ करोड ७३ लाखको थियो। त्यसमध्ये ९५ अर्ब २९ करोड ७४ लाख रकमान्तर भएको छ। यो कुल बजेटको ५३१ प्रतिशत हो। तर, प्रवृत्ति हेर्दा असार र यसको अन्तिम सातामा अधिक रकमान्तर हुने गरेको छ। राष्ट्रिय गौरवकै आयोजनाको बजेट पनि रकमान्तर सरकारले राष्ट्रिय गौरवका आयोजनामा विनियोजित बजेट पनि अन्यत्र रकमान्तर गरेको छ। महालेखापरीक्षकको ६१औं वार्षिक प्रतिवेदन, २०८१ अनुसार गत आवको असार महिनामा मात्रै २३ अर्ब १० करोड ६५ लाख रुपैयाँ र अझ यसको अन्तिम साता १३ अर्ब ८१ करोड ९९ लाख रुपैयाँ रकमान्तर गरी विभिन्न शीर्षक उपशीर्षकमा रकम थपघट भएको थियो। अझ यस आवमा सुरु बजेटमा व्यवस्था नभएका विभिन्न १६ कार्यक्रममा रकमान्तर गरी १५ अर्ब ४९ करोड ९० लाख रुपैयाँ बजेट कायम गरेकोमा ८ अर्ब २७ करोड ६० लाख (५३४० प्रतिशत) मात्रै खर्च गरेको महालेखाले औंल्याएको छ। त्यसैगरी सो आर्थिक वर्षको बजेट वक्तव्यको बुँदा नं ३६९ मा राष्ट्रिय गौरवका आयोजनामा विनियोजित बजेट अन्य राष्ट्रिय गौरवका आयोजनाबाहेक अन्यत्र रकमान्तर गर्न नपाइने उल्लेख भएकोमा उक्त प्रावधानविपरीत ८ राष्ट्रिय गौरवका आयोजनामा विनियोजित बजेटबाट ५ अर्ब ७८ करोड ७५ लाख रुपैयाँ अन्य ५१ आयोजनाहरूमा रकमान्तर गरेको महालेखाको टिप्पणी छ। सीमाविपरीत वर्षान्तको भुक्तानी आर्थिक कार्यविधि तथा वित्तीय उत्तरदायित्व नियमावली, २०७७ को नियम ३० मा आर्थिक वर्ष समाप्त हुनुभन्दा कम्तीमा सात दिन अगावै भुक्तानी दिई निकासा र खर्चको लेखा अद्यावधिक गरी भुक्तानी निकासा बन्द गर्नुपर्ने व्यवस्था छ। तर, अर्थ मन्त्रालयबाट प्राप्त विवरणअनुसार आव २०७९८० मा १४ खर्ब २१ अर्ब ३२ करोड ७० लाख रुपैयाँ खर्च भएकोमा २०८० असरमा मात्रै २ खर्ब ४५ अर्ब ६६ करोड ९१ लाख रुपैयाँ अर्थात् १७२८ प्रतिशत खर्च भएको छ। उक्त खर्चमध्ये असार महिनाको अन्तिम सातामा ८८ अर्ब ६६ करोड ७७ लाख रुपैयाँ (अर्थात् कुल खर्चको ६२४ प्रतिशत) खर्च भएको छ। नियमावलीको व्यवस्था पालना गरी स्वीकृत कार्यक्रम तथा खर्च गर्ने कार्यतालिका बमोजिम खर्च गरी भुक्तानी गर्नुपर्ने तथा असारको तेस्रो साताभन्दा पछाडि खर्च एवं भुक्तानी गर्ने कार्यमा नियन्त्रण गर्न महालेखापरीक्षकको कार्यालयले सुझाव दिएको छ। बजेटको एउटा शीर्षकबाट अर्को शीर्षकमा पैसा पठाएर खर्च गर्ने कामलाई रकमान्तर भनिन्छ। आर्थिक कार्यविधि तथा वित्तीय उत्तरदायित्वसम्बन्धी ऐनमा चालु आर्थिक वर्षको बजेट खर्च हुन नसकेपछि रकमान्तर, कार्यक्रम संशोधन र थप निकासाबाट खर्च गर्न पाउने व्यवस्था छ। यही व्यवस्थालाई टेकेर रकमान्तर गरेको अर्थमन्त्रालयको तर्क छ। यसअघिको तत्कालीन अर्थमन्त्री डा युवराज खतिवडाको पालामा पनि असारमा आएर रकमान्तर गरेका थिए। किनभने उनलाई पनि प्रधानमन्त्रीको दबाब परेको थियो। प्रायः हरेक वर्षको अन्त्यमै बढी रकमान्तरको प्रवृत्ति देखिएको छ। त्यसरी अन्तिममा गएको पैसा कतिपय ठाउँमा कार्यकर्ताहरूले लटरपटर विल बनाएर खानेहँुदा प्रायः दुरुपयोग हने अर्थविद्हरू टिप्पणी गर्छन्। अर्थ मन्त्रालय भन्छ रकमान्तर त संवैधानिक अधिकारै हो संविधानको धारा १२५ ले रकमान्तर गर्ने अधिकारलाई स्थापित गरेको छ। तर, १० प्रतिशतभन्दा बढी रकमान्तर गर्न पाइँदैन। अर्थ मन्त्रालय संसारभरमै रकमान्तर हुने भएकाले नेपालले गर्नै नहुने भन्नेमा आपत्ति जनाउँछन्। कुनै मुलुकले ८ प्रतिशत र कुनैले १० प्रतिशतसम्मको सीमा तोकेको पाइन्छ। यसको सीमा विनियोजन ऐनले गर्छ। कुनै मन्त्रालयको परियोजनामा खर्च नै भएन वा कुनैमा अपुग भयो भने त्यो रकमान्तर गरेर खर्च गर्नु सैद्धान्तिक रूपमा उपयुक्त भएको अर्थ मन्त्रालयको दाबी छ। सरकारले बजेट शतप्रतिशत खर्च गर्न सकेको छैन। सरकारले हरेक वर्ष योजनासहितको बजेट पेस गर्छ। तर, रकमानतरले यसको बाँडफाँट भने नीतिअनुसार नभएको औंल्याइएको छ। खर्च गर्ने क्षमता कम भएकाले रकमान्तर भएन भने खर्च नहुने पनि अर्थ मन्त्रालयको तर्क छ। अर्थ मन्त्रालयका बजेट तथा कार्यक्रम महाशाखा प्रमुख रितेश शाक्य मन्त्रालयले एउटा निकायमा नपुगेको बजेट अर्को निकायमा खर्च हुन नसकेको रकम सार्ने गरेको बताउँछन्। साथै, रकमान्तर वित्तीय अनुशासनका लागि सही नभए पनि काम गर्दा समस्या पर्ने भएकाले बाध्य भएर गर्नुपर्ने उनको भनाइ छ। उनकाअनुसार विनियोजन ऐनले सकेसम्म १० प्रतिशतभन्दा माथि नगर्ने भनेर राखेको हो। तर आवश्यकता हेरेर जहाँ खर्च हुन्छ, त्यहाँ सार्न जरुरी पर्छ। कुनै निकायमा बढी खर्च हुन्छ कुनैमा हुँदैहँुदैन। यसैले त्यस्तोमा बाध्यता पर्छ। उनी भन्छन्, अझ असार अन्तिमतिर गएर रकमान्तर हुने गर्छ। यस्तो अवस्थामा विशेष गरेर विकास निर्माणको केशमा कुनै आयोजनामा धेरै खर्च भैरहेको हुन्छ। असार अन्त्यतिर खर्च गर्ने पहिल्यै देखिको अभ्यास देखिएकाले समयमै पुँजीगत खर्च बढाउनु पर्छ भने पनि जेठ, असारमा आएर खर्चको लोड बढी हुँदा रकमान्तर पनि पछि धेरै हुन गएको अर्थ मन्त्रालयले बताएको छ। कुन वर्ष कति रकमान्तर ? आर्थिक वर्ष (आव) २०७२७३ मा सुरु विनियोजित बजेटको औसत २९६७ प्रतिशतसम्म रकमान्तर गरेको थियो। यसअवधिमा १ खर्ब ६६ अर्ब रकमान्तर भएको थियो। सोमध्ये असार अन्तिम साता मात्रै २४ अर्ब अर्थात १४४६ प्रतिशत रकमान्तर भएको थियो। मन्त्रालयले नियमविपरीत २ हजार ८४६२ प्रतिशतसम्म रकमान्तर गरी प्रावधानको पालना नगरेको महालेखा परीक्षकको ५५औं प्रतिवेदनले औंल्याएको छ। यसपछि आव २०७३७४ मा कुल बजेट ७ खर्ब ५ अर्ब ५६ करोडमध्ये २ खर्ब ९० अर्ब ५ करोड रकमान्तर भएको थियो। आर्थिक कार्यविधि ऐन २०५५ को नियमविपरीत २१ गुणा अर्थात् २ हजार ११२७० प्रतिशतसम्म रकमानतर भएको थियो। यसैगरी, आव २०७४७५ मा कुल बजेट १२ खर्ब ७८ अर्ब ९९ करोडमध्ये ९३ अर्ब ९७ करोड ५२ लाख रकमान्तर भएको थियो। सोमध्ये असार २५ गतेपछि मात्रै १८ अर्ब ४२ करोड ३७ लाख भएको छ। मन्त्रालयले सो व्यवस्था विपरीत १९ गुसणसम्म अर्थात् १ हजार ९३७ प्रतिशतसम्म रकमान्तर गरी विनियोजन ऐनको प्रावधानको पालना नगरेको महालेखापरीक्षकको ५६औं प्रतिवेदनले औंल्याएको छ। यसअन्तर्गत बाहिरी चक्रपथको बजेटलाई शून्य हुने गरी रकमान्तर गरिएको छ तर कारण नखुलाएकोमा महालेखाले टिप्पणी गरेको थियो । आव २०७५७६ मा कुल बजेट १३ खर्ब १५ अर्ब १६ करोडमध्ये ३ खर्ब ५४ अर्ब ८६ करोड १० लाख रकमान्तर भएको थियो। सोमध्ये असारमा मात्रै ९७ अर्ब ७६ करोड ९९ लाख भएको छ। विनियोजन ऐन २०७५ अनुसार कुनै पनि शीर्षकमा विनियोजन भएको रकमको १० प्रतिशतभन्दा बढी रकमान्तर गर्न नपाइने उल्लेख छ। मन्त्रालयले सो व्यवस्थाविपरीत १ हजार १७१ प्रतिशतसम्म रकमान्तर गरी विनियोजन ऐनको प्रावधानको पालना नगरेको महालेखा परीक्षकको ५७औं प्रतिवेदनले औंल्याएको छ। यसअघिका वर्षमा पनि रकमान्तरको सीमा नाघेकै छ। आर्थिक वर्ष २०७६७७ मा मात्रै औसत २१७८ प्रतिशत रकमान्तर गयो। अर्थ मन्त्रालयले नीतिविपरीत ३ खर्ब ३३ अर्ब ९७ करोड रकमान्तर गयो। सो आवमा १५ खर्ब ३२ अर्ब ९६ करोड रुपैयाँ बजेट विनियोजन भएकोमा १ खर्ब ५३ अर्ब २९ करोड रकमान्तर गर्न मिल्थ्यो। अझ मन्त्रालयगत रूपमा हेर्दा ५१५ गुणासम्म रकमान्तर गरी रकम थप गरेको छ। अर्थात्, कायम भएको बजेटमा ७८ गुणासम्म रकमान्तर गरी अन्य शीर्षकमा लगेको देखिएको महालेखा परीक्षकको कार्यालयले समेत टिप्पणी गरेको छ। यसकारण विनियोजन ऐनको प्रावधानको पालना नभएको महालेखाले औंल्याएको छ। आर्थिक वर्ष २०७७७८ मा १४ खर्ब ७४ अर्ब ६४ करोड ५४ लाख रुपैयाँ बजेट विनियोजन भएको थियो। यसमध्ये पुँजीगत (विकास) खर्चअन्तर्गत ३ खर्ब ५२ अर्ब ९१ करोड ७५ लाख रुपैयाँ हाराहारीमा विनियोजन भएको थियो। सो आवमा मन्त्रालयगत र यसभित्रको शीर्षकगत एकमुष्ठ रकमान्तर भने १ खर्ब ८९ अर्ब ८७ करोड ५५ लाख २७ हजार ७४३ रुपैयाँ बराबरको भएको महालेखा नियन्त्रक कार्यालयले जानकारी दिएको छ। नियन्त्रक कार्यालयको अनुसार एउटै मन्त्रालयभित्रका विभिन्न शीर्षकमा रकमान्तर गर्न पाउने भएकाले यसमा कुनै सीमा लाग्दैन। यसैले यो तथ्यांकमा अवस्थाअनुसार एउटै मन्त्रालयभित्रका विभिन्न शीर्षकका रकम थपघट गरिएको छ। तर, मन्त्रालयगत मात्र भएको होइन, नियन्त्रक कार्यालयको तथ्यांक विभागको भनाइ छ। यद्यपि सो आवमा शीर्षकगत र मन्त्रालयगत गरेर पुँजीगत खर्चमा ५३८३ प्रतिशत रकम रकमान्तर भएको देखिन्छ। यसमा चालुखर्चबाहेक कुल विनियोजित बजेटको पुँजीगत शीर्षकको मात्रै रकमान्तर भने १२८८ प्रतिशत भएको तथ्यांकमा उल्लेख छ। विज्ञहरू के भन्छन् ? आर्थिक वर्ष सुुरु भएको पहिलो त्रैमासमा रकमान्तर गर्न नपाइने व्यवस्था छ। सैद्धान्तिक रूपमा रकमान्तरलाई प्रोत्साहन गर्न नहुने तर्क गर्छन्, अर्थविद् डा डिल्लीराज खनाल। उनकाअनुसार बजेट विनियोजन गर्दा परियोजनाको क्षेत्र, त्यसको कामको लक्ष्यअनुसार गरिन्छ तर रकमान्तर गर्नेस्थिति आउँदा त्यसको औचित्य नै भएन। उनी भन्छन्, यसले सिंगो बजेट प्रणालीप्रतिको विश्वसनीयतालाई पनि कम गर्छ। रकमान्तरको स्थिति ल्याउनु भनेको बजेटको सिद्धान्त र वास्तविकतामा नरही विनियोजन गरेको ठहरिन्छ। यसैले रकमान्तरको परिपाटीलाई अन्त्य गर्नुपर्नेमा उनको जोड छ। बढी रकमान्तर गर्दा बजेट प्रणालीको मतलवै भएन। जुन ढंगले बजेट छुट्याइन्छ, मनपरी ढंगले एउटाबाट अर्कोमा तानेर लैजाँदा त्यसले अर्थ राख्दैन। खर्च गर्नै नसक्ने भए किन छुट्याउनु।, उनले अन्नपूर्णसँग भने, बजेट विनियोजन गर्दा कृषि, स्वास्थ्य, यातायात लगायतका क्षेत्रमा उद्देश्य राखेर गरिएको निर्णय रकमान्तरले अन्त्यमा आएर फेल खान्छ। अर्का पूर्वअर्थसचिव रामेश्वर खनाल मन्त्रालयहरूले रकमान्तर वर्षको अन्तिम सातामा गर्ने पुरानै गलत प्रचलनमा रहेका टिप्पणी गर्छन्। उनी भन्छन्, महालेखाले अन्तिममा गर्ने यस्तो गतिविधि अन्त्य हुनुपर्छ भनेको छ। यो पहिल्यैदेखिको रोग हो। किनभने राजनीतिक दबाबको आधारमा असार ३१ गते कार्यालय बन्द भएपछि पनि रकमान्तर भएर निकासा गएको पनि उदाहरण छ। यो रोग नियन्त्रण गर्नको निमित्त अर्थ मन्त्रालयले बजेट वक्तव्यमा थुप्रै कुराहरू उल्लेख गरेको हुन्छ। नियम पालना नहुँदाका यस्ता प्रवृत्तिले वित्तीय अनुशासन कायम हुन नसकेको औंल्याए। यता अर्का अर्थविद् तथा पूर्वअर्थसचिव सुमन शर्मा रकमान्तर राम्रो कामका लागि पनि हुने तर्क गर्छन्। रकमान्तर नियमित प्रक्रिया भएको बताउँदै उनले खर्च गर्नै पर्नेमा दिनुपर्नेमा उनले जोड दिए। उनले आफ्नो बेलाको अनुभव सुनाउँदै भने, मेरो पालामा पनि राजनीति दबाबमा रकमान्तर हुने गरेको थियो। सरकारले कहिलेकाहीँ ह्वारह्वार्ती गर्दा नचाहिने ठाउँमा रकमान्तर हुनसक्छ। अन्तिममा रकमान्तर हुँदा दुरुपयोग हुने जोखिम हुनसक्छ तर कुनै राम्रो काममा पनि गएको हुन्छ। कुनै पुल सम्पन्न गर्न पुगेन तर त्यो पूरा भए जनताले सुविधा पाउने भएकाले यस्तोमा रकमान्तर गर्न आवश्यक रहेको उनी बताउँछन्।"

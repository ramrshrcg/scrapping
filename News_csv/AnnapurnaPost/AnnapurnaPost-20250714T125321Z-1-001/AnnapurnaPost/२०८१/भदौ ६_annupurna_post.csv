शीर्षक,विवरण
सर्वसम्मतबाटै संविधान संशोधन,"संविधान गतिशील दस्तावेज भएकाले पनि दशकमा संशोधन हुनु आवश्यक छ। जे होस् बहस चलेको छ। सरकार परिवर्तनसँगै संविधान संशोधनको बहस तीव्र गतिमा अगाडि बढेको छ। बहस तीव्र हुनुको अर्थ संविधानले संशोधन खोजेको छ भन्ने नै हो। तर संशोधनको बहस उठान गर्न जति सजिलो छ, बहसलाई निष्कर्षमा पुर्याएर संविधान संशोधन गर्न चाहिँ त्यति सजिलो छैन। समग्रमा संविधान संशोधनमा सबै सहमत नै भए पनि संशोधनका एजेन्डा र प्रक्रियामा तीव्र मतभेद हुनेछ। संविधानलाई हरेक दलले आफ्नो राजनीतिक दिशातर्फ मोड्ने प्रयास गर्दा संविधान संशोधनको एजेन्डा नै तानातान भएर च्यातिने त होइन भन्ने डर पनि छ। संशोधनका पक्षधरहरूलाई एउटा सुविधा चाहिँ के छ भने नागरिकको ठूलो हिस्सा संविधान संशोधनको पक्षमा छ। संशोधनमा असुविधा चाहिँ के हुने देखिन्छ भने संशोधनका एजेन्डामा मतैक्यता छैन। तथापि संविधान भनेको गतिशील दस्तावेज भएकाले पनि दशकमा संशोधन हुनु आवश्यक छ। जे होस् बहस चलेको छ। बहस चल्नु पनि संविधान संशोधनको औचित्य पुष्टि हुनु हो। वर्तमान संविधानमा व्यवस्था भएको शासकीय स्वरूप, निर्वाचन प्रणाली, संविधानले व्यवस्था गरेका राज्य संयन्त्रहरूको खर्चिलो र भडकलो शैलीलगायतका कारण संविधानप्रति आमनागरिकको असन्तुष्टि छ। मिश्रित निर्वाचन प्रणालीले कुनै पनि दलले बहुमत ल्याउन सक्ने अवस्था छैन। कुनै दलले प्रत्यक्षतर्फको सिटमा बहुमत संख्या हासिल गरे पनि समानुपातिकतर्फको सिट दलहरूमा बाँडिन जाँदा संसद्को कुल संख्यामा कुनै पनि दलको कहिल्यै पनि बहुमत पुग्दैन। दलहरू सिट संख्या तानतुन गरेर बहुमत पुर्याई सरकार बनाउँदा सरकार स्थिर नहुने हुँदा यो संविधानबाट स्थिर सरकार बन्दैन भन्ने कुरामा करिबकरिब सबैको बुझाइ एउटै छ। स्थिर सरकार हुनुपर्छ भन्नेमा पनि सबैको एकमत नै छ। तर अस्थिर सरकारको कारक संविधानको व्यवस्था हो कि अन्य कारण भन्नेमा चाहिँ सबै दलको बुझाइ एउटै छैन। समानुपातिक निर्वाचन प्रणाली र थ्रेसहोल्डले संसद्मा थोरै सिट भएका दलहरूको समेत संसद्मा प्रतिनिधित्व हुन जाँदा त्यसले बलियो सरकार निर्माणमा असर परेको देखिन्छ। प्रधानमन्त्रीले बहुमत पुर्याउन संसद्मा साना दलको भर पर्नुपर्ने अवस्था सिर्जना भएको हुँदा साना दलको बार्गेनिङ पावर बढेको छ। यो बार्गेनिङ पावर घटाइदिनुपर्ने मात्र होइन, संविधान संशोधनबाट निमिट्यान्न पार्नुपर्ने नागरिकको मत देखिन्छ। राष्ट्रपति, उपराष्ट्रपति, प्रधानमन्त्री, उपप्रधानमन्त्री, मुख्यमन्त्रीदेखि स्थानीय तहमा प्रमुख उपप्रमुखसम्मका बग्रेल्ती पदहरूको व्यवस्थाले एक राजा फालेर धेरै राजा स्थापना गरेको भन्ने जनगुनासो देखिन्छ। संविधानसिर्जित यी पदमध्ये अनावश्यक पद नराख्ने वा संख्या घटाउने गरी संविधान संशोधन भएमा नागरिक खुसी हुनेछन्। उपराष्ट्रपति, उपप्रधानमन्त्रीजस्ता काम नभएका पदहरू मात्र होइन, प्रदेशैपिच्छेका जम्बो संसद् र मन्त्रिमण्डलजस्ता दृश्य देखेर पनि नागरिक वाक्क भइसकेका छन्। संविधान संशोधनमा यस्ता विषयहरूको उठान भए नागरिक खुसी हुनेछन्। संविधानप्रति मधेसको असन्तुष्टि पहिलेदेखि नै छ। सीमान्तीकृत वर्गका अधिकार संकुचित गरिएकोदेखि एक मधेस एक प्रदेशको एजेन्डामा अरू दल सहमत नभएको भन्ने मधेसकेन्द्रित दलका एजेन्डा बाँकी रहेकाले संशोधनको पक्षमा मधेसकेन्द्रित दलहरू पनि छन्। वर्तमान संविधानमा गरिएका प्रशासनिक व्यवस्थाले साधारण खर्च बढ्ने हुँदा विकास खर्च कटौती गर्नुपर्दा विकास निर्माणको बजेट कम हुने स्थिति छ। समृद्धिका सपना दिनप्रतिदिन न्यून हुँदैछन्। जनताका संविधानको संरचनाले खडा गरेको संयन्त्रप्रति निराशा छ। संशोधनमा नागरिक असन्तुष्टिका यी विषय समेटिनुपर्ने भएकाले पनि संविधान संशोधन हुनुपर्ने मत बलियो छ। संविधान संशोधनमा यी यस्ता विषयले संविधान संशोधनको बहसमा प्रवेश गर्न सहज भए पनि जब संशोधनका एजेन्डामा प्रवेश गरिन्छ, तब दलहरूका बीच सहमति गर्न सजिलो छैन। अहिलेको शासकीयस्वरूप परिवर्तन गर्ने कुरामा सबै दल सहमत हुने छैनन्। प्रत्यक्ष प्रधानमन्त्री र राष्ट्रपतिको एजेन्डामा कांग्रेसको असहमति रहने निश्चित छ। संविधानसभामा सुरुदेखि प्रत्यक्ष कार्यकारीको पक्षमा उभिँदै आएको एमाले अन्तिम अवस्थामा प्रत्यक्ष निर्वाचित कार्यकारीको एजेन्डा छोडेर कांग्रेसकै कित्तामा गएका कारण संविधानले संसदीय प्रधानमन्त्रीको व्यवस्था गरेको हो। स्थिर सरकारका लागि या त निर्वाचित राष्ट्रपति वा प्रधानमन्त्रीको व्यवस्था हुनुपर्छ। त्यसो गर्न कांग्रेसजस्ता ठूला दलहरू नै बाधक हुनेछन्। संसदीय प्रधानमन्त्री भए मात्र प्रजातन्त्र बलियो हुन्छ भन्ने कांग्रेसको परम्परागत बुझाइमा परिवर्तन आउन अझै समय लाग्छ। संविधान संशोधन बहुमतबाट गरिनु हुन्न। सर्वसम्मत हुनैपर्छ। सर्वसम्मत हुन सकेन भने संशोधनको औचित्य पुष्टि हुँदैन। अस्थिर सरकार बन्नुको प्रमुख कारण थ्रेसहोल्डको व्यवस्था हो। अहिलेको निर्वाचन प्रणालीमा प्रत्यक्षमा एक सिट जितेको पार्टीले पनि तीन प्रतिशत मत जम्मा गर्नासाथ संसद्मा चार, पाँच सिट प्राप्त गर्दछ। आधा दर्जन सिट भए सत्ता बार्गेनिङलाई पर्याप्त हुन्छ, भइरहेको छ। यस्तो बार्गेनिङ पावर घट्ने गरी थ्रेसहोल्ड बढाउन कुन चाहिँ सानो पार्टी सहमत होला ? अनि थ्रेसहोल्ड नबढाई कसरी स्थिर सरकार बन्ला ? स्थिर सरकार बन्ने गरी थ्रेसहोल्ड बढाउन सकिएन भने संविधान संशोधनको औचित्य कसरी पुष्टि होला र ? एकातिर समावेशीको सबाल चर्को छ, अर्कातिर समावेशी व्यवस्थाकै कारण अस्थिरता सिर्जना भएको मत पनि छ। समावेशिताका लागि कोटा छुट्ट्याउनुपर्दा त्यसले योग्य मान्छे बाहिर परेको भन्ने असन्तुष्टिको सम्बोधन कसरी हुन सक्ला ? योग्य मानिस नछुट्ने गरी संविधानमा व्यवस्था हुनुपर्छ तर के सम्भव छ ? समावेशिताको क्लस्टर बढाउनुपर्ने मत एकातिर छ भने अर्कातिर भएको समावेशीलाई राष्ट्रिय सभातिर लैजानुपर्ने मतको तानातानमा संविधान संशोधनको एजेन्डा नै घाइते हुनेछ। वर्तमान संविधानमा थपिएका महिला, दलित, जनजाति, मधेसी, मुस्लिम, थारू आयोगहरूको १० वर्षपछि पुनरावलोकन गर्ने व्यवस्था कसरी कार्यान्वयन हुन्छ ? पुनरावलोकनको आधार के के हुन् ? संवैधानिक आयोगको हैसियत घटाउन सम्बन्धित समुदाय पक्कै मान्ने छैनन्। यसले संविधान संशोधनमा सहजताभन्दा बढी जटिलता नै थप्ने छ। वर्तमान संविधान संशोधन हुनुपर्ने कुरामा द्विविधा छैन। द्विविधा त मात्र संशोधनका एजेन्डामा छ, एजेन्डामाथिको बुझाइमा छ। त्यसो त संविधान संशोधन वा पुनर्लेखन वा नयाँ संविधान भन्ने विषय पनि बहसमा प्रवेश भएको छ। संशोधन वा पुनर्लेखन जे भए पनि संविधानमाथिका यी बहस जायज हुन्। कम्तीमा पनि संविधान संशोधनको बहस औपचारिक रूपमा प्रवेश पाउनु आफैँमा संविधान संशोधनको पहिलो खुडकलो हो। कांग्रेस एमाले बीच गठबन्धन गर्ने सहमति हुँदा संविधान संशोधनको एजेन्डासमेत परेकाले पनि संविधान संशोधन औपचारिक रूपमा अगाडि बढेको मान्नुपर्छ। तर त्यो सम्झौतालाई अरू दलले अपनत्व लिएका छैनन्। जुन कुरा चाहिँ संविधान संशोधनको बाधक बन्न सक्छ। संविधान संशोधन बहुमतबाट गरिनु हुन्न। सर्वसम्मत हुनैपर्छ। सर्वसम्मत हुन सकेन भने संशोधनको औचित्य पुष्टि हुँदैन। विगतका असन्तुष्टि बाँकी राखेर वा विगतका भन्दा पनि अझ असन्तुष्टि बढाएर गरिएको संशोधन हानिकारक हुन्छ। सर्वपक्षीय सहमतिमा संविधान संशोधन गर्न सके चाहिँ सरकारको सफलता हुनेछ। अन्यथा आफूसँग आवश्यक संख्या छँदैछ, संशोधन प्रस्ताव पारित भइहाल्छ नि भन्दै दुई तिहाइकै मुढेबलमा संविधान संशोधन अगाडि बढाए संशोधन बहसमा मात्र सीमित हुनेछ।"
प्रकोप न्यूनीकरणका उपाय,"मनसुनी वर्षा हुँदा कृषकहरू हर्षित हुन्छन् । तर, जलउत्पन्न प्रकोप, विपद् (बाढी, पहिरो, नदीकटान, डुबान) मा परी जनधनको क्षति व्यहोर्नेेहरूलाई वर्षा विस्मात हुने गर्छ । २८ जेठयता अत्यधिक वर्षाका कारण प्रकोपबाट मुलुकका ४० जिल्ला प्रभावित छन् । गृह मन्त्रालयका अनुसार हालसम्म १ सय ९० जनाभन्दा बढीले अकालमा ज्यान गुमाइसकेका छन् । कयौं बेपत्ता र घाइते भएका छन् । सयौं घर डुबानमा परेका छन् । हजारौं परिवार विस्थापित छन् । विभिन्न सडकखण्डहरू अवरुद्ध हुँदा यात्रुहरू सास्ती व्यहोर्न बाध्य छन् । अविरल वर्षा हुँदा ठूला, अति भिराला जलाधार क्षेत्रहरूमा आधा घण्टादेखि एक घण्टामा सम्पूर्ण सतही भलपानी नदीमा मिस्सिने गर्दछ । पानीको मात्रा, गति, सतह बढेपछि उपल्लो पहाडी भूभागमा पहिरोे, जमिन कटान, भूक्षय हुने गर्दछ । समथर तल्लो तटीय क्षेत्र तराईमा जलमग्न भई डुबान हुन्छ । खासगरी भिरालो पहाडी भूभाग (खेतबारी, घाँसेमैदान, बुट्यान वनक्षेत्र आदि) मा भलपानीले उचित निकास नपाउँदा, भित्री चट्टानसम्म छिरेर माटो भिजेपछि आपसी जोडाइ कमजोर हुन्छ । धान्नै नसक्ने गरी माटो गह्रौं भएर सन्तुलन गुमेपछि, गुरुत्वाकर्षण बलका कारण जमिन तल लच्किई पहिरो जाने हो । त्यस्तै नदीहरूको जलाधार क्षेत्रमा भौतिक पूर्वाधार विकास, अन्य अतिक्रमणका कारण नदी क्षेत्र संकुचन भई, प्राकृतिक बहावमा रोकावट हुने गरेको छ । पानीले निकास खोज्दा बाढी, पहिरो, जमिन कटान, डुबानजस्ता विध्वंशकारी प्राकृतिक, मानवजन्य विपद् आइलाग्ने हो । नदीको पानीले जसरी पनि आफ्नो बाटो खोज्छ भने जैविक विविधता, पर्यावरण, वातावरण, प्रकृतिले सन्तुलन खोज्छ । पंक्तिकारको एकीकृत जलस्रोत व्यवस्थापनमा लामो अनुभवका आधारमा प्रकोप बढ्नुका कारणहरून्यूनीकरणका विभिन्न उपायहरू छन् । तीव्रगतिमा जनसंख्या वृद्धि, अव्यवस्थित बसोबास, बसाइसराइ, सहरीकरण, औद्योगिकीकरण, नदी क्षेत्रमा जथाभावी पूर्वाधार विकास, अन्य अतिक्रमणका कारण खोलानाला, नदीहरूको प्राकृतिक बहाव अवरुद्ध हुन पुगेको छ । त्यस्तै सरोकारवालालाई नीतिनिर्माता, व्यवस्थापन, पार्टी कार्यकर्ता, नागरिक) आफ्नो क्षेत्रको (भौगोलिक, भौगर्भिक अवस्था, हावापानी, वार्षिक वर्षा, माटोको प्रकार, रैथाने वनस्पति, जोखिमयुक्त क्षेत्र) जानकारी छैन । विपद् व्यवस्थापनमा उपलब्ध विज्ञानप्रविधि, अध्ययन, अनुसन्धानका वैज्ञानिक आविष्कार, निष्कर्षहरूमा नीतिनिर्माताहरू आवधिक नहँुदा अनभिज्ञ छन् । कार्यान्वयन तहमा नउतारिन, दिगो उपायहरूको खोजी नहुनुका साथै पूर्वतयारी पुगेको छैन । जसका कारण बर्सेनि पुरानै नियति दोहोरिइरहेको छ । भिरपाखो, नदीकिनारजस्ता बढी संवेदनशील, जोखिमयुक्त क्षेत्रहरूमा प्रायः गरिब विपन्न, दलित समुदाय, जनजातिको बसोबास छ । स्थानीय तहमा पार्टी कार्यकर्ता, भूमाफिया, डनको स्वार्थपूर्ण, जथाभावी डोजरे कच्चीसडक, बस्ती विकासका लागि तीव्र गतिमा वनजंगल फँडान, प्लटिङ भइरहेको छ । काठदाउरा, ढुंगामाटो, गिट्टीबालुवा अनियन्त्रित तवरले बिक्री वितरण गरिनु व्यापक आर्थिक अनियमितता, भ्रष्टाचार हुन् । जसले गर्दा वातावरणमा नकारात्मक असर परेको छ । छाडा रूपमा पशुपालन गरिनु र घाँस, काठ, दाउराका लागि बर्सेनि वनमा डँढेलो लगाउन, वन फँडानी हुनुले पनि प्रकोप बढाउन सघाएको छ । नवकरणीय ऊर्जाको (जलविद्युत्, सौर्य, वायु, गोबरग्याँस) प्रचुर मात्रामा सम्भावना भए पनि दैनिक खाना पकाउन, जाडोमा आगो ताप्न दाउराको प्रयोग हुनु अनि वनविनाश हुनुलाई कारणका रूपमा उल्लेख गर्न सकिन्छ । जलस्रोतको बहुआयामिक विकास नहुनु, अधिकांंश कृषियोग्य भूमिमा सिँचाइ नहुनु, नदीको पानी विभिन्न सेक्टरमा नबाँडिनाले वर्षामा सम्पूर्ण भलपानी नदीमा जमा हुनाले बाढी आएको पाइन्छ । जोखिमयुक्त स्थानहरूको खोज, निरीक्षणमा सम्बन्धित सरकारी प्राविधिक जनशक्ति परिचालन नहुनु पनि समस्याको रूपमा रहेको छ । बाहिरी अनुभवी विषय विज्ञहरूको रोस्टर बनाई खोजी हुन सकेको छैन । प्रकोप नियन्त्रणमा उनीहरूको ज्ञान, सीप, अनुभवको सदुपयोग नहुनुका साथै समन्वय, सहकार्यको अभाव पनि देखिएको छ । उचाइ, भिरालोपनको आधारमा पहाडको वर्गीकरण भएको छैन । भूउपयोग, भूव्यवस्थापन नीति व्यवहारमा लागू हुन सकेको छैन । भिरालो पहाडी भूभाग, उपत्यका, तराईमा भलपानीको व्यवस्थित निकास छैन । विपद् व्यवस्थापन उपलब्धिमूलक नहँुदा महत्त्वपूर्ण समय, श्रम, मेहनत, ऊर्जा, पुँजी व्यर्थ खेर गइरहेको छ । गुरुयोजना मुताबिक दिगो विकास नहुनु र विद्यमान नियम कानुन, प्रकृतिका नियमहरूको उपहास गर्दा समस्या व्यहोर्नु परिरहेको छ । जल उत्पन्न प्रकोप व्यवस्थापनका उपायहरू पनि छन् । वरिष्ठ इन्जिनियर, भूगर्भविद्द्वारा जीआईएस, जीपीएस प्रविधिको सहायताले पहिलो चरणमा वार्षिक दुई हजार मिमिभन्दा बढी पानी पर्ने (सप्तगण्डकी, बागमती, सप्तकोशी, राप्ती) जलाधार क्षेत्रहरूमा (बाढीपहिरो, नदीकटान, डुबान, भूकम्प,डँढेलो) जोखिमयुक्त टोल, वडा, गाउँ, जिल्लाहरूकोे किटान गर्नुपर्छ । नेपालको नक्सामा विभिन्न रंगहरूले छुट्ट्याउनु उपयुक्त हुन्छ । बहुविधागत विशेषज्ञ टोलीद्वारा भौतिक पूर्वाधार निर्माणस्थलको निरीक्षण, अध्ययन, अनुसन्धान, सर्वेक्षण, माटो परीक्षण गर्नुपर्छ । यसका साथै सो क्षेत्रको सामाजिकआर्थिक, भौतिक पूर्वाधाार विकास, सम्भाव्य नकारात्मक वातावरणीय असरमा ध्यान दिनुपर्ने देखिन्छ । जलस्रोतको योजनाबद्ध, बहुआयामिक विकासमा जोड दिनु पर्नेछ । जलविद्युत् उत्पादनमा रन अफ रिभरको सट्टा रिजरभ्वायर प्रणालीमा जोड दिनुपर्ने जरुरी छ । वार्षिक दुई हजार मिमिभन्दा बढी पानी पर्ने जलाधार क्षेत्रहरूमा मूल, खहरेखोला, नदीको पानी संकलन, सदुपयोग गर्न, उपयुक्त स्थानमा १५ कृत्रिम तालहरू निर्माण गर्नुपर्छ । विद्यमान, कृत्रिम तालको पानीको गुणस्तर, प्रकृतिहेरी प्रशोधनपछि घरेलु प्रयोजन पिउन, खाना पकाउन, नुहाउन, लुगाधुन, जलक्रीडा गर्न, मत्स्यपालन, पशुपालन गर्न, आगो निभाउन, सडक सफा गर्न, घट्ट चलाउन, भवन निर्माण गर्न, सिँचाइ गर्न) र जलविद्युत् उत्पादनमा प्रयोग गर्न सकिन्छ । कृत्रिम तालको पानीेले जमिनमा पानी पुनर्भरण गर्न, सापेक्षित आद्रता कायम राखी हरियाली बढाउन, पर्यावरण, जैविक विविधता सन्तुलन राख्न, वातावरण, प्रकृति संरक्षण गर्न मद्दत गर्नेछ । भूमण्डलीय उष्णता तथा जलवायु परिवर्तन न्यूनीकरण गर्नमा महत्त्वपूर्ण भूमिका निभाउनेछ । पानीका स्रोतहरू संरक्षण गर्नेछ । महत्त्व बुझी विभिन्न प्रयोजनमा सदुपयोग गर्नुपर्छ ।। वर्षाको एकदुई घण्टाको सतही भलपानी संकलन गर्न हरेक गाउँपालिकामा उपयुक्त स्थानमा १५२० पोखरीहरू अभियानकै रूपमा अनिवार्य निर्माण गर्नुपर्छ । भरिएपछि बग्ने पानी कृत्रिम तालको पानीजस्तै विभिन्न प्रयोजनमा सदुपयोग गर्नुपर्छ । सम्पूर्ण पानी एकैपटक ठूला नदीहरूमा मिस्सिई पानीको मात्रा, गति, सतह बढ्न पाउँदैन र बाढी आउँदैन । त्यसो गरिएमा भिराला पहाडी भूभाग, उपत्यका, तराईमा विपद् व्यवस्थापन भई सदाका लागि समस्याहरूबाट मुक्ति पाइनेछ । समथर तराईको एकतिहाइ भूभाग अनिवार्य वन क्षेत्र, एक चौथाइ जलक्षेत्र हुनुपर्छ । बाँकी क्षेत्रमा अन्नबाली, सागसब्जी, नगदेबाली, फलफूल खेती गर्न, डुबानबाट बच्न सरकारद्वारा किटान गरिएको, सिँचाइको सुविधा नभएकोे उच्च क्षेत्रमा मात्र व्यवस्थित बसोबास हुनुपर्छ । १५ डिग्रीदेखि ३० डिग्रीसम्मको पहाडको माथिल्लो एकतिहाइ भूभाग अनिवार्य वनक्षेत्र किटान गर्नुपर्ने जहाँ फलफूल, जडीबुटी खेतीगर्ने, तल्लोभागमा व्यवस्थित बसोबास, व्यावसायिक कृषि क्षेत्र हुनुपर्छ । ३० देखि ४५ डिग्रीसम्मको भिरालो पहाडमा एकतिहाइ भूभाग अनिवार्य वनक्षेत्र किटान गर्ने जहाँ फलफूलजडीबुटी खेती, वन्यजन्तु संरक्षण गर्ने व्यवस्था हुनुपर्छ । समथर तल्लो भागमा व्यावसायिक कृषि कर्म हुनुपर्छ । ४५ देखि ६० डिगी भिरालो पहाडमा आधा भूभाग अनिवार्य वन क्षेत्र किटान गर्ने जहाँ फलफूल, जडीबुटी खेती गर्नुपर्छ । बाँकी समथर जमिनमा मात्र व्यावसायिक कृषि गर्ने र बसोबासमा बन्देज लगाउने काम गर्नुपर्छ । यसो गरिएमा प्रकोप न्यूनीकरण मात्र नभई पर्यावरण, जैविक विविधता, वातावरण सन्तुलन, पानीका मुहान प्रकृति संरक्षणमा टेवा पुग्नेछ । उपयुक्त स्थानको छनोट गरी भौतिक पूर्वाधारहरू (सडक, पिउनेपानी, ढल, विद्यालय, कलेज, अस्पताल, दूरसञ्चार, बैंक, बजार आदि) निर्माण गर्नुपर्छ । मोडल स्याटालाइट सहर विकास गरी, पहाडको धुरी, छरिएका बस्ती र जोखिमयुक्त क्षेत्रका परिवारहरूलाई स्थानान्तरण गराउने काम गर्नुपर्छ । यसरी बस्ती बसाएमा राज्यको खर्बौं रुपैया बच्नेछ । वडा, गाउँपालिका, नगरपालिकाहरूमा राजनीतिक पार्टी कार्यकर्ताहरू संलग्न उपभोक्ता समितिहरूलाई बिना सर्भे, डिजाइन, नक्सा, इस्टिमेट, वातावरणीय असर मूल्यांकन, हचुवाको भरमा जथाभावी पूर्वाधार विकास निर्माणमा रोक लगाउनु पर्छ । कृषियोग्य भूमि, जोखिमयुक्त क्षेत्रहरूमा जथाभावी प्लटिङमा निषेध गर्नुपर्छ । खहरे खोल्सीहरू बायोइन्जिनियरिङ प्रविधि प्रयोगगरी पहिरो, नदीकटान, भूक्षय रोकथाम गर्नुपर्छ । भिरालो पहाडी क्षेत्रका खेतबारी, घाँसेमैदान, वन क्षेत्रका साथै उपत्यका, तराईमा वर्षाको सतही भलपानीको व्यवस्थित निकास गर्नुपर्छ । डोजरे पूर्वाधार विकास, भिरालो भूभागबाट काठदाउरा, ढुंगामाटो, गिट्टीबालुवा अनियन्त्रित तवरले बिक्री वितरण, व्यापक आर्थिक अनियमितता, भ्रष्टाचारलाई कडाइका साथ रोक्नुपर्छ । छाडा रूपमा पशुपालन गर्ने, घाँसदाउराका लागि बर्सेनि वनजंगलमा डँढेलो लगाउनेलाई कानुनी कारबाही गर्नुपर्छ । सार्वजनिक भिराला घाँसे मैदानहरूमा अभियानकै रूपमा वृक्षारोपण गर्नुपर्छ । भौगोलिक, भौगर्भिक संवेदनशीलताको औचित्य हेरी भिरपाखो, पहाड खारेर परम्परागत बनाउने सडकको सट्टा सुरुङमार्ग, फ्लाईओभर सडक निर्माणलाई प्रोत्साहन दिनुपर्छ । निम्न माध्यमिकदेखि उच्च तहसम्म जल उत्पन्न प्रकोप न्यूनीकरण, व्यवस्थापन, नकारात्मक वातावरणीय असर विषयहरूमा स्तर हेरी पाठ्यक्रममा राखी अभियानकै रूपमा तालिम सञ्चालन गर्नुपर्छ । जोखिमयुक्त क्षेत्रहरूको निरीक्षण, खोज, अध्ययन, अनुसन्धान, नियन्त्रणमा विषयविज्ञहरूको रोस्टर बनाई उनीहरूको ज्ञान, सीप, अनुभवको सदुपयोग गर्दै समन्वय, सहकार्य गर्नु जरुरी छ । परियार, वरिष्ठ जलस्रोत, जलप्रशोधन, वातावरण विशेषज्ञ हुन् ।"
बंगलादेशलाई हराउँदै नेपाल समूह विजेता,"काठमाडौं : साफ यू२० च्याम्पियनसिपअन्तर्गत आज भएको खेलमा बंगलादेशलाई हराउँदै नेपाल समूहको विजेता भएको छ। यसअघि नै सेमिफाइनलमा पुगेको नेपालले बंगलादेशलाई २१ को अन्तरले हराउँदै समूह विजेता बनेको हो। सातदोबाटोस्थित एन्फा कम्प्लेक्समा भएको खेलमा घरेलु टोली नेपालले १६ औं मिनेटमा पहिलो गोल गरेको थियो। समिर तामाङले पहिलो गोल गरेको २ मिनेटभित्रै निराजन धामीले अर्को गोल थपेका थिए। ४३ औं मिनेटमा बंगलादेशले पेनाल्टीमा गोल फर्काएको हो। नेपालका राम थापाले बंगलादेशका मिराजुल इस्लामलाई पेनाल्टी बक्समा फल गरेपछि बंगलादेशले पेनाल्टी पाएको थियो। त्यसमा इस्लामले गोल गर्दै अन्तर कम पारेका हुन्। ६ राष्ट्र सम्मिलित प्रतियोगितामा समूह एमा नेपालसहित बंगलादेश र श्रीलंका रहेका छन्। समूह बीमा भारत, माल्दिभ्स र भुटान रहेका छन्।"
बंगलादेशविरुद्ध नेपालले गर्यो दुई मिनेटको अन्तरमा दुई गोल,"काठमाडौं : साफ यू२० च्याम्पियनसिपअन्तर्गत बंगलादेश विरुद्ध भएको खेलमा नेपालले दुई मिनेटको अन्तरमा दुई गोल प्रहार गरेको छ। सातदोबाटोस्थित एन्फा कम्प्लेक्समा भएको खेलमा घरेलु टोली नेपालले १६ औं मिनेटमा पहिलो गोल गरेको हो। समिर तामाङले पहिलो गोल गरेको २ मिनेटभित्रै निराजन धामीले अर्को गोल गरेका थिए। ६ राष्ट्र सम्मिलित प्रतियोगितामा समूह एमा नेपालसहित बंगलादेश र श्रीलंका रहेका छन्। समूह बीमा भारत, माल्दिभ्स र भुटान रहेका छन्।"
पहिलो हाफमा बंगलादेशविरुद्ध नेपालको २१ को अग्रता,"काठमाडौं : साफ यू२० च्याम्पियनसिपअन्तर्गत बंगलादेशविरुद्ध नेपालले पहिलो हाफमा २१ गोलको अग्रता लिएको छ। सातदोबाटोस्थित एन्फा कम्प्लेक्समा भएको खेलमा घरेलु टोली नेपालले १६ औं मिनेटमा पहिलो गोल गरेको हो। समिर तामाङले पहिलो गोल गरेको २ मिनेटभित्रै नराजन धामीले अर्को गोल गरेका थिए। ४३ औं मिनेटमा बंगलादेशले पेनाल्टीमा गोल फर्काएको हो। नेपालका राम थापाले बंगलादेशका मिराजुल इस्लामलाई पेनाल्टी बक्समा फल गरेपछि बंगलादेशले पेनाल्टी पाएको थियो। त्यसमा इस्लामले गोल गर्दै अन्तर कम पारेका हुन्। ६ राष्ट्र सम्मिलित प्रतियोगितामा समूह एमा नेपालसहित बंगलादेश र श्रीलंका रहेका छन्। समूह बीमा भारत, माल्दिभ्स र भुटान रहेका छन्।"
"देशैभर भदौरे झरी, जताततै सडक अवरुद्ध","काठमाडौं : देशभर मंगलबारदेखि परेको अविरल वर्षाका कारण विभिन्न जिल्लाका जनजिवन अस्तव्यस्त बनेको छ। गृह मन्त्रालयको विपद् तथा द्वन्द्व व्यवस्थापन महाशाखा प्रमुख भीष्मकुमार भुसालका अनुसार विपद्मा परी एक जनाको मृत्युसमेत भएको छ। रामेछापमा बाढीले बगाउँदा १ जनाको मृत्यु भएको हो। म्याग्दी, पाल्पा, चितवनमा गएको पहिरोमा परी ५ जना घाइते भएका छन्। यस्तै अविरल वर्षाबाट कालीकोटमा २ जना घाइते भएका छन्। विशेष गरी चितवन, म्याग्दी, स्याङ्जा, तनहुँ, डडेलधुरा, बर्दिया, पाल्पा, तेह्रथुम, कास्की, कालीकोट र कैलालीमा अत्यधिक वर्षा भएको छ। पछिल्लो २४ घण्टामा अविरल वर्षाका कारण देशभर ६४ लाख बढीको क्षति भएको छ। वर्षाले ४७ वटा परिवार विस्तापित भएका छन् भने १० घरमा पूर्णक्षति भएको छ। ५८ वटा विपद्का घटना घटेका छन्। अविरल वर्षाका कारण काठमाडौँको चन्द्रागिरि नगरपालिका२ स्थित नागढुंगामा खसेको पहिरो हटाएपछि अहिले एकतर्फी सवारी आवागमन खुलाइएको छ। बुधबार बिहान साढे १० बजे खसेको पहिरोको कारण त्यहाँको सवारी व्यवस्थापन चुनौतीपूर्ण रहेको थियो। उक्त क्षेत्रमा सवारी साधनको लामो लाइन लागेको छ। काठमाडौं आउनका लागि नागढुंगा तल्लो क्षेत्रमा जाममा रहेका सवारी साधनलाई काठमाडौं पठाउन सुरु भएको छ। सवारी साधनको लामो लाइन रहेकाले सहज हुन केही समय लाग्ने जनाइएको छ। वर्षा जारी रहँदा पहिरो पन्छाउने र खस्ने क्रम जारी भएकाले पहिरो खसेर रोकिएको सडक खुलाउन दिनभर समय लागेको हो। जसका कारण काठमाडौंनौबिसे सडक खण्ड प्रभावित भएको थियो। यस्तै सडक अवरुद्ध देशैभर रहिरह्यो। प्रहरी प्रधान कार्यालय नक्सालले दिएको जानकारी अनुसार अविरल पानीले गर्दा देशभरका १५ जिल्लामा विभिन्न सडकहरू अवरुद्ध भएका छन्। बाढी पहिरोको कारण भक्तपुरको साखुबाट भक्तपुर जाने सडक पूर्णतया अवरुद्ध भएको छ। संखुवासभाको उत्तर दक्षिण कोसी राजमार्ग, दोलखाको चरिकोट सडकखण्ड, प्युठानको स्याउलीबास सडकखण्ड, डोल्पाको भेरी करिडोर पूर्णतया अबरुद्ध छ। नेपाल प्रहरीका प्रबक्ता दानबहादुर कार्कीका अनुसार मनसुन सुरु भए यता विपद्मा परेर देशभर १ सय ९४ जनाको मृत्यु भएको छ। २ सय ४६ जना घाइते र ४९ जना बेपत्ता भएका छन्। प्राकृतिक विपद् सुरु भएयता चट्याङले लागेर मृत्यु हुने व्यक्तिको संख्या २६ जना र ७१ घाइते छन्। प्राकृतिक विपद्का २४ सय ४८ घटनामा परेर १२ सय २० घर विस्तापित भएका छन्। बाढिमा परेर १३ सय ९७ घर डुवानमा परेका छन्। यस्तै २२ करोड ४५ लाख रुपैयाँ बराबरको भौतिक क्षति भएको छ। यसबाट ४८ सय ८९ परिवार विस्तापित भएका छन्। विपदका कारण ५ विद्यालय र २ सरकारी कार्यालय पूर्णरूपमा ध्वस्त भएका छन्। प्रहरी प्रबक्ता कार्की भन्छन्, देशभर बाढी, पहिरो र डुवानका घटना बढिरहेका छन्। सर्तक हुनका लागी सवैमा अनुरोध छ। डुवानका लागि पनि पूर्वसर्तकता अपनाउन जरुरी छ। आफू बस्नेनजिक वरपरको वातावरण र विपद्का घटना हुने संभावनाको विषयमा जानकारी राखौं। विपद् उद्धारका लागि नेपाल प्रहरीका १२ हजार प्रहरी परिचालन गरिएको कार्कीले जानकारी दिए। उनी भन्छन्, आफ्नो क्षेत्रको भौगोलिक अवस्थालाई हेरेर सर्तक हुन जरुरी छ। विपद् जोखिमका लागि अन्य सुरक्षा निकायसँग सहकारी गरी २४ सै घण्टा तयारी अवस्थामा छ। नागरिक उत्तरदायीत्वका रूपमा हेरेर प्रहरी संगठन संवेदनशील रहेको उनले बताए। कार्की भन्छन्, विपद्लाई रोक्न नसकेपनि यसबाट हुने क्षति कम गर्न सकिन्छ भनेर हामी सक्रियतासाथ लागिपरेका छौं।"
पोखरा विमानस्थलका लागि लिइएको ऋण अनुदानमा परिणत गर्न चिनियाँ पक्षलाई आग्रह,"काठमाडौं : सरकारले पोखरा क्षेत्रीय अन्तर्राष्ट्रिय विमानस्थल निर्माण गर्दा लिइएको ऋणलाई अनुदानमा परिणत गर्न चिनियाँ पक्षलाई आग्रह गरेको छ। अर्थ मन्त्रालयले ऋणलाई अनुदानमा परिणत गर्न आग्रह गर्दै चिनियाँ पक्षलाई पत्र लेखेको छ। अर्थ मन्त्रालयमा आयोजित कार्यक्रममा अर्थ मन्त्रालय अन्तर्राष्ट्रिय आर्थिक सहायता समन्वय महाशाखा प्रमुख धनीराम शर्माले सो पत्र चीन अन्तर्राष्ट्रिय विकास सहयोग निकायका उपाध्यक्ष याङ वेइकुनलाई हस्तान्तरण गरे। त्यस्तै उक्त कार्यक्रममा उपप्रधानमन्त्री एवं अर्थमन्त्री विष्णुप्रसाद पौडेलले चीन नेपालको असल छिमेकी भएको र नेपालको अर्थतन्त्रको अवस्थालाई विशेष ध्यान दिँदै पोखरा क्षेत्रीय अन्तर्राष्ट्रिय विमानस्थल निर्माण गर्दा लिइएको ऋणलाई अनुदानमा बदल्न चिनियाँ पक्षलाई आग्रह गरेका थिए। उनले नेपाल सरकारले गरेको आग्रह चिनियाँ पक्षबाट पूरा हुने विश्वास व्यक्त गरे। सो अवसरमा नेपालका लागि चिनियाँ राजदूत छन् सोङ पनि सहभागी थिए। पोखरा क्षेत्रीय अन्तर्राष्ट्रिय विमानस्थलका लागि नेपाल सरकारले चीनको एक्जिम बैंकबाट हालको विनिमय दरअनुसार करिब २५ अर्ब ८८ करोड रुपैयाँ (१३३८७४ मिलियन चिनियाँ युआन) ऋण लिने सम्झौता गरेको थियो। २०७२ साल चैत ८ गते पोखरा क्षेत्रीय अन्तर्राष्ट्रिय विमानस्थल निर्माणका लागि ऋण सम्झौता भइ २०७३ साल पुस २७ गतेबाट निर्माण कार्य सुरु भएको थियो। २०७९ साल पुस १७ गते पोखरा क्षेत्रीय अन्तर्राष्ट्रिय विमानस्थलको उद्घाटन गरिएको थियो। कार्यक्रममा काठमाडौं चक्रपथको कलंकीदेखि बसुन्धरा महाराजगञ्जसम्मको ८२ किलोमिटर सडक निर्माण, हिल्सासिमिकोट सडक खण्डलाई दुई लेनमा स्तरोन्नति, मुस्ताङको कोरला नाकामा आइसीपी र आइसीटी निर्माण र अरनिको राजमार्गको मर्मत सुधार तथा पहिरो नियन्त्रणसम्बन्धी कार्यको सम्भाव्यता अध्ययन गर्नेसम्बन्धी चारवटा छुट्टाछुट्टै सहयोग आदान प्रदानसम्बन्धी पत्रमा हस्ताक्षर भएको थियो। नेपाल सरकारको तर्फबाट अर्थ सचिव डा घिमिरेले र चीनको तर्फबाट चीन अन्तर्राष्ट्रिय विकास सहयोग निकायका उपाध्यक्ष याङ वेइहुनले हस्ताक्षर गरेका छन्। अर्थमन्त्री पौडेलले वीर अस्पतालको पूर्वाधार निर्माण, मदन भण्डारी विज्ञान तथा प्रविधि विश्वविद्यालयको पूर्वाधार निर्माणको सम्भाव्यता अध्ययन गरी डीपीआर तयार तथा पूर्वाधार निर्माण लगायतमा चीन सरकारको सहयोगका लागि अनुरोध गरेका थिए।"
एमसीसी परियोजना समयमै सकिनेमा ढुक्क,"काठमाडौं : अमेरिकी राजदूत डिन आर थोम्सनले मिलिनियम च्यालेन्ज कर्पोरेसन (एमसीसी) कम्प्याक्ट परियोजना तोकिएकै समयमा सम्पन्न हुने बताएका छन् । परियोजना कार्यान्वयनको चरणमा गएको एक वर्षको प्रगति समीक्षा कार्यक्रममा राजदूत थोम्सनले परियोजनाको काम सहज रूपमा अघि बढिरहेकाले समयमा नै सकिने विश्वास व्यक्त गरे । परियोजना पाँच वर्षमा नै सकिने बताउँदै राजदूतले यसमा सरकारको साथ र सहयोगका लागि धन्यवाद दिए । कार्यक्रममा एमसीसीको रिजनल कन्ट्री डाइरेक्टर डायान एल फ्रान्सिस्कोले विगत एक वर्षमा एमसीसी नेपाल कम्प्याक्ट कार्यान्वयनले वास्तविक गति लिएको बताइन् । परियोजनाको तीन सबस्टेसनको ठेक्कामा हस्ताक्षर, विद्युत् नियामक प्राधिकरणलाई प्राविधिक सहयोगको व्यवस्था, आयोजना प्रभावित समुदायलाई सहयोग गर्न एमसीए साझेदारी कार्यक्रमको थालनी, १८ किलोमिटर प्रसारण लाइनको ठेक्कामा हस्ताक्षरलगायत उल्लेख्य प्रगति भएको छ, उनले भनिन् । रिजनल कन्ट्री डाइरेक्टर फ्रान्सिस्कोले एमसीसीको सफलता सम्पूर्ण नेपालीको सफलता भएको पनि बताइन् । एमसीए नेपालका कार्यकारी निर्देशक खड्ग विष्टले परियोजना कार्यान्वयनको एक वर्षको समीक्षा गर्दै ठेक्का सम्झौता सकिएको बताए । उनका अनुसार १२ करोड ६० लाख अमेरिकी डलरबराबरको नवलपरासी पश्चिम, नुवाकोट र तनहुँमा निर्माण हुने ४ सय केभीका ग्यास इन्सुलेटेड सबस्टेसनको ठेक्का सम्झौता भएको छ । नयाँ दमौली सबस्टेसन र रातमाटे सबस्टेसन देशकै ठूलो सबस्टेनि १ हजार एमभीए क्षमताको हुनेछ । आयोजना प्रभावित २ सय ७० व्यक्तिका लागि दुई वर्षको १० लाख अमेरिकी डलरको जीविकोपार्जन पुनस्र्थापना कार्यक्रम पनि सञ्चालन गरिएको छ । एमसीएनेपालले सबस्टेसनका लागि करिब ४ सय रोपनी जग्गा अधिग्रहण गरेको थियो । ३ सय १५ किलोमिटर प्रसारण लाइनमा १८ किलोमिटर अन्तर्देशीय प्रसारण लाइन खण्डका लागि ठेकेदार छनोट गरिएको र अगस्टभित्र सम्झौता सकिने विष्टले बताए । बाँकी २ सय ९७ किलोमिटर प्रसारण लाइनको खरिद प्रक्रिया यही वर्षभित्र सकाउने जानकारी दिए । परियोजनाका प्रसारण लाइनले १० जिल्ला छुने हुँदा टावरको जग्गा अधिग्रहणको काम भइरहेको बताए । १० जिल्लामध्ये ९ जिल्लाका ८ सय ५६ टावर प्याड जग्गाको दर निर्धारण गर्न प्रमुख जिल्ला अधिकारी (सीडीओ) को नेतृत्वमा मुआब्जा निर्धारण समिति (सीएफसी) गठन गरिएको छ । धादिङ, मकवानपुर र नवलपरासी पश्चिममा अधिग्रहण गरिने जग्गाको दर निर्धारण भइसकेको छ । एमसीएनेपालले पनि बैंक खाता खोल्ने कार्य सम्पन्न गरेको छ र क्षतिपूर्ति प्राप्त गर्ने सबै व्यक्तिलाई वित्तीय साक्षरता तालिम पनि उपलब्ध गराएको विष्टले जानकारी दिए । बाँकी ६ जिल्लामा पनि सीएफसीले सम्बन्धित जिल्लाको जग्गाको दर निर्धारण गर्नेछन् । एमसीएनेपालले यसै आर्थिक वर्षमा काठमाडौंका बाँकी जिल्लामा पनि काम सुरु गरी सम्पन्न गर्ने योजना बनाएको बताइएको छ । आयोजना प्रभावित १० जिल्लामध्ये ९ जिल्लामा वन गणनाको काम सम्पन्न भएको छ । अहिलेसम्म ४७ हजार रुखको गणना भएको कार्यकारी निर्देशक विष्टले जानकारी दिए । यसमा १ सय २७ सामुदायिक वन, १६ कबुलियती वन परेका छन् । सरकारले वृक्षरोपणका लागि सर्लाही र सिराहमा ४ सय हेक्टर जमिन दिएको उनले बताए । परियोजनाले अहिले वन अनुमतिका लागि आवेदन प्रमाणीकरण गरिरहेको छ । एमसीएनेपालले यसै आर्थिक वर्षमा काठमाडौं जिल्लाको जग्गा अधिग्रहणको काम सुरु गरी सम्पन्न गर्ने योजना बनाएको छ । विद्युत् नियामक आयोगको आर्थिकवित्तीय, प्राविधिक, कानुनी र नीतिसंस्थागत नियामक कार्यमा सल्लाहकार सहयोग उपलब्ध गराउन १२२ मिलियन अमेरिकी डलरबराबरको सम्झौता भएको छ । परियोजनाअन्तर्गतको सडक सुधारअन्तर्गत पूर्वपश्चिम राजमार्गको धनखोलादेखि लमहीसम्म सडकको ४० किलोमिटर खण्डमा सडक मर्मत सम्भार आयोजनाको प्रगति र अध्यावधिकसम्बन्धी प्रारम्भिक वातावरणीय परीक्षण (आईईई) प्रतिवेदन स्वीकृत भएको छ । परियोजनाले यस वर्षको चाँडो फुल डेप्थ रिक्लेमेसन (एफडीआर) प्रविधि प्रयोग गरी सडक मर्मत सम्भार कार्यको खरिद सुरु गर्ने योजना बनाएको छ । फुल डेप्थ रिक्लेमेसन र सुपरपेभको नयाँ क्लाइमेटस्मार्ट टेक्नोलोजी लागू गरिने जानकारी दिइएको छ । एमसीसी छनोटदेखि कार्यान्वयनसम्म एमसीसी परियोजनाका लागि २०६८ सालमा छनोट भएको नेपालले २०७४ भदौ २९ मा सम्झौतामा हस्ताक्षर गरेको थियो । २०७४ भदौ २९ गते तत्कालीन अर्थमन्त्री ज्ञानेन्द्रबहादुर कार्की वासिङ्टनडीसी पुगेर एमसीसीका कार्यवाहक सीईओ जोनाथन नासका साथ हस्ताक्षर गरेका थिए ।"
थाल्ने होइन त स्टार्टअप व्यवसाय ?,"काठमाडौं : स्वदेशमै केही नयाँ गर्ने सोच र योजना छ ? त्यसका लागि तपाईंसँग सीप र क्षमता छ ? अब नआत्तिनुहोस्, सरकारले सहुलियत ऋण दिँदै छ। ढुक्कले लगानी गर्नुहोस्, स्वदेशमै रोजगारी र व्यवसाय बढाउनुहोस्। नवीनतम र सिर्जनशील सोच भएका युवामहिलाका लागि सरकारले स्टार्टअप नेसन २०३० कार्यक्रम सञ्चालन गरिसकेको छ। आर्थिक वर्ष २०८१८२ का लागि उद्योग, वाणिज्य तथा आपूर्ति मन्त्रालयले स्टार्टअप उद्यम कर्जा सञ्चालन कार्यविधि, २०८१ हालसालै जारी गरेको छ। यससँगै अब स्टार्टअप उद्यमीलाई सहुलियतपूर्ण कर्जा लिन बाटो खुलेकोे हो। सरकारले स्टार्टअपका लागि १ अर्ब रकम बजेटमा विनियोजन गरिसकेको छ। स्टार्टअप उद्यम कार्यक्रमको कार्यान्वयन औद्योगिक व्यवसाय विकास प्रतिष्ठानले गर्ने छ। उसले कार्यविधिअनुसार कर्जा लिन इच्छुक उद्यमीबाट प्रस्ताव आह्वान गर्ने छ। प्रतिष्ठानले राष्ट्रियस्तरका दैनिक पत्रिका र विद्युतीय माध्यमबाट प्रस्ताव आह्वान हुने जनाएको छ। प्रस्ताव आह्वान भएको २१ दिनभित्र योग्यता पुगेका स्टार्टअप उद्यमीले प्रतिष्ठानमा प्रस्ताव पेस गर्न पाउने छन्। तर, एक उद्यमीले एकभन्दा बढी प्रस्ताव पेस गर्न पाइने छैन। कर्जा प्रवाह गर्न औद्योगिक व्यवसाय विकास प्रतिष्ठानले कुनै एक वा एकभन्दा बढी बैंकलाई तोक्नेछ। कार्यविधिमा स्टार्टअप उद्यम भनेर वस्तु, सेवा र प्रक्रियाको विकास, उत्पादन, सञ्चालन र वितरणमा नवीन अन्वेषण एवं सिर्जनशील सोचको प्रयोग गरी व्यवसायका रूपमा सञ्चालन भएका र स्तरोन्नतिको सम्भावना रहेका उद्यमलाई मानिने उल्लेख छ। स्टार्टअप उद्यममा संलग्न हुन उत्प्रेरित गर्दै मन्त्रालयले सहुलियतपूर्ण कर्जा प्रवाह गर्नेसम्बन्धी कार्यलाई स्पष्ट र पारदर्शी बनाउन कार्यविधि बनाएको बताएको छ। प्रधानमन्त्री केपी शर्मा ओलीले बुधबार स्टार्ट अप नेसन २०३० कार्यक्रमको उद्घाटन गरे। उनले साना पुँजीबाट धेरै उद्योगहरू स्थापना गर्न युवालाई आग्रह गरे। प्रधानमन्त्री ओलीले सानासाना पँुजीबाट उत्पादनवृद्धि हुने धेरै उद्योगहरू स्थापना र विस्तार गर्नुपर्नेमा जोड दिए। नवीन र सिर्जनशील सोचका साथ युवा र महिलाहरूले कामका लागि विदेश नगई स्वदेशमै रोजगारी र आयका अवसर खोज्न सक्छन्, प्रधानमन्त्री ओलीले भने, आन्तरिक उत्पादनबाट आयात विस्थापन गर्न, गरिबी घटाउन, राष्ट्रिय आत्मविश्वास वृद्धि गर्न र दिगो विकासका लक्ष्यहरू हासिल गर्न युवा उद्यमशीलतालाई व्यापक बनाउनुपर्छ। प्रधानमन्त्री ओलीले यस्ता उधमलाई सम्पत्ति राखेर नभई परियोजनाका आधारमा बैंकले ऋण दिनुपर्ने बताए। सरकारले लगानी गरेका कुनै पनि स्टार्टअप असफल हुन नहुने उनको भनाइ थियो। यसलाई अभियानका रूपमा लानुपर्ने र देशको समृद्धिका लागि सरकारले निजी क्षेत्रलाई गर्नुपर्ने सहजीकरणमा कमी नगर्ने प्रतिबद्धता पनि व्यक्त गरे। उपप्रधान एवं अर्थमन्त्री विष्णुप्रसाद पौडेल, उद्योगमन्त्री दामोदर भण्डारी, श्रममन्त्री शरतसिंह भण्डारी, नेपाल उद्योग वाणिज्य महासंघका अध्यक्ष चन्द्र ढकाललगायतले स्टार्टअप कार्यक्रमलाई व्यापक बनाउनुपर्नेमा जोड दिए। स्टार्टअप उद्यमव्यवसायको विकास र विस्तार गर्न स्टार्टअप नेसन २०३० सम्मेलन आयोजना गरिएको हो। सन् २०३० सम्म मुलुकमा १ हजार स्टार्टअप प्रवर्द्धन गरी एक लाख रोजगारी सिर्जना गर्ने सम्मेलनको लक्ष्य छ। देशलाई आत्मनिर्भर बनाउने, आयात प्रतिस्थापन गर्ने तथा देशको अर्थतन्त्रमा सघाउ पुर्याउने प्रमुख नाराका साथ सम्मेलन आयोजना गरिएको उद्योगमन्त्री भण्डारीले जनाए। ऋण लिन के चाहिन्छ ? उद्यम व्यवसाय दर्ता भई १० वर्ष ननाघेकाले मात्रै यस्तो कर्जा पाउने छन्। प्राइभेट फर्म, साझेदारी फर्म, कम्पनी वा सहकारी संस्था उद्योगको रूपमा दर्ता भएको हुनुपर्ने छ। उद्यम व्यवसाय स्थापना भएपछिको कुनै पनि आर्थिक वर्षमा वार्षिक कारोबार १५ करोड रुपैयाँ ननाघेको हुनुपर्ने छ। सञ्चालित उद्यम व्यवसाय नटुक्रिइ नयाँ उद्यम व्यवसाय गरेको हुनुपर्ने छ। नवीन एवं सिर्जनशील सोचलाई उद्यम व्यवसायको रूपमा रूपान्तरण गरी तीव्र वृद्धिको सम्भावना भएकालाई प्राथमिकता दिने कार्यविधिमा उल्लेख छ। तर, यसअघि कुनै निकायबाट सहुलियतपूर्ण कर्जा नलिएको स्वःघोषणा गर्नुपर्ने छ। अन्य कुनै निकायबाट सहुलियतपूर्ण कर्जा लिएका प्रस्तावकलाई सो कर्जा चुक्ता नगरेसम्म यस कार्यविधि बमोजिमको कर्जा उपलब्ध नगराइने कार्यविधिमा उल्लेख छ। स्टार्टअप प्रस्तावको मूल्यांकनका आधार पेस हुने प्रस्तावको प्रस्ताव मूल्यांकन समितिले अंकभारको आधारमा मूल्यांकन गर्ने छ। जसअन्तर्गत, उद्यम वा नवीनतम् सोचको हालको अबस्था, प्रविधिको प्रयोग, उद्योगको अघिल्लो आर्थिक वर्षको कारोवार, परियोजनाबाट उत्पादित वस्तु वा सेवा बिक्रीको बजारको सम्भावना प्राथमिकतामा पर्ने छन्। स्टार्टअप कर्जाका लागि १ अर्ब बजेट विनियोजन न्यूनतम ५ लाखदेखि २५ लाखसम्म कर्जा पाइने कर्जाको ब्याजदर वार्षिक ३ प्रतिशत बैंकले प्रशासनिक वा सेवा शुल्कबापत उद्यमीबाट कर्जा रकमको अधिकतम ०१ प्रतिशतसम्म लिन सक्ने प्रभावकारी परियोजनाको कार्यान्वयन गर्ने उद्यमीलाई पुरस्कृत सन् २०३० सम्म १ हजार स्टार्टअप व्यवसाय प्रबर्द्धन गर्ने सन् ०३० सम्म १ लाख रोजगारी सिर्जना गर्ने यसैगरी, परियोजनामा प्रयोग हुने प्रत्यक्ष कच्चापदार्थको स्रोत, परियोजनाका लागि आवश्यक पूर्वाधारको उपलब्धता, जोखिम व्यवस्थापनका लागि अवलम्बन गरिएको उपाय, व्यावसायिक प्रस्तावको प्रस्तुतीकरण र रोजगारी सिर्जना, कर्जा सुविधाका लागि आवेदन गरेको कुनै उद्यमीको बैंकबाट वित्तीय स्थिति र ऋणको योग्यता मूल्यांकन गर्ने प्रक्रिया (क्रेडिट अप्राइजल) लाई विशेष मूल्यांकन गरिने छ। प्रस्ताव मूल्यांकन प्रक्रिया प्रस्ताव मूल्यांकन समितिले सुरुमा दर्ता हुन आएका प्रस्ताव र प्रस्तावकको सूची प्रकाशित गर्ने छ। यसपछि योग्य प्रस्तावकको प्रारम्भिक सूची तयार गरी छनोट भएका प्रस्तावकको व्यावसायिक प्रस्तुतीकरणको समय तालिका प्रकाशित गर्ने छ। यसपछि व्यावसायिक प्रस्तावको प्रस्तुतीकरण गर्न लगाइने छ र सोही हिसावले मूल्यांकन गरी प्राथमिकताको आधारमा सूची तयार गरिने छ। प्रस्तावको केडिट अप्राइजल (उद्यमीको बैंकबाट वित्तीय स्थिति र ऋणको योग्यता मूल्यांकन) गर्न कर्जा प्रवाह गर्ने बैंकमा पठाउनुपर्ने छ। प्राप्त भएका प्रस्तावको बैंकले नियम अनुसार ७ दिनभित्र क्रेडिट अप्राइजल गरी प्राप्त गरेको अंकभार प्रतिष्ठानलाई उपलब्ध गराउने छ। न्यूनतम ५ लाखदेखि २५ लाखसम्म ऋण पाइने क्रेडिट अप्राइजलबाट प्रस्तावकले प्राप्त गरेको अंकसमेत समावेश गरी प्रस्ताव मूल्यांकन समितिले कुल प्राप्तांकका आधारमा प्रारम्भिक सूची तयार गर्ने छ। सूचीबाट कम्तीमा ५० प्रतिशत अंक प्राप्त गर्ने प्रस्ताव मध्येबाट सबैभन्दा बढी अंग प्राप्त गर्ने प्रस्तावलाई प्राप्तांकको आधारमा प्राथमिकीकरण गरी कर्जा प्रवाह गर्ने बैंकमा सिफारिस गर्ने छ। सिफारिस गर्दा प्रस्तावकले प्राप्त गर्ने कर्जा रकमसमेत निर्धारण गरी सिफारिस गर्नुपर्ने छ। कर्जा रकम निर्धारण गर्दा न्यूनतम ५ लाख र अधिकतम २५ लाख रुपैयाँसम्म निर्धारण गर्नुपर्ने छ। तर, कुनै परियोजनाका लागि माग गरेको रकमभन्दा घटी रकमबाट उक्त परियोजना सञ्चालन हुने पर्याप्त आधार र कारण भएमा त्यस्तो आधार र कारण उल्लेख गरी उद्यमीले माग गरेको भन्दा घटी रकम निर्धारण गर्न सकिने कार्यविधिमा उल्लेख छ। यससँगै, सिफारिस भएका प्रस्तावकका लागि प्रतिष्ठानले आवश्यकताअनुसार उद्यमशीलता विकास र व्यवसाय व्यवस्थापनसम्बन्धी तालिम सञ्चालन गर्न सक्ने व्यवस्था समेत छ। सिफारिस भएको परियोजनाको विवरण प्रतिष्ठानले आफ्नो वेवसाइटमा सार्वजनिक गर्नुपर्ने छ। यसपछि सिफारिस भएका प्रस्तावकले सिफारिस भएको ४५ दिनभित्र कर्जा प्रवाह गर्ने बैंकमा सम्पर्क गर्नुपर्ने छ। तोकिएको अवधिभित्र सम्पर्क गर्न नआउने प्रस्तावकको प्रस्ताव स्वतः रद्द हुने व्यवस्था छ। कर्जाको अवधि बढीमा ५ वर्ष कार्यविधिबमोजिम कर्जा प्रवाह गर्नुअघि बैंकले परियोजनाको स्थलगत अध्ययन गरी सिफारिस भएका प्रस्तावकसँग तोकिएको नियमअनुसार सम्झौता गर्नुपर्ने छ। जसमा बैंकले कर्जा प्रवाह गर्ने तरिका, कर्जाको सीमा, किस्ता बुझाउनुपर्ने अवधि, ब्याज दर, साँवा फिर्ता र ब्याज भुक्तानीको अवधि तथा प्रक्रियाबारे सम्झौता गर्नुपर्ने छ। सम्झौतामा कर्जाको अवधि अधिकतम ५ वर्षमा नबढाई ढिलोमा कर्जाको पहिलो किस्ता लिएको १ वर्षपछि साँवा र ब्याज बापतको रकम फिर्ता गर्न प्रारम्भ गर्नुपर्ने व्यहोरासमेत उल्लेख गर्नुपर्ने छ। यस कार्यविधिबमोजिम प्रवाह गरिने कर्जाको ब्याजदर वार्षिक ३ प्रतिशत हुनेछ। कर्जा प्रवाह गर्ने बैंकले असुल उपर गरेको साँवा र सोको ब्याज रकम खातामा जम्मा गर्नुपर्ने छ। बैंकले कर्जा प्रवाह गर्दा प्रशासनिक वा सेवा शुल्कबापत सम्बन्धित उद्यमीबाट कर्जा रकमको अधिकतम ०१ प्रतिशतसम्म सेवा शुल्क लिन सक्नेछ। सम्झौता भएपछि सम्बन्धित बैंकले उद्यमीलाई ७ कार्यदिनभित्र कर्जाको प्रथम किस्ता उपलब्ध गराउनुपर्ने छ। यदि कर्जा प्रवाह गर्न नसकिने देखिएमा बैंककले स्पष्ट आधार र कारणसहित सम्बन्धित प्रस्तावक र प्रतिष्ठानलाई लिखित जानकारी गराउनुपर्ने छ। बैंकले कर्जा प्रवाह गर्दा बढीमा ५ लाखसम्मको कर्जाको हकमा १ किस्ता, १५ लाखसम्मका लागि २ किस्ता र सोभन्दा माथिको हकमा ३ किस्तामा कर्जा रकम उपलब्ध गराउनुपर्ने छ। उपलब्ध गराइएको प्रथम किस्ताको रकम सम्बन्धित उद्यमीले स्टार्टअप उद्यममा कर्जा प्रयोग गरेको पुष्ट्याइँसहित थप किस्ता माग गरेमा बैंकले निरीक्षण गरी प्रगतिको आधारमा थप कर्जा रकम उपलब्ध गराउन सक्ने व्यवस्था छ। यससँगै, बैंकले प्रवाह गरेको कर्जाको विवरण ७ दिनभित्र प्रतिष्ठानलाई दिनुपर्ने छ। बैंकले कर्जा प्रवाह गर्दा स्वीकृत व्यवसाय वा परियोजना धितोको रूपमा राख्नुपर्ने छ। तर, व्यवसाय वा परियोजनाको बिमा उद्यमी स्वयमले गर्नुपर्ने छ। कर्जा भुक्तानी कर्जा लिएको उद्यमीले सम्झौतामा लेखिएबमोजिम कर्जाको साँवा र ब्याज भुक्तानी गर्नुपर्ने छ। तर, कुनै उद्यमीले किस्ता अवधि अगावै कर्जा भुक्तानी गर्न चाहेमा अतिरिक्त शुल्क लाग्ने छैन। कर्जाको साँवा र ब्याज भुक्तानी नगरेमा त्यस्ता उद्यमीबाट बैंकले प्रचलित कानुनबमोजिम कर्जा असुलउपर गर्न सक्ने व्यवस्था छ। प्राप्त हुने रकम तीन दिनभित्र खातामा दाखिला गर्नुपर्ने छ। यस कार्यविधिबमोजिम प्रवाह हुने कर्जाको असुली तथा अनुगमन गर्ने दायित्व बैंकको हुनेछ। के कस्ता उद्यमले पाउँछन् ऋण ? कृषि, सिँचाइ तथा पशुपन्छीमा आधारित उत्पादनमूलक वन (जडिबुटी, वन पैदावार) मा आधारित पर्यटन प्रबद्र्र्धन तथा मनोरञ्जन र अतिथि सत्कारसँग सम्बन्धित विज्ञान, प्रविधि, सञ्चार तथा सूचना प्रविधिमा आधारित मानव स्वास्थ्य सेवासँग सम्बन्धित शिक्षा तथा शिक्षण सिकाइसँग सम्वन्धित सहज र सुरक्षित यातायात तथा पारवहन सेवासँग सम्बन्धित पूर्वाधार निर्माण कार्यसँग सम्बन्धित विद्युतीय सवारी साधन तथा अटोमोबाइलसँग सम्बन्धित परम्परागत तथा ग्रामीण प्रविधिसँग सम्बन्धित स्थानीय स्रोत तथा साधनमा आधारित सार्वजनिक सेवा प्रवाह उत्पादन तथा सेवा प्रक्रियामा सुधारसँग सम्बन्धित खानी तथा खनिजको अनुसन्धान र विकाससँग सम्बन्धित घरायसी वा दैनिक जीवनयापनलाई सरल, सहज, सुरक्षित बनाउन सहयोग पुग्ने प्रकृतिका कार्यसँग सम्बन्धित वस्तु वा सेवाको वितरण प्रणालीसँग सम्बन्धित परम्परागत पेसा तथा उद्यमको पुनर्जागरणसँग सम्बन्धित"
एमबाप्पेलाई पारिश्रमिक उठाउनै सास्ती,"पेरिस : फ्रान्सका चर्चित स्ट्राइकर काइलिन एमबाप्पे पछिल्लो समय स्पेनिस क्लब रियल म्याड्रिडमा छन्। २५ वर्षीय एमबाप्पे करिब सात वर्ष जर्मन क्लब पेरिस सेन्ट जर्मेन (पीएसजी) मा बिताएर यही वर्ष म्याड्रिड पुगेका हुन्। एमबाप्पेले रियल म्याड्रिडमा आफ्नो पहिलो खेलबाटै प्रभाव छाडिसकेका छन्। यूईएफए सुपर कपको फाइनलमा रियलले इटालियन क्लब एटलान्टालाई पराजित गर्दा एमबाप्पेले एक गोल गरेका थिए। एमबाप्पे जर्मनी छाडेर स्पेन आइसक्दा पनि पीएसजीसँगको विवाद भने झनझन उग्र बनिरहेको छ। उनले पीएसजीबाट आफूले अझै पारिश्रमिक पाउन बाँकी रहेको बताउँदै क्लबले बेवास्ता गरिरहेको दाबी गरेका छन्। मैले क्लब व्यवस्थापनलाई पटक पटक अवगत गराउँदै आएको छु। क्लब व्यवस्थापनले तुरुन्तै सम्बोधन गर्ने जनाए पनि अहिलेसम्म सुनुवाई भएको छैन, एमबाप्पेले भनेका छन्। एमबाप्पेले आफ्नो बक्यौता रकम उपलब्ध गराइदिन विभिन्न निकायमा पनि उजुरी दिएका थिए। क्लब छाडे पनि मैले आफ्नो पारिश्रमिक पाउनु पर्छ। क्लबसँगको सम्झौता अनुसार नै मैले आफ्नो बक्यौता रकम माग गरेको हुँ, एमबाप्पेले भनेका छन्। अन्तर्राष्ट्रिय सञ्चार माध्यमका अनुसार एमबाप्पेको गत अप्रिलको तलबसँगै उनले पाउने बोनस रकम पनि क्लबले दिन आनाकानी गरिरहेको छ। पीएसजी स्रोतका अनुसार एमबाप्पेकै कारण उनको बक्यौता रकम भुक्तानीमा ढिलाइ भएको हो। उनले गत वर्ष बोनसको केही रकम नलिने सहमति जनाएका थिए। त्यो सहमति विपरीत अहिले तलब र बोनस मागेपछि क्लबले भुक्तानी गर्न आनाकानी गरिरहेको जनाइएको छ। अन्तर्राष्ट्रिय सञ्चार माध्यमका अनुसार बुधबार क्लब व्यवस्थापन र एमबाप्पेबीच छलफल भएको थियो। जसमा दुवै पक्ष सकारात्मक रहेको जनाइएको छ। एमबाप्पेले कानुनी बाटो रोज्ने जनाएपछि क्लब व्यवस्थापन बक्यौता रकम दिन सकारात्मक भएको हो। तर, बोनस रकम दिन भने क्लबले अझै आनाकानी गरिरहेको जनाइएको छ। अन्तर्राष्ट्रिय सञ्चार माध्यमका अनुसार पीएसजीले एमबाप्पेलाई करिब ८० मिलियन युरो भुक्तानी गर्न बाँकी छ। उनले पछिल्लो पटक सन् २०२२ मा क्लबसँग सम्झौता गरेका थिए। उनले दुई वर्षका लागि करबाहेक ७२ मिलियन युरोमा सम्झौता गरेका थिए। यस बाहेक एक सय ५० मिलियन युरोको स्टेटोस्फेरिक सम्झौता पनि गरिएको थियो। जुन रकम तीन किस्तामा भुक्तानी गर्ने सहमति भएको थियो। सहमति अनुसार पहिलो वर्षमा ७० मिलियन र दोस्रो वर्षमा ८० मिलियन युरो लोयल्टी बोनस एमबाप्पेले पाउनु पर्ने थियो।"
"भजनीका बस्तीमा बाढी, जनजीवन प्रभावित","बाढीले हुलाकी राजमार्गमा पनि क्षति भएको छ । भजनी (कैलाली): भजनी नगरपालिकाका अधिकांश क्षेत्र डुबानमा परेको छ । आफ्ना घरआँगन जलमग्न भएपछि नगरवासी प्रभावित भएका छन् । बुधबारको निरन्तरको वर्षाले कान्द्रा, मोहना, काढा र पथरैया नदी बस्तीमा पसेपछि नगर क्षेत्रको जनजीवन प्रभावित भएको हो । पूर्ण रुपमा डुबानमा परेकाहरुलाई सुरक्षित स्थानमा स्थानान्तरण गरिएको स्थानीय खेमराज पाण्डेले जानकारी दिए । राससका अनुसार नगरपालिकाको वडा नं ८ अधिक प्रभावित भएको छ । उक्त वडाका स्थानीयलाई नजिकका अग्ला भवन, विद्यालय र हुलाकी सडकमा व्यवस्थापन गरिएको छ । वर्षा नरोकिएकाले उनीहरुको व्यवस्थापनमा समस्या भएको छ । घरमा बाढी पसेपछि अन्नपात जोगाउन कठिन भएको स्थानीय कल्लु चौधरीले बताए । केही छिमेकी अन्नपात छाडेर ज्यान जोगाउनतर्फ लागेकाले धेरै क्षति भएको उनले बताए । भजनी नगरपालिका वडा नं ५ मा कान्द्राको बाढीले हुलाकी राजमार्गमा पनि क्षति भएको छ । बाढीबाट वडा नं ५ को लालभोझी क्षेत्रमा पनि सयौँ परिवार विस्थापित भएको दिपेश बुढाले जानकारी दिए । जोशीपुरको वडा नं ३ मा पनि बाढीबाट जनजीवन प्रभावित भएको छ । नगरपालिकाले आफ्नो स्रोत र साधनले भ्याएसम्म प्रभावितहरूलाई सहयोग गर्ने प्रतिबद्धता व्यक्त गरेको नगरप्रमुख केवल चौधरीले बताए।"
दुग्ध उत्पादक किसानले पाएनन् १४ करोड भुक्तानी,"डीडीसीले धनकुटा र तेह्रथुमका १७ दुग्ध संकलक सहकारी संस्थालाई १३ करोड ९३ लाख २९ हजार भुक्तानी दिन बाँकी धनकुटा : दुग्ध विकास संस्थान (डीडीसी)बाट धनकुटाका दुग्ध उत्पादक किसानले विगत ९ महिनादेखि भुक्तानी पाएका छैनन्। दुग्ध उत्पादक जिल्ला सहकारी संघ धनकुटाको तथ्यांकअनुसार गत वर्षको मंसिर १ गतेदेखि २०८१ असार मसान्तसम्ममात्रै डीडीसीले धनकुटा र तेह्रथुमका १७ दुग्ध संकलक सहकारी संस्थालाई १३ करोड ९३ लाख २९ हजार रुपैयाँ भुक्तानी दिन बाँकी छ। यी दुग्ध संकलक सहकारी संस्थाले धनकुटा र तेह्रथुमका करिब पाँच हजार किसानले उत्पादन गरेको दूध संकलन गरी डीडीसीलाई बिक्री गर्दै आइरहेको छ। डीडीसीले बक्यौता रकम भुक्तानी नगर्दा दुग्ध उत्पादक किसान पेसावाटै विस्थापित हुने अवस्थामा पुगेको दुग्ध उत्पादक जिल्ला सहकारी संघ धनकुटाका सचिव रोमबहादुर बाजिम्पाकले बताए। १७ वटा दुग्ध सकलक सहकारीमध्ये धनकुटाका १५ र तेह्रथुमका दुई सहकारी संस्था छन्। डीडीसीबाट भुक्तानी नपाउँदा ती सहकारीहरूले किसानलाई भुक्तानी दिन पाएका छैनन्। पछिल्लो साउन महिनाको समेत संस्थानले सहकारी संस्थालाई भुक्तानी गरेको छैन। यो तथ्यांक जोड्दा बक्यौता रकम बढेको सचिव वाजिम्पाकले बताए। विगत ९ महिनाको अवधिमा भुक्तानीको लागि विभिन्न चरणमा आन्दोलनसँगै सम्झौता गरे पनि भुक्तानी नपाएको उनी बताउँछन्। डीडीसीबाट सगरमाथा चिस्यान केन्द्र सिधुँवाले असार मसान्तसम्म २ करोड ३३ लाख १० हजार, सल्ले दुग्ध उत्पादक संकलन सहकारी सस्थाले १ करोड ७६ लाख ९ हजार, हात्तीखर्क बहुउद्देश्यीय सहकारी संस्था लिमिटेडले १ करोड ६७ लाख ९१ हजार रुपैयाँ भुक्तानी लिन बाँकी छ। त्यस्तै, चञ्चलादेवी बहुउदेश्यीय सहकारी संस्थाले १ करोड १० लाख २० हजार, पाथीभरा दुग्ध उत्पादक सहकारी संस्थाले ६७ लाख ३५ हजार, श्रीकृष्ण सहकारी संस्था लिमिटेडले ३६ लाख ५ हजार, मकालु दुग्ध उत्पादक सहकारी संस्थाले ९३ लाख ५९ हजार, दुग्ध उत्पादक सहकारी संस्थाले १६ लाख ५३ हजार, कामधेनु दुग्ध उत्पादक सहकारी संस्थाले २ लाख ४७ हजार, सरस्वती दुग्ध उत्पादक सहकारी संस्थाले ५५ लाख २२ हजार, कालिकादेवी दुग्ध उत्पादक सहकारी संस्थाले २ लाख ५ हजार, आरती दुग्ध उत्पादक सहकारी संस्थाले १ लाख ९४ हजार, जलशिद्ध दुग्ध उत्पादक सहकारी संस्थाले ३४ लाख २९ हजार, लक्ष्मी दुग्ध उत्पादक सहकारी संस्थाले १३ लाख ६० हजार, पौडेलटोल गाई फर्मले ७१ लाख ५३ हजार रुपैयाँ भुक्तानी लिन बाँकी छ। यसैगरी, तेह्रथुमको छथर शुक्रबारे सहकारी संस्थाले १ करोड ४८ लाख ५ हजार, तीनजुरे दुग्ध उत्पादक सहकारी संस्थाले १ करोड ६३ लाख २४ हजार रुपैयाँ दुग्ध विकास संस्थानबाट भुक्तानी लिन वाँकी छ।"

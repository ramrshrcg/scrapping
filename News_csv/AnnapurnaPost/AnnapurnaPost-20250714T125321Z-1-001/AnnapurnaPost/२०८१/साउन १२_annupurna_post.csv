शीर्षक,विवरण
टी ट्वान्टी विश्वकप २०२४ को नालीबेली,"टी ट्वान्टी विश्वकपको इतिहासमै पहिलोपटक अपराजित रहेर उपाधि जित्ने पहिलो टोली बन्यो। सन् २००७ मा दक्षिण अफ्रिकाबाट सुरु भएको टी ट्वान्टी विश्वकप क्रिकेट प्रतियोगिताको नवौं संस्करण अमेरिका र वेस्ट इण्डिजमा आयोजना गर्ने निर्णय आईसीसीले नोभेम्बर २०२१ मा गरेको थियो। १ देखि २९ जूनसम्म सञ्चालित यो पटकको विश्वकपदेखि सहभागी टोलीको संख्या १६ बाट २० टिम पुर्याइएको थियो। दुईवटा आयोजक (अमेरिका र वेस्ट इण्डिज) सहित २०२२ विश्वकपबाट स्वतः छनोट आठवटा टोली (अष्ट्रेलिया, ईंग्ल्याण्ड, भारत, नेदरल्याण्ड, न्युजिल्याण्ड, पाकिस्तान, दक्षिण अफ्रिका र श्रीलंका), आईसीसीको वरियतामा उत्कृष्ट थप दुईवटा टोली (बंगलादेश र अफगानिस्तान) एवं क्षेत्रीयस्तरको छनोट प्रतियोगिताबाट बाँकी आठ टोली (युरोपेली क्षेत्रबाट आयरल्याण्ड र स्कटल्याण्ड, पूर्वी एशियाली प्रशान्त क्षेत्रबाट पपुवा न्यूगिनी, अमेरिकी क्षेत्रबाट क्यानडा, एशियाली क्षेत्रबाट नेपाल र ओमान, अफ्रिकी क्षेत्रबाट नामिबिया र युगाण्डा) सहभागी थियो। क्यानडा र युगाण्डा नवप्रवेशीका रूपमा छनोट र अमेरिका पनि नवप्रवेशी नै हो तर सहआयोजकको नाताले स्वतः छनोट भएको थियो। पाँच टोली सम्मिलित चारवटा समूह प्रत्येकबाट शीर्षस्थ दुई टोली सुपर आठमा ५५ खेल अमेरिकाका तीन सहरमा १२ खेल बाँकी सबै क्यारिबियन राष्ट्रका ६ वटा मैदानमा खेलाइएको थियो। भारतले दक्षिण अफ्रिकालाई फाइनल खेलमा ७ रनले हराई भारतले दोस्रोपटक उपाधि जितेर ईंग्ल्याण्ड र वेस्ट इण्डिजसँग बराबरी गर्यो भने टी ट्वान्टी विश्वकपको इतिहासमै पहिलोपटक अपराजित रहेर उपाधि जित्ने पहिलो टोली बन्यो। समूह चरण : प्रतियोगिताको पहिलो खेलमा अमेरिकाले क्यानडालाई पराजित गरी सबै खालको फम्र्याटमा पहिलो जित हासिल गर्यो। नामिबिया र ओमानबीचको खेल सुपर ओभरमा गएर टुंगियो, जसमा नामिबियाले बाजी मार्यो। दक्षिण अफ्रिकाले श्रीलंकालाई केवल ७७ रनमा समेट्यो, जुन टी ट्वान्टीमा श्रीलंकाको हालसम्मकै सबैभन्दा कम स्कोरका रूपमा स्थापित भयो। युगाण्डाबीचको खेलमा अफगानिस्तानका फजलहक फारुकीले ५ विकेट चट्कायो। क्रिकेट खेलमा एउटै खेलाडीेले ५ विकेट लिनुलाई ब्याट्सम्यानले शतक हानेसरह मानिन्छ। भारतले आयरल्याण्डलाई पराजित गरेको खेलमा रोहित शर्माले टी ट्वान्टीमा ४००० रन, टी ट्वान्टी विश्वकपमा १००० रन पूरा गर्यो। नवप्रवेशी युगाण्डाले पपुवा न्युगिनीलाई पराजित गरी विश्वकपमा पहिलो जित दर्ता गर्यो। अष्ट्रेलियाले ओमानलाई हराएको खेलमा डेभिड वर्नरले एरोन फिन्चको ३१२० रनको रेकर्ड तोडेर टी ट्वान्टीमा अष्ट्रेलियाका लागि सबैभन्दा उच्च स्कोरर भए। पाकिस्तान र अमेरिकाको बीचको खेलमा बराबरीमा टुंगिएपछिको सुपर ओभरमा अमेरिकाले पाकिस्तानलाई स्तब्ध पार्यो। सोही खेलमा पाकिस्तानका कप्तान बाबर आजमले विराट कोहलीको सर्वाधिक रनको रेकर्ड भंग गर्यो। ७ जूनमा क्यानडाले आयरल्याण्डलाई पराजित गरी युगाण्डाले जस्तै पहिलो मौकामै विजय हात पार्यो। दक्षिण अफ्रिकाले नेदरल्याण्डलाई ९ विकेटको क्षतिमा १०३ मा सीमित गर्न सफल भए पनि आफ्नो पारीमा केवल १२ रन बोर्डमा लाग्दा ४ विकेट गुमाइसकेका थिए। तर डेविड मिलर (५९ नट आउट) ले ट्रिस्टान स्टब्सको साझेदारीमा ४ विकेटको विजय हासिल गर्यो। अष्ट्रेलियाले ईंग्ल्याण्डलाई पराजित गरेको खेलमा टी ट्वान्टीमा ईंग्ल्याण्डका क्रिस जोर्डनले सयौं विकेट हासिल गर्यो। वेस्ट इण्डिजले युगाण्डालाई केवल ३९ रनमै समेटेर २०१४ टी ट्वान्टी विश्वकपमा श्रीलंकाले नेदरल्याण्डलाई ३९ रनमै समेटेको रेकर्ड बराबरी गर्यो। यस खेलमा वेस्ट इण्डिजका अकिल हुसेनले एकै खेलमा ५ विकेट लिएका थिए। भारत र पाकिस्तानको बीचको प्रतिद्वन्द्वात्मक खेलमा भारतलाई ११९ रनमा समेटे पनि पछि आफ्नो पारीमा पाकिस्तानले लक्ष्य भेट्टाउन सकेन। यसरी भारत टी ट्वान्टी विश्वकपमा सबैभन्दा कम रनको योगफल जोगाउन सक्ने टोली भयो। त्यसो त २०१४ टी ट्वान्टी विश्वकपमा नेदरल्याण्ड विरुद्धको खेलमा श्रीलंकाले ११९ रन डिफेन्ड गरेको थियो। ९ जूनमा स्कटल्याण्डसँग पराजित भएसँगै ओमान यस विश्वकपबाट बाहिरिने पहिलो टोली बन्यो। दक्षिण अफ्रिकाले बंगलादेशविरुद्ध संघर्षपूर्ण जित हासिल गर्यो। २३ रनमा ४ विकेट झरिसकेको स्थितिबाट सम्हालिएर हेनरिक क्लासेनको व्यक्तिगत ४६ रनको योगदानमा ११३ को योगफल बनाउन सफल भयो। पाकिस्तानले क्यानडालाई हराएको खेलमा हरिश राउफले टी ट्वान्टीमा १००औं विकेट हाँसिल गर्न सफल भयो। नेपाल र श्रीलंकाबीचको खेल वर्षाका कारण अवरुद्ध भयो। जसले गर्दा दक्षिण अफ्रिका सुपर आठमा पुग्न सफल भयो। त्यही दिन अष्ट्रेलियाले नामिबियालाई पराजित गरेसँगै अष्ट्रेलिया सुपर आठमा पुग्यो भने नामिबिया प्रतियोगिताबाट बाहिरियो। उक्त खेलमा अष्ट्रेलियाका एडम जाम्पाले ४ विकेट लिएसँगै टी ट्वान्टीमा १०० विकेट लिने पहिलो अष्ट्रेलियन बलर पनि बने। १२ जूनमा वेस्ट इण्डिजले न्यूजिल्याण्डलाई १३ रनले पराजित गरेको खेलमा वेस्ट इण्डिजका निकोलस पुरनले क्रिस गेलको १८९९ को रनको रेकर्ड उछिन्यो। बंगलादेश र नेदरल्याण्डबीचको खेलमा नेदरल्याण्ड २५ रनले हार्नाले त्यही समूहका बलियो टोली श्रीलंका पनि प्रतियोगिताबाट बाहिरियो। १४ जूनका दिन ओमानले दिएको ४८ रनको लक्ष्य ईंग्ल्याण्डले केवल ३१ ओभरमै हासिल गर्यो। युगाण्डाले दिएको ४१ रनको लक्ष्य न्यूजिल्याण्डले केवल ५२ ओभरमा पूरा गर्यो। वर्षाका कारण १० ओभरमा घटाइएको ईंग्ल्याण्ड र नामिबियाबीचको खेलमा नामिबिया ४१ रनले पराजित (डीएलएस विधि) भयो। उक्त खेलमा नामिबियाका निको डेमिन यस विश्वकपमा घाइते भई बाहिरिने पहिलो खेलाडी बने। अन्तिम खेलमा श्रीलंकाले नेदरल्याण्डलाई हराएसँगै नेदरल्याण्ड प्रतियोगिताबाट बाहिरियो भने बंगलादेश सुपर आठमा पुग्न सफल भयो। न्यूजिल्याण्डले पपुवा न्यूगिनीलाई ७ विकेटले हराएको खेलमा न्यूजिल्याण्डका लोकी फेग्र्युसनले ४ मेडन राखी ३ विकेट लिई कीर्तिमान खडा गर्यो। एकै खेलाडीले ४ नै ओभर मेडन राख्नु दुर्लभ मानिन्छ। एकै ओभरमा ६ वटा छक्का हानेर ३६ रन बटुल्ने टी ट्वान्टी विश्वकपमा दोस्रो तथा टी ट्वान्टीमा पाँचौं खेलाडी बने। सुपर आठ पुगेका टोलीमध्ये अष्ट्रेलिया, वेस्ट इण्डिज र दक्षिण अफ्रिकाले समूह चरणमा शतप्रतिशत जित हासिल गरे। सुपर आठ, सेमी फाइनल अनि फाइनल : सुपर आठमा दक्षिण अफ्रिकाले अमेरिकालाई, ईंग्ल्याण्डले वेस्ट इण्डिजलाई अनि भारतले अफगानिस्तानलाई हराए। डीएलएस विधिबाट बंगलादेशलाई हराएको खेलमा अष्ट्रेलियाका प्याट कमिन्सले यस विश्वकपकै पहिलो ह्याट्रिक लिन सफल भए। जुन टी ट्वान्टी विश्वकपको सातौं ह्याट्रिक थियो। त्यसैगरी, अफगानिस्तानले अष्ट्रेलियालाई स्तब्ध पारे। अमेरिकाले ईंग्ल्याण्डलाई दिएको ११६ को लक्ष्य बिना विकेट गुमाई केवल ९४ ओभरमै पूरा गरे भने यस खेलमा ईंग्ल्याण्डका क्रिस जोर्डनले ह्याट्रिक लिन सफल भए भने जस बटलरले नवौं ओभरमा हरमित सिंहको बलिङमा लगातार ५ छक्का ठोके। सेमीफाइनल पुग्ने टोलीमध्ये दक्षिण अफ्रिका र भारतले मात्र शतप्रतिशत जित हासिल गर्न सफल भए। अफगानिस्तान र दक्षिण अफ्रिकाबीचको पहिलो सेमीफाइनल खेल एकपक्षीय भयो। अफगानिस्तानले केवल ५६ रन मात्र खडा गर्न सक्यो। टी ट्वान्टीमा हालसम्मकै कम स्कोरको कीर्तिमान साबित भयो जुन टी ट्वान्टीमा अफगानिस्तानकै सर्वाधिक कम स्कोर थियो। यस अघि टी ट्वान्टी र एक दिवसीय गरी ७ पटक सेमीफाइनल पुगेर बाहिरिएको दक्षिण अफ्रिका यसपटक फाइनल पुगेर चोकर्सको दाग हटाउन सफल भयो। अर्को सेमी फाइनलमा भारतले साविक विजेता ईंग्ल्याण्डलाई पराजित गर्यो। फाइनल खेलमा दक्षिण अफ्रिकाले भारतको तीनवटा विकेट सस्तैमा लिइसकेको भए पनि विराट कोहली र अक्षर पटेलको ७२ रनको पार्टनरशीपमा टी ट्वान्टी विश्वकप फाइनलकै सर्वाधिक स्कोर (१७६ रन) बनाए। उक्त लक्ष्य पछ्याउने क्रममा दक्षिण अफ्रिकाका क्विन्टन डि कक र ट्रिस्टान स्टब्सले १०६ रनसम्म पुर्याए। तिनीहरू आउट भएपछि हेनरिक क्लासेनले विश्वकप फाइनलकै सर्वाधिक छिटो अर्धशतक बनाउँदा (१५औं ओभरमा २४ रन बटुलेको सहित) दक्षिण अफ्रिकाले ३० बलमा ३० रन बनाए पुग्थ्यो तर त्यसपछि भारतीय बलरहरू जसप्रित बुमराह र हार्दिक पाण्ड्याले अन्तिम पाँच ओभरमा तहसनहस पारे। यसैमा १९औं ओभरको पहिलो बलमै छक्का जाने निश्चित हुँदाहुँदै पनि भारतका सूर्यकुमारको विवादास्पद क्याचसँगै डेभिड मिलर आउट भएसँगै दक्षिण अफ्रिकाको विश्वकप जित्ने सपना तुहियो। फाइनलमा भारतका विराट कोहली प्लेयर अफ म्याच भए भने जसप्रित बुमराह (औसत ४१७ इकोनोमी सहित १५ विकेट) भने प्लेयर अफ द टुर्नामेन्ट भए। अफगानिस्तानका रहमानुल्लाह गुरुबाजले प्रतियोगिताभरि सर्वाधिक रन (२८१ रन) र अफगानिस्तानकै फजलहक फारुकी र भारतका अर्शदीप सिंह सर्वाधिक विकेट (१७ विकेट) लिने बलर बने। प्रतियोगितालगत्तै भारतका विराट कोहली, रोहित शर्मा र रविन्द्र जडेजाले सन्यास लिए भने कोचमा भारतका राहुल द्रविडको अन्तिम प्रतियोगिता भयो। यस विश्वकपमा नेपालको प्रदर्शन : २०१४ विश्वकपपछि दोस्रोपटक सहभागिता जनाउन सफल नेपालले यसपटक विपक्षी टोलीलाई कुनै पनि खेल सजिलै जित्न दिएन। पहिलो खेलमा नेदरल्याण्डले १०६ रनको लक्ष्य भेट्टाउन निकै मुस्किल भएको थियो। केवल आठ बाँकी छँदामात्र नेदरल्याण्ड सफल भएको थियो। श्रीलंकासँगको दोस्रो खेलमा वर्षा बाधक बन्यो। तेस्रो खेलमा दक्षिण अफ्रिका झण्डै झण्डै हारिसकेका थिए। निकै सनसनीपूर्ण खेलमा नेपाल केवल एक रनको झिनो अन्तरले पराजित भयो। १६ जूनको दिन बंगलादेशलाई १०६ रनमा रोके पनि प्रत्युत्तरमा बंगलादेशको धारिलो बलिङ सामू नेपाल टिक्न सकेन। यसै खेलमा नेपालका सन्दिप लामिछानेले कम खेलमा १०० विकेट लिने दोस्रो खेलाडी बन्न सफल भए।"
ओलम्पिकमा १५औं नेपाली सहभागिता,"राजु सिलवालरासस : फ्रान्समा शुक्रबारदेखि औपचारिक रूपमा सुरु हुने ३३औँ गृष्मकालीन ओलम्पिकमा कुन देशले कस्तो प्रदर्शन गर्ला तथा कुन मुलुकले अत्यधिक पदक हासिल गर्ला विश्वभरिका मानिसका लागि कौतुहलताको विषय बनेको छ। ओलम्पिकअन्तर्गत फुटबल, रग्बीलगायतका खेलका प्रतियोगिता भने गत बुधबार नै सुरु भइसकेका छन्। ओलम्पिकमा भाग लिन नेपाली खेल टोली पनि राजधानी पेरिस पुगिसकेको छ। यसपालि एक नेपाली खेलाडी छनोट प्रतियोगिता जितेर ओलम्पिकमा सहभागी हुन गएका छन्। टेबुल टेनिस खेलाडी स्याण्टु श्रेष्ठ दक्षिण एशियाको छनोट चरण पार गरेर ओलम्पिकमा सहभागी हुन सफल भएका छन्। अन्य खेलाडीहरूलाई भने कोटा तथा वाइल्ड कार्डको आधारमा सहभागी गराइएको हो। नेपालले ओलम्पिकमा विभिन्न ६ खेलमा सात खेलाडीलाई सहभागी गराउँदैछ। नेपालका अन्य खेलाडीहरूमा जुडोमा मनिता श्रेष्ठ प्रधान, एथलेटिक्समा सन्तोषी श्रेष्ठ, स्विमिङ मा डुवाना लामा र एलेक्जान्डर शाह, ब्याडमिन्टनमा प्रिन्स दाहाल, सुटिङमा सुस्मिता नेपाल छन्। नेपालले पहिलोपटक ओलम्पिकमा ब्याडमिण्टनमा भाग लिन लागेको हो। नेपालले ओलम्पिकमा भाग लिएको यो १५ औं पटक हो। आज राति ११ बजेर ४५ मिनेट जाँदा पेरिसमा आयोजना हुने भव्य उदघाटन समारोहमा नेपालको पनि सहभागिता रहनेछ। ओलम्पिकमा २०६ ओलम्पिक राष्ट्रिय टिमको सहभागिता रहनेछ। यसमध्ये एशियाका ४४ वटा देशहरूले भाग लिँदैछन्। ओलम्पिकमा शरणार्थी टिमकोसमेत सहभागिता रहनेछ। नेपालले सन् १९६४ देखि ओलम्पिकमा भाग लिन सुरु गरेको थियो। पेरिस ओलम्पिकमा विभिन्न ३२ वटा खेलका ३२९ वटा इभेन्टस् सञ्चालन हुँदैछन्। यसअघि ओलम्पिकका लागि छनोट खेल पार गरी सहभागी हुन सफल नेपाली खेलाडीमध्ये पहिलो खेलाडीमा ताइक्वान्दोकी खेलाडी संगिना बैद्य थिइन्। सन् २००४ मा ग्रीसको राजधानी एथेन्समा आयोजित ओलम्पिकमा उनी छनोट चरणमा जितेर भाग लिन सफल भएकी थिइन्। सन् २००८ मा चीनको राजधानी बेइजिङमा आयोजित ओलम्पिकमा ताइक्वाण्डो खेलाडी दिपक बिष्ट पनि छनोट खेल जितेर ओलम्पिक खेल्न गएका थिए। अन्य खेलाडीहरू भने कोटा तथा वाइल्ड कार्डको आधारमा ओलम्पिकमा सहभागी हुँदै आइरहेका छन्। ओलम्पिकमा एथलेटिक्स तथा स्विमिङ खेलमा अनिवार्य सहभागी पठाउनु पर्ने नियमअनुसार ती खेलमा नेपाली सहभागी बढी भएको पाइएको हो। विगतको सहभागिता सन् १९६४ मा जापानको राजधानी टोकियोमा आयोजित ओलम्पिकदेखि नेपालले ओलम्पिकमा प्रतिस्पर्धा गर्न सुरु गरेको थियो। त्यतिखेर नेपाली टिममा दुई धावक र चार जना बक्सरलाई समावेश गरिएको थियो। बक्सरहरू भने हङकङस्थित गोरखा रेजिमेण्टमा कार्यरत नेपाली सैनिकहरू थिए। सन् १९६८ मा मेक्सिकोमा आयोजित ओलम्पिक बाहेक नेपालको ओलम्पिकमा सहभागिता छुटेको छैन। हालसम्म सबैभन्दा धेरै एथलेटिक्सका खेलाडीहरूले नेपालको तर्फबाट ओलम्पिकमा भाग लिएका छन्। सन् १९७२ मा जर्मनीको म्युनिखमा आयोजित ओलम्पिकमा नेपालबाट दुई धावक सहभागी भएका थिए। सन् १९७६ मा क्यानडाको मोर्टियलमा आयोजित ओलम्पिकमा नेपालको तर्फबाट धावक बैकुण्ठ मानन्धरले मात्र भाग लिएका थिए। उनले लगातार चारवटा ओलम्पिकमा दौडेर नेपालबाट सबैभन्दा धेरै पटक ओलम्पिकमा सहभागी हुने अवसर प्राप्त गरेका थिए। सन् १९८० मा रुसमा आयोजना गरिएको ओलम्पिकमा नेपालबाट एथलेटिक्स, बक्सिङ र भारोत्तोलनमा १२ जना खेलाडी सहभागी भएका थिए। सन् १९८४ मा अमेरिकाको लसएन्जल्समा आयोजित ओलम्पिकमा पनि एथलेटिक्स, भारोत्तोलन बक्सिङमा ११ जना खेलाडी पठाइएको थियो। सन् १९८८ मा दक्षिण कोरियाको राजधानी सियोलमा आयोजित ओलम्पिकमा नेपालको खेल टोली विगतमा भन्दा ठूलो थियो। त्यस प्रतियोगितामा नेपालले एथलेटिक्स, बक्सिङ, भारोत्तोलन, जुडो, सुटिङ र ताइक्वाण्डो खेलमा १८ जना खेलाडीलाई सहभागी गराएको थियो। सन् १९९२ मा स्पेनको बार्सिलोना ओलम्पिकमा ताइक्वाण्डो, सुटिङ र एथलेटिक्समा पाँचजनाले भाग लिएका थिए। सन् १९९६ मा अमेरिकाको एटलान्टामा एथलेटिक्स, भारोत्तोलन र सुटिङमा ६ जना गएका थिए। यस्तै सन् २००० मा अष्ट्रेलियाको सिड्नीमा नेपालले एथलेटिक्स, स्विमिङ तथा सुटिङमा गरी पाँच खेलाडी पठाएको थियो। सन् २००४ मा ग्रीसको एथेन्समा नेपालबाट ताइक्वान्दो, एथलेटिक्स, भारोत्तोलन र सुटिङमा ६ जना खेलाडीहरू पठाइयो। सन् २००८ मा चीनको राजधानी बेइजिङमा आयोजित ओलम्पिकमा पनि एथलेटिक्स, जुडो, सुटिङ, स्विमिङ र ताइक्वाण्डोमा नौ खेलाडी सहभागी गराइएको थियो। सन् २०१२ मा लण्डन ओलम्पिकमा एथलेटिक्स, स्विमिङ र सुटिङमा भाग लिन चार जना नेपाली गएका थिए। सन् २०१६ मा दक्षिण अफ्रिकाको रियोदि जेनिरियोमा नेपालले एथलेटिक्स, स्विमिङ, जुडो र आर्चरीमा गरी ६ जनालाई सहभागी गराएको थियो। सन् २०२१ को जापानको टोकियो ओलम्पिकमा एथलेटिक्स, स्विमिङ र एथलेटिक्समा पाँच जना खेलाडीले भाग लिएका थिए। गौरवमय त्यो क्षण सन् १९८८ मा दक्षिण कोरियाको राजधानी सियोलमा भएको गृष्मकालीन ओलम्पिक प्रतियोगितामा नेपालले ताइक्वाण्डो खेलमा कास्य पदक पाएको थियो। खेलाडी विधान लामाले उक्त पदक जितेका थिए। सन् १९८६ मा बिधानसहित आठ नेपाली खेलाडीले सियोलमै एशियाली खेलकुदमा कास्य पदक पनि पाएका थिए। सम्पूर्ण नेपालीहरू गौरवान्वित बनेको त्यो खुसीको क्षण क्षणिक बन्न पुग्यो। त्यतिखेर ओलम्पिकमा ताइक्वान्दो खेललाई प्रदर्शन खेलका रूपमा समावेश गरिएकाले खेलाडी लामाले जितेको पदकलाई आधिकारिक मान्यता प्रदान नगरिएपछि नेपाल आधिकारिक पदक तालिकामा अंकित हुनबाट बञ्चित हुन पुगेको थियो। नगण्य उपलब्धि ओलम्पिकमा नेपाली खेलाडीहरूको सहभागिता १५ चोटी पुगे पनि हालसम्म सहभागितामै सिमित रहेको छ। एशियाली खेलकुदमा रजत पदकसम्म जित्न सकेको नेपालले हालसम्म ओलम्पिकमा भने कुनै पदक जित्न सकेको छैन। ओलम्पिकमा सहभागिता अझै पनि औपचारिकतामा सिमित रहेको छ। ओलम्पिकका लागि दीर्घकालीन योजना सञ्चालन नहुनाले यस्ता ठूला प्रतियोगितामा नेपालको सहभागिता खाली औपचारिकतामा सिमित हुन पुगेको हो। यस्ता प्रतियोगितामा विभिन्न खेलमा भाग लिनुभन्दा उचित प्रदर्शन गर्न सकिने सिमित खेललाई जोड दिनु उचित हुने गर्दछ। खेलाडीको क्षमताको मुल्यांकन नगरी कोटा प्राप्त भएकै आधारमा अन्तर्राष्ट्रिय प्रतियोगितामा भाग लिनु उचित हुन्छ कि हुदैंन गम्भीर भएर सोच्नुपर्ने बेला पनि आएको छ। प्रतियोगिताको केही समयअघि खेलाडी जम्मा गरी दिइएको प्रशिक्षण ओलम्पिकजस्तो विश्व स्तरीय प्रतियोगिताका लागि अपर्याप्त भएको अनुभव विगतदेखि नै हुँदै आइरहेको छ। सिमित समय र सानो लगानीले ओलम्पिकमा सफलता सम्भव नभएको कुरा स्वयं खेल क्षेत्रसँग सम्बन्धित अधिकारी तथा प्रशिक्षकहरूले बताउँदै आइरहेका छन्। वर्षैभरि नियमित प्रशिक्षण, पर्याप्त मात्रामा खेल प्रतियोगितामा सहभागिता, वैदेशिक प्रशिक्षण र प्रतियोगितामा जाने अवसरले खेलाडीको क्षमता अभिवृद्धि गर्दै लैजाने गर्दछ। यसैगरी उनीहरूलाई यथोचित सुविधातर्फ पनि ध्यान दिनु जरुरी पर्दछ। यसै सिलसिलामा हालसम्म कैयौं स्थापित खेलाडीहरूसमेत विदेश पलायन हुनु चिन्ताको विषय बनेको छ। नेपालमा सरकार परिवर्तनसँगै त्यसको प्रत्यक्ष असर खेलकुद क्षेत्रमा पनि पर्ने गरेको छ। खेलकुद क्षेत्रको आधिकारिक निकाय राष्ट्रिय खेलकुद परिषदमा हुने गरेको पदाधिकारी परिवर्तनले पनि नेपालको समग्र खेलकुदको विकासमा असर पर्ने गरेको छ। नेपालमा भएका सयौं खेलकुद संघ पनि नेपालको अन्तर्राष्ट्रिय असफलतामा जिम्मेवार रहेका छन्। नेपाली सेना, नेपाल प्रहरी तथा सशस्त्र प्रहरीजस्ता विभागीय टिमहरूले खेलाडीहरूलाई रोजगार दिई नियमितरूपमा प्रशिक्षण सञ्चालन गरेर नेपालको अन्तर्राष्ट्रिय सहभागितामा यथाशक्य योगदान दिइरहेका छन्। दक्षिण एशियाली मुलुकहरूमध्ये भारतले हालसम्म ओलम्पिकमा ३५ वटा पदक जितिसकेको छ। यसैगरी पाकिस्तानले १० तथा श्रीलंकाले दुई वटा पदक पाइसकेका छन्। अब नेपालले पनि ओलम्पिक जस्तो खेलकुद प्रतियोगितालाई औपचारिकतामा मात्र सिमित हुन नदिई पदक प्राप्तिका लागि उचित पहल गर्न जरुरी भइसकेको छ। ओलम्पिक भनेको खेलाडीले राष्ट्रिय किर्तिमान भंग गर्दा गौरव गर्ने क्षण होइन। पदक जितेर मुलुकको छवि जाज्वल्यमान बनाउने महत्वपूर्ण अवसर हो। नेपाल सरकारले पनि ओलम्पिकलाई उच्च प्राथमिकता दिई दीर्घकालीन वार्षिक योजना बनाउन तथा पदक प्राप्तसम्मका लागि आवश्यक पूर्वाधारहरू जुटाउन नेतृत्व लिनुपर्ने आवश्यकता देखिएको छ। (लेखक खेलकुदमा अभिरुचि राख्ने पत्रकार हुन् ।)"
"रसुवागढी नाका : चीनबाट ६५ अर्बको सामान आयात, २ अर्बको निर्यात","रसुवा : गत आर्थिक वर्षमा रसुवागढी नाकाबाट रु ६५ अर्ब २२ करोड ६३ लाख बराबरको चिनियाँ सामग्री नेपाल आयात गरिएको छ। आयात गरिएका सामग्रीमा इन्धन एवं विद्युतीय सवारीसाधन, तयारी कपडा, रवर, जुत्ता, चप्पल, हाते झोला, होजियारी कपडा, जुत्ता तयार गर्ने सामग्री, स्याउ, लसुन ओखरलगायत रहेको रसुवा भन्सार कार्यालय टिमुरेका प्रमुख भन्सार अधिकृत रामप्रसाद पाठकले जानकारी दिए। निर्याततर्फ भने रु एक अर्ब ९६ करोड १८ लाख बराबरको तामाका भाँडाकुँडा, गलैँचा, चाउचाउ, नुड्लर्स, पास्ता, जडीबुटी, आल्मोनियमका भाँडाकुँडा, पछ्यौरा, सल, दोसल्ला, बुक व्यान्डिङका कपडा, तयारी कपडासमेत रू एक अर्ब ९६ करोड १८ लाख बराबरका सामग्री रहेको राससले जनाएको छ। आयात भएका सामानको परिमाण घटाई विवरण बुझाउने व्यापारीलाई कानुनबमोजिम जरिवाना गर्ने गरिएको उनको भनाई छ। गत आवमा कम परिमाण देखाउने व्यापारीबाट रु ६१ करोड ६० लाख जरिवाना गरिएको प्रमुख भन्सार अधिकृत पाठकले जानकारी दिए। बस, कार, ट्रक, टाइसाइकल, भ्यानसमेतका सवारीसाधन आयात भएका थिए। गत आवमा सात हजार तीन सय ७७ चिनियाँ सवारीसाधन आयात भएका थिए। सोमध्ये तीन सय ४५ इन्धनबाट चल्ने र सात हजार ३२ वटा भने विद्युतीय सवारीसाधन रहेको अभिलेखकर्ता कम्प्युटर अधिकृत निर्मल कँडेलले बताए। गत वर्ष आयात भएका सवारीसाधनको मूल्य रु १९ अर्ब ५७ करोड ४५ लाख रहेको भन्सारको तथ्याङ्कमा उल्लेख छ। आव २०७९८० मा एक हजार सात सय मात्र सवारीसाधन आयात भएका थिए। आव २०८०८१ को भन्सार शुल्क, जरिवाना, भ्याटसमेतको रु २० अर्ब ३६ करोड ९७ लाख ८२ हजार असुल भई राज्यकोषमा दाखिला भएको भन्सार कार्यालयले जनाएको छ।"
"मनाङबाट ३२ किलो यार्सागुम्बा निकासी, १६ लाख ५७ हजार राजस्व संकलन","मनाङ : मनाङको तल्लो क्षेत्रमा यार्सागुम्बा संकलन कार्य सम्पन्न भएको छ। उक्त क्षेत्रबाट ३२ किलो पाँच सय ग्राम यार्सागुम्बा निकासी भएको छ। अन्नपूर्ण संरक्षण क्षेत्र आयोजना (एक्याप) इकाई मनाङका प्रमुख ढकबहादुर भुजेलले असार मसान्तसम्ममा सो परिमाणको यार्सागुम्बा संकलन तथा निकासी भएको जानकारी दिए। उक्त परिमाणको यार्सागुम्बा निकासीबाट रु १६ लाख ५७ हजार पाँच सय राजस्व संकलन भएको उनले बताए। यार्सा निकासीका लागि प्रतिकिलो रु ५१ हजार दस्तुर लिने गरिएको छ। निकासी गरिएको दस्तुर रु ५१ हजारमध्येबाट रु १० हजार संरक्षण क्षेत्र व्यवस्थापन समिति तथा रु १० हजार स्थानीय तहलाई उपलब्ध गराइन्छ। मनाङमा यार्सागुम्बा संकलन नाम्के खर्कबाट सुरु गरिएको थियो। यहाँका धेरै खर्कमा यार्सागुम्बा पाउने भए पनि नासों गाउँपालिका८ ताचैस्थित नाम्केबाट संकलन गरिन्छ। गत वैशाख १० गतेदेखि नाम्के खर्कबाट करिब दुई सय जनाले यार्सागुम्बा संकलनको अनुमति लिएका थिए। अनुमतिपत्रबिना औषधीय जडीबुटी संकलन गर्न पाइँदैन। जसले गर्दा अनुमति लिएपछि मात्रै खर्कतर्फ जान दिइने गरिन्छ। प्रमुख भुजेलका अनुसार मनाङमा नाम्के खर्क यार्सागुम्बा संकलन गर्ने पहिलो गन्तव्य हो। खर्कबाट यार्सागुम्बा संकलन गर्न अनुमति दिने निर्णयबमोजिम सङ्कलकलाई अनुमति दिइएको संरक्षण क्षेत्र व्यवस्थापन समितिका संयोजक एवं नासों८ का वडाध्यक्ष याद घलेले जानकारी दिए। उनले भने, अन्नपूर्ण संरक्षण क्षेत्र आयोजना (एक्याप) इलाका कार्यालय मनाङको संयोजकत्वमा संरक्षण क्षेत्र व्यवस्थापन समितिले यार्सागुम्बा संकलनका लागि अनुमति दिएपछि मात्रै खर्क जान पाउने प्रावधान छ। सोहीअनुरुप यार्सागुम्बा संकलनका निम्ति नाम्के खर्कमा स्थानीयका साथै बाहिरी जिल्लाबाट आएका व्यक्तिलाई संकलन अनुमति दिइन्छ। मनाङमा वैशाखदेखि असार मसान्तसम्म यार्सागुम्बा संकलन गरिन्छ। यार्सागुम्बा खोज्ने क्रममा २०६६ सालमा नारस्थित नाम्ग्य खर्कमा गोरखाका सात जनाको स्थानीयले हत्या गरेका थिए। त्यसपछि सुरक्षा चुनौतीका कारण मनाङको साविकको नार र फु गाविमा यार्सागुम्बा संकलन कार्य रोकिएको थियो। नार्पाभूमि गाउँपालिकाका अध्यक्ष कोन्जो तेन्जिङ लामाले यार्सागुम्बा संकलन गर्न अन्य जिल्लाका सङ्कलकलाई अनुमति नदिइएको बताए। उनले भने, सुरक्षाको चुनौतीकै कारण बाह्य जिल्लाबाट आउने यार्सागुम्बा सङ्कलकलाई रोक लगाएका छौँ। विगतका जस्ता घटना दोहोरिनु हुँदैन भनेर स्थानीयलाई मात्र संकलनको अनुमति दिँदै आएका छौँ। यार्सागुम्बा संकलनका लागि अनुमति लिन प्रतिव्यक्ति रु ३५ हजार शुल्क तोकिएको छ। उनले पहिले जस्तै नार र फु मा अन्य जिल्लाबाट आउने सङ्कलकलाई यार्सागुम्बा संकलनमा रोक लगाइएको बताए। नार्पाभूमिको नार र फु संरक्षित र निषेधित दुवै क्षेत्र भएकाले सुरक्षाका हिसाबले पनि विगतको जस्तो अवस्था सिर्जना नहोस् भनी निर्णय गरिएको हो। अन्नपूर्ण संरक्षण क्षेत्र आयोजना (एक्याप) इलाका कार्यालय मनाङले यार्सागुम्बा संकलनका लागि स्वीकृति दिएपछि मात्रै संकलन गर्न खर्क पस्न पाउँछन्। मनाङसँगै लमजुङ, गोरखा र धादिङका स्थानीय यार्सागुम्बा संकलन गर्न मनाङका लेक पुग्छन्। नार घटनापछि एक्याप मनाङले यार्सागुम्बा संकलनलाई व्यवस्थित बनाउँदै लगेको छ। जिल्ला समन्वय प्रमुख, पालिकाका अध्यक्ष, सुरक्षा निकायका प्रमुख र संरक्षण समितिका पदाधिकारीसहितको बैठकपछि मात्रै यार्सागुम्बा सङ्लकनका लागि खुलाउने प्रावधान छ। संयुक्त बैठकले निर्णय गरेबमोजिम पुर्जी काटेर संकलन अनुमति दिइन्छ। पुर्जी काटिसकेपछि मात्रै स्थानीय तथा बाह्य जिल्लाबाट आउने सङ्कलकलाई खर्क जान अनुमति दिइने संरक्षण व्यवस्थापन समितिले जनाएको छ। चार वटा स्थानीय तह रहेको मनाङमा धारापानी र थोँचेबाहेक सबै लेकमा यार्सागुम्बा पाइन्छ। मनाङमा यार्सागुम्बा पाइने क्षेत्रमा संकलन गर्न जाने सङ्कलकले १० यार्सागुम्बा टिपेपछि एउटा सोही स्थानमा छाड्नुपर्ने प्रावधान छ। मनाङको नाम्ग्य खर्क, किन्चो लेक, याक खर्क, पिसाङ लेक, फु लेकलगायतका खर्कमा यार्सागुम्बा बढी पाइने स्थान हुन्। यार्सागुम्बा संकलन कार्य नाम्ग्य खर्कबाट सुरु भई नार, फु र माथिल्लो मनाङको खाङ्सार खर्कमा सकिन्छ। रासस"
"लचिलो मौद्रिक नीति : सेयर, निर्माण र बैंकिङ क्षेत्र उत्साहित","काठमाडौं : सर्वत्र चासो थियो मौद्रिक नीति कस्तो आउला ? नहोस् पनि किन ? दुई ठूला दल सत्तामा, झन्डै दुईतिहाइको सरकार। अनि, उनीहरूको घोषणा थियो अर्थतन्त्र चलायमान बनाउने, देशलाई विकास र समृद्धितर्फ लैजाने। अर्को पनि चासो थियो राष्ट्र बैंकका गभर्नर महाप्रसाद अधिकारीको कार्यकालको अन्तिम मौद्रिक नीति थियो। त्यसैकारण सबैको ध्यान आर्थिक वर्ष २०८१०८२ को मौद्रिक नीतिमा थियो। मूच्र्छित अर्थतन्त्रलाई पुनर्जीवन दिने मौद्रिक नीतिको अपेक्षा गरिएको थियो। नेपाल राष्ट्र बैंकका गभर्नर अधिकारीले शुक्रबार मौद्रिक नीति सार्वजनिक गरे। सजगतापूर्वक लचिलो मौद्रिक नीति ल्याए। केही नयाँ व्यवस्था ल्याए। केहीमा संशोधनपरिमार्जन गरे। सेयर बजार, निर्माण व्यवसायी तथा बैंक तथा वित्तीय संस्थाका लागि लचिलो नीति घोषणा गरे। अर्थतन्त्र चलायमान हुने र मुलुकमा विकासले गति लिने उद्घोष पनि गरे। सहज मूल्य र बाह्य क्षेत्रको स्थितिलाई मध्यनजर राखी अर्थतन्त्रलाई गतिशील बनाउन सजगतापूर्ण लचिलो मौद्रिक नीतिको कार्यदिशालाई निरन्तरता दिइएको गभर्नर अधिकारीले बताए। यद्यपि यसअघि नै उनले बजार अनुकूल लचिलो मौद्रिक नीति ल्याउने संकेत पनि दिएका थिए। हुन त उनको यो कार्यकालको अन्तिम वर्ष हो, यसैले पनि विवादित हुन चाहेनन्। अझ भन्नुपर्दा अहिलेको गठबन्धन सरकार, अर्थमन्त्री र गभर्नरको ट्युनिङ मिलेकाले लचिलो मौद्रिक नीति आउने आकलन गरिएकै थियो। मुलुकको अर्थतन्त्रलाई गतिशील दिन आवश्यक थियो। यसका लागि उत्पादनशील क्षेत्रतर्फ कर्जा प्रवाह र कर्जाको गुणस्तर सुधारमा जोड दिँदै वित्तीय स्थायित्व कायम हुने गरी नियामकीय व्यवस्थाहरू तर्र्जुमा गरिएको छन्। समष्टिगत आर्थिक स्थायित्वमा प्रतिकूल असर नपर्ने गरी कर्जा प्रवाहलाई सहज बनाउन मौद्रिक नीति र नियामकीय नीतिहरूबीच तादात्म्यता कायम गरिएको गभर्नरको भनाइ छ। गभर्नर अधिकारीले भने, मौद्रिक नीतिको कार्यान्वयनबाट मूल्य तथा बाह्य क्षेत्र स्थिरता र वित्तीय स्थायित्व कायम भई समष्टिगत आर्थिक स्थायित्व प्रवद्र्धन हुने, वित्तीय मध्यस्थता प्रभावकारी हुने, वित्तीय समावेशीकरण बढ्ने, भुक्तानी प्रणाली थप आधुनिक, सुरक्षित र भरपर्दो हुने तथा नेपाल सरकारले लिएको आर्थिक लक्ष्य हासिल गर्न सहयोग पुग्ने अपेक्षा गरिएको छ। केन्द्रीय बैंकले आर्थिक वर्ष २०५९६० देखि प्रत्येक वर्ष मौद्रिक नीति जारी गर्दै आएको छ। अघिल्लो वर्ष जारी गरिएका नीतिगत व्यवस्थाको समीक्षा एवं चालु आर्थिक वर्षका लागि प्रस्तावित नीतिहरूको औचित्य र विश्लेषणसहित मौद्रिक नीतिका साथै नियामकीय, विदेशी विनिमय र भुक्तानी प्रणालीसँग सम्बन्धित नीतिगत व्यवस्थाहरू समावेश गरी आर्थिक वर्ष २०८१०८२ को मौद्रिक नीति तर्जुमा गरिएको छ, गभर्नर अधिकारीले भने। मौद्रिक नीतिमा भएका परिवर्तन र संशोधित व्यवस्थाबाट सेयर लगानीकर्ता, निर्माण व्यवसायी र बैंकरले खुसी व्यक्त गरेका छन्। नेपाल निर्माण व्यवसायी महासंघका अध्यक्ष रवि सिंह राष्ट्र बैंकले तीन वर्षअघि नै ल्याउनु पर्ने नीति बल्ल अहिले आएको बताउँछन्। पुँजीको अभाव झेलिरहेको निर्माण क्षेत्रले राहत महसुस गर्ने उनको भनाइ छ। नेपाल बैंकर्स संघका अध्यक्ष सुनील केसी एक वर्षयता अर्थतन्त्रमा देखिएका समस्या सम्बोधनका लागि मौद्रिक नीति सराह्रनीय भएको बताए। यस्तै अर्का बैंकर नबिल बैंकका नायब प्रमुख कार्यकारी अधिकृत मनोज ज्ञवाली समग्रमा मौद्रिक नीति आफ्ना सीमाभित्र रहँदै बजार, व्यवसायी, बंैकिङ र सरकारको अपेक्षाअनुसार खुकुलो हुँदै आएको बताउँछन्। उनका अनुसार यसले आर्थिक क्षेत्रको मनोबल उठाउन सहयोग गर्नेछ। सजगतापूर्ण लचिलो मौद्रिक नीति, अर्थतन्त्र चलायमान बन्ने अपेक्षा निजी क्षेत्रमा देखिएका सबै समस्या मौद्रिक नीतिबाट मात्रै समाधान नहोला  चन्द्रप्रसाद ढकाल अध्यक्ष, नेपाल उद्योग वाणिज्य महासंघ (एफएनसीसीआई) मौद्रिक नीतिका अधिकांश व्यवस्था स्वागतयोग्य छन्। तर सर्कुलर कसरी आउँछ भन्ने हो। सरसर्ती हेर्दा निर्माण व्यवसायी, बैंक र ऋणीहरूलाई सहज हुने हिसाबले मौद्रिक नीति आएको देखिन्छ। निजी व्यवसायीहरूका केही मागहरू सम्बोधन भएको देखियो। निर्माण क्षेत्र विशेष प्राथमिकतामा परेको छ। यसलाई राम्रो मान्नु पर्छ। कर्जा विस्तार पनि अघिल्लो वर्ष ५६ प्रतिशत हाराहारीमा मात्रै भएको थियो। अहिले साढे १२ प्रतिशतको लक्ष्य छ। मौद्रिक नीतिले अहिलेको स्थिति सहज बनाउन खोजेको देखिएको छ। अझ निर्देशनले अब स्पष्ट पार्ला। निजी क्षेत्रमा देखिएका सबै समस्या मौद्रिक नीतिबाट मात्रै समाधान नहोला। यद्यपि मौद्रिक नीतिममार्फत हुने सहजता भने हाम्रो अपेक्षा नै हो। अर्थतन्त्र र बैंकिङ क्षेत्रमा भएको समस्या पहिचान गरेको छ सुनील केसी अध्यक्ष, नेपाल बैंकर्स संघ (एनबीए) समग्रमा आवश्यकताको सम्बोधन भएको छ। विगत १ वर्ष, ६ महिनायता अर्थतन्त्रमा समस्या देखिएको छ। बजारमा माग घटेको छ। धेरैको आत्मविश्वास घटिरहेको छ। मौद्रिक नीति अलिकति खुल्ला रूपमा आएको छ । यसो हुँदा सबैलाई सकारात्मक सोच, मनोबल बढाउन मद्दत गर्ने देखेका छौं। यसले भोलिका दिनमा आर्थिक क्षेत्र चलायमान बनाउन बैंकिङलगायतका माध्यमबाट अघि बढ्न खोजिएको छ। बैंकिङ क्षेत्रमा अहिले मुख्यतः ३४ ओटा समस्या छन्। तरलता घटबढ भइरहने, लगानीयोग्य पुँजी बढी भएको अवस्थामा कर्जावृद्धि भएको छैन। बैंकहरूको समग्र खराब कर्जाको आकार बढेको छ। अर्थतन्त्रमा आएको प्रभावका कारण बैंकको नाफा पनि लगातार घट्दै गएको छ। यस अवस्थामा राष्ट्र बैंकले मौद्रिक नीतिले अर्थतन्त्र र बैंकिङ क्षेत्रमा भएको समस्या पहिचान गरेको देखिन्छ। राधा पोखरेल अध्यक्ष, नेपाल पुँजीबजार लगानीकर्ता संघ यस वर्षको मौद्रिक नीति ३ वर्षमा पहिलोपटक सेयरबजारमैत्री आएको छ। अहिले लगानीकर्ताहरू उत्साहित छन्। हामीले दिएअनुसारका सबै सुझाव नसमेटिए पनि संस्थागत लगानीकर्ताहरूले लिने मार्जिन प्रकृतिको सेयर कर्जाको क्याप खुला गरिनु स्वागतयोग्य छ। यसो हुँदा दीर्घकालीन रूपमा चालु आवको मौद्रिक नीतिले राम्रै गर्छ। किनभने बजार घटबढ गराउन यसको भूमिका ठूलो रहन्छ। यसले गर्दा भोलिका दिन राम्रो हुने आशा गरिएको छ। यसै पनि नयाँ नेतृत्वको सरकार आएपछि सेयरबजार छाएकै छ। लगानीकर्ताले नयाँ नेतृत्वलाई स्वागत गरेकै थिए। नेप्से परिसूचकले देखाइसक्यो। अझ मौद्रिक नीतिले राम्रो गर्नेछ। अनलराज भट्टराई बैंक विज्ञ मौद्रिक नीतिले नीतिगत दरलाई घटाएको छ। तर यो दर घट्दैमा कर्जाको ब्याजदरमा प्रसार हुँदैन। यसकारण राष्ट्र बैंकले आधारदरको गणनालाई अहिलेको प्रभावकारिता अध्ययन गरेर परिमार्जन गर्न खोजेको छ। तर, यसमा स्पष्ट भनिसकेको छैन। यो एकदमै सकारात्मक पाटो हो। कमसल कर्जाहरूको पुनर्संरचना गर्दा ६ महिनासम्म त्यही समूहमा राख्नुपर्नेलाई वाच लिस्टमा राख्न भनेको छ। यसले कर्जाको व्यवस्थापनमा सहजीकरण गर्छ। असल कर्जामा राख्ने प्रोभिजन सीमा घटाएकाले यसले करिब ५ अर्ब रुपैयाँ जति बैंकको नाफा थपिन जान्छ। निजी क्षेत्रमा जाने कर्जा वृद्धिदर साढे १२ प्रतिशत भनेको छ। यो भनेको अहिलेको भन्दा ६ खर्ब बढी कर्जा जानु पर्छ। कमलेशकुमार अग्रवाल अध्यक्ष, नेपाल चेम्बर अफ कमर्स नेपाल राष्ट्र बैंकले सजगतापूर्वक लचक मौद्रिक नीति ल्याएको छ। बैंकदर र नीतिगत दर घटाइएकोले ब्याजदर घटाउन सहजता हुनेछ। निर्माण व्यवसाय क्षेत्रलाई पुनस्र्थापनाको लागि गरिएका व्यवस्थाहरू सराह्रनीय छन्। ड्राफ्टटीटीको माध्यमबाट वस्तु आयात गर्दा उपलब्ध हुने सटही सुविधाको विद्यमान सीमा अमेरिकी डलर ६० हजारबाट वृद्धि गरी १ लाख कायम गर्ने व्यवस्था सकारात्मक छ। असल कर्जामा गर्नुपर्ने विद्यमान १२० प्रतिशतको कर्जा नोक्सानी व्यवस्थालाई घटाएर ११ प्र्रतिशत कायम गरिनुपर्ने व्यवस्था सकारात्मक छ। घरजग्गा कारोबारमा ५० लाखभन्दा माथिको कर्जाको जोखिमभार शतप्रतिशत कायम गरिनुपर्ने एवं मूल्यांकनको सीमा ८०२० को रेसियो कायम गरिनुपर्ने माग पूरा हुन सकेन। रवि सिंह अध्यक्ष, नेपाल निर्माण व्यवसायी महासंघ यो मौद्रिक नीति २०७८ सालमै आउनुपथ्र्यो। अहिलेका व्यवस्थाबारे उहिल्यै गभर्नरलाई भनेका थियौं। निर्माण क्षेत्रमा पुँजीको अभाव छ। पुँजी प्रवाह नगरी निर्माण क्षेत्र चलायमान हुन सक्दैन। यो क्षेत्र चलायमान गर्न कम्तीमा निर्माण व्यवसायीहरूको कर्जाको २० प्रतिशत थप गरिदिन भन्दै आएका थियौं । त्यतिबेला कसैले गम्भीरतापूर्वक नलिँदा यसको परिणाम निर्माण व्यवसायीले पुँजीको अभावमा काम गर्न सकेनन्। हामीले काम गर्न नसक्दा निर्माणसँग जोडिएका अरु उद्योग पनि धराशायी भयो र बेरोजगारी बढ्यो। अहिले ३ वर्षपछि भए पनि यस्ता समस्या समाधान गर्न मौद्रिक नीति ढिलै भए पनि आएको छ। अब यो नीतिपछिको निर्देशन, कार्यविधि कस्तो आउँछ भन्ने हो। यो पनि पढ्नुहोस आर्थिक वर्ष २०८१८२ को मौद्रिक नीति सार्वजनिक (पूर्णपाठ)"
चीनबाट ६५ अर्बको सामान आयात,"रसुवा : गत आर्थिक वर्षमा रसुवागढी नाकाबाट रु ६५ अर्ब २२ करोड ६३ लाख बराबरको चिनियाँ सामग्री नेपाल आयात गरिएको छ। आयात गरिएका सामग्रीमा इन्धन एवं विद्युतीय सवारीसाधन, तयारी कपडा, रवर, जुत्ता, चप्पल, हाते झोला, होजियारी कपडा, जुत्ता तयार गर्ने सामग्री, स्याउ, लसुन ओखरलगायत रहेको रसुवा भन्सार कार्यालय टिमुरेका प्रमुख भन्सार अधिकृत रामप्रसाद पाठकले जानकारी दिए। निर्याततर्फ भने एक अर्ब ९६ करोड १८ लाख बराबरको तामाका भाँडाकुँडा, गलैँचा, चाउचाउ, नुड्लर्स, पास्ता, जडीबुटी, आल्मोनियमका भाँडाकुँडा, पछ्यौरा, सल, दोसल्ला, बुक व्यान्डिङका कपडा, तयारी कपडासमेत रू एक अर्ब ९६ करोड १८ लाख बराबरका सामग्री रहेका छन्। आयात भएका सामानको परिमाण घटाई विवरण बुझाउने व्यापारीलाई कानुनबमोजिम जरिवाना गर्ने गरिएको उनले बताए। गत आवमा कम परिमाण देखाउने व्यापारीबाट रु ६१ करोड ६० लाख जरिवाना गरिएको प्रमुख भन्सार अधिकृत पाठकले जानकारी दिए। बस, कार, ट्रक, टाइसाइकल, भ्यानसमेतका सवारीसाधन आयात भएका थिए। गत आवमा सात हजार तीन सय ७७ चिनियाँ सवारीसाधन आयात भएका थिए। सोमध्ये तीन सय ४५ इन्धनबाट चल्ने र सात हजार ३२ वटा भने विद्युतीय सवारीसाधन रहेको अभिलेखकर्ता कम्प्युटर अधिकृत निर्मल कँडेलले बताए। गत वर्ष आयात भएका सवारीसाधनको मूल्य १९ अर्ब ५७ करोड ४५ लाख रहेको भन्सारको तथ्याङ्कमा उल्लेख छ। आव २०७९८० मा एक हजार सात सय मात्र सवारीसाधन आयात भएका थिए। आव २०८०८१ को भन्सार शुल्क, जरिवाना, भ्याटसमेतको रु २० अर्ब ३६ करोड ९७ लाख ८२ हजार असुल भई राज्यकोषमा दाखिला भएको भन्सार कार्यालयले जनाएको छ। रासस"

शीर्षक,विवरण
आतिथ्य सत्कारमा क्रान्ति,"नेपालको पर्यटन उद्योगले पछिल्ला दिनमा उल्लेख्य फड्को मारेको छ। हिमाल, सांस्कृतिक सम्पदा र विविध भूगोलले भरिएको नेपालले विश्वभरिका पर्यटकलाई आकर्षित गर्दै आएको छ। तथापि, पर्यटन उद्योगसँग सम्बन्धित दक्षता भएका मानव पुँजीको अभावले उद्योगको पूर्ण सम्भावनालाई पछाडि धकेल्दै आएको छ। पर्यटन, होटल व्यवस्थापन वा आतिथ्य सत्कार अध्ययन गर्न इच्छुक विद्यार्थीका लागि शिक्षामा पहुँच पनि चुनौतीपूर्ण छ, जसको पछाडि विभिन्न कारण छन्, जसमध्ये आर्थिक अभाव मुख्य कारण हो। नेपालमा पर्यटन उद्योगको प्रचुर सम्भावना भएता पनि आतिथ्य क्षेत्रसँग सम्बन्धित दक्षता भएका मानव पुँजीको अभाव छ। पर्यटन र आतिथ्य सत्कार क्षेत्रका विद्यार्थीलाई आवश्यक पर्ने आधुनिक शिक्षण सामग्री, प्राविधिक सुविधा र व्यावहारिक प्रशिक्षणको अभाव पनि एक प्रमुख चुनौती हो। दक्ष कामदारको अभावले देशको अर्थतन्त्रमा प्रत्यक्ष असर पार्दै आएको छ। पर्यटन क्षेत्रले नेपालको कुल गार्हस्थ्य उत्पादनमा महŒवपूर्ण योगदान पुयाउने कुरामा अर्को कुनै शंका छैन। तर नेपालमा वास्तविक रूपमा पर्यटन क्षेत्रको विकास र विस्तारमा लगानी हुन नसक्दा यस क्षेत्रले जति योगदान पुयाउन सक्थ्यो, त्यसको एक हिस्सा पनि हासिल हुन सकेको छैन। वास्तवमा भन्ने हो भने नेपालको पर्यटन उद्योगलाई अझै बलियो बनाउन सरकार र निजी क्षेत्रले संयुक्त पहल गर्न आवश्यक छ। सरकारले पर्यटन उद्योगमा लगानी बढाउँदै आकर्षक नीतिहरू ल्याउनुपर्छ जसले गर्दा विदेशी पर्यटकको संख्या र उनीहरूको बसाइँ अवधि बढाउन सकियोस्। यसका लागि पर्यटकको आगमनलाई सहज बनाउन भिसा प्रक्रियालाई सरल पार्नुका साथै पर्यटनस्थलहरूको पूर्वाधार सुधार गर्नुपर्छ। विकासको सम्भाव्यता भए पनि नेपालको आतिथ्य उद्योग उद्योग सम्बन्धित दक्षता भएका मानव पुँजीको विकासका लागि अझ धेरै गर्नुपर्ने आवश्यकता छ। बितेको दुई दशकमा अन्तर्राष्ट्रिय होटल चेनरू नेपालमा खुल्नुका साथै लगानी पनि बढिरहेको छ। तर तिनका लागि चाहिने पर्याप्त जनशक्ति विकासमा अझै अभाव नै कायम छ। शिक्षा र रोजगारीको पुल : शिक्षालाई रोजगारीसँग जोड्न नसक्दा वास्तवमै एकातिर शैक्षिक बेरोजगारी बढेको छ भने अर्कातिर पर्यटन क्षेत्रले दक्ष जनशक्ति नपाउने समस्या छ। त्यसैले अब पर्यटन उद्योगमा लागेका व्यावसायिक संस्थाहरूले आतिथ्य सत्कार शिक्षा प्रदान गर्ने संस्थानहरूसँग सहकार्य गरी आवश्यक दक्ष जनशक्ति उत्पादनमा जोड दिनुपर्ने बेला भएको छ। शिक्षण संस्थानहरूलाई आधुनिक उपकरणहरू र प्रशिक्षण सामग्री उपलब्ध गराई विद्यार्थीलाई व्यावसायिक तालिम दिने व्यवस्थाका साथै पर्यटन उद्योगसँग सम्बन्धित विभिन्न पाठ्यक्रमहरूमा व्यावहारिक प्रशिक्षणलाई प्राथमिकता दिनु जरुरी भइसकेको छ। आतिथ्य उद्योगमा करियर बनाउन चाहने धेरै प्रतिभाशाली व्यक्ति प्रायः आर्थिक अवरोधका कारण गुणस्तरीय शिक्षामा पहुँच गर्न असमर्थ रहँदै आएका छन्। त्यस कारण पनि हाम्रो शैक्षिक पाठ्यक्रम अझ व्यावसायिक शिक्षा प्रणालीमा सुधार आवश्यक छ। हालैका वर्ष नेपालको शिक्षा प्रणालीलाई आधुनिक जनशक्तिको आवश्यकतासँग राम्ररी तालमेल मिलाउन ध्यान केन्द्रित गरिरहेको छ। एउटा महत्त्वपूर्ण पहल भनेको उच्च कलेज स्तरमा व्यावसायिक शिक्षाको सुरुआत हो। हाल नेपालमा ४० भन्दा बढी शैक्षिक संस्थाले पर्यटन, होटल व्यवस्थापन र आतिथ्य सत्काबबरको उच्च शिक्षा प्रदान गर्दै आएका छन्। यस सिलसिलमा नेपालमा नयाँ मोडल हो पढ्दैकमाउँदै अथवा अर्निङ बाई लर्निङ। यो अनुभवात्मक सिकाइ मोडेलले विद्यार्थीलाई विश्वस्तरको आतिथ्य शिक्षासँगै सीप र रोजगारी बढाउनमा सक्नेछ। यसअन्तर्गत शैक्षिक संस्थाहरू र पर्यटन उद्योगका साझेदारबीचको सहकार्यले विद्यार्थीका लागि इन्टर्नसिप अवसरहरू सहज बनाउने, उनीहरूलाई अध्ययन गर्दा बहुमूल्य कार्यक्षेत्र अनुभव प्राप्त गर्न सक्छन्। उद्योगसँग विश्वविद्यालयको डिग्रीको संयोजनले विद्यार्थीले सैद्धान्तिक ज्ञान र व्यावहारिक सीपहरू दुवै समावेश गर्ने व्यापक शिक्षा प्राप्त गर्ने सुनिश्चित गर्छ। यस विधिबाट विद्यार्थीले सैद्धान्तिक ज्ञान मात्र प्राप्त नगरी व्यावसायिक सफलताका लागि आवश्यक दक्षता र मानसिकता पनि विकास गर्छन्। शिक्षालाई रोजगारीसँग जोड्न नसक्दा वास्तवमै एकातिर शैक्षिक बेरोजगारी बढेको छ भने अर्कातिर पर्यटन क्षेत्रले दक्ष जनशत्ति नपाउने समस्या छ। स्विस व्यावसायिक शिक्षा प्रणाली कमाउँदा कमाउँदै सिक्ने र सिक्दासिक्दै कमाउनेको सफल कार्यान्वयनको प्रमुख उदाहरण हो। स्विट्जरल्यान्डमा ७० प्रतिशतभन्दा बढी विद्यार्थीले व्यावसायिक शिक्षाका लागि रोज्ने गरेका छन् भने उक्त देश विश्वको सबैभन्दा कम युवा बेरोजगारी दरमध्ये एक बन्न स्विस प्रणाली शैक्षिक संस्था र उद्योगबीचको नजिकको सहयोग अन् द जब प्रशिक्षण लगायतका अभ्यास्यात्मक शिक्षा प्रणाली छ। अर्निङ बाई लर्निङका फाइदाहरू सीपको खाडललाई पूरा गर्ने : विद्यार्थीहरूलाई व्यावहारिक तालिम र उद्योग सम्बन्धित दक्षताहरू प्रदान गरेर, अर्निङ बाई लर्निङले नेपालको आतिथ्य उद्योगमा सीपयुक्त जनशक्तिको अभावलाई पूर्ति गर्न मद्दत गर्नेछ। विद्यार्थीलाई सशक्तीकरण : यस दृष्टिकोणले सबै आर्थिक पृष्ठभूमिका विद्यार्थीलाई आतिथ्य क्षेत्रमा क्यारियर बनाउन सक्षम बनाउँछ। अन् द जब तालिम : विद्यार्थीलाई होटेल, रेस्टुरेन्टहरू र अन्य आतिथ्य प्रतिष्ठानहरूमा अन् द जब प्रशिक्षण अवसरहरू प्रदान गर्छ। यसले उनीहरूलाई जीविकोपार्जन गर्दा व्यावहारिक अनुभव प्राप्त गर्न सक्छन्। अर्थतन्त्रको विकास : सीपयुक्त जनशक्तिको अभावको समस्या सम्बोधन गरी हस्पिटालिटी उद्योगमा दक्ष पेसाकर्मीको संख्या बढाएर अर्निङ बाई लर्निङले पर्यटन क्षेत्र र समग्र अर्थतन्त्रको विकासमा योगदान पुयाउनेछ। नेपालमा यो मोडलको शिक्षण पहिलोपटक काठमाडौं युनिभर्सिटीअन्तर्गत काठमाडौं युनिभर्सिटी स्कुल अफ म्यानेजमेन्ट (कुसोम)ले केही वर्षयता सञ्चालन गर्दै आएको छ। राजधानीको ग्लोबल एकेडेमी अफ टुरिजम एन्ड हस्पिटालिटी म्यानेजमेन्ट (गेट) यसका लागि साझेदार शैक्षिक प्रतिष्ठान हो। केयू गेट हस्पिटालिटी म्यानेजमेन्ट प्रोग्राम, ब्याचलर इन् प्रोफेसनल हस्पिटालिटी (बीपीएच) पर्यटन उद्योगमा केन्द्रित सेवाकालीन आतिथ्य सत्कार शिक्षाको मोडल हो। यस पाठ्यक्रममा भर्ना भएका विद्यार्थीले कमाउँदा कमाउँदै सिक्ने र सिक्दासिक्दै कमाउने अवसर प्राप्त गर्ने गरिएको छ। परिस्कृत वास्तविक विश्वको सिकाइ, विश्वव्यापी मान्यतायुक्त शैक्षिक कार्यक्रम, उत्कृष्ट आतिथ्य सत्कार निकायहरूमा सेवा अवसर, विद्यार्थीका लागि दक्षतामा आधारित मूल्यांकन मापदण्डसहित आवश्यकतामुखी शिक्षण समावेश गरिएको छ। यस कार्यक्रमअन्तर्गत काठमाडौंका प्रमुख होटलबीच साझेदारी छ, जहाँ विद्यार्थीले शैक्षिक वर्षको केही अंश विभिन्न होटल विभागमा काम गर्छन्। यस अभ्यासले विद्यार्थीले वास्तविक समय पर्यटन तथा आतिथ्य सत्कार उद्योग अनुभव प्राप्त गर्छन्, जसले उनीहरूको शैक्षिक अध्ययनलाई पूरक बनाउँछ। लचिलो कार्यक्रम संरचनाले विद्यार्थीहरूलाई पर्यटन तथा आतिथ्य सत्कार उद्योगमा पूर्ण समय जागिर कायम गर्दै काठमाडौं विश्वविद्यालयबाट शैक्षिक प्रमाणपत्र वा डिग्री हासिल गर्न सक्छन्। यो मोडेल विशेषगरी विद्यार्थीका लागि लाभदायक छ, जसलाई आर्थिक सक्षमता आवश्यक छ वा दीक्षित हुनुअघि व्यापक कार्यक्षेत्रको अनुभव प्राप्त गर्न चाहन्छन्। यस कार्यक्रमको मुख्य उद्देश्यमध्येको एक आतिथ्य सत्कार र पर्यटन शिक्षा विशेषगरी सीमान्तकृत आर्थिकसामाजिक पृष्ठभूमिबाट आएका विद्यार्थीलाई पहुँचयुक्त बनाउनु हो। यस सिलसिलामा तिनका लागि कमाउँदा कमाउँदै सिक्ने र सिक्दासिक्दै कमाउने अवसरका क्रममा छात्रवृत्ति र सेवाकालीन शैक्षिक अवसरहरू उपलब्ध हुनेछन्। उदाहरणका लागि, विद्यार्थीले बिहान कक्षामा उपस्थित हुन सक्छन् र बाँकी समय पर्यटन तथा आतिथ्य सत्कार क्षेत्रमा काम गर्न सक्छन्। यो दोहोरो संलग्नताले विद्यार्थीले कक्षाकोठाको ज्ञान सीधा आफ्नो काममा लागू गर्न सक्ने सुनिश्चित गर्छ। एक समन्वयात्मक सिकाइ वातावरण सिर्जना गर्छ।  वज्राचार्य, गेटका डिन हुन्।"
मधेसलाई पूर्ण साक्षर प्रदेश बनाउनेछु,"मधेस प्रदेश शिक्षाका लागि कुनै बेला देशमै सबैभन्दा प्रमुख स्थानमा पथ्र्याे। मधेसका शिक्षकहरू देशका कुनाकुनामा अध्यापन गराउन पुग्थे। तर, अहिले विभिन्न कारण र बहानामा यस प्रदेशको शैक्षिक अवस्था धराशायी भएको छ। शिक्षालाई प्राथमिकतामै नराखिएको हुँदा पनि यस क्षेत्रको विकासका लागि खासै कामसमेत हुन सकेको छैन। गरिबका बच्चाहरू पढ्ने विद्यालयका रूपमा स्थापित भएको सामुदायिक विद्यालयहरूको अवस्था दयनीय छ। सरकारले तलब, भत्ता र अन्य सेवा सुविधा उपलब्ध गराए पनि शिक्षकहरू पढाउनुको साटो राजनीति र अन्य कार्यमा बढी व्यस्त भएका छन्। त्यसैगरी निजी विद्यालयहरूमा पनि कुनै प्रकारको अनुगमन वा निगरानी छैन। जसलाई जे मन लाग्यो त्यही शुल्क लिने र शुल्क लिए बापतको सुविधासमेत नदिने जस्ता थुप्रै विकृतिहरू शिक्षा क्षेत्रमा छन्। तर, मैले शिक्षा मन्त्रालयको जिम्मेवारी पाएदेखि पहिलो प्राथमिकतामा मधेस प्रदेशको शिक्षा नीति बनाउने विषयलाई लिएको छु। हामीले शिक्षा नीतिको मस्यौदा तयार गरिसकेका छौं। र, जति सक्दो चाँडो यसलाई फास्ट ट्रयाकबाट ल्याएर भए पनि सदनबाट पास गराएर लागू गराउने प्रयासमा छु। अब नीतिगत कुरा गर्ने हो भने प्राथमिक शिक्षा प्रदेश मातहत छैन तर, पनि हामी अनुगमनकारी निकाय पक्कै पनि छौं। यस विषयमा संघसँग समन्वय गरेर शिक्षक समायोजनलाई प्राथमिकतामा राखेर विद्यार्थीको अनुपातको आधारमा शिक्षक पठाउने काममा पनि मन्त्रालयले पहल गरिरहेको छ। त्यसैगरी मधेस प्रदेश सरकार मातहत रहेको कृषि विश्वविद्यालय र अन्य निकायहरूलाई अझ बलियो बनाउने र यसका शाखाहरू पनि विस्तार गर्ने योजना छ। मधेसलाई पूर्ण साक्षर प्रदेशका रूपमा स्थापित गर्नु मेरो मुख्य लक्ष्य हो। आफूले सकेसम्म यस अभियानलाई सार्थक बनाउन लागि परेको छु। (तिवारी मधेस प्रदेशकी शिक्षा तथा संस्कृतिमन्त्री हुन्। )"
स्वास्थ्य बिगार्ने कार्बाइड फलफूलमा,"मनै लोभ्याउने पहेंला केरा, मेवा, अम्बा, आँप, भुइँकटहर एकैनासले छिटो पकाउन कार्बाइड रसायन प्रयोग गरिँदै छ आजकल। मनसुन सुरु भएको डेढ महिना भइसकेको छ। निरन्तर दोहोरिने तथा जलवायु परिवर्तनबाट हुने असरको प्राकृतिक विपद् जोखिमले नेपाल विश्वमै अग्रस्थानमा छ। भूकम्पीय जोखिमका हिसाबले ११औं, जलउत्पन्न प्रकोपमा ३०औं, जलवायु परिवर्तनको असरले हुने बाढी, खडेरी र पहिरोमा चौथो र हरितगृह ग्यास उत्सर्जनका हिसाबले १०९ औं स्थानमा पर्छ। त्यसैमा पछिल्लो समयमा अध्ययन, अनुसन्धान र वातावरणीय प्रभाव विश्लेषणबिना खनिएका सडक संरचनाले विपद्मा थप मलजल गरेका छन्। यस वर्ष जल तथा मौसम विज्ञान विभागले सरदरभन्दा ३५ देखि ४५ प्रतिशत बढी वर्षा हुने तथा एनडीआरआरएमएले मनसुनजन्य विपद्बाट करिब १८ लाख जनसंख्या र ४ लाख १२ हजार घरधुरी प्रभावित तथा ८३ हजार घर प्रत्यक्ष प्रभावित हुने आकलन छ। वर्षात्को समयमा आउने बाढीपहिरोजस्ता प्राकृतिक विपत्तिसँगै सबै अस्पतालका निर्देशकहरूले उपलब्ध गराएको जानकारीमा गर्मीपछि वर्षात्को समयमा सबैभन्दा बढी झाडापखाला, हैजा, डेंगु, टाइफाइड, भाइरल, जन्डिस, हेपाटाइटिस ए र ई, आउँ, निमोनिया, औलो, कालाजार, ज्वरो, स्क्रब टाइफस, रुघाखोकी, छालाको पेटको संक्रमण, जुका, आँखा पाक्ने, लेप्टोस्पाइरोसिसजस्ता बिरामी देखिने गरेका छन्। अर्थात् दूषित खाना र पानी, लामखुट्टे, झिंगा, किराफट्यांग्रा, फोहोर, सर्पदंश तथा हिलोका कारण हुने संक्रमण विशेषत बढी छन्। फलफूल र तरकारीको शुद्धता : मनै लोभ्याउने पहेंला केरा, मेवा, अम्बा, आप, भुइँकटहर एकैनासले छिटो पकाउन कार्बाइड रसायन प्रयोग गरिँदै छ आजकल। फलको राजा भनेर चिनिने आँप बजारमा प्रशस्तै देखिन्छन्। नियन्त्रित तापक्रममा राख्न र हानिकारक नभएको रसायन इथेफोन प्रयोग गर्न खर्चिलो भएकाले त्यसो गरिन्न। चाँडो बेचेर छिटो धनी हुन सस्ता, हानिकारक रसायन क्याल्सियम कार्बाइडद्वारा फलफूल पकाइन्छ। जर्नल अफ इमर्जेन्सी मेडिसिनमा प्रकाशित अध्ययनमा कार्बाइड हाली पकाइएका फलफूलमा आर्सेनिक र फस्फोरस पाइन्छ। एसिटाइलिनले स्नायु प्रणालीमा प्रभाव पार्दै टाउको दुखाइ, कनै काममा मन नलाग्ने, बेचैनी, स्मरण Ôमतामा कमी, बढी निद्रा, अप्ठेरो अनुभवजस्ता असर पनि हुने देखाएको छ। यसरी जबरजस्ती पकाइएको फलफूलको स्वाद र सुगन्ध त कम हुन्छ नै, पौष्टिक तत्त्व पनि कम हुन्छ। नियमित खाँदा मुखमा घाउ, वाकवाकी आउने, बान्ता हुने, पखाला लाग्ने, ग्यास्ट्रिक हुने, पेटसम्बन्धी गम्भीर समस्या हुने र कहिलेकाहीँ फुड प्वाइजनिङसमेत हुन सक्छ। फस्फोरस, आर्सेनिक र क्याल्सियम कार्वाइडको प्रयोगले पाकेका फलफूलमा फस्फोरस, आर्सेनिक, न्यून पु्रक्टोज तथा कम पोषण खाँदा क्यान्सरसम्म हुन सक्ने भएकाले अत्यन्त खतरनाक छ। इथरेल र कार्बाइड मन्द विष हो र मानव स्वास्थ्यलाई प्रतिकूल असर पुर्याउँछ। यसरी पकाइएको फलफूल खादा ग्यास्ट्रिक बढ्ने, पेट दुख्ने, पखाला लाग्ने, शरीर आलस्य हुने, रिगंटा लागेर मानिस ढल्नेसम्म हुन्छ। यदि तत्काल असर नपरे पनि लामो समयपछि फोक्सो, स्नायु प्रणाली र शरीरको प्रतिरक्षा प्रणाली कमजोर बनाउँछ। अत्यधिक प्रयोगले मधुमेह, उच्च रक्तचाप, पक्षघात, मुटुरोग, पत्थरी र क्यान्सरले आक्रान्त पार्छ। राम्रो र ताजा फलफूल बनाउन नोभान, मेटासिक्स र छिटो पकाउन इथिलिन, इथाफोननामक रसायन मिसाइन्छ। फलफूलमा मिसाइने रसायनले चिलाउने, चहराउने, टाउको दुख्ने, वाकवाकी लाग्ने, रिगंटा, झाडापखाला, फुड पोइजनिङ, ब्लड क्यान्सर, अपांगता, सुस्त : मनस्थिति, प्रजनन क्षमतामा कमी, गलगाँड, मिर्गौलामा समस्या आदि निम्त्याइन्छ। तसर्थ सरकारले १४ वटा रसायनलाई आयात गर्न नपाउने भनी तोकेको छ तर खुलेयाम बिक्री वितरण भइरहेका छन्। कार्बाइडबाट जोगिन : बेमौसममा पाइने फलफूल, सबैतिर एकनासले पाकेको, आकर्Èक, कालो कालो थोप्ला देखिएमा, स्वाद खल्लो भएमा कार्वाइडले समयपूर्व नै पकाएको ठान्नुपर्छ। फलफूलमा एकैनासको आकर्षक रङ देखियो, टल्कियो, कुनै भाग गलेको, कुनै भाग साह्रो भएको, बाहिर पहेँलो तरभित्र काँचो भए, स्वाद बिग्रेको, घरमा राखेको दुईतीन दिनपछि फलफूलको बोक्रामा कालो रंग धब्बा देखिए रसायनद्वारा पकाइएको फल ठहर्छ। फलफूल खानुअघि सफा पानीले राम्ररी धुनुपर्छ। धारामा केही मिनेट भिजाउनु पर्छ। यसो गर्दा बोक्राको रसायन सफा पानीले पखालिन्छ। कम्तीमा ८ घण्टा पानीमा भिजाएर मात्र रसायन हराउन सक्छ। आप र स्याउलगायतका फलफूललाई चाना पारेर खानुपर्छ। सबैभन्दा राम्रो त बेमौसमी वा समय अगावैका तरकारी, साग, फलफूल नखानु नै बेस हुन्छ। तुलनात्मक रूपमा स्याउ र सुन्तलाबाहेक अन्य फलफूल प्रयोग गर्दा भने ध्यान दिनै पर्छ। लामखुट्टेको टोकाइ : लामखुट्टेको टोकाइबाट ब्याक्टेरिया, भाइरस र परजीवीद्वारा लाग्ने ६ खतरनाक रोग पर्छन्। संक्रमित एनोफिलिज लामखुट्टेको टोकाइले प्लाज्मोडियम परजीवीबाट लाग्ने औलो, एडिज एजिप्टाई र केही हदसम्म अल्बोपिक्टस लामखुट्टेको टोकाइबाट डेंगु ज्वरो, एडिज प्रजातिको लामखुट्टेको टोकाइबाट जिका फिवर, एडिज एजिप्टाई र अल्बोपिक्टस लामखुट्टेको टोकाइबाट चिकनगुनिया, लामखुट्टेको टोकाइबाट बुचेरिया ब्यान्क्राफ्टी, ब्रुइयामलयी, बु्रइयाटिमोरीजस्ता परजीवीले लिम्फेटिक फिलिरियासिस र लामखुट्टेको टोकाइबाट जाप्निज इन्सेफलाइटिस पर्छन्। संसारभर लामखुट्टेको टोकाइबाट हरेक वर्ष १० लाखभन्दा बढी मानिसको मृत्यृ हुने गरेको छ। जसको अधिकांश हिस्सा औलोले लिने गरेको छ। साबुनपानीले हात धोऔं : शुद्ध खानेपानी र सरसफाइका कारण ८८ प्रतिशत झाडापखाला हुने गर्छ। मिचीमिची साबुनपानीले हात धुँदा झाडापखाला लाग्ने दर र मृत्यृदर आधा वा ४५ प्रतिशतले कम हुन जान्छ। साबुनपानीले हात धुनेबानी बसाल्दा श्वासप्रश्वासजन्य संक्रामक रोगहरू तथा त्यसबाट हुने मृत्यु ५० प्रतिशत कम हुन्छ। सुडेनीले हात धोएर प्रसव गराउँदा १९ प्रतिशत तथा सुत्केरी आमाले साबुनपानीले हात धोएर नवजात शिशुको स्याहार गर्दा ४४ प्रतिशतले नवजात शिशुको मृत्यृदरमा कमी आउँछ।  बुढाथोकी, संघीय स्वास्थ्य तथा जनसंख्या मन्त्रालयका प्रवक्ता हुन्।"
पेरिस ओलम्पिक : प्रिन्स दाहाल अन्तिम खेलमा पनि पराजित,"काठमाडौं : नेपालका प्रिन्स दाहाल पेरिस ओलम्पिक २०२४ को ब्याडमिन्टनतर्फ आफ्नो अन्तिम खेलमा पनि पराजित भएका छन्। पुरुष एकलतर्फ समूह पीको आफ्नो अन्तिम खेलमा बुधबार प्रिन्स इजरायलका मिसा गिल्बरम्यानसँग २० को सोझो सेटमा पराजित भएका हुन्। पहिलो सेटमा १२२१ ले पराजित भएका प्रिन्स दोस्रो सेटमा पनि १०२१ ले पराजित भए। त्यसअघि प्रिन्स पहिलो खेलमा भिक्टर एक्सल्सनसँग २० को सोझो सेटमा पराजित भएका थिए। दोस्रो खेलमा आयरल्यान्डका हात गुएनले प्रिन्सलाई २१७ र २१५ को सोझो सेटमा पराजित गरेका थिए। प्रिन्सले युनिभर्सालिटी कोटाबाट ओलम्पिकमा आफ्नो स्थान पक्का गरेका थिए। पेरिस ओलम्पिकमा सहभागी टेबल टेनिसका स्यान्टु श्रेष्ठ, सुटिङकी सुस्मिता नेपाल, जुडोकी मनिता श्रेष्ठ प्रधान र पौडीका डुवाना लामा र एलेक्सजेन्डर शाह प्रतियोगीताबाट बाहिरिसकेका छन्। अब नेपालबाट सन्तोषी श्रेष्ठको प्रतिस्पर्धामात्र बाँकी छ। उनले म्याराथनमा प्रतिस्पर्धा गर्नेछिन्।"
"सरकारले खेलाडी र प्रशिक्षकको मात्रै खर्च बेहोर्ने, आफैँले खर्च बेहोर्नुपर्ने भएपछि पदाधिकारी तनावमा","काठमाडौं : फ्रान्सको राजधानी पेरिसमा जारी ३३औं गृष्मकालीन खेलकुदमा नेपाली खेलाडीको प्रदर्शन निरासाजनक छ। पौडीका एलेक्जेन्डर शाहले आफ्नो यसअघिको कीर्तिमान भंग गर्नु बाहेक अरुले सम्झनलायक प्रदर्शन गर्न सकेनन्। त्यसैले अहिलेसम्मको प्रदर्शन हेर्दा पेरिस ओलम्पिकमा नेपालको सहभागिता यसअघिजस्तै सहभागितामै सीमित हुने देखिएको छ। पेरिस ओलम्पिकमा अहिलेसम्म पाँच नेपाली खेलाडीको चुनौती समाप्त भइसकेको छ। जुडोकी मनिता श्रेष्ठ प्रधान, पौडीकी डुवाना लामा, टेबुल टेनिसका श्यान्टु श्रेष्ठ र सुटिङकी सुस्मिता नेपालको ओलम्पिक यात्रा समाप्त भइसकेको छ। अब ब्याड्मिन्टनका प्रिन्स दाहाल र एथलेटिक्सकी सन्तोषी श्रेष्ठको प्रतिस्पर्धा गर्न बाँकी छ। प्रिन्सले पनि अघिल्ला दुवै खेलमा पराजय बेहोरिसकेकाले बुधबार हुने खेल औपचारिकता मात्रै हुने देखिन्छ। पेरिस ओलम्पिकमा ६ खेलका सात खेलाडी सहभागी भए पनि जम्बो अफिसियलसहित नेपाल फ्रान्स पुगेको थियो। नेपाली खेलाडीले निकै कमजोर प्रदर्शन गरिरहँदा ओलम्पिकमा गएका पदाधिकारी भने युरोपका विभिन्न देशको सयरमा मस्त छन्। नेपाल ओलम्पिक कमिटी (एनओसी)ले पहिलो चरणमा सात खेलाडी, पाँच प्रशिक्षक र अफिसियलसहित २९ जनाको नाम राष्ट्रिय खेलकुद परिषद्बाट स्वीकृतिका लागि पेस गरिएको थियो। एनओसीले स्वीकृती माग गरिएभन्दा धेरैलाई युरोपको सयरमा लगेको छ। जसमा अधिकांश एनओसीका पदाधिकारी, तिनका आफन्त र नातेदार छन्। पेरिस ओलम्पिकमा खेलाडीभन्दा पाँच गुणा बढी पदाधिकारी गएपछि सरकारले सात खेलाडी र पाँच प्रशिक्षकको मात्रै खर्च बेहोर्ने निर्णय गरेको छ। विभिन्न ६ खेलका सात खेलाडी र पाँच प्रशिक्षकको मात्रै खर्च बेहोर्ने उल्लेख गर्दै युवा तथा खेलकुद मन्त्रालयले राष्ट्रिय खेलकुद परिषद्लाई पत्राचार गरिसकेको छ। सरकारले खेलाडी मनिता श्रेष्ठ प्रधान, डुवाना लामा, श्यान्टु श्रेष्ठ, सुस्मिता नेपाल, अलेक्जेन्डर शाह, प्रिन्स दाहाल र सन्तोषी श्रेष्ठ तथा प्रशिक्षकतर्फ सुटिङका प्रदीप खाती, टेबुल टेनिसका राजेन्द्र कपाली, पौडीकी नयना शाक्य, जुडोकी देवु थापा र एथलेटिक्सकी कान्तिकुमारी महतोको मात्र खर्च बेहोर्ने जनाएको छ। युवा तथा खेलकुद मन्त्रालयले परिषद्लाई लेखिएको पत्रमा भनिएको छ, खेलाडी र प्रशिक्षकको हकमा स्वीकृति गर्ने, नेपाल ओलम्पिक कमिटीको खर्चबाट सहभागी हुने खेलाडी र प्रशिक्षक बाहेक अन्य सहभागीको हकमा नेपाल सरकारको स्रोतबाट पकेट खर्चलगायत अन्य खर्च नबेहोर्ने तथा राष्ट्रिय खेलकुद परिषद्बाट खर्च बेहोर्ने गरी प्रस्तावित सहभागीको हकमा औचित्य पुष्टि नभएको हुँदा स्वीकृति नगर्ने। राष्ट्रिय खेलकुद परिषद्बाट खर्च बेहोर्ने गरी सेभ द मिसन राष्ट्रिय खेलकुद परिषद्का सदस्यसचिव टंकलाल घिसिङ, राखेप बोर्ड सदस्य प्रकाशकुमार कुसारी, आर्थिक विभाग प्रमुख रिखीराम पोखरेल र प्रचारप्रसार शाखाका अधिकृत लोकेन्द्र बस्नेतको नाम स्वीकृतिका लागि राखेपले मन्त्रालयमा पेस गरेको थियो। मन्त्रालयले प्रस्तावित सबै जनाको औचित्य पुष्टि नभएको भन्दै स्वीकृति नगर्ने निर्णय गरेको हो। राष्ट्रिय खेलकुद विकास नियमावलीको दफा ६ को उपदफा (३) मा सदस्यसचिवले परिषद्को कामको सिलसिलामा स्वदेशभित्र भ्रमण गर्दा परिषद्को अध्यक्ष र विदेशमा भ्रमण गर्नुपर्ने भएमा मन्त्रिपरिषद्बाट स्वीकृती लिनुपर्ने प्रावधान छ। तर, सदस्यसचिव घिसिङ मन्त्रिपरिषद्को स्वीकृतिबिनै पेरिस उडेकाले खर्च नबेहोर्ने निर्णयमा मन्त्रालय पुगेको जनाइएको छ। यस्तै कुसारीका विषयमा कार्यकारी समितिबाट अनुमोदन नभएको, आर्थिक विभाग प्रमुख पोखरेल यसअघि पनि पटक पटक विदेश भ्रमणमा गएकाले स्वीकृति नगरिएको मन्त्रालयले जनाएको छ। युवा तथा खेलकुदमन्त्री तेजुलाल चौधरी, उनको पाहुना रञ्जना प्रधान, सेभ द मिसन राष्ट्रिय खेलकुद परिषद्का सदस्यसचिव टंकलाल घिसिङ, नेपाल ओलम्पिक कमिटीका अध्यक्ष जीवनराम श्रेष्ठ, उनकी श्रीमती प्रतिभा जोशी, एनओसी महासचिव निलेन्द्रराज श्रेष्ठ र उनकी श्रीमती बागमती राई, ओलम्पिक कमिटीका अतिथि पृथ्वीबहादुर पाण्डे, ओलम्पिक एटेची चतुरानन्दराज बैद्य, डाक्टर नविसमानसिंह प्रधान, वेलफेयर अफिसर सुजनलाल श्रेष्ठ पेरिस पुगेका थिए। मन्त्री चौधरी भने मंगलबार स्वदेश फर्किसकेका छन्। यस्तै अफिसियलमा जुडोका अध्यक्ष दीपकहर्ष वज्राचार्य, ब्याडमिन्टनका अध्यक्ष रामजीबहादुर श्रेष्ठ, सुटिङका अध्यक्ष पुष्पदास श्रेष्ठ, टेनिसकी अध्यक्ष ज्योति राणा, कुस्ती संघका अध्यक्ष प्रकाशकुमार कुसारी, एनओसी उपमहासचिव पीताम्बर तिम्सिना, राखेपका आर्थिक विभाग प्रमुख रिखीराम पोखरेल, राखेपकै प्रचारप्रसार शाखाका अधिकृत लोकेन्द्र बस्नेत र खेलकुद पत्रकार निरञ्जन अधिकारी पेरिस जाने सूचीमा छन्। यस बाहेक एनओसीका तेजबहादुर गुरुङ, रतन टन्डन, होम दोङ, रमेश सिवाकोटी, दीर्घबहादुर केसी, गोपालसुन्दरलाल कक्षपती, टासी घले र राजन श्रेष्ठको नाम पनि पेरिस जाने सूचीमा छ।"
"सेयर बजारमा उछाल, झन्डै २२ अर्बको कारोबार","काठमाडौं : सेयर कारोबार साताको चौथो दिन बुधबार सेयर बजारमा उछाल देखिएको छ। आज नेप्से परिसूचक ६४२५ अंकले बढेर २७६०९० विन्दुमा पुगेको छ। सेन्सेटिभ इण्डेक्स २१९ प्रतिशतले बढेर ४९६०३ विन्दुमा कायम भएको छ। कारोबार रकमले भने नयाँ रेकर्ड कायम गरेको छ। यसदिन २१ अर्ब ९१ करोड बढीको सेयर कारोबार भएको छ । यो तीन वर्ष यताकै उच्च हो। २०७८ साल साउन ३१ गते २१ अर्ब ५३ करोड मूल्य बराबरको कारोबार भएको थियो। अघिल्लो कारोबार दिन मंगलबार १७ अर्बको सेयर कारोबार भएको थियो। यसदिन ३३२ स्क्रिप्सको ५ करोड ९ लाख ६७ हजार ९५१ कित्ता सेयर २१ अर्ब ९१ करोड १५ लाख ३ हजार १६१ रुपैयाँमा खरिद बिक्री भए। दोहोरो अंकले बढेको बजारमा १० कम्पनीको सेयर सकारात्मक सर्किट लेभलमा कारोबार भएको छ। कारोबार रकमका आधारमा हिमालयन रिइन्स्योरेन्स शीर्ष स्थानमा रह्यो। सो कम्पनीको ९४ करोड बढी मूल्यको सेयर कारोबार भएको छ। माउन्टेन इनर्जी नेपालले ४१ करोड,शिवम् सिमेन्टको ४० करोड,नेपाल फाइनान्सले ३८ करोड र अपी पावरले ३७ करोड मूल्य बराबरको सेयर कारोबार गरे। कारोबारमा आएका १९१ स्टकको मूल्य बढ्दा ४४ वटाको घट्यो । ७ वटा स्टकको मूल्य भने यसदिन स्थिर रह्यो। सबै समूहको उपसूचक सकारात्मक देखिएका छन्। यसदिन फाइनान्स समूहको उपसूचक भने सर्वाधिक ८०८ प्रतिशतले बढेको छ।"
मौद्रिक नीतिले लघुवित्तलाई सहजता,"काठमाडौं : लघुवित्तसँग सम्बन्धित थुप्रै समस्यालाई समाधान गर्न नेपाल राष्ट्र बैंकले दर्जनभन्दा बढी नयाँ व्यवस्था थप र संशोधन गरेको छ। केन्द्रीय बैंकले लघुवित्त वित्तीय संस्थाहरूलाई जारी गरिएको एकीकृत निर्देशन, २०७९ मा संशोधन, परिमार्जन, थप व्यवस्था गरेको हो। अब दुईभन्दा बढी लघुवित्त तथा बैंकबाट कर्जा लिन नपाइने भएको छ। साथै ऋणीहरूले संस्थाबाट बढी सेवा शुल्क लिएको गुनासो आएकाले घटाइएको छ। ऋण लिएर नतिर्नेलाई वर्गीकरणदेखि कालोसूचीसम्ममा राख्ने, लघुवित्तबाट घर बनाउन कर्जा पाइनेलगायतका व्यवस्था गरेको छ। अब विपन्न तथा न्यून आय भएका व्यक्तिलाई सामूहिक जमानीमा लघुउद्यम वा व्यवसाय सञ्चालन गर्न प्रयोजन खुलाई प्रतिपरिवार २५ हजार रुपैयाँसम्मको कर्जा पारिवारिक जमानीमा समेत प्रदान गर्न सकिने व्यवस्था थपेको छ। यद्यपि यसअघि यस्ता व्यक्तिलाई समूह सदस्य बढीमा पाँच लाखसम्म लघुकर्जा उपलब्ध गराउन सकिने व्यवस्था कायम नै छ। साथै, विगत दुई वर्षदेखि कर्जा उपभोग गरी असल वर्गमा परेका समूह सदस्यको हकमा सात लाख रुपैयाँ सीमालाई भने निरन्तरता दिइएको छ। यसअघि नवीकरणीय ऊर्जा प्रविधिअन्तर्गत सोलार हाम सिस्टम बनाउन प्रतिपरिवार बढीमा तीन लाख रुपैयाँसम्मको लघुकर्जा लिन पाउनेमा अब बायोग्याँस वा न्यून लागतमा घर निर्माण गर्न पनि यस्तो कर्जा पाइने भएको छ। लघुवित्तहरूले रकम ऋणीहरूको हितमा खर्च गर्ने गरी अलग्गै ग्राहक संरक्षण कोषमा यसअघि खुद मुनाफाको एक प्रतिशत जम्मा गर्नुपर्नेमा अब यसको दायरा बढ्ने भएको छ। जसअनुसार लघुवित्तले २०८२ असारदेखि खुद मुनाफाको १५ प्रतिशत, २०८३ असारदेखि २ प्रतिशत र २०८४ असारदेखि ३ प्रतिशत ग्राहक संरक्षण कोषमा जम्मा गर्नु पर्नेछ। यो व्यवस्था ग्राहकको हितमा गरेको केन्द्रीय बैंकको भनाइ छ। केन्द्रीय बैंकले लघुवित्तको कर्मचारी छनोट, सरुवा, बढुवा, पदस्थापन तथा मूल्यांकन विधिलाई व्यवस्थित बनाएको छ। यस्तै, अब लघुवित्तले गर्ने लगानीको दायरा पनि बढाइएको छ। लघुवित्तहरूले चार ठाउँमा सेयर लगानी गर्न बाटो खुलाएको छ। जसअन्तर्गत नेसनल बैंकिङ इन्स्टिच्युट, नेपाल क्लियरिङ हाउस, कर्जा सूचना केन्द्रलगायतका संस्थाहरूमा लगानी गर्न पाउने भएका छन्। लघुवित्तका ऋणीलाई कालोसूचीमा कडाइ कालोसूचीसम्बन्धी व्यवस्थामा थप नियतपूर्वक ऋण नतिर्ने ऋणीहरूलाई कालोसूचीमा राख्न सम्बन्धित संस्थाले कर्जा सूचना केन्द्रलाई सिफारिस गर्नेछ। लघुवित्त वित्तीय संस्थाले परिस्थितिवश ऋण नतिर्ने ऋणीहरूलाई कर्जा सूचना केन्द्रको कालोसूचीमा समावेश गरेको भएता पनि यदि केही समय प्रदान गरेमा ऋणीले प्रयास गरी छोटो अवधिमा ऋण चुक्ता गर्छ भन्ने संस्थालाई लागेमा ६ महिनाका लागि कालोसूचीबाट हटाउने व्यवस्था गर्न सक्नेछ। तर, ६ महिनाभित्र ऋण चुक्ता नगरेमा अनिवार्य रूपमा कालोसूचीमा समावेश गर्न केन्द्रलाई सिफारिस गर्नुपर्नेछ। लघुवित्त वित्तीय संस्थाबाट ऋण लिई नतिर्ने ऋणीहरूलाई देहायबमोजिम वर्गीकरण गर्नुपर्नेछ। नियतपूर्वक ऋण नतिर्ने ऋणीहरू भुक्तानीको भाखा नाघेको एक वर्षसम्म पनि संस्थाको सम्पर्कमा नआएका, ऋण नतिरी बेपत्ता भएका वा भागेका र भुक्तानीको प्रतिबद्धता जाहेर नगरेका, संस्थाको कर्जा बक्यौता राफसाफ गर्न धितो बिक्री गर्न सकिने अवस्था हुँदाहुँदै पनि बिक्री गर्न नखोज्ने वा नदिने अवस्था सिर्जना गरेका, आफूसँग भएको अन्य सम्पत्ति ऋण तिर्नमा प्रयोग नगरेकालाई कडाइ गरेको छ। विशेषगरी पहिला लघुवित्तमा उठेका थुप्रै समस्याबारे अध्ययन गरिएको थियो। विभिन्न कार्यदलहरूले अध्ययन गरेको थियो। अध्ययनबाट देखिएका समस्यालाई समाधान गर्ने उद्देश्यले वर्तमान अवस्थामा लघुवित्त संस्था र ऋणीमा देखिएका समस्या समाधान गर्न यो व्यवस्था गरेको हो। पहिला धेरै लघुवित्तबाट कर्जा लिनेले विकृति देखियो। रामु पौडेल, प्रवक्ता, नेपाल राष्ट्र बैंक नेपाल राष्ट्र बैंकले अहिले विशेष गरेर ग्राहकको संरक्षण गरेको छ। साथै लघुवित्तलाई अझै व्यवस्थित र सुदृढ गर्न खोजेको छ। अझ अन्य परिपत्र आउन बाँकी छ। धेरै राम्रा व्यवस्था हुने आशा छ। अब लघुवित्तबाट घर बनाउन तीन लाख रुपैयाँसम्म ऋण लिन पाउने बाटो खुलाएकाले ग्राहकलाई सहज हुने भएको छ। रामबहादुर यादव, अध्यक्ष, नेपाल लघुवित्त बैंकर्स संघ संस्थाबाट जुन परियोजनाका लागि ऋण लिएको हो, उक्त ऋण त्यसमा प्रयोग नगरी अन्य उद्देश्यमा प्रयोग गरेका व्यवसायबाट आर्जित रकम ऋण तिर्नमा नलगाई अन्य कार्यमा प्रयोग गरेका तथा अन्य सम्पत्ति सिर्जना गरेका, पारिवारिक आय, धितो वा व्यवसायको सन्दर्भमा जानीबुझी झुटो विवरण प्रदान गरेका, ऋणसँग सम्बन्धित धितो हिनामिना गरेको पाइएका, ऋण प्रदान गर्ने संस्थाका कर्मचारीसँगै मिलेमतो गरी वा दुरुत्साहित गरी वा अन्य गैरकानुनी लेनदेन गरी ऋण लिएका र नतिर्नका लागि अवाञ्छित दबाब दिने गरेका, ऋणसँग सम्बन्धित धितो हिनामिना गरेको पाइएमा कालोसूचीमा पर्नेछन्। लघुवित्त वित्तीय संस्थाले ग्राहकलाई उपलब्ध गराउने सेवासम्बन्धी जानकारी वा सूचनामा प्रयोग गर्ने भाषा सरल र स्पष्ट गर्न निर्देशन दिइएको छ। लघुवित्त वित्तीय संस्थाले ग्राहकसँगको कारोबारमा प्रयोग हुने कागजातहरू ग्राहकले सजिलै पढ्न वा बुझ्न सक्ने बनाउनुपर्नेछ। केन्द्रीय बैंकका अनुसार ऋणी र ऋणसँग सम्बन्धित पक्षहरूलाई यस बैंकको निर्देशनबमोजिम कर्जा सूचना केन्द्र लिको कालोसूचीमा समावेश गरिसकेको हुनुपर्नेछ। तर एक लाख रुपैयाँसम्मको कर्जा अपलेखन गर्दा परिस्थितिवश ऋण तिर्न नसक्ने ऋणीलाई कालोसूचीमा राख्न अनिवार्य हुने छैन। बचतको ब्याजदर ग्राहकलाई लिखित रूपमा जानकारी गराउनुपर्ने लघुवित्तहरूले बचत लिँदा बचतको ब्याजदरसमेत ग्राहकहरूलाई लिखित रूपमा जानकारी गराउनु पर्नेछ। साथै ग्राहकको सहमति नलिई निजको खाताबाट कुनै रकम कट्टा गर्न पाइँदैन। यसअघि लघुवित्त सदस्यले खाताबाट रकम काटेको गुनासो आएपछि केन्द्रीय बैंकले यस्तो व्यवस्था गरेको हो। साथै, ऋण असुलीका लागि कुनै किसिमको अपमानजनक एवं कठोर विधि अपनाउन पाउने छैन। यदि केही गुनासो भएमा गुनासो सुनुवाइ गर्नु पर्नेछ। प्राप्त गुनासो र उजुरीको समाधानका लागि संस्थाले गरेको काम कारबाहीको अभिलेख राख्नु पर्नेछ। फिल्ड सहायकले समेत गुनासोहरू संकलन गरी समाधानका लागि माथिल्लो तहमा पठाउन सक्ने व्यवस्था गर्नु पर्नेछ। यस्तै, अब वित्तीय साक्षरता सम्बन्धमा संस्थाले आफ्ना कार्यक्रममा वित्तीय साक्षरतासम्बन्धी कार्यक्रम अनिवार्य रूपमा समावेश गर्नुपर्नेछ। यससँगै संस्थाले ग्राहकसँग वित्तीय कारोबार गर्ने क्रममा ग्राहकको व्यावसायिक सूचनाहरूको गोपनीयता कायम गर्न निर्देशन दिइएको छ।"
पेट्रोलियम पदार्थको मूल्य घट्यो,काठमाडौं : पेट्रोलियम पदार्थको मूल्य घटेको छ। नेपाल आयल निगमको सञ्चालक समितिको बैठकले पेट्रोलियम पदार्थको मूल्य घटाएको हो। निगमले पेट्रोलमा प्रतिलिटर एक रुपैयाँ र डिजेल र मट्टितेलमा प्रतिलिटर दुई रुपैयाँ घटाएको हो। उक्त मूल्य आज राति १२ पछि लागू हुने निगमले जनाएको छ। मूल्य घटेसँगै काठमाडौं उपत्यकामा पेट्रोलको मूल्य प्रतिलिटर १७० रुपैयाँ र डिजेल र मट्टितेलको मूल्य प्रतिलिटर १५८ कायम भएको छ। त्यस्तै खाना पकाउने ग्यास मूल्य यथावत् राखिएको छ।
एमसीएनेपालले गर्यो तीनवटै ४०० केभी सबस्टेशनको निर्माण सम्झौता,"काठमाडौं : ४०० केभी क्षमताको नयाँ दमौली सबस्टेशन निर्माणको सम्झौता भएको छ। एमसीएनेपालले तनहुँको दमौलीमा निर्माण गर्ने उक्त सबस्टेशनका लागि भारतको टेक्नो इलेक्ट्रिक एण्ड इञ्जिनियरिङ लिमिटेडसँग ३८८ करोड अमेरिकी डलरको ठेक्का सम्झौता गरेको विज्ञप्तिमार्फत जानकारी दिएको छ। ऊर्जा, जलस्रोत तथा सिँचाइ मन्त्री दीपक खड्का, नेपालका लागि अमेरिकी राजदूत डीनआर थम्प्सन लगायतको उपस्थितिमा एमसीएनेपालका कार्यकारी निर्देशक खड्गबहादुर विष्ट र भारतीय कम्पनीका निर्देशक राजीव अग्रवालले सम्झौतामा हस्ताक्षर गरे। यो सम्झौता सँगसँगै एमसीसी नेपाल कम्प्याक्टअन्तर्गत निर्माण गर्न लागिएका तीनवटै ४०० केभी सबस्टेशन निर्माणसम्बन्धी सम्झौता सम्पन्न भएको जनाएको छ। निर्माण सम्पन्नपछि नयाँ दमौली सबस्टेशन पनि रातमाटे सबस्टेशनजस्तै एक हजार मेगा भोल्ट एम्पिएर क्षमताका नेपालकै ठूला सबस्टेशनमध्ये एउटा बन्नेछ। रातमाटे सबस्टेशन पनि सोही भारतीय कम्पनीले नै निर्माण गर्ने गरी २०८१ साल जेठमा सम्झौता भएको थियो। नयाँ दमौली सबस्टेशनले रातमाटे, लेखनाथ र नयाँ बुटवल सबस्टेशनबीच विद्युत् प्रसारणका लागि महत्वपूर्ण सेतुका रूपमा काम गर्नेछ। सो समारोहमा अर्थ मन्त्रालयका सचिव एवं एमसीएनेपाल सञ्चालक समितिका अध्यक्ष डा रामप्रसाद घिमिरेले यो प्रगति एमसीसी नेपाल कम्प्याक्ट कार्यान्वयनका लागि एमसीएनेपालले गरेका निरन्तर प्रयासहरूको राम्रो सङ्केत भएको बताए। अमेरिकी राजदूत थम्प्सनले समावेशी एवं दिगो आर्थिक विकासमार्फत नेपालको घर घरमा ऊर्जा पुर्याउन, नेपाली अर्थतन्त्रलाई थप ऊर्जा प्रदान गर्न, रोजगारी सिर्जना गर्न र गरिबी न्यूनीकरण गर्न एमसीसी नेपाल कम्प्याक्ट सहयोगी बन्ने विश्वास गरे। एमसीएनेपालका कार्यकारी निर्देशक खड्गबहादुर विष्टले एमसीसी नेपाल कम्प्याक्ट कार्यान्वयनमा गएको पहिलो वार्षिकोत्सवको पूर्वसन्ध्यामा तीनैवटा सबस्टेशन निर्माणसम्बन्धी सम्झौतामा हस्ताक्षर हुनु महत्वपूर्ण कोशेढुङ्गा भएको बताए। एमसीसी नेपाल कम्प्याक्टले विद्युत् प्रसारण आयोजना अन्तर्गत तीनवटा सबस्टेसनका अतिरिक्त काठमाडौंको लप्सीफेदीदेखि नवलपरासी (बर्दघाट सुस्ता पश्चिम) स्थित नेपालभारत सीमासम्म ३१५ किमी लामो प्रसारण लाइन निर्माण गर्न आर्थिक सहयोग गर्दैछ। अहिले १८ किमी लामो सीमापार प्रसारण लाइन निर्माणका लागि प्राप्त बोलपत्रहरूको मूल्याङ्कन कार्य भइरहेको छ। एमसीएनेपालले यसको निर्माण सम्झौता यही साउनमा गर्ने लक्ष्य लिएको छ। त्यस्तै, बाँकी २९७ किमि प्रसारण लाइन निर्माणका लागि यसै वर्ष यथाशीघ्र पुनः बोलपत्र आह्वान गर्ने तयारी भइरहेको छ। एमसीएनेपालले सडक मर्मत आयोजनातर्फ फूल डेप्थ रिक्लेमेसनसम्बन्धी खरिदका लागि भदौभित्र बोलपत्र आह्वान गर्ने तयारी गरेको छ।"
केबलको गुणस्तरमा व्यवसायीको चासो,"काठमाडौं : अन्तरदेशीय प्रसारण लाइनअन्तर्गतको हेटौंडाइनरुवा ४०० केभी क्षमताको प्रसारण लाइन निर्माण पूरा भएको छ। त्यसमा प्रयोग भएको ३६ सय किलोमिटर कन्डक्टर तार नेपाली कम्पनीको उत्पादन थियो। तार उत्पादनमा अग्रणी रहेको लिट्मस केवलको उत्पादित तार उक्त प्रसारण लाइनमा जडान भएको हो। नेपाली तार उत्पादन कम्पनीहरू तार तथा केबलको आन्तरिक माग धान्न सक्ने अवस्थामा पुगेको नेपाल इलेक्ट्रिकल एन्ड इलेक्ट्रोनिक्स म्यानुफ्याक्चर्स एसोसियसन (नीमा) का महासचिव सरोज मिश्र बताउँछन्। तर, नेपाली कम्पनीले क्षमताअनुसार उत्पादन गर्न नसकिरहेको उनले बताए। नीमामा करिब २५ तार, कन्डक्टर, ट्रान्सफरमर, पोल उत्पादन गर्ने संस्थाहरू आबद्ध छन्। नेपालमा केबल तथा तारको कुल बजार वार्षिक करिब ४० अर्ब रुपैयाँको रहेको छ। तार तथा केबलमा पनि हाउस वायर, अन्य वायर, केबल र कन्डक्टरको गुणस्तरीय वस्तु नेपालमा नै उत्पादन भइरहेका छन्। नेपालमा अहिले प्रसारण लाइनका लागि प्रयोग हुने एसीएसआर, वितरण लाइनका लागि प्रयोग हुने एबीसी केबल र सबस्टेसनका लागि प्रयोग हुने कन्ट्रोल केबलदेखि उद्योगहरूमा लाग्ने पावर केबललगायत सबै किसिमका तार उत्पादनमा नेपाली कम्पनी आत्मनिर्भर भएका छन्। तर, प्रतिस्पर्धाको नाममा तारको गुणस्तर खस्काउने काम भइरहेको व्यवसायीले बताएका छन्। यसको बजार स्वाभाविक रूपमा बढिरहेको र बजार बढ्दै जाँदा प्रतिस्पर्धा पनि बढेको छ। तर तारको गुणस्तरमा ह्रास हुन थालेको नीमाका अध्यक्ष एवं नेपाल केबल आशिष सिग्देलले बताए। कसैले तारको तोकिएको साइज नराख्ने, कसैले पीभीसी नराम्रो राख्ने गरेका छन्। विशेषगरी हाउस वायरिङमा यस्तो हुने गरेको छ, भन्दै सिग्देलले अति आवश्यक वस्तुअन्तर्गत पर्ने तार तथा केबलको गुणस्तर सम्बन्धमा बजार अनुगमन आवश्यक भएको बताए। अहिले ब्रिटिस, नेपाल र इन्डियन स्ट्यान्डर्ड गरी तीन स्तरमा केबल उत्पादन भइरहेका छन्। नेपालमा तार उत्पादनको करिब ५० वर्षको इतिहास छ। पुराना कम्पनीहरूसँग नयाँ कम्पनीहरूले प्रतिस्पर्धा गर्नका लागि गुणस्तरमा सम्झौता गर्न थालेको व्यवसायी बताउँछन्। मूल्य कम गरेर गुणस्तर कम गर्दा उपभोक्ता ठगिन थालेका छन्। सबैभन्दा बढी गुणस्तर खस्किएको हाउस वायरिङमा छ। सर्ट सर्किट भएर कति ठाउँमा आगलागी हुन थालेको छ। नीमाका महासचिव मिश्र बताउँछन्। नेपाल गुणस्तरले केवल तथा तारको गुणस्तरको मापदण्ड दिन्छ तर त्यसपछि अनुगमन गर्ने काम नगरेको व्यवसायी बताउँछन्। वाणिज्यआपूर्ति तथा उपभोक्ता संरक्षण विभाग भने तार तथा केबल गुणस्तरमा कमी आएको सम्बन्धमा कुनै पनि उजुरी नपरेको बताउँछन्। उजुरी नआइकन कारबाही गर्न नमिल्ने विभागका सूचना अधिकारी राकेश पाण्डे बताउँछन्। यता, सरकारको विभेदकारी नीतिले पनि यो उद्योग मारमा परेको छ। आयातित तार तथा केबलमा सरकारले एक प्रतिशत कर लगाइरहेको छ। विद्युत् विकास विभागको सिफारिसमा एक प्रतिशतमात्र भन्सार दर तोकिएको छ। तर, स्वेदशी उद्योगहरूले तार तथा केबल बनाउँदा कच्चापदार्थ बाहिरबाट ल्याउनुपर्छ। त्यसमा ५ देखि १५ प्रतिशतसम्म भन्सार दर लाग्ने गरेको छ। सामान तयार गर्दा त्यसमा भ्यालु एडिसन (मूल्य अभिवृद्धि) ३० देखि ४० प्रतिशत हुन्छ। यो अवस्थामा पनि प्रतिस्पर्धा गर्न गाह्रो भइरहेको नीमाका महासचिव मिश्रले बताए। आयातित वस्तु बजारमा सस्तो हुँदा यस उद्योगले क्षमताको १० देखि १५ प्रतिशतमा मात्र उत्पादन गरिरहेको बताउँछन्। भारत, चीन, इन्डोनेसियालगायतका मुलुकहरूबाट आयात हुने गरेको छ।"
प्री ओपन सेसनमा नेप्से परिसूचक दोहोरो अंकले बढ्यो,काठमाडौं : प्री ओपन सेसनमा नेप्से परिसूचक दोहोरो अंकले बढेको छ। नेप्से परिसूचक ११५९ अंकले बढेर २७०८२४ विन्दुमा पुगेको हो। यो समयमा ८८ स्क्रिप्सको १६ हजार १०७ कित्ता सेयर १ करोड २३ लाख ५३ हजार ९ रुपैयाँमा खरिदबिक्री भए। कारोबारमा आएका ६३ स्टकको मूल्य बढ्दा १२ वटाको घट्यो । बाँकी ९ स्टकको मूल्य भने यो समयमा स्थिर रह्यो।
"काठमाडौं महानगरमा काम गरेका नगर प्रहरी आन्दोलित, तलब नपाएको भन्दै श्रम अदालतमा उजुरी दिने तयारी","काठमाडौं : काठमाडौं महानगरपालिकामा काम गरेका नगर प्रहरीले सरकारले तोकेको न्यूनतम पारिश्रमिक र सम्झौता अनुसार सेवासुविधा नपाएको भन्दै आन्दोलित बनेका छन्। काठमाडौं महानगरपालिकालाई नगर प्रहरी उपलब्ध गराउने सम्झौता गरेको युनिक सेक्युरिटी कम्पनीले ११६ जनालाई तलब र सेवा सुविधा नदिएको भन्दै उनीहरुले मंगलबार दिनभर दबाब दिन कम्पनीको कार्यालयमा धर्ना दिएका थिए। सरकारले श्रमिकको न्यूनतम पारिश्रमिक २०८० साल साउन १ गतेबाट मासिक १७ हजार ३०० रुपैयाँ तोकेको छ। श्रम, रोजगार तथा सामाजिक सुरक्षा मन्त्रालयले श्रम ऐन २०७४ अनुसार १ साउन २०८० बाट लागु हुने गरी श्रमिकको आधारभूत पारिश्रमिक १० हजार ८२० र महंगी भत्ता ६ हजार ४८० रुपैयाँ गरी १७ हजार ३०० तोकेको छ। मन्त्रालयका अनुसार अब श्रमिकको दैनिक पारिश्रमिक ६६८ रुपैयाँ र आंशिक समय मात्र काम गर्ने कामदारको अब न्यूनतम पारिश्रमिक ९५ रुपैयाँ प्रतिघण्टा छ। तर काठमाडौं महानगरबाट रकम लिएर आफूहरुलाई तलब नदिएको भन्दै नगर प्रहरीको काम गरेका उनीहरुले सेक्युरिटी कम्पनीविरुद्ध आन्दोलित हुनुका साथै प्रहरीमा उजुरीसमेत दिएका छन्। कम्पनीले आफ्नो मागप्रति बेवास्था गरेपछि पीडित युवाहरु आज श्रम अदालतमा उजुरी दिन जाने तयारी गरेको महानगर प्रहरीमा काम गरेका मनोज पौडेलले जानकारी दिए। सम्झौता पत्रअनुसारको सुविधा पाउनुपर्ने अडान सेक्युरिटी सर्भिसका कर्मचारीसँग राखेको तर नदिएपछि दबाबका लागि विरोधमा उत्रनुपरेको उनको भनाई छ। कम्पनीले फर्म शुल्क भन्दै प्रति व्यक्ति उठाएको २५०० रुपैँया फिर्ता गर्नुपर्ने, सामाजिक सुरक्षा भत्ता एकमुष्ट उपलब्ध गराउनुपर्ने, राशनभत्ता ६ हजार ४३५२० रुपैयाँ पाउनुपर्नेमा ५ हजार १५११४ मात्र पाएको, नेपाल सरकारले तोकेको पारिश्रमिक दिनुपर्ने,दशैं पेश्की स्वरुप प्रतिव्यक्ति २० हजार ५०० पाउनुपर्नेमा १२०० देखि १५ हजारमा मात्र पाएको, पोसाक भत्ता नपाएको, श्रमिकलाई श्रम नदिएको बापत ३ महिनाको रकम दिनुपर्ने नियम भएपनि नदिएकाले बाँकी रकम दिनुपर्ने माग गरिएको महानगर प्रहरीमा काम गरेका अर्का नगर प्रहरी अशोक थापाले जानकारी दिए। उनीहरुले कामको सिलसिलामा कतिपय जनशक्ति जोखिम बहन गर्दा घाइते, अपाङ्ग भई उपचारार्थ रहेको समेत निवेदनमा उल्लेख गरेका छन्। महानगर प्रहरीमा काम गरेका युवाहरुले कम्पनी र महानगरबीच घोटाला भएकाले आफूहरुले सेवासुविधा नपाएकाले छानबिन हुनुपर्नेसमेत बताएका छन्। कार्यालयमा कम्पनीका कर्मचारी र नगर प्रहरीमा काम गरेका व्यक्तिहरुबीच सवालजवाफमा मिलेमतोमा कोको संलग्न छन् छानबिनको दायरा ल्याउनुपर्ने बताउँदा कर्मचारीले भने त्यो विषय खुलाउन नमिल्ने जवाफ दिएका छन्। काम गरेका युवाहरुले भने घोटाला भएको दाबी गरेका छन्। यता महानगरमा काम गरेका नगर प्रहरीको लागि कम्पनीले काठमाडौं महानगरलाई बढेको तलब र पोसाक भत्ता उपलब्ध गराइदिन पत्राचार गरेको भने पाइएको छ। काठमाडौं महानगरपालिकाले भूतपूर्व नेपाल प्रहरी, सेना, सशस्त्र प्रहरी बल हुनुपर्ने मापदण्ड राखेर नगर प्रहरीका लागि आह्वान गरेको टेण्डर युनिक सेक्युरिटी कम्पनीले पाएको थियो। तर कम्पनीले कतिपय मापदण्ड विपरितका व्यक्ति पनि पठाएको थियो।"
छाकटार्ने उपायको खोजीमा बिदेसिएका पुरुष स्वदेश फर्कंदै,"जुम्ला : थोरै जग्गा। दुःख गरेर बाली लगायो। तर, उत्पादन भएको अन्नले वर्षभरि खानै नपुग्ने। गाउँमा छाकटार्ने अरू कुनै उपाय भेटिएन। जुम्लाको चन्दननाथ नगरपालिका ७ मिचा गाउँका तेजबहादुर रावतमा छटपटी सुरु भयो। केही उपाय नलागेपछि उनी रोजगारीका लागि मलेसिया उडे। मनले त मानेको थिएन। तर, पनि श्रीमती झुमा रावत श्रीमान्लाई बिदाइका हात हल्लाउन बाध्य भइन्। चार जनाको परिवार पाल्न श्रीमान्लाई विदेश पठाउँदाको पीडाले झुमालाई पोलिरह्यो। श्रीमान् बिदेसिए पनि झुमाले गाउँमा मेहनत गर्न भने छोडिनन्। उनले पुर्खादेखि अंगाल्दै आएको परम्परागत खेती छाडेर तरकारी खेती गर्ने योजना बनाइन्। तरकारी खेती थालेपछि आम्दानी पनि राम्रै हुन थाल्यो। तरकारी खेती विस्तार गर्नका लागि उनले जेठाजुको जग्गा पनि मागिन्। व्यावसायिक खेती थालेपछि तरकारी बेचेरै मनग्य आम्दानी हुन थाल्यो। घरखर्च कटाएर बचत पनि भयो। त्यसपछि झुमाले हाल रोजगारीका लागि मलेसियामा रहेका श्रीमान् तेजबहादुरलाई फिर्ता बोलाएकी छन्। परिवारसँग टाढिएर विदेशी भूमिमा पसिना बगाइरहेका तेजबहादुर पनि गाउँमै घरखर्च चल्ने अवस्था आएपछि स्वदेश फर्कने तरखरमा छन्। झुमाका अनुसार तेजबहादुर अब केही समयमा गाउँ फर्किंदै छन्। झुमाले गाउँमा तरकारी फलाएर खर्च जुटाउन थालेपछि तेजबहादुर अब कहिल्यै विदेश नजाने गरी स्वदेश फर्कन लागेका हुन्। अन्न बाली छाडेर तरकारी खेतीमा लागेपछि हाम्रा दिन फेरिए, झुमा भन्छिन्, पहिले परम्परागत रूपमा गर्दै आएको खेती लगाउँथ्यौं, जौ र गहुँ लगाउँदा वर्षभरि खान पुग्थेन। तरकारी खेती गर्न थालेपछि नगद आउन थाल्यो। सोचेअनुसार आम्दानी हुन थालेपछि परिवारको गुजारा पनि सजिलै चल्न थालेको छ। उनको बारीमा अचेल टमाटर, आलु, काउली, बन्दा, काँक्रा, खुर्सानी र सागलगायतका तरकारी फल्न थालेको छ। उनले थपिन्, अचेल मान्छेहरू बारीमै तरकारी किन्न आउँछन्। हातमा खुरुखुरु नगद आइरहेको छ। अब श्रीमान्ले किन विदेशमा दुःख गर्ने ? त्यसैले मलेसियाबाट फिर्ता बोलाएकी छु। श्रीमान्लाई विदेशबाट फिर्ता बोलाएकी झुमाले अब दुवैजना मिलेर गाउँमै तरकारी खेतीमा रमाउने योजना सुनाइन्। मिचा गाउँकै धनशोभा कामीले पनि रोजगारीका लागि भारतमा रहेका श्रीमान्लाई फिर्ता बोलाएकी छन्। धनशोभाका श्रीमान् कृष्ण कामी छाक टार्ने उपाय खोज्दै भारत पुगेका छन्। गाउँमा लगाएको अन्नले परिवारलाई खान पुगेन। पुर्खादेखि लगाउँदै आएको बालीको उत्पादन घट्दै गयो। उत्पादन नहुँदा वर्षभरि परिवार पाल्न कठिन भएपछि कृष्ण भारत जान बाध्य भए। तर, कमाउन भारत पुगेका कृष्णलाई श्रीमती धनशोभाले अहिले गाउँमै फिर्ता बोलाएकी छन्। कृष्ण पनि अब फेरि कहिल्यै परदेश नजाने गरी दसैंभन्दा अगाडि नै गाउँ फिर्ता हुने तयारीमा छन्। गाउँमा तरकारी खेती सुरु गरेपछि आफूमा विदेशीएका श्रीमान्लाई फिर्ता बोलाउने आँट आएको धनशोभाले सुनाइन्। उनले भनिन्, मेहनत गरेपछि गाउँमै आम्दानी हुने रहेछ, धान खेती छाडेर तरकारी खेती सुरु गरेकी छु। धानभन्दा तरकारीबाट तेब्बर फाइदा भइरहेको छ, गाउँमै पैसा फल्न थालेपछि भारतमा रहेका श्रीमान्लाई फिर्ता बोलाइसकेँ। धनशोभाको परिवारले पहिले धान रोप्थे। तर, उत्पादन भएको धानले ५ जनाको परिवारलाई वर्षभरि खान पुगेन। छाक टार्न धौधौ भएपछि कमाउन उनका श्रीमान् भारत गए। यता धनशोभाले गाउँकै अन्य महिलाबाट तरकारी खेती गर्दा फाइदा हुने थाहा पाइन्। त्यसपछि उनले धान खेती छाडेर तरकारी खेती सुरु गरिन्। उनले अचेल मौसम अनुसारको तरकारी फलाउन थालेकी छन्। आलु, सिमी, काउली, बन्दा, टमाटर र खुर्सानीलगायतको तरकारी बेचेरै घरखर्च चलाएकी छन्। तरकारी खेतीबाटै घरखर्च चलाउन सहज भएपछि उनले भारतमा दुःख गरिरहेका श्रीमान्लाई गाउँमै फिर्ता बोलाएकी हुन्। अब श्रीमान्लाई कहिल्यै परदेश नपठाउने उनको अठोट छ। श्रीमान् आएपछि उनले गाउँमै तरकारी खेतीलाई थप विस्तार गर्ने योजना उनले बनाएकी छन्। धनशोभाका अनुसार उनका श्रीमान्ले पनि गाउँ फर्केर तरकारी खेतीलाई थप व्यावसायिक रूपमा अगाडि बढाएर गाउँमै बस्ने बताइसकेका छन्। झुमा र धनशोभा मात्र होइनन्, जुम्लाकै पातारासी गाउँपालिका४ डोलकाँटी निवासी तारादेवी बुढाले पनि मलेसियामा रहेका आफ्ना श्रीमान्लाई अब फिर्ता बोलाउने बताइन्। उनले भनिन्, पहिला हाम्रो खेतीले गुजरा मात्र हुन्थ्यो, छोराछोरी पढाउन समस्या हुने भएपछि श्रीमान् विदेश गए। अचेल आधुनिक तरिकाबाट खेती गर्न थालेका छौं, उत्पादन बढेपछि परिवारको खर्च सहजै टर्न थालेको छ। आफूहरूले हिजोआज बढी मूल्य पाउने आलु, सिमी, फापर, कोदो र चिनो उत्पादन गर्न थालेपछि आम्दानी पनि बढेको उनले सुनाइन्। गाउँमै धेरै आम्दानी हुन थालेपछि अब विदेश जानुपर्ने अवस्था नरहेको भन्दै उनले मलेसियामा रहेका श्रीमान्लाई घर फिर्ता हुन आग्रह गरिसकेको सुनाइन्। तारादेवीका अनुसार उनका श्रीमान् पनि अब स्वदेश फर्किने तयारीमा छन्। माथि उल्लेखित केही प्रतिनिधि पात्र मात्र हुन्। पछिल्लो समय व्यावसायिक रूपमा तरकारी तथा उच्च मूल्यका बालीको खेती गर्दै गाउँमै मनग्य आम्दानी हुन थालेपछि कर्णालीका हिमाली जिल्लाहरू जुम्ला, कालीकोट र मुगुका महिलाले छाक टार्ने उपाय खोज्दै बिदेसिएका आफ्ना श्रीमान्लाई गाउँमै फिर्ता बोलाउन थालेका छन्। गाउँमा पुरुष नहुँदा हली पाउन मुस्किल ! कर्णालीका बासिन्दाको मुख्य आम्दानीको स्रोत कृषि हो। खेतीपाती र पशुपालनबाटै यहाँका अधिकांश नागरिकले जीवन निर्वाह गर्दै आइरहेका छन्। त,र परम्परागत खेती प्रणालीका कारण उत्पादन भने न्यून हुन्छ। जसले गर्दा हिमाली जिल्लाहरू बर्सेनि खाद्यान्न संकट भोग्न बाध्य छन्। दुःख अनुसारको उत्पादन नहुँदा वर्षभरि खान पुग्दैन। यसकारण पनि यहाँका अधिकांश पुरुष छाक टार्ने उपायको खोजीमा गाउँ छाड्न बाध्य छन्। मुख्यगरी जुम्ला, कालीकोट, हुम्ला, डोल्पा र मुगुका पुरुषहरू परिवारको खर्च जुटाउनकै लागि खाडी मुलुक र भारतका विभिन्न सहरमा रोजगारी तथा कामका लागि पुगेका छन्। काम र रोजगारीका लागि पुरुष बिदेसिएपछि गाउँमा खेतीपातीको काम महिलामा निर्भर हुन पुगेको छ। गाउँका प्रायः पुरुष छाक टार्ने उपायको खोजीमा वैदेशिक रोजगारीमा गएका छन्। भएका युवाहरू पनि शिक्षा र रोजगारीका लागि सहर पसेका छन्। यसको प्रत्यक्ष असर ग्रामीण कृषिमा परेको छ। अर्थात् अधिकांश गाउँमा पुरुष नहुँदा खेतीको सयममा हली (जोत्ने व्यक्ति) नै पाउन मुस्किल हुने गरेको हो। यस क्षेत्रमा अहिले पनि महिलाले हलो जोत्नु हुँदैन भन्ने सोच कायमै छ। यसकारण पनि हलो जोत्ने काम पुरुषले मात्र गर्छन्। हाम्रो गाउँका अधिकांश पुरुष यहाँ छैनन्, जुम्लाको पातारासीस्थित डोलकाँटी गाउँकी सरिता बोहोरा भन्छिन्, कोही कमाउन विदेशमा छन्, कोही कालापहाडतिर (भारत) छन्। खेतीको समयमा हामीले हली पाउनै मुस्किल हुन्छ, महिलाले नै सकी नसकी खनजोत गर्नुपर्ने बाध्यता छ। गाउँमा पुरुष नहुँदा खेतीको समयमा समस्या हुने गरेको महिलाको दुखेसो छ। हलीको अभावका कारण आफूहरूले एकदिन हलो जोत्न लगाए बापत २ हजार रुपैयाँसम्म ज्याला तिर्न बाध्य भएको महिला बताउँछन्। कतिपय अवस्थामा अर्को गाउँबाट समेत हली ल्याएर खनजोत गर्दै आएको उनीहरूको भनाइ छ। जुम्लाको चन्दननाथ नगरपालिकास्थित मिचा गाउँ निवासी देवीसरा बुढाले भनिन्, पुरुषहरू कमाउनका लागि विदेश र भारत जाने चलन छ। त्यही कारण पनि गाउँका धेरैजसो पुरुष यहाँ छैनन्। गाउँमा केही सम्भावना नदेखेर उहाँहरू विदेश जानुभएको हो, धेरै परिवारमा यो बाध्यता जस्तै छ। जुम्लामा मात्र होइन, कालीकोट र मुगुमा पनि यो समस्या छ। मुगुको छायाँनाथ रारा६ निवासी रामदेवी रावलले भनिन्, उत्पादन भएको अन्नले खान पुग्दैन, छोराछोरी पढाउनका लागि पनि पुरुषहरू कमाउन विदेश जान्छन्। अनि गाउँमा पुरुष कसरी भेटिउ,न् ? खेतीपातीको काम सबै हामी महिलाले नै गर्नुपर्छ। कालीकोटको खाँडाचक्र५ तेस्रो बजार निवासी कमला कार्कीले खेतीको काम सबै महिलाको काँधमा आएको बताइन्। विस्तारै आफूहरूले खेती गर्ने तरिका बदलेर निर्वाहमुखीभन्दा पनि व्यावसायिक रूप दिन थालेको उनले सुनाइन्। आधुनिक खेतीमा जोडिएपछि आम्दानी बढ्न थालेको र बिस्तारै महिलाले बिदेसिएका पुरुषलाई गाउँमै सम्भावना देखाएर फिर्ता बोलाउन थालेको उनको भनाइ छ। तरकारी बेचेरै मालामाल चन्दननाथ नगरपालिकास्थित मिचा गाउँ पछिल्लो समय तरकारी गाउँका रूपमा चिनिन थालेको छ। कारण यो गाउँमा पछिल्लो सयम अधिकांश परिवारले तरकारी खेती गर्न थालेका छन्। तरकारी खेतीबाट आम्दानी हुन थालेपछि हिजोआज स्थानीयले परम्परागत अन्नबाली लगाउन छाडेका हुन्। वर्षमा मुस्किलले एउटा बाली मात्र पाक्ने यस क्षेत्रमा अहिले मौसमअनुसारको तरकारी खेती गरेर स्थानीयले राम्रो आम्दानी गरिरहेका छन्। स्थानीय देवीसरा बुढा भन्छिन्, तरकारी खेतीबाट एक सिजनमा एउटा परिवारले कम्तीमा पनि एक लाख कमाउँछ। वर्षमा तरकारीबाटै ३ देखी ४ लाख रुपैयाँसम्म आम्दानी हुन्छ। बजार पनि नजिकै भएकाले तरकारी बिक्री गर्न समस्या नभएको भन्दै उनले अन्नबालीभन्दा तरकारीबाट फाइदा भइरहेको सुनाइन्। अधिकांश परिवारका पुरुष रोजगारीका लागि विदेशमा रहेको भन्दै उनले गाउँमा महिला मिलेर व्यावसायिक रूपमा तरकारी खेतीमा जुटेको बताइन्। महिलाले गाउँमा तरकारीबाट आम्दानी गर्न थालेपछि बिदेसिएका पुरुष स्वदेश फिर्ता हुन थालेको उनको भनाइ छ। स्थानीय काली कामीले तरकारी खेतीबाटै आफ्नो ६ जनाको परिवारको खर्च टरेको बताइन्। आफूले एक सिजनमा आलु, धनियाँ र काउली बेचेर ५० हजारभन्दा बढी आम्दानी गरेको उनको भनाइ छ। उनका अनुसार गाउँमा अधिकांश परिवारमा महिलाले नै खेतीपातीको काम गर्छन्। तरकारी खेतीबाट नगद आम्दानी हुन थालेको भन्दै उनले परिवारको खर्च टार्न मात्र नभइ, आफूहरूले सहकारी र बैंकमा समेत बचत गर्न थालेको बताइन्। नगद आम्दानी हुन थालेपछि गाउँलेहरू हिजोआज तरकारी र स्याउ खेतीतर्फ आकर्षित भएको उनको भनाइ छ। कृषिमा महिलाको नेतृत्व यहाँका महिला व्यावसायिक रूपमा तरकारी र उच्च मूल्यका बालीको खेतीमार्फत जीविकोपार्जन गर्न संगठित भएका छन्। गाउँ तथा टोलमा विभिन्न कृषि समूह गठन गरेर महिलाले आधुनिक तरकारी खेती र उच्च मूल्यका बालीको खेती गर्न थालेका हुन्। जसले गर्दा पछिल्लो समय यस क्षेत्रमा कृषि कार्यको नेतृत्व महिलाको काँधमा छ। महिलालाई व्यवसायीक खेतीमा आबद्ध गराएर आर्थिक रूपमा सबल बनाउन कृषि तथा पशुपन्छी विकास मन्त्रालयअन्तर्गत संघीय सरकारले कृषि क्षेत्र विकास कार्यक्रममार्फत आर्थिक तथा प्राविधिक सहयोग गरिरहेको छ। समूहमा आबद्ध हुँदा आधुनिक खेतीको उपाय र अन्य भौतिक तथा प्राविधिक सहयोग मिल्ने भएकाले पनि आफूहरू संगठित बनेको महिला बताउँछन्। कृषि क्षेत्र विकास कार्यक्रम समन्वय कार्यालय सुर्खेतका सञ्चार अधिकृत रत्नबहादुर बुढाले व्यावसायिक खेतीका लागि आर्थिक तथा प्राविधिक सहयोग गरिएको बताए। उनका अनुसार तरकारी खेतीका लागि स्थानीयलाई टनेल, उन्नत जातका बीउ, सिँचाइ कुलो निर्माण, कृषि औजार, जैविक विषादी र वित्तीय साक्षरता कक्षाका लागि सहयोग गरिएको छ। यस्तै बजारीकरणमा पनि सहयोेग गरिएको छ। महिलालाई समूहमा आबद्ध गराएर यस्तो सहयोग उपलब्ध गराइन्छ। महिला समूहमार्फत नै आधुनिक तरकारी खेती गर्ने तरिका र बजारिकरणबारे छलफल गर्छन्। कृषि क्षेत्र विकास कार्यक्रमअन्तर्गत जुम्लामा मात्र तरकारी खेतीमा ७० वटा समूह छन्। ती समूहमा १ हजार ५ सय ७६ जना महिला आबद्ध छन्। यस्तै कर्णाली प्रदेशभर तरकारी खेतीमा मात्र जोडिएका महिला समूहको संख्या ३ सय ४० रहेको छ। जसअन्तर्गत ९ हजार १ सय १४ जना महिला आबद्ध भएर व्यावसायिक तरकारी खेती गरिरहेका छन्। सञ्चार अधिकृत बुढाका अनुसार प्रदेशभर तरकारी खेतीका लागि कार्यक्रममार्फत हालसम्म १७ करोड, ७६ लाख, ४० हजार ८ सय १४ रुपैयाँ खर्च भइसकेको छ। उनका अनुसार स्थानीयले समेत यही हाराहारीमा स्वलगानी गरेका छन्। महिला समूह सक्रिय बनेको र गाउँमा व्यावसायिक खेतीको लहर चलेको उनको भनाइ छ। यस्तै कार्यक्रमका लैंगिक समानता र सामाजिक समावेशीकरण अधिकृत रुद्र आचार्यले महिला व्यावसायिक खेतीबाट आत्मनिर्भर हुन थालेपछि पारिवारिक हिंसाका घटनामा समेत कमी आएको बताए। समग्र कृषि कार्य र पारिवारिक अर्थतन्त्रको नेतृत्व महिलाको हातमा पुगेको भन्दै उनले यसबाट महिला सशक्तीकरणमा समेत टेवा पुगेको बताए। आफूहरू आर्थिक रूपमा सवल हुन थालेपछि यहाँका महिलाले विदेशमा मजदुरीका लागि पुगेका पुरुषलाई पछिल्लो समय गाउँमै फिर्ता बोलाउने अवस्था बनेको उनको भनाइ छ। आर्थिक अवस्था सवल हुन थालेपछि कतिपय पारिवारिक मतभेद र बेमेलहरू पनि अन्त्य भएको उनको भनाइ छ। कृषिबाटै आत्मनिर्भर बनाउने कर्णाली सरकारको योजना कर्णालीमा अहिले पनि २६ दशमलव ६९ प्रतिशत नागरिक गरिब छन्। यसकारण पनि कर्णालीवासीलाई गरिबीको चक्रबाट मुक्त गर्न धेरै मेहनत गर्नुपर्ने अवस्था छ। यही तथ्यलाई मध्यनजर गर्दै कर्णाली प्रदेश सरकारले पनि कृषिबाटै यहाँको गरिबी अन्त्य गर्ने योजना बनाएको छ। कर्णालीवासीको मुख्य आम्दानीको स्रोत कृषि भएकाले पनि कृषिमा लगानी गरेर यहाँका नागरिकलाई आत्मनिर्भर बनाइने प्रदेश सरकारको भनाइ छ। प्रदेश सरकारको भूमि व्यवस्था, कृषि तथा सहकारी मन्त्रालयले कृषिमा नयाँ प्रविधि र लगानीमार्फत कर्णालीवासीलाई आत्भनिर्भर बनाइने जनाएको हो। चालु आर्थिक बर्षका लागि मन्त्रालयसँग १ अर्ब ८६ करोड बराबरको बजेट छ। यो बजेट कृषिको आधुनिकीकरण र किसानको जीवनस्तर उकास्नमा खर्च गरिने मन्त्रालयको भनाइ छ। कृषिको आधुनिकीकरण र पशुपन्छीमा लगानी गरेर रोजगारी सिर्जना गर्ने मन्त्रालयको योजना छ। भूमि व्यवस्था, कृषि तथा सहकारीमन्त्री विनोदकुमार शाहले प्रदेशको गरिबी घटाउन कृषिमा लगानी अनिवार्य भएको बताए। उनले भने, हाम्रो प्रदेशको मुख्य जीवन निर्वाहको स्रोत कृषि नै हो। अधिकांश परिवारले कृषिबाटै जीविकोपार्जन गरिरहेका छन्। त्यसकारण पनि सरकारले कृषिबाटै नागरिकलाई आत्मनिर्भर बनाउने योजना बनाएको छ, यसका लागि हामी कृषिमा लगानी गरेर रोजगारी सिर्जना गर्दै नागरिकलाई आत्मनिर्भर बनाउने छौं। उनका अनुसार मन्त्रालयले कृषिमा लगानी बढाउने, किसानलाई अनुदान, खेतीमा नयाँ प्रविधिको प्रयोग, कृषिमा युवालाई आकर्षित, तरकारी र फलफुल खेतीमा प्रोत्साहन, पशुपालनमा लगानी, सिँचाइ र औजारको व्यवस्थापन र व्यावसायिक पशुपालनका लागि किसानलाई प्रोत्साहन गरेर यहाँका नागरिकलाई आत्मनिर्भर बनाउने योजना बनाएको छ। कृषिमा आत्मनिर्भर बनाउन सकेमा मात्र यहाँको गरिबी अन्त्य हुने प्रदेश सरकारको बुझाइ छ। उत्पादन न्यून भएकै कारण प्रदेशका अधिकांश नागरिक छाक टार्नकै लागि रोजगारीको खोजीमा बिदेसिनुपर्ने बाध्यता छ। यही समस्या समाधान गर्न कृषिमा लगानी बढाउनुपर्ने आवाज उठ्दै आएको छ। खेतीयोग्य जमीन भएर पनि आवश्यक कृषि पूर्वाधार र प्रविधिमा लगानी हुन नसक्दा उत्पादन बृद्धि हुन सकेको छैन। यही तथ्य बुझेको कृषि तथा सहकारी मन्त्रालयले उत्पादनमा आधारित प्रोत्साहन, कृषि पूर्वाधारको विकास, कोल्ड स्टोर, अनुदान र संकलन केन्द्रमा लगानी गर्ने योजना बनाएको छ। कृषिमा लगानी भए गाउँमै रोजगारी सिर्जना हुने र यसले रोजगारीका लागि बाहिर जानुपर्ने बाध्यताको पनि अन्त्य हुने मन्त्रालयको दाबी छ।"

शीर्षक,विवरण
डेंगुविरुद्ध सचेत बनौं,"वर्षा मौसम भनेको पानीको मौसममात्रै होइन, रोगव्याधिको मौसम पनि हो। वर्षा लाग्यो कि डेंगुकै डर रहन्छ। पूर्वदेखि पश्चिमसम्म के हिमाल, के पहाड, के तराई लामखुट्टेको बिगबिगी छ। डेंगु रोग फैलिई अस्पतालमा बिरामीको चाप बढेको छ। सरकारी स्तरबाट खोज र नष्ट गर अभियान, सचेतना र सावधानी तथा तयारी भए पनि नागरिकहरू बढी सर्तक नभएकाले तथा आफूलाई नपरी नचेत्ने नागरिकको बानीले समस्या निम्त्याइरहेको छ। हरेक वर्ष जस्तै यस वर्ष पनि डेंगु संक्रमण असारदेखि बढ्दै गई भदौ र असोजमा उच्च हुने प्रक्षेपण छ। संक्रमितको संख्यामा उतारचढाव भए पनि वर्षायाम लागेदेखि जाडो सुरु नभएसम्म डेंगीको जोखिम कायमै रहन्छ। सन् २००४ मा १ जनामा देखिएको डेंगु सन् २००५ मा देखिएन र सन् २००६ देखि निरन्तर देखिँदै आएको छ। सन् २०१९ मा महामारी हुँदा १७ हजार ९ सय ९२ जना संक्रमित र ३ जनाको मृत्यु थियो। संक्रमितको संख्या सन् २०२० मा ५ सय ३०, सन् २०२१ मा ५ सय ४०, सन् २०२२ मा ५४ हजार ६ सय ३०, सन् २०२३ मा ५१ हजार १ सय ४३ मा देखिएको थियो। सन् २०२४ अर्थात माघयता डेंगु संक्रमितको संख्या जुम्ला, हुम्ला र मुस्ताङबाहेक ७४ जिल्लामा ४ हजार ९७ र मृत्यु २ छ। संक्रमणको ४९१ प्रतिशत गण्डकी र १५८ प्रतिशत बागमती प्रदेशमा छ। विश्व स्वास्थ्य संगठन (डब्लूएचओ)का अनुसार लामखुट्टेको टोकाइबाट सर्ने भाइरल रोग डेंगुबाट १ सय २८ मुलुकका ३ अर्ब ९७ करोड बढी मानिस जोखिममा छन्। बर्सेनि ५ करोडदेखि १० करोड बढीमा डेंगु संक्रमण हुने गर्दछ जसमा ५ लाख बिरामीमा कडा प्रकृत्तिको डेंगु हेमोरेजिक फिबर वा रक्तस्रावजन्य डेंगु हुने गर्दछ । वार्षिक २२ हजार बालबालिका तथा २४ हजार मानिसको मृत्यु हुने गर्दछ। मानिसमा डेंगु विषाणुबाट संक्रमित लामखुट्टे एडिस एजिप्टी र एडिज अल्वोपिक्टसको टोकाइबाट लाग्दछ। कालो रंगको लामखुट्टेमा सेतो थोप्ला वा छिर्केमिर्के रंगको वा बाघजस्तै टाटेपाटे यो लामखुट्टेले टोकेपछि मानिसलाई चिलाउछ। यसलाई हुर्कन ५ मिली जमेको पानी र तापक्रम १६ देखि ४० डिग्री भए पुग्छ। दिउँसोमात्र टोक्ने यस लामखुट्टे अप्राकृतिक भाडा, घरभित्र जमेर बसेको पानीजस्तै एसी, कुलर, खानेपानीको ट्यांकी, फूलदानी, गमला, फालेको टायर, मिनरल वाटरको खाली बोतलमा पाइने गर्दछ। सबैभन्दा खतरनाक टायरका हरेक पत्रपत्र वा तहतहमा पानी जम्छ। सफा पानीमा बस्ने भएकाले यस लामखुट्टेलाई एसियन टाइगर वा भीआईपी लामखुट्टे पनि भनिन्छ। संक्रमित लामखुट्टेले पारेका फुलबाट उत्पन्न हुने सबै लामखुट्टे जीवनभर संक्रमित रहन्छन्। तर लामखुट्टेबिना मानिसबाट मानिसमा डेंगु सर्दैन। शरीरमा फलेबी विषाणु समूहमा पर्ने डेंगु विषाणुको टाइप १, टाइप २, टाइप ३ र ४ भाइरस पसेको ५ देखि ८ दिनमा लक्षणहरू देखिन्छन्। ज्वरो, बिमिरा र टाउको वा शरीर दुख्ने डेंगुको त्रिभुज हुन। मांसपेशी र हड्डीमा निकै पीडा हुने भएकाले ब्रेक बोन वा लोकभाषामा हाडतोड ज्वरो भनिन्छ। डेंगु रोग तीन दिनमै नरम हुदै जाने भएकोले यसलाई तीनदिने ज्वरो पनि भनेको देखिन्छ। एक्कासि चिसोको अनुभूतिका साथ कम्पन हुने, उच्च ज्वरो आउने, तीव्र टाउको दुख्ने, आखाको पछाडिको भाग दुख्ने, खुट्टा मांसपेशी, हाड, ढाड र जोर्नीहरू दुख्न थाल्छ। डेंगु भनेकै दुखाइभन्दा फरक नपर्ने भएको छ। शारीरिक दुखाइ कम गर्न धेरैले फलेक्सन वा ब्रुफेन तथा एस्प्रिन औषधिको सहारा लिँदा झनै जोखिम बढछ। शरीरमा रातो बिबिरा, वाकवाकी, बान्ता पनि लक्षण हुन्। मुटुको चाल कम, मानिस चिन्तित, छालामा राता दाना, बिबिरा, फोका र डाबर देखिन्छ र क्रमशः हराउछ। नाक, गिजा, योनि र आन्द्राबाट रक्तस्राव हुने गर्दछ। चार प्रकारको डेंगु विषाणुको संक्रमणपश्चात् लक्षण नदेखाउने वा छुट्ट्याउन नसकिने ज्वरो, डेंगु ज्वरो (डीएफ), डेंगु हेमोरेजिक ज्वरो (डीएचएफ) सगै रगतको प्लाज्मा बाहिरिएर हाइपोभोलिमक सक डेंगु सक सिन्ड्रोम (डीएस एस) प्रकारको हुन सक्छ। डेंगु विषाणु संक्रमणको कडा रूपमा ज्वरो आएको एक सातासम्म निको नभई रक्तस्रावका लक्षण देखा पर्दछन् जसलाई डीएचएफ भनिन्छ। रक्तस्राव भई रक्तस्रावका धब्बा देखिने रगतको कमी भई अनुहार फुस्रो देखिने, पेट असाध्यै दुख्ने, पसिना आउने, पेट दुख्ने, ढाड दुख्ने, मुख नीलो हुने, शरीरमा पानी जम्मा हुने, रगतमा अल्बुमिनको मात्रा घट्ने, दिसा कालो हुने र कलेजोमा असर पार्न सक्दछ। जीवन्त तन्तुमा असर परी डीएसएस सक हुन सक्छ। कलेजो बेकम्मा भई जन्डिस हुने, वंशानुगत मुटु रोग, थ्यालेसेमिया तथा दिमागको सुजन र इन्सेफेलोप्याथी हुन सक्छ। उपचार डेंगु विषाणुको संक्रमणबाट हुने रोग भएकोले रामवाण वा जादुको छडी झै तुरुन्तै ठीक पार्ने औषधि छैन। यसको उपचार लक्षणको आधारमा गरिन्छ। एस्प्रिन र बु्रफिनजस्ता औषधि सेवन गर्नु हुँदैन। प्रशस्त मात्रामा तरल र झोलिलो कुरा खाँदा र छिट्टै उपचार गर्दा लक्षणमा कमी आउनुका साथै रोगका जटिलता र हुने मृत्युलाई १० प्रतिशतभन्दा कम गर्न सकिन्छ। क्लासिक डेंगु सामान्य प्रकारको हो र आफैं निको हुन्छ। यदि डेंगु हेमोरेजिक ज्वरो वा डेंगु सक सिन्ड्रोम भएमा उचित उपचार नगरे मृत्यु हुन्छ। खोप डेंगुको खोपले डेंगुको जटिलता ९० प्रतिशतले कम, अस्पताल भर्ना ८० प्रतिशतले कम र लक्षण ५० प्रतिशतले कम हुने देखिएको छ। विकसित देशमा उपलब्ध भए पनि हामीकहा किफायती छैन। भारतको अजय बायोटेकले निर्माण गरेको डेंगु फैलाउने लामखुट्टेको लार्भा र प्युपा नष्ट गर्ने बायोडेट एम कीटनाशक औषधि छ। लार्भाले खाएर मृत्यु हुने तथा अन्य जीव र मानिसलाई हानि नगर्ने बताइन्छ। हरेक १५ दिनमा छर्किन सकिन्छ। अन्त्यमा, हरेक २० जना संक्रमितमध्ये एक जनालाई जटिलता हुन सक्ने र मृत्युदर १ देखि २ प्रतिशत देखिन्छ। गर्भवती, साना बच्चाहरू र दोहोरिएर भएको संक्रमणमा जटिल समस्या आउन सक्छ। सरकारले कार्ययोजनासहित प्रतिकार्य, निगरानी तथा स्वास्थ्य शिक्षा र सचेतनाका कामहरू गरिरहेको छ। आम नागरिकले पनि कार्यस्थललाई शुक्रबार र परिवारलाई शनिबार १० बजे एक घण्टा छुट्याएर आफ्नो कार्यस्थल, घरभित्र र बाहिर लामखुट्टेको फुल पार्ने ठाउँलाई खोजौं र नष्ट गरौं भन्ने अभियान चलाउन सकेमात्र डेंगु नियन्त्रण गर्न सकिन्छ। डेंगु सार्ने प्रमुख कारण संक्रमित लामखुट्टेको टोकाइ भएकोले, त्यसबाट जोगिनु र लामखुट्टेको निर्मूल गर्र्नु नै रोकथाम हो। (डा बुढाथोकी, स्वास्थ्य तथा जनसंख्या मन्त्रालयका प्रवक्ता हुन्।"
क्यानले प्रदेशका ३५ खेलाडीलाई मासिक तलब दिने,काठमाडौं : नेपाल क्रिकेट संघ (क्यान)ले प्रदेश खेलाडीहरूलाई पनि मासिक तलब उपलब्ध गराउने भएकाे छ। बिहीबार बसेको क्यानको केन्द्रीय कार्यसमितिको बैठकले प्रदेश क्रिकेट संघका २ जना महिला र ३ जना पुरुषलाई मासिक १५ हजार रुपैयाँ तलब दिने निर्णय गरेको हो। क्यानका प्रवक्ता छम्बु लामाले सेप्टेम्बर १ देखि नै लागू हुनेगरी प्रत्येक प्रदेशका ५ खेलाडीलाई एक वर्षसम्म मासिक तलब उपलबध गराउने निर्णय भएको बताए। उनका अनुसार प्रदेशका ३५ खेलाडीलाई मासिक तलब उपलब्ध गराउन क्यानले बजेट निकासा गर्ने र प्रदेशहरूले नै खेलाडीसँग सम्झौता गरी पारिश्रमिक उपलब्ध गराउने निर्णय गरिएको छ।
टी२० विश्वकपमा उत्कृष्ट प्रदर्शन गरेको भन्दै क्यानले खेलाडी र मुख्य प्रशिक्षकलाई तीन लाखका दरले प्रोत्साहन भत्ता दिने,काठमाडौं : नेपाल क्रिकेट संघ (क्यान)ले विश्वकपमा उत्कृष्ट प्रदर्शन गरेको भन्दै खेलाडी र मुख्य प्रशिक्षकलाई तीन लाखका दरले प्रोत्साहन भत्ता दिने निर्णय गरेको छ। बिहीबार बसेको संघको केन्द्रीय कार्यसमितिको बैठकले उक्त निर्णय गरेको हो। अमेरिका र वेस्ट इन्डिजमा भएको आइसीसी टी२० विश्वकपमा उत्कृष्ट प्रदर्शन गरेको भन्दै क्यानले उनीहरूलाई प्रोत्साहन भत्ता दिने निर्णय गेरेको प्रवक्ता छुम्बी लामाले बताए। त्यस्तै सहयोगी स्टाफहरूलाई भने जनही एक लाख ५० हजार रुपैयाँका दरले प्रोत्साहन भत्ता दिने निर्णय क्यानले गरेको छ। गत जुनमा सम्पन्न टी२० विश्वकपमा टेस्ट राष्ट्रविरुद्ध नेपालले उत्कृष्ट प्रदर्शन गरेकाे थियाे। पहिलो खेलमा नेदरल्यान्ड्ससँग पराजित भएको नेपालले दोस्रो खेल वर्षाका कारण श्रीलंकासँग खेल्न सकेको थिएन। तेस्रो खेलमा दक्षिण अफ्रिकासँग १ रनले पराजित भएको नेपालले बंगलादेशविरुद्ध पनि उत्कृष्ट प्रदर्शन गरेको थियो।
नेपाल प्रिमियर लिगमा ८ टिम सहभागी हुने,काठमाडौं : नेपाल प्रिमियर लिग (एनपीएल)मा ८ टिम सहभागी हुने भएको छ। नेपाल क्रिकेट संघले एनपीएलमा ८ टिम सहभागी गरराउने निर्णय गरेको छ। बिहीबार बसेको संघको केन्द्रीय कार्यसमितिको बैठकले एनपीएलमा ८ फ्रेन्चाइज टिम सहभागी गराउने निर्णय गरेको प्रवक्ता छिम्बु लामाले बताए। क्यानले यसअघि नै नोभेम्बर ३० देखि डिसेम्बर २१ तारिखसम्म एनपीएल गर्ने निर्णय गरेको थियो। एनपीएल काठमाडौंमा हुने क्यानले जनाएको छ।
भलिबल खेलाडीलाई पुरस्कार दिँदै प्रधानमन्त्रीले भने : नयाँ कीर्तिमान कायम गर्ने गरी मेहनत गर्नूस,"उनले अन्तराष्ट्रियस्तरको एकमात्र दशरथ रंगशालामा देखिएको दृष्यले देशको बेइज्जत भइरहेको भन्दै ध्यानाकर्षण गराए। काठमाडौं : प्रधानमन्त्री केपी शर्मा ओलीले काभा वुमन्स भलिबल नेसन्स् लिग, २०२४ प्रतियोगितामा सहभागी खेलाडीलाई आज पुरस्कार वितरण गरेका छन्। प्रधानमन्त्री निवास, बालुवाटारमा आज आयोजित कार्यक्रममा टीम क्याप्टेन अरुणा शाहीसहित १४ खेलाडीलाई जनही तीन लाख रुपैयाँ प्रदान गरिएको हो। यसैगरी मुख्य प्रशिक्षक जगदीशप्रसाद भट्टलाई रु दुई लाख,सहायक प्रशिक्षक भरत यादव, व्यवस्थापक निलमसिंह बज्राचार्यलाई र फिजियो लोकेन्द्र कुँवरलाई जनही रु एक लाख २० हजार राशीसहित पुरस्कार प्रदान गरिएको छ। गत साउन १७ देखि २३ गतेसम्म काठमाडौँमा भएको उक्त खेलमा नेपालले उत्कृष्ट प्रदर्शनसहित दोस्रो स्थान हासिल गरेको थियो। मन्त्रिपरिषद्को गत साउन ३१ गतेको निर्णयबाट सहभागी खेलाडी र प्रशिक्षलगायतलाई गरी कूल ४७ लाख ६० हजार पुरस्कार रकम दिने निर्णय गरेको थियो। यसअघि पनि प्रधानमन्त्री ओलीले खेलाडी र प्रशिक्षकलगायतसँग भलिबल खेलको विकासका लागि छलफल गरेका थिए। प्रधानमन्त्री ओलीले महिला भलिबल खेलाडीले हालसम्म पाएको सफलताप्रति खुसी व्यक्त गर्दै आगामी दिनमा नयाँ कीर्तिमान कायम गर्ने गरी मेहनत गर्न आग्रह गरे। हाम्रा खेलाडी छोरीहरुलाई थप सफलता र प्रगतिका लागि उत्साह मिलेको छ भन्ने मैले विश्वास लिएको छु।, प्रधानमन्त्री ओलीले भने,यो पुरस्कारमा थप सफलताको शुभकामना जोडिएको छ। खेलाडीलाई निरन्तर अभ्यास र प्रेरणाको वातावरण तथा पूर्वाधारका लागि सरकारले सक्दो प्रयत्न गर्नेछ। तपाईँहरु जहाँ जाँदा पनि जित्छौँ भन्ने उच्च मनोबलका साथ अन्तिम समयसम्म लाग्नुस्। उनले आफ्नो पदबहालीका दिन कीर्तिपुर खेल मैदानलाई तीन सय दिनभित्र स्तरोन्नती गर्ने निर्णय गरेको स्मरण गर्दै त्यसको कार्यान्वयन गरिने अवगत गराए। ओलीले दसौँ राष्ट्रिय खेलकुद प्रतियोगिताको राम्रो तयारी गर्न सम्बन्धित निकायलाई समेत आग्रह गरे। ओलीले दशरथ रंगशालाको खेल हुँदा मैदान हिलाम्मे हुनु दुःखद् भएको र उक्त रंगशालालाई स्तरीयबाहेक अन्य खेलमा दुरुपयोग नगराउन निर्देशन दिए। उनले अन्तराष्ट्रियस्तरको एकमात्र दशरथ रंगशालामा देखिएको दृष्यले देशको बेइज्जत भइरहेको भन्दै ध्यानाकर्षण गराए। कार्यक्रममा युवा तथा खेलकुदमन्त्री तेजुलाल चौधरी, खेल पदाधिकारी, प्रशिक्षक र व्यवस्थापकको उपस्थिति थियो।"
"नेप्से परिसूचक ३६ अंकले घट्यो, सेयर कारोबार १२ अर्बमा सीमित","काठमाडौं : सेयर कारोबार साताको अन्तिम दिन बिहीबार नेप्से परिसूचक उच्च अंकले घटेर बन्द भएको छ। नेप्से परिसूचक ३६८३ अंकले घटेर २७४९५७ विन्दुमा पुगेको हो। सेन्सेटिभ इण्डेक्स १६७ प्रतिशतले घटेर ४८९७९ विन्दुमा अडिएको छ। अघिल्लो कारोबार दिन बुधबार नेप्से परिसूचक ३८० अंकले बढेर २७८६४० मा पुगेको थियो। सो दिन १३ अर्ब ७२ करोड मूल्य बराबरको सेयर कारोबार भएको थियो। आज नेप्से दोहोरो अंकले घटेसँगै कारोबार रकम पनि बुधबारको तुलनामा घटेको छ। ३२२ स्क्रिप्सको २ करोड ८३ लाख ४६ हजार २४६ कित्ता सेयर १२ अर्ब २४ करोड ३६ लाख १ हजार ३६५ रुपैयाँमा कारोबार भयो। दुईवटा कम्पनीको सेयर सकारात्मक सर्किट लेभलमा कारोबार भयो। कुथेली बुखारी स्माल हाइड्रोपावर र रसुवागढी हाइड्रोपावर कम्पनीको सेयर सर्किट लेभलमा कारोबार भयो। मिड सोलु हाइड्रोपावरको सेयर ८४८ प्रतिशतले बढ्दा मितेरी डेभलपमेन्ट बैंकको ७८९ र पिपुल्स हाइड्रोपावरको ७६२ प्रतिशतले बढ्यो। कारोबार रकमका आधारमा गु्डविल फाइनान्स शीर्षस्थानमा रह्यो। सो कम्पनीको ३७ ६५ लाख ५९ हजार ७११ रुपैयाँमा कारोबार भयो। यसैगरी अपी पावरको ३६ करोड,हिमालयन रिइन्स्योरेन्सको ३५ करोड,नेपाल फाइनान्सको ३४ करोड र राधी विद्युत कम्पनीको ३१ करोड मूल्य बराबरको सेयर कारोबार भयो। कारोबारमा आएकामध्ये ५३ स्टक्सको मूल्य बढ्यो भने १८८ वटाको मूल्य घट्यो। बाँकी २ स्टक्सको मूल्य भने स्थिर रह्यो। म्युचुल फण्डबाहेक अन्य समूहको उपसूचक नकारात्मक देखिएका छन्। लाइफ इन्स्योरेन्स समूहको उपसूचक सर्वाधिक २०९ प्रतिशतले घट्यो।"
एनसेलको लाइसेन्स नवीकरण गर्ने सरकारको निर्णय,काठमाडौं : सरकारले निजी दूरसञ्चार प्रदायक एनसेलको लाइसेन्स नवीकरण गर्ने निर्णय गरेको छ। बिहीबार बसेको मन्त्रिपरिषद्को बैठकले एनसेलको लाइसेन्स नवीकरण गर्ने गरेको एक मन्त्रीले बताए। सरकारले पाँच वर्षका लागि एनसेलको लाइसेन्स नवीकरण गरेको हो। एनसेलले नवीकरणबापत तिर्नुपर्ने रकम चार किस्तामा बुझाउनुपर्ने छ। किस्ताहरू तिर्दा दस प्रतिशत ब्याज लिने निर्णयसमेत सरकारले गरेको छ। एनसेलले एकपटकमा झन्डै २५ करोड हराहारी नवीकरण शुल्क तिर्नुपर्ने भएको स्रोतले जानकारी दियो।
स्टार्टअपसँग अन्नपूर्ण अभियानसँग जोडियो 'बसियो',"काठमाडौं : युवा उद्यमीहरूले सुरू गरेको स्टार्टअप व्यावसायको प्रवर्द्धन गर्न अन्नपूर्ण मिडिया नेटवर्कले सुरू गरेको स्टार्टअपसँग अन्नपूर्णअभियानमा बसियो सर्भिसेज प्रालि जोडिएको छ । बिहीबार नेटवर्कको तीनकुनेस्थित केन्द्रीय कार्यालयमा भएको एक समारोहमा उक्त सम्झौता भएको हो । सम्झौतापत्रमा अन्नपूर्ण मिडिया नेटवर्कका अप्रेशन तथा लेखा विभाग प्रमुख सुनिल पौडेलले र बसियो सर्भिसेज प्रालिका सिईओ दिपक पौडेलले हस्ताक्षर गरेका हुन् । यो कम्पनीले होटल, होमस्टे, रिर्सोर्ट, अपार्टमेन्ट, टेन्ड हाउसलगायत संसारभरबाट बुकिङ सेवा प्रदान गर्दै आएको छ। यसका लागि मोबाइल एप बसियो डाउनलोड गर्नुपर्दछ । बसियो एप प्लेस्टोर र एपल एपस्टोरमा उपलब्ध छ । यो अभियान हाम्रा लागि गरिएको एक महत्वपूर्ण अभियान हो,'बसियो सर्भिसेज प्रालिका सिईओ दिपक पौडेलले भने,हाम्रा उत्पादनहरूको बजारीकरणका लागि सुर्वण अवसर हो । यो अभियानमा नेटवर्कका सबै प्लेटफर्महरू सहभागी हुनेछन् । नेटवर्कले हाल नेपाली संस्करण अन्नपूर्ण पोस्ट दैनिक,अंग्रेजी द अन्नपूर्ण एक्सप्रेस डेली,रेडियो अन्नपूर्ण नेपाल ९४ मेगाहर्ज,अनलाइन न्यूज पोर्टल अन्नपूर्ण पोस्ट डट कम, एपीवान टेलिभिजनलगायतका मिडिया प्लेटफर्महरू सञ्चालन गर्दै आइरहेको छ । यो पनि पढ्नुहोस अन्नपूर्णले थाल्यो स्टार्टअप अभियान थाल्ने होइन त स्टार्टअप व्यवसाय ? स्टार्टअपसँग अन्नपूर्ण अभियानमा जोडियो आर्कबो टेक्नोलोजिज अन्नपूर्णको स्टार्टअप अभियानसँग अर्वान हस्पिटालिटिले गर्यो सहकार्य स्टार्टअपसँग अन्नपूर्ण अभियानको प्रमुख प्रशिक्षकमा क्यानडाका प्रोडा धरेल स्टार्टअपसँग अन्नपूर्ण अभियानको अमेरिकी पार्टनरमा भक्ति फाइनान्सीयल ग्रुप स्टार्टअपसँग अन्नपूर्ण अभियानको नलेज पार्टनरमा एनहब स्टार्टअपसँग अन्नपूर्ण अभियानसँग जोडियो किलिण्डर स्टार्टअपसँग अन्नपूर्ण अभियानसँग जोडियो भोयाजो नेपाल स्टार्टअपसँग अन्नपूर्ण अभियानसँग जोडियो ब्रेमी अन्नपूर्णको स्टार्टअप अभियानसँग डेलिस् र स्वीट फिक्सले सहकार्य गर्ने स्टार्टअपसँग अन्नपूर्ण अभियानसँग जोडियो बेथानचोक आरडिआर स्टार्टअपसँग अन्नपूर्णअभियानसँग जोडियो खातापाना स्टार्टअपसँग अन्नपूर्ण अभियानसँग जोडियो 'बसियो'"
ब्याट्री वारेन्टीमा हामी अघि छौं,"चिनियाँ चारपाङ्ग्रे ईभी टेस्लाले जुन ब्याट्री प्रविधि प्रयोग गर्छ हाम्रो स्कुटर पनि त्यही प्रविधिमा आधारित छ। चिनियाँ ब्रान्डको न्यु स्कुटर काठमाडौं र पोखरा लक्षित भएर काम गरिरहेको छ। तर, यसका ग्राहकहरू भने सुदूरपश्चिमसम्म छन्। यसको छुट्टै एपबाट नेपालको जुनसुकै कुनाबाट पनि नियन्त्रण गर्न सकिन्छ। दुईपाङ्ग्रे विद्युतीय (ई) स्कुटरमा आफ्नो बजार विस्तार गर्दै लगेको न्यु स्कुटरका निर्देशक प्रगुन राजभण्डारी ईस्कुटर र नाडा शोबारेमा यसो भन्छन्ः चिनियाँ ब्रान्डको न्यु स्कुटर नेपालमा कसरी भित्रियो ? सन् २०१४ यो कम्पनी दर्ता भएको हो। न्यु टेक्नोलोजी भन्ने चिनियाँ कम्पनीसँग सम्झौता भएको करिब दुई वर्षपछि मात्र नेपाली बजारमा काम सुरु भएको हो। यसको कारण ऊ बेला सानासाना चाइनिज इलेक्ट्रिक स्कुटरहरू नम्बर पनि नभएको बजारमा सजिलै पाइन्थ्यो। यो विशेषगरी २०१५ मा भारतले लगाएको अघोषित नाकाबन्दीको बेलामा भएको थियो। यो यसरी नै चलिरहेको थियो। पछि हामीले न्यु स्कुटरको नेपालमा आयात गर्ने बेलामा कागजात मिलाउने क्रममा ईभीको स्कुटर (दुईपाङ्ग्रे) को कुनै दर्ता प्रक्रिया नै नभएको बुझियो। मोटरसम्बन्धी त्यतिबेलाको कानुनले एउटा सवारीको नामसारी गर्दा अड्डाबाट नै गर्नुपर्ने प्रावधान थियो। तर, त्यसको कार्यान्वयन पक्ष थिएन। पछि हामीले यस्को कार्यान्वयन गर्नुपर्यो भनेर निवेदन दियौं। यसमा सरकार स्पष्ट थिएन। त्यतिबेला प्रचलित सडक योग्यता परीक्षण प्रचलनमा थियो। यो पास गरेपछि मात्र सञ्चालनको अनुमति दिने सरकारी निर्णय पछि काठमाडौं स्वयम्भू नजिकको सेतो गुम्बाको उकालो १३० किलोग्रामसम्मका दुई जना मान्छे राखेर माथि चढ्न सफल भयौं र नेपाली बजारमा न्यु स्कुटर भित्रियो। हामी पहिलो त्यस्तो कम्पनी हौं जसले ईस्कुटरको नम्बर प्लेट राखेर नेपाल सरकारले भनेको अनुसार क्षमता प्रमाणित गर्न सक्यौं। अहिले भने त्यसो गर्नु पर्दैन टेस्टिङ उपकरणले नै त्यसको क्षमताको मूल्यांकन गर्छ। आयात हुने दुईपाङ्ग्रे सवारीमा सम्पूर्ण कागजातसँगै नै आउँछ। त्यसको चेकजाँच गर्ने काम उक्त उपकरणले गर्छ। यस्तै ईस्कुटरको बिमा प्रक्रियालाई पनि लागू गराउने काममा पहल गर्र्यौं। अहिले वाटको अनुसार यसको विमान गरिन्छ। अहिले हाम्रो ब्रान्ड दुईपाङ्ग्रेमा नेपालमा प्रचलित छ। दराजजस्तो कम्पनीले पनि हाम्रो ब्रान्ड प्रयोग गर्नुहुन्छ। धेरै बैंकहरूमा पनि हाम्रो स्कुटरको प्रयोग देख्न सकिन्छ। अहिले आएर हामीले यो स्कुटरको प्रविधि ठीक छ है भनेर प्रमाणित गर्नु परेको छैन। आजको दिनमा हाम्रो स्कुटरको आफ्टर सेल्स सर्भिस, पर्फमेन्सका साथै दुई ब्याट्री र मोटरमा दुई वर्षको वारेन्टीलाई चार वर्ष पुर्याएका छौं। एन्सस्पोट्स। त्यही भएर हामीले क वर्गका बैंकहरूबाट पनि चार वर्षको किस्ताबन्दी सुविधा पाइसकेका छौं। न्यु ईभी स्कुटरका उत्पादनहरू अरूभन्दा भिन्न कसरी छन् ? यस ब्रान्डका कस्ताकस्ता उत्पादन बजारमा पाउन सकिन्छ ? यसमा पनि कुन भेरियन्टको बढी छ ? आजको दिनमा ग्राहकहरूले कि लिथम आयन ब्याट्री बुझ्छन् भने कि लिड एसिड ब्याट्री बुझ्छन्। लिथम आयन ब्याट्रीको पनि धेरै किसिमका श्रेणी छन्। त्यसमा पनि हाम्रो स्कुटर एनस्पोट्सलगायत सबै मोडलमामा लिथम आयनको सबैभन्दा स्टेबल प्रविधि प्रयोग भइरहेको छ। त्यसले गर्दा नै हामीले यति राम्रो वारेन्टी दिन सकेको हो। हामी कस्टकटिङमा गएका छैनौं। लिथम आयनको पनि सबैभन्दा महँगो भर्सन हामीले प्रयोग गर्ने हो। चिनियाँ चारपाङ्ग्रे ईभी टेस्लाले जुन ब्याट्री प्रविधि प्रयोग गर्छ हाम्रो स्कुटर पनि त्यही प्रविधिमा आधारित छ। यही कारणले पहिला किनेका ग्राहकले दोस्रो, तेस्रो पटक पनि हाम्रो ईस्कुटर किन्नु भएको छ। गत वर्षको नाडा अटो शोमा ८८ हजार ८ सय ८८ किलोमिटर कुदेको सिंगल ब्याट्रीको स्कुटर प्रस्तुत गरेका थियौं। सामान्यता हाम्रा ७० हजार किलोमिटरमा ब्याट्री परिवर्तन गर्नुपर्ने हुन्छ। तर, ८८ हजारभन्दा बढी पनि कुदेको पायौं। हाम्रो मुख्यतया ७ भेरियन्ट ईस्कुटर नेपाली बजारमा छन्। त्यसमा सबैभन्दा बढी मन पराइएको एनस्पोट्स र गोवा जिरो थ्री रहेको छ। गोवा जिरो थ्री डेलिभरी गर्ने कम्पनीहरूमा बढी रुचाइएको छ। अहिले नेपाली बजारमा किक स्कुटरसहित करिब २५ सय हाराहारीमा न्यु स्कुटर देख्न सकिन्छ। यस्तै आफ्टर सेल्स सर्भिसमा पनि हामीले उत्तिकै ध्यान दिएका छौं। कुनै पनि बेचेका सवारीको सबै पाट्र्स हामी आफैं स्टक पनि गर्छौ र सर्भिस इन्जिनियरहरूलाई विदेशबाट तालिम पनि दिने गरिन्छ। हाम्रा सर्भिस सेन्टर यूएन पार्कमा छ र अर्को कालोपुलमा छ। एउटा नयाँ थप्ने योजनामा छौं। विद्युतीय सवारीमा सबैको आकर्षण बढिरहँदा न्यु ईभी स्कुटरको योजना के छ ? नयाँ ईभी स्कुटर ल्याउँदै छ कि ? नयाँ व्यापार नीति केही छ कि ? नेपाली मानसिकता चिनियाँ भनेर छाप त परेको छ तर डेलिभरी सेक्टर, कर्पोरेट सेक्टरमा, व्यक्तिगत गरिकन फरकफरक मोडल ल्याएका छौं। अब हामी ठूला बाइकतिर पनि जाँदै छौं। हामीले आरक्यूआई भन्ने बाइक नाडा अटो शोमा सार्वजनिक गरेको छ। यसको समानान्तर बाइकको रूपमा बीएमडब्लूलगायत विदेशी बाइकसँग तुलना गर्न सकिन्छ। ७५ किलोवाटको मोटर, ० टु ५० किलोमिटर परआवर २९ सेकेन्ड छ भने यसको मूल्य ९ लाख ९९ हजार ९९९ तोकिएको छ। यो पावरको पेट्रोलियम बाइक किन्नुपर्यो भने करिब २० लाख पर्न सक्छ। अबको हाम्रो रणनीति साना र मध्यमवर्गीय ग्राहकसँगै माथिल्लो तहका ग्राहकलाई पनि हुने गरी हायर लेबलको ईमोटरबाइक्स ल्याउने छौं। पढेलेखेका र प्रविधि बुझ्ने ग्राहकहरूलाई लक्षित गरी प्रोडक्ट ल्याउँछौं। ईभीको बजारमा चिनियाँ सवारी उत्पादनकर्ताहरूको पकड मजबुद बन्दै गइरहे पनि प्रतिस्पर्धाको बजारलाई कसरी हेर्नु भएको छ ? ईभीहरू विदेशी ब्रान्डको नाममा बजारमा आए पनि प्रायः चिनियाँ बेस्ड कम्पनीलाई किनेर कि चिनियाँ प्रविधि किनेर ल्याइरहेको पाइन्छ। विद्युतीय प्रविधि विकासमा चीन धेरै नै अघि छ। सफ्टवेयरदेखि हार्डवेयरमा चीन धेरै अघि बढिसकेको छ। ब्याट्रीको मूल्य र यसको उत्पादनका लागि चाहिने पूर्वाधार चीनमा जस्तो कहीँ छैन। ब्याट्री उत्पादन कम्पनीहरूमा इन्पुट लाइन २७ मेगावाट आवरसम्म लिन्छन्। त्यसकारण चिनियाँ पूर्वाधार, चिनियाँ माइनिङदेखि ब्याट्रीको प्रविधि र सफ्टवेयरको प्रविधिमा अघि छ। नेपाली उपभोक्ताको मानसिकता चिनियाँ उत्पादन टिकाउ हुँदैन भन्ने परेको छ। तर, हाम्रो चीनको सांघाइबेस कम्पनी हो र न्युयोर्क स्टक एक्सचेन्जमा सूचीकृत पनि छ। यो ग्लोबल कम्पनी हो। यहाँबाट हामीले धेरै सिक्न पाइरहेका छौं भने नेपाली बजारमा पनि यसको वृद्धि विकास उत्साहजनक छ। यस ब्रान्डको बजार मूल्यांकन कस्तो पाउनु भएको छ ? उपभोक्ताहरूको सन्तुष्टिलाई यस कम्पनीले कसरी हेरेको छ ? नेपाली बजारमा गुणस्तरसँगै मूल्य र वित्तीय सुविधा एकदम नै आवश्यक हुन्छ। मूल्यको हिसाबले हामी रियल टर्ममा घटेर बेचिरहेका छौं। नेपाल सरकारले पनि भन्सार शुल्क व्यवस्थापन गरिरहेको छ। ग्राहकहरूको सन्तुष्टिमा समस्या देखिएको छैन। हामीले कति स्कुटर बेच्यौं र कति सिकायत आएको छ भन्ने प्रतिशत पनि हेर्न सकिन्छ। खासै सिकायत पाइएको छैनौं। यस्तै आफ्टर सेल्स सर्भिस पोइन्टर्सहरू कुनै ग्राहक आउनेबित्तिकै हामीले जबकार्डस खोल्छौं, हरेकको जब कार्डको टर्न अराउन्ड हेर्छौं। सबै जब कार्ड कति दिनमा प्रक्रिया पुर्याएर निकाल्न सक्यौं। साना समस्याहरू त्यही दिन नै सक्नुपर्यो। कहिलेकाहीँ प्राविधिक त्रुटिहरू भने हुन्छन्। नाडा अटो शोमा स्टल राख्नु किन आवश्यक छ जस्तो लाग्छ ? नाडा अटो शो एकदम नै राम्रो एक्स्पोजर हो। किनभने नेपालभरिका उपभोक्ता, डिलर्स सबै एकै ठाउँमा आउँछन्। यसले गर्दा नाडाको कुनै संस्करण पनि हामीले छोडेका छैनौं। नाडामा पनि ईदुईपाङ्ग्रेलाई खासै गनिँदैनथ्यो भने अहिले सोच परिवर्तन भएको छ। यहाँ किने पनि नकिने पनि उपभोक्ताहरूले उत्पादनहरूको बारेमा जानकारी पाउनुहुन्छ। आफ्नो बारेमा जानकारी दिन पाइन्छ। प्रस्तुती : सुनिता कार्की"
नाडा अटो शोले ब्रान्डिङमा प्रत्यक्ष प्रभाव पार्छ,"ईभी क्षेत्रमा सांग्रिला मोटर्सले नयाँ प्रविधिलाई नेपाली ग्राहकमाझ चिनाउने काम गर्दै आइरहेको छ। सांग्रिला मोटर्स प्रालि गोल्छा संगठनको अटोमोटिभ डिभिजन हो। देशमा अटो उद्योगमा समर्पित र पाँच दशकभन्दा बढीको विरासत भएको यस कम्पनीले विद्युतीय सवारी (ईभी) मा पनि आफ्नो स्थायित्व कायम गरिसकेको छ। युरोपियन र चिनियाँ ब्रान्डका विकसित प्रविधियुक्त चारपांग्रे गाडी नेपाली बजारमा भित्र्याउन कम्पनीले योगदान गर्दै आइरहेको छ। नाडा अटो शो अवसर पारेर सांग्रिला मोटर्सका निर्देशक जय गोल्छासँग गरिएको कुराकानी । सांग्रिला मोटर्सले अहिलेसम्म कस्ताकस्ता ब्रान्डहरू ल्याएको छ ? १०१५ वर्षदेखि निजी सवारी सेगमेन्टको व्यापार करिब १५ हजार गोटा पुगेको छ। कोभिड अघिसम्मको अवस्थामा पनि यही नै थियो। तर, अहिले कुल आयातको करिब ६० प्रतिशत हिस्सा विद्युतीय सवारी (ईभी) को छ। बजारको मागअनुसार नै सांग्रिला मोटर्स पनि अघि बढिरहेको छ। सुरुमा सांग्रिला मोटर्सले फ्रान्सेली ब्रान्ड पोजओबाट गाडीको आयात सुरु गरेको हो। सन् २०१७ मा सांग्रिलाले यसको नेपालका लागि आधिकारिक बिक्रेता हुँदै आयात सुरु गरेको थियो। त्यतिबेला पोजओको प्रिमियम गाडी मात्र भएको भएर यसको व्यापारको भोलुम कम नै थियो। किनभने यसको बजार मूल्य नै १ करोडभन्दा माथि भएकोले व्यापारको भोलुम कम हुने नै भयो। त्यसपछि २०२३ मा हामीले ईसीथ्री भित्र्यायौं। यो बजेट ईभी हो। त्यसमा व्यापारको भोलुम राम्रो न पायौं। अहिले आएर स्टेलान्टिसले लिप मोटर्ससँग सम्झौता गरेपछि प्रिमियम ईभीतिर पनि लागि रहेका छौं। नेपालको ईभी क्षेत्रमा सांग्रिला मोटर्सले नयाँ प्रविधिलाई नेपाली ग्राहकमाझ चिनाउने काम गर्दै आइरहेको छ। सांग्रिलाले नेपाली बजारमा भित्र्याएका सवारीको मुख्य विशेषता के के हुन् ? नेपाली बजारको कुरा गर्दा ईभीमा ५५ देखि ७० लाख भेरियन्ट गाडीहरू बढी लोकप्रिय छन्। कम्प्याक्ट एसयूभीदेखि लार्ज एसयूभीसम्मका यस्ता गाडी पाउन सकिन्छ। अहिलेसम्म भित्रिएका सबै ईभी गाडी १०० किलोवाट क्षमताभित्र पर्छन्। किनभने यसमा सरकारले लगाएको भन्सार शुल्क कम छ। तर, सांग्रिलाले त्यही मूल्यमा बसेर १६० किलोवाट पिकवापरको लिपमोटर सी १० नेपाली बजारमा भित्र्याएको छ। हाम्रो गाडी ठूलो भए पनि अन्डरपावर भएको महसुस हुँदैन। हामीले मोटर वापरमा सम्झौता नगरी युरोप र चीनमा जस्तो छ, त्यस्तै नै नेपाली बजारमा ल्याएका छौं। ग्राहकहरूले गाडी चलाउँदा त्यो प्रिमियमनेस अनुभव हुन्छ। त्यसदेखि बाहेक चिनियाँ अरू गाडीमा भएको सुरक्षासम्बन्धी विशेषताहरू उस्तै नै छ। टन स्क्रिन सबैको उत्तिकै राम्रो छ। हाम्रो अर्को विशेषता भनेको लेन्थ र विथ वाइज हामी अलि फराकिलो छौं। ईभीतर्फको आकर्षण बढिरहँदा सांग्रिला मोटर्सको नयाँ योजना के छ ? भर्खरै लिपमोटर्स सी १० नेपाली बजारमा भित्र्याएका छौं। अब अहिले बजारमा भइरहेका ब्रान्डका अरू मोडल ल्याउने योजना कम्पनीको छ। लिप मोटरको योभन्दा अलि सानो गाडी आउँछ। त्यो बाहेक सिट्रोन भारतमा सार्वजनिक गरेसँगै यहाँ पनि ल्याउँछौं। पोजओ पनि ईभी ल्याउने सम्बन्धमा पेरेन्ट कम्पनीसँग छलफल भइरहेको छ। सम्भवत : २०२५ सम्म पोजओ पनि ईभी नेपालमा भित्र्याउँछौं। ईभीको बजारमा भइरहेको प्रतिस्पर्धालाई कसरी लिनु भएको छ ? प्रतिस्पर्धाको हिसाबले अहिलेसम्म स्वस्थ्य प्रतिस्पर्धा नै छ भन्ने लाग्छ। बजारमा जति धेरै ब्रान्ड आउँछन्, त्यसको फाइदा आखिरमा उपभोक्ताले नै पाउँछन्। प्रतिस्पर्धी बजारमा आक्रामक रूपमा गइएन भने टिक्न गाह्रो हुन्छ। राम्रो आफ्टर सेल्स सर्भिस दिएन, राम्रो मूल्य राखेन, उपभोक्तासँग राम्रोसँग सम्बन्ध कायम गरेन भने हामी पछि पर्न सक्छौं। चिनियाँ ब्रान्डप्रति ग्राहकहरूको अभिरुचि कस्तो पाउनु भएको छ ? केही वर्ष अघिसम्म चिनियाँ सामान भन्नेबित्तिकै ग्राहकहरू माझ विश्वासको वातावरण कम थियो। तर, अहिले नेपालमा मात्र होइन विश्वव्यापी रूपमा नै चिनियाँ ब्रान्ड स्विकारिएको छ। अझ ईभीको सबालमा नेपालका सडकहरूमा चिनियाँ ब्रान्डका सवारी नै बढी देख्न सकिन्छ। सांग्रिला मोटर्सले ग्राहकहरूको सुविधाका लागि चार्जिङ स्टेसन, वर्कसपलगायत आफ्टर सेल्स सर्भिसमा कत्तिको ध्यान पुर्याएको छ ? हामीले ईसीथ्री बेच्न थालेको करिब एक वर्ष भयो। त्यो हिसाबमा ईभीको आफ्टर सेल्स सर्भिसमा निकै नै अघि छौं जस्तो लाग्छ। त्यो बाहेक हामीले २ वटा युरोपियन ब्रान्डको पनि प्रतिनिधित्व गरेका छौं। यसका साथै हामीले चाँडै नै ३० वटा फास्ट चार्जिङ स्टेसन स्थापना गर्दैछौं। छलफल हुँदै छ। काठमाडौं बाहिरका डिलरहरूमा फास्ट चार्जिङको कुरा भइसकेको छ। अटोमोबाइल्स (पेट्रोलियम तथा विद्युतीय गाडी) उद्योगको सम्बन्धमा सरकारले बनाएका नीतिहरू कस्ता छन् ? यी नीतिले आगामी अटो बजार निर्दिष्ट हुन सक्ला ? नीतिको हिसाबमा ईभी अनुकूल छैन। किनभने सरकार फेरिँदैपिच्छे भन्सार राजस्व चलाइने गरिन्छ। भन्सार सबैभन्दा बढी नै ईभी आयातमा लाग्ने करको दरको हेरफेर एकदम नै हुने गरेको देखिन्छ। यसले गर्दा ईभीमा आकर्षित भइरहेका ग्राहकहरू पेट्रोलियम उत्पादनतिर नै जाने हुन् कि भन्ने आंशका गर्न सकिन्छ। त्यस कारण हामीले दीर्घकालीन भिजनका साथ योजना बनाउन एकदम नै गाह्रो भइरहेको छ। गाडी यातायातसँगै पूर्वाधारमा पनि धेरै लगानी गर्नुपर्ने हुन्छ। यसले हामीलाई मात्र होइन सबै आयातकर्ताहरूलाई नै असर गरेको छ। नाडा अटो शोबाट तपाईंहरूको अपेक्षा के हो ? यसले सांग्रिला मोटर्सको बजार विस्तारमा कस्तो प्रभाव पार्न सक्छ ? हाम्रो बारेमा कुरा गर्नुपर्दा अघिल्लो वर्षको नाडा अटो शो मा ईसीथ्री नयाँ आएको थियो। हाम्रो अपेक्षा प्रडक्टसँगै ब्रान्डलाई चिनाउने भन्ने थियो, त्यो पूरा पनि भयो। यो अटो शोका लागि लिपमोटर सार्वजनिक गरिएको छ। धेरै ग्राहकहरूसँग एकैपटक भेटघाट हुने यो अवसरले यसको ब्रान्डिङमा प्रत्यक्ष प्रभाव पार्छ भन्ने अपेक्षा गरेको छु। प्रस्तुति : सुनिता कार्की"
स्वदेशमै सीजीको ईभी उत्पादन गर्ने निर्वाणको सपना,"नेपालमा सीजी मोटर्सले विभिन्न १० ब्रान्डका सवारीबाट चर्चा कमाइसकेको छ। नाडा अटो शो २०२४ को पहिलो दिन (भदौ १६ गते) सीजी मोटर्सले ईभीका मात्रै चार नयाँ ब्रान्डका ७ ओटा मोडल भव्यताका साथ सार्वजनिक गरेको छ। चौधरी ग्रुपका प्रबन्ध निर्देशक निर्वाण चौधरी नेपालमै सीजी ब्रान्डकै ईभी बनाउने सपना बुन्दैछन्। प्रतिष्ठित घराना चौधरी ग्रुप (सीजी)ले हिरो ब्रान्डको दुईपाङ्ग्रे सवारीलाई नेपालमै एसेम्बल गरेर सफल रूपमा बिक्री गर्दै आएको छ। बजारमा ईभीको माग महिनामै सयबाट हजारमा बढ्न थाल्यो र सरकारको नीति ईभीको पक्षमा परिवर्तन भयो भने सीजीले नेपालमा आफ्नै प्लान्ट एसेम्बलिङ गर्ने चौधरीको सपना छ। सीजीको आफ्नै प्लान्ट एसेम्बलिङ गर्ने भिजन छ। सरकारले ईभीप्रति आकर्षक नीति लियो भने सपना साकार हुने सम्भावना छ, उनले भने। उनका अनुसार तीन वर्ष अवधिमै ईभीका ६ ब्रान्ड भिœयाउन सफल भइसकेको छ। यसमध्ये नेटा पनि राम्रै चलेको छ। यससँगै कम्पनीले १८ महिनाको अवधिमा १ सय ४० ओटा चार्जिङ स्टेसन बनाइसकेको छ। अब महिनापिच्छे यसलाई विस्तार गर्दै लैजाने योजना कम्पनीको छ। नाडा अटो शो २०८१ लाई लक्षित गरी सीजी मोटर्सले बजारमा चार वटा नयाँ ब्रान्ड सार्वजनिक गरेको छ। नेपाली बजारमा विद्युतीय सवारीसाधनको बढ्दो माग र ग्राहकहरूको आवश्यकता र अपेक्षालाई मध्यनजर गर्दै सीजी मोटर्सले चार विभिन्न नयाँ ब्रान्ड सार्वजनिक गरेको हो। नाडा अटो शोको अर्थमन्त्री विष्णु पौडेलले उद्घाटन गरेका थिए। सीजी मोटर्सले नाडा अटो शोमार्फत नेपाली बजारलाई सुहाउँदो अवतार, एक्सपेङ, रिडारा र हिरो गरी चार नयाँ ब्रान्ड सार्वजनिक गरेको हो। नयाँ ब्रान्ड सार्वजनिक भएसँगै सीजी मोटर्सले नेपाली बजारमा बिक्री गर्दै आएका ब्रान्डको संख्या १० पुगेको छ। यसपालिको नाडा अटो शो मा नेटा, एक्सपेङ, अवतार, आयान, रिद्दार, सिजी केवाईसी, किङ लङ र हिरो गरी सीजी मोटर्सका आठ वटा स्टल रहेका छन्। सीजी मोटर्सले नाडा अटो शोमार्फत नै नेपाली बजारमा अवतार सार्वजनिक गरेको छ। अवतारको अवतार ११ मोडल नाडा अटो शोमार्फत सार्वजनिक भएको हो। अवतार विश्वप्रसिद्ध सवारीसाधन उत्पादक कम्पनी चंगान टेक्नोलोजीमा अग्रणी कम्पनी हुवावे र उत्कृष्ट ब्याट्री उत्पादक कम्पनी सीएटीएलको साझेदारीमा उत्पादन भएको ब्रान्ड हो। अवतार ११ प्रिमियम सेग्मेन्टमा पर्ने लक्जरियस र फ्युचुरिस्टिक एसयूभी हो। उक्त गाडी फुल चार्जमा ६८० किलोमिटरसम्म कुद्न सक्छ। अवतार ११ मा १९० किलोवाटको मोटर जडित छ भने ९० किलोवाट र ११६ किलोवाटको ब्याट्री गरी नेपाली बजारमा २ भेरियन्टमा उपलब्ध हुनेछ। इच्छुक ग्राहकहरूले नाडा अटो शो को स्टल नम्बर एचथर्टिन मार्फत थप जानकारी पाउन सक्नेछन्। नाडा अटो शो को स्टल नम्बर जी १२ मा रहेको एक्सपेङ, सीजी मोटर्सले सार्वजनिक गरेको अर्को ब्रान्ड हो। एक्सपेङ को जी ६ मोडल प्रिमियम सेग्मेन्टमा पर्छ भने उक्त गाडीले एक फुल चार्जमा ४३५ किलोमिटरको रेन्ज प्रदान गर्ने कम्पनीको दाबी रहेको छ। १९० किलोवाटको मोटर र यसको ब्याट्री रहेको एक्सपेङ जी ६ ले २१५ किलोवाटसम्मको डीसी फास्ट चार्ज सपोर्ट गर्छ भने १० प्रतिशतबाट ८० प्रतिशतसम्म चार्ज गर्नमात्रै २० मिनेट लाग्नेछ। त्यसैगरी नाडा अटो शोमार्फत नै सार्वजनिक गरेको अर्को ब्रान्ड हो रिद्धार। नाडा अटो शोको स्टल नम्बर ए ९ मा रहेको रिद्धारले नेपाली बजारमा रिद्धार आरडी ६ सार्वजनिक गरेको हो। यसको ब्याट्री र पिक मोटर पावर रहेको रिद्धार आरडी ६ ले ३७७ किलोमिटरको रेन्ज प्रदान गर्नेछ। नेपाली बजारमा लोकप्रिय रहेको नेटा भिको अपार सफलतापश्चात् नेटाले नयाँ मोडल, नेटा ह् नाडामार्फत सार्वजनिक गरेको छ। नेटा एक्स स्टल नम्बर ए थ्रीमा रहेको छ र ग्राहकहरूले उक्त स्टलबाट नेटा एक्सको अनुभव लिन सक्नेछन्। कम्पनीले दाबी गरेको पाँच सय किलोमिटरको रेन्जसहित नेटा एक्समा ८ वर्ष वा १ लाख ८० हजार किलोमिटरसम्मको ब्याट्री र मोटर वारेन्टी पाउन सकिनेछ। सीएटीएलको ब्याट्रीजडित नेटा एक्सलाई फुल चार्ज गर्न ९ घण्टा लाग्दछ भने फास्ट चार्जमार्फत उक्त गाडीलाई ३० मिनेटमै चार्ज गर्न सकिनेछ। त्यसैगरी स्टल नम्बर बी ५ मा रहेको आयनले नाडालाई लक्षित गरी यसको ४ भेरियन्ट प्रदर्शनमा रहेको छ र सँगसँगै स्टल नम्बर एम १३ बाट हिरोमार्फत सीजी मोटर्सले दुईपाङ्ग्रे सेगमेन्टमा आफ्नो सेवा विस्तार गरेको छ। यससँगै सीजी मोटर्सको प्यासेन्जर सेगमेन्टमा नेपालकै सर्वाधिक बिक्री हुने इलेक्ट्रिक भ्यान, सिजी केवाईसी स्टल नम्बर जे टुमार्फत प्रदर्शन गरिएको छ। सिजी केवाईसीले विगतका वर्षहरूमा ग्राहकहरूको मन जित्न सफल रहेको छ र तसर्थ नेपालकै सर्वाधिक बिक्री हुने इलेक्ट्रिक भ्यान हुन पुगेको छ। नाडा अटो शोमार्फत सिजी केवाईसीले पर्यटन क्षेत्रलाई लक्षित गर्दै कम्फर्ट र सुरक्षालाई प्राथमिकता राख्दै सिजी केवाईसीको ७ सिटर इलेक्ट्रिक भ्यान सार्वजनिक गरेको छ र उक्त गाडीले यात्रुहरूलाई लक्जरी र सुरक्षित यात्राको अनुभव प्रदान गर्नेछ। सिजी केवाईसी ले एक फुल चार्जमा तीन सय किलोमिटरको रेन्ज प्रदान गर्दछ भने डुअल एरब्याग, एबीएसजस्ता उत्कृष्ट सेफ्टी फिचर्सहरू समावेश गरिएको छ। यसैगरी, लामो रुटको यात्राको लागि लक्जरियस र कम्फर्टेवल यात्राको समाधानस्वरूप सीजी मोटर्सले किङलङ १९ सिटर, १६ सिटर र १५ सिटर सार्वजनिक गरेको छ।"
विषादीको विकल्प,"किसानलाई विषादीमा कार्सिनोजेन भन्ने तत्व हुन्छ भन्ने बुझाउनु जरुरी छ। गोरखाको गण्डकी गाउँपालिकाका ६१ जना कृषक क्यान्सरपीडित छन्। अन्य कतिपयको मिर्गौला फेल भएको छ। पीडित सबै जना व्यावसायिक खेती किसानी गर्दै आएका छन्। प्रारम्भिक अनुमान के भने तरकारी खेतीमा विषादीको प्रयोग गर्नाले नै क्यान्सर र मिर्गौलाको रोगी भएका हुन्। व्यावसायिक खेती किसानी गर्दा विषादीको प्रयोग अत्यधिक हुने गरेको छ। छिटो फल्ने, ठूलो फल्ने र रोग कीराबाट बचाउने हुँदा किसान विषादीमा आकर्षित छन्। तर विषादीले त्यतिमात्रै गर्दो रहेनछ, क्यान्सरै पनि लगाउँदो रहेछ, वा मिर्गाैला नै फेल गराउँदो रहेछ भन्ने उनीहरूलाई पत्तो भएन। विषादी हालेको तरकारीले किसानलाई मात्रै नभई उपभोक्तालाई पनि घात गर्छ। नेपालमा तरकारीको विषादी नापजाँच गरेरमात्रै उपभोक्ता समक्ष पुर्याउने चलनै छैन। भएका विषादीमापक यन्त्रहरू पर्याप्त र ठाउँठाउँमा छैनन्। प्रत्येक तरकारी बजारमा त्यस्तो यन्त्र हुनुपर्छ र सबैतिर जाँचिनुपर्छ। त्यसअघि नै किसानलाई विषादीमा कार्सिनोजेन भन्ने तत्त्व हुन्छ भन्ने बुझाउनुपर्छ। त्यसो त क्यान्सर लगाउने तत्त्व विषादीमा हुन्छ नभनिने पनि होइन, कतिपय ठाउँमा किसान वा विषादी बिक्रेताले लापरबाही गर्छन्, हल्का रूपमा लिन्छन् पनि। भनिएको मात्राभन्दा बेसी हाल्छन्, छिटो, ठूलो र धेरै फलाउने लोभमा। अन्ततः परिणाम आफैंलाई रोग लाग्छ। खासमा विषादीको नियन्त्रण फितलो हुँदा नै देशभर यस्तो समस्या हुन सक्छ। गोरखाको गण्डकी गाउँपालिका एक्लो नहुन सक्छ, व्यावसायिक किसानलाई रोगी बनाउनेमा। जहाँजहाँ विषादी प्रयोग गरिन्छ, समस्या साझा हुन सक्छ। अध्ययनहरू कम भएका छन्, त्यसैले समस्या सार्वजनिक भएका छैनन्। एस्ट्रोजेनहरू सिन्थेटिक पदार्थहरू हुन् जुन जीवित जीवहरूद्वारा उत्पादित पदार्थहरूबाट भिन्न हुन्छन्। एस्ट्रोजेनको प्रभावहरूको नक्कल वा वृद्धि गर्छन्। एस्ट्रोजेनिक उत्तेजना यी एजेन्टहरू वा तिनीहरूको मेटाबोलाइट्सको एक अनपेक्षित साइड इफेक्ट हो। एस्ट्रोजेनहर्मोनको क्षेत्र नयाँ छ। १९९१ देखि अस्तित्वमा छ। यी रसायनहरूले शरीरको इन्डोक्राइन प्रणालीलाई सीधै बाधा पुर्याउँछ र यसरी शरीरको सामान्य कार्यहरूलाई असर गर्छ। सबैभन्दा बढी जोखिममा रहेका अंगहरू पुरुष र महिला प्रजनन प्रणाली हुन्, यद्यपि कंकाल, थाइराइड, कलेजो, मिर्गाैला र प्रतिरक्षा प्रणाली पनि प्रभावित छन्। यीमध्ये केही पदार्थहरू, जस्तै डीडीई, डाइक्लोरो डिफेनिल ट्राइक्लोर टेट्राएसिटिक एसिडको मेटाबोलाइट, दशकौंसम्म शरीरको बोसोमा रहन सक्छ। त्यहाँ आनुवंशिक सामग्रीमा सञ्चयी बायोकेमिकल अवरोधहरू देखाउने डरहरू छन् जुन पुस्ताहरूमा पनि प्रसारित हुन सक्छ। तिनीहरूको व्यापक प्रयोगको कारण, यी रसायनहरूले विगत ५० वर्षदेखि विश्वव्यापी रूपमा वातावरणलाई प्रदूषित गर्दै आएका छन्। कीटनाशकहरू पहिले जेनोएस्ट्रोजेनको स्रोत मानिन्थ्यो। तर, धेरै औषधिमा प्रयोग हुने केही रसायन, क्लोरिनयुक्त कीटनाशक, पोलिक्लोरिनयुक्त बाइफेनाइल र प्लास्टिक र घोलक पदार्थ पनि अहिले पहिचान भएका छन्। वास्तवमा लगभग एक लाख दर्ता रसायनहरूमा विषाक्त र कार्सिनोजेनिक प्रभावहरू हुनुका साथै हार्मोनजस्तै गतिविधि हुन्छ। सरकारले नीति नियम बनाइ विषादी नियन्त्रणमा कडाइ गर्नुपर्छ। अर्गानिक खेतीलाई प्रात्साहन गर्नुपर्छ। कुनै पनि प्रभाव पार्नको लागि, हर्मोनहरू पहिले रिसेप्टर भनिने विशेष प्रोटिनहरूसँग बाँध्नुपर्छ जुन हार्मोनरिसेप्टर कम्प्लेक्स बनाउनको लागि कोषिकाको न्युक्लियसमा डीएनएसँग बाँधिन्छ। विशिष्ट जिनहरू सक्रिय गर्न। एस्ट्रोजेनहरूले या त हर्मोनको बाइन्डिङ रोक्नको लागि रिसेप्टर साइटहरू ओगट्छन् वा जिनहरूको अनुपयुक्त सक्रियतामा परिणाम दिन्छ। जसले गर्दा सेलुलर गतिविधिलाई कम वा सुधार गर्दछ। यसरी तिनीहरूले शरीरको सामान्य हार्मोन प्रकार्यमा हस्तक्षेप गर्छन्। यसले विकासशील भू्रण र नवजात शिशुलाई स्थायी वा अपरिवर्तनीय हानि पुर्याउन सक्छ। तिनीहरूको यौन, शारीरिक वा मानसिक विकासमा बाधा पुर्याउन सक्छ। व्यावसायिक र वा घरेलु कीटनाशकहरूमा एट्राजिन, एलाक्लोर, एल्डिकार्ब, एमिट्रोल, बेनोमिल, लिन्डेन, कार्बारिल, क्लोरडेन, साइपरमाइथ्रिन, एन्डोसल्फान, एस्फेनभालेरेट, हेप्टाक्लोर, हेक्साक्लोरोबेन्जिन, मालाथिआन, म्यानकोजेब, मेथिराम, मेरिबुजिन, मिराक्स, नाइट्रोफेन, अक्सिनिथ्रोइड, पेर्निथमेथ। उपभोग्य वस्तुहरूमा हर्मोन नक्कल गर्ने रसायनहरूको प्रयोग बन्द गरिनुपर्छ। तरकारीमा विषादीलाई पूर्ण रूपमा प्रतिबन्ध लगाउन सकिने तत्कालै अवस्था छैन। ट्रान्सनोनाक्लोर, ट्राइफ्लुरालिन, भिन्क्लोजोलिन, जिनेब, जिराम, डाइक्लोरो डिफेनिल ट्राइक्लोरच टेट्राएसिटिक एसिडलगायतका छन्। त्यस्तै भारी धातुहरूमा क्याडमियम निकल, क्याडमियम ब्याट्री, कोटिंग्स, पिग्मेन्ट, स्टेबिलाइजर प्लास्टिक र सिन्थेटिक उत्पादन र मिश्र धातु, र जीवाश्म इन्धनमा प्रयोग गरिन्छ। सिसा ब्याट्री, रंग, पाइप, सिसा पेट्रोलमा प्रयोग गरिन्छ। निकेलक्याडमियम ब्याट्री फ्लोरोसेन्ट लाइटिङ ब्यालास्ट, सिड ड्रेसिङ क्लोरिन उत्पादन, दन्त मिश्रण, जीवाश्म इन्धनमा पारा प्रयोग गरिन्छ। अर्गानोक्लोरिनमा डाइअक्सिन अन्य अर्गानोक्लोरिन उत्पादन, प्रयोग र निपटानको उपउत्पादन हो। उदाहरणहरूमा इन्सिनेरेटर उत्सर्जन, धातु गलाउने, प्लास्टिक उत्पादनमा पोलिभिनिलक्लोराइड, क्लोरिनब्लिच गरिएको पल्पिङ समावेश छन्। पावर ट्रान्सफर्मरमा पोलिब्रोमिनेटेड बाइफेनाइल र पीसीबीहरू प्रयोग गरिन्छ। पेन्टाक्लोरोफेनोल कपडा उद्योगमा प्रयोग हुने काठ संरक्षक हो। जेनोएस्ट्रोजेनहरू जनावरको मासु, दूध, अन्डा, साथै हरियो सागसब्जी, दूषित पानीजस्ता खाद्य शृंखलामार्फत मानव शरीरमा प्रवेश गर्दछ। यी पदार्थहरू दशकौंसम्म जनावरहरूको बोसो तन्तुहरूमा जम्मा भइरहेका छन्। दूषित पानी र तरकारीयुक्त विषादी पनि यसका लागि जिम्मेवार छन्। मानव र जनावरको जीवनमा जेनोएस्ट्रोजेनहरूको सर्वव्यापी प्रकृति र गम्भीर प्रतिकूल प्रभावहरूलाई ध्यानमा राख्दै, यो निवारक उपायहरू अपनाउनु अत्यन्त महत्त्वपूर्ण छ। भावी पुस्तालाई बचाउन हामी अहिले नै सचेत हुनुपर्छ। खाना र पानी भण्डारण गर्न प्लास्टिक वस्तुहरू प्रयोग नगर्नुहोस्। गिलास वा सिरेमिक वस्तुहरू राम्रो छन्। कम रसायनहरूसंग साधारण डिटजेन्ट प्रयोग गर्नुहोस्। रासायनिक विषादीको प्रयोग न्यूनीकरण गर्ने। एकीकृत कीट व्यवस्थापनजस्ता प्राकृतिक कीट नियन्त्रण उपायहरू अपनाउनुपर्छ। उपभोग्य वस्तुहरूमा हर्मोन नक्कल गर्ने रसायनहरूको प्रयोग बन्द गरिनुपर्छ। तरकारीमा विषादीलाई पूर्ण रूपमा प्रतिबन्ध लगाउन सकिने तत्कालै अवस्था छैन। त्यसैले सरकारले यसलाई क्रमशः घटाएर पूर्ण रूपमा अर्गानिक खेतीतर्फ लैजान पहल गर्नुपर्छ। त्यसैगरी नीति नियम बनाई विषादी नियन्त्रणमा कडाइ गर्नुपर्छ। यो पनि पढ्नुहोस गण्डकीगाउँका यतिधेरै व्यावसायिक तरकारी किसानमा क्यान्सर कसरी ? विषादी प्रयोगमा सावधानी अपनाऔं गण्डकी गाउँपालिकामा विषादी प्रयोग र अवस्था अध्ययन गर्न कार्यदल गठन"
टाटा मोटर्स नै मार्केट लिडर,"टाटाको बलियो पक्ष भनेको उत्पादनसँगै त्यसको सम्पूर्ण आवश्यक सोलुसन पनि ल्याउँछौं। सिप्रदी ट्रेडिङ प्राइभेट लिमिटेड (एसटीपीएल) ले नेपालमा टाटा मोटर्सका कार तथा व्यावसायिक गाडी वितरण गर्ने आधिकारिक कम्पनी हो। एसटीपीएल नेपालको सबैभन्दा ठूलो अटोमोबाइल वितरक हो। सिप्रदी ट्रेडिङले टाटाका सबै प्रकारका युटिलिटी भेहिकल र कारहरू बिक्री गर्दै आएको छ, चाहे त्यो प्यासेन्जर होस् वाकमर्सियल। टाटा मोटर्सले सिप्रदीसँगको साझेदारीमा सन् १९८२ मा नेपालमा कमर्सियल भेहिकल निर्यात सुरु गरेको थियो। सिप्रदी ट्रेडिङले आफ्नो बलियो सेल्स एन्ड सर्भिस डिस्ट्रिब्युसन नेटवर्कका साथ टाटा मोटर्सका सम्पूर्ण गाडीहरूलाई सेवा प्रदान गर्न सफल भएको छ। गाडी प्रदर्शनीको कुम्भमेला नाडा अटो शो नयाँ संस्करणमा टाटाले आयोजकको भूमिका पनि निर्वाह गर्दैछ। यसै सेरोफेरोमा केन्द्रित भई सिप्रदीका प्रमुख कार्यकारी अधिकृत राजनबाबु श्रेष्ठसँग गरिएको कुराकानीको सम्पादित अंश। नेपालमा सवारीसाधनहरूको बजार कस्तो छ ? त्यसमा टाटाको योगदान कति छ ? मुख्यतया सरकारको पुँजीगत खर्च घट्दा त्यसको असर व्यावसायिक गाडीको खरिद बिक्रीमा परेको छ। किनभने पुँजीगत खर्च घट्नेबित्तिकै त्यसको असर निर्माण उद्योगमा पर्यो र निर्माण उद्योगमा असर गर्दा ठूलाठूला ट्रकलगायतका सवारीको बिक्रीमा पनि असर गर्यो। फेरि यता, यात्रु बोक्ने बसलगायतका सवारीसाधनको चर्चा गर्ने हो भने त्यसमा अलिअलि बढावा भइरहेको छ। अझ यसमा सरकारले विद्युतीय सवारी (ईभी) लाई प्रवद्र्धन गर्ने नीति लिँदा यात्रु बोक्ने ईभी सवारीको व्यापार राम्रोसँग नै बढिरहेको छ। आइस भेइकल (पेट्रोलियम पदार्थबाट चल्ने सवारीसाधन) को व्यापार भने अति नै भयावह छ। सरकारको ईभी प्रवद्र्धन नीतिले गर्दा पनि होला यात्रु बोक्ने सवारीमा उपभोक्ताको प्राथमिकतामा ईभी सवारी नै पर्न थालेको छ। समग्रमा बजार उस्तै देखिए पनि आइस भेइकलको व्यापार घट्दो छ। यसले देशको समग्र राजस्व संकलनमा असर भने पक्कै पारिरहेको छ।टाटा मोटर्सको सवालमा मुख्य बिजनेस भनेको कमर्सियल बिजनेस हो। सामान्यता कमर्सियल भेइकलको उद्योग नेपालमा हेर्ने हो भने प्रतिवर्ष १३ देखि १४ हजारको व्यापार छ। तर, अहिले गतवर्षको तथ्यांक हेर्ने हो ३५ सयदेखि ४ हजारको व्यापार सीमित भएको छ। अहिले यसको बजार संकुचित हुँदै गइरहेको छ। करिब ७० प्रतिशत नै यसको व्यापार खस्किएको छ। यात्रु बोक्ने सवारीको बिक्री नै बढी भइरहेको छ। टाटा मोटर्सको पनि यात्रु बोक्ने सवारीमा पनि ईभीका गाडी नै बढी बिक्री भइरहेको आइस भेइकलको तुलनामा। यात्रु बोक्ने सवारीमा हाम्रो ईभीको हिस्सा करिब ९५ प्रतिशत छ भने आइस भेइकलको करिब ५ प्रतिशतमात्रै छ। टाटाका उत्पादनहरू अरूभन्दा भिन्न कसरी छन् ? सामान्यता टाटाका जुनसुकै उत्पादन ल्याउँदा पनि हामीले यहाँको वातावरणलाई ठीक हुन्छ कि हुँदैन र यहाँको एप्लिकेसनलाई ठीक हुन्छ कि हुँदैन भनेर हेरेका हुन्छौं। हामीले त्यसको पूरा अध्ययन गरेर र यहाँ ल्याएर पनि त्यसको टेस्ट गरेर मात्र लिएर आउँछौं। हामीले जुन उत्पादन यहाँ लिएर आउँछौं। त्यो नेपालको लागि एकदम नै ठीक हुन्छ। यसले समग्र पर्फमेन्समा नै राम्रो असर गरेको छ। अर्को, टाटाको बलियो पक्ष भनेको उत्पादनसँगै त्यसको सम्पूर्ण आवश्यक सोलुसन पनि ल्याउँछौं। हामीले उपभोक्तालाई के विश्वास दिलाइरहेका छौं भने टाटाको गाडी जहाँ पनि बन्छ र यसको सामान जहाँ पनि पाइन्छ। पूर्वमेचीदेखि पश्चिम महाकालीसम्म हेर्ने हो भने सबै स्थानमा आफ्नै वर्कसप छ र स्पेयर्स पाट्र्स पनि पाउने च्यानल बनाएका छौं। त्यतिमात्र नभएर सबै टाटाको बनाउने नेपालकै पनि मेकानिकहरूलाई धेरैभन्दा धेरै तालिमहरू दिइरहेका हुन्छौं। कम्पनीका कामदार मात्र नभएर नेपालमा भएका मेकानिकले पनि टाटाको गाडी बनाउन सक्छन्। यसले उपभोक्तालाई के विश्वास दिलाएको छ भने टाटाको गाडी किने भने मलाई केही समस्या हुँदैन यसको आधिकारिक बिक्रेता सिप्रदी टेड्रिङले सबै हेर्दिन्छ भन्ने छ। विद्युतीय गाडीतर्फ सबैको आकर्षण बढिरहँदा टाटाको योजना के छ ? सबैभन्दा पहिला उपभोक्तालाई गाडीमात्र बेचेर उनीहरू खुसी हुँदैनन्। मुख्य भनेको मोबिलिटी सोलुसन हो। त्यो भनेको के हो भने गाडी र गाडीसँग जोडिने जति पनि इकोसिस्टम छ, त्यो निर्माण नगरिकन गाडीमात्र बेच्यो भने उपभोक्ताले गाडी किन्ने स्थिति हुँदैन। त्यही भएर टाटाले सुरुदेखि नै इको सिस्टम तयार गरेर गाडी भित्र्याएको छ। यदि यसो नहुने हो भने उपभोक्ताबीच नकारात्मक सोच लिएर आउँछ। यसमा सबैभन्दा पहिला चार्जिङ स्टेसन चाहिन्छ। नेपालभरिका हाइवेमा हामीले चार्जिङ स्टेसनको कभरेज गर्यौं। प्रत्येक ६०७० किलोमिटरमा फास्ट चार्जिङ हुनुपर्छ र नेपालभरी ईभी गाडी बनाउन सक्ने वर्कसप हुनुपर्छ भन्नेमा ध्यान दियौं। अहिले २६ स्थानमा डीसी फास्ट चार्जिङ स्टेनि छ। यो अझै थप्दै पनि छौं। एसी चार्जर सयौंको मात्र छन् र थपिँदै पनि छन्। ईभीको वर्कसपको कुरा गर्दा यो अर्को नर्मल वर्कसपभन्दा फरक हुन्छ। यसमा हाइभोल्टेज हुने हुनाले जति पनि सामग्री हुन्छ, त्यसमा करेन्ट नलाग्ने गरी तयार गर्नुपर्छ। त्यसपछि अर्को इकोसिस्टम भनेको ब्याट्री रिपियर सेन्टर हो। ईभीमा सबैभन्दा महँगो भनेको नै ब्याट्री हो। सामान्यता ईभी गाडीको मूल्यमा ५० प्रतिशतसम्म हिस्सा ब्याट्रीको नै हुन्छ। र भोलि त्यो ब्याट्री मेन्टेन गर्न सकिएन र बनाउन सकिएन भने त्यसको भार त एकदम ठूलो हुन्छ। यी सबै इको सिस्टम तयार पछि मात्रै गाडी लिएर आएर बिक्री गर्न थालेका हौं। यसपछि जुन किसिमको ग्राहकको सन्तुष्टि पायौं यसले टाटाको ईभी बजारमा ठूलो आकर्षण बढाएको हो। यसले माग पनि बढायो र बढ्दै गएको छ। टाटाको उत्पादनको पोर्टफोलियो एकदम नै फराकिलो छ। टाटाले प्रत्येक सेगमेन्टमा प्रोडक्ट ल्याइरहेको छ। अहिले सबैभन्दा इन्ट्री सेगमेन्टमा टियागो सञ्चालन गर्र्यौं। त्यसपछि पन्च ल्याएका छौं। एसयूभी सेगमेन्टमा नेट्रोन छ। अहिले कर्भ ईभी ल्याउँदै छौं। भारतमा लन्च भइसकेको अब नेपालमा ल्याउने तयारी भइरहेको छ। सबै लक्षित वर्गलाई हुने गरी उत्पादनहरू छन्। यसमा हाम्रो लक्ष्य इकोसिस्टममा गाडी भित्र्याउने र ग्राहकको अनुभवलाई प्राथमिकतामा राख्ने भन्ने छ। चिनियाँ सवारीसाधन उत्पादनकर्ताहरूको पकड मजबुद बन्दै गइरहेको अवस्थामा प्रतिस्पर्धाको बजारलाई कसरी हेर्नुभएको छ ? भारतबाट नेपाल भित्रिएका ईभी गाडीमा टाटा मोटर्स नै लिडिङमा छ। चिनियाँ उत्पादनहरू हाम्रो टेरेन र वातावरण मिल्दो हुँदैन। हाम्रो टेरेनलाई सुहाउँदो र हाम्रो एप्लिकेसनलाई मिल्ने भनेको भारतीय उत्पादन नै हुन्। त्यसमा हामीले हेर्ने भनेको उत्पादन आफैंमा केही फरक नदेखिएला। भारतीय र चिनियाँ उत्पादनको प्रविधि करिबकरिब उस्तै नै हुन्छ। फरक के मात्र हुन्छ भने कम्पनीले दिने सेवा। सेवामा हामीले फरकपन ल्याउने हो। यसमा हामी लागिरहेका छौं। मुख्य भनेको ग्राहकलाई दिन लाइरहेको उत्पादन र सेवाका अनुभव लगानी गरिरहेका छौं। यसले गर्दा नै चिनियाँ उत्पादनभन्दा हाम्रा उत्पादन फरक देखिन्छ। त्यसले गर्दा चिनियाँ कम्पनीहरूसँग प्रतिस्पर्धा गर्न धेरै नै सजिलो हुन्छ। टाटाको रिसेलिङ भ्यालु राम्रो छैन भन्छन्, यसले कम्पनीको व्यापारमा कस्तो प्रभाव पारेको छ ? रिसेलिङ भ्यालु भनेको ग्राहकले त्यसलाई कसरी लिन्छ भन्ने हो। मागको आधारमा गाडीको रिसेलिङ भ्यालु भर पर्ने हुन्छ। हाम्रो अहिलेको व्यापार हेर्ने हो भने धेरै जसो सेगमेन्टमा हामीमार्केट लिडर छौं। उदाहरणका लागि टियागो ईभी हेरौं। यो ह्याच सेगमेन्ट हो, यसमा ५३ प्रतिशतहाम्रो बजार हिस्सा छ। यसको मतलब यसको भ्यालु छ। पहिला ८१० वर्षअघिका गाडीहरूको रिसेलिङ मूल्य कम थियो होला। तर, अहिले प्रविधिको विस्तारसँगै नेपालमा टाटाको उपस्थिति बढ्दै गएको छ। अहिले हामी गाडी (कार र कमर्सियल भेइकल) मामार्केट लिडर हौं। ग्राहकको हामीप्रति विश्वास हुनेबित्तिकै रिसेल भ्यालु बढिरहेको छ। यस्तै कुनै भेरियन्टको माग बढी हुँदा त्यसको रिसेल भ्यालु बढी हुन सक्छ भने कुनै भेरियन्टको डिमान्ड नै कम छ भने त्यसको रिसेल भ्यालु स्वत : कम हुने भयो। यो व्यावहारिक पक्ष हो र यो हामीलाई मात्रै नभई सबै कम्पनीलाई लागू हुन्छ। ईभीको सन्दर्भमा भने प्रविधि चाँडो चाँडो अपग्रेड हुँदा रिसेल भ्यालुमा असर गर्न सक्छ। यस उद्योगले अहिले भोगिरहेको समस्या के हुन् ? सरकारको नीति उद्योगको सहजतका लागि उपयोगी पाउनुभएको छ ? हामीले भोगेको समस्या भनेको नीतिगत स्थिरता नै हो। नीति स्थिर नहुँदा कसरी दीर्घकालीन योजना बनाउने भन्नेमा नै यो समग्र उद्योग समस्यामा परेको छ। ईभीकै कुरा गर्दा यसमा इकोसिस्टमको कुरा आउँछ र त्यो भन्ने बित्तिकै लगानी धेरै गर्नुपर्ने हुन्छ। यदि भोलि सरकारको नीति परिवर्तन भयो र अहिलेको मागअनुसार ईभीको बिक्री भएन भने अहिले इकोसिस्टममा गरेको लगानी त डुब्छ। यसका लागि सरकारले दीर्घकालीन नीति लिनपर्यो। यस्तै ड्राइभिङ डिसिपिलनमा सरकारले राम्रा नीति लिए पनि त्यसको लागू र अनुगमन पनि ध्यान दिन जरुरी छ। यसले व्यावहारिक समस्या निम्त्याएको छ। नाडा अटो शोमा आयोजकको रूपमा टाटा मोटर्स रहेको छ, यसको उद्देश्य के होला ? यस पटक सहभागी पनि धेरै छन्। सरकारले पनि ईभीलाई प्रवद्र्धन गरेको भएर होला अलि ईभीमय हुने देखिन्छ। धेरै जसो ईभीकै स्टल हुनेछन्। चार पाङ्ग्रेमा त अझ बढी स्टल छन्। दुई पाङ्ग्रेमा पनि राम्रो उपस्थित हुने देखिन्छ। अर्को भनेको नाडामा पहिलो पटक बाहिरका पनि अटो एसोसियसनहरूलाई आउनका लागि अनुरोध गरेका छौं। प्रस्तुति : सुनिता कार्की यो पनि पढ्नुहोस अनधिकृत स्पेयर्स पार्ट्सले स्वदेशी उत्पादनलाई प्रतिस्पर्धा गर्न गाह्रो ईभीमय नाडा अटो शो ग्राहकको रोजाइ बीवाईडी नै ब्याट्री वारेन्टीमा हामी अघि छौं"
अनधिकृत स्पेयर्स पार्ट्सले स्वदेशी उत्पादनलाई प्रतिस्पर्धा गर्न गाह्रो,"सरकारले दीर्घकालीन नीति बनाएर नेपाली उद्योगलाई संरक्षण र प्रोत्साहन गरे विस्तारै टायर उद्योग खुल्दै जान्थे। ६ महिनामा बहुराष्ट्रिय कम्पनीको पनि उत्पादन सुरु हुन्छ। सवारीसाधनका पार्टपुर्जा (लुब्रिकेन्ट, टायर, ब्याट्री, ग्यारेज उपकरण र अन्य अटो कम्पोनेन्टहरू) मा कत्तिको आत्मनिर्भर छौं ? लुब्रिकेटमा नेपाल आत्मनिर्भर हुन खोजेको छ। किनभने, नेपालमै १२१३ वटा लुब्रिकेन्टका उद्योग सञ्चालनमा छन्। उद्योगहरू पूर्ण क्षमतामा आउने हो भने अबको पाँच वर्षलाई धान्न सक्ने क्षमताको पूर्वाधार तयार छ। योसँगसँगै अरू बहुराष्ट्रिय कम्पनीको उद्योग पनि स्थापना हुँदैछ। ६ महिनामा बहुराष्ट्रिय कम्पनीको पनि उत्पादन सुरु हुन्छ। टायरसम्बन्धी २ वटा उद्योग छन्। मोटरसाइकल र ट्रकलगायतका सवारीका टायरहरू बनाइरहेका छन्। सरकारले दीर्घकालीन नीति बनाएर नेपाली उद्योगलाई संरक्षण र प्रोत्साहन गरे विस्तारै टायर उद्योग खुल्दै जान्थे। यसैगरी नेपालमा पाट्र्सका उद्योग पनि छन। हेल्मेटका उद्योग सानाठूला गरेर २०२२ ओटा छन्। यसैले विस्तारै पाट्र्सका केवलहरू पनि बन्न थालेका छन। अब अन्य अटो कम्पोनेन्ट उद्योगहरू पनि खोल्ने तर्खरमा छन्। स्पेयर्स पार्ट्समा ठूलो गाडीका नटबोल्टका पुराना उद्योगहरू पनि छन्। ब्याट्री उद्योगमात्रै १२१३ ओटा छन्। हाल यो उद्योगले झन्डै ३० प्रतिशत आयातलाई विस्थापित गरिरहेको छ। यसकारण सरकारको प्रोत्साहन भयो भने अरू धेरै उद्योग खुल्न सक्छन्। अटोमोबाइल्सहरूका पार्टपुर्जा उत्पादन गर्ने कम्पनीको उत्पादन क्षमता र बजार कस्तो छ ? अटोमोबाइल्सको पार्टपुर्जा बजार र उत्पादन क्षमता पनि राम्रो छ। अब सरकारले यो क्षेत्रलाई उचित स्थान दिनु पर्यो। अटो मोबाइल्स होस् वा कुनै पनि औद्योगिक क्षेत्रको लागि नीतिगत रूपमै निर्णय गर्न जरुरी छ। हामीले पनि नयाँ औद्योगिक क्षेत्र बनाइरहेका छौं। औद्योगिक क्षेत्रमा अटो कम्पनी, उद्योग, बाइक र कार एक्सचेन्जिङ लगायतलाई निश्चित स्थान दिने हो भने विस्तारै स्वदेशमै स्वरोजगारी सिर्जना हुन्छ। उत्पादन लागत पनि कम हुन्छ। यसबाट उद्योगको पनि संरक्षण हुने र रोजगारी पनि प्रदान गर्दै जान सक्छ। स्वदेशी कम्पनीलाई सरकारको साथ कस्तो छ त ? सरकारले यातायातका सवारीसाधन उत्पादन गर्दा भन्सार, अन्त : शुल्कमा छुट दिएको छ। तर त्यस्ता सवारीमा लाग्ने कन्पोनेन्टहरूको उत्पादन गर्ने उद्योगलाई भने सरकारले कुनै पनि छुट र सुविधा दिएकै छैन। अहिलेसम्म नत बैंकिङ ब्याजदर न त भन्सारमा सुविधा छ। अटो मोबाइल्स क्षेत्र अर्थतन्त्रमा सहयोग गर्न सक्ने ठूलो क्षेत्र हो। यो भोलि पर्यटन उद्योगको उत्थानको लागि होस् वा कुनै पनि सवारीसाधनमार्फत आवतजावतदेखि ढुवानी गर्नका लागि चाहिने अपरिहार्य वस्तु हो। तर सरकारले सवारीसाधनलाई अनुत्पादक क्षेत्रमा राखेकाले हेलाँ गरेको जस्तो छ। यो क्षेत्रलाई उत्पादनमूलकमै राखेर प्राथमिकता दिएर अघि बढे देश विकास हुन्छ। स्वदेशी उत्पादनका लुब्रिकेन्ट, टायर, ब्याट्री कत्तिको गुणस्तरयुक्त छन् ? कुनै कारणले त्रुटि भएमात्रै नत्र नेपालमा उत्पादन भएका यस्ता पार्टपुर्जा गुणस्तर छन्। तर नेपालमा उत्पादित पार्टपुर्जा गुणस्तर छैनन् कि भन्ने हाम्रो परम्परागत मानसिकतामा परिवर्तन गर्नुपर्यो। कुनै उद्योगीले सामान बनाइरहेको छ भने आवश्यक सुरक्षा, गुणस्तर सबैको जाँच गरेर मात्रै उत्पादन गरेको हुन्छ। सामान बजारमा जानुअघि पनि गुणस्तरीयदेखि सबै परीक्षण गरिन्छ। यसले गर्दा आयातीत सामानमा गुणस्तर हुने नेपालको उत्पादनमा नहुने भन्ने हाम्रो गलत बुझाइ छ। यसलाई सुधार्नु पर्छ। स्वदेशमै भएका यस्ता उत्पादनको परीक्षण गर्ने संयन्त्र नहुँदा कत्तिको अप्ठ्यारो परेको छ ? हामीसँग गुणस्तर तथा नापतौल विभाग छ। विभागसँग यस्ता उत्पादनको परीक्षण गर्ने पूर्वाधार हुनुपर्ने हो, तर छैन। हाम्रो विडम्बना सरकारसँगै परीक्षण गर्ने पूर्वाधार नहुँदा कुनै उद्योगीले सामान उत्पादन गरेर बजारमा जानलाई नेपाल गुणस्तर चिह्न पाउन सकेको छैन। जस्ले गर्दा धेरैको विश्वास गुमाउनु परेको छ। सरकार आफैं नेपालमा यस्ता उद्योग फस्टाऊन भन्ने चाहँदैन । यदि सरकार चाहन्छ भने यसलाई गुणस्तर चिह्न दिन अगाडि आउनुपर्ने हो। नेपालमा आयात भएका यस्ता सामान पनि गुणस्तर वा गुणस्तरहीन छ भनेर वास्तवमा एउटा क्राइट एरिया तोक्नुपर्ने हो नि। हरेक सामानका लागि नेपाल डम्पिङ साइड त बनाउनु भएन। यत्तिको सामान नेपालमै उत्पादन भएको छ भने यस्मा एन्टिडम्पिङ लगाउनुपर्छ भनेर हरेक छिमेकी राष्ट्रले गरिरहेको छ। सरकारले गुणस्तर चिह्नको प्रयोेग नगरिदिँदा छिमेकी राष्ट्र पठाउन पाइरहेका छैनौं। त्यसकारण हामीले बजार पनि गुमाइरहेका छौं। हामीले घाटा व्यहोरिरहेका छौं। त्यसो भए सरकारले यसबारे सोच्न ढिला नै भइसक्यो त ? हो, धेरै ढिला भइसक्यो। सरकार भनेको अभिभावक हो, योबिना कुनै काम हुन सक्दैन। कि त सरकारले यो पूर्वाधार बनाउन सक्दैनौं भन्नुपर्यो। अर्थात्, यसमा लगानी गर्न सक्दैनौं भनेर कुनै नेपाली संघसंस्थालाई भन्छ भने नाडा जस्तोले त्यो किसिमको पूर्वाधार बनाउन सक्छ। बरु कुनै पनि परीक्षण गर्न अटोमोबाइल्सका पूर्वाधार तयार गर्न नाडा तयार छ। तर नाडालाई सरकारले स्वीकृति दिनुपर्यो, यसले दिएको प्रमाणपत्रलाई सरकारले मान्यता दिनुपर्यो। स्वदेशी उत्पादनसँग आयातीत उत्पादनले कत्तिको प्रभाव र प्रतिस्पर्धा गर्नु परेको छ ? हामीलाई प्रभाव परिरहेको छ। एक त नेपाल सानो देश भएकाले उत्पादन क्षमता कम हुन्छ। हामीसँग हरेकको लागत बढी छ। हामीले अप्रेटर चलाउनुपर्यो भने छिमेकी राष्ट्रबाट ल्याउनुपर्छ। त्यसलाई इन्जिनियर चाहियो भने पनि छिमेकी राष्ट्रबाटै सबै खर्चेर राख्नु परिरहेको छ। भारत र चीनमा भने मास प्रोडक्सन हुन्छ। यसले गर्दा उनीहरूको लागत कम छ। उनीहरूलाई सरकारले लगानी गर्दा सहुलियत दिएको हुन्छ। निर्यात गर्दा पनि इन्सेन्टिभ दिएको हुन्छ। तर यहाँ हाम्रो सम्पूर्ण लगानीमा स्थानीयको विरोधदेखि सरकारको साथ नहुँदा जस्तोसुकै तनावको परिस्थितिमा पनि व्यवसाय गर्नु परिरहेको छ। नाकामा अनधिकृत रूपमा स्पेयर्स पार्ट्स कत्तिको भित्रिने गरेको छ। यसबारे सरकारले कत्तिको ध्यान दिएको छ ? खुला सिमानाका कारण २५३० प्रतिशत अनधिकृत रूपमा स्पेयर्स पार्ट्स भित्रिरहेका छन्। जबसम्म यस्ता अनधिकृत भित्रिन रोकिँदैनन्, नेपालका उद्योगले प्रतिस्पर्धा गर्न गाह्रो छ। किनकि, भारतमा पुराना, बिग्रेका गाडीहरू कबाडीले काटेर पाट्र्सहरू बेच्छन्। ती पार्ट्सहरू उताबाट ढिक्का भएर चोरीबाटो हुँदै बजारमा पुग्छन्। त्यस्ता सामान सस्तोमा पाइन्छन्, त्यसले बजार बिगारेको छ। यस्ता सस्ता र पुराना सामान सुरक्षाको हिसाबले रोड असुरक्षित हुने र दुर्घटनाको खतरासमेत निम्त्याउँछन्। यसबारे सरकारले ध्यानै दिएको छैन। १६औं संस्करण नाडा अटो शो चलिरहेको छ। यसले हाम्रा उत्पादनलाई बजारीकरणमा कस्तो सेवा पुग्नेछ ? यो मेला हाम्रा लागि धेरै महत्र्वपूर्ण छ। हामीले उत्पादन गरेका तथा आयात गरेका वस्तुहरू मेलामा देखाउन पाइन्छ। आउने भिजिटरहरूले नेपालमा केके बन्दोरहेछन्, कस्तो रहेछ भन्नेबारे जानकारी पाउँछन्। मुख्यत : व्यापारमात्र नभई प्रडक्टबारे जानकारी दिन, देखाउन र देख्न पाउनु पनि ठूलो कुरा हो। नेपाली उत्पादन छन् भने त्यसैलाई प्राथमिकता दिऔं। यसमा सबैको सहज पहुँच पुग्छ तर आयातीत सामानहरू भोलिको दिनमा कुन कम्पनीको कस्ता गुणस्तरको भन्ने सरकारी संयन्त्र नहुँदा उपभोक्ता ठगिने सम्भावना बढी हुन्छ। पार्टपुर्जा परिवर्तन गर्दा मुख्य केमा ध्यान पुर्याउनु पर्छ ? सवारीसाधनको पार्टपुर्जा परिवर्तन गर्दा सबैभन्दा पहिला आफूले कुन पार्ट्स फेर्न लागेको, त्यो कत्तिको टिकाउ छ, त्यो कुन कुन कम्पनीको पाइन्छ, कुन गतिलो वा गुणस्तर छ ? त्यसको बजार मूल्य कति छ लगायतबारे बुझ्न आवश्यक छ। फेर्ने पार्ट्सको बारेमा चासो राख्ने बानी गरे धेरै मर्मत लागत कम आउन सक्छ। आफूले फेरेको पार्टसबारे जानकारी लिँदा धेरै हदसम्म सवारीचालकले खर्च कटौतीदेखि रोडमा हुने दुर्घटना र अनावश्यक झन्झटबाट टाढा रहन सकिन्छ। सवारीको चेकजाँच गर्न कत्तिको आवश्यक हुन्छ ? हामीले जसरी फिटनेस कायम राख्न समयसमयमा स्वास्थ्यको चेकजाँच गर्छौं। त्यसैगरी एउटा सवारीसाधनको पनि फिटनेस जाँच गर्नुपर्छ। नेपालमा सरकारी फिटनेस सेन्टर पनि छ। यसले सवारीको कुन पार्टस्ले के काम गरिरहेको छ ? त्यसको आयु कति छ ? ब्रेक, इन्जिनमा के समस्या छ ? भनेर पनि भेहिकलको जाँच गरे जीवन बच्छ। किनभने सवारी भनेको लाइफलाइन हो। यसले साथ दिए जीवन बच्छ र धोका दिए ज्यानै जाने जोखिम हुन्छ। यसर्थ समयसमयमा भेहिकल टेस्ट गर्न आवश्यक छ। भेहिकलको रनिङको आधारले सर्भिसिङ गर्नुपर्छ। हरेक पार्टस्को निश्चित आयु हुने भएकाले त्यसबारे सजग हुनुपर्छ। कोभिडपछि अटोमोबाइल्स क्षेत्र कत्तिको चलायमान छ ? कोभिडपछि सबैभन्दा ठूलो समस्या अटोमोबाइल्सले नै भोग्नु पर्यो। कोभिडपछि अर्थतन्त्र जुन हिसाबले चलायमान हुनुपर्ने हो, त्यो भएको छैन। प्रस्तुति : ममता थापा यो पनि पढ्नुहोस ग्राहकको रोजाइ बीवाईडी नै ब्याट्री वारेन्टीमा हामी अघि छौं विषादीको विकल्प अपाङ्गता भएका बालबालिकालाई समस्या नै समस्या"
ग्राहकको रोजाइ बीवाईडी नै,"नेपाली बजारमा ईभीतर्फ चिनियाँ ब्रान्डको वर्चस्व छ। त्यसमा पनि ग्लोबल ब्रान्डको रूपमा बीवाईडी रहेको छ। फेब्रुअरी १९९५ मा स्थापित, बीबाईडी एक उच्चटेक कम्पनी हो। स्थापनाको २० वर्षको अवधिमा बीबाईडीले ६ महाद्वीपहरूमा ३० भन्दा बढी औद्योगिक पार्कहरू स्थापना गरेको छ। इलेक्ट्रोनिक्स, अटो, नयाँ ऊर्जा र रेल ट्रान्जिटसँग सम्बन्धित उद्योगहरूमा महत्र्वपूर्ण भूमिका खेलेको छ। नेपालमा यसको आधिकारिक बिक्रेता सिम्याक्स प्राइभेट लिमिटेड रहेको छ। नेपाली बजारमा बीबाईडीको आक्रामक बिक्री भइरहेको छ। यसै सन्दर्भमा बीबाईडी नेपालका नेसनल सेल्स हेड आशुतोष गौतमसँग गरिएको कुराकानीको सम्पादित अंश प्रस्तुत गरिएको छ। अरू विद्युतीय सवारीसाधनभन्दा बीवाईडी गाडीलाई नै रोज्नुपर्ने कारण के के हुन् ? नेपाली बजारमा ईभीतर्फ चिनियाँ ब्रान्डको वर्चस्व छ। अझ त्यसमा पनि ग्लोबल ब्रान्डको रूपमा बीवाईडी रहेको छ। ७० भन्दा बढी देशमा बिक्रीवितरण भइरहेको बीवाईडीको नेपालमा पनि बजार एकदम राम्रो छ। प्रोडक्ड विश्वव्यापी भइसकेपछि विश्वास गर्ने आधार बढ्छ। यस्तै, यसमा प्रयोग भइरहेको ब्लेड ब्याट्री प्रविधि विश्वमा नै सुरक्षितमध्येको एक हो। अर्को भनेको ईप्लाटफर्म थ्री पोइन्ट जिरो पनि प्रयोग भइरहेको छ। यसले गर्दा हामी अरू उत्पादनभन्दा २३ जेनेरेसन अघि छौं। अहिले विवाइडीका ४ देखि ५ हजार गाडीहरू सडकमा देख्न सकिन्छ। सेल्स नेटवर्क र सर्भिस आउटलेटमा पनि अरू प्रतिस्पर्धीभन्दा धेरै नै अघि छौं। सम्भवत : प्यासेन्जर कारमा सबैभन्दा धेरै चार्जिङ नेटवर्क हाम्रै होला। अहिलेसम्म नेपालभरि ३३ वटा फास्ट चार्जिङ नेटवर्क रहेको छ। आगामी दसैंसम्म २० वटा थप्दै छौं। यी सबै कारणले बीवाईडी अहिले ग्राहकहरूले रुचाइरहेका छन्। सेवा र मर्मतसम्भारका हिसाबले विद्युतीय सवारीसाधनको बढ्दो मागलाई टेवा पुर्याउने बीबाईडी नेपालको योजना के छ ? प्यासेन्जर कारको ईभी सेगमेन्टमा हाम्रो नै सबैभन्दा बढी चार्जिङ स्टेसन छ। भन्नुको मतलव हामी आफ्टर सेल्स सर्भिस मा पनि उत्तिकै जवाफदेही छौं भन्ने देखाउँछ। यस्तै सर्भिस सेन्टरहरू पनि पर्याप्त मात्रामा छन्। यही कारणले पूर्वमेचीदेखि पश्चिम महाकालीसम्म ग्राहकहरूले गाडी जहाँ लगे पनि सर्भिस सुविधा सबै ठाउँमा उपलब्ध छ। आउने दिनहरूमा भक्तपुर, बनेपा र कलंकीदेखि धुम्बराहीको बीचमा गरी तीन सर्भिस सेन्टर थप्ने योजना छ। यसको ब्याट्री कत्तिको टिकाउ छ ? ब्लेड ब्याट्रीको आकर्षण के हो ? बीबाईडीले दिने ब्याट्रीमा वारेन्टीहरू अरूको भन्दा बढी छ। हामीले आठ वर्ष वा १ लाख ६० हजार किलोमिटरको ब्याट्री वारेन्टी दिएका छौं। आठ वर्षको अन्त्यमा पनि ब्याट्रीको हेल्थ कम्तीमा ७० प्रतिशत हुनुपर्ने भन्ने छ। यो ग्यारेन्टी नेपाली बजारमा हामीले मात्र भन्न सक्छौं जस्तो लाग्छ। ब्याट्रीमा चार्जिङ लाइफ साइकल भन्ने हुन्छ। अरू ब्याट्रीहरूको लाइफ साइकल ७ सय देखि १२ सय लाइफ साइकल हुन्छ भने बीबाईडीको ब्लेड ब्याट्रीको लाइफ साइकल कम्तीमा ३ हजार हुन्छ। यसकारण हामी अरु भन्दा ३ देखि ४ गुणा बढी लाइफ साइकल दिन सक्छौं। यहाँ जिरो टु हन्डरेड र हन्डरेड टु जिरो भयो भने वान लाइफ साइकल हुन्छ। ग्राहकहरूबाट कस्तो प्रतिक्रिया पाउनु भएको छ ? हामीसँग अहिले भएकोमा बीबाईडी एटो थ्री र डल्फिन बजारमा बढी रुचाइएको पाइन्छ। गत वर्ष बीबाईडीमात्र यस्तो कम्पनी थियोे, जसले १ हजारभन्दा बढी गाडी बिक्री गर्न सकेको थियो। गत वर्ष हामीले ३ भेरियन्ट ल्याएका थियौं। डल्फिन, एटो थ्री एड्भान्स र सुपरियरको बजारमा बिक्री उत्साहजनक भएको थियो। बीबाईडीले दिने ब्याट्रीमा वारेन्टीहरू अरूको भन्दा बढी छ। हामीले आठ वर्ष वा १ लाख ६० हजार किलोमिटरको ब्याट्री वारेन्टी दिएका छौं। अब बीबाईडीले छिट्टै नै सेभेन सिटर गाडी एम सिक्स ल्याउँदै छौं। यसपछि हाम्रो अर्को योजना भनेको सर्भिस सेन्टरहरूको वृद्धि नै हो। काठमाडौं उपत्यकामा थप ३ सर्भिस सेन्टर र दसैंसम्म थप २० फास्ट चार्जिङ स्टेसन सञ्चालनमा ल्याउने योजना छ। सन् २०२४ को अन्त्यसम्म फास्ट चार्जिङ स्टेसन झन्डै १०० पुर्याउने योजना छ। इलेक्ट्रिक मोबिलिटीको भविष्यका लागि बीबाईडीको दृष्टिकोण के हो र कम्पनीले यस भिजनमा कसरी योगदान गर्ने योजना बनाएको छ ? पुरानो आईसिई भेहिकल (पेट्रोलियम पदार्थबाट चल्ने) बाट प्रतिस्थापन गर्दै न्यु इनर्जी भेहिकलमा जानैपर्छ। यसमा आजको दिनमा सबैभन्दा अघि ईभी छ। प्रविधिको पनि त्यहीअनुसारले विकास भइरहेको छ। हामी चार्जिङ नेटवर्कमा सहभागी छौं। सर्भिस सेन्टरहरू बनाउँदै छौं। भएका सर्भिस सेन्टरहरूलाई अपग्रेड पनि गरिरहेका छौं। दक्ष कामदारलाई तालिम दिइरहेका छौं। यसले पनि हाम्रो फोकस देखाउँछ। यसका साथै भर्खरै हामीले काठमाडौं विश्वविद्यालय (केयू)सँग सम्झौता पनि गरेका छौं। केयूका विद्यार्थीले बीबाईडीमा इन्टर्नको रूपमा काम गर्न सक्नेछन्। त्यो इन्टर्नसिप चीन, भारत वा नेपालमा पनि हुन सक्छ। नेपालमा ईभीको बजारलाई कसरी मूल्यांकन गर्न सकिन्छ ? कस्ता किसिमका ईभी गाडीमा ग्राहकको आकर्षण बढी पाइन्छ ? पाँच वर्षयता नेपालमा गाडीको बजार भनेको वार्षिक करिब १५ हजार हाराहारी हो। जसमा गत आर्थिक वर्षमा ईभीको हिस्सा करिब ७० प्रतिशत पुग्यो। यसरी हेर्दा पनि ईभीलाई ग्राहकहरूले एकदम रुचाउनु भएको छ। र, त्यसमा बीबाईडीलाई अझ धेरै मन पराउनु भएको छ। ईभीमा बीबाईडीको योगदान करिब ३०३५ प्रतिशत छ। नेपालको सन्दर्भमा ईभी नै हो भविष्यमा पनि। त्यहीअनुसार हामी कम्पनीहरूले पूर्वाधार पनि विकास गरिरहेका छौं। सरकारले लिएको नीति ईभीमैत्री छ कि छैन ? ईभीको मुख्य पूर्वाधार भनेको नै चार्जिङ स्टेसन हो। त्यसमा निजी क्षेत्रले ठूलो लगानी गरिरहेको छ भने सरकारले पनि लगानी गरेको छ। विद्युत् प्राधिकरणले थुप्रै फास्ट चार्जिङ स्टेसन बनाएको छ। तर, त्यति मात्र अहिलेको ईभीको बढ्दो मागलाई धान्न सक्दैन। यसका लागि सरकारको थप लगानी आवश्यक छ। निजी क्षेत्रको एउटा सीमा हुन्छ लगानीको, त्यसका लागि सरकारले नै लगानी थप गर्नुपर्छ। यसले गर्दा ग्राहकहरूलाई झन् सजिलो हुन्थ्यो। यस्तै, सरकारले लिने नीति हरेक वर्ष नै परिवर्तन हुन्छ। यसले गर्दा हामीले पनि हाम्रा योजना एक वर्षका लागि मात्र बनाउन बाध्य छौं। अटोमा दीर्घकालीन योजना बनाएर अघि बढ्ने अवस्थाको सिर्जना गर्न सरकारले पनि दीर्घकालीन नीति बनाउनुपर्छ। एउटा स्थिर नीति आवश्यक छ। यस वर्षको नाडा शोमा बीबाईडीले आफूलाई अन्य इलेक्ट्रिक भेहिकल ब्रान्डभन्दा कसरी फरक बनाउने योजना बनाएको छ ? अटो शोमा आकर्षक स्टल नै हाम्रो छ। ग्राहकका लागि ईप्लाटफर्म थ्री पोइन्ट वोको बारेमा शोमा जानकारी दिन्छौं। यसो हुँदा ग्राहकहरूले अटो शोमा आएर त्यो हेर्दिनु भयो भने उहाँहरूलाई विश्वास बढ्छ। उहाँहरूलाई के हो बीबाईडी प्रविधि भनेको थाहा हुन्छ। यस्तै नाडामा बुकिङ गर्ने ग्राहकहरूलाई बृहत् रूपमा अटो प्लस इन्स्योरेन्स र थप २३ किलोवाट पोर्टेबल चार्जर दिन्छौं। गाडी किन्दा नै ७ किलोवाटको चार्जर पहिला नै दिने गरिएको छ। साथै, नाडामा बुकिङ गर्ने ग्राहकहरूलाई बीबाईडी एप पनि नि : शुल्क उपलब्ध गराउँछौं। त्यसमा १० वर्षसम्मको तथ्यांक लोड गरिएको छ। सामान्यतया यो एपको करिब ८० हजार पर्छ। यो एपको विशेषता भनेको गाडीलाई रिमोर्टली नै चलाउन सकिन्छ। एपबाट नै गाडीका सम्पूर्ण जानकारी प्राप्त गर्न सकिन्छ र त्यसलाई नियन्त्रण गर्न सकिन्छ। नेपालमा यस्तो एप आउने गाडीमा बीबाईडी ब्रान्ड मात्र होला जस्तो लाग्छ। ईभी गाडी किन्ने ग्राहकहरूलाई केही सुझाव छ कि ? नाडामा आउँदै हुनुहुन्छ र अझ विद्युतीय गाडी (ईभी) किन्दै हुनुहुन्छ भने ग्राहकहरूले त्यो गाडी प्रयोग हुने ब्याट्रीको गुणस्तर हेर्नुपर्छ। कुन प्लाटफर्ममा गाडी बनेको बुझ्नुपर्छ, चार्जिङ नेटवर्क कति छ र आफ्टर सेल्स सर्भिसका लागि काठमाडौं र बाहिर कति सर्भिस सेन्टर छन् भन्ने कुरा हेर्न आवश्यक छ। बीबाईडी नै किन्नुपर्छ भन्ने छैन। ग्राहकहरूले मेहनत गरेर कमाएको पैसाले जस्तो पायो त्यस्तै गाडीमा लगानी गर्नुभन्दा पनि ईभी किन्दा ती कुरामा ध्यान दिन जरुरी छ। प्रस्तुति : सुनिता कार्की"
अन्नपूर्णको स्टार्टअप अभियानसँग ओकेजर्नीले सहकार्य गर्ने,"काठमाडौं : युवा उद्यमीहरूले सुरू गरेको स्टार्टअप व्यावसायको प्रवर्द्धन गर्न अन्नपूर्ण मिडिया नेटवर्कले सुरू गरेको स्टार्टअपसँग अन्नपूर्ण अभियानमा ओकेजर्नी प्रालि जोडिएको छ । बिहीबार नेटवर्कको तीनकुनेस्थित केन्द्रीय कार्यालयमा भएको एक समारोहमा उक्त सम्झौता भएको हो । सम्झौतापत्रमा स्टार्टअपसँग अन्नपूर्ण अभियानकी संयोजक सुधा भुजेल र ओकेजर्नी प्रालिका सिईओ राजेश दासले हस्ताक्षर गरे । यो कम्पनीले बस टिकेटिङ र टुर प्याकेजका सेवाहरू प्रदान गर्दै आइरहेको छ । हाम्रो बजारीकरणका लागि यो अभियान निकै लाभदायी छ, 'ओकेजर्नी प्रालिका सिईओ राजेश दासले भने, 'हाम्रा लागि सुवर्ण अवसर हो । यो अभियानमा नेटवर्कका सबै प्लेटफर्महरू सहभागी हुनेछन् । नेटवर्कले हाल नेपाली संस्करण अन्नपूर्ण पोस्ट दैनिक,अंग्रेजी द अन्नपूर्ण एक्सप्रेस डेली,रेडियो अन्नपूर्ण नेपाल ९४ मेगाहर्ज,अनलाइन न्यूज पोर्टल अन्नपूर्ण पोस्ट डट कम,एपीवान टेलिभिजनलगायतका मिडिया प्लेटफर्महरू सञ्चालन गर्दै आइरहेको छ । यो पनि पढ्नुहोस स्टार्टअपसँग अन्नपूर्ण अभियानसँग जोडियो किलिण्डर स्टार्टअपसँग अन्नपूर्ण अभियानसँग जोडियो भोयाजो नेपाल अन्नपूर्णको स्टार्टअप अभियानसँग डेलिस् र स्वीट फिक्सले सहकार्य गर्ने स्टार्टअपसँग अन्नपूर्ण अभियानसँग जोडियो बेथानचोक आरडिआर स्टार्टअपसँग अन्नपूर्णअभियानसँग जोडियो खातापाना स्टार्टअपसँग अन्नपूर्ण अभियानसँग जोडियो 'बसियो'"
ईभीमय नाडा अटो शो,"काठमाडौं : नाडा अटो शो २०२४। भृकुटीमण्डप भरिएको छ नयाँनयाँ ब्रान्डका सवारीसाधनले। जहाँ १ सय ३० स्टलहरूमार्फत मुख्य ९५ प्रदर्शक छन्। २४ वटा चारपाङग्रे ब्रान्ड, १९ वटा दुईपाङ्ग्रे ब्रान्ड, १२ वटा हल्का व्यावसायिक सवारीसाधन ब्रान्डहरू, ३३ कम्पनीहरू जुन लुब्रिकेन्ट, टायर, ब्याट्री, ग्यारेज उपकरण र अन्य अटो कम्पोनेन्टहरू भदौ १६ गतेसम्मका लागि प्रदर्शन भैरहेका छन्। यी कम्पनीहरूबाट नयाँ ब्रान्डका सवारीसाधन धमाधम सार्वजनिक गरिएका छन्। त्यो पनि नाडा शोको विशेष छुट र बम्पर अफरसहित। प्रदर्शनमा विभिन्न ब्रान्डका ८० प्रतिशत गाडी (दुईपाङ्ग्रे, चारपाङ्ग्रे) ईभी (विद्युतीय सवारी)कै भएको आयोजकहरू बताउँछन्। यसअन्तर्गत पनि कमर्सियल ईभीहरूले बढी सहभागिता पाएको देखिन्छ। यसअन्तर्गत पनि बढी सिटका गाडी (११, १४, १९ सिट) र बढी ड्राइभिङ रेन्ज (१५० देखि ४०० किलोमिटरको) भएका गाडी छन्। विद्युतीय गाडीकै माग बढी देखिए पनि इन्धनका गाडी (अटो)मा पनि क्रेज भने घटिसकेको छैन। तर तुलनात्मक रूपमा सरकारले ईभी खरिदमा दिएको सहुलियतले पनि आम उपभोक्ताको रोजाइ त्यतातिर तानिएको देखिन्छ। नेपाल राष्ट्र बैंकको व्यवस्थाअनुसार बैंक तथा वित्तीय संस्थामार्फत ईभीमा मूल्यको ८० प्रतिशतसम्म र इन्धन सवारीमा मूल्यको ५० प्रतिशतसम्म ऋण लिन सकिन्छ। यही कारणले पनि पछिल्लो समय बैंकहरूको रेकर्डमै विद्युतीय सवारीको कर्जा अत्यधिक गइरहेको बैंकरहरू बताउँछन्। प्रदर्शनमा रहेका नबिल बैंकका रिटेल लेन्डिङ युनिटका बिजनेस डेभलपमेन्ट अफिसर विवेक केसी राष्ट्र बैंकको निर्देशनले नै विद्युतीय सवारीमा बढी ऋण लिन पाइने सुविधा भएकाले त्यसतर्फ धेरै आकर्षण भएको सुनाउँछन्। समग्र अटो लोनमै ईभीको हिस्सा बढी छ। ईभीको आकर्षणले गर्दा हामीले पनि २ वर्षदेखि यसैलाई केन्द्रित गरिरहेका छौं। वातावरणप्रति सचेत हुँदै पनि ईभी खरिदमा आकर्षक अटो लोन ल्याइएको हो, उनले अन्नपूर्णसँग भने। सो बैंकले ईभीमा पाँच वर्षका लागि ८२५ प्रतिशत स्थिर ब्याजदर र इन्धन गाडीमा ७ वर्षको लागि ८४९ प्रतिशत स्थिर ब्याजदर कायम गरेको छ। यसैगरी लक्ष्मी सन्राइज बैंकले प्रदर्शनमा कर्जाका लागि अफर दिएको छ। विद्युतीय गाडीमा जाने कर्जामा अटो शोका लागि बैंकले ८९९ प्रतिशत ब्याजदर दिएको छ। बैंकले विद्युतीय गाडीका लागि कर्जा लिँदा ८० प्रतिशतसम्म फाइनान्सिङ गर्ने र यो तीन वर्षसम्मका लागि निश्चित ब्याजदर कायम राख्छ। यो कर्जा लिनेलाई एक वर्षसम्म निःशुल्क भिसा एटीएम दिएको छ। सो योजना बैंकका सबै शाखामा मंसिर १५ गतेसम्म लागू हुने बैंकले बताएको छ। मेलामा नबिल र सन्राइजसँगै सानिमा, माछापुच्छ्रे, हिमालयन, एनआईएमबी, कृषि विकास बैंक र महालक्ष्मी विकास बैंक गरेर ७ बैंकले उपस्थिति जनाएका छन्। यी बैंकले पनि सवारी कर्जामा एकल अंकमै ब्याजदर दिएका छन्। तर बैंकले पनि ईभीलाई नै प्राथमिकता दिएका छन्। छानीछानी दुईपाङ्ग्रे बाइक र स्कुटर नाडा अटो शोमा ब्रान्डअनुसार अत्यावश्यक प्रयोग गर्ने पारखीका लागि सोही मूल्यअनुसारका बाइक र स्कुटरहरू उपलब्ध छन्। बलियो, टिकाउ र अफरोडमा पुग्ने गजबका बाइक (मोटरसाइकल) पनि राखिएका छन्। ईभीदेखि पेट्रोल दुईपाङ्ग्रे नयाँ लन्च गरिएका छन्। यस्ता सवारीको मूल्य न्यूनतम २ लाखदेखि अधिकतम ७ लाख आसपासमा रहेको देखिन्छ। शोको पहिलो दिन सुजुकीले मात्रै थप ३ वटा बाइक लन्च गरेको छ। सुजुकीको बिक्रेता जेन्युुन एसेसरिजका मार्केटिङ प्रमुख समित सिंह सार्वजनिक गरेकामध्ये २५० सीसीको भिस्ट्रोम एसएक्स एडभेन्चर टुरिङ बाइक भएको दाबी गर्छन्। उनका अनुसार कच्ची रोडमा मज्जाले गुड्ने भएकाले यो लामो यात्राको लागि उपयुक्त छ। यसको मूल्य ६ लाख ९९ हजार ९ सय तोकिएको छ। यससँगै सार्वजनिक रेसिङ वाइक जिक्सर २५० एसएफको मूल्य ६ लाख ३९ हजार ९ सय तोकिएको छ भने जिक्सर २५० को मूल्य ६ लाख ३५ हजार ९ सय हाराहारीमा छ। शोबाट धेरै बिक्री गर्ने अपेक्षा छ। अझ भोलिको दिनमा भिस्ट्रोम प्रडक्सन गर्ने योजना छ। हाल एभेनिस उत्पादन भएरहेको छ। हामीसँग हालसम्म ६ प्रकारका बाइक र ३ प्रकारका स्कुटर गरी कुल ९ आइटम छन्, कम्पनीका मार्केटिङ प्रमुख सिंहले अन्नपूर्णसँग भने। ईभी स्कुटरका सफल बिक्रेता एथरका प्रमुख कार्यकारी अधिकृत (सीईओ) तथा टोयोटा नेपालका निर्देशक सूर्यान्स वैद्य नाडामा पहिलोपटक एथरको प्रडक्ट राखेकाले यसलाई अझै प्रचारप्रसारमा जोड दिने सोच भएको बताउँछन्। एथरका दुई मोडलका स्कुटरलाई प्रदर्शनमा राखिएका छन्। अब एथरको चार्जिङ स्टेसन थप्ने योजनामा भएको उनले जनाए। हाल देशका विभिन्न १५ ठाउँमा मात्रै भएकाले अब थप्ने योजना बनाएको र यसमा एथरका ग्राहकले निःशुल्क चार्ज गर्न पाइरहेको समेत उनले बताए। यो कम्पनीले यस पटकको नयाँ लन्च भने हेलो ब्रान्डको प्रविधि जडान गरेको सुविधायुक्त हेलमेट रहेको छ। हेलोको हेलमेटको प्रशंसा गर्दै भने, यसमा ब्लुटुथ जडान छ। जसले सजिलै फोन उठाउन सकिन्छ। म्युजिक बजाउन मिल्छ। स्कुटरमा बसेका दुवै जनाले प्रयोग गरे माइकको सहाराले कुरा गर्न मिल्छ। कम्युनिकेसनलगायतको सुविधाले भरिपूर्ण र टिकाउ छ। दुईपाङ्ग्रेमा धेरै चर्चा बटुलेको हिरो ब्रान्डलाई नाडा अटो शोमार्फत ४ वटा मोडलको लन्च गरेको छ। कम्पनीका सेल्स हेड सूर्य ओझा नेपाली बजारमा विद्युतीय सवारीसाधनको बढ्दो माग, ग्राहकहरूको आवश्यकता र अपेक्षालाई मध्यनजर गर्दै सीजी मोटर्सले चार विभिन्न नयाँ ब्रान्ड सार्वजनिक गरेको बताउँछन्। सुपथ मूल्यमा सबै स्पेयर्स पाट्र्सको सहज उपलब्ध हुने भएकाले हिरो ब्रान्ड ग्राहकका लागि उपयोगी हुने उनको तर्क छ। उनी भन्छन्, हिरोको सबै प्रडक्टको म्यानुफ्याक्चर भारतमा छ र हामीले पनि नेपालमै एसेम्बल गरेर बेचेका छौं। सबै पाट्र्स सहज उपलब्ध गर्न सक्छौं। मुलुकभर अहिले हाम्रोमा ६५ वटा नेटवर्क छ। अब ३४ महिनामा २५३० वटा नेटवर्क बढाउँदै छौं। यसो हँुदा झन् सजिलै हिरोको प्रडक्टहरूको मर्मतलगायतको सुविधा पाइन्छ। डेल्टा अटो कर्पका वरिष्ठ बिक्री प्रबन्धक विभव कार्की नाडामा अप्रिला ब्रान्डबाट दुईपाङ्ग्रे स्कुटरलाई लन्च गरेको बताउँदै यो ब्रान्ड वाइक र स्कुटरको क्रस ओभरबाट बनेको बताउँछन्। उनका अनुसार यो दुवैको संयोजनबाट भएकाले यसलाई अफरोड स्कुटरमा पनि राख्न सकिन्छ। यसअघिका प्रडक्ट पनि राम्रो बिक्री गरेको अनुभवले अब यसले पनि बजार तताउने अपेक्षा छ। प्रदर्शनीमा सवारीमात्रै होइन विद्युतीय सवारीको नयाँ ब्याट्री स्वापिङ स्टेसनहरूको पनि सार्वजनिक गरिएको छ। यो गोगोरो र नेबुला इनर्जीद्वारा काठमाडौंमा व्यावसायिक सुरुवातको घोषणाँगै ४५ ब्याट्री स्वापिङ गर्ने स्थान र स्मार्ट स्कुटरका तीनवटा मोडेलहरूको अनावरण गरेको छ। उनका अनुसार सहरहरूका लागि सस्टेनेबल मोबिलिटी सोलुसन प्रदान गर्न, ब्याट्रीस्वापिङ टेक्नोलोजी इकोसिस्टममा विश्वकै अगुवा गोगोरो इंक र नेबुला इनर्जीले आज पल्स र जेगोको साथ गोगोरोका विशेष प्रडक्ट रेन्जहरू लन्च गरेका छन्। उनका अनुसार गोगोरो स्मार्ट स्कुटरहरू खरिद गर्नेबारे सबैभन्दा चाखलाग्दो कुरा भनेको यसमा ग्राहकहरूले ब्याट्री खरिद गर्न आवश्यक पर्दैन। गोगोरोले सुविधाजनक ब्याट्री सब्सक्रिप्सन योजना प्रदान गर्दछ। प्रयोगकर्तालाई ब्याट्री स्वामित्वको झन्झटबिना नै आफ्नो स्कुटर पावर अप राख्न सजिलो बनाउने उनको भनाइ छ। अब प्रत्येक २३ किलोमिटरमा एउटा स्टेसनको उपलब्धता सुनिश्चित हुनेछ। स्टेसनहरू रणनीतिक रूपमा पेट्रोल पम्प, मार्ट, मल र ग्राहकहरूको सहजता र पहुँचका लागि साझा चासोका क्षेत्रहरूमा रहनेछन्, उनले अन्नपूर्णसँग भने। छुटसहित ब्रान्डका गाडी मेलामा नेपाली उद्योगले उत्पादन गरेका चारपाङ्ग्रे इन्धन (आइस भेहिकल)गाडीदेखि अन्तर्राष्ट्रिय ब्रान्डका ईभीलगायतका थरीथरीका ब्रान्डले रौनक छाएको छ। विभिन्न २३ प्रकारका नयाँ सवारी लन्च भएका छन्। अहिलेको प्रदर्शनमा पुराना ब्रान्ड गाडीहरूको उपस्थिति भने कमै छ। समग्रमा लन्च भएका मूल्यमै ३ लाख४ लाख हाराहारीको छुट पनि दिइएको छ। उत्पादनअनुसार स्किम र बम्पर उपहार छन्। अग्नि ग्रुपका बजार प्रमुख निर्मल श्रेष्ठ केही समयअघि मात्रै लन्च गरेको महिन्द्राको ईभी नाडा शोमा राखिएको र ग्राहकले रुचाइरहेको बताउँछन्। यो सवारीलाई ग्राहकले टेस्ट ड्राइभिङ गर्ने पनि धेरै भएकाले यो उपभोक्ताको रोजाइमा पर्ने उनको भनाइ छ। महिन्द्राको ८ मोडलका गाडी भए पनि प्रदर्शनमा ४ वटा राखिएको छ। उनी भन्छन्, महिन्द्राको पहिचान नेपालमा सय वर्षदेखि छ। हाम्रा सञ्जालहरू पनि बलियो छ। ग्राहकले जसरी स्कारपियोलाई माया गरेका छन्, त्यसैगरी हाम्रा अरू प्रडक्टलाई पनि माया गर्ने आशा छ। नाडामा दिपलको बिग ब्यांग अफर दिएको छ। नेपालका लागि प्रिमियम र इन्टेलिजेन्ट दिपल ईभी कारको आधिकारिक वितरक, एमएडब्लू वृद्धि अटोकर्प प्रालिले आफ्नो सफल दिपल एस०७ इलेक्ट्रिक एसयूभी तथा भर्खरै बिक्री सुरु गरिएको फ्युचरिस्टिक दिपल एल०७ इलेक्ट्रिक सेडानको लागि नाडा अटो सो केन्द्रित ग्राहक स्किम बिग ब्यांग अफर घोषणा गरेको हो। यसका साथै चांगानले नाडा अटो सोमा सार्वजनिक गरेको दिपल एल०७ इलेक्ट्रिक सेडानलाई सात वर्षको लागि ७९९ प्रतिशत निश्चित ब्याजदरमा आफ्नो बनाउन सक्नेछन्। यो अफमार्फत ग्राहकले नेपालकै सबैभन्दा बढी फिचरले भरिएको दिपल ईभीहरूको अनुभव लिन पाउनेछन्। जी मोटर्स प्रालिका प्रबन्ध निर्देशक कैलाशबाबु गेलाल प्रदर्शनीमा नेपाल भित्रिएको प्रिमियम एसयूभीमध्ये स्काइवेल सबैभन्दा लामो रेञ्ज दिने सवारी भएको दाबी गर्छन्। उनका अनुसार यसले ६ सय २० किलोमिटर रेन्जको छ। सो ब्रान्डको दुई वटा मोडलका गाडी स्टलमा छन्। प्रदर्शनमा बुक गर्नेलाई मूल्यमा छुट दिएको उनले बताए। यस्तै, एमएडब्लू वृद्धि मोटर्स प्रालि बिजनेस प्रमुख प्रशान्त पन्त सयभन्दा बढी देशमा उपस्थिति जनाइसकेको नामी ब्रान्डका ईभी गाडीहरू उत्कृष्ट भएको बताउँछन्। यसको मूल्य कम गरेर अफर गरिएको छ। यसपटक प्रदर्शनमा उक्त ब्रान्डका तीन वटा मोडल सार्वजनिक गरेको छ। ग्राहकलाई गुनासो हुँदैन। लुक्सदेखि सबै फिचर्स अब्बल छ। यो विलासीयुक्त सवारी छ। करोड मूल्यमा पाइने फिचर्स भएको गाडी कम मूल्यमै उपलब्ध गरिएको छ। उनले अन्नपूर्णसँग छ। यसैगरी, प्यारामाउन्ट मोटर्स प्रालिको मार्केटिङ प्रमुख सन्दीप क्षेत्री यस पटक एमजी ग्रुपको एक सय वर्ष पुगेको उपलक्ष्यमा सेलिब्रेसन गरिरहेकाले स्किमस्वरूप एमजी जेड एस डिलक्समा मूल्यमा छुट दिएर ४६ लाख ९९ हजार रुपैयाँमा दिइएको छ। यो नाडा र दसैंका लागि अफर दिएको उनले बताए। दिन १ करोड ६८ लाख रुपैयाँबराबरको गाडी बिक्रीमा समेत राखिएको छ। एसपीजी अटोमोबाइल्स प्रालिका वरिष्ठ प्रबन्धक निलन बज्राचार्य ओमोडा ब्रान्डको ईभी नयाँ भर्जन डिलक्स ५५ लाख ९९ हजार रुपैयाँमा उपलब्ध गराएको बताए। यससँगै अर्को ओमोडाको एसयूभी सार्वजनिक गरेको छ। नाडाभरी बुक गर्नेलाई प्रडक्टअनुसार १३ लाख छुट छ। प्रडक्टअनुसार केहीमा बिमा र चार्जर पनि छुट छ, उनले भने। प्रदर्शनमा ईभीको भिडमा आइस भेहिकल (इन्धन सवारी) सायद आफूमात्रै भएको बताउँछन् सिजी होल्डिङ्सका एसिस्टेन्ट जनरल म्यानेजर करण शाक्य।"
"हातमा लालपुर्जा,नक्सामा छैन जग्गा","अर्घाखाँची : अर्घाखाँचीको शीतगंगा नगरपालिका १२ का स्थानीय बासिन्दाहरूले सयौं वर्षदेखि आफूले भोगचलन गरेको जग्गाको नयाँ लालपुर्जा पाउन सकेका छैनन्। २०४० साल र २०५६ सालमा नापी भएर लालपुर्जा पाएको जग्गाको अर्घाखाँचीमा भएको पुनर्नापीबाट आफूहरूले पुर्जा पाउन नसकेको भन्दै सयौं जनाको समूहले नारावाजी गर्दै जिल्ला प्रशासन कार्यालयमा पुगेर सहायक प्रमुख जिल्ला अधिकारी मेघनाथ पाध्यायलाई ज्ञापनपत्र बुझाएका छन्। २०५७ सालमा पाएको पहिलेको लालपुर्जा आफूहरूसँगै रहेको र सोही पुर्जाको आधारमा नगरपालिकामा तिरो तिर्दै आएको भएपनि पुर्जा पाउन नसकेपछि जग्गा भएर पनि सुकुम्बासी जस्तै भएको शितगंगा १२ खुम्चीकोटका स्थानीय देवेन्द्र पौडेलले बताए। उनले सयौं वर्षदेखि चर्चेको पहिलाको लालपुर्जा देखाउँदा समेत पुर्जा पाउन नसकेको गुनासो गरे। वडा कार्यालय, नगरपालिकाको कार्यालय, विशेष नापी कार्यालय लगायतका कार्यालयमा पटकपटक ध्यानाकर्षण गराउँदासमेत आफूहरूको माग सुनुवाइ नभएपछि कपिलवस्तुको सिमानाबाट स्थानीय जनताहरू हजारौ रूपैया खर्च गरेर प्रमुख जिल्ला अधिकारी समक्ष पुगेका थिए। सहज तरिकाबाट पुर्जा पाउनुपर्ने लगायतका चर्का नारा लगाउँदै उनीहरू जिल्ला प्रशासनमा पुगेका थिए। शीतगंगा नगरपालिका १२ को खुम्चीकोट, पिरापानी, खलेयाखर्कदमारे, धौलेटाकुरा, दरबारे, टिकरी, जलुके, टर्रे लगायतका झण्डै १ सय ५० जनाले तिरे तिरेको रसिद र पुरानो लालपुर्जा देखाउँदा पनि पुर्जा पाउन नसकेको पिरापानीका स्थानीय खगेश्वर गैरेले बताए। उनले झन्डै १९ रोपनि जग्गा वर्षौंदेखि भोग चलन गर्दै आए पनि आफूले पुर्जा पाउन नसकेको गुनासो गरेका छन्। केही व्यवसाय गर्नका लागि जग्गा बैंकमा धितो राख्न पर्छ। पुरानो लालपुर्जाले हुँदैन। नयाँ लालपुर्जा पाउन सकिएन जसका कारण केही व्यवसाय गर्न पनि समस्या छ, स्थानीय देवीराम गैरेको गुनासो छ। उनले विशेष नापीको टोलीले जग्गा नापि सकेको भए पनि नयाँ पुर्जा पाउन नसकेको बताए। आफूहरूले भोगचलन गरेको जग्गाको साविककै पुर्जाअनुसार पुर्जा सरकारले दिनुपर्ने स्थानीयको माग रहेको पिरापानीका राजेस गरैले बताएका छन्। सशस्त्र द्वन्द्वको समयमा तत्कालीन नेकपा माओवादी २०५९ र २०६१ सालमा गरेको सदरमुकाम आक्रमणमा जग्गासम्बन्धी सबै कागजात जलेर नष्ट भएका थिए। २०६२६३ को आन्दोलनमार्फत देश संघीय लोकतान्त्रिक गणतन्त्रात्मक ब्यबस्थामा प्रवेस गरेसँगै कागजात जलेर नष्ट भएको अर्घाखाँची जिल्लामा विशेष नापी कार्यालय स्थापना गरेर जग्गा नापजाँचको काम सुरु भएको थियो। साविक २०४० सालमा एकसरो नापी भएको नक्सा र अहिले त्यस स्थानका स्थानीयले भोग चलन गरेको जग्गाको नक्सा नमिलेपछि पुर्जा दिन नसकेको विशेष नापी कार्यालय अर्घाखाँचीका प्रमुख डिल्लीराज भण्डारीले बताए। स्थानीयले अहिले भोगचलन गरेको जग्गा छ। नापी पनि पुन गरेका पनि छौं। तर, २०४० सालको नापीको नक्सामा उहाँहरूको कित्ता देखिँदैन। जंगल देखिएकाले लालपुर्जा दिन सकेका छैनौं, उनले भने। जग्गा नापजाँच ऐन २०१९ को दफा ६ को उपदफा ५ (घ) अनुसार साविकको नक्सा र अहिलेको नक्सा भीडाउनुपर्छ। साविकको नक्सा र अहिलेको नक्सा नभिडेपछि लालपुर्जा दिन नसकेको विशेष नापी कार्यालयका प्रमुख भण्डारीको भनाइ छ। यस्तो समस्याको वारेमा विभाग र मन्त्रालयमा जानकारी पनि गराएको उनको भनाइ छ। गाउँगाउँमा सिंह दरबार भनेर नारा लगाएपनि कपिलवस्तुको सिामानाबाट आफ्ना माग सम्बोधन हुने आशामा सिँगो गाउँ नै उठेर सदरमुकाम आएका थिए। आफूहरूको तवरबाट सक्दो प्रयास गर्ने र उनीहरूको माग सम्बोधनका लागिसम्बन्धित निकायलाई जानकारी गराउने सहायक प्रमुख जिल्ला अधिकारी पाध्यायको भनाइ छ।"
गण्डकी गाउँपालिकामा विषादी प्रयोग र अवस्था अध्ययन गर्न कार्यदल गठन,"गोरखा : गण्डकी गाउँपालिकाको तरकारी बालीबाट उत्पन्न स्वास्थ्य समस्याबारे अध्ययन गर्न कृषि मन्त्रालयले उच्च स्तरीय कार्यदल गठन गरेको छ। कृषि तथा पशुपंक्षी विकास मन्त्रालय प्लान्ट क्वारेन्टाइन तथा विषादी व्यवस्थापन केन्द्रका वरिष्ठ बाली संरक्षण अधिकृत मनोज पोखरेलको संयोजकत्वमा कार्यदल गठन गरेको हो। कृषि तथा पशुपंक्षी विकास मन्त्री रामनाथ अधिकारीले मंगलबार आकस्मिक बैठक बोलाएर पोखरेलको संयोजकत्वमा पाँच सदस्यीय कार्यदल गठन गरेका हुन्। कार्यदलमा नेपाल कृषि अनुसन्धान परिषदका वैज्ञानिक काशिनाथ चिलुवाल, खाद्य प्रविधि तथा गुण नियन्त्रण विभागका खाद्य अनुसन्धान अधिकृत रिजन कार्की, केन्द्रीय कृषि प्रयोगशालाका बाली संरक्षण अधिकृत विवेक सुनार, प्लान्ट क्वारेन्टाइन तथा विषादी व्यवस्थापन केन्द्रका बाली संरक्षण अधिकृत माधव भट्ट रहेका छन्। बैठकमा गोरखाको गण्डकी गाउँपालिकाका ६१ जना तरकारी किसानहरुलाई क्यान्सर भएको र १५ जनाको मृगौला फेल भएको विषयमा अन्नपूर्ण पोस्ट्मा प्रकाशित समाचारबारे छलफल भएको थियो। साथै सो समस्या समाधान गर्न अध्ययन गर्ने गरी कार्यदल बनाउने निर्णय भएको हो। गण्डकी गाउँपालिका, गोरखामा देखिएको विषादी दुरुपयोग सम्बन्धी समस्याको बारे अध्ययन गरी प्रतिवेदन पेस गर्न यस मन्त्रालयका माननीय मन्त्रीज्यूको समुउपस्थितिमा मिति २०८१ भदौ ११ गते बसेको आकस्मिक बैठकको निर्णयअनुसार तपसिल बमोजिमको पाँच (५) सदस्यीय कार्यदल गठन गरिएको छ,निर्णयमा भनिएको छ। कार्यदलले स्थलगत अध्ययन गर्न सुरु गरिसकेको कार्यदलका संयोजक पोखरेलले जानकारी दिए। हामीलाई अध्ययन, विश्लेषण गरी प्रतिवेदन तयार गर्न एक महिनाको समय अवधि दिइएको छ, उनले भने, हामीले काम सुरु गरेका छौँ। बुधबार त्यस क्षेत्र आसपासको एग्रोभेटहरुको अध्ययन गरेका छौँ। निर्धारित समय अवधिभित्र कार्य सम्पन्न गरी मन्त्रालयमा प्रतिवेदन पेश गर्नेछौँ। बैठकमा अन्तर्राष्ट्रिय नाकाहरुमा क्वारेण्टाइन कार्यालय, चेकपोस्ट एवं विषादीको दुरुपयोगसम्बन्धी छलफल भएको थियो। गोरखाको गण्डकी गाउँपालिकाका ६१ जना अहिले क्यान्सरपीडित छन्। अरू कतिपयलाई मिर्गौला रोग लागेको छ। ती ६१ जनाको अर्को समानता भनेको सबै किसान हुन्। जनप्रतिनिधिहरू गाउँसभामा गाउँलेको क्यान्सर र मिर्गौला रोग प्रभावबारे आवाज पनि उठाउँछन्। तर,उपायको खोजी हुन सकेको छैन। सबैले व्यावसायिक खेती किसानी गर्दै आएका छन्। व्यावसायिक खेती किसानी गर्दा विषादीको प्रयोग अत्यधिक हुने गरेको छ। छिटो फल्ने, ठूलो फल्ने र रोगकीराबाट बचाउने हुँदा किसान विषादीमा आकर्षित छन्। तर विषादीले त्यतिमात्रै गर्दो रहेनछ, क्यान्सरै पनि लगाउँदो रहेछ, वा मिर्गौला नै फेल गराउँदो रहेछ भन्ने उनीहरूलाई पत्तो भएन। यो पनि पढ्नुहोस गण्डकीगाउँका यतिधेरै व्यावसायिक तरकारी किसानमा क्यान्सर कसरी ? विषादी प्रयोगमा सावधानी अपनाऔं"
प्री ओपन सेसन : नेप्से परिसूचक करिब ५ अंकले बढ्यो,काठमाडौं : प्री ओपन सेसनमा नेप्से परिसूचक करिब पाँच अंकले बढेको छ। नेप्से परिसूक ४८८ अंकले बढेर २७९१२९ विन्दुमा पुगेको छ। यो समयमा ५३ स्क्रिप्सको ९ हजार ७३८ कित्ता सेयर ५३ लाख ८७ हजार ४३० रुपैयाँमा खरिदबिक्री भए। आज प्री ओपन सेसनमा कारोबारमा आएका ५३ स्टक्समध्ये २० वटाको मूल्य बढ्यो भने २५ वटाको घट्यो। यो समयमा ७ स्टकको मूल्य भने स्थिर रह्यो।
चुहावट नियन्त्रण गरी राजस्वको लक्ष्य पूरा गर्ने निर्णय,"काठमाडौं : केन्द्रीय राजस्व चुहावट नियन्त्रण समितिको बैठकले राजस्व चुहावट नियन्त्रण र करमैत्री सेवा विस्तार गरी चालु आर्थिक वर्षको राजस्व संकलनको लक्ष्य पूरा गर्ने निर्णय गरेको छ । उपप्रधानमन्त्री एवं अर्थमन्त्री विष्णुप्रसाद पौडेलको अध्यक्षतामा गृहमन्त्री रमेश लेखकसहित राजस्व संकलनमा महत्त्वपूर्ण भूमिका रहेका विभिन्न निकायका प्रमुखहरूको अर्थ मन्त्रालयमा बसेको समितिको बैठकले राजस्व संकलनको लक्ष्यलाई राजस्व प्रशासनमा खटिएका कर्मचारी र सुरक्षाकर्मीहरूको कार्य सम्पादन मूल्यांकनको महत्त्वपूर्ण आधार बनाउने निर्णय गरेको छ । त्यसैगरी, बैठकले राजस्व चुहावट नियन्त्रण गर्न केन्द्रीय द्रुत गस्ती टोली गठन गरी पूर्वदेखि पश्चिमसम्म परिचालन गर्ने निर्णय गरेको छ । राजस्व चुहावट नियन्त्रणसम्बन्धी व्यवस्थित कार्ययोजनालाई कार्यान्वयन गर्ने, कानुनसम्मत कारोबार गरेका करदातालाई कुनै किसिमको दुःख नपुग्नेतर्फ सजग रहने तर गैरकानुनी आर्थिक गतिविधि गर्ने कसैलाई पनि छुट नदिने निर्णय गरेको छ । राजस्व चुहावटलाई नियन्त्रण गर्न अर्थ मन्त्रालय र गृह मन्त्रालय अन्तर्गतका विभिन्न निकायहरूबीच प्रभावकारी रूपमा समन्वय गरी अघि बढ्ने निर्णय पनि बैठकले गरेको छ । बैठकमा उपप्रधानमन्त्री एवं अर्थमन्त्री विष्णुप्रसाद पौडेलले राजस्व चुहावट गर्ने कसैले छुट नपाउने उल्लेख गर्दै एउटै व्यक्ति एउटै जिम्मेवारी र स्थानमा लामो समय रहँदा हुन सक्ने अनपेक्षित सम्बन्धलाई ब्रेक गर्ने गरी राजस्व प्रशासनसँग जोडिएका कर्मचारी र प्रहरीको पोस्टिङ गर्न निर्देशन दिए । अर्थमन्त्री पौडेलले सीमा नाकाहरूमा स्क्यानरसहितका आधुनिक प्रविधिको प्रयोगमार्फत निगरानीलाई प्रभावकारी बनाउन, आयातित वस्तुको वर्गीकरण तथा मूल्यांकनलाई यथार्थपरक बनाउन, बजारमा बिलबिजक लिनेदिने कार्यलाई प्रोत्साहन गर्नुका साथै नक्कली बिजक वा फर्म खडा गरी हुन सक्ने राजस्व चुहावटप्रति निर्मम भएर अनुसन्धान गर्न निर्देशन दिए । निष्ठा र दृढताकासाथ आफ्नो जिम्मेवारीमा अघि बढ्न निर्देशन दिँदै उनले अबदेखि राजस्व प्रशासन र सुरक्षाकर्मीका पाइलाहरू गुणात्मक रूपमा उचाइमा पुग्ने विश्वास व्यक्त गरे । गृहमन्त्री रमेश लेखकले राजस्व चुहावट नियन्त्रण गरी राजस्वको लक्ष्य पूरा गर्न गृह मन्त्रालयले आवश्यक सबै सहयोग गर्ने प्रतिबद्धता व्यक्त गरे । उनले कर तिर्नका लागि प्रोत्साहन गर्न आग्रह गरे ।"
सडक दुर्घटनाको दुर्दान्त,"सडक यातायातका साधनको दुर्घटनामा दैनिक सात जना नेपालीको मृत्यु हुन्छ। बर्खामास दुर्घटनाको संख्या झन् धेरै हुन्छ। प्राकृतिक विपद्कै कारण पनि सडक दुर्घटना बर्खामा धेरै हुन्छन्। पहाडका भीरपाखाका सडक र नदीकिनारका राजमार्गहरूमा गाडीहरू पहिरोले पुर्छ, बाढीले बगाउँछ वा नदीमै गाडी खस्छन्। तर, सडक दुर्घटनाको मूल कारण प्राकृतिक विपद् होइन। गाडीको यान्त्रिक गडबडी, थोत्रा साधन, चालकको लापरबाही र हाम्रा सडकको कमजोर हविगतलगायत कारण दुर्घटना हुन्छ। ती कम गर्न सकिने वा सुधार गर्न सकिने नै कुरा हुन्। तर त्यतापट्टि राज्यको ध्यान पुगेको छैन। हवाई दुर्घटनामाथि जुन संवेदनशीलता देखाउने प्रयास राज्यले गर्छ सडक दुर्घटनालाई चाहिँ नियमित आकस्मिकतमात्रै मानेको छ। गएका पाँच वर्षको तथ्यांकअनुसार नेपालमा यस अवधिमा १२ हजार जनाले सडक दुर्घटनामा ज्यान गुमाएका छन्। यो ठूलो संख्या हो। सडक दुर्घटनामा कसैको पनि मृत्यु हुनु भनेको प्राकृतिक होइन। मृत्यु केवल संख्यामात्रै पनि होइन। सडक दुर्घटनाले मृत्युमात्रै दिँदै मानिसलाई अंगभंग बनाएर अपांगता पनि बनाउँछ। त्यसको मूल्य अपांगता हुने व्यक्तिमात्रै नभई, परिवार, समाज र राज्यले पनि चुकाउनुपर्छ। मृत्युले परिवारलाई मात्रै रिक्तता दिँदैन, त्यही परिवारमा पर्ने अरू क्षतिसँगसँगै सामाजिक, आर्थिक क्षतिसमेत पुग्छ। कुनै पनि नागरिकले अकालमा ज्यान गुमाउनु भनेको राज्यले भरपर्दा नागरिक गुमाउनु पनि हो। तसर्थ सडक दुर्घटना केवल दुर्घटनमात्रै होइन, राज्यलाई चोट पुर्याइएका, क्षति र नोक्सानी दिइरहेका घटनाहरू हुन्। सडक यातायात दुर्घटनालाई कम गर्न पहिलो त हाम्रो देशका सबैजसो सडक र मुख्य त राजमार्गहरू स्तरीय बनाउन जरुरी छ। सडक सुरक्षित बनाउन जरुरी छ। सँगसँगै गाडीहरूको नियमित जाँच गरी चुस्त राख्न जरुरी छ। कतिपय गाडी यान्त्रिक कमजोरी भएकै कारण दुर्घटना भएका छन्। र, चालकको लापरबाही पनि अर्काे कारण हो, सडक दुर्घटनाको। दुईपाङ्ग्रे साधन सर्वाधिक दुर्घटनाको सूचीमा छन्, तिनमा प्राय चालककै लापरवाही देखिन्छ। खास त दुईपाङ्गे सवारीसाधनको बहुलता जसरी मुलुकमा बढ्दै गएको छ, त्यसले हामीकहाँ सार्वजनिक यातायातका साधनको पर्याप्तता नहुनु र भएकाको सेवा भरपर्दाे नहुनुलाई प्रतिबिम्बित गर्छ। चालकहरूलाई सचेतना जरुरी छ। सार्वजनिक सवारीसाधन सहज र सुलभ बनाउन जरुरी छ। र, दुर्घटना कम गर्न सडकहरूमा जोखिम घटाउन जरुरी छ। यो पनि पढ्नुहोस सांसद अमरेश सिंहको प्रश्न : सडक दुर्घटनाको जिम्मेवारी कसले लिन्छ ? दिनानुदिन बढ्दै सडक दुर्घटना, रोक्न छैन पहल सांसद अमरेश सिंहको प्रश्न : सडक दुर्घटनाको जिम्मेवारी कसले लिन्छ ? दिनानुदिन बढ्दै सडक दुर्घटना, रोक्न छैन पहल"
सहकारी ठग्दै विदेश भागेकाहरू कहिले पक्राउ पर्छन् ?,"काठमाडौं : रगत र पसिनाको कमाईबाट दुईचार पैसा ब्याज आउने आसमा सर्वसाधारणले सहकारीमा पैसा जम्मा गरे। तर, त्यही रकममा केहीको रजाई चल्यो। सहकारी डुबाए, आफू विदेश भागे। सहकारी संस्था बचत रकम दुरुपयोग सम्बन्धमा छानबिन गर्न बनेको संसदीय विशेष समितिले साउन २१ गते गृह मन्त्रालयलाई लिखित रूपमै निर्देशन दियो विदेश भागेका सहकारीका सञ्चालक, अध्यक्ष र कार्यकारी निर्देशकहरूलाई उपस्थित गराउनु। तर, उनीहरू अझै पक्राउ परेका छैनन्। इमेज बचत तथा ऋण सहकारी संस्थाका संस्थापक अध्यक्ष देवकुमार नेपालीले हुलाकमार्फत आफ्नो जवाफ पठाए। अन्य फरार व्यक्तिहरू समितिको सम्पर्कमा आएका छैनन्। नेपाल प्रहरीले भारतमा भएका बाहेक अरू देशमा रहेका नागरिकहरूलाई नेपाल ल्याउन त्यति सहज नदेखिएको बताएको छ। देश बाहिर भएकाहरूसँग सोधपुछ भएको छैन सहकारी संस्था बचत रकम दुरुपयोग सम्बन्धमा संसदीय छानबिन विशेष समितिका सभापति सूर्य थापाले देश बाहिर भएकाहरूसँग सोधपुछ गर्न नसकिएको प्रतिक्रिया दिए। गृह मन्त्रालयले देशबाहिर भएका सबैलाई झिकाएर समितिमा ल्याउँछ भन्नेमा हामी आशावादी छौं, थापाले भने, फरार भएका २४ जनामध्ये एक जनाको हुलाकबाट पत्र प्राप्त भएको बाहेक अरू कोही पनि सम्पर्कमा हुनुहुन्न। विशेष समितिले साउन ७ गते गृहमन्त्री, गृहसचिव, प्रहरी महानिरीक्षक सहितको टोलीसँग छलफल गरेको थियो। साउन २१ गते गृह मन्त्रालयलाई विदेशमा फरार भएकाहरूलाई झिकाउन लिखित निर्देशन दिएको थियो। फरार भएकाहरूलाई समयमै ल्याउन पहल गर्ने गृहमन्त्री रमेश लेखक लगायतले प्रतिबद्धता जनाएका थिए। तर, अहिलेसम्म एक जनालाई पनि प्रहरीले समितिमा छलफलका लागि सम्पर्कमा ल्याएको छैन। समितिका सभापति थापाका अनुसार इमेज बचत तथा ऋण सहकारी संस्थाका संस्थापक अध्यक्ष देवकुमार नेपालीले हुलाकबाट आफ्नो जवाफ पठाएका छन्। त्यही जवाफलाई समितिले सोधपुछको अंग बनाएको छ। बुधबार रातिसम्म विशेष समितिले ४७ वटा बैठक सम्पन्न गरिसकेको छ। २६ वटा बैठक रायसुझावसँग सम्बन्धित र २१ वटा बैठक सोधपुछसँग सम्बन्धित छन्। समितिले विभिन्न जिल्लाका कारागारहरूमा रहेका व्यक्तिहरूलाई समेत झिकाएर सोधपुछ गरेको छ। सहकारीको रकम दुरुपयोग र ठगीसँग सम्बन्धित ५० जना व्यक्तिहरूलाई सोधपुछ गरिएको समितिले जनाएको छ। संसदीय छानबिन समितिको इतिहासमा छोटो अवधिमा धेरैपटक बैठक बस्ने सहकारी विशेष छानबिन समितिले गरेको पाइएको छ। गोर्खा मिडियाका तत्कालीन प्रबन्धक निर्देशक एवं पूर्वउपप्रधान एवं गृहमन्त्री रवि लामिछानेसँग रातको १ बजेसम्म सोधपुछ गरेको थियो। उनलाई १२ घण्टासम्म निरन्तर प्रश्न गरिएको थियो। सहकारी संस्था बचत रकम दुरुपयोग सम्बन्धमा गठित संसदीय छानबिन विशेष समितिमा जवाफ दिँदै गोर्खा मिडियाका तत्कालीन प्रवन्धक निर्देशक एवं पूर्व उपप्रधान एवं गृहमन्त्री रवि लामिछाने। ७ सहकारीको १६ अर्ब ठगेर मलेसिया सहकारी ठगीमा सबैभन्दा धेरै नागरिकहरूको रकम अपचलन गर्नेमा सर्वाधिक चर्चित नाम हो, जितेन्द्रबाबु अर्थात् जीबी राई। उनले विभिन्न जिल्लामा रहेका सातवटा सहकारीहरूमार्फत नागरिकको १६ अर्ब रुपैयाँ ठगी गरेको आरोप छ। तर, राईलाई प्रहरीले पक्राउ गर्न सकेको छैन। उनी अहिले मलेसियामा रहेको सरकारी अधिकारीहरूकै दाबी छ। राई स्वर्णलक्ष्मी बहुउद्देश्यीय सहकारी संस्था काठमाडौं, सूर्यदर्शन बचत तथा ऋण सहकारी पोखरा, सुप्रिम बचत तथा ऋण सहकारी संस्था बुटवल, समानता बचत तथा ऋण सहकारी नेपालगञ्ज, सहारा चितवन बचत तथा ऋण सहकारी चितवन र वीरगञ्जको सानो पाइला बचत तथा ऋण सहकारी संस्थाको मुख्य योजनाकार पनि उनै जीबी हुन्। यी सहकारीमा आबद्ध हजारौं नागरिकको रकम अपचलन भए पनि कतिपयको बिचल्ली भएको छ। परिवारै मिलेर १२ अर्ब ठगे अनि बेलायत गए ललितपुरको सुमेरु बचत तथा ऋण सहकारी संस्था लिमिटेडका सञ्चालक अध्यक्ष भरत महर्जनको परिवारै मिलेर १२ अर्ब अपचलन गरेका छन्। यो सहकारीको ललितपुरको धापाखेल र भक्तपुरको गठ्ठाघरमा छ। महर्जनसहित उनकी श्रीमती राजमाया महर्जन, छोरा सचिन महर्जन, छोरी सरला महर्जन र ज्वाइँ निमित्तराज श्रेष्ठ मिलेर सर्वसाधारणको रकम दुरुपयोग गरेका हुन्। महर्जनको पाँचै जना परिवार अहिले बेलायतमा छन्। तर, उनीहरूलाई सम्पर्कमा ल्याउने काम प्रहरीले गरेको छैन। सबै सम्पत्ति बेचेर रकम फिर्ता गर्छु, सरकारले वातावरण बनाइदिनुपर्यो इमेज बचत तथा ऋण सहकारी संस्था बागलुङ र पोखराका संस्थापक अध्यक्ष देवकुमार नेपालीले आफ्नो र श्रीमती छेला नेपालीको नाममा भएको सबै सम्पत्ति बिक्री वितरण गरेर नागरिकको रकम फिर्ता गर्ने लिखित जानकारी सहकारी विशेष छानबिन समितिलाई पठाएका छन्। त्यसका लागि सरकारले वातावरण मिलाइदिन् उनले आग्रहसमेत गरेका छन्। भारतमा रहेका नेपालीले साउन १६ गते हुलाकमार्फत छानबिन समितिलाई पत्र लेख्दै सम्पत्ति बेचेर पैसा फिर्ता गर्न तयार रहेको र त्यसका लागि उचित वातावरण सरकारले मिलाइदिन आग्रह गरेका छन्। नेपालीले पत्रमा भनेका छन्, काठमाडौंको सुकेधारा, पोखराको सिर्जनाचोक, पृथ्वीचोक, बागलुङको महेन्द्रचोक, बुर्तिवाङको दरबारचोक, तल्लो बजार र पुलचोकमा भएको म र मेरो श्रीमतीको नाममा भएको घर र जग्गा बिक्री गर्दा ३ अर्ब जति मूल्यांकन आउँछ, उनले लेखेका छन्, मैले कुल फिर्ता गर्नुपर्ने रकम करिब २ अर्ब छ। यी सबै सम्पत्तिको मूल्यांकन गर्दा दसौं गुणा बढी हुन्छन्। स्वतन्त्र मूल्यांकन गर्न पनि मैले समितिलाई आग्रह गर्छु। नेपाली ढोरपाटन नगरपालिका बुर्तिवाङका मेयरसमेत हुन्। सहकारीकै कारण आफूले सार्वजनिक जीवन ज्यून नपाएको गुनासो गरेका छन्। उनी त्यस नगरपालिकाको दोस्रो कार्यकालका मेयर हुन्। पटकपटक बचतकर्ताको रकम फिर्ता गर्ने प्रयास गरे पनि सुरक्षित हुने खालको वातावरण हुन नसक्दा आफू देश छाड्न बाध्य भएको नेपालीले पत्रमार्फत जानकारी गराएका छन्। संघर्ष समितिलाई ६ महिनाभित्र रकम फिर्ता गर्नका लागि पटकपटक सार्वजनिक प्रतिबद्धता जनाउँदा पनि सरकारले उचित वातावरण नमिलाएको उनको गुनासो छ। नेपालीले सहकारी स्थापनाको १२ वर्षको अवधिमा २ अर्ब रुपैयाँ बचतकर्ताको बचत र ब्याज तिरिसकेको समेत जानकारी गराएका छन्। इमेजकै नाममा राष्ट्रिय सहकारी बैंकमा रहेको ९० करोड रुपैयाँ बचत पनि झिकेर बचतकर्तालाई फिर्ता गरिएको नेपालीले बताएका छन्। रकम फिर्ता गर्ने बचतकर्ताको लाइन बढेपछि समस्या निम्तिएको हो, नेपालीले पत्रमार्फत भनेका छन्, फिर्ता गर्ने तयारीमै थिए तर म र मेरो परिवारलाई ज्यान मार्ने धम्की आउन थालेपछि जीवन जोगाउन घर छाड्न बाध्य भएको हुँ। प्रयास जारी छ तर गाह्रो छ प्रहरी महानिरीक्षक बसन्तबहादुर कुँवरले सहकारीको रकम ठगी गर्ने विदेशमा भएकाहरूलाई झिकाउने प्रयास जारी रहेको प्रतिक्रिया दिए। हामी प्रयासरत छौं, कुँवरले भने, भारतमा भएकाहरूलाई बाहेक अरू देशमा भएकालाई ल्याउन त्यति सहज देखिएको छैन्। उनले कूटनीतिक पहल भइरहेको पनि जानकारी दिए। कुँवरले भारतमा भएका एक जनालाई मात्र सम्पर्कमा ल्याउन सकिएको बताएका छन्। पीडितहरू सडकमा आफूले बचत गरेको पैसा फिर्ता माग्दा पनि कुनै सुनुवाइ नहुँदा पीडितहरूको बिचल्ली भएको सुप्रिम बचत तथा ऋण सहकारी संस्था बुटवलका पीडित एवं संघर्ष समितिका संयोजक विजय नेपालले आक्रोश पोखे। सुप्रिम सहकारी प्रदेश सरकार मातहत पर्छ, उनले भने, तर, लुम्बिनी प्रदेश सरकारले पीडितहरूको माग सम्बोधन गर्नतर्फ केही काम गरेन्। उनले बचतकर्ताहरू प्रदेशको राजधानी देउखुरीमा पुगेर आन्दोलन गरिएको समेत बताए। जति सडक आन्दोलन गरेपनि सरकारले पीडितहरूको माग सुनुवाइ गर्नेतर्फ केही चासो देखाएको छैन, नेपाल भन्छन्, यो देशमा सरकार छ कि छैन ? सहकारी पीडितहरूलाई कुनै महसुस भएको छैन। रुपन्देही क्षेत्रमा ९ हजार बचतकर्ता भए पनि प्रहरीमा २ हजार ८ सय ३१ जना बचतकर्ताहरूले जाहेरी दिएका छन्। १ अर्ब ३ करोड रुपैयाँ अपचलन भएको नेपालले बताए। दुई वर्षदेखि आन्दोलनरत सुप्रिम सहकारी बचत तथा ऋण सहकारी संस्था बुटवलका पीडितहरू लुम्बिनी प्रदेशको राजधानी देउखुरीमा धर्ना दिँदै। तस्बिर : केशरराज क्षेत्री पीडितहरूले मुख्यमन्त्री तथा मन्त्रिपरिषद् कार्यालय, कृषि भूमि व्यवस्था तथा सहकारी मन्त्रालय र प्रदेश सहकारी रजिष्ट्रारको कार्यालयमा ज्ञापनपत्र बुझाएका छन्। विगत दुई वर्षदेखि दुःख गरेर बचत गरेको रकम फिर्ता माग्नैका लागि सडक आन्दोलनमा उत्रनुपरेको पीडितहरूले गुनासो गरेका छन्। आफूहरूको आन्दोलन र मागप्रति कुनै पनि राजनीतिक दलहरूले साथ नदिएको संयोजक नेपालले गुनासो पोखे। सहकारीको रकम विभिन्न व्यक्ति र कम्पनीका नाममा पठाउने मुख्य आरोपी पूर्वअध्यक्ष जीबी राई र बुटवलस्थित मुख्य कार्यालयका व्यवस्थापक सागर केसीसहित ९ जना अहिले फरार छन्। बसन्तबहादुर कुँवर प्रहरी महानिरीक्षक, नेपाल प्रहरी सहकारीको रकम ठगी गरेर विदेशमा भएकाहरूलाई झिकाउने प्रयास जारी छ। भारतमा भएकाहरूलाई बाहेक अरू देशमा भएकालाई नेपाल ल्याउन त्यति सहज देखिएको छैन। सरकारले कूटनीतिक रूपमा पहल गरिरहेको छ। भारतमा भएका एक जनालाई मात्र सम्पर्कमा ल्याउन सफल भएका छौं। अरूलाई पनि ल्याउने प्रयास निरन्तर चल्छ। सूर्य थापा सभापति, सहकारी संस्था बचत रकम दुरुपयोग सम्बन्धमा संसदीय छानबिन विशेष समिति गृह मन्त्रालयले देशबाहिर भएका सबैलाई झिकाएर समितिमा ल्याउँछ भन्नेमा हामी आशावादी छौं। फरार भएका २४ जनामध्ये एक जनाको हुलाकबाट पत्र प्राप्त भएको छ। हामी त्यसैलाई सोधपुछको अंग मानेका छौं। साउन २१ गते गृह मन्त्रालयलाई विदेशमा फरार भएकाहरूलाई झिकाउन लिखित निर्देशन दिइएको छ। समितिले अहिलेसम्म ४७ वटा बैठक सम्पन्न गरिसकेको छ। २६ वटा बैठक रायसुझावसँग सम्बन्धित छन् भने २१ वटा बैठक सोधपुछसँग सम्बन्धित छन्। समितिले विभिन्न जिल्लाका कारागारहरूमा रहेका व्यक्तिहरूलाई समेत झिकाएर सोधपुछ गरेको छ। सहकारीको रकम दुरुपयोग र गठीसँग सम्बन्धित ५० जना व्यक्तिहरूलाई सोधपुछ गरिएको छ। विजय नेपाल संयोजक, सुप्रिम सहकारी , पीडित संघर्ष समिति, बुटवल आफूले बचत गरेको पैसा फिर्ता माग्दा पनि कुनै सुनुवाइ नहुँदा पीडितको बिचल्ली भएको छ। सुप्रिम सहकारी प्रदेश सरकार मातहत पर्छ। तर, प्रदेश सरकारले पीडितहरूको माग सम्वोधन गर्नेतर्फ कुनै चासो देखाएको छैन। बचतकर्ताहरू प्रदेशको राजधानी देउखुरीमा पुगेर पनि सडक आन्दोलन गरेका छौं। दुई वर्षदेखि निरन्तर आन्दोलन गरिरहेका छौं। यो देशमा सरकार छ की छैन ? यदि छ भने किन जनताको पीडामा साथ दिँदैन् ? मकै पोलेर बचत गरेका भुइँमान्छेको बचत ठगी भएको छ। दैनिक गुजारा चलाउने नागरिकको पैसा दुरुपयोग भएको छ। हाम्रो आन्दोलन र मागप्रति कुनै पनि राजनीतिक दलहरूले साथ दिएका छैनन्। सरकार पीडितहरूको मागप्रति संवेदनशील हुनुपर्छ। कहिले पूरा होलान् पीडितका माग ? दुई वर्षदेखि सडक आन्दोलनमा बचतकर्ता आफ्नै पैसा माग्न पनि यति कष्ट पीडित सोध्छन्, सरकार छ कि छैन ? प्रदेश सरकारले कामै नगरेको गुनासो पीडितको आस सहकारी छानबिन विशेष समितिसँग भदौ २३ मा सकिँदै छ समितिको म्याद तोकिएको मितिमा प्रारम्भिक प्रतिवेदनको तयारीमा समिति परिवारै मिलेर अर्बौं ठगी नेपालमा ठगी, विदेश पुगेर मस्ती सरकारले गरेन कूटनीतिक पहल २४ मध्ये एक जना मात्र आए सम्पर्कमा मकै पोलेका बचतकर्ताको पनि हिनामिना पीडितहरू मानसिक तनावमा न दलको साथ न सरकारको सम्पत्ति बेचेर तिर्छुभन्दा पनि भएन वातावरण"
"अर्थोडक्स चियाको बजारीकरण, भारतीय बजारको विकल्प जरुरी","काठमाडौं : कृषि तथा पशुपन्छी विकासमन्त्री रामनाथ अधिकारीले नेपाली अर्थोडक्स चियाको बजारीकरणका लागि भारतीय बजारको विकल्प खोज्नुपर्ने बेला आएको बताए। नेपालमा उत्पादित अर्थोडक्स चिया उत्पादक कम्पनीको प्रतिस्पर्धा एवं चिया प्रदर्शनी कार्यक्रमलाई सम्बोधन गर्दै अधिकारीले नेपाली चियाको बजार फैल्याउन जोड दिएका हुन्। उनले भने, नेपालको अर्थोडक्स चिया हाम्रो परम्परा र संस्कृतिमा गहिरो सम्बन्ध भएको एक सम्पदा हो। अर्थोडक्स चियाले विश्वका उत्कृष्ट चियाहरूको बीचमा उभिन सक्ने सम्भावना राख्दछ। अब नेपाली चियाको बजारीकरणका लागि भारतीय बजारको विकल्प खोज्नु पर्दछ। यसका लागि चियाको अक्सन विकल्प हुन सक्ने महसुस गरेको छु। नेपालमा चिया अक्सन केन्द्रलाई सञ्चालनमा ल्याउन निजी क्षेत्रसँग सहकार्य गरेर अघि बढ्नेछु। नेपालमा उत्पादित अर्थोडक्स चियाको अक्सन केन्द्र सञ्चालनका लागि निजी क्षेत्रबाट प्रारम्भिक प्रक्रिया सुरु गरिएको छ। चिया क्षेत्रमा क्रियाशील युवा उद्यमीहरूको संस्था टी स्टेसन इन्कले काठमाडौं चिया प्रतिस्पर्धाको आयोजना गर्दै अक्सनका लागि तयारी थालेको हो। उनले नेपाली चियाको मुख्य निर्यात बजार भारत भएको तर भारत आफैं चियाको ठूलो उत्पादक रहेकाले नेपाली चियालाई उचित मूल्य नदिँदा उत्पादन लागतसमेत नउठ्ने गरी चिया बिक्री गर्न चिया उद्योगीहरू बाध्य हुने गरेको बताए। कार्यक्रममा चियाविज्ञ सोनाम लामाले नेपालमै अर्थोडक्स चियाको बजार र चिया संस्कृति निर्माणका लागि युवाहरूले अक्सन केन्द्र, चिया प्रतिस्पर्धामार्फत प्रक्रिया अघि बढाएकोमा खुसी व्यक्त गरे। आयोजक संस्था टी स्टेसन इन्कका अध्यक्ष प्रज्वल प्रधानले चियामै भविष्य खोजिरहेका युवा उद्यमीहरूको पहललाई निजी क्षेत्र र सरकारले सहयोग गर्नुपर्ने धारणा राखे।"
स्टार्टअपसँग अन्नपूर्णअभियानसँग जोडियो खातापाना,"काठमाडौं : युवा उद्यमीहरूले सुरू गरेको स्टार्टअप व्यावसायको प्रवर्द्धन गर्न अन्नपूर्ण मिडिया नेटवर्कले सुरू गरेको स्टार्टअपसँग अन्नपूर्ण अभियानमा लेक्सपटिज टेक होल्डिङस् प्रालि जोडिएको छ । बिहीबार नेटवर्कको तीनकुनेस्थित केन्द्रीय कार्यालयमा भएको एक समारोहमा उक्त सम्झौता भएको हो । सम्झौतापत्रमा स्टार्टअपसँग अन्नपूर्ण अन्नपूर्ण मिडिया नेटवर्कका ब्रान्ड हेड दिबिश पुर्कोटी र लेक्सपटिज टेक होल्डिङस् प्रालिका सिओओ सुरक्षा श्रेष्ठले हस्ताक्षर गरे । यो कम्पनीले खातापाना ब्रान्डमा बजारमा साना व्यावसायी तथा स्टार्टअप कम्पनीहरूका लागि व्यावसाय दर्ता, लेखा प्रणाली, कानुनी सेवा, करसम्बन्धी सेवालगायतका व्यवसाय सुरू तथा सञ्चालन गर्नका लागि आवश्यक सेवाहरू मोबाइल एप तथा वेव प्लेटफर्मबाट प्रदान गर्दै आइरहेको छ । यो अभियान सान्दर्भीक छ, लेक्सपटिज टेक होल्डिङस् प्रालि सिओओ सुरक्षा श्रेष्ठले भने, यो अभियानले हाम्रा लागि हाम्रा उत्पादनहरूको बजारीकरणका लागि सुर्वण अवसर हो । यो अभियानमा नेटवर्कका सबै प्लेटफर्महरू सहभागी हुनेछन् । नेटवर्कले हाल नेपाली संकरण अन्नपूर्ण पोस्ट दैनिक, अंग्रेजी द अन्नपूर्ण एक्सप्रेस डेली, रेडियो अन्नपूर्ण नेपाल ९४ मेगाहर्ज, अनलाइन न्यूज पोर्टल अन्नपूर्ण पोस्ट डट कम, एपीवान टेलिभिजनलगायतका मिडिया प्लेटफर्महरू सञ्चालन गर्दै आइरहेको छ ।"
स्टार्टअपसँग अन्नपूर्ण अभियानसँग जोडियो बेथानचोक आरडिआर,"काठमाडौं : युवा उद्यमीहरूले सुरू गरेको स्टार्टअप व्यावसायको प्रवर्द्धन गर्न अन्नपूर्ण मिडिया नेटवर्कले सुरू गरेको स्टार्टअपसँग अन्नपूर्ण अभियानमा बेथानचोक आरडिआर कृषि तथा पशुपालन फर्म प्रालि जोडिएको छ । बिहीबार नेटवर्कको तीनकुनेस्थित केन्द्रीय कार्यालयमा भएको एक समारोहमा उक्त सम्झौता भएको हो । सम्झौतापत्रमा स्टार्टअपसँग अन्नपूर्णअन्नपूर्ण मिडिया नेटवर्कका सिनियर मार्केटिङ म्यानेजर बिनोद कोइराला र बेथानचोक आरडिआर कृषि तथा पशुपालन फर्म प्रालिका प्रोपाइटर देवराज घिमिरे,सञ्चालक रुपेश पाख्रिन,रोशन दाहालले हस्ताक्षर गरे । युवाहरूले सञ्चालन गरिरहेका बेथानचोक आरडिआर कृषि तथा पशुपालन फर्म प्रालिले पशुपालन गरिरहेको छ । पशुपालनको माध्यमबाट काभ्रेको बेथानचोक वडान १ स्थित च्य्राम्राङबेसी थलागाउँमा स्थानीय युवाहरूलाई फर्ममार्फत् रोजगारी समेत प्रदान गरिरहेको छ । फर्मबाट उत्पादित दूधलाई बिक्री वितरणसहित मिठाइका लागि खुवा बनाइरहेको छ । हामीहरूको लागि यो अभियान सकारात्मक छ,'बेथानचोक आरडिआर कृषि तथा पशुपालन फर्म प्रालिका प्रोपाइटर देवराज घिमिरेले भने, यो अभियानले हामीजस्ता युवाहरूलाई मुलुकमै काम गर्ने वातावरण निर्माण गर्न सघाउँछ । यो अभियानमा नेटवर्कका सबै प्लेटफर्महरू सहभागी हुनेछन् । नेटवर्कले हाल नेपाली संकरण अन्नपूर्ण पोस्ट दैनिक,अंग्रेजी द अन्नपूर्ण एक्सप्रेस डेली,रेडियो अन्नपूर्ण नेपाल ९४ मेगाहर्ज,अनलाइन न्यूज पोर्टल अन्नपूर्ण पोस्ट डट कम, एपीवान टेलिभिजनलगायतका मिडिया प्लेटफर्महरू सञ्चालन गर्दै आइरहेको छ ।"

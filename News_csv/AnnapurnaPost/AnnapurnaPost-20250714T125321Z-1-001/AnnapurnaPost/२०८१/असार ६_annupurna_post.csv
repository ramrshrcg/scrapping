शीर्षक,विवरण
खडेरी : कति खतरा ?,"विश्वमा जलवायु परिवर्तन मुख्य समस्याको रूपमा आइरहेको छ। जसले गर्दा प्राकृतिक प्रकोप बढ्न गई मानव जातिमा प्रतिकूल असरसमेत परिरहेको छ। विश्वमा विकसित देशको विकासका नाममा तीव्र विनाशले हाम्रोजस्ता साना मुलुकसमेत यसको चपेटामा परिरहेका छन्। विश्वमा बढ्दो घनाबस्ती तथा कलकारखानाबाट उत्पादित हरितगृह ग्यास उत्सर्जनले गर्दा ओजोन तहमा प्वाल पर्न गई सूर्यका हानिकारक विकीरण पृथ्वीको सतहमा प्रवेश गरी तापक्रम वृद्धि भएको छ जसका कारण हिमशृंखला पग्लने, पानीको मुहान सुक्दै जाने, अल्पवृष्टि, अनावृष्टि, खडेरी, जमिनको मरुभूमीकरण, बाढीपहिरो, दुई हजार मिटरको उचाइसम्म लामखुट्टे देखा पर्ने, वन्यजन्तु लोप हुने, महामारी, रोग फैलने, विनाशकारी एवं बेमौसमी आँधी र बाढी आउने, नदीनालाको सतह घटबढ हुँदै जाने आदि वातावरण विनाशबाट उत्पन्न परिणाम हुन्। साथै सोबाट विभिन्न महामारी तथा संक्रमण पनि बढिरहेको अवस्था छ। वातावरण संरक्षण हावा, पानी, माटो आदि जैविक वस्तुहरूको अस्तित्वका लागि अति आवश्यक हुन्छन्। यी जैविक वस्तुहरूमा भएको वातावरण विनाशको मात्राले पनि बृहत् रूपमा प्रभाव पार्दछ। जीवजन्तु, वनस्पति र स्वयं मानिस पनि वातावरण विनाशको मात्राबाट अलग रहन सक्दैन। मानवको अस्तित्व उसको वरिपरिको वातावरण तथा पर्यावरण एवं परिस्थितिमा निर्भर गर्दछ। मानिसको अस्तित्वको लागि वनजंगल, जल आदिमा पाइने प्राणी तथा वनस्पति आवश्यक हुन्छन्। वनजंगल, जल आदिको अस्तित्व संकटमा पर्नु भनेको मानव जीवन नै पूर्ण संकटमा पर्नु हो। मानिसको आफ्नो अस्तित्वको लागि प्रकृतिबाट धेरै वस्तुहरू ग्रहण गर्दछ, जुन वातावरणीय विकासबाट ग्रहण गर्नु राम्रो हुन्छ न कि वातावरणीय विनाशबाट। वातावरण विनाशबाट विश्वमा नै खडेरी पर्ने सम्भावना छ। प्रकृतिलाई सुहाउँदो वातावरण सिर्जना गरी आउँदो पुस्तालाई यो प्राकृतिक छटा जस्ताको त्यस्तै हस्तान्तरण गर्न आजको आवश्यकता हो। यसै सिलसिलामा बढ्दो मरुभूमीकरण र खडेरीविरुद्ध विश्व जगत्मा नै सचेतना बढाउने उद्देश्यले सन् १९९५ जुन १७ मा विश्व समुदायले विश्व खडेरीविरुद्ध संघर्ष दिवस मनाउँदै आएका छन्। यस वर्ष युनाइटेड फर ल्यान्ड ः आवर फ्युचर भन्ने नारासाथ दिवस मनाइयो। विश्वमा मानवीय क्रियाकलाप अनि प्रकृतिसँग निरन्तर अविवेकी प्रयोग नै २१औं शताब्दीमा प्रकृतिले भोग्दै आएको समस्या हो। खडेरी दिगो विकासको लागि सबैभन्दा ठूलो खतरा हो। सन् २०५० सम्ममा यसले विश्वको तीन चौथाइ जनसंख्यालाई असर गर्न सक्छ भनी अध्ययनले देखाएको छ। अघिल्लो दुई दशकको तुलनामा सा् २००० यता खडेरीको संख्या र अवधि २९ प्रतिशतले बढेको छ। विश्वभरि २३ विलियनभन्दा बढी मानिसहरू पानीको संकटमा हुन्छन्। यो डरलाग्दो विपद् हो। वास्तवमा कुनै पनि देश योबाट मुक्त हुने छैन। खडेरीलाई प्राकृतिक असरको रूपमा पनि लिइन्छ। प्राकृतिक विनाशको कारण मौसममा व्यापक परिवर्तन भई भूमिमा उत्पादन घट्न गई भूमि क्रमशः अनुत्पादक भई खडेरीको कारण मरुभूमिमा परिणत हुँदै गरिबी बढाउँछ। प्राकृतिक स्रोत दोहनको कारण विश्व मानचित्रमा सबै देश खडेरी र मरुभूमीकरण ढिलोचाँडो जोखिममा छ भने हाम्रो देशमा पनि प्राकृतिक स्रोतको अविवेकी उत्खननले अझै जोखिममा छ। मलिलो उर्वर खेतीबालीभन्दा कंक्रिटको जंगल भई घडेरीको मोहमा कृषि योग्य जमिन नाश भएको छ। यसको उदाहरणको रूपमा मध्यपुर ठिमीको प्रसिद्ध तरकारी तथा धानखेती क्षेत्र मनोहरा फाँटलाई लिन सकिन्छ। वास्तवमा कृषि उपज क्षेत्र माथि घडेरीमा परिणत गर्दा हामीले बहादुरी सम्झन्छौं तर खेतबारीको कृषि उपजको भरमा हामी बाँचेको भने हामीले बुझेर पनि बुझ पचाइरहेका छौं। यथार्थ कुरा तीतो हुन्छ। तैपनि वास्तविक कुरा उल्लेख गर्नु नै पर्दछ। भूमिको वास्तविक प्रयोग कृषि उपज उत्पादन गर्नु हो। नेपाल एक कृषि प्रधान देश हो। यहाँ जैविक विविधता एवं प्राकृतिक छटाहरूको उद्गमस्थल रहेको छ। समुद्री सतहबाट ६०८८४८ मि उचाइमा अवस्थित हाम्रो देश साँच्चै गर्व गर्न लायक छ। ६६ प्रतिशत जनसंख्या पूर्ण रूपमा कृषिमा निर्भर रहेको छ जसमा देशको कुल ग्रार्हस्थ्य उत्पादनमा कृषि क्षेत्रको करिब ३३६ प्रतिशत योगदान रहेको मानिन्छ। विश्व मानचित्रमा भूमाफिया र रियल स्टेट व्यापारको वृद्धिसँगै भूमिमाथिको दुरुपयोग र भूउपयोगको गलत व्याख्याले विश्वभरमा ८१ करोडभन्दा बढी मान्छे खाद्यान्न संकटमा छन् भने हाम्रो देश नेपालमा दुई दशकमा अनुचित भूमि प्रयोग तथा प्राकृतिक स्रोत उत्खननले कृषि कार्यमा कमी, पानीको संकट र प्लटिङ गरेर घडेरी बनाउन डाँडा काट्ने, सम्याउने जग्गामा बाटो, नदीनाला तथा पोखरी, ताल, रमणीय प्राकृतिक स्रोत एवं अन्न उत्पादन हुने उर्वरा भूमिको बली चढाएका छौं ! हामीलाई थाहा नै छैन माटो, पानी, आकाश, अग्नि र हावा पञ्चत;व संरक्षण गर्नुपर्छ भन्ने कुरा। थाहा पाए पनि बुझ पचाइरहेका छौं। अतः प्राकृतिक स्रोत विनाश नहुने गरी उपयोग गर्नुपर्दछ। माटोलाई खनिखोस्री कृषि कर्ममा लागि खाद्य उत्पादनमा ध्यान दिनु साथै मरुभूमि होइन हरियाली बनाउने वातावरणको आवश्यकता छ। जहाँ प्राकृतिक स्रोत संरक्षण हुन्छ, त्यहाँ कृषि उपज भई सबैको आर्थिक स्थिति सबल हुन्छ। त्यसैले प्राकृतिक स्रोत संरक्षण गरी खडेरी तथा मरुभूमि हुन रोक्नु आजको आवश्कता हो। यस कार्यको लागि स्थानीय सरकारको मह;वपूर्ण भूमिका रहन्छ। तवमात्र हरेक वर्ष जुन १७ मा मनाइने विश्व खडेरीविरुद्ध संघर्ष दिवसले सार्थकता पाउनेछ। अधिकारी, नेपालमा गुणस्तरीय जीवनको निम्ति स्वास्थ्य, जनसंख्या, एवं वातावरण शिक्षामा राष्ट्रिय तथा अन्तराष्ट्रिय गैरसरकारी संस्थाको भूमिका विषयमा विद्यावारिधि हुन्।"
विश्वकप क्रिकेटमा आगामी रणनीति,"बंगलादेशसँग २१ रनको हार व्यहोर्दै नेपालको जारी पुरुष टी २० विश्वकप क्रिकेट यात्रा टुंगिएको छ। समूह चरणबाटै बाहिरिएको नेपालले आफ्नो समूह डी भित्रका अन्य राष्ट्रहरू क्रमशः नेदरल्यान्डसँग ६ विकेट, दक्षिण अफ्रिकासँग १ रन र बंगलादेशसँग २१ रनअन्तरको पराजय भोग्यो। नेपाल र श्रीलंकाबीचको खेल भने वर्षाको कारणले अवरुद्ध बन्न पुग्यो। प्रतियोगितामा नेपालले कुल एक अंक जोड्न समर्थ बन्यो। जेहोस्, प्रतियोगितामा नेपाल नतिजाविहीन रहे पनि आफ्नो प्रभावशाली प्रदर्शनले विश्व क्रिकेट मञ्चमा ठूलै तारिफ बटुल्यो। नेपालले चर्चित टेस्ट राष्ट्रहरू दक्षिण अफ्रिका तथा बंगलादेशविरुद्ध गरेको विश्वस्तरीय बलिङ प्रदर्शनले पक्कै पनि नेपाली क्रिकेटको सुनौलो भविष्यतर्फ इशारा गर्छ। नेपाली स्पिनरहरूले वेस्टइन्डिजको आर्नोस भाले क्रिकेट मैदानमा भएको खेलमा विश्वका कयौं चर्चित ब्याट्सम्यानहरूलाई सस्तैमा व्याभिलियन फर्काउन सके। ती प्रदर्शनीलाई नियाल्दा के भान हुन्छ भने नेपाली खेलाडीले ठूला प्रतियोगितामा यसै गरी मौका पाइरहने हो भने टोलीका अझ ठूला नसोचिएका कथाहरू लेखिनेछन्। नेपाली क्रिकेटको भविष्य सुनौलो देखिनुमा अब दुईमत छैन। तर पनि इतिहास बनाउने संघारमा रहेको टोली विफल बनी घर फर्कन लाग्दा वर्तमानमा सारा नेपाली दुःखी छन्। त्यति राम्रो प्रदर्शनका वाबजुद आखिर कहाँ चुक्यो त नेपाल ? विरोधी टोलीलाई सस्तो योगफलमा समेटे पनि नेपालले खराव ब्याटिङ गर्दा मुखैमा आएका ऐतिहासिक जितहरूलाई आत्मसात् गर्न सकेन। खेलका मुख्य ब्याट्सम्यानहरूले दिएको जिम्मेवारीअनुसारको ब्याटिङ गर्न सकेनन्। गलत सट सेलेक्सन र रन बनाउने ट्याटिकल ज्ञानको अभावले गर्दा टोलीले हातमा आएको जित फुुत्काउन पुगे। ठूला खेलमा खेल्ने अनुभवको कमी र तनाव व्यवस्थापन ज्ञान आदिको कमीले गर्दा पनि टोली बारम्बार विफल बन्न पुग्यो। विश्वकपमा नेपाली टोलीमा देखिएको मुख्य कमजोरी यस प्रकार छन् : कमजोर ब्याटिङ पक्ष टी२० क्रिकेट अन्तर्राष्ट्रिय क्रिकेट परिषद्ले मान्यता दिएको सबैभन्दा छोटो प्रारूपको खेल हो। तैपनि नेपाली ब्याट्सम्यानहरू पूरै ओभर टिकेर ब्याटिङ गर्न असमर्थ बने। उदाहरण नै दिनु पर्दा नेपालले दक्षिण अफ्रिका बाहेक नेदरल्यान्ड र बंगलादेशसँग पूरै ओभर खेल खेल्न सकेन। कमजोर ब्याटिङ नेपाली टोलीको विगतदेखिकै रोग हो। अझ भन्नुपर्दा घरेलु मैदानबाहेकका अन्य स्थानमा हुने गरेका प्रतियोगिताहरूमा नेपालको ब्याटिङ प्रदर्शन प्रायः फितलो हुने गरेको छ। नेपाली ब्याट्सम्यानहरूले यस विश्वकपमा सोही प्रदर्शनलाई दोहोर्याएका छन्। अर्कोतर्फ, यस विश्वकपमा नेपाली ब्याट्सम्यानहरूले तीव्र गतिका अन्तर्राष्ट्रिय बलरविरुद्ध रन बनाउनका निम्ति गरेको संघर्ष देख्दा तीव्र गतिको बलिङसँग खेलाडी घुलमिल हुन नसकेको प्रस्ट देखिन्थ्यो। द अफ्रिकासँग एक रनको झिनो हार व्यहोरेको सो खेलमा नेपाली ब्याट्सम्यानहरूले कुल ६८ वटा डट बल खेलेका थिए। यसैगरी बंगलादेशसँगको हारमा नेपालले ८० बल डट खेलेका थिए। यदि ब्याट्सम्यानहरूले ती डट बललाई एकएक रनमा मात्र बदल्न सकेका भए पनि प्रतियोगिताको सुपर८ चरणमा जाने नेपालको सम्भावना प्रबल हुने थियो। यसैगरी, प्रतियोगितामा टोलीमा परिस्थितिसँग जुध्न सक्ने ओपनिङ ब्याट्सम्यान जोडीको अभाव खड्किरह्यो। ओपनिङ ब्याट्सम्यानहरू ती खेलाडी हुन् जसको प्रदर्शनीले टोलीको जित हारमा ठूलो असर गर्छ। पावर प्ले अवधिभर सम्हालिएर केही लामा सटहरूका साथै बेलाबेला छोटा रनका लागि मेहनत गर्ने हो भने खेलमा पकड जमाउन सहज हुन्थ्यो। तर, प्रतियोगिताभर ओपनिङ ब्याट्सम्यानहरूको साना रन लिन प्रयास नगर्नु, बरु त्यसको सट्टा ठूला सट हान्न मात्र खोज्नु अनि गैरजिम्मेवारपूर्ण सट सेलेक्सन गर्नु जस्ता कारणले नेपालका सुरुवाती ब्याट्सम्यानहरू सस्तैमा प्याभिलियन फर्किन्थे। दबाबमा खेल्ने अनुभव नहुनु नेपालले अन्तर्राष्ट्रियस्तरका ठूला प्रतियोगितामा खेल्ने सौभाग्य विरलै पाएको छ। सन् २०१४ मा बंगलादेशमा सम्पन्न टी२० विश्वकपपछि नेपालले यसै प्रतियोगितामा मौका पाएको थियो। साना एसोसिएट्स राष्ट्रहरूसँग औसत राम्रो प्रदर्शन गर्दै आए पनि नेपालले टेस्ट मान्यता प्राप्त राष्ट्रहरूसँग बिरलै खेल्न पाउने गरेको छ। नतिजा वर्षौंदेखि अनुभव बटुलेका, विश्व क्रिकेटमा उचाइ प्राप्त गरेर उच्च मनोबलका साथ खेल्ने गरेका राष्ट्रहरूसँग खेल्दा आइपर्ने दबाबलाई झेल्न नसकी हारलाई सहनु टोलीका लागि दुर्भाग्य बनेको छ। खेल रणनीतिको अभाव टोलीका प्रशिक्षक तथा कप्तानहरूले ब्याटिङसम्बन्धी प्रभावकारी रणनीति बनाउन नसकेकाले पनि ब्याट्सम्यानहरू बारम्बार विफल बनेको झल्को दिन्थ्यो। नभए दअफ्रिकालाई हराउन नेपाललाई १ सय २० बलमा १ सय १६ रनको खाँचो थियो। त्यसैगरी, बंगलादेशविरुद्ध जित निकाल्न टोलीलाई १ सय २० बलमा १०७ ल्याउनुपर्ने थियो। तर, मैदानमा ओर्लिएका नेपाली ब्याट्सम्यानहरू हतारमा देखिन्थे। सम्हालिएर खेल्नुका साटो धैर्य गुमाएर खेल्थे। प्रत्येकजसो बलहरूमा सानोसानो रन बटुल्दा पनि जित हुने अवस्थामा सबै खेलमा चौकाछक्का हान्न मात्र तल्लिन देखिन्थे। सायद, उचित रणनीति बनाइएको थियो भने नतिजा नेपालको पक्षमा हुन सक्थ्यो। तीव्र गतिको बलरको अभाव यस विश्वकपमा बलिङतर्फ नेपालले विश्वस्तरीय प्रदर्शन गर्यो। नेपालका मध्यम तीव्र गतिका बलरभन्दा स्पिनरहरूले उच्च प्रदर्शन गरे। तर, महŒवपूर्ण कुरा के हो भने कुनै पनि टोलीको कसिलो बलिङ आक्रमणका लागि तीव्र गतिका बलरको आवश्यकता अपरिहार्य हुन्छ। सोमपाल कामीबाहेक अन्य भरपर्दो ओपनिङ बलर छैनन् भन्दा पनि हुन्छ नेपाली टोलीमा। यहाँ ध्यान दिनुपर्ने कुरा के छ भने सोमपाल कामीले नेपालका लागि राम्रो प्रदर्शन गर्दै आए पनि उनी पूर्ण तीव्र गतिका बलर नभै एक औसत मध्यम गतिका बलर मात्र हुन्। विश्वकपजस्तो हस्ती खेलाडीहरूले भरिएका प्रतियोगितामा यस्ता तीव्र गतिका बलरको आवश्यकता हुनु टोलीका लागि अबको बाध्यता हो। यदि टोलीमा यस किसिमका बलर भएका थिए भने ब्याट्सम्यानहरूले तीव्र गतिको बलिङमा पर्याप्त ब्याटिङ अभ्यास गर्न सक्ने थिए। प्रतियोगिता भर नेपाली ब्याट्सम्यानहरूले तीव्र गतिका विपक्षी बलरहरूको सामना गर्न संघर्ष गरिरहे। सुझाव राष्ट्रिय क्रिकेट टोलीको पछिल्लो प्रदर्शनीलाई नियाल्दा नेपालको विशेषगरी छोटो प्रारूपको क्रिकेट सम्भावनाले भरिएको छ। अझ सबल पक्ष के छ भने नेपाली टोली युवा खेलाडीहरूले भरिएको छ। धेरै खेलाडी २५ वर्षको उमेरसमूह तल छन्। यो उमेरमा यस्ता प्रतियोगिताहरूको अनुभव बटुल्ने मौका पाउँदा ती खेलाडीले आफ्नो व्यक्तिगत खेल कौशललाई तिखार्न पाउँछन्। जसले भविष्यमा हुने ठूला प्रतियोगितामा सुखद नतिजा प्राप्त गर्न मद्दत मिल्न सक्छ। तथापि, आगामी दिनमा विश्व क्रिकेटमा आफूलाई कडा प्रतिद्वन्द्वीका रूपमा स्थापित गर्न नेपाली टोलीले आफ्ना यावत् कमी, कमजोरीहरूलाई सुधार गर्दै लैजानु पर्छ। जसका लागि सबैभन्दा पहिला टोलीले ब्याटिङमा व्यापक सुधार गर्न जरुरी देखिन्छ। टोलीले ओपनिङ ब्याटिङका लागि आवश्यक क्षमतावान्, धैर्यवान् र परिस्थिति बुझेर खेल्न सक्ने ब्याट्सम्यानको खोजी पक्कै गर्नुपर्ने हुन्छ। जसका लागि देशभित्रको घरेलु क्रिकेटको क्रियाकलापलाई व्यापक बनाई सम्भावनाले भरिएका खेलाडीहरूको खोजीमा ढिलाइ गर्नु हुँदैन। टोलीमा नभै नहुने र हालसम्म नभएका सम्भावनाले व्याप्त तीव्र गतिका बलरहरूको खोजीमा नेपाल क्रिकेट एसोसिएसन (क्यान)ले विशेष रणनीति बनाउनै पर्ने हुन्छ। खेललाई शारीरिक रूपमा मात्र नखेली मनोवैज्ञानिक रूपबाट पनि खेलिने हुँदा खेलाडीहरूको मनोबल बढाउने, मानसिक अवस्थालाई स्थिर गराउनेतर्फ विशेष पहल गर्नुपर्ने हुन्छ। जसका लागि खेलाडीहरूलाई नियमित रूपमा स्ट्रेस म्यानेजम्यान्ट जस्ता कोर्सहरूको प्रशिक्षण दिइरहनु जरुरी छ। खेलका क्रममा अचानक आइपर्ने गम्भीर परिस्थितिलाई सहज ढंगले पार लगाउनका लागि यो सम्बन्धी अभ्यासको जरुरी अपरिहार्य हुन्छ। जसका लागि क्यानले टेस्ट राष्ट्रहरूसँगको अभ्यास खेलहरूका लागि पहल गर्नैपर्ने हुन्छ। क्यानले घरेलु लिग म्याचहरूलाई पनि पूर्ण प्राथमिकतामा राख्नुपर्ने हुन्छ। मानसिक रूपमा मजबुत गराउन खेलाडीको व्यक्तिगत आर्थिक पाटोलाई पनि ध्यान दिनुपर्ने हुन्छ। एउटा खेलाडीको जसरी राष्ट्रप्रति दायित्व हुन्छ, त्यसैगरी परिवारप्रति पनि उसको उत्तिकै दायित्व हुन्छ। उसको परिवारप्रतिको दायित्वलाई राज्यले सहजीकरण गर्ने अवस्था बन्दा खेलाडीको मनोबल उच्च हुन्छ र उसले खेलका क्रममा अझ मुक्त भावमा आफूलाई प्रस्तुत गर्न सक्छ। खेलाडीको सशक्तीकरणका लागि प्रशिक्षण प्रमुख पाटो हुन्छ। यसका लागि क्यानले टेस्ट मान्यता पाएका राष्ट्रहरूसँग खुला रूपमै प्रविधि सम्पन्न उच्च प्रशिक्षणका लागि आग्रह गर्नुपर्ने हुन्छ। कोइराला, खेल समीक्षक हुन् ।"
गुणी गिद्ध,"गिद्ध प्रकृतिको कुचीकार हुन्। यिनले मरेका जनावरको सिनो र फालेको मासुजन्य फोहोर खाई हाम्रो वरपरको वातावरणलाई प्रदूषित, दुर्गन्धित र रोगमुक्त बनाउँछन्। संसारमा गिद्ध मात्र यस्ता प्राणी हुन् जसको आहार मरेका जनावरको सडेगलेको मासु मात्रै हो। गिद्धले सिनोबाट हुने जमिन, जल र वायु प्रदूषण तथा त्यसबाट उत्पन्न हुने सरुवा रोगको महामारीलाई नियन्त्रण गर्न सहयोग गर्छन्। हिन्दू धर्ममा गिद्धलाई सनी देवताको बहानका रूपमा हेरिन्छ। नेपालको हिमाल पारीका जिल्लामा बसोबास गर्ने तिब्बती लामा समुदायले आफन्तको मृत्युपश्चात् शव गिद्धलाई खुवाउने प्रचलन अहिले पनि कायम छ। नेपालमा ९ प्रजातिका गिद्ध पाइन्छन्। करिब अढाइ दशक अघिसम्म संसारमा सबैभन्दा सजिलै र ठूलो संख्यामा देख्न पाइने चरा गिद्ध आज सबैभन्दा तीव्र गतिमा घटिरहेको प्रजाति हो। सन् १९८० को दशकमा नेपालमा अनुमानित १० देखि १६ लाखको संख्यामा पाइने गिद्ध हाल ९० प्रतिशतभन्दा बढीले घटी २० हजारभन्दा कममा सीमित छन्। गिद्ध विनाशको प्रमुख कारण घरपालुवा पशु उपचारमा प्रयोग गरिने औषधि डाइक्लोफेनेक हो। यसलाई नेपाल सरकारले सन् २००६ मा प्रतिबन्ध लगाएको थियो। गिद्ध संरक्षणका लागि सुरक्षित औषधि मेलोक्सिक्यामको उत्पादन, गिद्धलाई सुरक्षित आहार खुवाउने जटायु (गिद्ध) रेस्टुरेन्टको सञ्चालन, हानिकारक औषधिको प्रयोगमा निरुत्साहान र समुदाय सचेतना जस्ता कार्यले पछिल्ला वर्षहरूमा गिद्धको घट्ने दर रोकिएको छ। तर, पनि गिद्ध अभै खतरामुक्त छैनन्। जिउँदो जनावरलाई आक्रमण नगरी मरुन्जेल कुर्ने, आजीवन एउटै जोडी मिलेर बस्ने, भाले पोथी मिलेर काम गर्ने, समूहमा बस्ने र खाने गुनी गिद्धको संरक्षणका लागि पशु उपचारमा हानिकारक औषधिको प्रयोग रोक्नुपर्छ। सिनोमा विष नहालौं, गिद्धलाई शुद्ध आहरको ब्यवस्था गरौं र यिनको बासस्थान जोगाउँ। (भुसाल बिगत डेढ दशकदेखि नेपालमा गिद्धको अध्ययन र संरक्षणमा लागिपरेका छन्। उनले हालै गिद्धः प्रकृतिका कुचीकार पुस्तक पाठकमाझ ल्याएका छन्।)"
तेस्रो संस्करणको एनओसी अवार्ड हुँदै,"काठमाडौं : नेपाल ओलम्पिक कमिटीले ओलम्पिक डेको अवसरमा तेस्रो संस्करणको एनओसी अवार्ड आयोजना गर्ने भएको छ। ओलम्पिक कमिटीले बिहीबार ललितपुरमा पत्रकार सम्मेलन गर्दै आगामी असार ९ गते ओलम्पिक डेको अवसरमा तेस्रो संस्करणको एनओसी अवार्ड २०२४ आयोजना गर्न लागिएको जानकारी दिएको हो। एनओसी अवार्डमा सात विधा समावेश गरिएको छ। जसअनुसार एनओसी उत्कृष्ट पारा एथलेटिक, एनओसी उत्कृष्ट पुरुष एथलेटिक, एनओसी उत्कृष्ट महिला एथलेटिक, एनओसी उत्कृष्ट पुरुष कोच, एनओसी उत्कृष्ट महिला कोच, एनओसी उत्कृष्ट संघ र एनओसी उत्कृष्ट खेल पत्रकार विधा छन्। नेपाल ओलम्पिक कमिटीका अध्यक्ष जीवनराम श्रेष्ठले सन २०२२ देखि सुरु गरिएको अवार्ड कार्यक्रमलाई आगामी बर्षमा पनि निरन्तरता दिने जानकारी दिए। विगतमा दिनमा ओलम्पिक डे रन भनेर चिनिने भएपनि त्यसपछि ओलम्पिक डेको रूपमा मात्र मनाउन थालिएको उनको भनाइ छ। ओलम्पिकलाई प्रभावकारी ढंगले अघि बढाउनका लागि नेपालमा खेल क्षेत्रलाई उत्साहित गर्दै अघि बढाइने उनले बताए।"
दक्षिण अफ्रिकासँगको हारले हामी खेलाडीलाई पनि धेरै निरास बनायो : कप्तान पौडेल,"काठमाडौं : नेपाली क्रिकेट टोलीका कप्तान रोहित कुमार पौडेलले दक्षिण अफ्रिकाविरुद्ध जितिसकेको खेल हार्दा निकै निरास बनाएको बताएका छन्। उनले समर्थकहरूमात्र होइन, टिमका सबै सदस्यहरू निरास भएको बताए। 'दक्षिण अफ्रिकाविरुद्धको खेल लगभग जितिसकेका थियौं। तर, अन्तिम समयमा पराजय भोग्नुपर्यो। त्यसको पीड फ्यानहरूलाई मात्र भएन, त्यतिकै निरास हामी खेलाडीहरू पनि भयौं,' कप्तान पौडेलले भने। उनले विश्वकपमा ब्याटिङमा कमजोरी देखिए पनि उत्कृष्ट प्रदर्शन गरेको बताए। तीनवटै खेलमा ब्याटिङ नचलेपछि हार्नुपरेको उनको भनाइ छ। 'विश्वकपमा ब्याट्समेनलाई च्यालेन्ज नै थियो। तैपनि हामीले तीनवटै खेलमा फाइट गर्यौं। दक्षिण अफ्रकाविरुद्ध त जित्नै लागेको खेल पनि गुमाउन पुग्यौं,' उनले भने। उनले नेपाली टोलीले राम्रो टिमसँग खेल्न आवश्यक रहेको बताए। 'विश्वकपमा मात्र होइन। अब हुने जनसुकै खेलमा पनि हामी राम्रो चुनौती दिन्छौं। त्यसका लागि राम्रो टिमसँग खेल्न जरुरी छ। श्रीलंका, बंगलादेश, साउद अफ्रिकाजस्ता टिमसँग खेल्न जरुरी छ। खेलालाई पनि एक्सपोजर दिन आवश्यक छ,' उनले भने। उनले खेलमा ३० प्रतिशतले मात्रै सफलता पाउने गरेको बताए। 'स्पोर्ट्समा सधैं जितिन्छ भन्ने हुँदैछ। खेलमा ७० प्रतिशत फेलियर हुन्छ। ३० प्रतिशतले मात्र सफलता पाउँछ। पछिल्लो दुई वर्षमा हामीले धेरै सफलता पाएका छौं,' उनले भने।"
"टी२० विश्वकप : अमेरिका १८ रनले पराजित, दक्षिण अफ्रिकाको लगातार पाँचौ जित","काठमाडौं : आइसिसी टी२० विश्वकप २०२४ को पहिलो सुपरआठमा दक्षिण अफ्रिकाले अमेरिकालाई पराजित गरेको छ। दक्षिण अफ्रिका अमेरिकालाई १८ रनले पराजित गर्दै विजयी भएको हो। १९५ रनको लक्ष्य पछ्याएको अमेरिका निर्धारित २० ओभरमा ६ विकेट गुमाउँदै १७६ रनमा समेटियो। अमेरिकाका एन्ड्रिस गौसले सर्वाधिक ८० रन बनाए। उनले ४७ बलमा ५ चौका र ५ छक्कासहित ८० रनका योगदान दिए। त्यस्तै हरमीत सिंहले २२ बलमा २ चौका र ३ छक्कासहित ३८ रन बनाए। स्टिभन टेलरले २४, नितेश कुमारले ८ तथा कोरी एन्डरसनले १२ रन जोडे। दक्षिण अफ्रिकाका कागिसो रबाडाले तीन विकेट लिए भने केशव महाराज, एनरिच नोर्किया र तबरेज शाम्सीले समान एक एक विकेट लिए। त्यसअघि टस हारेर पहिला ब्याटिङको निम्तो पाएको दक्षिण अफ्रिकाले निर्धारित २० ओभरमा ४ विकेट गुमाउँदै एक सय ९४ रनको योगफल बनाएको थियो। क्विन्टन डि ककले सर्वाधिक ७४ रनको योगदान दिए। उनले ४० बलमा ७ चौका र ५ छक्कासहित ७४ रन बनाएका हुन्। कप्तान एडेन माक्ररमले ३२ बलमा ४ चौका र १ छक्कासहित ४६ रन जोडेभने हेनरिक क्लासेन २२ बलमा ३ छक्कासहित ३६ रनमा बनाए। ट्रिस्टन स्टब्सले १६ बलमा २ चौकासहित २० रन बनाए। अमेरिकाका हरमीत सिंह र सौरभ नेत्रवालकरले समान दुईदुई विकेट लिए। रासस"
टीट्वान्टी विश्वकप खेलेर स्वदेश फर्कियो नेपाली टोली,"काठमाडौं : आइसिसी टी ट्वान्टी विश्वकप क्रिकेट प्रतियोगिताको समूह चरणको खेल खेलेर नेपाली क्रिकेट टोली आज स्वदेश फर्किएका छन्। अमेरिका र वेस्टइण्डिजमा भएको विश्वकप क्रिकेट प्रतियोगितामा नेपालले चार खेल खेलेकोमा तीनमा हार तथा एक खेल बराबरी खेलेको थियो। नेपाली टोलीलाई क्यानका पदाधिकारीले त्रिभुवन अन्तर्राष्ट्रिय विमानस्थालमा स्वागत गरेका थिए। विश्वकप क्रिकेटमा नेपाल समूह डि मा परेको थियो। नेपालको समूहमा दक्षिण अफ्रिका, बङ्गलादेश, श्रीलङ्का र नेदरल्यान्ड्स रहेका थिए। नेपालले अमेरिकामा दुई खेल र वेस्टइण्डिजमा समान दुई खेल खेलको थियो। अमेरिकामा भएको आफ्नो पहिलो खेलमा नेपाल नेदरल्यान्ड्सँग ६ विकेटले पराजित भएको थियो। त्यस्तै श्रीलङ्कविरुद्धको दोस्रो खेल वर्षाका कारण रद्ध भएसँगै दुवै टोलीले समान एकएक अङ्क बाँढेका थिए। त्यसपछि वेस्टइण्डिजमा भएको दक्षिण अफ्रिकाविरुद्धको खेलमा नेपाल एक रनको झिनो अन्तरले पराजित भएको थियो। त्यस्तै समूह चरणको अन्तिम खेलमा नेपाल बङ्गलादेशसँग २१ रनले पराजित भएसँगै नेपालको विश्वकप यात्रा समाप्त भएको थियो। विश्वकपमा नेपालसँगै श्रीलङ्का र नेदरल्यान्डस् प्रतियोगिताबाट बाहिरिएका थिए। त्यस्तै दक्षिण अफ्रिका र बङ्गलादेश भने सुपर आठमा पुगे। दक्षिण अफ्रिका समूह डि को शीर्ष र बङ्गलादेश दोस्रो स्थानमा रहदै सुपर आठमा पुगेका हुन्। रासस"
युरोकप फुटबल : हंगेरीलाई २ गोलले पराजित गर्दै जर्मनी शीर्ष स्थानमा,"युरोकपमा आज इंग्ल्याण्ड र डेनमार्क, स्पेन र इटाली, स्लोभेनिया र सर्विया खेल्दैछन्। काठमाडौं : युरोकप फुटबलमा आयोजक जर्मनी अन्तिम १६ (प्रिक्वार्टरफाइनल) मा प्रवेश गरेको छ । युरोकप समूह ए अन्तर्गतको गएराति भएको खेलमा जर्मनीले हंगेरीलाई २० गोलले पराजित गर्दै शीर्ष स्थानमा प्रवेश गरेको हो। जर्मनीको जितका लागि जमल मुसियाला र गुन्डोगानले एकएक गोल गरेका हुन्। मुसियालाले २२ औं मिनेटमा र गुन्डोगानले ६७ औं मिनेटमा गरेको गोल गरेसँगै जर्मन विजयी भएको हो। गएराति नै भएको समूह ए को अर्को खेलमा स्वीट्जरल्याण्ड र स्कटल्याण्ड ले ११ गोलको बराबरी खेलेका छन्। योसँगै दुई देशले अंक बाँडेका हुन्। युरोकपमा आज इंग्ल्याण्ड र डेनमार्क, स्पेन र इटाली,स्लोभेनिया र सर्विया खेल्दैछन्।"
सन्धिखर्कतम्घास १३२ केभी प्रसारण लाइन र तम्घास सबस्टेसन निर्माण सम्पन्न,"काठमाडौं : अर्घाखाँचीको सन्धिखर्क नगरपालिका६ फुदवाङदेखि गुल्मीको रेसुङ्गा नगरपालिका७, उनायचौर (तम्घास)सम्मको १३२ किलोभोल्ट (केभी) डबल सर्किट प्रसारण लाइन निर्माण सम्पन्न भएको छ। सोही प्रसारण लाइनअन्तर्गत उनायचौरमा १३२ केभी तम्घास सबस्टेसन पनि निर्माण सम्पन्न भएको छ। नेपाल विद्युत प्राधिकरणले सन्धिखर्कतम्घास करिब १६ किलोमिटर १३२ केभी डबल सर्किट प्रसारण लाइन र १३२ केभी तम्घास सबस्टेसन निर्माण सम्पन्न गरी बुधबारबाट सञ्चालनमा ल्याएको हो। सबस्टेसनमा १३२३३ केभी, ३० एमभिए र ३३११ केभी, १६ एमभिए क्षमताका पावर ट्रान्सफर्मरहरु रहेका छन्। प्रसारण लाइनबाट करिब २ सय मेगावाट विद्युत् प्रवाह हुनसक्छ। सबस्टेसनबाट स्थानीय रुपमा विद्युत आपूर्तिका लागि ३ वटा ३३ केभीका र चारवटा ११ केभीका फिडरहरु निर्माण गरिएका छन्। त्यसमध्ये ३३ र ११ केभीका २२ वटा फिडर सञ्चालनमा ल्याई स्थानीय रुपमा विद्युत् आपूर्ति गरिएको छ। प्राधिकरणका कार्यकारी निर्देशक कुलमान घिसिङले प्रसारण लाइन र सबस्टसन सञ्चालनमा आएपछि मुख्यरूपमा गुल्मी जिल्लाको विद्युत आपूर्ति भरपर्दो र गुणस्तरीय हुनुकासाथै प्राविधिक चुहावट पनि कम हुने बताए। ३३ केभी लाइन धेरै लामो हुँदा छिनछिनमा लाइन बिच्छेद (ट्रिपिङ) हुने, कम भोल्टेजलगायतको समस्या थियो, अब १३२ केभी प्रसारण लाइन र सबस्टेसनबाट स्थानीय रुपमा विद्युत आपूर्ति हुन थालेपछि समस्या समाधान भई विद्युत् आपूर्ति पर्याप्त, भरपर्दो र गुणस्तरीय हुनेछ, उनले भने। बुटवलबाट ३३ केभी प्रसारण लाइनमार्फत पाल्पा, अर्घार्खाची र गुल्मीमा विद्युत आपूर्ति हुँदै आएको थियो। ३३ केभी प्रसारण लाइन धेरै लामो हुँदा लाइन ट्रिप भएर झ्याप्प झ्याप्प बत्ति जाने र भोल्टेज समस्या थियो। प्राविधिक चुहावट पनि थियो। कपिलवस्तुको मोतीपुरबाट अर्घाखाँचीको सन्धिखर्कसम्मको १३२ डबल सर्किट प्रसारण लाइन र १३२ केभी सन्धिखर्क सबस्टेसन निर्माण गरी २०७८ चैतबाट सञ्चालनमा आएपछि सोही सबस्टेसनबाट गुल्मीमा विद्युत आपूर्ति हुँदै आएको थियो। बुटवलबाटभन्दा सन्धिखर्क सबस्टेसनबाट लगिएको ३३ केभी लाइन केही छोटो भए गुल्मीको विद्युत् आपूर्ति भरपर्दो र गुणस्तरीय हुन सकिरहेको थिएन। अब तम्घास सबस्टेसनबाट विद्युत् आपूर्ति दिंदा लाइन छोटो हुने हुँदा त्यस क्षेत्रको विद्युत् आफूर्ति भरपर्दो र गुणस्तरीय हुनेछ। बुर्तिवाङपौदीअमराईतम्घाससन्धिखर्कगोरुसिंगे १३२ केभी प्रसारण लाइन आयोजनाअन्तर्गत सन्धिखर्कतम्घास प्रसारण लाइन र तम्घास सबस्टेसन निर्माण गरिएको हो। आयोजनाअन्तर्गत नै कपिलवस्तुको बाणगंगा नगरपालिका७ स्थिति १३२ केभीको मोतीपुर सबस्टेसन, सोही सबस्टेसनबाट सन्धिखर्कसम्मको लाइन तथा सन्धिखर्क सबस्टेसन निर्माण सम्पन्न भई सञ्चालनमा आइसकेका छन्। आयोजनाअन्तर्गत तम्घासबाट पाउदी अमराई हुँदै बाग्लुङको बुर्तिबाङसम्म १३२ केभी प्रसारण लाइन र पाउदी अमराइ तथा बुर्तिबाङ सबस्टेसन निर्माणाधीन छन्। बुर्तिवाङपौदीअमरातम्घाससन्धिखर्कगोरुसिंगे १३२ केभी प्रसारण लाइन आयोजनाको अनुमानित लागत ३ करोड ९५ लाख अमेरिकी डलर छ। नेपाल सरकार र प्राधिकरणको लगानीमा आयोजना सुरु गरिएको थियो। उक्त प्रसारण लाइनमा जोड्ने गरी निजी क्षेत्रका ७ वटा जलविद्युत आयोजनाहरुसँग १३० मेगावाटको विद्युत खरिद बिक्री सम्झौता (पीपीए) गरिएको छ।"
सेयर बजारमा उतारचढाव कायमै : दोहोरो अंकले घटेर बन्द भयो नेप्से,"काठमाडौं : साताको अन्तिम कारोबार दिन बिहीबार नेप्से परिसूचक दोहोरो अंकले घटेर बन्द भएको छ। नेप्से परिसूचक १०४४ अंकले घटेर २०६८३१ विन्दुमा कायम भएको छ। सेन्सेटिभ इण्डेक्स ०७३ प्रतिशतले घटेर ३६५०५ विन्दुमा अडिएको छ। साताको पहिलो कारोबार दिन आइतबार नेप्से परिसूचक १७ अंकले घटेको थियो। सोमबार सार्वजनिक विदा परेकाले कारोबार भएन। मंगलबार १८७६ अंकले घटेको नेप्से परिसूचक बुधबार २२७ अंकले ओरालो लागेको थियो। कारोबार रकम भने बुधबारको तुलनामा बढेको छ। यसदिन ३०६ स्टकको ८६ लाख ६३ हजार ६९९ कित्ता सेयर ३ अर्ब ८७ करोड ७ लाख ४४ हजार ९०३ रुपैयाँमा खरिदबिक्री भयो। बुधबार २२७ अंकले बढेको सेयर बजारमा ३ अर्ब ४० करोड मूल्य बराबरको कारोबार भएको थियो। आज कुनै पनि कम्पनीको सेयर सकारात्मक सर्किट लेभलमा कारोबार भएन। कालिका लघुवित्त वित्तीयको सेयर सर्वाधिक ७७१ प्रतिशतले बढ्यो। यसैगरी बराही हाइड्रोपावरको सेयर ६६३ प्रतिशत,सनराइज ब्लूचीप फण्डको ५९३,गुडविल फाइनान्सको ५४६ र ग्रीन भेन्चरको ५०९ प्रतिशतले बढ्यो। कारोबार रकमका आधारमा माउन्टेन इनर्जी नेपाल शीर्षस्थानमा रह्यो। सो कम्पनीको १७ करोड मूल्य बराबरको सेयर कारोबार भयो। एनआरएन इन्फ्रास्टक्चर एन्ड डेभलपमेन्टले १५ करोड मूल्यको सेयर कारोबार गर्दा सीईडीबी हाइड्रोपावरको ९ करोड,पोखरा फाइनान्सको ८ करोड ८६लाख र गोर्खाज फाइनान्सको ८ करोड ६८ लाख मूल्य बराबरको सेयर कारोबार गरे। ५२ स्टकको मूल्य बढ्दा १८६ वटाको घट्यो। ८ स्टकको मूल्य भने स्थिर रह्यो। दुईवटा समूहको सूचकबाहेक अन्यको उपसूचक नकारात्मक देखिए।"

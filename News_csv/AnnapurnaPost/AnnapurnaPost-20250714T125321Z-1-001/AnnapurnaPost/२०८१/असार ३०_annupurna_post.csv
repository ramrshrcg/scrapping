शीर्षक,विवरण
सडक दुर्घटना आधा गर्न सकिन्छ,"नेपालमा हुने सडक दुर्घटनासम्बन्धी एक्सन अफ डिकेड प्लान (सन् २०२०२०३०) कार्यान्वयनको चरणमा छौं। हामीले राष्ट्रसंघीय महासभामा सन् २०३० भित्र हाल भइरहेको सडक दुर्घटनाबाट हुने मृतक र गम्भीर घाइतेको संख्या आधा गर्ने प्रतिबद्धता पनि जनाएका छौं। नेपाल प्रहरीको तथ्यांक हेर्ने हो भने वार्षिक सडक दुर्घटनाबाट हुने मृतकको संख्या २९ सय हाराहारी छ। तर, विश्व स्वास्थ्य संगठन (डब्लूएचओ)ले भन्छ, यो त रिपोर्टेड केस मात्र हो, नेपालमा बर्सेनि सडक दुर्घटनाबाट हुने मृतक र गम्भीर घाइतेको संख्या करिब आठ हजार छ। प्रतिबद्धताअनुसार अब हामीले यो संख्या चार हजारमा झार्नुपर्छ। जुन बोलेजस्तो सजिलो भने छैन। तर सबै पक्षले भने जसरी काम गर्ने हो भने कठिन पनि छैन। मूल समस्या भनेको कार्ययोजना सिंगल डिरेक्सनमा सञ्चालन नहुनु नै हो। यसमा काम गर्ने जति पनि स्टेकहोल्डर छन्, सबैबीच समन्वय सहज र कार्यान्वयनमा केन्द्रित हुनुपर्छ। सर्वप्रथम क्र्यास नै घटाउनु पर्छ। दोस्रो, सकेसम्म मृतकको संख्या घटाउनु पर्छ। तेस्रो, गम्भीर घाइते घटाउनु पर्छ। लक्ष्य यति हुन् किनकि सामान्य घाइतेमा हामी केन्द्रित छैनौं, हुनै पर्दैन। यसका लागि रोड सेफ्टी हुनुपर्छ त्यसमा रोड इन्जिनियरिङको पक्ष हेर्नुपर्छ। सुरक्षित सडक भएपछि बाँकीमा केन्द्रित हुनुपर्छ। त्यसपछि सवारीसाधन सुरक्षित हुनुपर्छ। यसमा गाडीहरू कन्डिसन्ड हुनुपर्छ, त्यसपछि चालक अनुभवी र परिपक्व हुनुपर्छ। ओभर ड्युटी दिनु भएन विशेषतः लामो रुटमा। लाइसेन्सको दुरुपयोग हुन दिन भएन। यसरी सेफर रोड, सेफर भेइकल भएपछि पनि दुर्घटना भइहाल्यो भने तत्काल गुणस्तरीय ढंगको व्यवस्थापन हुनुपर्छ। यसमा सरकारका सम्बन्धित सबै निकायबीच समन्वय, तत्परता र द्रुत कार्यान्वयनको कम्बिनेसन मिल्नुपर्छ। (भण्डारी, सडक विभागको रोड सेफ्टी एन्ड ट्राफिक युनिटका सिनियर डिभिजनल इन्जिनियर हुन्।)"
ठूला दललाई अन्तिम अवसर,"५ वर्षदेखि नेपालमा राजनीतिक उथलपुथलहरू हुँदै आएका छन्। यी उथलपुथलसँगै क्रमशः देशमा व्यवस्थाहरू पनि परिवर्तन भइरहेका छन्। २०४६ सालमा भएको जनआन्दोलनले नेपालमा लोकतान्त्रिक संसदीय व्यवस्थालाई पुनःस्थापना गर्यो। फलस्वरूप नयाँ संविधान बन्यो। संविधानले आलंकारिक राजतन्त्रसहितको संसदीय व्यवस्थालाई वैधानिकता दियो। २०४८ सालमा आमनिर्वाचन भयो। बहुमतसहित नेपाली कांग्रेसको सरकार बन्यो। नेकपा एमाले बलियो प्रतिपक्षको रूपमा उभियो। तर केही समय नबित्दै भारतसित भएको टनकपुर सन्धिमा नेपाल आन्तरिक खिचलोमा फस्यो। सरकारले टनकपुर सम्झौता भनेकोलाई प्रतिपक्षले यो वास्तवमा सन्धि भएको र सरकारले देश अनि जनतालाई अन्धकारमा राख्ने प्रयास गरेको आरोप लाग्यो। यो मामला सदनबाट सडकमा निस्केर आन्दोलनमा परिणत भयो। सडक आन्दोलनका साथै टनकपुर मुद्दा अदालत पुग्यो। अदालतले टनकपुर सम्झौता नभएर सदनबाट अनुमोदन हुनुपर्ने सन्धि भएको फैसला सुनाए। फैसलाले सरकारको नैतिक दायित्वमा प्रश्न चिह्न लगाइदियो। त्यसपछि प्रतिपक्षको मनोबल वृद्धि भयो। प्रतिपक्षले सोही मनोबलसहित प्रशासनमा हस्तक्षेप गर्न थाल्यो। नेपालको इतिहासमा पहिलोपटक प्रशासन ठप्प हुनेगरी नेकपा एमालेको नेतृत्वमा कर्मचारी आन्दोलित भए। जुन आन्दोलनले कर्मचारीतन्त्रमा अनुशासनले सीमा नाघ्यो। पिउनले हाकिमलाई टेर्न छोडे। टनकपुर मुद्दा र कर्मचारी आन्दोलनले थिलथिलो भएको सरकारको बचाउ गर्दै नेपालमा पुनस्र्थापना भएको प्रजातन्त्र शिशु अवस्थामा रहेकाले सरकारलाई सबैले सहयोग गर्नुपर्ने कुरा तत्कालीन प्रधानमन्त्री गिरिजाप्रसाद कोइरालाले दोहोर्याइरहे। राजनीतिक वृत्तमा शिशु प्रजातन्त्रको उपहासपूर्ण भाष्य निर्माण गरियो। कोइरालाको नेतृत्व शैलीको जताततै विरोध हुन थाल्यो। सत्तामा रहेको नेपाली कांग्रेसभित्रको आन्तरिक कलह थेग्न नसकेर कमजोर भएका कोइरालाले प्रमबाट राजीनामा दिनुपर्ने थियो। तर उनले त्यसो नगरेर जननिर्वाचित प्रतिनिधिसभा भंग गरेर मध्यावधि निर्वाचन रोजे। प्रतिनिधिसभा भंग भएपछिको मध्यावधि निर्वाचनपश्चात् मुलुकमा राजनीतिक अस्थिरता सुरु भयो। जसको अन्त्य गर्न निकास भेटिएन तत्कालीन अवस्थामा। कोइरालाले प्रतिनिधिसभा भंग गरेर कोइरालाले शिशु प्रजातन्त्रलाई कुपोषणको स्थितिमा धकेलेको भन्दै जताततै आलोचना भयो। राजनीतिक अस्थिरता माझ हुर्केको माओवादी सशस्त्र विद्रोहले नेपालको सामाजिक आर्थिक व्यवस्थामाथि नराम्रोसँग प्रहार गर्यो। यो विद्रोहपश्चात संविधान सभाको निर्वाचन भयो। चार वर्षको समयमा पनि पहिलो संविधानसभाले संविधान बनाउन नसकेर दोस्रो संविधानसभाका लागि निर्वाचन भयो। लामो समय र ठूलो धनराशि खर्च गरेर बनाएको नेपालको वर्तमान संविधानले पनि नेपालमा राजनीतिक स्थिरता ल्याउन सकेन। देशको राज्यसंयन्त्र भ्रष्टाचारको फस्दै जान थाल्यो। ह्रासोन्मुख रहेका कृषि, उद्योग र व्यावसायिक क्षेत्रहरू तंग्रिन सकेन। महंगाई र बेरोजगारीका कारण देशको बुद्धि र बल दुवै विदेश पलायन हुँदै गए। काठमाडौंलगायत प्रमुख सहरका सडकहरूमा दिनहँुजसो निराशा र संघर्षका लर्काे देखिन थाले। शक्तिशाली कोरिडोरहरूबाट परिचालित भ्रष्टाचार सिंहदरबारदेखि वडा कार्यालयसम्म घुस्न थाल्यो। सरकारहरूबाट जनहितमा पारदर्शिता र जवाफदेहिताको मूलभूत कर्तव्य निर्वाह हुन सकेन। आआफ्ना स्वार्थहरू बोकेर मिसन ८४ को एजेन्डामा घोत्लिरहेका राजनीतिक दलहरूमा देशको चौतर्फी विकासका लागि कुनै ठोस भिजन देखिएन। राजनीतिक दलहरूप्रति बढ्दो अविश्वासका कारण गत स्थानीय निर्वाचनमा दलविहीन स्वतन्त्र उम्मेदवारहरूप्रति देखिएको जनलहरले देश अर्को जनआन्दोलनतर्फ उन्मुख रहेको संकेत गरेको छ। गत आमनिर्वाचनमा एउटा नयाँ दल स्वतन्त्र शब्दको घण्टी झुन्ड्याएर दलहरूप्रति वितृष्णा बोकेका जनतामध्ये ११ लाख जनतालाई झुक्याउन केही हदसम्म सफल भए। यसैगरी, स्थानीय निर्वाचनमा दलविहीन उम्मेदवारहरूको चुनाव चिह्न प्रयोग गरेर गत आमनिर्वाचनमा एउटा नयाँ दलले जनता झुक्याउने प्रयास गरे। जनता झुक्याएर सत्तामा पुग्ने चाहना निश्चय पनि प्रत्युत्पादक हुन्छ र त्यस्ता लक्षणहरू देखा पर्न पनि थालेका छन्। हालको परिस्थितिमा मूलधारका राजनीतिक दल र मौजुदा व्यवस्थाका विरुद्ध दुईवटा धारहरू देखिएका छन्। दुईवटा यक्ष प्रश्नहरू उभिएका छन्। पहिलो प्रश्न राजा आऊ देश बचाऊ भन्ने धार बोकेकाहरूका निहित स्वार्थमा के राजतन्त्र फर्किएला ? पूर्वराजा ज्ञानेन्द्र शाहको ६ वर्षे प्रत्यक्षकालमा मरिसकेको निर्दलीय पञ्चायती व्यवस्था पुनस्र्थापित गर्ने प्रयास गरियो। पञ्चायतकालका प्रधानमन्त्री रहिसकेका प्रमुख पात्रहरू सूर्यबहादुर थापा, लोकेन्द्रबहादुर चन्द, तुलसी गिरी र कीर्तिनिधि बिष्टसमेतलाई संलग्न गराएर पञ्चायती व्यवस्था ब्युँत्याउने पूर्वराजाको प्रयासलाई जनतालाई अस्वीकार मात्र गरेनन्, उक्त प्रयास राजतन्त्र अन्त्यको कारक पनि बन्यो। दोस्रो प्रश्न, के हालको व्यवस्था र नेतृत्वमा रहेकाहरूका विरुद्ध तेस्रो जनआन्दोलन आवश्यक छ ? देश बनाउन र देश बचाउन पात्र परिवर्तनका साथै प्रवृत्ति परिवर्तनले महŒव राख्छ। तेस्रो जनआन्दोलनको धारमा उभिएकाहरूको उद्देश्य संविधानमा व्यापक सुधार गरेर लोककल्याणकारी राज्य स्थापना गर्ने देखिएको छ। दुई ठूला दलहरू मिलेर अहिले बन्न लागेको गठबन्धन सरकारको उद्देश्य पनि संविधान सुधार गर्ने नै देखिएको छ। नेपाली कांग्रेस र नेकपा एमाले गठबन्धनले नयाँ सरकार बनाएको छ यतिबेला। लोककल्याणकारी राज्यका सिद्धान्तलाई संविधानको मर्म र अक्षरअनुसार अबको सरकारले काम गर्नुपर्छ। जुन कुरा व्यवहारमा उतार्न सके तेस्रो जनआन्दोलन आवश्यक देखिँदैन। यदि यी दुई ठूला दलमा पनि मेरो गोरुको बाह्रै टक्का को प्रवृत्ति कायमै रह्यो भने देशले फेरि थुप्रै क्षति व्यहोर्नुको विकल्प छैन। देश र जनताको हितलाई लत्याए भने र नातावाद, कृपावाद र वंशवादमा अल्झिरहे भने त तेस्रो जनआन्दोलन अवश्यंभावी छ। कांग्रेसएमाले गठबन्धन देश र जनताको हितमा काम गर्ने यो अन्तिम अवसर देखिन्छ।"
स्वर्णिम युगका लागि युवा,"नेपालको इतिहासमा मल्लकालीन समयलाई कला र संस्कृतिको स्वर्णिमकालका रूपमा व्याख्या गरेको पाइन्छ। काठमाडौं, भक्तपुर र ललितपुरमा कलात्मक सीप र सिर्जना भर्ने त्यतिबेलाका कैयौं युवा कालिगड होलान्। इतिहासले ती सबै युवाका योगदानलाई बिर्सिएर त्यस स्वर्णिमकालको स्थापनाको श्रेय मल्ल राजाहरूलाई दिएको छ। मल्लकालीन इतिहासबाट आधुनिककाल हुँदै अहिलेको आधुनिक युगमा प्रवेश गर्दा नेपाल जनसंख्याका हिसाबले अर्को स्वर्णिम युगमा छ। युवा जनसंख्या अधिक भएको नेपालको यो स्वर्णिम कालको फाइदा नेपालले भन्दा अन्य खाडी मुलुकले उठाइरहेका छन्। नेपालको त्रिभुवन अन्तर्राष्ट्रिय विमानस्थलबाट दैनिक एक हजार पाँच सय युवा आफ्नो सुन्दर भविष्यको खोजीमा बिदेसिन बाध्य छन्। मुलुकमा रोजगारीको उपयुक्त व्यवस्था हुन नसक्दा युवाशक्ति बिदेसिने क्रम बढ्दो छ। भारत, बेलायत, सिंगापुरलगायतका देशमा सैन्य भर्तीमा जानेबाहेक अन्य युवा स्वदेशमै रमाउँथे। तर, पछिल्लो समय मुलुकमा देखिएको बेरोजगारी समस्याले युवा जनशक्ति विदेश पलायन बढिरहेछ। यो जनशक्तिलाई स्वदेशमै उपयोग गरेर नेपाललाई अर्काे स्वर्णिम युगमा लैजाने राजनेता मुलुकले खोजिरहेको छ। युवाको उमेर समूह राष्ट्रपिच्छे फरक छन्। विश्व श्रमिक संगठनले १५२९ वर्ष उमेरसमूहलाई युवा मानेको छ। विश्व स्वास्थ्य संगठन र युनिसेफले १५२४ वर्ष उमेरसमूहलाई युवाका रूपमा परिभाषित गरेको छ। भारतले १५३५, चीनले १४२८, बंगलादेश र फिलिपिन्सले १५३०, फिनल्यान्ड र नर्डिक युथ काउन्सिलले १६२९ वर्षसम्मलाई युवा भनेको छ। हंगेरीमा १५२६, जापान र जमैकामा २४, केन्यामा ३५ र पाकिस्तानमा ४० वर्षसम्मलाई युवा मान्छ। नेपालको राष्ट्रिय युवा नीति २०७२ ले १६४० वर्ष उमेरसमूहलाई युवा परिभाषित गरेको छ। राष्ट्रिय जनगणना २०७८ मा १६४० उमेरसमूहको जनसंख्या ४२५६५ अर्थात् १ करोड २४ लाख १२ हजार १ सय ७३ छ। यो संख्या २०६८ को जनगणनामा ४०३५५ थियो। व्यक्तिमा साहस, सिर्जनशीलता, सिक्ने क्षमता एवं उच्च आत्मविश्वास युवाअवस्थामा मात्रै हुन्छ। यही उमेरमा युवा आफ्नो फरक पहिचान निर्माण गर्न चाहन्छ। समाजमा आफूलाई अब्बल साबित गर्न युवा संघर्षरत हुन्छ। युवा अवस्था मानवजीवनकै सर्वाधिक ऊर्जाशील समय हो। परिवारको प्रत्यक्ष निगरानीबाट मुक्त हुँदै युवा आफ्नो क्षमतामाथि विश्वास गर्न थालेको हुन्छ। यही अवस्थामा युवालाई राज्यको मूलधारमा समाहित गर्न, राज्यप्रति जिम्मेवार र उत्तरदायी बनाउन युवालक्षित कार्यक्रम ल्याउनु जरुरी छ। नेपालमा युवा मन्त्रालय गठन भएको १५ वर्षपछि २०७२ सालमा राष्ट्रिय युवा नीति ल्याइयो। युवालाई राज्यको मूलधारमा ल्याउन, उनीहरूमा स्वयंसेवी भावनाको विकास गर्ने सकारात्मक परिकल्पना युवानीतिमा गरिएको छ। तर त्यसको कार्यान्वयन उत्साहजनक ढंगबाट हुन सकेको छैन। युवा नीति जारी भएसँगै युवा परिषद् गठन गरेको सरकारले आफ्नो नीति तथा कार्यक्रममा युवालक्षित कार्यक्रम समेट्न प्रयास गरेको देखिन्छ। राजनीतिक दलका युवा भ्रातृ संगठनले युवाका सम्बन्धमा बहस र छलफल चलाइरहेका छन्। युथ भिजन २०२५ को सन्दर्भमा अवधारणागत रूपमा, छलफल र बहस हुनु सकारात्मक पक्ष हो। फरक राजनीतिक आस्था र विचारमा आबद्ध भए पनि युवाका सबालमा सबै राजनीतिक दलका युवा संगठन एकै ठाउँमा उभिएर राज्यलाई उत्तरदायी बनाउन आवश्यक छ। बर्सेनि पाँच लाख युवा नेपालको श्रमबजारमा आउँछन्। तर, पाँच प्रतिशतले मात्र स्वदेशमै रोजगारी पाउँछन्। यसमध्ये पनि आफ्नो क्षमता र योग्यताअनुसार रोजगारी पाउने न्यून छन्। भारतमा बाहेक करिब ४५ लाख नेपाली युवा कामदार मध्यपूर्वलगायत देशमा छन्। ३२ लाख कामदारमात्र अभिलेखीकरण भएका छन्। गैरकानुनी तबरबाट बिदेसिएका कैयौं युवा कारागारमा कष्टपूर्ण जेलजीवन बिताइरहेका छन्। गैरकानुनी बाटोबाट विदेश पुगेका युवा बिरामी हुँदा स्वास्थ्य उपचारका लागि अस्पताल जानसमेत सक्दैनन्। त्यसरी बिदेसिएका युवाले सार्वजनिक रूपमा हिँडडुल गर्न नपाउने, रोजगारदाताबाट श्रमशोषणमा पर्ने, तलब नपाउने, स्वदेश फर्कन चाहेका बेला फर्कन नपाउने समस्यामा झेलिरहेछन्।। राष्ट्र विकासको मेरुदण्ड युवा आफ्नै देशभित्र असुरक्षित र अनिश्चित भविष्य देखिरहेको छ। युवालाई सम्भावनाको सपनामा सीमित राख्ने होइन। समृद्धिको यात्राको सारथि बनाउनुपर्छ। अब सम्भावनाको खोजी गर्नुपर्छ। कृषि, जलस्रोत र पर्यटन नेपालको दीर्घकालीन विकासका आधारशिला हुन् अनि रोजगारीका सम्भावना पनि। निजी क्षेत्र र सरकारले हातेमालो गर्दै देशलाई समृद्धिको मार्गमा डोर्याउनु पर्छ। शैक्षिक बेरोजगार उत्पादन गर्ने कारखाना बनिरहेका हाम्रा विश्वविद्यालयलाई सीपयुक्त युवा उत्पादन गर्नेगरी रूपान्तरण गर्न सके बेरोजगारी समस्या हल गर्न सकिन्छ। राजनीतिक दलभित्र युवाको उपस्थिति निर्णायक नभई सहयोगीका रूपमा सीमित छ। २०७९ को निर्वाचनबाट नयाँ राजनीतिक दलहरूको उपस्थिति देखिएसँगै युवालाई पार्टीभित्र सीप, क्षमता र योग्यताका आधारमा सिर्जनात्मक ढंगले उपयोग गर्नुपर्ने आवाज उठ्न थालेका छन्। युवालाई चुनौतीका रूपमा देख्ने नेतृत्वले अब सम्भावनाको रूपमा हेर्ने दृष्टिकोण बनाउनुपर्छ। युवाको क्षेत्रमा काम गर्न बागमती प्रदेश सरकारले प्रदेश युवा परिषद् ऐन, २०७६ जारी गर्दै प्रदेश युवा परिषद् बागमती गठन गरेको छ। यसको स्थापनासँगै युवाका क्षेत्रमा परिषद्ले काम गरिरहेको छ। यस प्रदेश सरकारले नीति कार्यक्रम र बजेटमै आर्थिक वर्ष २०८१०८२ लाई युवा सीप वर्ष घोषणा गरेको छ। युवाको आवाज राज्यले सुन्दैन, युवाको समस्या राज्यले सम्बोधन गर्दैन। त्यसैले जता अवसर उतै युवा भन्ने परिस्थिति बन्दै गयो। तर बिस्तारै परिस्थिति फेरिँदैछ। युवाका कुरा राज्यले सुन्ने मात्र होइन, सम्बोधन गर्ने तहमा प्रदेश सरकार पुगेको छ। परिषद्ले आर्थिक वर्ष २०७८७९ मा एक हजार युवालाई सीप सिक्ने अवसर दियो। धेरै युवा सीप सिकेपछि उद्यमी बनेका छन्। कतिपय युवा पुँजीको अभावमा सीप सिकेर भौतिररहने अवस्था बन्यो। प्रदेश सरकारले सीप परीक्षण पास हुने युवालाई टेवा पुँजी दिन ३ करोड बजेट छुट्ट्याइएको छ। यस्तै, युवालाई सीप सिकाउन १० करोड रुपैयाँ लगानी गरेको छ। सीप सिकेका युवामा उत्साह देखिएको छ। ती सबै युवालाई उद्यमशीलतासँग जोड्न सके यसले बागमती प्रदेशको विकासमा नयाँ आयाम थप्नेछ।चौलागाईं, प्रदेश युवा परिषद्, बागमतीका कार्यकारी उपाध्यक्ष हुन्।"
कोसी प्रदेशलाई ३ वर्षभित्रमा खेलकुदको गन्तव्य बनाउँछौं : मुख्यमन्त्री कार्की,"विराटनगर : कोशी प्रदेशका मुख्यमन्त्री हिक्मतकुमार कार्कीले प्रदेशलाई अबको ३ वर्षभित्रमा खेलकुदको महत्वपूर्ण गन्तव्य बनाउने उद्घोष गरेका छन्। विराटनगरमा आइतबार आयोजित खेलाडी तथा खेल क्षेत्रमा महत्वपूर्ण योगदान पुर्याउने व्यक्तित्वहरुको सम्मान कार्यक्रमलाई सम्बोधन गर्दै उनले राजनीतिक अस्थिरताका कारण खेल क्षेत्रको विकास सोचेजस्तो नभइरहेको बताएका हुन्। चाँडै राजनीतिक अस्थिरताको अन्त्य गर्दै ३ वर्षभित्रमा प्रदेशलाई खेलकुदको महत्वपूर्ण गन्तव्यका रुपमा स्थापित गरिने कार्कीले बताए। क्रिकेटको माध्यमबाट अन्तर्राष्ट्रिय जगतमा पहिचान बनाउन नेपाल सफल भएपनि राज्यको लगानी र ध्यान नपुग्दा फुटबल, भलिबललगायतका अन्य खेलकुदका विधाहरुमा सफलता मिल्न नसकेको उनको भनाइ छ। जुन ढंगले हाम्रो खेल क्षेत्र अन्तर्राष्ट्रियकरण हुनुपर्ने थियो। त्यो हुन सकेको छैन, उनले भने। खेल क्षेत्रमा लामो समयदेखि सरकारले काम गरिरहेको भएपनि उपलब्धि सोचेजस्तो हुन नसकेको कार्कीले बताए। खेलकुदको नीति र कानुनलगायत व्यवस्थापकीय प्रबन्धहरुमा पनि राज्य चुकेको उनको भनाइ छ। खेल क्षेत्रको विकासका लागि तीन तहका सरकारबीच समन्वय हुन नसकिरहेको कार्कीले बताए। सरकारबीच जुन हिसाबले समन्वय हुनुपर्ने थियो। त्यो हुन सकेको छैन, उनले भने। कोशी प्रदेशको खेलकुद विकास बोर्ड पनि राजनीतिक अस्थिरताको सिकार बनिरहेको उनले बताए। खेलकुदको विकासका लागि बनाएका ऐन कानुनमा रहेका कमजोरीलाई सच्याउँदै अघि बढ्ने कार्कीको भनाइ छ। कार्कीका अनुसार खेलकुदका लागि प्रदेशमा अन्तर्राष्ट्रिय मापदण्डको प्रदेशस्तरीय रंगशाला बनाउने र विराटनगरस्थित वैजनाथपुरमा रहेको क्रिकेट रंगशालालाई प्रदेश मातहतमा ल्याएर निर्माण गर्ने तथा इनडोर र आउटडोर खेलका संरचनाहरु विराटनगरमा निर्माण गर्ने तयारी भइरहेको छ।"
कोशीका पदक विजेता २ सय खेलाडी सम्मानित,"विराटनगर : कोशी प्रदेश खेलकुद विकास बोर्डले प्रदेशका करिब २ सय खेलाडीलाई आइतबार सम्मान गरेको छ। अन्तरप्रदेश राष्ट्रिय खेलकुद र राष्ट्रपति रनिङ शिल्ड प्रतियोगितामा पदक विजेता खेलाडी सम्मानित भएका हुन्। उनीहरूलाई नगदसहित सम्मान गरिएको हो। साथै, खेल प्रशिक्षक, व्यवस्थापक र खेल क्षेत्रमा महत्वपूर्ण योगदान पुर्याएका अगुवाहरूलाई पनि नगदसहित सम्मान गरिएको छ। खेलाडीहरूलाई १५ हजारदेखि ५० हजार रुपैयाँसम्म नगद र सम्मान पत्रले सम्मान गरिएको हो। स्वर्ण पदक विजेतालाई ५० हजार रुपैयाँका दरले नगद प्रदान गरिएको थियो। पुरस्कारमा मात्रै लगभग ४० लाख रुपैयाँ खर्च भएको बोर्डले जनाएको छ। कोशी प्रदेशका मुख्यमन्त्री हिक्मतकुमार कार्की, कोशी प्रदेशकी उपसभामुख सृजना दनुवार, कोशी प्रदेशका सामाजिक विकासमन्त्री पाँचकर्ण राई, प्रदेश खेलकुद विकास बोर्डका सदस्य सचिव कृष्ण बस्नेत (पर्शुराम)लगायतले खेलाडी, प्रशिक्षक, व्यवस्थापक र खेल क्षेत्रका अगुवालाई नगदसहित सम्मान पत्र प्रदान गरेका छन्। खेल क्षेत्रको विकासमा महत्वपूर्ण योगदान पुर्याउने सन्तोष बानिया र मदन उप्रेतीलाई पनि नगदसहित सम्मान गरिएको छ। कोशी प्रदेश खेलकुद विकास बोर्डको लोगो र वेभसाइट निःशुल्क निर्माण गर्ने विजयकुमार बस्नेतसमेत सम्मानित भएका छन्। बोर्डका सदस्यसचिव बस्नेतले खेलेर पनि गौरवका साथ बाँच्न सकिन्छ भन्ने कुरा स्थापित गर्न कोशी प्रदेश खेलकुद विकास बोर्ड लागि परेको बताए। उनले केही वर्षभित्रै खेलाडीलाई गौरवकासाथ सम्मानित रुपमा बाँच्नसक्ने अवस्था सृजना गरिने बताए।"
चार महिनामा आशा जगाउने काम गरेँ : अर्थमन्त्री पुन,"काठमाडौं : अर्थमन्त्री वर्षमान पुन अनन्तले आफ्नो चार महिने दोस्रो कार्यकाल सन्तोषजनक रहेको बताएका छन्। मन्त्रालयका कर्मचारीले आइतबार आयोजना गरेको बिदाइ कार्यक्रममा उनले बजेटमार्फत मुलुकको भावी विकास र अर्थतन्त्रको मार्गचित्र कोर्न सफल भएको बताएका हुन्। उनले बजेटमार्फत शिथिल अर्थतन्त्रमा सुधार तथा निजी क्षेत्र र युवा वर्गमा आशा जगाउने खालका कार्यक्रम ल्याइएको बताए। केही आशा जगाउने गरी बजेट ल्याएको छु। ४ महिना एक साताको कार्यकालबाट म सन्तुष्ट छु, उनले भने, मलाई अर्थ मन्त्रालय परिवार र गभर्नरसहित सम्बद्ध सबैबाट राम्रो सहयोग मिल्यो। आफू जिम्मेवारीमा नरहेपनि आफ्नो अनुभव र शिक्षाका आधारमा मुलुकको अर्थतन्त्र सुधारका लागि नयाँ आउने मन्त्रीसँग सहकार्य हुने जानकारी उनले दिए। १२ वर्षअघि पहिलो पटक १८ महिना अर्थमन्त्रीको जिम्मेवारीमा रहँदा दुई आर्थिक वर्षमा पुरक बजेट ल्याएको स्मरण गर्दै उनले यसपटक जननिर्वाचित संसदबाट पूर्ण बजेट ल्याउने मौका पाएकामा खुसी व्यक्त गरे। बजेटमा सबैको स्वामित्व मन्त्री पुनले सुरुदेखि नै बजेट निर्माण प्रक्रियालाई सहभागितात्मक बनाइएकाले विगतको तुलनामा यसपटकको बजेटको स्वामित्व धेरैले लिएको बताए। विगतमा सरकारको नीति तथा कार्यक्रम, बजेट र मौद्रिक नीतिमा तालमेल नहुँदा मुलकको समग्र अर्थतन्त्रमा त्यसको नकारात्मक प्रभाव पर्ने गरेको विगतबाट सिकेर योपटक बढीभन्दा बढी निकाय र सरोकारवालाको सहभागितामा बजेट निर्माण गरिएको मन्त्री पुनको भनाइ थियो। नीति तथा कार्यक्रममा आफू र अर्थसचिव सहभागी भएको तथा बजेट निर्माणका प्रारम्भिक छलफलदेखि लेखनसम्म नेपाल राष्ट्र बैंकका गभर्नर, राष्ट्रिय योजना आयोगका उपाध्यक्ष र मुख्यसचिव सहभागी भएको जानकारी उनले दिए। संसदमा अर्थमन्त्रीमार्फत व्यक्त भए पनि बजेट निर्माणमा सिंगो राज्य संयन्त्र, निजी क्षेत्रका प्रतिनिधिमुलक संस्था र सरोकारवाला सहभागी भएकाले बजेटको स्वामित्व बढेको उनले जनाए। बजेट महत्वाकांक्षी नहुँदा धेरैलाई सप्राइज मुलुक आर्थिक शिथिलताबाट माथि उठ्दै गर्दा तयार पारिएको बजेटले आशा जगाएको उनले बताए। विगतमा जस्तो यसपटक बजेट महत्वाकांक्षी र कार्यान्वयन हुने खालको आएको भन्ने टिप्पणी नसुनिएकाले कार्यान्वयन हुनेमा शंका नरहेको उनले उल्लेख गरे। मुलुकको भूअवस्थितिअनुसार आर्थिक विकासको मोडल र रुपान्तरणकारी योजना बनाउनुपर्ने विषयलाई ध्यान दिएर यसपटक विगतमा जस्तै कृषिमा, जलविद्युत, पर्यटन र उत्पादममुलक उद्योगमा जोड दिइए पनि सूचना प्रविधि क्षेत्रलाई महत्वका साथ समावेश गरिएको चर्चा मन्त्री पुनले गरे। अर्थतन्त्रले श्रीलंकाको नियति भोग्नुपर्ने त्रासबाट माथि उठेर हाल विदेशी मुद्राको सञ्चिति बढेर १६ महिनाका लागि वस्तु तथा सेवाको आयात गर्न सक्ने अवस्था आउनु सुखद भएको चर्चा मन्त्री पुनले गरे। बढ्दो वैदेशिक मुद्रा सञ्चितिलाई मुलुकको प्राथमिकता क्षेत्रमा खर्च गर्न बजेटमार्फत सोभरेन्ट वेल फण्डको अवधारणा अघि सारिएको उनले उल्लेख गरे। मध्यरातमा मन्त्रीले एकलौटी राजश्वका दर फेर्ने प्रचलन तोडेको छु मन्त्री पुनले राजश्व र भन्सारका दर हेरफेर गर्दा यो पटक धेरै विवाद नभएको चर्चा गरे। बजेट निर्माणको सुरुको चरणदेखि नै आफू त्यसबारे सचेत रहेको भन्दै उनले एक्लै नभई मन्त्रालयका दुवै सचिव, राजश्व महाशाखा प्रमुख, भन्सार र राजश्वका महानिर्देशक र बजेट लेखन समितिका सदस्यहरुबीच लामो छलफलपछि मात्र दरहरुमा हेरफेर भएको बताए। कर र भन्सारका दर फेरिँदा सामान्य प्रभावित हुनेहरूले कुरा उठाउनु स्वाभाविक भए पनि निजी क्षेत्रका छाता संस्थाहरूले स्वागत गरेको उनको भनाइ थियो। सफा नियतका साथ मुलुकको हितलाई केन्द्रमा राखेर करका दरमा सामान्य हेरफेर गरिएकाले आफूले अघि सारेका नीतिले उद्योग र लगानी संरक्षण गर्ने भन्ने उनले बताए। धारा ५७ संशोधनमा कसैले आशंकाका साथ र कसैले अस्पष्ट भएर केही विषय साना स्टार्टअप कम्पनीलाई प्रवर्द्धन गर्न त्यसो गरिएको प्रष्टीकरण दिए। निजी क्षेत्रका छाता संस्थाहरूले लामो समयदेखि धारा ५७ संशोधन गर्न सुझाव दिँदै आएको भन्दै उनले गभर्नरसहित मन्त्रालयको टिममा लामो छलफलपछि मात्र सो निर्णयमा पुगिएको जानकारी दिए। सरकारले विकासका मोडेल बनाउँदा केही ठाउँमा विकास गर्ने र त्यसलाई विस्तार गर्ने गरी नीति लिनुपर्ने भन्दै उनले बजेटले नयाँ कार्यक्रमका रूपमा पोखरा, बुटवल र नारायणगढजस्ता तीनवटा केन्द्रलाई जोडेर आर्थिक त्रिभुजको अवधारणा अघि सारिएको व्याख्या गरे। सरकारले यातायातसहित पूर्वाधार निर्माण तथा नीतिगत क्षेत्रमा काम गर्ने र निजी क्षेत्रको सहकार्यमा त्रिभुज कार्यान्वयन गर्नुपर्ने उनले औंल्याए। नयाँ चरणको आर्थिक सुधारको जग बजेटमार्फत नयाँ चरणको आर्थिक सुधारको घोषणा गरिएको भन्दै उनले त्यसले समाजवादतर्फको बाटो निर्माण गर्ने बताए। संविधानले मुलुकलाई समाजवाद उन्मुख भनेकाले राष्ट्रिय अर्थतन्त्र र राष्ट्रिय पुँजी समाजवादतर्फ उन्मुख गराउन उक्त नीति अघि सारिएको बताए। प्रधानमन्त्री, अर्थमन्त्री, उद्योगमन्त्री, गर्भनर, अर्थ र राजश्व सचिवसहित सम्बन्धित क्षेत्रका विज्ञहरु सम्मिलित आयोग गठन गरेर त्यसका लागि काम गर्नुपर्नेमा उनले जोड दिए। अर्थमन्त्री र गर्भनरको सम्बन्ध राम्रो बनाएँ अर्थमन्त्री पुनले विगतमा अर्थ मन्त्री र राष्ट्र बैंकका गभर्नरका बीचमा रहेको दूरी आफ्नो कार्यकालमा घटेको बताए। अर्थ मन्त्रालय र राष्ट्र बैंक एक अर्काका प्रतिस्पर्धी नभई समन्वयमा काम गर्नुपर्ने भए पनि विगतमा विविध कारणले त्यसो हुन नसकेको अनुभव यसपटक गर्नु नपरेको भन्दै सन्तोष व्यक्त गरे। आफू अर्थसचिव मधुकुमार मरासिनी र गभर्नर महाप्रसाद अधिकारीको समन्वयमा केही समयअघि राष्ट्र बैंकले गरेको तेस्रो त्रैमाशिक समीक्षाको नतिजा आउन थालेको बताए। मौद्रिक नीतिको समीक्षामार्फत गरिएका सुधारले घरजग्गा चलायमान भएको र पुँजीबजार परिसूचकले डेढ वर्ष अगाडिको बिन्दुमा छोएको उनको भनाइ थियो।"
कर्णालीमा ८३ धानरोपाइँ सकियो,"वीरेन्द्रनगर : कर्णालीमा हालसम्म ८३ प्रतिशत रोपाइँ सकिएको छ। गत आर्थिक वर्षमा असार मसान्तसम्म ७३ प्रतिशत धान रोपाइँ भएको थियो। यो वर्ष चाँडै भारी वर्षा भएका कारण धान रोपाइँ चाँडै सकिने अवस्थामा पुगेको हो। कृषि विकास निर्देशनालय सुर्खेतका सम्पर्क व्यक्ति धनबहादुर रानाका अनुसार कर्णालीमा हालसम्म ८३ प्रतिशत रोपाइँ सकिएको बताए। उनले भने, जिल्लाअनुसार सुर्खेतमा १५ हजार २ सय ४० हेक्टर जमिनमा धान रोपाइँ हुँदै आएकोमा हालसम्म ११ हजार ३ सय २१ हेक्टर जमिनमा रोपाइँ सकिएको छ। जुन कुल धानखेती हुने जमिनको ७५ प्रतिशतमात्र हो। बाँकी २५ प्रतिशत खेतमा धान रोपाइँ भइरहेको छ। यस्तै दैलेखमा कुल धानखेती हुने जमिन ७ हजार २ सय २५ हेक्टरमध्ये हालसम्म ५ हजार २ सय २ हेक्टर जमिनमा रोपाइँ सकिएको छ। दैलेखमा हालसम्म ७२ प्रतिशत धान रोपाइँ सकिएको छ। रुकुम पश्चिममा धानखेती हुने जम्मा ३ हजार ४८ हेक्टर जमिनमा २ हजार २ सय ८६ हेक्टरमा रोपाइँ सकिएको छ। जुन ७५ प्रतिशत हो। यस्तै जाजरकोटमा धानखेती हुने जम्मा २ हजार ८ सय ५० हेक्टर जमिनमा २ हजार ५ सय ५६ हेक्टर जमिनमा धानखेती सकिएको छ। जुन ९० प्रतिशत हो। सल्यानमा कुल ६ हजार १ सय ३२ हेक्टरमा धानखेती हुँदै आएकोमा हालसम्म ५ हजार २ सय १२ हेक्टर जमिनमा धान रोपाइँ सकिएको छ। जुन ८५ प्रतिशत हो। हिमाली जिल्ला डोल्पामा जम्मा १ सय ९९ हेक्टर जमिनमा धानखेती हुँदै आएकोमा हालसम्म १ सय ८९ हेक्टर जमिनमा रोपाइँ सकिएको छ। जुन ९५ प्रतिशत हो। यस्तै मुगुमा कुल ५ सय ९१ हेक्टर जमिनमा धानखेती हुँदै आएकोमा हालसम्म ५ सय २ हेक्टर जमिनमा धान रोपाइँ सकिएको छ। जुन ८५ प्रतिशत हो। जुम्लामा २ हजार ९ सय ५० हेक्टर जमिनमा धानखेती हुँदै आएकोमा हालसम्म २ हजार ८ सय ९१ हेक्टर जमिनमा रोपाइँ सकिएको छ। जुन ९८ प्रतिशत हो। यस्तै, कालीकोटमा जम्मा २ हजार ५ सय १५ हेक्टर जमिनमा धानखेती हुँदै आएकोमा हालसम्म २ हजार १२ हेक्टर जमिनमा रोपाइँ सकिएको छ। जुन ८० प्रतिशत हो। यस्तै हुम्लामा ५ सय ९९ हेक्टर जमिनमा धानखेती हुँदै आएकोमा हालसम्म ४ सय ९९ हेक्टर जमिनमा रोपाइँ सकिएको छ। जुन ७५ प्रतिशत हो। कृषि निर्देशनालय सुर्खेतका प्रमुख चित्रबहादुर रोकायाले यो वर्ष समयमै रोपाइँ सकिने अवस्थामा पुगेकाले पटकपटक वर्षा हुँदा धान उत्पादनमा वृद्धि हुने अनुमान रहेको बताए। उनले भने, धान उत्पादनमा वृद्धि हुँदा खाद्यान्न आयातमा पनि कमी आउने छ।"
सिन्धुलीमा ७५ प्रतिशत रोपाइँ,"सिन्धुली : सिन्धुली जिल्लामा यो वर्ष असारको अन्तिमसम्म ७५ प्रतिशत रोपाइँ सकिएको छ। यो वर्ष समयमा नै मनसुन सुरु भएकाले असारको अन्तिम सातासम्ममा ७५ प्रतिशत रोपाइँ सकिएको कृषि ज्ञान केन्द्रले जनाएको छ। तीनपाटन गाउँपालिकामा ९१ प्रतिशत,फिक्कल गाउँपालिकामा ७५ प्रतिशत, घ्याङलेख गाउँपालिकामा ५० प्रतिशत, गोलन्जोर गाउँपालिकामा ६० प्रतिशत धान रोपाई सम्पन्न भएको छ। कमलामाई नगरपालिकामा ६१ प्रतिशत, मरिण गाउँपालिकामा ७६ प्रतिशत, हरिहरपुगढी गाउँपालिका र सुनकोशी गाउँपालिकामा ६० प्रतिशत रोपाइँ सम्पन्न भइसकेको छ। कृषि विकास कार्यालय सिन्धुलीका प्रमुख अरुण खनालका अनुसार महाभारत उत्तरतिरका केहि भाग र फाँटका केही भागबाहेक जिल्ला भरिनै किसानले रोपाइ गरिरहेका छन्। पानी नलाग्ने खेतबारीमा समेत निरन्तरको वर्षाले किसानलाई साथ दिएको छ। सिन्धुलीमा कूल खेती योग्य जमिन ६९ हजार २ सय ५३ हेक्टर रहेको छ। सिन्धुली जिल्लाको कुल जमिनमध्ये धान खेतीयोग्य जमिनको क्षेत्रफल २२ हजार ३९४ दशमलव ९ हेक्टर रहेको छ। त्योमध्ये पनि वर्षे धान खेती हुने जमिनको क्षेत्रफल १५ हजार नौ सय हेक्टर रहेको छ। गत वर्ष जिल्लामा १४ हजार ७६४ हेक्टर जमिनमा धान खेती भएको हेक्टर जमिनमा धान खेती भएको कार्यालयको तथ्यांक रहेको छ। दुई वटा नगरपालिका र सात वटा गाँउपालिका गरी नौ वटा स्थानीय तह रहेको जिल्लामा धान खेतीका लागि सुनकोसीगढतिर, कमलाखुजँ, मरिण, र तीनपाटन क्षेत्र अब्बल मानिन्छन्। जिल्लामा सबैभन्दा बढी साबित्री र रामबिलास जातको धानको खेती हुन्छ। यस वर्ष समयमा मल र सिँचाई पुगेकाले किसानहरुले समयमा रोपाई गरेका हुन्। आगामी साउन दोस्रो सातासम्ममा जिल्लामा कम्तिमा ९० प्रतिसत रोपाई सकिने अनुमान छ।"
प्रयोजनअनुसार ग्यासको मूल्य कायम गरिँदै,"काठमाडौं : खाना पकाउने एलपी ग्यासमा दोहोरो मूल्य कायम गर्ने तयारी भएको छ। घरायसी र व्यावसायिक प्रयोजनका लागि छुट्टाछुट्टै मूल्य कायम गर्ने तयारी गरिएको नेपाल आयल निगमले जनाएको हो। निगमका कार्यकारी निर्देशक डा चण्डिकाप्रसाद भट्टले दुई थरी मूल्य तय गर्न कार्ययोजना बनाउन लागिएको जानकारी दिए। उपभोक्तालाई सहुलियत दिनका लागि दुई थरी मूल्य निर्धारण गर्ने तयारी गरेको भट्टले बताए। राष्ट्रिय परिचयपत्रका आधारमा ग्राहकलाई दोहोरो मूल्य कायम गरी सहुलियत दिने तयारी गरेको निगमले जनाएको छ। पाँचतारे होटेलदेखि सडक पेटीमा चिया बिक्री गर्ने र सर्वसाधारण उपभोक्तालाई एउटै मूल्य हुँदा उपभोक्ता मारमा परेका छन्। हाल घरायसी र व्यावसायिक प्रयोजनका लागि एउटै मूल्य कायम गरिएको हो। बजारमा खाना पकाउने एलपी ग्यासको मूल्य १ हजार ९ सय १० रुपैयाँ रहेको छ। एलपी ग्यासमा परल मूल्य कायम गरी घरायसी प्रयोजनमा उपभोग गर्नेलकाई क्यास ब्याक गर्ने योजना रहेको निगमले जनाएको छ। यसैबीच, खाना पकाउने एलपी ग्यासको आयातमा २ अर्ब रुपैयाँले कमी आएको छ। भन्सार विभागको तथ्यांकअनुसार चालु आवको ११ महिनामा ५१ अर्ब ७२ करोड ६७ लाख रुपैयाँबराबरको ४ लाख ८१ हजार ६ सय २५ टन ग्यास आयात भएको छ। गत आर्थिक वर्षको उक्त अवधिमा ५४ अर्ब ३२ करोड ९७ लाख ७१ हजार रुपैयाँबराबरको ४ लाख ७४ हजार ५७ टन ग्यास आयात भएको थियो। पछिल्लो समय विद्युतीय चुलो (इन्डक्सन) को प्रयोग बढ्दै गएकाले पनि ग्यासको खपतमा कमी आएको हो।"
"प्रचण्ड सरकार ढलेपछि सेयर बजारमा उत्साह, पहिलो दिन उच्च अंकको वृद्धि","काठमाडौं : यो साता कारोबारको पहिलो दिन नेपाल स्टक एक्सचेञ्ज (नेप्से) परिसूचकमा उच्च अंक वृद्धि भएको छ। साताको पहिलो कारोबार दिन आइतबार नेप्से परिसूचक ५२ दशमलव ९७ अंकले बढेर दुई हजार दुई सय ५७ दशमलव ५९ को विन्दुमा कायम भएको हो। नेकपा माओवादी केन्द्रका अध्यक्ष पुष्पकमल दाहाल प्रचण्ड नेतृत्वको सरकार ढलेपछिको पहिलो कारोबारमा लगानीकर्तामा उत्साह देखिएको छ। नेकपा एमाले र नेपाली कांग्रेसको गठबन्धन बनेसँगै शुक्रबार प्रधानमन्त्री प्रचण्डले संसदमा विश्वासको मत नपाएपछि पदमुक्त भएका थिए। आज तीन सय नौ कम्पनीको दुई करोड २० लाख ४७ हजार तीन सय २७ कित्ता शेयर ९६ हजार दुई सय ७४ पटक खरिदबिक्री हुँदा रु सात अर्ब ६२ करोड चार लाख ९८ हजार पाँच सय २० बराबरको कारोबार भएको छ। आजको कारोबारमा सबै समूहको उपसूचक हरियो देखिएको छ। सबैभन्दा धेरै बैंकिङ तीन दशमलव ७४ र जलविद्युत् समूह तीन दशमलव ३० प्रतिशतले बढेको छ। विकास बैंक एक दशमलव २०, वित्त एक दशमलव ३३, होटल तथा पर्यटन एक दशमलव ०७, लगानी एक दशमलव ३० र जीवन बीमा समूह दुई दशमलव ०५ प्रतिशतले बढेको छ। त्यस्तै, उत्पादन तथा प्रशोधन दुई दशमलव ६६, लघुवित्त शून्य दशमलव ८२, म्युचुअल फन्ड एक दशमलव ७४, निर्जीवन बीमा एक दशमलव २६, व्यापार दुई दशमलव २१ र अन्य समूह एक दशमलव ९९ प्रतिशतले बढेको छ। रिदी पावर कम्पनी लिमिटेड र माण्डु हाइड्रोपावर लिमिटेडको शेयर मूल्यमा सकारात्मक सर्किट लागेको छ। सबैभन्दा धेरै घट्नेमा भने बलेफी हाइड्रोपावर लिमिटेडको शेयर मूल्यमा पाँच दशमलव १२ प्रतिशतको गिरावट देखिएको छ। कारोबार रकमका आधारमा आज सबैभन्दा धेरै जानकी फाइनान्स लिमिटेडको रु २४ करोड २७ लाख ५८ हजार पाँच सय ७२ बराबरको कारोबार भएको छ। त्यस्तै, कारोबार भएका शेयर सङ्ख्याका आधारमा सबैभन्दा धेरै ग्लोबल आइएमई लिमिटेड प्रमोटर शेयर २० लाख ७५ हजार एक सय दुई कित्ता शेयर किनबेच भएको छ।"

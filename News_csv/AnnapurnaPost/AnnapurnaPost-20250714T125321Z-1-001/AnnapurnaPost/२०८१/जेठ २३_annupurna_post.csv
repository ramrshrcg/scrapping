शीर्षक,विवरण
चुनावको जोशमा साधनाशक्ति,"भारतको शासन मोडेल विश्वका धेरै देशहरूका लागि उदाहरण बनेको छ। सन् २०२४ को लोकसभा चुनाव अमृतकालमा पहिलो चुनाव हो । सन् १८५७ को पहिलो स्वतन्त्रता संग्रामको भूमि मेरठबाट मैले केही महिनाअघि अभियान सुरु गरेको थिएँ । त्यसबेलादेखि मैले हाम्रो महान् राष्ट्रको हरेक कुनाको यात्रा गरेको छु । यी चुनावको अन्तिम र्यालीले मलाई महान् गुरुहरूको भूमि र सन्त रविदासजीसँग जोडिएको भूमि पञ्जाबको होसियारपुरमा लिएर गयो । त्यसपछि म कन्याकुमारीमा माँ भारतीको चरणमा आइपुगेँ । चुनावको जोश मेरो मन र मस्तिष्कमा गुज्रिनु स्वाभाविक हो । र्याली र सडकमा देखिएका भीडका अनुहार मेरा आँखा अगाडि नाचिरह्यो । हाम्रा नारी शक्तिबाट प्राप्त आशीर्वाद, विश्वास, स्नेह, यी सबै अत्यन्तै सुखद थिए । मेरा आँखा रसाएका थिए म साधना (ध्यान अवस्था) मा प्रवेश गरेँ । र, त्यसपछि, गरमागरम राजनीतिक बहस, आक्रमण र प्रत्याक्रमण, आरोपका शब्द र आवाजहरू जुन सबै चुनावका विशेषता हुन् । ती सबै शून्यमा हराए । मेरो मनमा वैराग्यको भावना बढ्दै गयो । मेरो मन बाहिरी संसारबाट पूर्ण रूपमा अलग भयो । यति ठूलो जिम्मेवारीका बीचमा ध्यान चुनौतीपूर्ण हुन्छ तर कन्याकुमारीको भूमि र स्वामी विवेकानन्दको प्रेरणाले यसलाई सहज बनायो । म आफैं उम्मेदवार भए पनि मैले मेरो अभियान काशीका प्रिय जनताको हातमा छोडेर यहाँ आएको हुँ । जन्मैदेखि यी मूल्यमान्यताहरू ममा बीजारोपण गरिदिनुभएकामा म भगवान्प्रति पनि कृतज्ञ छु । यी मूल्यमान्यताहरूको म अत्यन्तै कदर गर्छु र सकेसम्म आत्मसात् गर्ने प्रयास गरेको छु । कन्याकुमारीको यस स्थानमा स्वामी विवेकानन्दले ध्यान गर्दा के अनुभव गर्नुभयो होला भनेर म सोचिरहेको थिएँ ! मेरो ध्यानको एक अंश यस्तै खाले कुरा खेलाउँदै बित्यो । यो वैराग्यपन, शान्ति र मौनताको बीच, मेरो मन लगातार भारतको उज्ज्वल भविष्य, भारतका लक्ष्यहरूबारे सोचिरहेको थियो । कन्याकुमारीमा उदाउँदो सूर्यले मेरो विचारलाई नयाँ उचाइ दियो, सागरको विशालताले मेरो विचारलाई फराकिलो बनायो, क्षितिजको विस्तारले मलाई ब्रह्माण्डको गहिराइमा समाहित एकता, एकत्वको अनुभूति निरन्तर दिलाइराख्यो । दशकौं अघि हिमालयको काखमा गरेका अवलोकन र अनुभवहरू पुनर्जीवित भइरहेका छन् कि जस्तो पो लाग्यो । कन्याकुमारी सधैं मेरो हृदयको धेरै नजिक छ । श्री एकनाथ रानाडेजीको नेतृत्वमा कन्याकुमारीमा विवेकानन्द शिला स्मारक निर्माण गरिएको थियो । एकनाथजीसँग धेरै यात्रा गर्ने अवसर मैले पाएको थिएँ । यो स्मारक निर्माणको क्रममा कन्याकुमारीमा पनि केही समय बिताउने मौका पाएँ । कश्मीरदेखि कन्याकुमारीसम्म यो एउटा साझा पहिचान हो जुन देशका हरेक नागरिकको हृदयमा गहिरो रूपमा बसेको छ । यो शक्तिपीठ (शक्तिको आसन) हो जहाँ माँ शक्तिले कन्याकुमारीको रूपमा अवतार लिएकी थिइन् । यस दक्षिणी टुप्पोमा, माँ शक्तिले तपस्या गरी भारतको उत्तरी भागमा हिमालयमा बास गरिराख्नुभएको भगवान् शिवलाई पर्खेर बसेकी थिइन् । कन्याकुमारी संगमभूमि हो । हाम्रा देशका पवित्र नदीहरू विभिन्न समुद्रहरूमा बग्छन् र यहाँ, ती समुद्रहरू एउटा बिन्दुमा आएर मिल्छन् । र यहाँ, हामी अर्को ठूलो संगम देख्छौं भारतको वैचारिक संगम ! यहाँ, हामीले विवेकानन्द शिला स्मारक, सन्त तिरुवल्लुवरको भव्य प्रतिमा, गान्धी मण्डपम र कामराजर मणि मण्डपम देख्न सक्छौं । यी दिग्गजहरूका विचारधारा यहाँ सम्मिलन भई राष्ट्रिय विचारको संगम बनाउँछन् । यसले राष्ट्र निर्माणका लागि ठूलो प्रेरणा दिने काम गर्दछ । कन्याकुमारीको यो भूमिले एकताको अमेटनीय सन्देश दिन्छ, विशेषगरी ती व्यक्तिलाई जसले भारतको राष्ट्रियता र एकताको भावनामा शंका गर्ने गर्छ । कन्याकुमारीमा सन्त तिरुवल्लुवरको भव्य प्रतिमाले समुद्रबाट माँ भारतीको विस्तारलाई हेरिरहेको प्रतीत हुन्छ । सन्त तिरुवल्लुवरद्वारा रचित तिरुक्कुरलाई सुन्दर तमिल भाषाकै मुकुट रत्नहरूमध्येको एक मानिन्छ । यसले जीवनको हरेक पक्षलाई समेट्नुका साथै आफ्ना लागि र राष्ट्रका लागि उत्कृष्ट प्रदर्शन गर्न प्रेरित गर्दछ । यस्ता महान् व्यक्तित्वलाई सम्मान गर्न पाउनु मेरो अहोभाग्य हो । स्वामी विवेकानन्दले एकपटक भनेका थिए, हरेक राष्ट्रसँग दिन एउटा सन्देश हुन्छ, पूरा गर्न एउटा मिसन हुन्छ र पुग्न एउटा नियति हुन्छ । हजारौं वर्षदेखि भारत यही सार्थक उद्देश्यको भावना लिएर अगाडि बढिरहेको छ । भारत हजारौं वर्षदेखि विचारको उद्गमस्थल रहेको छ । हामीले आर्जन गरेको कुरालाई हामीले कहिल्यै पनि आफ्नो व्यक्तिगत सम्पत्तिको रूपमा लिएका छैनौं न त यसलाई आर्थिक वा भौतिक मापदण्डहरूद्वारा विशुद्ध रूपमा मापन गरेका छौं । तसर्थ, इन्दनमम (यो मेरो होइन) भारतको चरित्रको एउटा अन्तर्निहित र स्वाभाविक हिस्सा बन्न पुगेको छ । स्वामी विवेकानन्दले एकपटक भनेका थिए, हरेक राष्ट्रसँग दिन एउटा सन्देश हुन्छ, पूरा गर्न एउटा मिसन हुन्छ र पुग्न एउटा नियति हुन्छ। भारतको कल्याणले हाम्रो ग्रहको प्रगतिको यात्रालाई पनि फाइदा पुुर्याउँछ । यसका लागि स्वतन्त्रता आन्दोलनलाई उदाहरणको रूपमा लिऔं । भारतले सन् १९४७ अगस्ट १५ मा स्वतन्त्रता प्राप्त गर्यो । त्यसबेला विश्वका धेरै देश औपनिवेशिक शासनको अधीनमा थिए । भारतको स्वतन्त्रता यात्राले ती धेरै देशहरूलाई आफ्नो स्वतन्त्रता प्राप्त गर्न प्रेरित र सशक्त बनायो । त्यही भावना दशकौंपछि फेरि एक पटक प्रकट भयो जब पूरै संसार शताब्दियौंमा एक पटक देखा पर्ने कोभिड १९ महामारीसँग जुझिरहेको थियो । गरिब र विकासशील देशहरूबारे चिन्ता र चासो उठेको बेला भारतको सफल प्रयासले धेरै राष्ट्रहरूलाई साहस र सहयोग प्रदान गर्यो । आज, भारतको शासन मोडेल विश्वका धेरै देशहरूको लागि उदाहरण बनेको छ । मात्र दस वर्षमा २५ करोड मानिसलाई गरिबीबाट माथि उठ्न सशक्त बनाउनु अभूतपूर्व हो । आज विश्वभरि प्रोपिपल गुड गभर्नेन्स, आकांक्षी जिल्लाहरू र आकांक्षी ब्लकहरू जस्ता नवीन अभ्यासबारे चर्चा भइरहेको छ । गरिबलाई सशक्त बनाउनुदेखि लिएर अन्तिम माइल डेलिभरी गर्नुसम्मका हाम्रा प्रयासहरूले समाजमा दयनीय अवस्थामा रहेका व्यक्तिहरूलाई प्राथमिकतामा राख्न विश्वलाई नै प्रेरित गरेको छ । गरिबहरूलाई सशक्त बनाउन, पारदर्शिता ल्याउन र उनीहरूको अधिकार सुनिश्चित गर्न हामी कसरी प्रविधिको प्रयोग गर्न सक्छौं भनी देखाउन भारतको डिजिटल इन्डिया अभियान अब सारा संसारका लागि एउटा उदाहरण बनेको छ । भारतमा सस्तो डाटा गरिबहरूमा सूचना र सेवाको पहुँच सुनिश्चित गर्दै सामाजिक समानताको माध्यम बनिरहेको छ । सारा विश्वले प्रविधिको लोकतन्त्रीकरण हेर्नुका साथै अध्ययन गरिरहेको छ, र प्रमुख विश्वव्यापी संस्थानहरूले धेरै देशहरूलाई हाम्रो मोडलका तत्त्वहरू अपनाउन सल्लाह दिइरहेका छन् । आज, भारतको प्रगति र उदय केवल भारतका लागि महत्त्वपूर्ण अवसर नभई विश्वभरका हाम्रा सबै साझेदार राष्ट्रहरूको लागि पनि ऐतिहासिक अवसर हो । जी२० को सफलतापछि, विश्वले भारतका लागि ठूलो भूमिकाको परिकल्पना गरिरहेको छ । आज, भारतलाई ग्लोबल साउथको बलियो र महत्त्वपूर्ण आवाजको रूपमा चिनिन्छ । अफ्रिकी संघ भारतको पहलमा जी२० समूहको हिस्सा बनेको छ । यो अफ्रिकी देशहरूको भविष्यको लागि एक महत्त्वपूर्ण उपलब्धि साबित हुनेछ । भारतको विकास पथले हामीलाई गर्व र गौरव महसुस गराउँदछ, तर साथसाथै, यसले १४० करोड नागरिकलाई उनीहरूको जिम्मेवारी याद दिलाउँछ । अब, एक पल खेर नफाल्दै, हामीले ठूलो कर्तव्य र ठूला लक्ष्यहरूतर्फ अघि बढ्नुपर्छ । हामीले नयाँ सपना देख्न, ती सपनालाई वास्तविकतामा परिणत गर्न र ती सपनाहरूमा बाँच्न जरुरी छ । हामीले भारतको विकासलाई विश्वव्यापी परिप्रेक्ष्यमा हेर्नुपर्छ र यसका लागि हामीले भारतको आन्तरिक क्षमतालाई बुझ्नुपर्छ । हामीले भारतको शक्तिलाई स्वीकार गर्नुपर्छ, तिनीहरूलाई पालनपोषण गर्नुपर्छ र विश्वको हितको लागि प्रयोग गर्नु पर्छ । आजको विश्वव्यापी परिदृश्यमा, युवा राष्ट्रको रूपमा भारतको शक्ति एउटा अवसर हो जसबाट हामीले पछाडि फर्केर हेर्नु हुँदैन । २१औं शताब्दीको विश्व धेरै आशा लिएर भारततर्फ हेरिरहेको छ । र हामीले वैश्विक परिदृश्यमा अगाडि बढ्न धेरै परिवर्तनहरू गर्न आवश्यक छ । हामीले सुधारको सन्दर्भमा हाम्रो परम्परागत सोचलाई पनि परिवर्तन गर्न आवश्यक छ । भारतले सुधारलाई आर्थिक सुधारमा मात्र सीमित गर्न सक्दैन । हामीले जीवनका हरेक पक्षमा सुधारको दिशातर्फ अघि बढ्नुपर्छ । हाम्रा सुधारहरूलाई २०४७ सम्ममा विकसित भारतको आकांक्षासँग पनि जोड्नुपर्छ । हामीले यो पनि बुझ्नुपर्छ कि सुधार कुनै पनि देशको लागि एक आयामिक प्रक्रिया हुन सक्दैन । त्यसैले देशको सुधार, प्रदर्शन र परिवर्तनको परिकल्पनाको बीज रोपेको छु । सुधारको जिम्मेवारी नेतृत्वको हो । त्यसैको आधारमा हाम्रो कर्मचारीतन्त्रले काम गर्छ र हामी परिवर्तन भइरहेको तब मात्र देख्छौं जब जनता जनभागिदारीको भावनामा जोडिन्छन् । हामीले हाम्रो देशलाई विकसित भारत बनाउनको लागि मौलिक सिद्धान्तलाई उत्कृष्टता बनाउनुपर्छ । हामीले चारै दिशामा छिटो काम गर्न आवश्यक छः गति, मात्रा, दायरा र मानक । उत्पादनका साथसाथै हामीले गुणस्तरमा पनि ध्यान दिनुपर्छ र शून्य दोषशून्य प्रभाव को मन्त्रलाई पालना गर्नुपर्छ । भगवान्ले हामीलाई भारत भूमिमा जन्म दिनु भएकोमा हामीले हरेक पल गर्व गर्नुपर्छ । भगवान्ले हामीलाई भारतको सेवा गर्न र हाम्रो देशको उत्कृष्टतातर्फको यात्रामा हाम्रो भूमिका पूरा गर्न छान्नु भएको छ । हामीले पुरातन मूल्यमान्यतालाई आधुनिक परिवेशमा अँगाल्दै हाम्रा सम्पदालाई आधुनिक ढंगले परिभाषित गर्नुपर्छ । एक राष्ट्रको रूपमा, हामीले पुरानो सोच र मान्यताहरूको पुनर्मूल्यांकन गर्न आवश्यक छ । हामीले हाम्रो समाजलाई व्यावसायिक निराशावादीहरूको दबाबबाट मुक्त गर्न आवश्यक छ । हामीले याद गर्नै पर्छ कि नकारात्मकताबाट मुक्ति सफलता प्राप्त गर्नेतर्फको पहिलो पाइला हो । सकारात्मकताको काखमा सफलता फुल्ने गर्दछ । भारतको असीम र अनन्त शक्तिमा मेरो आस्था, भक्ति र विश्वास दिनप्रतिदिन बढ्दै गएको छ । विगत १० वर्षमा, मैले भारतको यो क्षमता अझ बढेको देखेको छु र प्रत्यक्ष अनुभव गरेको छु । जसरी हामीले २०औं शताब्दीको चौथो र पाँचौं दशक स्वतन्त्रता आन्दोलनलाई नयाँ गति दिन उपयोग गर्यौं, त्यसैगरी २१औं शताब्दीका यी २५ वर्षमा हामीले विकसित भारत का लागि आधारशिला राख्नुपर्छ । स्वतन्त्रता संग्राम एउटा यस्तो समय थियो जसमा ठूलो बलिदानको आवश्यकता थियो । वर्तमान समयमा सबैका तर्फबाट ठूलो र दिगो योगदानको आवश्यकता देखिन्छ । स्वामी विवेकानन्दले सन् १८९७ मा भनेका थिए कि हामीले आगामी ५० वर्ष राष्ट्रको लागि मात्र समर्पित गर्नुपर्छ । यो आह्वानको ठीक ५० वर्षपछि सन् १९४७ मा भारतले स्वतन्त्रता प्राप्त गर्यो । आज हामीसँग त्यही सुनौलो अवसर छ । अबको २५ वर्ष राष्ट्रका लागि मात्रै समर्पित गरौं । हाम्रो प्रयासले भारतलाई नयाँ उचाइमा पुर्याउँदै आउने पुस्ता र आगामी शताब्दीका लागि बलियो जग निर्माण गर्नेछ । देशको ऊर्जा र उत्साहलाई हेर्दा अब लक्ष्य धेरै टाढा छैन भन्न सक्छु । आउनुहोस् छिटो कदम चाल्नुहोस् । आउनुहोस् हामी सबै मिलेर विकसित भारत बनाऔं ।  भारतीय प्रधानमन्त्री मोदीले यी विचार जुन १ मा कन्याकुमारीबाट दिल्ली फर्कने क्रममा विमानमा लेखेका हुन् ।"
बजेट उत्साहजनक हुन्छ,"बागमती प्रदेशको आर्थिक वर्ष २०८१०८२ को बजेट निर्माणको अन्तिम चरणमा छौं। २०८००८१ को ६२ अर्ब र त्योभन्दा अघिको ७१ अर्ब थियो। आर्थिक मन्दीका कारण आगामी आर्थिक वर्षको लागि आन्तरिक राजस्व संकलन घटेको छ। संघले दिने अनुदानमा पनि करिब ११ प्रतिशतले कमी आएको छ। त्यसको अधीनमा रहेर हामीले बजेट निर्माण गर्दैछौं। बागमती प्रदेशको आर्थिक वृद्धिदर अन्यन्तै न्यून १७८ प्रतिशत मात्र छ। हामी लगानीको मोडल परिवर्तन गर्न लागिरहेका छौं। हामीले पूर्वाधारको काम बढी गर्यौं। शैक्षिक क्षेत्रमा ठूलो लगानी गर्यौं। प्रदेशभरि नै अस्पतालहरूको सुधारमा काम गर्यौं। प्रदेशवासीले राम्रो स्वास्थ्य सेवा पाउनुपर्छ भन्ने उद्देश्यले बजेट निर्माण हुँदैछ। यसअघि १२ अस्पतालको सेवा विस्तार र सुधार गरेकोमा थप चारवटा अस्पताललाई स्तरीय बनाउने काम हुँदैछ। कृषि उत्पादनलाई हामीले जोड दिँदैछौं। कृषि उत्पादनको व्यवस्थित बजारीकरणलाई प्राथमिकता दिएका छौं। हामीले विशेषगरी कृषि, पर्यटन र स्वास्थ्यलाई प्राथमिकता दिएका छौं। करको दर वृद्धि होइन, दायरा बढाएका छौं। के के कुरामा दायरा बढेको छ, बजेट आएपछि थाहा हुन्छ। बजेट निराशाजनक छैन। बजेट घाटामा बनाउँदैनांै। हाम्रो क्षमताअनुसार बजेट बनाउँछौं। कुनै पनि माननीयज्यूले आफ्नो क्षेत्रमा बजेट परेन भन्ने स्थिति हुँदैन। बजेट उत्साहजनक हुन्छ तर अहिले नै अंक भन्न मिल्दैन। ठूलादेखि साना योजनाहरू समेटिएका छन्। आवश्यकताअनुसार पाँच लाख रुपैयाँको योजना पनि सम्बोधन गर्नुपर्ने हुन्छ। ठूला कार्यक्रम पनि छन्। बजेट टुक्रे भयो भन्न मिल्दैन। कतै पाँच लाख रुपैयाँको लगानी गर्दा खोलाको पानी तानेर ठूलो जमिन सिञ्चित हुन सक्छ। गाउँ नै हाम्रो टुक्राटुक्रा छ। यो पटक संसद् विकास कोष भन्ने छुट्टै हुन्न। उहाँहरूको योजना आवश्यकता, प्राथमिकता र हाम्रो बजेटको सीमितताअनुसार समेटिन्छन्। प्रदेशले शिक्षा, स्वास्थ्य र पूर्वाधारको क्षेत्रमा धेरै काम गरेको छ। यी कामहरूको निरन्तरता र नयाँ योजनाहरू समेटेर बजेट निर्माण हुँदैछ। (थपलिया, बागमती प्रदेशका आर्थिक मामिला तथा योजना मन्त्री हुन्।)"
आर्थिक चुनौतीबीच नयाँ बजेट,"विकासोन्मुख देशहरूमा, आर्थिक गतिविधिको उच्च अनुपात प्रत्यक्ष वा अप्रत्यक्ष रूपमा सरकारद्वारा नियन्त्रित हुन्छ, जहाँ राजनीतिक प्रक्रियाले स्रोतको बाँडफाँड निर्धारण गर्छ। तर, विकसित देशहरूमा बजेट भनेको करदाता र तिनका प्रतिनिधिहरूले सरकारको वित्तीय गतिविधिलाई नियन्त्रण गर्ने, विभिन्न क्षेत्रहरूबीच सार्वजनिक शक्ति बाँडफाँड गर्ने र नियन्त्रण र सन्तुलनको प्रणाली सिर्जना गर्ने संयन्त्र हो। विकासोन्मुख मुलुक नेपालमा अर्थमन्त्री वर्षमान पुनले २०८१ जेठ १५ गते संसद्मा पेस गरेको १ खर्ब ८६ अर्ब रुपैयाँको संघीय बजेटले सरकारको आर्थिक तथा वित्तीय नीति तथा कार्यक्रमलाई प्रमुख आर्थिक संवाहकका रूपमा प्रस्तुत गरेको छ। कुल बजेटमध्ये चालु खर्चका लागि १ अर्ब १४ करोड, पुँजीगत खर्च ३ खर्ब ५२ अर्ब र वित्तीय व्यवस्थापनका लागि ३ खर्ब ६७ अर्ब रुपैयाँ विनियोजन गरिएको छ। राजस्वबाट १ खर्ब २६ अर्ब रुपैयाँ, वैदेशिक अनुदानबाट ५२ अर्ब, बाह्य ऋणबाट २ खर्ब १६ अर्ब र आन्तरिक ऋणबाट ३ खर्ब ३० अर्ब रुपैयाँ ऋण स्रोत हुनेछ। सरकारले आगामी आर्थिक वर्ष ६ प्रतिशत आर्थिक वृद्धिदर हुने प्रक्षेपण गर्दै मुद्रास्फीतिलाई ५ दशमलव ५ प्रतिशतमा सीमित गर्ने लक्ष्य राखेको छ। हाल नेपालमा राष्ट्रिय विकासको आर्थिक आधार निर्माणमा केही उपलब्धिहरू भएका छन्। उदाहरणका लागि, यसले नयाँ र भरपर्दो उत्पादनको रूपमा जलविद्युत्, सिमेन्ट र फलामको स्टिल निर्यात गरेर भारतीय बजारमा प्रवेश गरेको छ। त्यसैगरी आईटी सफ्टवेयर, गार्मेन्ट, गलैंचा र हस्तकलाका सामानको अमेरिकालगायत अन्य मुलुकमा निर्यात पनि उल्लेख्य रूपमा बढेको छ। पर्यटकको आगमन र आम्दानीमा वृद्धिले पर्यटन क्षेत्रको पुनरुत्थान भएको र आगामी वर्ष १६ लाख पर्यटक भिœयाउने लक्ष्य पूरा गर्न काठमाडौं विमानस्थल भरिभराउ भइसकेकाले नयाँ अन्तर्राष्ट्रिय विमानस्थलबाट अन्तर्राष्ट्रिय उडान सञ्चालन गर्न आवश्यक छ। नागढुंगा सिस्नेखोला सुरुङमार्ग र काठमाडौं तराई फास्ट ट्र्याकमा दुईवटा सडक सुरुङ निर्माणले सफलता हासिल गरेको र अन्य निर्माणाधीन अवस्थामा रहेकाले राष्ट्र सुरुङ राजमार्गको युगमा प्रवेश गरेको छ। त्यसैगरी सिँचाइका लागि सुनकोशीमरिन डाइभर्सन बहुउद्देश्यीय आयोजनाको मुख्य सुरुङको काम पनि सकिएको छ। देशमा दुईपाङ्ग्रे र तीनपाङ्गे सवारीका लागि पाँचवटा एसेम्बली प्लान्ट र चारपाङ्ग्रे सवारीका लागि एउटा एसेम्बली प्लान्टले उत्पादन थालेका छन् भने अन्य पाइपलाइनमा छन्। विद्युतीय सवारीसाधनले जीवाश्म इन्धनका सवारीसाधनलाई प्रतिस्थापन गरिरहेका छन्, जसले गर्दा पेट्रोलियम आयातमा कमी आएको छ। यस्ता कार्यक्रमलाई वर्तमान बजेटमा पनि निरन्तरता दिने योजना बनाइएको छ। गत महिना सम्पन्न नेपाल लगानी सम्मेलन र निजी क्षेत्र र सरोकारवालासँगको व्यापक छलफलपछि प्रस्तुत गरिएको यो बजेट राम्रोसँग तयार भएको देखिन्छ। यसले ग्रामीण अर्थतन्त्रको विस्तार, कृषि क्षेत्रको सुधार र सूचना प्रविधि, निर्यातमुखी व्यवसाय र स्टार्टअपलाई प्रवद्र्धन गर्न केन्द्रित छ। बजेटले सुरुङमार्ग, द्रुतमार्ग, फ्लाइओभर, अन्डरपास, ओभरपासजस्ता आधुनिक पूर्वाधार विकासमा जोड दिएको छ। अर्को वर्ष राष्ट्रिय ग्रिडको कुल विद्युत् क्षमता ४ हजार ५ सय मेगावाट पुग्ने र बूढीगण्डकी जलविद्युत् आयोजना र नालासिङगढ जलाशय आयोजनाको निर्माण कार्य सुरु हुनेछ। मधेस, सुदूरपश्चिम र कर्णालीजस्ता क्षेत्रहरूलाई उत्थान गर्ने उद्देश्यसहित विभिन्न कार्यक्रमहरूले दलित, उत्पीडित जाति र गरिब समुदायलाई सहयोग गर्ने लक्ष्य राखेका छन्। बजेटले केही संघीय कार्यालयहरू मर्ज गरेर आवर्ती खर्च घटाउन खोजेको छ। सरकारले गाँजा खेती र औषधीय प्रयोजनका लागि उपभोगलाई कानुनी मान्यता दिने योजना बनाएको छ। सहकारी क्षेत्रका निक्षेपकर्ताहरूको सुरक्षाका लागि संस्थागत उपायहरूले सहकारीका समस्याहरूलाई सम्बोधन गर्दछ। अन्य सकारात्मक कदमहरूमा सार्वभौम सम्पत्ति कोषमार्फत उत्पादनशील क्षेत्रमा रेमिट्यान्सको उपयोग गर्नु र अन्तर्राष्ट्रिय कम्पनीहरूबाट सार्वभौम देश रेटिङ प्राप्त गर्नु समावेश छ। हरित कर र दोहोरो कर उन्मुक्ति सम्झौताका नयाँ प्रावधानहरू सराह्रनीय छन्। साथै, सुनकोशी र नारायणी नदीमा टर्मिनलसहितको जलमार्ग निर्माणले जल यातायातमा क्रान्तिकारी आयाम थपेको छ। रेमिट्यान्सबाट आउने अनुकूल विदेशी मुद्रा सञ्चिति, वित्तीय प्रणालीमा सन्तोषजनक तरलता र मौद्रिक नीतिले सपोर्ट गरेको घट्दो ब्याजदरका बाबजुद पनि संघीय बजेटले केही वर्षदेखि अपरिहार्य समस्या र चिन्ताको सामना गरिरहेको छ। यस आर्थिक वर्ष नेपालको अर्थतन्त्र ३८ प्रतिशतले वृद्धि हुने प्रक्षेपण गरिएको छ, जुन व्यवसायमा सन्तोषजनक विकास, बेरोजगारी र मुद्रास्फीति र मन्दीलाई सम्बोधन गर्न अपर्याप्त छ। अर्थतन्त्रको कमजोर कार्यसम्पादनले लाखौं युवालाई रोजगारी र शिक्षाको खोजीमा विदेशतर्फ धकेलिरहेको र नेपाल राष्ट्र बैंकको प्रतिवेदनअनुसार विदेशी पर्यटकले भिœयाउनेभन्दा झन्डै साढे दुई गुणा बढी विदेशी मुद्रा भिœयाउने गरेको छ। बजेटको आकार, राजस्व संकलन लक्ष्य र ऋण रकम उच्च देखिन्छ। करिब आधा खर्ब रुपैयाँ पुग्ने पूर्वाधारका आयोजना सुरु गर्न अर्थ मन्त्रालयले विभिन्न मन्त्रालयलाई स्रोत निश्चितता पत्र दिएकोले नेपालको वित्तीय प्रणाली दबाबमा छ। आयोजना सम्पन्न भएपछि पनि ठेकेदारहरूले भुक्तानी ढिलाइको सामना गरिरहेका छन्। विशेष, पूर्वमूल्यांकन गरिएका कार्यक्रमहरू बिनाऋणको स्वीकृति बाह्य र आन्तरिक दुवैले महत्वपूर्ण चिन्ताहरू खडा गर्छ, किनकि यी ऋणहरू सन्तोषजनक वा निश्चित उपलब्धिहरू बिना नै थुप्रिरहेका छन्। नेपालमा विकासका लागि आवश्यक एफडीआई आकर्षित गर्न अनुकूल वातावरण नहुँदा प्रत्यक्ष वैदेशिक लगानी (एफडीआई) सन्तोषजनक रूपमा बढिरहेको छैन। कृषि क्षेत्रमा भएका सुधारहरूले मात्रै किसान र सीमान्तकृत समुदायहरूलाई लाभ पुयाउँछ, जुन शून्य महसुल दरमा उच्च अनुदानमा दिइने भारतीय खाद्य वस्तुहरूको आयात, मल र सामग्रीको अभाव र बिचौलियाहरूको वर्चस्वले कमजोर बनेको छ। विगत एक दशकमा उत्पादन क्षेत्र पनि आधाले घटेको छ। यद्यपि, बजेटले आलु, प्याज र स्याउमा भ्याट छुटजस्ता कृषि र उत्पादन क्षेत्रहरूलाई समर्थन गर्ने उपायहरू प्रस्तुत गर्दछ। सेवा क्षेत्रमा सुधार भए पनि किसान र गरिब समुदायलाई फाइदा पुग्न सकेको छैन। बैंकहरूसँग पाँच खर्ब रुपैयाँभन्दा बढी तरलता भए पनि लगानीको माग भने बढेको छैन। लगानीलाई प्रोत्साहन गर्न बैंकहरूलाई घरजग्गा, सेयर र कारमा केन्द्रित गर्नुभन्दा उत्पादनशील क्षेत्रमा लगानी गर्न प्रोत्साहन गर्नुपर्छ। बैंकहरूले उत्पादनशील क्षेत्रमा दिने कर्जाको न्यून प्रतिशतले गरिबी निवारणमा खासै सहयोग गर्दैन। बैंकहरूले परियोजना वित्तीय मोडेलहरू अपनाउनुपर्छ र उत्पादनशील क्षेत्रमा लगानी ल्याउन आफ्ना अन्तर्राष्ट्रिय नेटवर्कहरू प्रयोग गर्नुपर्छ। अर्थमन्त्रीले व्यवसायी समुदाय, लगानीकर्ता र राष्ट्रिय विकासका धेरै समस्या र चासोलाई सम्बोधन गर्ने प्रयास गरेका छन्। तर, ठूला उद्योग नीतिगत अस्थिरताबाट ग्रस्त छन् र बजारको माग र बजेटमा वित्तीय राहत प्याकेजको अभावका कारण धेरै लघु तथा साना उद्योग बन्द हुने जोखिममा छन्। सम्बोधन नभएका मुद्दाहरूमा भ्याटमा बहुदरहरू लागू गर्ने, विदेशीहरूलाई फ्ल्याट वा अपार्टमेन्ट किन्न अनुमति दिने, निजी क्षेत्रका परियोजनाहरूका लागि चुनौती कोष स्थापना गर्ने, महŒवपूर्ण उच्च मूल्यका खनिजहरूको उत्खनन सुरु गर्ने, आयातप्रतिस्थापन स्वदेशी उद्योगहरूको संरक्षण र तलका मानिसहरूलाई रासन कार्ड उपलब्ध गराउने समावेश छन् गरिबी रेखा। कुल मिलाएर, बजेटले परम्परागत विशेषताहरूबाट हटेर नयाँ प्रतिबद्धतासहित परिवर्तन गर्ने योजना र कार्यक्रमहरूलाई जोड दिने प्रयास गरेको छ। अर्थतन्त्रलाई चलायमान बनाउने निजी क्षेत्रले यो भूमिका पूरा गर्न आवश्यक वातावरण कहिल्यै नपाएको दाबी गर्दै प्रायः असन्तुष्ट हुन्छ। यो बजेटले यी चिन्ताहरूलाई सम्बोधन गर्ने प्रयास गरेको छ। बजेटको व्यवस्था कार्यान्वयन गर्दा विशेषगरी पुँजीगत खर्च र आयोजनाको उपलब्धिमा क्षेत्रगत मन्त्रालय र सरोकारवाला निकायको भूमिका बजेटको सफलताका लागि महŒवपूर्ण रहन्छ। तिनीहरूको रचनात्मक संलग्नता उच्च उपलब्धिहरूको लागि कुञ्जी हो।"
"कोशी प्रदेश खेलकुदमय बन्दै, १२ वटा प्रतियोगिता गरिँदै","विराटनगर : कोशी प्रदेश अबको केही समयभित्रै खेलकुदमय बन्दै छ। प्रदेशका विभिन्न स्थानमा असारको सुरुवातदेखि खेलकुदका प्रतियोगिताहरु आयोजना गरिँदै छ। कोशी प्रदेश खेलकुद विकास बोर्डको आयोजनामा हुने सबै प्रतियोगिताहरु असार दोस्रो साताभित्रमा सम्पन्न गर्ने तयारी छ। खेलकुदका विभिन्न १२ वटा प्रतियोगितामध्ये केही असार पहिलो साताबाटै सुरु हुने छन्। केही प्रतियोगिता असार ८ गतेपछि आयोजना गरिने छ। तर, सबै प्रतियोगिता असार १५ गतेभित्र सक्ने गरी तयारी थालिएको छ। बोर्डले विराटनगरमा बुधबार पत्रकार सम्मेलन गरेर कार्यतालिका सार्वजनिक गर्दै प्रतियोगिता हुने स्थानको टुंगो लागिसकेको जानकारी दिएको छ। बोर्डका सदस्यसचिव कृष्ण बस्नेत (पर्शुराम)का अनुसार अधिकांश प्रतियोगिताको मिति र स्थान तय गरिसकिएको छ। केहीको मिति तय हुन बाँकी रहेपनि सबै प्रतियोगिताहरु असार १५ गतेभित्रमा सक्ने योजना रहेको उनले बताए। चालु आर्थिक वर्ष २०८००८१ मा प्रदेश खेलकुद विकास बोर्डमार्फत कार्यान्वयन हुने खेलकुद सम्बन्धी कार्यक्रममध्ये अधिकांशको कार्यतालिका र सञ्चालन मिति निर्धारण भइसकेको बस्नेतको भनाइ छ। प्रदेशका १४ वटै जिल्लालाई समेटेर प्रतियोगिताहरु आयोजना गरिने जानकारी उनले दिए। केही प्रतियोगिता सञ्चालनका लागि सम्झौता भइसकेको र केही सम्झौताको चरणमा रहेको बस्नेतले बताए। उनका अनुसार प्रदेशस्तरीय पुरुष फुटबल प्रतियोगिता असार ३ देखि ७ गतेसम्म तेह्रथुममा सञ्चालन गरिने छ। कबड्डी प्रतियोगिता असार ७ देखि १० गतेसम्म मोरङमा, महिला फुटबल असार ८ देखि १३ गतेसम्म खोटाङमा, शरीरिक सुगठन असार १० देखि १२ गतेसम्म झापामा र भारोत्तोलन असार १३ देखि १५ गतेसम्म विराटनगरमा गर्ने तय भएको जानकारी सदस्यसचिव बस्नेतले दिए। मुख्यमन्त्री कप राष्ट्रिय भलिबल प्रतियोगिता मोरङमा, प्रदेशस्तरीय पौडी प्रतियोगिता सुनसरी र मोरङमा, महिला सेल्फ डिफेन्स (आत्मरक्षा) तथा योगा प्रशिक्षण झापा, मोरङ र सुनसरीका ३ वटा विद्यालयमा तथा प्रदेशस्तरीय कुरास प्रतियोगिता सुनसरीमा गर्ने तय भएको छ। यी प्रतियोगिता सञ्चालन गर्ने मिति भने टुंगो लाग्ने क्रममा रहेको बस्नेतको भनाइ छ। उनका अनुसार फरक क्षमता (अपांगता) भएकाहरुले खेल्ने पारा खेलकुदमध्ये क्रिकेट र पौडी प्रतियोगिता विराटनगरमा तथा बास्केटबल धरानमा गरिने छ। पारा खेलकुद प्रतियोगिता सञ्चालनका लागि सम्झौता भइसकेको र मिति तय हुन बाँकी रहेको उनले बताए। विभिन्न प्रतियोगिता आयोजनाका लागि १ करोड ६ लाख रूपैयाँ बजेट छुट्याइएको जानकारी बस्नेतले दिए। त्यस्तै, प्रशिक्षक प्रशिक्षण तालिम मोरङ र तेह्रथुममा आयोजना गरिने छ। तालिम आयोजना हुने मिति तय हुन बाँकी रहेपनि असार १५ भित्रमा सक्ने तयारी रहेको उनको भनाइ छ। तालिमका लागि २० लाख रूपैयाँ बजेट छुट्याइएको छ। कोशी प्रदेशमा खेलकुदका प्रतियोगितहरु केही समयदेखि रोकिएका थिए। ती सबै प्रतियोगिता असार दोस्रो साताभित्रमा सक्ने गरी तयारी थालिएको छ, उनले भने, समयमै सम्पन्न गर्न नसकेका कारण अब फास्ट ट्रयाकबाट आयोजना गर्नुपर्ने अवस्था आएको छ। हतारहतार नगरे खेलकुदका लागि छुट्याइएको बजेट फ्रिज भएर जान्छ। कोशीको खेलकुद क्षेत्रलाई व्यवस्थित बनाउँदै लैजाने योजना अनुरूप आगामी नीति तथा कार्यक्रममा महत्वकांक्षी योजनाहरु समेटिएको सदस्यसचिव बस्नेत बताउँछन्। खेल क्षेत्रका लागि छुट्याइने आगामी बजेटलाई सही हिसाबले परिचालन गरिने उनको प्रतिबद्धता छ। संस्कृति, प्रकृति र भूगोलका आधारमा हुँदै आएका र लोप हुन लागेका खेलको संरक्षण गर्ने योजना छ, बस्नेत भन्छन्, आगामी दिनमा राष्ट्रिय विभूतिका नामबाट समेत खेलकुदको आयोजना गरिने छ। उनका अनुसार बहुवर्षीय योजनाअन्तर्गत मोरङको गोठगाउँमा बहुउद्देश्यीय स्पोर्ट्स कम्प्लेक्स निर्माणदेखि मेची स्टेडियम र इटहरी तथा धरानमा फ्लडलाइट जडानलाई अघि बढाउने तयारी छ।"
बजेट उत्साहजनक हुन्छ,"बागमती प्रदेशको आर्थिक वर्ष २०८१०८२ को बजेट निर्माणको अन्तिम चरणमा छौं। २०८००८१ को ६२ अर्ब र त्योभन्दा अघिको ७१ अर्ब थियो। आर्थिक मन्दीका कारण आगामी आर्थिक वर्षको लागि आन्तरिक राजस्व संकलन घटेको छ। संघले दिने अनुदानमा पनि करिब ११ प्रतिशतले कमी आएको छ। त्यसको अधीनमा रहेर हामीले बजेट निर्माण गर्दैछौं। बागमती प्रदेशको आर्थिक वृद्धिदर अन्यन्तै न्यून १७८ प्रतिशत मात्र छ। हामी लगानीको मोडल परिवर्तन गर्न लागिरहेका छौं। हामीले पूर्वाधारको काम बढी गर्यौं। शैक्षिक क्षेत्रमा ठूलो लगानी गर्यौं। प्रदेशभरि नै अस्पतालहरूको सुधारमा काम गर्यौं। प्रदेशवासीले राम्रो स्वास्थ्य सेवा पाउनुपर्छ भन्ने उद्देश्यले बजेट निर्माण हुँदैछ। यसअघि १२ अस्पतालको सेवा विस्तार र सुधार गरेकोमा थप चारवटा अस्पताललाई स्तरीय बनाउने काम हुँदैछ। कृषि उत्पादनलाई हामीले जोड दिँदैछौं। कृषि उत्पादनको व्यवस्थित बजारीकरणलाई प्राथमिकता दिएका छौं। हामीले विशेषगरी कृषि, पर्यटन र स्वास्थ्यलाई प्राथमिकता दिएका छौं। करको दर वृद्धि होइन, दायरा बढाएका छौं। के के कुरामा दायरा बढेको छ, बजेट आएपछि थाहा हुन्छ। बजेट निराशाजनक छैन। बजेट घाटामा बनाउँदैनांै। हाम्रो क्षमताअनुसार बजेट बनाउँछौं। कुनै पनि माननीयज्यूले आफ्नो क्षेत्रमा बजेट परेन भन्ने स्थिति हुँदैन। बजेट उत्साहजनक हुन्छ तर अहिले नै अंक भन्न मिल्दैन। ठूलादेखि साना योजनाहरू समेटिएका छन्। आवश्यकताअनुसार पाँच लाख रुपैयाँको योजना पनि सम्बोधन गर्नुपर्ने हुन्छ। ठूला कार्यक्रम पनि छन्। बजेट टुक्रे भयो भन्न मिल्दैन। कतै पाँच लाख रुपैयाँको लगानी गर्दा खोलाको पानी तानेर ठूलो जमिन सिञ्चित हुन सक्छ। गाउँ नै हाम्रो टुक्राटुक्रा छ। यो पटक संसद् विकास कोष भन्ने छुट्टै हुन्न। उहाँहरूको योजना आवश्यकता, प्राथमिकता र हाम्रो बजेटको सीमितताअनुसार समेटिन्छन्। प्रदेशले शिक्षा, स्वास्थ्य र पूर्वाधारको क्षेत्रमा धेरै काम गरेको छ। यी कामहरूको निरन्तरता र नयाँ योजनाहरू समेटेर बजेट निर्माण हुँदैछ। (थपलिया, बागमती प्रदेशका आर्थिक मामिला तथा योजना मन्त्री हुन्।)"
अरुण३ जलविद्युत्को सुरुङ ब्रेक थ्रू,"संखुवासभा : संखुवासभा जिल्लामा निर्माणाधीन ९ सय मेगावाटको अरुण३ जलविद्युत् आयोजनाको सुरुङको ब्रेक थ्रू भएको छ । प्रधानमन्त्री पुष्पकमल दाहाल (प्रचण्ड)ले मंगलबार मकालु गाउँपालिका५, आम्राङमा स्विच थिचेर सुरुङको ब्रेक थ्रू गरेका हुन् । एसजेभीएन अरुण३ पावर डेभलपमेन्ट कम्पनीले अरुण३ जलविद्युत् आयोजना सञ्चालन गरिरहेको छ । प्रधानमन्त्री प्रचण्डले ब्रेक थ्र्रू कार्यक्रमलाई सम्बोधन गर्दै विद्युत् प्रसारण लाइन निर्माण र वितरण कार्यमा निजी क्षेत्रसमेत सहभागी हुनेगरी कानुनी प्रबन्ध गर्ने बताए । जलाशययुक्त जलविद्युत् आयोजनामा बाँध र विद्युत्गृह छुट्टाछुट्टै प्रवद्र्धकबाट निर्माण गर्नेगरी निजी क्षेत्रलाई लगानी गर्न आकर्षित गर्ने प्रावधान बजेटमा राखिएको उनले बताए । आव २०८१०८२ को बजेटमा निजी क्षेत्रको लगानी आकर्षित गर्ने प्रावधान ल्याएको जानकारी गराए । प्रधानमन्त्री प्रचण्डले भने, आगामी आवमा ९ सय मेगावाट विद्युत् थप गरी राष्ट्रिय प्रणालीको विद्युत् क्षमता ४ हजार ५ सय मेगावाट पुर्याउने, आर्थिक वर्षदेखि बंगलादेशमा विद्युत् निर्यात गर्ने व्यवस्था मिलाइनेछ । सन् २०२६ मा विकासशील मुलुकमा फड्को मार्ने र सन् २०३० सम्म दिगो विकास लक्ष्य हासिल गर्ने प्राथमिकतासहित अगाडि बढिरहेको वर्तमान सरकारले पूर्वाधार विकासलाई उच्च प्राथमिकता दिँदै आएको प्रधानमन्त्री दाहालको भनाइ छ । भौतिक विकासलाई व्यवस्थित गर्दै जाँदा मानवीय विकासका क्षेत्रमा समेत छिटो प्रगति गर्न सकिने विश्वास व्यक्त गरे । अरुण३ जलविद्युत् परियोजनाको प्रसारण लाइन निर्माण र जग्गा प्राप्तिका लागि स्थानीय सरोकारवाला पक्षबीच सहमति हुनुपर्ने प्रधानमन्त्री दाहालले बताए । विषयलाई गम्भीरतापूर्वक लिई आवश्यक सहजीकरणका निम्ति स्थानीय तहमा क्रियाशील राजनीतिक दलहरू, नागरिक समाज र स्थानीय जनसमुदायमा उनले विशेष आग्रह गरेका हुन् । विद्युत् उत्पादन गृह जाने पहुँच मार्गको मुआब्जा प्राप्तिका लागि स्थानीयवासी लामो समयदेखि संघर्षरत छन् । परियोजनालाई आवश्यक पर्ने जग्गा प्राप्तिका लागि मुआब्जा क्षतिपूर्ति निर्धारण र वितरण कार्य समयमै सम्पन्न गर्न उनले सम्बन्धित सबैलाई निर्देशन दिए । उनले सरकार स्थानीय जनसमुदायको चासो र सरोकारका विषयहरू सम्बोधन गर्न गम्भीर र संवेदनशील रहेको बताए । प्रधानमन्त्री प्रचण्डले जलविद्युत् आयोजना, प्रसारण लाइनको विस्तारलगायत ऊर्जा क्षेत्रको विकासका निम्ति बजेटमा व्यवस्था गरिएका कार्यक्रमलाई दृढतापूर्वक अगाडि बढाउन सरकार प्रतिबद्ध रहेको बताएका छन् । ब्रेक थ्रू कार्यक्रममा जल स्रोत तथा ऊर्जामन्त्री शक्ति बस्नेत, कोशी प्रदेशका स्वास्थ्यमन्त्री राजेन्द्र कार्कीलगायतको उपस्थिति थियो । ११ दशमलव ८४ किलोमिटर लामो सुरुङको निर्माण कार्य पूरा भएको हो । ९५ मिटर परिधिको सुरुङ मार्गको २५ लाख ५६ घनमिटर खन्ने काम सम्पन्न भएको आयोजनाले जनाएको छ । परियोजनाको यन्त्र राख्ने ठाउँ १६ हजार ७ सय घनमिटर र ट्रान्सफर्मर राख्न ४७ हजार ४ सय घनमिटर सुरुङ खनिएको छ । विद्युत् उत्पादन गृह जमिनभित्र नै रहने निर्माण कम्पनीले जनाएको छ । १ खर्ब ४४ अर्ब रुपैयाँ लागत अनुमान निर्माण भइरहेको परियोजनाको बाँध मकालु गाउँपालिका५ र विद्युत् गृह चिचिला गाउँपालिका२ मा रहनेछ । निर्माण सम्पन्न भएको २५ वर्षपछि परियोजना नेपाल सरकारलाई हस्तान्तरण गर्ने पीडीएमा उल्लेख छ । नौ सय मेगावाट क्षमताको जलविद्युत् आयोजनाबाट उत्पादित कुल विद्युत्को २१ दशमलव ९ प्रतिशत अर्थात १९७१ मेगावाट बिजुली निःशुल्क उपलब्ध गराउने व्यवस्था पीडीएमा रहेको छ । उक्त अवधिमा नेपालले पाउने निःशुल्क ऊर्जाको मूल्य करिब १ सय ५५ अर्ब रुपैयाँ हुने अनुमान छ । २५ वर्षमा नेपालले १ सय ७ अर्ब राजस्व पाउनेछ भने कम्पनीले व्यावसायिक उत्पादन सुरु भएपछि १० वर्षसम्म शतप्रतिशत नै आयकर छुट पाउनेछ । त्यसपछिको थप पाँच वर्ष नेपाल सरकारले ५० प्रतिशत आयकर छुट दिनुपर्नेछ । एसजेभीएनमा भारत सरकारको ७४ दशमलव ५ प्रतिशत र हिमाञ्चल राज्य सरकारको २५५ प्रतिशत स्वामित्व छ । आयोजनाको क्षमता ९ सय मेगावट रहेको र प्रतिवर्ष ३ हजार ६ सय ४ दशमलव ६१ गिगावाट घण्टा विद्युत् उत्पादन गर्ने जनाइएको छ । विकासकर्ता स्वयम्ले परियोजना विद्युत् गृहदेखि भारतको सीतामढीसम्म ४०० केभी क्षमताको कुल २ सय ५३ किमि लामो अन्तरदेशीय प्रसारण लाइन निर्माण गरिरहेको छ । ५ सय ३९ टावरमध्ये निर्माणको कार्यसमेत भइरहेको छ । आयोजनाको प्रसारण लाइन संखुवासभा, भोजपुर, खोटाङ, उदयपुर, सिराहा, धनुषा र महोत्तरी हुँदै भारततर्फ लगिनेछ । सरकारले २०७१ साल मंसिर ९ गते परियोजना विकास सम्झौता (पीडीए) गरी सतलजलाई दिएको परियोजनाको नेपाल र भारतका प्रधानमन्त्रीले २०७५ वैशाख काठमाडौंबाट स्विच थिचेर अरुण तेस्रो परियोजनाको संयुक्त शुभारम्भ गरेका थिए ।"
करका दर संशोधनमादफापिच्छे त्रुटि,"काठमाडौं : सरकारले आर्थिक वर्ष २०८१०८२ को बजेट वक्तव्यसँगै जारी गरेको आर्थिक ऐनका धेरै ठाउँमा त्रुटिहरू दोहोरिएको सरोकारवालाले औंल्याएका छन्। हरेक दफालाई क्रिटिकल्ली हेर्दा कहीँ न कहीँ त्रुटिहरू देखिएको करविज्ञ तथा चार्टर्ड एकाउन्टेन्टहरूले टिप्पणी गरेका छन्। नेपाल चार्टर्ड एकाउन्टेन्ट्स संघ (एक्यान) ले आयोजना गरेको बजेटपछिको छलफलमा उनीहरूले आर्थिक ऐनमाथि त्रुटिपूर्ण भन्दै टिप्पणी गरेका हुन्। राज्यले कानुन बनाउँदा धेरै तयारी नगरेकाले यस्ता त्रुटि देखिएको सीए शेषमणि दाहाल बताउँछन्। संशोधनको हिसाबले धेरै नै सादा बजेट आयो। प्रायः आयकर, मूल्य अभिवृद्धि कर (भ्याट)मै चुहावट हुने गरेकाले हरेक वर्ष बजेटमार्फत टालिनुपर्नेमा यसो नभएको बताउँछन् सीए दाहाल। उनका अनुसार सैद्धान्तिक रूपमा हेर्दा आर्थिक ऐनले करका दरहरू चलाउनुपर्नेमा यसपटक नयाँ ऐन नै ल्याइदिएको छ। आर्थिक ऐनको पुच्छर जोडेर ल्याइयो सायद यो नेपालमा पहिलो पटक होला। यसपटक भन्सार महसुल निर्धारण ऐन नयाँ रूपमा ल्याइएको छ। अब संसद्को कानुनअनुसार सांसदले संशोधन हाल्न पाउँदैनन्, जे लगेर गयो त्यही नै पास हुन्छ। यसरी पास हुँदा संसद्को विवेक प्रयोग गर्ने अधिकारबाट वञ्चित गरियो। यसै क्रममा भन्सार महसुल ऐनकै एक दफालाई औंल्याउँदै उनले भने, कसैले १ सय पर्ने सामान ल्यायो, भन्सारले डेढ सय भन्यो भने ५० रुपैयाँ एडिसनल हो। उक्त एडिसनल पेनाल्टी लाग्छ। त्यो पेनाल्टीमा भ्याट लाग्ने छैन भनेर प्रस्ट लेखिएको छ। जबकि त्यो भ्याटको कुरै होइन तर भ्याटको सिद्धान्तअनुसार भ्याट लाग्छ। गत जेठ १५ मा बजेट वक्तव्यको साथमा संसद्मा पेस भएपछि सरकारले २४ वटा गल्ती सच्याउन लगेको भनिएको छ। यसअघि सच्याइएको भन्ने सुनिएको थिएन तर यसपटक ब्लन्डर त्रुटि भएकाले सच्याउन खोजेको भनेको सुनिएको छ। बजेट सार्वजनिक भएको सात दिन बितिसक्दा पनि कुनै पनि नियमावलीमा संशोधन भइसकेको छैन। यद्यपि विगतको अभ्यास पनि यस्तै थियो। विगतमा पनि कहिलेकाहीँ असार लागेपछि नियमावलीमा प्रकाशित हुने गरेको थियो। यस्तै, सीए सुदर्शनराज पाण्डेले खाद्यवस्तुहरूको आयातमा लगाइएको अग्रिम कर, छुटका प्रावधान तथा नयाँ करका दर सुरु गर्ने क्रममा स्पष्ट तयारीको अभाव देखिएको तर्क गरे। उनका अनुसार बजेटको हतारो हेर्दा संसद्बाट आउँदैन अध्यादेशबाट आउँछ भन्ने खालको तयारी गरेको देखियो। यसैले बजेटका धेरै व्यवस्थामा तयारी नपुगेको उनको भनाइ छ। पहिले जुनसुकै व्यवस्था लागू गर्दा पनि तीनमहले (उद्देश्य, कारण र प्रभाव) हेरी अगाडि बढाउनुपर्नेमा त्यस्तो देखिएको छैन, सीए पाण्डेले भने। कर छुटका विषयमा पनि सरकारले स्पष्ट प्रभावलाई नहेरी गरेको उनको भनाइ छ। सीए प्रवीणराज काफ्ले, सीए निकिता अग्रवाल, अधिवक्ता महेशकुमार थापाले करका दर परिवर्तन तथा नयाँ व्यवस्थाको सबालमा सरकारको तयारी कम भएको औंल्याए। हरेक वर्ष सरकारले विभिन्न क्षेत्रमा कर छुट दिने तर त्यसको कारण देखाउन नसक्नुले आर्थिक ऐनको दुरुपयोग भएको उनीहरूको भनाइ छ। यस्तै, एक्यान अध्यक्ष सीए अरुण राउत करका व्यवस्थाहरू व्यवस्थित गर्न तथा व्यावहारिक र प्रभावकारी बनाउने सबालमा सरोकारवालाबीच निरन्तर छलफल र सहकार्य आवश्यक रहेको सरकारको ध्यानाकर्षण गराए। यसैगरी, लेखा परीक्षकहरूको नियामक निकाय नेपाल चार्टर्ड एकाउन्टेन्ट्स संस्था (आइक्यान) अध्यक्ष सुजनकुमार काफ्लेले करका दायरा विस्तार गर्ने र कार्यान्वयनमा सहजीकरण गर्ने सबालमा सीए तथा कर विज्ञहरूले सरकारसँग सहकार्य गर्नुपर्नेमा जोड दिए। प्यानमा समेट्न दिएको सहुलियतमा पनि दुविधा सरकारले यसपटक आयकरमा दुई खालका नन् फाइलरहरू स्थायी लेखा नम्बर अर्थात् प्यान लिएर पनि नबुझाउने र प्यान नम्बर नै नलिएकाले कर पनि नबुझाउनेका लागि विशेष व्यवस्था गरेको छ। विगतमा प्यान नम्बर लिएकालाई विवरण बुझाउने र लाग्ने करको शतप्रतिशत तिर्नुपर्ने, साथै लाग्ने ब्याजको २५ प्रतिशत तिरेपछि नियमित हुन पाउने भनेर सहुलिएत दिइएको छ। प्यान नै नलिएकाको हकमा भने अब प्यान लिने आव २०७७०७८ र आव २०७८०७९को कर तिर्ने तर ब्याज, जरिबाना मिनाहा गरिएको छ। साथै, त्यस्ता प्यान होल्डरलाई २०७८०७९ अघिको कुनै पनि आम्दानीमा कर नखोजिने भनेर सुविधा दिएको छ। प्यान नलिनेका लागि गरेको व्यवस्थामा समस्या देखिँदैन तर प्यान लिएर कर नतिरेकाको लागि कानुनी समस्या देखिएको टिप्पणी गर्छन् सीए शेषमणि दाहाल। यसैले सरकारले प्यानको सुविधा त दियो तर कहिलेबाट फाइलर र कहिलेसम्म नन्फाइलर भनेर नलेखेर त्रुटि गरेकोतर्फ उनी ध्यानाकर्षण गर्छन्। आन्तरिक उत्पादनलाई प्रोत्साहन गर्न सरकारले स्थानीय रूपमा उत्पादित आलु, प्याज र स्याउमा भ्याट खारेज गरेको छ। यसअघिको सबै व्यवस्था जे भए पनि तिर्न नपर्ने भन्दै खारेज गरेको हो। तर यसको कानुनी व्यवस्थामा पनि त्रुटि देखिएको भन्दै सीए दाहाल भन्छन्, यदि यसबीच कोही प्रक्रियामा गइसकेका छन् भने उसले कानुनी प्रक्रियामा गएकालाई के हुने भनेर आर्थिक ऐनले बोलेको छैन। यद्यपि यसअघि २०८० मंसिर २२ गते आन्तरिक राजस्व विभागले नेपालमा उत्पादन भएका आलु, प्याज तथा स्याउमा मूल्य अभिवृद्धि कर (भ्याट ) लाग्दैन भनेर सूचना जारी गरेको थियो। अहिले आएको आर्थिक ऐनमा भने नेपालमा उत्पादन भएका आलु, प्याज तथा स्याउको कारोबार गर्ने व्यक्तिले २०८१ जेठ १४ गतेसम्म त्यस्तो कारोबार गरेबापत लाग्ने भ्याट संकलन नगरेको भए त्यस्ता कर रकम र उक्त कारोबारमा आन्तरिक राजस्व कार्यालयबाट कर निर्धारण भई बुझाउन बाँकी रहेको भ्याट र सोमा लागेको ब्याज, थप दस्तुर र जरिबाना मिनाहा हुने उल्लेख छ। सरकारकै दुई व्यवस्था कन्ट्रयाक्टरी देखिन्छ। आन्तरिक उत्पादन आलु, प्याज, स्याउमा लाग्ने भ्याटमात्रै खारेज गरे पनि किबी, एभोकाडोमा भने भ्याट लाग्ने गत वर्षकै व्यवस्था निरन्तर छ। किबी र एभोकाडो कारोबार गर्नेले अहिलेसम्म तिरेको छैन भने अझै दायित्व थपिएको देखिन्छ। ढुवानी व्यवसायीको भ्याटमा स्थिर नीति भएन ढुवानीमा कुनै पनि नीति स्थिर भएन। यसमा राज्यले कानुनहरू बनाएर एक प्रकारको बार्गेनिङ गरेको जस्तो देखिएको सीए दाहालको भनाइ छ। ढुवानी व्यवसायीहरू २०७६ जेठ १५ देखि २०७८ जेठ १४ गतेसम्म भ्याटमा दर्ता हुनुपर्ने व्यवस्था थियो। तर यसबीच ढुवानी व्यवसायीहरूको आन्दोलनका कारण दर्ता हुन सकेन। यसपछि २०७८ भदौतिर त्यसबीचको १३ प्रतिशत भ्याटमात्रै तिरे अरू सबै मिनाहाको व्यवस्था गरियो। तर ढुवानी व्यवसायी तिर्न तयार भएनन्। यसपछि २०८० सालमा सरकारले ५ प्रतिशत भए पनि तिर्न भन्यो। त्यसमा पनि केहिले तिरेर छुट लिए तर केहीले तिरेनन्। फेरि अहिले २०८१ मा ढुवानी व्यवसायीले १ प्रतिशत भए पनि भ्याट तिरे अहिलेसम्मको मिनाहा हुने सरकारले कानुनी व्यवस्था गरेको छ। अब भने यो व्यवस्था सफल हुन सक्ने उनको अपेक्षा छ। सरकारले एउटै प्रोभिजन तीन पटकसम्म रेट घटाईघटाई १ प्रतिशतसम्म झारेको अवस्था छ।"
"माननीयज्यू, संसद् हाजिर गरेर टाप कस्न हो ?","काठमाडौं : सभामुख महोदय, मेरो आँखाले देखिरहेको छैन। अर्थमन्त्रीज्यू कहाँ हुनुहुन्छ ? कसले सुनिदिनुहुन्छ, मेरो कुरा ? प्रतिनिधिसभाको बैठकमा मंगलबार बजेटमाथिको सैद्धान्तिक छलफल सुरु हुँदा अर्थमन्त्री वर्षमान पुन गयल थिए। अर्थमन्त्रीमात्र होइन अधिकांश सांसदहरू नै गयल थिए। रोस्ट्रममा उभिएका सांसद राजेन्द्रकुमार लिङ्देनले अर्थमन्त्री पुनको उपस्थितिको माग गरे। सत्तापक्षका साथीहरूले त भेटेरै सुनाउँदा पनि भयो। मिलाएरै बजेट ल्याएको होला। समर्थन गरे पनि, गुनासो गरे पनि, सांसद लिङ्देनले मुसुमुसु हाँस्दै भने, हामी त अर्थमन्त्रीलाई सुनाउनको लागि नै बजेटमाथिको छलफलमा छौं। सत्ताबाहिर रहेकाहरूले त यहीँ त हो सुनाउने। अर्थमन्त्री उपस्थिति हुनुपर्यो। राष्ट्रिय प्रजातन्त्र पार्टीका अध्यक्षसमेत रहेका लिङ्देनले अडान कायम राख्दै रोस्टममा उभिरहे। राप्रपाका सांसदहरू कुर्सीबाट उभिए। बैठक नियमित रूपले सञ्चालन गर्न बाधा पर्ने देखिएपछि सभामुख देवराज घिमिरेले १५ मिनेट बैठक स्थगित भएको घोषणा गरे। अर्थमन्त्री पुनले जेठ १५ गते संघीय संसद्को संयुक्त बैठकमा आर्थिक वर्ष २०८१०८२ सालको बजेट प्रस्तुत गरेका थिए। बजेट माथिको संसद्मा भएको छलफल मंगलबार सकिएको छ। तीन दिनसम्म भएको छलफलमा सांसदहरूको उपस्थिति पनि न्यून देखिएको छ। सोमबार बजेटमाथिको छलफलमा बोल्दै सांसद चित्रबहादुर केसीले संसद् दिक्कलाग्दो भइरहेको उल्लेख गर्दै वाक्क लागेर आफू एकछिन निदाएको बताए। बजेटमाथिको सैद्धान्तिक छलफलमा मंगलबार सहभागी सांसद सुहाङ नेम्बाङले हरेक वर्षको बजेट सुन्दा मुलुक बन्छ भन्ने महसुस हुने बताए। एक वर्षपछि परिणाम हेर्दा घुमिफिरी रुम्जाटार भने झैं हुन्छ, युवा सांसद नेम्बाङले प्रश्न गरे, हाम्रो यात्रामा समस्या कहाँ छ ? किन विकासको हिसाबले जहाँको त्यहीं छौं ? छलफलमा सहभागी प्रमुख प्रतिपक्ष नेपाली कांगे्रसका सांसदमात्र होइन सत्तारूढ दलकै सांसदहरूले पनि बजेटप्रति असन्तुष्टि जनाए। सांसदहरू हाजिर गर्दै, बाहिरिँदै जनताको सार्वभौमसत्ताको प्रयोग गर्ने एक महत्त्वपूर्ण संस्था हो, संसद्। तर, संसद्मा हुने बजेटमाथिको छलफल कर्मकाण्डी बनेको छ। प्रतिनिधिसभामा २ सय ७५ सदस्य छन्। तीन दिनदेखि जारी बजेटमाथिको छलफलमा अधिकांश सांसद अनुपस्थित भए। विद्युतीय हाजिर गर्दै बाहिरिए। शीर्ष नेताहरूसमेत उदासीन देखिए। हरेक दिनजसो हलका अधिकांश सिट खाली थिए। केही सांसद क्यान्टिनमा थिए। बैठककक्षमै रहेका केही सांसद एकआपसमा गफ गरेका देखिन्थे। रोस्ट्रममा गएर बोल्ने सांसदको कुरा सुन्ने सांसद कमै थिए। नीतिनिर्माण र कार्यान्वयनमा प्रभावकारी भूमिका निर्वाह गर्नुपर्ने सांसदहरू सदनप्रति उदासीन देखिए। संसद्प्रति उत्तरदायी हुनुपर्ने मन्त्रीहरूसमेत न्यूनमात्रै उपस्थित भए। मंगलबारको छलफलमा रक्षामन्त्री हरिप्रसाद उप्रेतीमात्र उपस्थित थिए। राष्ट्रिय जनमोर्चाका अध्यक्षसमेत रहेका सांसद केसीका अनुसार, हरेक वर्ष बजेट प्रस्तुत पछि छलफल भए पनि औचित्यहीन हुन पुगेको छ। यहाँ जति उफ्रे पनि सत्तापक्षले पेस गरेको बजेट एक सुका, एक आना तलमाथि गर्न नपाइने, यहाँ जे आएको छ त्यसलाई स्वीकार गर्नुपर्ने भएपछि छलफलको पनि औचित्य लाग्न छाड्यो, सांसद केसीले भने। सदनमा भइरहेको छलफल कर्मकाण्डी बनेको सांसदहरूको गुनासो छ। बजेटमाथिको छलफलप्रति गुनासो गर्दै सांसदहरू सदनमा अनुपस्थित हुँदा विधिको शासन र संसदीय व्यवस्थाप्रति नै उदासीनता बढाउन सक्ने विज्ञहरू बताउँछन्। राष्ट्रिय योजना आयोगका पूर्वउपाध्यक्ष गोविन्दराज पोखरेलका अनुसार, जनताबाट चुनिएका जनप्रतिनिधिले बजेटले जनचाहनाअनुसार प्रस्तुत भएनभएको विश्लेषण गर्दै जनआवाज मुखरित गर्नुपर्छ। बजेटको विश्लेषणात्मक किसिमले आलोचना गर्ने र सरकारलाई सुझावमूलक सन्देश दिने काम जनप्रतिनिधिले नै हो, पोखरेल भन्छन्,भत्ता खानको लागि मात्र संसद्मा जाने र हाजिर गरेर फर्केने काम गैरजिम्मेवार हो। सत्तारूढ दलबाटै आलोचनात्मक समर्थन बजेटमाथिको सैद्धान्तिक छलफलका क्रममा सत्तारूढ नेकपा एमालेका उपाध्यक्ष एवम् सांसद विष्णु पौडेल, राष्ट्रिय स्वतन्त्र पार्टी (रास्वपा)का उपाध्यक्ष एवम् सांसद स्वर्णिम वाग्ले र राष्ट्रिय स्वतन्त्र पार्टी, नेकपा (एकीकृत समाजवादी)का उपाध्यक्ष एवम् सांसद राजेन्द्र पाण्डेले बजेट प्रस्तुत अघि छलफल नभएकोमा असन्तुष्टि व्यक्त गरे। उनीहरूले बजेटप्रति आलोचनात्मक समर्थन जनाए। राष्ट्रिय स्वतन्त्र पार्टी (रास्वपा)का सांसद स्वर्णिम वाग्लेले सन्तुलित बजेट आएको बताएका छन्। समग्रमा बजेट सन्तुलित आएको छ। यसपटक बरालिएको बजेटलाई ट्र्याकमा ल्याउने काम भएको छ, उनले भने। नेकपा (एकीकृत समाजवादी) का सांसद राजेन्द्र पाण्डेले ९० प्रतिशतभन्दा बढी वामपन्थी सांसद भएको सरकारले बजेट ल्याएको चर्चा गरे। कम्युनिस्ट पार्टीका अध्यक्ष प्रधानमन्त्री, कम्युनिस्ट पार्टीकै नेता अर्थमन्त्री, कम्युनिस्ट पार्टीको धेरै संख्या भएको सरकारले ल्याएको यो बजेट वामपन्थी विचार र कार्यक्रमअनुसारको हो कि ? समाजवादउन्मुख बजेट हो कि ? सांसद पाण्डले भने, पुरानै परम्परालाई निर्वाह गर्न ल्याइएको बजेट हो ? यो म जान्न चाहन्छु, माननीय मन्त्रीज्यूसँग। बजेट माथिको छलफलमा सहभागी सत्तारूढ दलकै सांसदहरूले कार्यान्वयनमा आशंका व्यक्त गरे। प्रतिपक्षबाट आलोचना मात्रै बजेटमाथि छलफल चलिरहेका बेला संसद्मा बोल्नेमध्ये अधिकांशले सरकारप्रति गुनासो गरे। नेपाली कांग्रेसका सांसद अर्जुननरसिंह केसीले बजेट वितरणमुखी भएको टिप्पणी गरे। मुलुक आर्थिक संकटको दिशामा उन्मुख छ, सांसद केसीले भने, साधारण खर्च राष्ट्रिय स्रोतबाट धान्न नसक्ने अवस्था छ। आन्तरिक राजस्व लक्ष्य पूरा हुने अवस्था छैन। वैदेशिक ऋणभन्दा आन्तरिक ऋण एक खर्ब बढी छ। त्यसले गर्दा सन्तुलित र राम्रो भन्न नसकिने अवस्था छ। कांग्रेस सांसद आरजु राणाले कृषि मन्त्रालयको बजेट दुई खर्ब घटेको उल्लेख गर्दै भनिन्, कृषिमा लगानी दशक घोषणा गरिएको छ। कृषि करिडोर योजना आएको छ। तर, त्यसलाई सपोर्ट गर्ने कार्यक्रम छैन। सांसद राणाले कृषि क्षेत्रमा केन्द्रित रहेर अर्थमन्त्री वर्षमान पुनलाई विभिन्न ९ वटा सुझाव दिइन्। उदासीनताको प्रभाव सांसदहरूको सक्रियताले मात्र संसद्को गरिमालाई उँचो र संसदीय व्यवस्थालाई सुदृढ बनाउन सहयोग गर्छ। तर, सांसदहरू छलफलमा निष्क्रिय रहँदा संसद्को प्रभावकारिता कमजोर बन्न पुगेको छ। संसद्मा बहस र छलफल गरिएका विषयको सुनुवाइ नहुने कतिपय सांसदको बुझाइ छ। कतिपय सांसदले उपस्थितिलाई प्राथमिकता नदिएको बताउँछन्। सुनुवाइ हुने वातावरण सांसदहरूकै सक्रियता र पहलले तयार पार्ने हो। तर, तर सांसदहरू उल्टै निष्क्रिय र उदासीन देखिएका छन्। संसदीय मामिलाका विज्ञहरू संसद्मा मन्त्री एवम् सांसदको अनुपस्थिति सभामुखको रुलिङ मा गर्नुपर्ने सुझाव दिन्छन्। पूर्वसभामुख तारानाथ रानाभाट भन्छन्, बाहिरबाट हेर्दा मर्यादा कायम गरेर विधायिका चलेजस्तो लागेन। पार्टीले ह्विप जारी गरेको अवस्थामा बाहेक सबै सांसद संसद्मा उपस्थित भएको र पूरा समय बसेको दृश्य देखिँदैन। अधिकांश सांसदमा भत्ताका लागि हाजिर गर्ने र बाहिरिइहाल्ने गरेका छन्। बजेटमाथिको छलफल चलिरहेका बेला कतिपय सांसदहरू क्यान्टिनमा गफमा व्यस्त देखिन्थे। बैठकमा बस्नेहरू प्रायः बोल्नको लागि नाम टिपाएकाहरू मात्र देखिए। ती अधिकांश सांसदहरू पनि बोलिसकेपछि हिँडिहाले। देश र जनताको समस्याप्रति जिम्मेवारीबोध गर्दै संसद्मा बहस, छलफल हुनुपर्छ, अर्थविज्ञ डा पोखरेलले भने, सांसदहरू जनताप्रति जिम्मेवार हुनुपर्छ। गैरजिम्मेवार सांसदले पनि विकास नभएको हो। यसतर्फ जनता सजग हुनुपर्छ। आफ्नो जिम्मेवारीको गहनता संसद्का पदाधिकारी र सांसदले आफैं बुझ्नुपर्ने हो। यसमा सम्बन्धित राजनीतिक दलहरूले पनि सांसदहरूलाई गाइड गर्न सक्नुपर्ने पूर्वसभामुख तारानाथ रानाभाटको सुझाव छ। राज्यका निकायहरूबीच शक्ति पृथकीकरण र सन्तुलनका लागि संसद् प्रभावकारी हुनुपर्छ। संसद् बलियो बन्न सक्यो भने राज्यका निकायहरू पनि जिम्मेवार हुने पूर्व सभामुख दमननाथ ढुंगानाले बताए। बजेट छलफलमा बाहिरबाट हेर्दाखेरि संसदीय मर्यादा कायम गरेर विधायिका चलेजस्तो लागेन। तारानाथ रानाभाट, पूर्वसभामुख छलफलमा सहभागी भई बजेटको विश्लेषण गर्ने र सरकारलाई सुझाव दिने काम सांसदको हो। भत्ता खानको लागि मात्र संसद्मा जाने र हाजिर गरेर फर्केने काम अनुत्तरदायी र गैरजिम्मेवार हो। डा गोविन्दराज पोखरेल, पूर्वउपाध्यक्ष, राष्ट्रिय योजना आयोग हरेक वर्ष बजेट सुन्दा जनतालाई पनि अब देश बन्छ भन्ने लाग्छ। तर, एक वर्षपछि परिणाम घुमिफिरी रुम्जाटार भने झैं हुन्छ। हाम्रो यात्रामा समस्या कहाँ छ ? किन जहाँको त्यहीँ छौं ? सुहाङ नेम्बाङ, सांसद, नेकपा एमाले राष्ट्रियसभामा पनि न्यून उपस्थिति राष्ट्रियसभामा भएको बजेट वक्तव्य माथिको छलफलमा २८ सांसदले भाग लिएका छन्। पहिलो दिन १२ जना र दोस्रो दिन १६ जना सदस्यले सुझाव एवम् आलोचनात्मक टिप्पणी गरेका थिए। बजेट माथिको छलफलको अन्तिम दिन मंगलबार राष्ट्रियसभामा पनि अधिकांश कुर्सीहरू खाली थिए। राष्ट्रियसभाका सदस्यहरूले पनि ६ प्रतिशतको आर्थिक वृद्धि लक्ष्य महत्त्वाकांक्षी रहेको, बजेट यथार्थपरक नभएको, कार्यान्वयन चुनौतीपूर्ण रहेको, वितरणमुखी भएको र राष्ट्रिय प्राथमिकता प्राप्त क्षेत्रमा विनियोजन नभएको लगायतका विषयमा टिप्पणी गरेका थिए। छलफलमा उठेका प्रश्नको अर्थमन्त्री पुनले बदलिँदो विश्व अर्थव्यवस्था र मुलुकको वस्तुगत आवश्यकतालाई दृष्टिगत गरी उत्पादन र रोजगारीका अवसर सिर्जना गर्दै मुलुकको अर्थतन्त्रलाई सबल र उत्थानशील बनाउने उद्देश्यको कार्यदिशा स्पष्ट गरी आगामी आर्थिक वर्षलाई आर्थिक सुधारको वर्ष घोषणा गरिएको बताए। बजेटमा पाँच उद्देश्य, पाँच प्राथमिकता, पाँच रणनीति, पाँच रूपान्तरणकारी क्षेत्रहरू प्रस्तुत गरिएका छन्, अर्थमन्त्री पुनले भने, अर्थतन्त्र चलायमान हुँदै गएको, निजी क्षेत्रको मनोबल बढ्दै गएकोले वित्तीय क्षेत्रबाट लगानी योग्य पुँजी थप परिचालन हुनेछ। भर्खरै सम्पन्न भएको लगानी सम्मेलनमा व्यक्त भएका प्रतिबद्धताबमोजिम थप विदेशी लगानी परिचालन हुने र तीन तहकै सरकारबाट पुँजीगत खर्चमा बढोत्तरी हुने विश्वास लिएको छु। गत वर्ष १ दशमलव ९ प्रतिशतको आर्थिक वृद्धिदर थियो। यस वर्ष ३ दशमलव ९ प्रतिशतको आर्थिक वृद्धिदर हुने प्रक्षेपण गरिएको छ। यसले पनि बताउँछ कि गत वर्षभन्दा चालू वर्षको स्थिति अझ राम्रो हुँदै गएको छ। आगामी वर्ष अझ राम्रो हुन्छ। सुधार हुन्छ। हाम्रो अर्थतन्त्र लयमा आउँछ भन्ने विश्वासका साथ बजेट प्रस्तुत गरिएको छ, अर्थमन्त्री पुनले भने, बजेट र करका नीतिले निजी क्षेत्रलाई प्रोत्साहित गर्नेछ। बजेटलाई प्रभावकारी बनाउने ढंगले मौद्रिक नीति पनि आउनेछ। मौद्रिक नीति लचिलो आउनेछ। बजेट महत्त्वाकांक्षी नभई सन्तुलित रहेको अर्थमन्त्री पुनको दाबी छ। सांसदहरूको सुझाव टिप्पणी प्रतिनिधिसभा र राष्ट्रियसभामा भएको आर्थिक वर्ष २०८१०८२ को राजस्व र व्यय (बजेट)माथिको छलफलमा सांसदहरू सहभागी भए। सांसदहरूले व्यक्त गरेका मुख्यमुख्य सुझाव एवम् आलोचनात्मक टिप्पणीहरू यस प्रकार छन्। ६ प्रतिशतको आर्थिक वृद्धि महत्त्वाकांक्षी बजेटमा घोषित कार्यक्रम कार्यान्वयन चुनौतीपूर्ण बजेटको आकार ठूलो, महत्त्वाकांक्षी र वितरणमुखी सिद्धान्त र प्राथमिकता अनुरूप बजेट नआएको वैदेशिक अनुदान अपेक्षा गरे अनुरूप प्राप्त गर्न कठिन वैदेशिक ऋण अनुमान गरेअनुसार प्राप्त गर्न चुनौती चालु खर्च घटाउने कुरा चुनौतीपूर्ण शिक्षा, स्वास्थ्य र कृषिमा बजेट घटाइएको अर्थतन्त्र शिथिल भएको बेला राजस्व संकलन लक्ष्य महत्त्वाकांक्षी सुर्ती र मदिराजन्य वस्तुमा अन्तःशुल्क अन्य मुलुकको तुलनामा न्यून लगाइएको सामाजिक तथा सांस्कृतिक रूपान्तरण हुने गरी बजेट नआएको प्रादेशिक सन्तुलन हुने गरी बजेट नआएको राष्ट्रिय गौरवका आयोजना समयमै सम्पन्न हुने गरी संख्या घटाउनु पर्नेमा उल्टै थपिएको। सम्पन्न हुनेभन्दा नयाँ कार्यक्रम समावेश गरिएको बजेट खर्च गर्ने क्षमतामा सुधार गर्ने चुनौती रहेको संघीयताको मर्म र भावना अनुरूप बजेट नभएको प्रदेश र स्थानीय तहमा जाने रकम घटाइएको"
प्री ओपन सेसनमा नेप्से परिसूचक २४३ अंकले बढ्यो,काठमाडौं : साताको चौथो सेयर कारोबार दिन आज प्री ओपन सेसनमा नेप्से परिसूचक २४३ अंकले बढेर २०८७७३ विन्दुमा पुगेको छ। यो समयमा ५७ वटा स्क्रिप्सको २ हजार २३७ कित्ता सेयर १० लाख ४४ हजार ९७६ रुपैयाँमा खरिदबिक्री भए। कारोबारमा आएका २४ वटा स्टकको मूल्य बढ्यो। २८ वटा स्टकको मूल्य घट्दा ४ वटाको मूल्य यो समयमा स्थिर रह्यो।
"सेयर बजारमा आज पनि गिरावट, कारोबार रकम ३ अर्बमा झर्यो","काठमाडौं : सेयर बजारमा सामान्य अंकको करेक्सन आएको छ। साताको चौथो कारोबार दिन आज नेप्से परिसूचक ५५८ अंकले घटेर २०७९७१ विन्दुमा अडिएको छ। सेन्सेटिभ इण्डेक्स ०११ प्रतिशतले घटेर ३७१६१ विन्दुमा कायम भएको छ। अघिल्लो कारोबार दिन नेप्से ६२२ अंकले घटेको थियो। सो दिन ४ अर्ब ८ करोड मूल्य बराबरको सेयर कारोबार भएको थियो। नेप्से घटेसँगै कारोबार रकम पनि मंगलबारको तुलनामा घटेको छ। यसदिन ३०६ स्क्रिप्सको ८० लाख ४२ हजार ७६७ कित्ता सेयर ३ अर्ब ९९ करोड २९ लाख ७६ हजार ४९२ रुपैयाँमा खरिदबिक्री भए। भगवती हाइड्रोपावर डेभलपेन्टको मात्रै सेयर सकारात्मक सर्किट लेभलमा कारोबार भयो। मनकामना स्मार्ट लघुवित्त वित्तीय र माइ खोला हाइड्रोपावरको सेयर ९ प्रतिशत बढिले वृद्धि भयो। कारोबार रकमका आधारमा एनआरएन इन्फ्रास्टक्चर एण्ड डेभलपमेन्ट शीर्ष स्थानमा रह्यो। सो कम्पनीको १९ करोड मूल्य बराबरको सेयर कारोबार भयो। सीईडीबी हाइड्रो पावर डेभलपमेन्टको १८ करोड,सानिमा माइ हाइड्रोपावरको १६ करोड,पोखरा फाइनान्सको १२ करोड र ग्लोबल आईएमई लघुवित्त वित्तीय संस्थाको ८ करोड मूल्य बराबरको सेयर कारोबार भयो। कारोबारमा आएका ८३ स्टकको मूल्य बढ्दा १५८ वटाको घट्यो भने ६ वटाको मूल्य स्थिर रह्यो। चार समूहको उपसूचकबाहेक अन्यको सूचक नकारात्मक देखिएका छन्। फाइनान्स,मनु एण्ड प्रो, माइक्रो फाइनान्स र म्युचुअल फण्डको समूहको उपसूचक सकारात्मक देखिएका छन्। म्युचुअल फण्डको सूचक सर्वाधिक ४९२ प्रतिशतले बढ्यो।"

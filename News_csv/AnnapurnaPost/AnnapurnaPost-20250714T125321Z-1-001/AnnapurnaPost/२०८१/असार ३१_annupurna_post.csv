शीर्षक,विवरण
"मानिसमा मौनता, मनभित्र जलन","जर्मनकी राजनीतिक वैज्ञानिक एलिजावेथ नोएल न्युम्यानले सन् १९७४ मा सार्वजनिक गरेको सञ्चारसम्बन्धी एक मोडल (सिद्धान्त) हो, द स्पाइरल अफ साइलेन्स थ्यौरी। मेन्ज विश्वविद्यालयका सञ्चार विषयका प्राध्यापक, सञ्चार तथा जनविचारसम्बन्धी अनुसन्धाता न्युम्यानको यो सिद्धान्तअनुसार मानिस सामाजिक विकृति, विसंगतिका विषयमा बोल्न, आफ्नो मत राख्न वा आलोचना गर्न डराउँछन्। यसरी डराउनुको मुख्य कारण आफू सामाजिक बहिष्करणमा परिन्छ वा समूहबाट अलग भइन्छ भनेर हो। व्यक्तिले यही डरका कारण आफूलाई कुनै विषयमा चित्त नबुझे पनि प्रतिक्रिया दिइहाल्दैन। यो सिद्धान्तले अहिले पनि संसारभर प्रभाव पारिरहेको देखिन्छ। राष्ट्र, व्यक्तिदेखि, राजनीतिसम्म यसको प्रभाव पाइन्छ। कमजोर देश कूटनीतिक सम्बन्ध बिग्रेला वा उसको प्रहारमा परिएला भनेर शक्तिशाली देशका अमानवीय कार्यको विपक्षमा बोल्न डराउँछ। नैतिकता गुमाएका, कमजोर आत्मबल भएका र लोभीपापी व्यक्तिहरू जतिसुकै गलत भए पनि यस्ता कदमको विरोधमा बोल्दैनन्। आममानिस जता बहुमत छ, त्यतै लागेर अमानवीय संस्कारलाई सलाम ठोक्छ। विवेकशील मानिस पनि टोकी टोकी जनावर मार्ने, ढुंगाले हानेर मान्छे लडाउने, बोक्सो, बोक्सी नाममा दिसा खुवाउने, फलामले डाम्ने छुवाछूतजस्ता कुसंस्कारको विपक्षमा उभिन नसक्नाको कारण यही हो। गाउँदेखि केन्द्रीय सत्ताबाट दिनहुँ भइरहेको खुलेआम (ओपन सेक्रेट) भ्रष्टाचारविरुद्ध नबोल्नु, नलेख्नुको अन्तर्य यही हो। राजनीतिक पार्टीका नेता, कार्यकर्ता, शुभचिन्तक, समर्थकहरूले अवसर नपाउने र पाएको अवसर गुम्ने देखेर पार्टीका गलत कार्यको भण्डाफोर गर्ने आँट नगरेका हुन्। तिरस्कृत भइने भयले समाजका विभिन्न गलत चालचलनका विरुद्ध अभिव्यक्ति दिन नसकिएको हो। घरबार बिग्रिने डरले श्रीमान्, श्रीमती एकअर्काका कुप्रवृत्तिविरुद्ध बोल्न सक्दैनन्। पिटाइ पाइने र गाली खाइने त्रासले छोराछोरी आमाबुबाको नराम्रा शैलीको आलोचना गर्न सक्दैनन्। गरिब व्यक्ति साहु, धनीका अघि बोल्न डराउँछ। धनी र साहुले ऋण दिएको नाममा ऊ आफ्नो भावना नै दबाउँछ। जागिरे जागिर दिनेका विरुद्ध बोल्न सक्दैन। बोल्न नसक्नुको फाइदा मालिकले लिन्छ। विभिन्न कार्यालयमा लुट, अनैतिक कार्य भइरहेको देखेर पनि व्यक्ति एक्लो भइने, सेवा सुविधा र अवसरबाट पाखा लाग्ने डरले बोल्दैन। स्कुल, अस्पताल, धार्मिकस्थल, कर्मचारीतन्त्रजस्ता राज्यका संयन्त्र र गैरराज्यभित्र पनि जताततै लुट छ। त्यो आँखाले प्रत्यक्ष देखेर पनि मानिस बोल्दैन। अरू त अरू समग्र नेपाली मिडिया र पत्रकार पनि न्युम्यानको यही सिद्धान्तमा बाँधिएका छन्। दलगत पत्रकार, तिनको संगठन र दलीय मिडियाको प्रभावले अडियन्समा नै दुविधा जगाउने गरेको छ। व्यावसायिक भनिने सबैजसो पत्रकार र मिडियामा निष्पक्षता र सन्तुलनभन्दा पूर्वाग्रह देखिन्छ। एकातिर लगानीमा पारदर्शिता नहुँदा दुविधा छ भने अर्काेतिर विज्ञापन नपाइनेजस्ता डरले अधिकांश मिडिया गलतका विरुद्ध खरो बन्न सकेका छैनन्। बिट पत्रकारिताको नाममा ती क्षेत्रका गलत समाचारले आत्मसमर्पण नै गरिसकेको अवस्था छ। व्यावसायिक र स्वतन्त्र भनिने पत्रकार र मिडिया भ्रष्टाचारका विषयमा लेख्न, बोल्न हिच्किचाउनु, पत्रकार आचारसंहिताको पालना गर्दै व्यावसायिक धर्म निभाउन नसक्नु र तथ्यसत्यलाई तोडमोड गरेर यो वा ऊ पार्टी वा शक्तिको पक्षमा लाग्नुका मूलकारण यिनै हुन्। सुरुमै उल्लेख भएअनुसार हो, बोल्नेहरू भने देश, समाज, संगठनबाटै एक्लिँदै जान्छन्। राज्यसत्ताका संयन्त्र, सरकार, शासक, प्रशासकका कमीकमजोरीको आलोचना गर्दा जेलै पर्नुपर्ने र ज्यानै गुमाउनुपर्ने अवस्था आउँछ। न्युम्यानको यो सिद्धान्तको खोजी हुनुअगावै संसारमा विद्रोहको आवाज बुलन्द गर्नेहरू कि मारिएका थिए कि आजीवन जेल हालिएका थिए। जेसस क्राइस्ट असत्यका विरुद्ध बोल्दा क्रुसमा झुन्ड्याइएका हुन्। सुकरात, भ्यालेन्टाइन, प्रमिथसहरूले विद्रोहको आवाज बुलन्द गर्दा मारिनु परेको हो। नेपाली समाजसँग जोडेर हेर्दा यो सिद्धान्त यहाँ हिजो पनि थियो, आज पनि छ। जहानियाँ राणाशासनका विरुद्ध विद्रोह गर्दा नै हो लखन थापा, गंगालाल श्रेष्ठ, धर्मभक्त माथेमा, शुक्रराज शास्त्री, दशरथ चन्द मारिनु परेको। अनि मकै पर्व किताबका विषयवस्तुको अनेक अर्थ लगाएर लेखक कृष्णलाल अधिकारी (सुब्बा)लाई जेलमै सडाएर मारिएको पनि। सात सालदेखि आजसम्म लेखक, विद्रोहीलाई विभिन्न कारणले मारिनु, जेल हालिनु, उनीहरूका आवाजलाई दबाइनुको कारण पनि यही नै हो, थियो। हो, तत्काल बोल्न नसके पनि मानिसको मनभित्र गलत व्यवहार, चरित्रप्रति असैह्य असन्तुष्टि उत्पन्न भइरहेको हुन्छ। बुझाइ, ज्ञान, शिक्षा, क्षमताअनुसार मानिसले समाजका यस्ता विषयको मूल्यांकन गरिरहेका हुन्छन्। त्यसैले सोही विषयमा बोल्ने जनमत बहुसंख्यक बन्दै गएपछि तिनै मानिस बोल्न अगाडि सर्छन्। संघीय लोकतान्त्रिक गणतन्त्रको आवरणमा आज पनि नेपाली समाज मौनजस्तै छ। नियन्त्रण र आत्म नियन्त्रणका कारण जायज आवाजहरू कैद परेका छन्। त्यही भएर राष्ट्रको अहिलेको सबैभन्दा ठूलो मुद्दा कुशासन, अपारदर्शिता र भ्रष्टाचारविरुद्ध नेपाली समाज एक हुन सकिरहेको छैन। लोकतन्त्रको सौन्दर्यभित्र सामाजिक विभेद, कुशासन, लुट, ठगी, भ्रष्टाचारलाई झनै व्याप्त पारिएको छ। कानुनको दृष्टिमा सबैलाई समान व्यवहार हुनसकेको छैन। कथित ठूलाबडाले जतिसुकै जघन्य अपराध गरे पनि मुद्दा नै दर्ता हुँदैन आज पनि। न्युम्यानले भनेजस्तै यस्तो अवस्थामा पनि मानिसमा मौनता र डर छ तर भित्रभित्र जलन छ। मौनतामा पनि शक्ति हुन्छ। सकारात्मक विषयमा धैर्य गर्नु र मौनता बस्नु सही हो तर नाजायज र नकारात्मक कुरामा गरिने धैर्य र मौनता गलत हो। भनिन्छ नि, अन्याय सहनु पनि पाप नै हो। त्यही भएर त संयुक्त राष्ट्रसंघको विश्वव्यापी घोषणापत्रमा प्रत्येक मानिसको बोल्ने, लेख्ने, सुन्ने र खराबका विरुद्ध विद्रोह गर्न पाउनेसम्मको अधिकारलाई सुनिश्चित गरिएको छ। निष्पक्ष बनेर सत्यतथ्य विषय उठाएमा न्युज मिडिया र सोसल मिडियाले यस्तो मौनता तोड्न मद्दत गर्न सक्छन् तर मिडिया र पत्रकार नै मौन छन्। अतः सुशासन कायम नभएमा, सबै जातजाति, धर्म, लिंग, क्षेत्र, वर्ग, समुदायको समान प्रतिनिधित्वको अवसरलाई व्यवहारमा लागू नगरिएमा, नातावाद, क्रियावाद, चाकडी प्रथा कायम भइरहेमा युवा पुस्ताको हस्तक्षेप र तीव्र रूपमा विकसित सूचना प्रविधिको बलमा एक दिन त्यो मौन जनमत विद्रोहका रूपमा प्रकट हुन सक्छ। यस्तो अवस्था आउन नदिन न्युम्यानको सिद्धान्त नेपाली समाजका लागि महŒवपूर्ण बन्न सक्छ। दल, नीति निर्माता, शासक, प्रशासक, विज्ञ, सरोकारवाला बेलैमा बुझेर मानिसका असन्तुष्टिहरूको सम्बोधन गरेमा आगामी विद्रोह टर्न सक्छ। नत्र मौनता साँधिरहेको नेपाली समाजमा कुनै दिन मौन आवाजहरूको विस्फोटन हुन सक्छ।"
सामाजिक न्यायको आवश्यकता,"बालकुमारी कार्की । देशको सार्वभौमसत्ता, स्वाधीनता र भौगोलिक अखण्डताको रक्षा गर्न वा नागरिकको जीउधन र सम्पत्ति सुरक्षा एवं सबै प्रकारका डर, धम्की र त्रासबाट सुरक्षित रहन न्यायपूर्ण समाजको आवश्यकता छ। समकालीन विश्वका जुनसुकै स्थानमा बसोबास गर्ने मानिसका बीचमा पनि वर्ग विभाजन गरिएको हुन्छ। यस्तो भिन्नता धनी र गरिबका बीचमा, शिक्षित र अशिक्षितका बीचमा, ठूलो पद र सानो पद धारण गरेका मानिसको बीचमा जुनसुकै विषयहरूमा पनि भिन्नता कायम हुन्छ। जसमध्ये प्राचीन रोममा पनि सामन्त वा सम्भ्रान्त वर्ग थियो भने अर्को सर्वसाधारण वर्ग थियो। त्यसैगरी प्राचीन ग्रीकको समाज पनि दास र मालिक वर्गमा विभाजित थियो। संसारमा विकासमा पछाडि परेकालगायत समाजका सबै सदस्यहरूलाई मानवअधिकार र सामाजिक लाभहरूमा समान अवसर प्रदान गर्नेतर्फ गरिएको कार्य नै सामाजिक न्याय हो। सामाजिक न्याय स्थापना गर्न राज्यले सार्वजनिक उत्तरदायित्वको प्रभावकारी व्यवस्था गर्नुपर्छ। उच्च फराकिलो विकास र राजनैतिक स्थायित्व हुनुपर्छ। द्वन्द्वरहित राज्य प्रणाली, सामाजिक सहजीकरण, महिला र पुरुषबीच समान सहभागिताको अवसर, उत्पादनका साधनहरूको प्रभावकारी परिचालन, सन्तुष्ट शासन व्यवस्थाको प्रवद्र्धन, नागरिक सशक्तीकरण आदि व्यवस्थाको विकास आवश्यक हुन्छ। अतः सामाजिक न्यायले समाजमा सबै वर्ग, क्षेत्र, समुदाय, महिला, जातजाति र लिंगका व्यक्तिहरूलाई सामाजिक स्रोतसाधन र अधिकारको प्रयोगमा समानता कायम गर्दछ। समाजमा उपेक्षित, उत्पीडित महिला वा पछाडि परेका वा पारिएका समूहलाई सबै प्रकारका सामाजिक अवसर प्रदान गर्नु तथा सामाजिक, राजनैतिक तथा आर्थिक विभेदहरूको अन्त्य गर्ने विषय सामाजिक न्याय हो। (कार्की, शिक्षक हुन्।)"
समृद्धिमुखी मौद्रिक नीति,"केन्द्रीय बैंकले नेपालमा पनि समृद्धिमुखी मौद्रिक नीतिमार्फत आर्थिक विकासमा ठोस योगदान गर्नुपर्छ। वित्तीय र मौद्रिक नीति औद्योगिकीकरण, उद्यमशीलता विकास, रोजगारी सिर्जना र आर्थिक समृद्धिमा ठूलो प्रभाव पार्ने नीतिहरू हुन्। वित्तीय नीति सरकारले जारी गर्ने गर्छ भने मौद्रिक नीति हरेक देशका केन्द्रीय बैंकहरूले जारी गर्ने गर्छन्। वित्तीय नीति कर, सरकारी लगानी अतः खर्चसँग सम्बन्धित हुन्छ। वित्तीय नीतिले सरकारी खर्च, कुल उपभोग, औद्योगिकीकरण, उत्पादन वृद्धि, निर्यात वृद्धि, रोजगारी सिर्जना र आर्थिक वृद्धिमा गहन प्रभाव पार्ने गर्छ। समद्धिका हासिल गर्न वित्तीय नीतिले आर्थिक समृद्धिको सिर्जनशील बाटो समाउन सक्नुपर्छ र मौद्रिक नीतिले समृद्धिलाई बलियो टेवा दिनुपर्छ। कोभिडपछि नेपाली अर्थतन्त्र संकट उन्मुख भयो। यद्यपि अघि पनि अर्थतन्त्र खासै आशाजनक त थिएन तर निराशामुक्त थियो। आर्थिक वृद्धि केही सन्तोषजनक थियो। सन् २०१६ मा ऋणात्मक ०५ प्रतिशत रहेकोे प्रतिव्यक्ति कुल गार्हस्थ्य उत्पादन सन् २०१७ मा ७७ प्रतिशत पुगेको थियो। सन् २०१८ मा क्रमश ६४ प्रतिशत २०१९ मा ५५ प्रतिशत वृद्धि भएको प्रतिव्यक्ति कुल गार्हस्थ्य उत्पादन सन् २०२० मा ऋणात्मक ४१ प्रतिशत, सन् २०२१ मा २४ प्रतिशत र २०२२ मा ३९ प्रतिशत पुनः २०२३ मा ०८ प्रतिशतले मात्र वृद्धि भएको थियो। यसरी प्रतिव्यक्ति कुल गार्हस्थ्य उत्पादन वृद्धिदर हेर्दा राजनीति जस्तै नेपालको अर्थतन्त्र अत्यन्तै अस्थिर वृद्धिदरबाट गुज्रिएको छ। अर्कोतिर सन् २०२१ र सन् २०२२ मा गरेको वृद्धिदर सन् २०२३ मा कायम हुन सकेन। यसले वित्तीय र मौद्रिक नीतिबीचमा समन्वय नभएको संकेत गर्छ। व्यापार व्यवसायको अवस्था निकै पेचिलो बनेको छ। सरकारले आफैं निर्माण व्यवसायीको अर्बौं भुक्तान गर्न सकेको छैन। सरकारले नै भुक्तान गर्न नसकेपछि उनीहरूले कर्जाको ब्याज र सावाँ भुक्तान गर्न सक्ने कुरा भएन। अर्कोतिर मागमा ठूलो गिरावट आएको छ। कोभिड अगाडि जति बिक्री थियो अहिले त्यसको ४० देखि ५० प्रतिशतमात्र व्यापार छ। व्यवसाय करिब ४० देखि ५० प्रतिशत कम भएको अवस्थामा बैंकको ब्याज भने बढेर १६ देखि १७ प्रतिशत पुग्यो। कोभिडले डसेको अर्थतन्त्र गलत मौद्रिक नीतिको फलस्वरूप, तीव्र ब्याजदर वृद्धिपछि थप शिथिल भयो। गलत ब्याजदर नीतिको परिणामस्वरूप बैंकहरूको एनपीए उच्च दरमा वृद्धि भएको छ। कालोसूचीमा सूचीकृत हुने ऋणीहरूको संख्या तीव्र रूपमा बढेको छ। नीतिगत अपरिपक्वता र ब्याजदरमा अस्थिरताको कारण व्यवसायीहरू कर्जा लिन तयार छैनन्। फलस्वरूप बैंकिङ क्षेत्रमा तरलता अकासिएको छ। ७ प्रतिशत ब्याजमा लिएको ऋण १७ प्रतिशत पुग्नु नीतिगत अस्थिरता र अराजकताबाहेक केही हैन। यसलाई पुष्टि गर्ने अनेकन प्रायोगिक अन्तर्राष्ट्रिय आधार र अनुभवहरू छन्। नियामक निकायले व्यावसायिक प्रेरणा कायम गर्न सक्नुपर्छ। अर्थ मन्त्रालय र केन्द्रीय बैंकबीचमा उच्च तालमेल हुनुपर्छ। केन्द्रीय बैंकले स्थिरतासँगै समृद्धिको बाटो पनि समाउनु पर्छ। सरकारले बिदेसिएका नागरिकलाई स्वदेश फर्काउने, युवालाई स्वदेशमै रोजगारी दिने, थप माग सिर्जना गर्ने, सही औद्योगिक नीति तर्जुमा गर्ने सामथ्र्य राख्नुपर्छ। न यसका निम्ति राष्ट्र बैंकले पूर्वक्रियात्मक रूपमा सल्लाहकारको भूमिका नै निर्वाह गरेको देखिन्छ न त अर्थ मन्त्रालयमा माग सिर्जना गर्ने, उपभोग वृद्धि गर्ने शिथिल अर्थतन्त्र उकास्ने सुझबुझ देखिएको छ। तर अब राष्ट्र बैंकले यो मौद्रिक नीतिमा विगतका नीतिगत कमी, कमजोरी सच्याउन सक्नुपर्छ। अन्यथा अर्थतन्त्र र आमनागरिक अरू थप पीडादायी हुने अवस्था आउनेछ। विगत वर्षहरूमा राष्ट्र बैंकका उच्च अधिकारीहरूले उच्च ब्याजदर वृद्धिलाई वैदेशिक मुद्रा सञ्चितिमा आएको कमीलाई कारण देखाए। सरकारले आयातमा कटौती गर्ने नीति लिएपछि आयात गर्न वैदेशिक मुद्रा उपलब्ध हुने कुरै भएन। अतः आयात बन्द गर्ने कुरा वित्तीय नीतिको कार्यक्षेत्र भयो। तर वैदेशिक मुद्रा सञ्चिति वृद्धि गर्न किन ब्याजदर १७ प्रतिशत पुर्याउनु पर्यो ? अनि ब्याजदर वृद्धि हुँदा वैदेशिक मुद्रा सञ्चिति वृद्धि हुन्छ ? नीतिगत लापरबाहीको सीमा हुनुपर्छ। वैदेशिक मुद्रा उपलब्ध नहुँदा आयात स्वतः रोकिन्छ। नेपालमा कोभिड क्राइसिसपछि ब्याजदर वृद्धिले हजारौं लघुवित्तका ग्राहक पीडित भए। बैंकका लाखौं ग्राहक आन्दोलनमा उत्रिए। क्रमशः व्यवस्थाप्रति नै वितृष्णा बढ्दै गयो। अर्कैतिरबाट हेर्दा नेपालमा सन् २०२०, २०२१ र २०२२ मा मुद्रास्फीति क्रमशः ५ प्रतिशत ४ प्रतिशत र ७६५ प्रतिशत थियो। सरकारी खर्च अत्यन्तै कमजोर भएको अवस्थामा ३५ प्रतिशत मुद्रास्फीतिमा वृद्धि हुँदा ब्याजदर १७ प्रतिशत पुग्नुपर्छ ? गलत ढंगले ब्याज वृद्धि भएका कारण बैंकिङ प्रणालीमा नीतिगत स्थिरताप्रति लगानीकर्ताको आत्मविश्वास डगमगायो फलस्वरूप अहिले बैंकिङ प्रणालीमा तरलता थुप्रिन गयो। यसले दीर्घकालीन रूपमा लगानी प्रभावित गर्छ अतः लगानी निरुत्साहित गर्छ। यो व्यवसायको आत्मविश्वासलाई राष्ट्र बैंकले कसरी माथि उठाउँछ ? मुद्रास्फीति नियन्त्रण गर्न चीन सरकारले खर्च कटौती गर्यो। अतः फिस्कल मेजर गर्यो र मुद्रास्फीति नियन्त्रणमा लियो। चीनले त्यसपछि निरन्तर औसत १० प्रतिशत वृद्धिदर हासिल गर्यो। यदि यो कदम गलत भए चीनले निरन्तर कसरी १० प्रतिशत आर्थिक वृद्धिदर हासिल गर्न सक्यो ? विश्वभरका अर्थशास्त्री चीनको केन्द्रीय बैंक र अर्थ मन्त्रालयको यो कदमले आश्चर्यचकित भए। आर्थिक समृद्धिमा सिर्जनशील र मौलिक रणनीति प्रयोग गरेर ऐतिहासिक सफलता हासिल गरेपछि विश्वभरिका प्रबुद्ध अर्थशास्त्रीहरू चिनियाँ आर्थिक विकास रणनीतिको खोज र अनुसन्धानमा केन्द्रित छन्। मूलभूत रूपमा हाम्रोजस्तो विकासशील देश नेपालमा कमजोर पूर्वाधार समद्धिको मूल अवरोध हुने गर्छ। अहिले पनि अफ्रिकन देशहरूमा परिवहन बिमा लागत विश्वकै औसत लागतको तुलनामा २५० प्रतिशत छ। हाम्रो देशमा पूर्वाधारको अवस्था कमजोर छ। आर्थिक मन्दीको अवस्थामा सरकार अर्थमन्त्री र मन्त्रालयले भौतिक पूर्वाधारमा ठूलो लगानी गर्नुपर्छ। परियोजना छनोट गर्दा अल्पकालीन माग सिर्जना गर्ने परियोजना छनोट गर्नुपर्छ र त्यस्ता परियोजनाले दीर्घकालीन वृद्धि गर्न सकोस्। प्रधानमन्त्री कार्यालय र अर्थ मन्त्रालयले यो सक्षमता राखेको देखिँदैन। अब आउने मौद्रिक नीतिले काउन्टर साइकिल अवसरका निम्ति ब्याजदर नीतिलाई प्रयोग गर्नुपर्छ। पूर्वाधार परियोजना जसले अल्पकालीन माग सिर्जना गर्छन् र दीर्घकालमा उत्पादकत्व वृद्धि गर्न सक्छन्। त्यस्ता परियोजनामा लगानी प्रोत्साहन गर्नुपर्छ। शिथिल अर्थतन्त्रलाई उकास्न व्यवसायीको आत्मविश्वास र प्रेरणा जगाउन मौद्रिक नीति सक्षम हुनुपर्छ। परम्परागतभन्दा माथि उठेर मौद्रिक नीतिले बृहत् मूल्यशृंखला सिर्जना गर्ने कृषि प्रशोधन उद्योगहरू, निर्यात प्रवद्र्धन गर्ने र विश्वबजारमा प्रतिस्पर्धा गर्न सक्ने निर्यातजन्य वस्तु उत्पादन गर्ने, आयात प्रतिस्थापन उद्योगहरूलाई प्राथमिकतामा राखेर ब्याजदर अनुदानको व्यवस्था गर्नुपर्छ। उत्पादनशील र निर्यातमूलक क्षेत्रका निम्ति पूर्वाधार विकास र पूर्वाधार विकास निर्माण परियोजनाका क्षेत्रमा लचिलो कर्जा नीति अवलम्बन गर्नुपर्छ। आर्थिक विकासका अवरोधहरूलाई मौद्रिक नीतिमार्फत हटाउनु पर्छ। आधुनिक विकासको युगमा मौद्रिक नीतिका माध्यमबाट केन्द्रीय बैंकहरू आर्थिक विकास र समृद्धिमा जिम्मेवार भूमिका निर्वाह गरिरहेका छन्। चीनको केन्द्रीय बैंक पिपुल्स बैंक अफ चाइना र उसले चीनको चामत्कारिक समृद्धिमा पुर्याएको योगदान एउटा उदाहरण हो। केन्द्रीय बैंकले नेपालमा पनि समृद्धिमुखी मौद्रिक नीतिमार्फत आर्थिक विकासमा ठोस योगदान गर्नुपर्छ। (ढुंगाना, चिनियाँ आर्थिक विकास रणनीतिमा विद्यावारिधि गर्दैछन्।)"
कोपा अमेरिकाको उपाधि अर्जेन्टिनालाई,काठमाडौं : अर्जेन्टिनाले कोपा अमेरिका २०२४ को उपाधि जितेको छ। कोलम्बियालाई अतिरिक्त समयमा १० गोलले पराजित गर्दै अर्जेन्टिनाले लगातार दोस्रो पटक कोपा अमेरिका उपाधि जितेको हो। हार्ड रक स्टेडियममा भएको खेलमा अर्जेन्टिनाका लागि लौतारो मार्टीनेजले ११२ औं मिनेटमा गोल गर्दै अर्जेन्टिनालाई उपाधि दिलाएका हुन्। उनी यो संस्करणमा ५ गोल गर्दै उत्कृष्ट गोलकर्ता समेत बने। ६६ औं मिनेटमा कप्तान तथा स्टार खेलाडी लियोनेल मेस्सीलाई चोटका मैदानबाट बाहिरिएका थिए। अपराजित कोलम्बियालाई अर्जेन्टिनाले स्तब्ध पारेको हो। २०२१ मा कोपा अमेरिका जितेको अर्जेन्टिनाले २०२२ मा विश्वकपको उपाधि जितेको थियो।
कीर्तिपुर क्रिकेट रंगशालालाई १० महिनामा सुविधासम्पन्न बनाउने सरकारको निर्णय,"काठमाडौं : सरकारले कीर्तिपुरस्थित टियु क्रिकेट रंगशालालाई दस महिनाभित्र सुवधा सम्पन्न बनाउने निर्णय गरेको छ। प्रधानमन्त्री केपी शर्मा ओली नेतृत्वको सरकारको सोमबार बसेको पहिलो मन्त्रिपरिषद् बैठकले ३०० दिनभित्र फ्लड लाइट र प्याराफिट निर्माण गर्ने निर्णय गरेको हो। प्रधानमन्त्रीओलीले पनि पहिलो निर्णय क्रिकेट रंगशालालाई सुवधा सम्पन्न बनाउने भएको बतएका छन्। उनले सामाजिक सञ्जालमार्फत भनेका छन्, 'कीर्तिपुर क्रिकेट मैदानलाई सुविधासम्पन्न रंगशाला बनाउने, जसमा दर्शक बस्नको लागि प्याराफिट, रात्रिकालीन खेलको लागि फ्लडलाइट निर्माण गर्ने लगायत आवश्यक संरचना बनाउने निर्णय भएको छ। यस कामका लागि तीन सय दिनको समयसीमा तोकिएको छ।'"
युरोकप २०२४ : स्पेन चौथो पटक च्याम्पियन,काठमाडौं : युरोकप फुटबल प्रतियोगिताको उपाधि स्पेनले जितेको छ। सोमबार बिहान भएको खेलमा इंग्ल्यान्डलाई हराउँदै स्पेनले युरो २०२४ को उपाधि उचालेको हो। २१ गोलले पराजित गर्दै स्पेनले चौथो पटक युरोकपको उपाधि जित्न सफल भएको छ। निर्धारित समयको खेल सकिन ४ मिनेट बाँकी रहँदा मिकेल ओयार्जाबालको गोल नै निर्णायक गोल बन्न पुग्यो। पहिलो हाफ गोलरहित बनेपनि दोस्रो हाफको सुरुवातमा नै स्पेनका लामिन यामालको पासमा निको विलियम्सले अग्रता दिलाएका हुन्। ७३ औँ मिनेटमा कोल पाल्मरले गोल गर्दै खेल ११ को बराबरी बनाएका थिए। तर खेलको ८६ औं मिनेटमा स्पेनका मिकेल ओयारजाबालले गोल गर्दै स्पेनलाई जिताउन सफल भएका हुन्। इङ्ल्यान्ड भने लगातार दोस्रो युरो कप फाइनलमा पराजित भएको छ। यामललाई उत्कृष्ट युवा खेलाडीको अवार्ड युवा स्टार यामलले युरो २०२४ को उत्कृष्ट युवा खेलाडीको अवार्ड जितेका छन्। स्पेनलाई कीर्तिमानी चौथो पटक युरो उपाधि जिताउन महत्वपूर्ण भूमिका खेलेका १७ वर्षीय खेलाडी यामलले उत्कृष्ट युवा खेलाडीको अवार्ड जितेका हुन्। युरो २०२४ मा उनले १ गोल गरेका थिए भने ४ असिस्ट समेत गरेका थिए। यो संस्करणमा उनको सर्वाधिक असिस्ट हो। यामलले सेमिफाइनलमा फ्रान्सविरुद्धको खेलमा उत्कृष्ट गोल गर्दै स्पेनलाई फाइलमा पुर्याउन सफल भएका थिए।
खुद्रा बिक्रेता र उपभोग्य वस्तुमै बढी ऋण,"काठमाडौंं : बैंक तथा वित्तीय संस्थामा अधिक पैसा थुप्रिएको छ। यस आर्थिक वर्षभर प्रणालीमा पर्याप्त लगानी योग्य पुँजी (तरलता) अभाव भएन। तर अपेक्षाअनुसार बैंक तथा वित्तीय संस्थामा कर्जाको माग नै भएन। परिणामस्वरूप गत आर्थिक वर्षको जेठको तुलनामा चालु आर्थिक वर्षको सोही अवधिमा विभिन्न तीन क्षेत्रमा जाने कर्जा घटेको छ। यस अवधिमा कृषि र वन पैदावार, धातुजन्य उत्पादन तथा मेसिनरी र इलेक्ट्रोनिक सामग्री र यसको मर्मत, यातायात, सञ्चार र सार्वजनिक सेवामा जाने कर्जा वृद्धिदर संकुचन भएको हो। नेपाल राष्ट्र बैंकले सार्वजनिक गरेको चालु आवको जेठसम्मको तथ्यांकअनुसार उक्त क्षेत्रमा वार्षिक कर्जा वृद्धिदर क्रमशः १०७ प्रतिशत, ३३९ प्रतिशत र ८५३ प्रतिशतले घटेको छ। कृषि र वन पैदावरमा मात्रै गत आव ३ खर्ब ६८ अर्ब रुपैयाँ प्रवाह भएकोमा घटेर ३ खर्ब ६४ अर्ब रुपैयाँमा सीमित भएको छ। यस्तै, धातुजन्य उत्पादन तथा मेसिनरी र इलेक्ट्रोनिक सामग्री र यसको मर्मतमा गत वर्ष ७३ अर्ब प्रवाह भएकोमा घटेर ७० अर्बमात्रै कर्जा गएको छ। अझ सबैभन्दा बढी यातायात, सञ्चार र सार्वजनिक सेवामा जाने कर्जा घटेको छ। गत आवको ११ महिनामा ९६ अर्ब ५२ करोड रुपैयाँ कर्जा प्रवाह भएकोमा घटेर ८८ अर्ब २९ करोड हाराहारीमा सीमित भएको छ। जसरी निक्षेप संकलन भएर बैंकमा पैसा थुप्रिएको छ, सोअनुसार कर्जामा आक्रामक वृद्धि भएको छैन। एकातर्फ बैंकमा कर्जाको माग कम छ भने अर्कोतर्फ खराब कर्जाको आकार बढ्दै गएकाले बैंकहरू पनि आक्रामक रूपमा ऋण दिन चाहेका छैनन्। परिणामस्वरूप गत आवको भन्दा कर्जा वृद्धि खासै बढ्न नसकेको हो। यद्यपि यसबीच चालु आवको जेठसम्ममा निक्षेप ६२ खर्ब ६० अर्ब ७४ करोड संकलन हुँदा कुल ५१ खर्ब ३४ अर्ब ४० करोडबराबर कर्जा प्रवाह भएको छ। उक्त कुल कर्जामध्ये सबैभन्दा बढी हिस्सा थोक तथा खुद्रा विक्रेता र उपभोग्य कर्जामा अधिक छ। थोक तथा खुद्रा विक्रेताका लागि मात्रै १० खर्ब १२ अर्ब २९ करोड हाराहारीमा कर्जा प्रवाह भएको छ। यो कुल कर्जाको १९७२ प्रतिशत हो। उक्त शीर्षकअन्तर्गत थोक व्यापार (खप्ने सामान), थोक व्यापार (नखप्ने सामान), अटोमेटिभ डिलर तथा फ्रेन्चाइज, अन्य खुद्रा व्यापार, आयात व्यापार र निर्यात व्यापारका लागि लिएका ऋण हुन्। यससँगै बैंकिङ प्रणालीबाट उपभोग्य कर्जामा मात्रै ९ खर्ब ८६ अर्ब ४७ करोड रुपैयाँबराबरको कर्जा गएको छ। यो कुल कर्जाको १९२१ प्रतिशत हो। उक्त शीर्षकमा सुन, चाँदी, मुद्दती रसिद, सुरक्षण पत्र, क्रेडिट कार्ड, हायर पर्चेज (व्यक्तिगत उपयोग कर्जा), शैक्षिक कर्जा, व्यक्तिगत आवासीय घर कर्जा (रु२ करोड सम्म) १४८ व्यक्तिगत कर्जा (रु५० लाखसम्म) १४९ पेसागत कर्जा (व्यक्तिगत) पर्छन्। यस्तै, कुल कर्जामा १६५५ प्रतिशत कृषि, वन र पेय पदार्थसम्बन्धी उत्पादनमा प्रवाह भएको छ। जस्मा ८ खर्ब ४९ अर्ब ५६ करोड रुपैयाँबराबरको कर्जा प्रवाह भएको छ। यो गत आवको भन्दा ८३८ प्रतिशत बढी हो। गत आवमा ७ खर्ब ८३ अर्ब प्रवाह भएकोमा अहिले बढेको हो। यसैगरी, कृषि र वन पैदावारअन्तर्गत ३ खर्ब ६४ अर्ब २८ लाख रुपैयाँबराबर प्रवाह भएको छ। यो कुल कर्जाको ७०९ प्रतिशत हो। यस्तै, माछापालन शीर्षकमा मात्रै १६ अर्ब ४२ करोड कर्जा गएको छ। यो कुल कर्जाको ०२३ प्रतिशत हो। गत वर्षको भन्दा यो कर्जा ८७२ प्रतिशतले बढी हो। यस्तै, खनिजका लागि ११ अर्ब ९२ करोड ऋण लिइएको छ। यसअन्तर्गत धातु तथा धाउ (फलाम, सिसा इत्यादि), कोइला, चुनढुंगा, म्याग्नेसाइट, खरी, तेल तथा ग्यास प्रशोचन खानीसम्बन्धी अन्य पर्छन्। यस्तै, निर्माण क्षेत्रमा २ खर्ब २२ अर्ब ६२ करोड ५३ लाख रुपैयाँबराबरको कर्जा प्रवाह भएको छ। यो कुल कर्जाको ४४३ प्रतिशत हो। यसअन्तर्गत आवासीय (घरायसी प्रयोजन), गैरआवासीय (व्यापारिक प्रयोजन), बृहत् निर्माण (राजमार्ग, पुल इत्यादि पर्छन्। अझ निर्माण क्षेत्रमा अपेक्षा गरेअनुसारको उत्साहजनक ऋण नजानुको कमजोरी सरकार भएको बैंकरहरूको ठहर छ। सरकारले पुँजीगत खर्चको आकार नबढाउँदा निर्माण व्यवसायीहरू मारमा परेको र अन्ततः यसको असर बैंकको खराब कर्जा बढेको नेपाल बैंकर्स संघका अध्यक्ष सुनील केसीले गुनासो गरे। बैंकिङ प्रणालीमा निष्क्रिय कर्जा (एनपीए)मा पनि सबैभन्दा बढी निर्माण क्षेत्रको छ। सरकारले पुँजीगत खर्च गर्न नसक्दा यस्तो अवस्था आएको हो। यसैमा जोड दिँदै बैंक तथा वित्तीय संस्था परिसंघ नेपाल (सिबिफिन)का अध्यक्ष उपेन्द्रप्रसाद पौडेलले सरकारले निर्माण क्षेत्रलाई उकास्न लचिलो भए निष्क्रिय कर्जा नियन्त्रण हुने बताए। उनले उपाय सुझाउदै भने, सरकारले बोन्ड निष्कासन गरेर भए पनि निर्माण क्षेत्र माथि ल्याउनु पयो। त्यो क्षेत्र उठे निष्क्रिय कर्जा घट्ने र अन्य क्षेत्र माथि आउनेछ। यसैगरी क्रमशः बिजुली, ग्याँस र पानी शीर्षकमा ३ खर्ब ६३ अर्ब कर्जा गएको छ। यसबाहेक वित्त, बिमा तथा अचल सम्पत्ति शीर्षकमा ३ खर्ब ८४ अर्ब, पर्यटन सेवामा २ खर्ब २३ अर्ब र अन्य सेवाहरूमा २ खर्ब १ अर्ब रुपैयाँ हाराहारीको कर्जा गएको छ। यससँगै स्थानीय सरकारले लिने कर्जा पनि १२ अर्ब १८ करोड रहेको छ। अझ अन्य शीर्षकको कर्जा कुल कर्जाको ६४९ प्रतिशत अर्थात् ३ खर्ब ३३ अर्ब रुपैयाँ हाराहारीमा रहेको छ। अर्कोतर्फ बैंक तथा वित्तीय संस्थाहरूबाट निजी क्षेत्रमा प्रवाहित कर्जा २ खर्ब ४६ अर्ब ८० करोड रुपैयाँ (५१ प्रतिशत) ले मात्रै बढेको छ। यो लक्ष्यभन्दा कम हो। वार्षिक बिन्दुगत आधारमा २०८१ जेठ मसान्तमा बैंक तथा वित्तीय संस्थाहरूबाट निजी क्षेत्रतर्प प्रवाहित कर्जा ५६ प्रतिशतले बढेको छ। निजी क्षेत्रमा प्रवाहित कर्जामध्ये गैरवित्तीय संस्थागत क्षेत्रतर्फ प्रवाह भएको कर्जाको अंश ६३५ प्रतिशत र व्यक्तिगत तथा घरपरिवार क्षेत्रतर्फ प्रवाह भएको कर्जाको अंश ३६५ प्रतिशत रहेको छ। अघिल्लो वर्षको सोही अवधिमा यस्तो अंश क्रमशः ६२६ प्रतिशत र ३७४ प्रतिशत रहेको थियो। निजी क्षेत्रतर्प प्रवाहित कर्जामध्ये वाणिज्य बैंकहरूको कर्जा प्रवाह ५२ प्रतिशतले, विकास बैंकहरूको ४३ प्रतिशतले र वित्त कम्पनीहरूको कर्जा प्रवाह ६७ प्रतिशतले बढेको छ। यस्तै, बैंक तथा वित्तीय संस्थाहरूको लगानीमा रहिरहेको कर्जामध्ये १२० प्रतिशत कर्जाका लागि चालु सम्पत्ति (कृषि तथा गैरकृषिजन्य वस्तु) सुरक्षणका रूपमा रहेको छ भने ६८५ प्रतिशत कर्जाका लागि घरजग्गा धितो सुरक्षण रहेको छ। बैंक तथा वित्तीय संस्थाहरूबाट प्रवाहित कर्जामध्ये आवधिक कर्जा १९६ प्रतिशतले, नगद प्रवाह कर्जा २३६ प्रतिशतले, रियल स्टेट कर्जा (व्यक्तिगत आवासीय घर कर्जासमेत) ८० प्रतिशतले, मार्जिन प्रकृतिको कर्जा १४२ प्रतिशतले र ट्रस्ट रिसिट (आयात) कर्जा ७२ प्रतिशतले बढेको छ भने अधिविकर्ष कर्जा ४३४ प्रतिशतले (पछिल्लो वर्षको कर्जाको पुनरवर्गीकरणको कारणसमेत) र हायर पर्चेज कर्जा २१२ प्रतिशतले घटेको छ।"
"सेयर बजार अर्थतन्त्रको ऐना हो, सन्तुलित ढंगले अगाडि लैजान्छौं : अर्थमन्त्री पौडेल",काठमाडौं : नवनियुक्त उपप्रधानमन्त्री एवं अर्थमन्त्री विष्णुप्रसाद पौडेलले मुलुकको अर्थतन्त्रमा देखिएका समस्या समाधान हुँदै जाने विश्वास व्यक्त गरेका छन्। सोमबार अर्थ मन्त्रालय पुगेर पदभार ग्रहण गर्दै मन्त्री पौडेलले स्थायी सरकार गठन भएसँगै मुलुकको अर्थतन्त्रमा देखिएका समस्या समाधान हुँदै जाने विश्वास व्यक्त गरेका छन्। सरकारको सोच र दृष्टिकोण कार्यान्वयन गर्न बजेट बाधक नबन्ने समेत उनले बताए। यदि बाधा देखियो भने कसरी फुकाउने भनेर कानुनी र संवैधानिक व्यवस्थाका आधारमा संशोधन प्रक्रियामा जाने उनको भनाइ छ । उनले शेयर बजारलाई अर्थतन्त्रको ऐनाका रुपमा रहेकाले यो क्षेत्र सन्तुलित ढंगले अघि बढोस् भन्ने चाहना रहेको बताए।
"नयाँ सरकारको प्रभाव देखिएन सेयर बजारमा, नेप्से परिसूचक दोहोरो अंकले घट्यो","काठमाडौं : यो साता कारोबारको पहिलो दिन उच्च अंकले बढेको नेप्से परिसूचकमा आज दोस्रो दिन भने दोहोरो अंकले घटेको छ। आज नेप्से परिसूचक १७ दशमलव १८ अंकले घटेर दुई हजार दुई सय ४० दशमलव ४१ को विन्दुमा कायम भएको हो। सेयर बजारमा नयाँ सरकारको प्रभाव पर्ने अनुमान गरिएको थियो। दोस्रो दिनको कारोबारमा नेप्से परिसूचक घटेसँगै यसको प्रभाव नपरेको देखिएको हो। यस दिन तीन सय ३२ कम्पनीको दुई करोड ५० लाख ७९ हजार ७९ कित्ता शेयर एक लाख दुई हजार तीन सय ७२ पटक खरिदबिक्री हुँदा आठ अर्ब ७३ करोड १४ लाख ३६ हजार ३७ बराबरको कारोबार भएको छ। आज जलविद्युत् समूह शून्य दशमलव ७३, लगानी एक दशमलव ७०, उत्पादन तथा प्रशोधन शून्य दशमलव १२ र म्युचुअल फण्ड एक दशमलव ६७ प्रतिशतले बढेको छ भने अरू सबै समूहको उपसूचक घटेको छ। बैंकिङ एक दशमलव ४८, विकास बैंक एक दशमलव ८९, वित्त शून्य दशमलव ५२, होटल तथा पर्यटन एक दशमलव ७६ र जीवन बीमा समूह एक दशमलव ६५ प्रतिशतले घटेको छ। लघुवित्त एक दशमलव ४१, निर्जीवन बीमा शून्य दशमलव ९१, व्यापार शून्य दशमलव ५२ र अन्य समूह एक दशमलव १९ प्रतिशतले घटेको छ। सिभिल बैंक डिभेञ्चर२०८८ र माण्डु हाईड्रोपावर लिमिटेडको शेयर मूल्यमा सकारात्मक सर्किट लागेको छ भने जानकी फाइनान्स कम्पनी लिमिटेडको शेयर मूल्यमा नकारात्मक सर्किट लागेको छ। कारोबार रकम र कारोबार भएका शेयर सङ्ख्याका आधारमा आज सबैभन्दा धेरै अपर तामाकोशी हाइड्रोपावर लिमिटेडको रु ३७ अर्ब आठ करोड ७२ लाख पाँच सय ८९ बराबरको २१ लाख ७४ हजार सात सय २८ कित्ता शेयर किनबेच भएको छ।"

शीर्षक,विवरण
सत्ता टकराबले निम्त्याएको परिणाम,"नेपाली राजनीतिमा कहिलेकाहीँ प्रहसन देख्न पाइन्छ। तर यो कुनै गाईजात्राको मञ्चहरूमा होइन। त्यो हो, प्रधानमन्त्री केपी शर्मा ओली र काठमाडौं महानगरपालिकाका मेयर बालेन्द्र साह (बालेन) बीचको राजनीतिक टकरावको। दुई जननिर्वाचित प्रतिनिधिबीचको यो साइबर युद्धले जनतामा भने नयाँ राजनीतिक जिज्ञासा पैदा गर्ने गर्छ। त्यतिमात्र होइन, एउटा यस्तो लडाइँ जहाँ राजनीतिक र प्रशासनिक जिम्मेवारीभन्दा बढी व्यक्तिगत प्रतिष्ठा र लोकप्रियताको मापन चल्छ। जसको परिणाम आमनागरिकले पाएका छन्, तनाव र विभाजन। असन्तुष्टि र लोकप्रियताको द्वन्द्व : ओलीबालेन टकरावको मुख्य कारण भनेकै जनताको असन्तुष्टि र लोकप्रियताको असमान बाँडफाँड हो। ओलीले केन्द्र सरकारको नेतृत्व गरिरहेछन् जसमा उनीसँग देशव्यापी शक्ति र प्रभाव छ। उता, बालेन स्थानीय सरकारको नेता भए पनि उनको लोकप्रियता र काम गर्ने शैलीले राष्ट्रिय चर्चामा छन्। यसबीच भएका विभिन्न गतिविधिको नतिजा स्वरूप ओलीबालेनबीच मनमुटाव भयो। टिसर्टको राजनीति र सार्वजनिक भिडन्त : यो सत्ताको संघर्षले कतिसम्मको उचाइ लियो भने संविधान दिवसको अवसरमा आयोजित नेसनल डे कन्सर्टजस्ता कार्यक्रममा पनि ओली र बालेनका समर्थकबीच झडप भइदियो। बालेन समर्थकले ओलीको विरोध गर्दै नाराबाजी गर्न थाले भने ओली समर्थकले बालेनको आलोचना गरे। यी सबै घटना केलाउँदा असली समस्याको जरो भने टिसर्ट थियो। यस्ता क्रियाकलापले समाजमा राजनीतिक असन्तोष झनै बढाउँदै लगिरहेछ। नेताहरूले व्यक्तिगत वा राजनीतिक लोकप्रियताका लागि लडाइँ गर्दा नागरिकले यसको मूल्य चुकाउनुपर्छ। जसले नेपाली राजनीतिक प्रणालीको अस्थिरता र गैरजिम्मेवारीपनलाई उजागर गर्छ। भूमिका र जिम्मेवारी : प्रधानमन्त्री ओली र मेयर बालेन दुवै जननिर्वाचित नेता हुन्। उनीहरूको जिम्मेवारी र अधिकार पनि फरकफरक छन्। ओलीका निर्णयहरूले सिंगो देशलाई प्रभावित गर्छन् भने बालेनको मुख्य जिम्मेवारी काठमाडौं महानगरपालिकाको व्यवस्थापन र विकासमा केन्द्रित छ। तर, यो स्पष्ट छ कि दुवै नेताको काम गर्ने शैली र सोचाइमा निकै भिन्नता छ। बालेनको लोकप्रियता महानगरभित्रका अवैध संरचना हटाउने, सार्वजनिक जग्गाजमिन सुरक्षित गर्ने, फोहोर व्यवस्थापन गर्ने र सुकुम्बासी बस्तीका मुद्दाहरूलाई सम्बोधन गर्ने काममा देखिन्छ। कार्यान्वयनमा देखाएको साहस र प्रतिबद्धता धेरैको आँखामा क्रान्तिकारी नेताका रूपमा बालेनलाई चित्रण गरेका छन्। यद्यपि ओलीसँग दशकौंको राजनीतिक अनुभव र नेतृत्व क्षमता छ। नागरिकमा परिरहेको प्रभाव : दुई नेताबीचको यो भिडन्तको प्रत्यक्ष असर नागरिकमाथि परेको छ। बालेनका समर्थकले ओलीप्रति असन्तोष व्यक्त गर्दै सडकमा नाराबाजी गर्न थाले भने ओलीका समर्थकले बालेनको आलोचना गर्दै प्रतिकार गर्न थाले। यसले अनावश्यक रूपमा राजनीतिक विभाजनमा धकेल्ने काम भइरहेछ। सत्ताको यो लडाइँको मुख्य मुद्दा भनेकै सहअस्तित्व र समन्वयको अभाव हो। देशमा दुई अलग सरकारबीच समन्वय र सहकार्य हुनुपर्नेमा अस्वस्थ्य प्रतिस्पर्धाले नागरिकलाई विभाजित र भ्रमित बनाएको छ। सहअस्तित्वको खाँचो : यस सत्ताको लडाइँलाई अनावश्यक जुँगाको लडाइँ नै हो। यहाँ मुख्य प्रश्न यो हो प्रधानमन्त्री ओली र मेयर बालेनबीच सहअस्तित्वको सम्भावना के हो ? यी नेताले अर्को नेताको काममा हस्तक्षेप नगरी आआफ्नै भूमिकामा केन्द्रित हुने हो भने समस्या समाधान हुन सक्छ। समन्वयको अभावले नेताबीचको मनमुटावले प्रश्रय पाइरहेछ। निष्कर्ष : यो सत्ताको संघर्षले नेपाली राजनीति अभै व्यक्तिगत प्रतिष्ठा र लोकप्रियतामा केन्द्रित भएको देखिन्छ। सहकार्य र समन्वयकै अभावले यो टकराव अझ उग्र बन्दै जानु भएन। किनकि यो नागरिकको हितलाई केन्द्रमा राखेर काम गर्नुपर्ने समय हो। जनतालाई सत्ताको लडाइँको भार थोपरेर हैन, बरु उनीहरूको हितमा काम गरेरमात्र लोकतान्त्रिक प्रणाली बलियो बन्न सक्छ।"
बाजा बजाएर आएको विपद्,"विपद्सम्बन्धी ऐनका १६ वटा जिम्मेवारीलाई प्रभावकारी ढंगले पूरा गर्ने हो भने पनि एकजना मान्छे पनि मर्न पर्दैन। विपद् बाजा बजाएर आउँदैन भन्ने उक्ति पुरानो हो। आजको विज्ञान र प्रविधिको जमानामा भने कुन दिन कहाँ कति पानी पर्छ भन्ने जानकारी पहिले नै लिन सकिन्छ। त्यसको आधारमा विश्लेषण गरेर कुन तहको बाढी आउँछ र त्यसले गर्ने क्षतिको मात्रा कति हो ? मौसमविद्ले पूर्वानुमान गर्न सक्छन्। यस पटकको बाढीपहिरोको विपद् बाजा बजाएरै आएजस्तो भयो। देशभर भारी वर्षा हुने भनी मौसम पूर्वानुमान महाशाखाले दुई दिनअघि सूचना जारी गरेको थियो। राष्ट्रिय सबैजसो सञ्चारमाध्यमले बारम्बार सम्प्रेषण पनि गरे यो सूचना समाचारका रूपमा। सातवटै प्रदेशमा भीषण वर्षा हुने र तिनका ५६ जिल्लालाई हाईअलर्टमा राखिएको पनि हो। कतिसम्म भने धानबाली नकाट्न, काटिसकिएको भए चाँडो भिœयाउन, पर्वतारोहण नगर्न, रात्रिकालीन बस नचलाउन आदि। कोशी, बागमती, गण्डकी र लुम्बिनीमा धेरै क्षति हुन सक्ने भनी तथ्यसहित सचेत गराउन आरिघोप्टे पानी पर्नेसमेत महाशाखाले भनेकै हो। तीन दिन काफी थियो यो विपद्बाट जोगिन। तर पूर्वतयारीमा सरकार र सरोकारवाला सबै चुक्यौं। विपद्को जोखिम न्यूनीकरणका लागि प्रतिकार्यमा तीन तहको राज्य र राज्यका अंगमध्ये को कति जिम्मेवार हुनुपथ्र्यो ? त्यसको लेखाजोखा नहुँदा देशले अनपेक्षित क्षति बेहोर्न परेको छ। गृह मन्त्रालयको तथ्यांकअनुसार, अघिल्लो साताको बाढीपहिरोले करिब २ सय ४० जनाको ज्यान गएको छ। १८ बेपत्ता छन् भने १ सय ७८ घाइते छन्। कसैलाई बाढीले बगाउनु वा पहिरोले पुर्नु राज्यका लागि संख्या एक हुनसक्छ तर मृतकको परिवारका लागि त्यो क्षति सर्वस्व गुमाएसरह हो। किनकि मानवीय क्षति कुनै वस्तुले पूर्ति गर्न सक्दैन न त कुनै राहत सामग्रीले। मानवीय क्षति परिवार, समाज र राज्यका लागि अपूरणीय हुन्छ। बाढीमा हराएका १८ बेपत्ताको स्थिति अझै अज्ञात छ। घाइतेहरू गम्भीर प्रकृतिका पनि छन्। उसो त भौतिक क्षति पनि उत्तिकै छ। जनताले जीवनभर दुःखले आर्जेको घर, खेत, व्यवसाय माटोमा बिलाएको छ। सरकारी सम्पत्ति, विद्यालय, मठमन्दिर, बाटो, पुल, नहर, भवन आदिसमेत भग्नावशेष भए। बाढीपहिरोका बाबजुद यी सबैको संरक्षण गर्न राज्यले बलियो कानुन बनाएको छ। सरकारले विपद् जोखिम न्यूनीकरण तथा व्यवस्थापनसम्बन्धी ऐन, २०७४ जारी गरेकै हो। ऐनले विपद्को सम्पूर्ण व्यवस्थापन गर्न प्रधानमन्त्रीकै अध्यक्षतामा विपद् जोखिम न्यूनीकरण तथा व्यवस्थापन राष्ट्रिय परिषद्को व्यवस्था गरेकै हो। जसमा सरोकारवाला मन्त्री, सबै प्रदेशका मुख्यमन्त्री, मुख्यसचिव, सेना प्रमुख, योजना आयोगको उपाध्यक्ष, राज्यका महŒवपूर्ण भनिने सबै पदाधिकारी रहने प्रावधान छ। स्वीकृत नीति तथा योजनाको कार्यान्वयन गर्ने, गराउने कामसमेतका लागि गृहमन्त्रीको अध्यक्षतामा विपद् व्यवस्थापन कार्यकारी समिति पनि केन्द्रमै छ। विपद् जोखिम न्यूनीकरण पूर्वतयारी, विपद् प्रतिकार्य र विपद् पुनर्लाभसम्बन्धी एकीकृत क्षेत्रगत नीति, योजना तथा कार्यक्रम स्वीकृत गरी संघ, प्रदेश तथा स्थानीय तहमा लागू गराउने जिम्मेवारीमा गृहमन्त्री छन्। विपद् जोखिम न्यूनीकरणका लागि मूलतः विपद् व्यवस्थापनका तीन चक्रमा सरोकार निकाय सक्रिय हुनुपर्छ, पूर्वतयारी, प्रतिकार्य र पुनर्लाभ। तर तीनै तहमा यी कुनै काम प्रभावकारी ढंगले हुन सकेनन्। नदी किनार, बगर पहिरो जान सक्ने भिरालो जमिन र डुबान हुने क्षेत्र वा विपद् जोखिममा सम्भावना भएका क्षेत्रमा बसोबास गर्ने व्यक्ति तथा समुदायलाई सुरक्षित स्थानमा सार्ने अधिकारसमेत गृहमन्त्रीलाई छ। विपद्का घटना हुनासाथ खोज, उद्धार र राहतलगायतका प्राथमिक कार्य गर्न संस्थागत स्वतः परिचालित गराउने जिम्मेवारी पनि ऐनले व्यवस्था गरेअनुरूप गृहमन्त्रीकै हो। तर पनि अघिल्लो साताको बाढीपहिरोमा जनताले पुरिनै पर्यो, बग्नै पर्यो अर्थात् ज्यान गुमाउनै पर्यो। ऐनअनुसार विपद्पश्चात विपद् प्रभावित क्षेत्रमा पुनर्लाभ र राहतसम्बन्धी कार्य गरी बाढीपीडितको पुनर्उत्थान गर्ने जिम्मेवारी पनि गृहमन्त्रीको हो। दसैंको मुखमा बस्ने र खानेकै ठेगान छैन उनीहरूको। ऐनको परिच्छेद ६ मा सबै प्रदेशमा मुख्यमन्त्रीको अध्यक्षतामा प्रदेशस्तरीय विपद् व्यवस्थापन समितिको प्रावधान छ। तर ती समितिले विपद् आइलाग्दा के गरे भनेर जनताले पत्तोसमेत पाउँदैनन्। जुन समितिलाई पनि आआफ्नो प्रदेश स्तरमा विपद् व्यवस्थापन गर्न र विपद्बाट हुने जोखिम न्यूनीकरण गर्न ऐनले जिम्मेवारी प्रत्यायोजन गरेकै छ। खोज, उद्धार तथा राहतमा संघ सरकारसँगै काम गर्ने जिम्मेवारी प्रदेशको पनि हो। खोज उद्धार र राहतका लागि प्रदेशसँग यथेष्ट स्रोत नभए राष्ट्रिय विपद् जोखिम न्यूनीकरण तथा व्यवस्थापन प्राधिकरणलाई माग गरी पठाउनेसम्मको अधिकार प्रदेशलाई छ। जिल्ला स्तरमा विपद् व्यवस्थापनसम्बन्धी कार्य गर्न फेरि प्रमुख जिल्ला अधिकारीको अध्यक्षतामा जिल्ला विपद् व्यवस्थापन समिति छ। जसले पनि प्रदेश र संघले गरे जस्तो जिल्लास्तरका विपद्सँग सम्बन्धित सबै काम गर्न सक्छ। त्यसो त जनताको नजिकमा रहेको अर्को संयन्त्र पनि छ, स्थानीय विपद् व्यवस्थापन समिति। ऐन, २०७४ को परिच्छेद ७ दफा १७(२) को क देखि त सम्मका १६ वटा जिम्मेवारीलाई प्रभावकारी ढंगले पूरा गर्नेमात्र हो भने पनि यस्ता विपद्मा एकजना मान्छे पनि मर्न पाउँदैन वा बेपत्ता हुन पर्दैन। तर अधिकांश स्थानीय तहमा स्रोत नै कम हुने र वित्तीय समानीकरणमार्फत आउने बजेट भएकाले स्थानीय तहको चालु खर्च र पुँजीगत खर्चमा धेरै खपत हुन्छ। संघबाट विपद् व्यवस्थापनको लागि पठाइने थोरै थोरै बजेट पनि ससर्त कार्यक्रममा जाने भएकाले यो विपद् व्यवस्थापनको पूर्ण काम सबै स्थानीय सरकारबाट स्रोतको कारण सम्भव नहुन सक्छ। काठमाडौं महानगरमा भने देशको सबैभन्दा धेरै स्रोत भएको अर्थात् २५ अर्ब बजेट भएको स्थानीय सरकार भएकाले सम्भव हुन्छ। यद्यपि यो विपद्मा महानगरको उपस्थिति देख्न पाइएन। युवाले धेरै नै आशा गरेको काठमाडौंका मेयरलाई यो पटक विपद्मा न जनताले पीडामा भेट्टाए न सामाजिक सञ्जालमै। बाढीले पनि सबैभन्दा बढी मानवीय क्षति हुनेगरी काठमाडौंमै पुर्याएको छ। काठमाडौंका खोलाका बीचबाट पीडितले घण्टौं उद्धारको याचना गरे। अन्ततः भेलमै बिलाए। विपद् व्यवस्थापनसम्बन्धी ऐनले विपद्मा सुरक्षा निकायको जिम्मेवारीको पनि कुरा बोलेको छ। सार्वजनिक संस्था तथा व्यावसायिक प्रतिष्ठान, सरकारी कार्यालय, गैरसरकारी संस्था, स्थानीय संस्था समूह, नागरिक समूह, निजी क्षेत्र र व्यक्ति स्वयंको जिम्मेवारी ऐनले तोकेको छ। एउटै शीर्षकमा यति धेरै संयन्त्र बनाएर सञ्चालन व्यवस्थापनमा मोटो रकम खर्चेर पनि बालुवाटार र सिंहदरबारको ढोकैमा यतिका मान्छेको एकैपटक ज्यान गुमाउनु चाहिँ अत्यन्तै दुःखपूर्ण छ, खेदपूर्ण छ। नेपाल बाढी, पहिरो र भूकम्पजस्ता प्राकृतिक प्रकोपले उच्च जोखिममा पर्ने मुलुक हो। नेपाल बहुविपद् जोखिमका हिसाबले २०औं स्थानमा पर्छ। विपद् जोखिम न्यूनीकरणका लागि मूलतः विपद् व्यवस्थापनका तीन चक्रमा सरोकार निकाय सक्रिय हुनुपर्छ। विपद् व्यवस्थापनका यी तीन चरण हुन् पूर्वतयारी, प्रतिकार्य र पुनर्लाभ। पूर्वतयारी संकट आउनुपूर्व नै विपद्को असर र प्रभाव कम गर्न गरिने तयारी हो। जसमा विपद्को बेला गरिने उद्धार र विपद्पश्चात्को पुनस्र्थापन तथा पुनर्निर्माणसम्बन्धी योजना बनाउनुपर्छ। पूर्वतयारी भनेकै संकटको सामना गर्न तयार हुनु हो तर कसैको तयारी देखिएन। स्थानीय सरकारले विपद् पूर्वतयारी वार्षिक योजना तर्जुमाको चरणबाटै सुरु गर्नुपर्छ। टोलस्तरबाट योजना छनोट गर्दा वडाले गाउँस्तरीय विपद् व्यवस्थापन समितिहरूलाई योजनाको विकास गर्न लगाउनुपर्छ। स्थानीय विपद् व्यवस्थापन समितिले पूर्वसूचना प्रणालीको स्थापना, जोखिम क्षेत्रबाट मानिसलाई सुरक्षित क्षेत्रमा सार्ने योजना बनाउनुपर्छ। समुदायका मानिसलाई विपद्को अवस्थाको सामना गर्न तालिम दिने, उद्धार तथा उपचार, आकस्मिक सेवाका निम्ति सामग्रीको आपूर्ति तथा भण्डारण गर्ने, बासस्थान, जीविकोपार्जन, पुनर्निर्माणलगायतका योजना बनाउनुपर्छ। तर यी कुनै काम हुन सकेनन्। प्रतिकार्य र पुनर्लाभको पक्षमा पुनर्मूल्यांकन गर्ने अवस्था त रहेन नै।  ढुंगाना, गजुरी गाउँपालिका, धादिङकी पूर्वउपाध्यक्ष हुन्।"
एउटा संवाद,"जतिसुकै रिसाए पनि नसकिने रहेछ बालसखासँग। माया लागिहाल्दो रहेछ। उनलाई पनि मेरो माया लाग्छ भन्ने कतिपल्ट प्रमाणित भइसकेको छ। झन्डै दुई हप्ता भयो, म रिसाएर उनीकहाँ नगएको। म रिसाएको भनेर उनी पनि मकहाँ आएनन्। आफ्नो मित्र भनेर होला उनी मलाई सुधार्न खोज्छन्। मलाई भने सुम्पिएर उनीजस्तो मुस्किलको जीवन बाँच्नु छैन। जे भए पनि एकपल्ट त जानै पर्यो सोचेर म उनलाई भेट्न गएँ। गुनासो सुनिदिने मित्र उनैमात्र हुन् क्या र ! सधैं झैं हार्दिकताका साथ स्वागत गरे। संस्कारी परिवारबाट हुन् नि त। एकछिन अन्यत्रको कुरा भएपछि आफ्नो गुनासो पोख्दै भनें, हेर न, मान्छेको मति ! जहाँ पनि हाम्रो मान्छेको विरोध नै गर्छन्। देशभित्र विरोध गर्नेहरूलाई त हामीले तह लगाउन जान्या छ पुलिस हाम्रै हो, झ्यालखाना हाम्रै हो। चाहे जतिलाई कोचिदिन्छौं। गरुन् त विरोध ! मुस्किल चैं विदेशमा पर्यो क्या। बेइज्जत नै गरेर छाड्ने भए। देशभित्र त छिरुन् कुनै दिन। देखाइदिन्छौं तिनका ताइन्। अहिले त के गर्नु ? मलाई कम्ता पिर परेको छ र ! आफ्नो मान्छेको त्यत्रो बेइज्जत, कसरी सहनु ? के गर्नु, रिस पर्यो मसँग लट्ठी पर्यो दाइसँग भने जस्तै भयो। यही गुनासो गर्न आएको तिमीसँग। सुपर्णखाले नरम भएर सोधे, किन त्यसरी विरोध गरेका रहेछन् त ? जवाफ दिएँ, किन हुन्थ्यो नि ?, कसैले भन्याथ्यो। जति प्रख्यात भयो, त्यति विरोधीहरू बढ्छन्। अब हाम्रो मान्छे धेरै प्रख्यात भए, त्यसैले देखिसहँदैनन्। उनले भने, हेर, त्यसो त प्रख्यातको भन्दा कुख्यातको विरोध गर्ने धेरै हुन्छन् हाम्रो समाजमा। अब तिम्रो मान्छे कुन श्रेणीमा परे मलाई थाहा छैन। मैले थपें, त्यत्रो पदमा भएको मान्छे पनि कुख्यात हुन्छ ? कुख्यात भएको भए त्यत्रो पद पाउँथे त ? उनले मुस्काउँदै भने, हेर, पदले मान्छे प्रख्यात र कुख्यात हुने हैन। राम्रो कार्य, राम्रो आचरण, राम्रो देन, राम्रो व्यवहारले मान्छे प्रख्यात हुन्छ। पदले नै राम्रो हुने भएको भए युगान्डाको धेरै पहिलेका राष्ट्रपति इदी अमिन, जर्मनीका हिटलर र इटालीका मुसोलिनी पनि राम्रामा गनिन्थे। पदमा नभएरै पनि हाम्रै गणेशमानजी सर्वोच्च पदमा भएकाभन्दा धेरै प्रख्यात र आदरणीय भएका हुन्। उनीसँग पदमा भएकाहरू दाज्नै मिल्दैन। हत्तपत्त भनिहालें, हेर, अब राम्रो कामको कुरा गर्ने हो भने मेरो मान्छेले आफू जस्तै भुइँमान्छे कतिलाई आकाशमान्छे बनाउनु भएको छ। त्यो राम्रो काम भएन ? आचरणकै कुरा गर्ने हो भने पिउँदैमा मातेर होहल्ला कहिले गर्नुभएको छैन। राम्रो आचरण भएन ? देनकै कुरा गर्ने हो भने कतिलाई के के दिनुभाछ छ, कुरा गरे साध्य छैन। राम्रो बोल्नेसँग राम्रो बोल्नु हुन्छ। कसैले हुर्मत नै लिन खोजेको छ भने त्यसलाई त त्यसकै जसरी जवाफ दिनु परेन ? उहाँलाई नै जनताको दृष्टिबाट ओझेल पार्ने गरी काम गर्न थालेपछि सहने कुरा त भएन नि। उनले प्रश्न गरे, हैन उहाँले आम जनतालाई जमिनबाट आर्थिक रूपमा आकाशमा पुर्याई दिनुभाछ कि आसेपासे र आफन्तलाई मात्र ? मैले पनि नहिच्किचाई भनिदिएँ, आसेपासे र आफन्त चाही जनता हैनन् ? तिनका उत्थान हुनु जनताको उत्थान हुनु हैन ? तिनीहरूपछि त बाँकीको पनि उत्थान भैहाल्ला के रे ? त्यति कुरा त बुझिदिनु पर्यो नि। तातै खाऊँ छिट्टै मरुँ सोचेर हुँदैन त ? धैर्य हुनु पर्यो क्या धैर्य। हैन, मैले एउटा कुरा बुझिनँ। आसेपासे र नातेदार पोस्ने अनि आफू चुलिँदै जाने, तिम्रो मान्छेको यो क्रम बाँचुञ्जेल चलिरहन पर्ने। गजब लाग्यो मलाई त। उनले भनेपछि उनलाई बोल्ने नदिएर मैले झटपट आफ्नो कुरा राखिहालें, यसमा गजब मान्नै पर्दैन। यो सब नगरे शक्ति आर्जन कहाँबाट हुन्छ ? शक्ति आर्जन नगरी यी सब कुरा सम्भव छैन भन्ने तिमीलाई थाहा छँदैछ। उनले पनि प्वाक्क ओकले, ए, भनेपछि बाँचुञ्जेल शक्ति हातमा लिरहनु पर्ने, छाड्न नहुने। अवकास लिन नपर्ने, उमेर जतिसुकै होस् ?अहिले पनि तानामाना आर्यघाटसम्मै ? मुस्कुराउँदै जवाफ दिएँ, हो त नि नत्र जवानीमै त्यत्रो कष्ट किन व्यहोर्नु पथ्र्यो। अवकाश लिने भए यत्रो वर्षदेखि शक्ति आर्जनको अभ्यास गर्नै पर्थेन। थपक्क जागिर खाए भइहाल्थ्यो नि। फेरि अवकाश लिएपछि भिज्या कुकुर जसरी बाँच्ने ? कसले वास्ता गर्छ त्यसपछि ? अवकाशको कुराले त मलाई पनि रिस उठ्छ। यस्ता कुरा गर्दै नगर। एक टक मलाई हेरेर उनले प्रश्न गरे, त्यसो भए राजतन्त्र किन हटाउनु पथ्र्यो त ? बाँचुञ्जेल शक्तिमा रहिरहने छँदै थिए। अब धेरै भो भनेर मैले पनि ठोकिदिएँ, एक त आफूले मौका पाउन भइरहेकालाई त हटाउनै पर्यो। अर्को कुरा हामी शक्तिवालाको समेत विरोध गर्नेलाई जेल नकोचे अराजकता फैलिँदैन ? अराजकता हामीलाई कदापि सह्य छैन। त्यसो भए पहिला र अहिलेकामा केही फरक भएन हैन त ? उनले प्रश्न तेस्र्याए। मलाई अब मजाले झोक चलिसकेको थियो। भनिदिएँ, कुरामा फरक भएकै छ नि। त्यसपछि मलाई केही सुन्न मन लागेन। लुसुक्क हिँडिँदिएँ। उनले प्रश्न गरे, हैन, उहाँले आम जनतालाई जमिनबाट आर्थिक रूपमा आकाशमा पुर्याई दिनुभाछ कि आसेपासे र आफन्तलाई मात्र ?"
क्योकुसिनर्युमा बर्ज विश्व च्याम्पियन,काठमाडौं : नेपाली खेलाडी बर्जकुमार राईले अन्तर्राष्ट्रिय कराँते संगठन क्योकुसिनर्यु (आईकेएके)ले आयोजना गरेको च्याम्पियनसिप जितेका छन्। बर्ज सिनियरतर्फ ८० किलोभन्दा माथिको समूहमा पोल्यान्डका खेलाडीलाई पराजित गरी विश्व विजेता बनेको अफिसियल ऋतुबर्तन राईले बताए। उनका अनुसार बर्जले पहिलो राउन्डमा चिनियाँ खेलाडीलाई हराएका थिए। नेपालकै केल्साङ तामाङ भने पहिलो राउन्डबाटै बाहिरिइन्। उनले जुनियर महिला समूहमा चिनियाँ खेलाडीसँग प्रतिस्पर्धा गरेकी थिइन्। चीनमा अक्टोबर ३ देखि तीन दिन प्रतियोगिता आयोजना गरिएको थियो। अन्तर्राष्ट्रिय कराँते संगठन क्योकुसिनर्यु नेपालका सल्लाहकारसमेत रहेका ऋतुबर्तनसहित दुई अफिसियल र दुई खेलाडी प्रतियोगितामा सहभागी थिए। उक्त टोली मंगलबार फर्किने भएको छ। यो कराँते गोर्खा सिंगापुर पुलिस फोर्सबाट अवकाशप्राप्त र कार्यरत नेपालीको पहलमा २०७९ मा नेपालमा भित्र्याइएको थियो।
दसैं धान्ने न्युरोड,"गल्ली पिच्छे ठूलाठूला महलहरू खुलिसके तर दसैं भन्नेबित्तिकै न्युरोड नगई कसैको पनि चित्ता बुझ्दैन। काठमाडौं : बाटोमा भिडले खचाखच छ। यसो हेर्नेलाई लाग्छ ओहो न्युरोडमा कत्रो व्यापार भएको हो ! न्युरोडका व्यापारीलाई त दसैंमा मारामार छ। यथार्थमा दसैं धान्ने पहिलाको न्युरोडको तुलनामा अहिलेको न्युरोडको व्यापार स्थानीय व्यापारीकै अनुमानमा करिब ३० प्रतिशतसम्म घटेको छ। यस्तो किन भयो त ? न्युरोडका पुराना भाँडा पसल व्यवसायी रत्न रञ्जिकार भन्छन्, यसपटक तीजपछि नै बजारमा भिडभाड देखिँदै थियो। दसैंमा राम्रै व्यापार हुन्छ कि भन्ने थियो एक्कासि यो बाढी आइदिएर दसैंको मुखमा व्यवसाय नै चौपट बनाइदियो। उता ग्राहकहरू भने एक पटक न्युरोड घुम्नकै लागि भए पनि पुग्छन्। गल्ली पिच्छे ठूलाठूला महलहरू खुलिसके तर दसैं भन्नेबित्तिकै न्युरोड नआई चित्तै बुझ्दैन। किनमेल नै नगरे पनि न्युरोडको चहलपहलले एक पटक त सधैं आइन्छ। धनगढी घर भएकी सिर्जना भट्ट हरेक दसैंमा भक्तपुर दधिकोटबाट किनमेल गर्न न्युरोडनै पुग्ने गर्छिन्। दसैंमा न्युरोड नआई त चाडबाड आएको जस्तो लाग्दैन। सपिङ गर्न न्युरोड नआइ चित्तै बुझ्दैन भक्तपुरकी सीमा गुरुङलाई। दसैंतिहार केही सपिङ गर्नु परेमा उनी न्युरोड नै आइपुग्ने बताउँछिन् उनी। भक्तपुरमा पनि थुप्रै सपिङ मलहरू छन्। तर म सधैं यही आउँछु। यहाँको चहलपहल नै रमाइलो लाग्छ। उनी अगाडि भन्छिन्। उनीमात्र होइन धेरैलाई त्यहाँको माहोलले दसैं आएझैँ बताउँछ। त्यसकारण पनि उनीहरू खाद्यवस्तु किन्न होस् वा लत्ता कपडा असन नै आइपुग्छन्। अब विस्तारै राजधानीका अधिकांश सपिङ मल तथा बजारहरूमा किनमेल गर्नेहरूको भीड बढ्ने क्रममा छ। अझ असन, इन्द्रचोक, महाबौद्ध, न्युरोडमा आवतजावत गर्ने ठाउँहरू खचाखच भरिँदैछन्। असनमा करिब ५५ वर्ष अगाडिदेखि खाद्यान्न पसल चलाउँदै आएका रेणु श्रेष्ठ भने अब न्युरोडमा व्यापार गर्ने आयु सकिएको बताउँछिन्, उनी भन्छिन्, न्युरोड, असनमा अब सुन पसल मात्र गर्दा हुने भयो। अरु व्यवसाय यहाँ अब हुँदैन। यहाँ मान्छेको भिड मात्र हो कारोबार केही छैन। मान्छे भिड रमाइलो हेर्न सामानको भाउ बुझ्न मात्र आउँछन्। किन्न आउने एकदमै कम हुन्छन्। अहिले धेरै मान्छे फुटपाथमा बरु धेरै किन्छन्। ठूलाठूला पसलहरू त एकदमै मारमा छन्। जुनसुकै व्यवसाय होस्। उनले देख्दाको न्युरोडमा सीमित मान्छे किनमेलका लागि आउँथे। तर किन्नकै लागि आउने गर्थे। अहिले त हेर्न आउनेको मात्र लर्को लाग्छ। देशभरिको यही असन, इन्द्रचोक न्युरोड भन्ने हुन्थ्यो पहिलापहिला अहिले कोरोनापछि त व्यापार खत्तम भयो। झन् यो हिजोआज आएको बाढीले अहिलेको दसैंमा व्यापारीहरूको व्यावसाय चौपट नै बनायो। साँघुरा बाटा, मान्छेहरू आवतजावत गर्न निकै मुस्किल छ। ठूलाठूला भारी बोकेर हिँड्ने बटुवाहरूको संख्या उत्तिकै छ। तर किनमेल गर्न हिँडेका ग्राहकका किनमेलका झोलाभन्दा पनि महँगीको नैराश्यता बढी देखिन्थ्यो। व्यापार गर्नेहरूका लागि दसैं सबैभन्दा ठूलो सिजन पनि हो। त्यसकारण पनि उनीहरू भ्याइँनभ्र्याइ देखिन्थे। किन्नेहरूभन्दा हेर्नेहरू धेरै आउँछन् न्युरोडका कपडा व्यवसायी सुन्दर शाहले भने हेर्नेहरू आउँदा पनि खुसी लाग्छ। अरूबेला त अब न्युरोड नै आइपुग्ने चहलपहल नै हराइसक्यो। न्युरोडमा उनको ठूलो कपडा होलसेल छ। साथै इन्द्रचोकमा बुटिक पनि छ। उनी भन्छिन्, स्वाभाविक रूपले अरूबेला भन्दा व्यापार केही हदसम्म राम्रै हुन्छ। तर कोभिडभन्दा अगाडिको अवस्था एकदमै फरक थियो। ग्राहकहरू किन्नकै लागि आउने गर्थे। अहिले किन्ने भन्दा पनि हेर्न आउनेको भिड छ। दसैं मनाउन लागि काठमाडौंबाट बाहिर जानेहरूले आफ्ना परिवारका लागि केही न केही नयाँ सामान किनेर लगिदिने भएकाले पनि बजारमा भिड बढ्ने गर्छ। तर अहिले पछिल्लो समय भने अनलाइन व्यवसायले गर्दा जिल्ला जिल्लामा सामान जस्तो अर्डर गर्दा पनि पुग्ने भएकाले पनि पहिला जस्तो न्युरोडको चार्म छैन। न्युरोड विशालबजारमा २० वर्षदेखि चुरा पसल चलाएर बसेकी स्मृति घतानी ४, ५ वर्ष यतादेखिको व्यापार देखेर सटर बन्न गर्ने पनि सोचिन्। तर दसैंको बेला एक महिना जति हुने चहलपहलले गर्दा उनलाई यही व्यवसायमा टिकाइराखेको छ। उनी भन्छिन्, यो एक, दुई महिनाका लागि मेहनत गर्नुपर्छ। मेरो अनलाइन व्यावसाय पनि छ। अहिले ग्राहक पसलमा आउने भनेको त पसलको रमझम हेर्नलाई मात्र हो। खासमा सामान अनलाइनमा बढी बिक्री भइराखेको छ। त्यसो त न्युरोडमा सडकका पसलमात्र होइनन्। भित्री गल्लीका पसलहरूमा पनि भिड बढिराखेको छ। व्यापारिक मल तथा पसलले दसैंलाई लक्षित गरेर विभिन्न अफर योजनासमेत ल्याएका छन्। पसलेहरूले बाहिरपट्टि ठूलो बोर्डमा २० देखि ५० प्रतिशतसम्म छुट भन्दै टाँसेका छन्। सर्वसाधारणको ध्यान खिच्नका लागि र अन्य समयमा भन्दा दसैंमा बढी व्यापार गर्ने उद्देश्यले छुट दिएको व्यापारीहरू बताउँछन्। त्यस्तै काठमाडौंका अन्य स्थानहरू भृकुटीमण्डप, चाबहिल, बौद्ध, गौशाला, माछापोखरी, नयाँ बसपार्कलगायत राजधानीका अन्य स्थानहरू पनि यति भिडभाडमय बनेका छन्। सडक मल तथा सपिङ मलहरूमा मानिसको भिड बढेको छ। न्युरोडका मलका भन्दा फुटपाथ व्यापारी खुसी दसैंको चहलपहल सुरु भएसँगै फुटपाथ व्यापारीहरू पनि रमाएका छन्। सोह्र श्राद्ध सुरु भएसँगै फुटपाथमा दसैंका लागि व्यापार गर्न लागिरहेकी सुन्दरीजलकी करिश्मा लिम्बूलाई भने यतिबेला भ्याइँनभ्याइ छ। बिहान जुरुक्क उठेर सामान निकाल्न आउँछु। बिहान ८ बजेदेखि राति ९ बजेसम्म सामान बेच्नै हामी लागि पर्छम्। अहिले मेरो छोरा र श्रीमान् पनि यसैमा खटेका छौं। उनी अगाडि भन्छिन्, माग पुर्याउनै सकिँदैन। सस्तोमा सामान दिने गर्छौं नाफा धेरै खाँदैनौं। ठूलो परिवार हुने सानो कमाइ हुनेलाई हामी जस्तैकोमा आउनुहुन्छ। त्यसो त दसैंमा राम्रो लगाउने र मीठो खाने चाहना सबैको हुन्छ। ज्याला मजदुरी गरेर कमाउनेहरू पनि दसैंका लागि पैसा जोहो गरेर राख्छन्। दसैंमा आफूलाई केही सामान नकिने पनि छोराछोरीलाई नयाँ लुगा किन्दिने सोचले न्युरोड आएको।आरआर क्याम्पसमा अध्ययनरत विद्यार्थी रचना कोइराला भन्छिन्, साहुसँग ऋण मागेर भए पनि बालबच्चालाई राम्रो लुगा किनिदिन्छु। छोराछोरीलाई खुसी बनाउन सकेमा त्यसमै खुसी मिल्छ। दसैं नजिकिएसँगै बजारमा किनमेल गर्नेको लर्को लाग्नुपर्ने हो। तर अवस्था फरक छ। पहिलेपहिले तीज सकिएलगत्तै बजारमा दसैंको चहलपहल सुरु हुन्थ्यो। यसपटक भने बजार सुनसान छ। यसपालि अर्को मुख्य समस्या भनेको बाढी छिर्यो। पहिले पहिले मुख्य व्यापारिक केन्द्र न्युरोडमा दसैं, तिहार, छठलगायत चाडपर्व नजिकिएसँगै थामी नसक्नु भिड हुन्थ्यो। पसलहरू सामान किन्ने ग्राहकले भरिभराउ हुन्थे। सडक अनि गल्लीमा पनि उस्तै भिड हुन्थ्यो। व्यापारीलाई सामान देखाएरै नै भ्याइँनभ्याइ हुन्थ्यो। उनीहरूलाई खानेसमेत फुर्सद हुन्नथ्यो। तर अहिले अवस्था ठीक उल्टो छ। यी ठाउँहरूमा धेरै भिडभाड भए पनि व्यापार हुन सकेको छैन। न त व्यवसायीको मुहारमा हाँसो नै। ऋण गरेरै भए पनि सामानले पसल भरिभराउ त पारेका छन्। तर किन्ने ग्राहक छैनन्। व्यापारीलाई खाने फुर्सदसमेत नहुने न्युरोड, असन, इन्द्रचोकलगायत मुख्य व्यापारिक केन्द्रहरू अहिले सुनसान छन्। कोही व्यवसायीहरू ग्राहकको बाटो कुरेर बसेका छन् भने कोही मोबाइल चलाएर। कोही व्यापारीहरू विरक्तिएर हाइँ काट्दै बसेका छन् भने केहीले गफ चुटेर समय व्यतित गर्दै छन्। आर्थिक मन्दीको चपेटाले व्यापार व्यवसाय तग्रिन सकेको छैन। थोरैथोरै चहलपहल देखिए पनि व्यापार कत्ति पनि नभएको व्यापारीहरू बताउँछन्। असन, न्युरोडका अधिकांश पसल सुनसान छन्। कोभिड१९ को महामारीले थिलोथिलो पारेको व्यापार अझै उठ्न सकेको छैन। विगत तीन वर्षदेखि सुस्ताएको व्यापार यस वर्ष त चलायमान हुन्छ भन्नेमा व्यवसायीहरू ढुक्क थियो। दसैं नजिकिँदै गर्दा पनि व्यापार ठप्प हुँदा उनीहरू अत्तालिएका छन्। अर्थतन्त्र चलायमान नबन्दा कतिपय व्यवसायीहरू व्यवसायबाटै पलायन भइसकेका छन् भने कयौं विस्थापित हुने अवस्थामा पुगेका छन्। यस वर्षको व्यापार आशाभन्दा पनि निराशाजनक रहेको जुत्ता व्यवसायी प्रेमबहादुर राई बताउँछन्। बाहिरबाट न्युरोडमा आउने क्रेतामा पनि उत्साह घटेको छ। तीजसँगै व्यवसाय फस्टाउँदै जानुपर्ने हो। तर अहिले अवस्था त्यस्तो छैन। तीजले नै दसैंको व्यवसायको अवस्था देखाउँछ। यसपटक नैराश्यता देखा पर्यो। समग्रमा भन्नुपर्दा व्यवसायको स्थिति नाजुक छ। ब्याजदर वृद्धि, सहकारी संस्थामा देखिएका समस्या राजनीतिक घटनाक्रमलगायत समस्याले गर्दा व्यवसाय पनि चपेटामा परेको उनले बताए। न्युरोडमा मोबाइल पसल चलाउँदै आएका गोपाल तामाङ पनि अहिले किन्नेभन्दा पनि बुझ्न आउने ग्राहकमात्र रहेको बताउँछन्। उनी भन्छन्, तीन चार वर्षअघि बजारमा जुन खालको भिड छैन। लकडाउन अगाडि जस्तो चहलपहल छैन। अहिले मान्छेसँग पैसा पनि छैन। सीमित ग्राहक र बढ्दो व्यवसायको कारण पनि व्यापार घटेको उनको अनुमान छ। करिब १५ वर्ष व्यवसाय गरिसकेका तामाङले यसपटक सबैभन्दा खराब व्यवसायको अनुभव गरेका छन्। कोरोनापछि सुस्ताएको व्यवसायले गति लिन नसकेको तीतो सत्य थियो।"
७ हजारमा काठमाडौंभैरहवा उडान गर्दै नेपाल वायुसेवा निगमको ठूलो जहाज,"काठमाडौं : नेपाल वायुसेवा निगमको ए३२० जहाजले भैरहवाका लागि उडान गर्ने भएको छ। बाढी पहिरोले काठमाडौं उपत्यका बाहिर जाने यात्रुहरूलाई प्रभावित बनाएपछि निगमको न्यारोबडी जहाजले आन्तरिक उडान गर्ने भएको हो। निगमका प्रवक्ता रमेश पौडेलले फूलपातीका दिन उक्त जहाजले भैरहवा उडानका लागि अनुमति पाएको बताए। संस्कृति, पर्यटन तथा नागरिक उड्डयन मन्त्रीको निर्देशनपछि निगमले आन्तरिक उडाउन गर्न तयार भएको हो। प्रवक्ता पौडेलेका अनुसार उक्त जहाजले फूलपातीका दिन बिहीबार विहान ११ बजे भैरहवा उडान गर्नेछ। सोही दिन १२:३० बजे भैरहवाबाट काठमाडौं उडान गर्ने निगमले जनाएको छ। निगमले टिकटको मूल्य पनि सार्वजनिक गरेको छ। प्रवक्ता पौडेलेका अनुसार काठमाडौंभैरहवा उडानका लागि प्रतिव्यक्ति ७ हजार रुपैयाँ र भैरहवाकाठमाडौं उडानका लागि ३ हजार ८९० रुपैयाँ भाडा तोकिएको छ। दुवै तर्फको टिकट निगमको वेवसाइटमा उपलब्ध रहेको प्रवक्ता पौडेलले बताए।"
तोकिएको समयमै विद्युत उत्पादनको लक्ष्य हासिल नहुने र लागत बढ्ने स्थिति अन्त्य गर्न प्रधानमन्त्रीको निर्देशन,"काठमाडौं : प्रधानमन्त्री केपी शर्मा ओलीले प्रक्रियागत ढिलाइ र नीतिगत अस्पष्टताका कारण तोकिएको समयमा विद्युत उत्पादनको लक्ष्य हासिल नहुने र लागत बढ्ने स्थिति अन्त्य गर्न निर्देशन दिएका छन्। विद्युतको क्षमता विस्तार र खपत वृद्धिको लक्ष्य लिइएको ऊर्जा विकास कार्ययोजनाका विषयमा आज सिंहदरबारमा विभिन्न मन्त्री र उच्चाधिकारीसँग भएको छलफलमा प्रधानमन्त्री ओलीले लागत बढ्ने स्थिति अन्त्य गर्न निर्देशन दिएका हुन्। प्रधानमन्त्री ओलीले उत्पादन बढ्दो रहेको स्थितिमा विद्युत् व्यापारमा विविधीकरण गर्दै बंगलादेशमा बिजुली निर्यात गर्न भारतको डेडिकेटेड ट्रान्समिटर लाइन बनाउने र बंगलादेश हुँदै अरू मुलुकमा पनि निर्यात गराउने गरी लाग्न आग्रह गरे। उनले आयोजनाका मुआब्जा र प्रसारण लाइनका विवाद मिलाउन तथा नेपाल विद्युत प्राधिकरणलाई औचित्यता र कार्यक्षेत्रका आधारमा व्यवस्थितरुपमा सञ्चालनमा ध्यान दिनुपर्ने बताए। यस क्षेत्रमा भइरहेको अनियमितता र चलखेललाई राज्यले देखेर पनि कारबाही गर्न नसक्ने स्थिति हुनु हुँदैन। शक्तिवालाले के भन्छ भनेर हाम्रो संयन्त्र चल्ने होइन। शक्ति र बलका आधारमा होइन, नियम, कानुन, समयको माग र मुलुकको आवश्यकतामा चल्नुपर्छ। हामीले हाइड्रो इलेक्ट्रिकमा पनि जाने गरी लाग्नुपर्छ, प्रधानमन्त्री ओलीले भने। छलफलमा सन् २०३५ सम्ममा २८ हजार ५०० मेगावाट क्षमताको विद्युत उत्पादन गराउन कानुनी, नीतिगत, संस्थागत एवं प्रक्रियागत सुधारका साथै उत्पादन, पूर्वाधार, व्यापार र वित्तीय स्रोतको व्यवस्थापनका कार्यक्रमलाई छिटो छरितो रुपमा अघि बढाउने निष्कर्ष निकालिएको छ। विद्युत उत्पादन गराई खपत र निर्यात गरी मुलुकलाई वार्षिक २६५ खर्ब रुपैयाँ आय हुने कार्ययोजनाको लक्ष्य रहेको छ। हाल मुलुकको विद्युत क्षमता तीन हजार दुई सय ४३ मेगावाट रहेको छ । छलफलमा उपप्रधानमन्त्री एवं अर्थमन्त्री विष्णुप्रसाद पौडेल, परराष्ट्रमन्त्री डा आरजु राणा देउवा, ऊर्जा, जलस्रोत तथा सिँचाइमन्त्री दिपक खड्का, मुख्यसचिव एकनारायण अर्याल लगायतको उपस्थिति थियो।"
"मखानाको माग बढी, उत्पादन कम","जनकपुरधाम : नेपालमा मखानाको माग बढी तर उत्पादन कम हुने गरेको छ। मखानाको बजारमा ९ सय टन माग रहेकोमा जम्मा केवल ७३ टन उत्पादन भइरहेको हो। मखाना खान, व्रतबन्ध तथा पूजाआजामा अनिवार्य हुनुपर्छ। नेपालमा यसको उत्पादन कम भएकाले छिमेकी मुलुक भारतबाट ८ सय टनभन्दा बढी आयात भइरहेको नेपाल ग्लोबल ग्रिन ग्रोथ इन्स्टिच्युट (जीजीजीआई) ले गरेको एक अध्ययनले देखाएको छ। पगपग पोखरी, माछ, पान, मखान। मिथिला सभ्यता, संस्कृति र परम्परासँग जोडिएको पहिचानको उखान हो, यो। यस क्षेत्रको पहिचान पोखरी, माछा र पान मखानासँग यो जोडिएको छ। झट्ट हेर्दा फुल उठेको मकैजस्तो देखिन्छ मखाना। मखाना पोखरी वा तालको शान्त पानीमा उम्रन्छ। मखानाका लागि नेपालको सबैभन्दा उर्वरभूमि महोत्तरीको मटिहानी हो। तराई कृषि व्यवसाय तथा उद्यम चुनौती कोषअन्तर्गत मिताहारा न्युट्रिसन, महेश ट्रेडर्स र नगरपालिकाको समन्वयमा मखाना खेतीको अवस्था र सम्भाव्यता कार्यक्रममा विश्वको सबैभन्दा बढी मखाना निर्यात हुने मुलुकको रूपमा नेपाल रहेको जीजीजीआईका राकेश साहले जानकारी दिए। जीजीजीआईले गरेको अध्ययनमा महोत्तरी, धनुषा र सप्तरीमा गरी करिब २ सय ५९ बिघा जमिनमा १८ सय ४५ बोरा मखाना उत्पादन भइरहेको छ। नेपालमा कम उत्पादनले भारतबाट ८ सय ७३ टन आयात हुने गरेको छ। जीजीजीआईले मखाना कृषकहरूको क्षमता, उत्पादन बढाउने, आधुनिक कृषि अभ्यासको जानकारी, उन्नत बिउ प्रजाति वितरण र सिँचाइ प्रविधिमार्फत उत्पादन बढाउन तथा नेपाली मखानाको बजार उपस्थितिलाई मजबुत गर्न आर्थिक तथा प्राविधिक सहयोग गर्दै आएको छ। मखान बजारमा भारतको कब्जा विश्वव्यापी रूपमा हेर्दा भारतको बिहारमा सबैभन्दा बढी मखानाको उत्पादन हुने गरेको छ। विश्व बजारको मागमा आपूर्तिका लागि करिब ८० प्रतिशत योगदान भारतको बिहार राज्यले गर्छ। भारतको मखानाको ८० प्रतिशतभन्दा बढी बिहार राज्यले मात्र उत्पादन गर्छ। भारत सरकारले बिहार मखाना विकास योजना लागू गरेर किसानलाई ७५ प्रतिशत अनुदान उपलब्ध गराउँदै आएको छ। १ क्विन्टल बीउबाट ४० देखि ५० प्रतिशत मखाना उत्पादन गर्न सकिन्छ। कृषि वैज्ञानिक डा लोकेन्द्रकुमार र डा विनोदकुमारकोे शोधले अब खेतमा पनि एक फिट पानी राखेर मखाना उत्पादन गर्न सकिने बताए। सामान्यतया मखानाको उत्पादन हुन आठ महिना लाग्ने भए पनि आधुनिक रूपले उत्पादन गराउन ६ महिनामै तयार हुने उनले बताए।"
दैवी प्रकोप उद्धार कोषमा स्वदेशीविदेशी जलविद्युत् कम्पनी र वित्तीय संस्थाको सहयोग,"काठमाडौं : प्रधानमन्त्री दैवी प्रकोप उद्धार कोषमा स्वदेशी र विदेशी जलविद्युत् कम्पनी र वित्तीय संस्थाहरुले सहयोग गरेका छन् । प्रधानमन्त्री निवास बालुवाटारमा प्रधानमन्त्री केपी शर्मा ओलीलाई भारतको सबैभन्दा ठूलो जलविद्युत कम्पनी राष्ट्रिय हाइड्रोपावर कर्पोरेसन (एनएचपिसी) लिमिटेडका वित्त निर्देशक आरपी गोयलबाट रु १ करोड, अरुण तेस्रो जलविद्युत आयोजना लिमिटेडका प्रमुख कार्यकारी निर्देशक प्रशान्त शर्माबाट रु १ करोड, प्रभु बैँकका अध्यक्ष देवीप्रसाद भट्टचनबाट रु १ करोड र प्राइम कमर्सियल बैँकका अध्यक्ष राजेन्द्रदास श्रेष्ठबाट रु ३१ लाखको चेक हस्तान्तरण भएको हो । यसैगरी प्रभु इन्स्योरेन्स लिमिटेडका अध्यक्ष राजेन्द्र मल्लबाट रु २५ लाख, प्रभु महालक्ष्मी लाइफ इन्स्योरेन्सका अध्यक्ष शिक्षा भट्टचनबाट रु २५ लाख र प्रभु क्यापिटलका अध्यक्ष एलपी भानु शर्माबाट रु २५ लाखको चेक प्रधानमन्त्री ओलीलाई हस्तान्तरण गरिएको छ । प्रधानमन्त्री ओलीले हालैको बाढी, पहिरो र डुबानबाट प्रभावितलाई राहतका लागि कोषमा सहयोग गर्नेलाई धन्यवाद दिए।"
गभर्नरबारे छानबिन गर्न बनेको समिति रद्द,"काठमाडौं : नेपाल सरकारले नेपाल राष्ट्र बैंकका गभर्नर महाप्रसाद अधिकारीविरुद्ध छानबिन गर्न गठित जाँचबुझ समिति रद्द गर्ने निर्णय गरेको छ।हालै बसेको मन्त्रिपरिषद्को बैठकले तीन वर्ष अघिको यो निर्णय रद्द गरिदिएको छ। २०७८ चैत २४ गतेको मन्त्रिपरिषद्को बैठकले गभर्नर अधिकारीविरुद्ध छानबिन गर्न जाँचबुझ समिति बनाएको थियो । त्यो बेला अर्थमन्त्री जनार्दन शर्मा थिए।तत्कालीन अर्थमन्त्री शर्मासँग विवाद उत्कर्षमा पुगेपछि जाँचबुझ समिति बनाएर गभर्नर अधिकारीलाई हटाउने चलखेल भएको थियो।परमादेशबाट बनेको कांग्रेस माओवादीसहित गठबन्धन सरकारले गभर्नर अधिकारीलाई नाजायज काम गराउने प्रयास गरेको थियो। त्यो काम रोकिदिएपछि अधिकारीलाई कारबाही गर्न भनी जाँचबुझ समिति बनाइदिएको थियो। अछामका पृथ्वीबहादुर शाह र उनको परिवारका नाममा अमेरिकाबाट आएको शंकास्पद रकम राष्ट्र बैंकले रोकिदिएको थियो। जसका कारण अर्थमन्त्री शर्मा र गभर्नरबीच बोलचाल पनि बन्न भएको थियो। त्यस्तै मन्त्रिपरिषद्को बैठकले थाइल्यान्डको बैंककमा २०८१ असोज २२ देखि २४ सम्म आयोजना हुने सामाजिक विकाससम्बन्धी कार्यक्रममा राष्ट्रिय योजना आयोगका सदस्य डा प्रकाशकुमार श्रेष्ठ नेतृत्वको प्रतिनिधिमण्डललाई सहभागी हुन स्वीकृति प्रदान गर्ने निर्णय गरेको छ। सरकारले उद्योग, वाणिज्य तथा आपूर्ति मन्त्रालयअन्तर्गत आर्थिक वर्ष २०८१८२ का लागि अधिकृतस्तरका २८ पदहरूको अस्थायी दरबन्दी स्वीकृत गर्ने भएको छ।नेपाल विद्युत् प्राधिकरण रामेछाप उपवितरण केन्द्रका लागि करिब सात रोपनी जग्गा प्राप्ति गर्न स्वीकृति दिने निर्णय सरकारले गरेको छ। राजस्व न्यायाधीकरण विराटनगरको कानुन सदस्य एवं अध्यक्ष पदमा उच्च अदालत विराटनगरका न्यायाधीश ध्रुुवराज नन्दलाई तोकेको छ भने राजस्व न्यायाधीकरण नेपालगञ्जको कानुन सदस्य तथा अध्यक्ष पदमा उच्च अदालत तुलसीपुर, नेपालगन्ज इजलासका न्यायाधीश सुभाष पौडेललाई तोक्नेको छ। अछामका पृथ्वीबहादुर शाह र उनको परिवारका नाममा अमेरिकाबाट आएको शंकास्पद रकम राष्ट्र बैंकले रोकिदिएको थियो। जसका कारण अर्थमन्त्री शर्मा र गभर्नरबीच बोलचाल पनि बन्न भएको थियो। वैदेशिक रोजगार न्यायाधीकरणको अध्यक्ष पदमा उच्च अदालत दीपायलका न्यायाधीश गोकर्ण डाँगीलाई तोक्ने निर्णय सरकारले गरेको छ। २०८१ असोज १० देखि परेको अविरल वर्षाका कारण प्रभावित १२ जिल्लाका विभिन्न स्थानीय तहहरूलाई तीन महिनाका लागि विपद्् संकटग्रस्त क्षेत्र घोषणा गर्ने निर्णय गरेको छ। गृह मन्त्रालयअन्तर्गतका २०८१८२ का लागि अधिकृत स्तरका २१ वटा अस्थायी दरबन्दी स्वीकृत गर्ने निर्णय गरेको छ।गृह मन्त्रालयलाई संगठन तथा व्यवस्थापन सर्वेक्षण गर्न पूर्वस्वीकृति प्रदान गर्ने निर्णय भएको छ। सरकारले अपराधसम्बन्धी राष्ट्रिय अभिलेख व्यवस्थापन तथा प्रहरी चारित्रिक प्रमाणपत्र वितरण (पहिलो संशोधन) निर्देशिका, २०८१ स्वीकृत गरेको छ। नेपाल प्रहरीसम्बन्धी कानुनलाई संशोधन तथा एकीकरण गर्न बनेको विधेयक र सशस्त्र प्रहरी बल, नेपालसम्बन्धी कानुनलाई संशोधन तथा एकीकरण गर्न बनेको विधेयकउपर लोक सेवा आयोगको परामर्श लिन स्वीकृति दिने निर्णय भएको छ। बुटवल उपमहानगरपालिकालाई उजीरसिंह रंगशाला आयोजना निर्माणका लागि तीन हेक्टर राष्ट्रिय वन क्षेत्र प्रयोग गर्न दिने भएको छ। अजिरकोट गाउँ कार्यपालिकाको कार्यालय, गोरखालाई प्रशासनिक भवन निर्माणका लागि ५ रोपनी राष्ट्रिय वनको जग्गा प्रयोग गर्न स्वीकृति दिने निर्णय पनि सरकारले गरेको छ।व्यावहारिक विज्ञान प्रविधि तथा नवप्रवर्तन कोषसम्बन्धी विधेयक तर्जुमा गर्न सैद्धान्तिक स्वीकृति दिने निर्णय भएको छ।वैदेशिक रोजगार (छैटौं संशोधन) नियमावली, २०८१ स्वीकृत भएको छ। सिंहदरबार वैद्यखाना विकास समितिको अध्यक्ष पदमा प्राडाठाकुरप्रसाद दुवाडीलाई मनोनयन गरिएको छ। यात्रुले आफ्नो साथमा ल्याउन र लैजान पाउने निजी प्रयोगका वस्तुसम्बन्धी आदेश जारी गर्ने निर्णय पनि सरकारले गरेको छ। जल तथा मौसम विज्ञान नीति, २०८१ स्वीकृत गरिएको छ।"
सडक भत्केपछि सुनसान सौराहा,"चितवन : अघिल्ला वर्षमा दसैंको आसपासमा सौराहामा पर्यटकीय चहलपहल निकै हुन्थ्यो। साँझपख होटल र रेस्टुरेन्ट पर्यटकले खचाखच हुने सौराहामा अहिले पर्यटक देखिन पनि मुस्किल छ। पर्यटकले भरिभराउ हुने नदी किनारमा रहेका रेस्टुरेन्ट सुनसान छन्। बाढीले सडक सञ्जाल बिगारेपछि पर्यटक आउन नसकेका हुन्। यातायात सहज नहुँदा पर्यटक आउन सकेका छैनन्। गत वर्ष दैनिक ७० हजारको व्यापार गरेका राप्ती बीच रेस्टुरेन्टका सञ्चालक मञ्जिल खतिवडाले अहिले मुस्किलले १० हजार रुपैयाँको पनि व्यापार गर्न पनि मुस्किल भएको गुनासो गरे। सबैतिर बाटो बन्द छ। त्रासले गर्दा पर्यटक कसरी आउने ? साँझपख झुक्किएर एउटा दुईटा टेबल हुन्छ। त्यो पनि एकदिन भयो भने पाँच दिन हुँदैन। खर्च धान्न पनि मुस्किल भएको छ, उनले भने, पोहोर यो समयमा हामीले ७०, ८० हजारको व्यापार गथ्र्यौ, अहिले ५, ७ हजार पनि हँुदैन। गत शुक्रबार र शनिवारको वर्षाले राजमार्गमा क्षति पुगेपछि पर्यटन क्षेत्र प्रभावित भएको छ। नागढुंगादेखि मुग्लिन सडक पहिरोको जोखिम छ। झ्याप्ले खोलामा सवारीसाधन पुरिएपछि पहिरोको त्रासले पर्यटक आगमन छैन। भत्किएका सडक र घण्टौंसम्मको जामले पर्यटक नआएका हुन्। चितवनसँग जोडिने काठमाडौं र पोखराबाट आउने सडक बिग्रिएको छ। हवाई यात्रामा पनि अत्यधिक चाप बढेको छ। अग्रिम बुकिङ नभएका कारण पनि पर्यटक झन्झट बेहोर्न चाहँदैनन्। बाढीले तङग्रन नसक्दा पर्यटन क्षेत्रमा नराम्रो असर परेको क्षेत्रीय होटल संघका महासचिव गुणराज थपलियाले बताए। होटल भरिने बेला खाली भएको छ। बाढी पहिरोका बीच पनि केही आशा धेरै चुनौती छन्, थपलियाले भने, मलुकभरको बाढीको खबरले बुकिङ फिर्ता गर्ने प्रयास पनि भयो। विदेशी पर्यटकमा नेपालको अवस्था बिग्रियो भन्ने जुन सोचेका छन्, त्यो नहटेसम्म चुनौती नै छ। तैपनि हामी लागेका छौं। सौराहा आउने स्थलमार्गका कारण पर्यटक आउन सकेका छैनन्। सुनौली, पोखरा र काठमाडौंबाट चितवन आउने पर्यटक सडकको अवस्थाले रोकिएका छन्। आन्तरिक पर्यटक शून्य नै छ। नदीका किनारमा केही डुबान भए पनि पुरानै अवस्थामा आइसकेका छौं, रेवान सौराहाका अध्यक्ष ध्रुव गिरीले भने, यतिबेला भरिभराउ हुनुपर्नेमा एकदम कम छन्। हामी पर्यटकको पखार्ईमा छौं। पाहुनाको स्वागत गर्न आतुर छौं। सौराहाका नदी किनारका होटल रेस्टुरेन्ट एक डुबानमा परेको थियो। राप्ती किनारमा १५ वटा रेस्टुरेन्ट डुबानमा परेको थियो। ड्यामको छेवैमा भएको कारण माटो भत्काएको थियो। व्यवसायीले मर्मत गरेर पुरानै अवस्थामा ल्याएका छन्। तर पर्यटक आवागमन नहुँदा उनीहरू चिन्तित छन्। देशभर सडक सञ्जालको अवस्था राम्रो नभएको कारण पर्यटक घुम्न निस्कने अवस्था छैन। क्षेत्रीय होटल संघका पूर्वअध्यक्ष सुमन घिमिरेले बाढी पहिरोको कारण हाम्रो पर्यटन क्षेत्र अपेक्षा गरेअनुसार पर्यटक नआएको बताए। सिजनको सुरुवातमा हामीले जुनअपेक्षा गरेका थियौं त्यसअनुसारको पर्यटक आउन सकेका छैनन्। यो अवस्थामा सौराहा चलायमान हुन्थ्यो। तर अहिले सुनसान छ, उनले भने, बसबाट केही आएका छन्। सडक बिग्रिएकै कारण आउन सकेका छैनन्। व्यवसायीहरू होटलका सञ्चालकहरू पाहुना पर्खिंदै बसेका छन्। चाडबाडको बेला पर्यटक घुम्न खोज्छन्। बाटोको अवस्था राम्रो नहुँदा पर्यटक जोखिम मोल्न चाहँदैनन्। दैनिक चार हजार पर्यटक आउने सौराहामा चार सय पनि छैनन्। सौराहा आउने पर्यटकमध्ये ३० प्रतिशत नेपाली र २० प्रतिशत चिनियाँ पर्यटक हुन्। आन्तरिक पर्यटक बढी हुनुपर्ने बेला हो तर सौराहा सुनसान छ।"
"३७ अंकले बढ्यो सेयर बजार, ७ अर्बमाथिको कारोबार","काठमाडौं : नेप्से परिसूचक दोहोरो अंकले बढेर बन्द भएको छ। साताको दोस्रो कारोबार दिन सोमबार नेप्से परिसूचक ३७१३ अंकले बढेर २६९०७२ विन्दुमा अडिएको छ। सेन्सेटिभ इण्डेक्स १५३ प्रतिशतले बढेर ४८३७८ विन्दुमा अडिएको छ। कारोबार रकम आइतबारको तुलनामा वृद्धि भएको छ। यसदिन ३०५ स्क्रिप्सको १ करोड ५८ लाख ४५ हजार ४४९ कित्ता सेयर ७ अर्ब ९ करोड ५९ लाख ५३ हजार २७ रुपैयाँमा खरिदबिक्री भए। अघिल्लो कारोबार दिन आइतबार नेप्से परिसूचक ५६०९ अंकले बढेर २६५३५८ विन्दुमा पुगेको थियो। सो दिन ६ अर्ब १३ करोड मूल्य बराबरको सेयर कारोबार भएको थियो। दोहोरो अंकले वृद्धि भएको बजारमा कुनै पनि कम्पनीको सेयर सकारात्मक सर्किट लेभलमा कारोबार भएन। थ्री स्टार हाइड्रोपावरको सेयर सर्वाधिक ९९३ प्रतिशतले बढ्दा दोल्टी पावरको ९६८,एनआईसी एसिया फ्लेक्सी क्याप फण्डको ८८०,जोशी हाइड्रोपावर डेभलपमेन्ट कम्पनीको ८४२ र पिपुल्स हाइड्रोपावरको ७५९ प्रतिशतले बढ्यो। यसदिन इस्टर्न हाइड्रोपावरका लगानीकर्ताले भने गुमाए। सो कम्पनीको सेयर १० प्रतिशतले बढ्यो। कारोबार रकमका आधारमा चन्द्रगिरी हिल्स शीर्षस्थानमा रह्यो। सो कम्पनीको २६ करोड मूल्य बराबरको सेयर कारोबार भयो। एनआरएन इन्फ्रास्टक्चर एन्ड डेभलपमेन्टको २४ करोडको कारोबार हुँदा हिमालयन रिइन्स्योरेन्स, नेपाल फाइनान्स गुडविल फाइनान्सले २३२३ करोड बढीको कारोबार गरे। कारोबारमा आएका १७६ स्टक्सको मूल्य बढ्दा ६६ वटाको घट्यो भने २ वटा स्टक्सको मूल्य स्थिर रह्यो। दुई समूहको उपसूचकबाहेक अन्यको सूचक सकारात्मक देखिएका छन्। फाइनान्स र मनु एण्ड प्रो समूहको उपसूचक घट्दा अन्य समूहको उपसूचक सकारात्मक देखिएका हुन्।"
"महँगियो भान्सा, सर्वसाधारण मारमा","काठमाडौं : गत वर्ष चनाको मूल्य थियो, किलोको १ सय २० रुपैयाँ। हाल १ सय ८० रुपैयाँ पुगेको छ। चनाको दाल पनि वर्षमै ४६ प्रतिशतले बढेको छ। प्रतिकिलो १ सय ९० रुपैयाँ पुगिसकेको छ। यसैगरी, बोडीप्रतिकिलो १ सय ९५ रुपैयाँ पुगेको छ। यसअघि २ सय ४० मा पाइने रहरको दाल २९ प्रतिशतले बढेर ३ सय १० रुपैयाँ पुगेको छ। यस्तै, प्रायः दसैंमा बढी खपत हुने तरार्ई ताइचिन चिउरा पनि २६ प्रतिशतले बढेर प्रतिकिलो १ सय २० रुपैयाँ पुगेको छ। यसअघि प्रतिकेजी २ सय ३० रुपैयाँमा पाइने राजमा २ सय ९० रुपैयाँ पुगेको छ। नेपाल राष्ट्र बैंकका अनुसार साउनमा मात्रै तरकारीमा १९ प्रतिशतभन्दा बढी मूल्यवृद्धि भइसकेको। त्यस यता बाढी पहिरोले मुख्य राजमार्ग अवरुद्ध हुँदा तरकारी र फलफूलको मूल्य छोइनसक्नु छ। खाद्यान्न, लुगाकपडादेखि शिक्षा, स्वास्थ्य सेवा शुल्कसमेत बढेको छ। आम्दानीभन्दा खर्चको भार बढ्दा सर्वसाधारणको दैनिकीमै असर परेको छ। दसैं र चाडबाडको मुखमा भएको चर्को महँगीको मारमा सर्वसाधारण छन्। तीज, दसैं, तिहार, छठ जस्ता पर्वमा खाद्यान्नदेखि विलासितका वस्तु बढी खपत हुन्छन्। यही मौका छोपेर कतिपय व्यापारी र व्यवसायीले कृत्रिम मूल्य तोक्ने गर्छन्। त्यसको मारमा सर्वसाधारण पर्छन्। सरकारले बजार अनुगमन जारी राखे पनि मूल्यवृद्धि भने घटेको छैन। हाल तरकारी र फलफूलको मूल्य यति धेरै बढेको छ कि, छोइ नसक्नु छ। राष्ट्र बैंककै तथ्यांकले पनि यसको पुष्टि गरेको छ। राष्ट्र बैंकले चालु आवको पहिलो महिना साउनमा मात्रै तरकारीमा वार्षिक १९०७ प्रतिशतले मूल्यवृद्धि भएको बताएको छ। वास्तविक बजार त्योभन्दा बढी महँगो छ। जसका कारण, भान्छा झन् महँगो हुँदै गएको छ। यद्यपि केन्द्रीय बैंकले भने चालु आवको सुरुवातमा उपभोक्ता मुद्रास्फीति (मूल्यवृद्धि) सीमाभित्रै रहेको दाबी गरेको थियो। गत वर्षको तुलनामा महँगी नियन्त्रण भएको केन्द्रीय बैंकको दाबी छ। साउनमा वार्षिक मुद्रास्फीति औसत ४१० प्रतिशत थियो। गत वर्षको साउनमा यस्तो मुद्रास्फीति ७५२ प्रतिशत थियो। चालु आर्थिक वर्षको साउनमा खाद्य तथा पेय पदार्थ समूहको मुद्रास्फीति ६१७ प्रतिशत र गैरखाद्य तथा सेवा समूहको मुद्रास्फीति २९४ प्रतिशत रहेको छ। खाद्य तथा पेय पदार्थ समूहअन्तर्गत तरकारी उपसमूहको वार्षिक बिन्दुगत उपभोक्ता मूल्य सूचकांक १९०७ प्रतिशत, दाल तथा गेडागुडीको १२०९ प्रतिशत, खाद्य तथा खाद्यजन्य पदार्थको ९१५ प्रतिशत र दुग्ध पदार्थ तथा अण्डाको ३६६ प्रतिशतले बढेको छ। मरमसला उपसमूहको वार्षिक बिन्दुगत मूल्य सूचकांक २७५ प्रतिशतले घटेको छ। तर, बजार केन्द्रीय बैंकको तथ्यांकले भने जस्तो छैन। यसैले पनि हाल केन्द्रीय बैंकले मूल्यवृद्धि परीक्षण गर्ने वस्तुको संख्या बढाएर अध्ययन गर्ने उद्घोष गरेको छ। कालीमाटी फलफूल तथा तरकारी बजार विकास समितिको तथ्यांक हेर्दा ८ प्रकारका तरकारीको मूल्य एक वर्षको अन्तरमा सतप्रतिशतभन्दा बढी वृद्धि भएको छ। भारतीय ठूलो गोलभेंडा, लाम्चो भन्टा, घिउ सिमी, लोकल परवर, चिचिन्डो, भिण्डी, हरियो प्याज र सेलरी (कुरिलो) को सतप्रतिशत बढी मूल्य बढेको छ। एक वर्षअघि प्रतिकिलोग्राम (केजी) साढे ४५ रुपैयाँ हाराहारीमा बिक्री हुने गरेको भारतीय ठूलो गोलभेंडाको थोक मूल्य बढेर १ सय २० रुपैयाँ पुगेको छ। यो वार्षिक १६६६७ प्रतिशतले वृद्धि भएको समितिको तथ्यांकमा उल्लेख छ। अझ यो होलसेल मूल्य हो। खुद्रा पसलमा न्यूनतम प्रतिकेजी १ सय ५० रुपैयाँ हाराहारी पर्छ। ५२ प्रकारका तरकारीफलफूलको मूल्यवृद्धि कालीमाटी फलफूल तथा तरकारी बजार विकास समितिका अनुसार असोज १७ गते मात्रै ५२ प्रकारका तरकारी र फलफूलको मूल्य धेरै नै बढेको छ। ३१ ओटाको मूल्य केही घटेको छ। केहीको मूल्य उस्तै देखिन्छ। असोज १० गतेदेखि १२ गतेसम्म देशव्यापी अविरल वर्षा हुँदा राजधानी जोडने मुख्य राजमार्ग अबरुद्ध भए। राजधानीमा ताजा तरकारी आउनै पाएन। एकैपटक मूल्य बढेको कालीमाटी फलफूल तथा तरकारी बजार विकास समितिका सूचना अधिकारी विनय श्रेष्ठ बताउँछन्। हाल बजारमा दैनिक ७ सय टन हाराहारीमा तरकारीको माग छ, सूचना अधिकारी श्रेष्ठ भन्छन्, केही दिन त १ सयदेखि डेढ सय टनमात्रै भित्रियो। बजारमा धेरै अभाव भयो। अनि, मूल्यमा चाप पर्यो। ग्राहकहरूको माग नघट्ने तर आपूर्ति घट्न गयो भने मूल्यमा प्रभाव पर्नु स्वाभाविक भएको उनको भनाइ छ। बाहिरबाट तरकारी भित्रिने मुख्य बजार कालीमाटीमा असोज ११ गते पौने ६ सय टन तरकारी भित्रिएको थियो। तर, असोज १२ र १३ गते डेढ सय टन मात्रै तरकारी भित्रियो। बाढीपहिरोको असर कायमै छ। असोज १७ गते पनि १ सय ९१ टन हाराहारीमा मात्रै तरकारी भित्रिएको समितिले जनाएको छ। हाल पनि निकै कम मात्रामा मात्रै तरकारी भित्रिने गरेको छ। बजारमा आपूर्ति घट्दै गएकाले नजिकिँदै गरेको दसैं साकाहारीका लागि झनै महँगो पर्ने देखिएको छ। किनभने सामान्य तरकारीको मूल्य पनि थोक बजारमै प्रतिकेजी न्यूनतम ५५ रुपैयाँ छ। गोलभेंडा सानो(लोकल)को प्रतिकेजी ७५ रुपैयाँ, टनेलको सानो गोलभेंडा ९५ रुपैयाँ, आलु रातो ८२ रुपैयाँ, आलु रातो(भारतीय) ५७ रुपैयाँ, आलु रातो(मुडे)को ७५ रुपैयाँ पुगेको छ। अझ दसैंमा बढी प्रयोग हुने प्याज ६० प्रतिशतले बढेर प्रतिकेजी १ सय २० रुपैयाँ पुगेको छ। नेपाली लसुन ३ सय १० र चाइनिज लसुन २ सय ९० रुपैयाँ पुगेको छ। यससँगै, सलादमा बढी प्रयोग हुने गाजर (लोकल) प्रतिकेजी १ सय ४० र गाजर (तराई)को १ सय २० रुपैयाँ पुगेको छ। गत वर्ष असोजमा प्रतिकिलो ४५ रुपैयाँमा पाइएको परवल यसपटक १४४ प्रतिशतले बढेर १ सय १० रुपैयाँ मूल्य पुगेको छ। यस्तै, गत वर्ष प्रतिकेजी ५५ रुपैयाँमा पाइएको भिण्डी अहिले १ सय २० रुपैयाँ छ। यसैगरी बन्दा, भन्टा, बोडी(तने), मकै बोडी (केजी) घिउ सिमी, टाटेसिमी, तितो करेला, लौका, चिचिन्डो, घिरौला, फर्सी, सखरखण्ड, बरेला, पिँडालु, रायो साग, तोरीको साग, प्याज हरियो, च्याउ, कुरिलो, सेलरी, पुदिनाको पनि मूल्य निकै बढेको छ। गान्टे मूला, कागती, तरबुजा(हरियो), भुइँकटहर ,काक्रो(लोकल),नासपाती(चाइनिज),किबि (केजी),अदुवा, हरियो खुर्सानी, भेडे, हरियो धनियाँ लगायतमा पनि मूल्य बढेको छ। लुगा र जुत्ताको मूल्यवृद्धि ५६५ प्रतिशत दसैंमा अधिकांशले नयाँ लत्ताकपडा किन्ने गर्छन्। हुनेखानेले छिटोछिटो नयाँ कपडा फेरे पनि हुँदा खानेका लागि जसोतसो वर्षको एक पटक दसैंमा नयाँ लुगा लगाउने सपना हुन्छ। तर, बजारमा लुगा र जुत्ताको भाउ गत वर्षको भन्दा महँगो छ। राष्ट्र बैंककै गत साउनसम्मको अध्ययनअनुसार लुगा र जुत्ताको मूल्यवृद्धि वार्षिक औसत ५६५ प्रतिशतले बढेको देखाएको छ। वर्षमै साढे ४ प्रतिशतको अन्तरमा मूल्य बढेको देखिन्छ। भदौ र असोजमा मूल्य झनै बढेको उपभोक्ताहरू बताउँछन्। बजारमा तयारी पोसाकको मूल्यवृद्धि एकै वर्षको अन्तरमा औसत २०२५ प्रतिशतसम्मले बढेको नेपाल तयारी पोसाक उद्योग संघको भनाइ छ। खाद्य वस्तुमा ५० प्रतिशतसम्म मूल्यवृद्धि नेपाल खुद्रा व्यापार संघको तथ्यांकमा सूचीकृत गरिएका र बजारमा उपलब्ध करिब ५६ प्रकारका खाद्य वस्तु छन्। तीमध्ये ३७ प्रकारका खाद्यको मूल्य वृद्धि भएको छ। एक वर्षको अन्तरमा न्यूनतम २२७ प्रतिशतदेखि ५० प्रतिशतसम्म मूल्य बढेको छ। गेडागुडी र दालको मूल्य अत्यधिक बढेको छ। संघको तथ्यांकअनुसार गत असोज १७ गतेकोे तुलनामा चालु आवको सोही अवधिमा सानो चना प्रतिकिलोग्राम (केजी) ५० प्रतिशतले बढेको छ। गत वर्ष हात्तै बढेर प्रति किलो १२१३ सय पुगेको जिरा ६ सय रुपैयाँमा झरेको छ। यद्यपि धुलो जिराको मूल्य भने प्रतिकेजी ९ सय रुपैयाँ छ। तर, गत वर्ष प्रतिकिलो १ सय २० रुपैयाँको चना बढेर १ सय ८० रुपैयाँ पुगेको छ। तर, बजारमा अझ महँगो छ। यससँगै, चनाको दाल पनि वर्षमै ४६ प्रतिशतले बढेर प्रतिकिलो १ सय ९० रुपैयाँ पुगेको छ। यसैगरी, बोडी प्रतिकिलो १ सय ९५ रुपैयाँ पुगेको छ। यसअघि २ सय ४० मा पाइने रहरको दाल २९ प्रतिशतले बढ्दा ३ सय १० रुपैयाँ पुगेको छ। यस्तै, प्रायः दसैंमा बढी खपत हुने मध्येको एक तरार्ई ताइचिन चिउरा पनि २६ प्रतिशतले बढेर प्रतिकिलो १ सय २० रुपैयाँ पुगेको छ। यसअघि प्रतिकेजी २ सय ३० रुपैयाँमा पाइने राजमा २ सय ९० रुपैयाँ पुगेको छ। यस्तै, मूल्य बढ्ने अन्यवस्तुको प्रतिकेजी मूल्य क्रमशः सेतो केराउको १ सय ६० रुपैयाँ, बेसनको २ सय ४० सय रुपैयाँ, स्टिम जिरा मसिना चामल १ सय १०, ज्वानो ५ सय ७५, बेसार ४ सय, सेतो सिमी २ सय ५०, नेपाली घीउ १ हजार ४ सय रुपैयाँ पुगेको छ। यसबाहेक मूल्यवृद्धि भएका खाद्यान्नमा मुंग खोस्टा, सानो केराउ, मस्याङ, त्रिशूलीको पोखरेली चामल, चिनी, छिरकी राजमा, खुर्सानी पाउडर, सुजी, मकै, गहुँ छन्। यस्तै, भटमास तेल र सनफ्लावर प्रतिलिटर २ सय ५ बाट बढेर २२० रुपैयाँ पुगेको छ। यस्तै, डाल्डा घ्यू, आटा, मकै पिठो, मैदा, चामल पिठो खस्रा, मास दाल, काँचो तोरीको तेल, लंगग्रेन वासमती चामल, कैलो तिल, भुटेको तोरीको तेल र काबुल चनाको पनि मूल्य बढेको संघले बताएको छ। दसैं र चाडबाडको मुखमा भएको चर्को महँगीको मारमा सर्वसाधारण छन्। तरकारी र फलफूलको मूल्य यति धेरै बढेको छ कि, छोइ नसक्नु छ। दसैं साकाहारीका लागि झनै महँगो पर्ने देखिएको छ। नेपाल खुद्रा व्यापार संघका अध्यक्ष पवित्र बज्राचार्य गत वर्षको तुलनामा यसपटक अधिकांश खाद्यान्न महँगो भएको बताउँछन्। गेडागुडी, दाल, तेल, मैदा, चामल, चिनी धेरै महँगो भएको उनको भनाइ छ। तुलनात्मक रूपमा बर्सेनि प्राय खाद्यवस्तुको मूल्य बढी नै रहेका हुन्, उनले भने, दसैंका लागि भनेर साना व्यवसायीले बढाएका होइनन्। ठूला व्यवसायीबाटै बढेर आएको मूल्य हो। गत वर्षको तुलनामा सबै अत्यावश्यक खाद्य वस्तुको औसत १५ प्रतिशत हाराहारीमा मूल्य बढेको महसुस गरेका छौं। वर्षा र बाढीले राजधानीमा पनि केही व्यवसायीहरूको खाद्यवस्तु डुबानमा परेको उनले बताए। केहीलाई घाटा हुँदा कतिपय व्यवसायीले यसैलाई वहाना बनाएर मूल्य बढाउन सक्ने संघका अध्यक्ष बज्राचार्यको आशंका छ। हाल समग्र माग पहिलाको चाडपर्वमा जस्तो छैन, उनी भन्छन्, पहिला मासु खान दसैं कुर्नुपथ्र्यो। ड्राइफुड, मिठाई र फलफूल खान तिहार आउनुपर्छ भनिथ्यो। तर, अहिले यस्ता उपभोग्य वस्तु दैनिक जसो प्रयोग हुन्छन। चाडपर्वमा बेस्सरी माग बढ्ने भन्ने हुँदैन। यद्यपि चाडबाडमा १० देखि १५ प्रतिशत जति सीमित खाद्यान्नको माग बढ्ने गरेको उनको भनाइ छ। आर्थिक रूपमा सम्पन्नहरू दसैंतिहारमा विदेश घुम्न जाने चलन बढेको छ, उनी भन्छन्, मध्यमवर्गीय परिवारले गाडी, बाइक लगायतका साधन जोड्ने गरेको छन्। आपूर्ति सहज बनाउन उपभोक्ता अधिकारकर्मीको जोड बजार अनुगमन, नियमन, आपूर्ति नीति र आपूर्ति अवस्थाबारे सरकारले हस्तक्षेप नगर्दा बजारमा मूल्यवृद्धि भएको उपभोक्ता अधिकारकर्मी बताउँछन्। उपभोक्ता अधिकार संरक्षण मञ्चका अध्यक्ष माधव तिमिल्सिना राष्ट्रिय र अन्तर्राष्ट्रिय कारण बजारमा मूल्यवृद्धि भएको बताउँछन्। बजारमा कृत्रिम महँगी छछैन भनेर सरकारले अनुगमन बढाउनुपर्ने उनको भनाइ छ। अध्यक्ष तिमिल्सिनाका अनुसार आपूर्ति व्यवस्था सहज गर्न सरकारले साल्ट ट्रेडिङ र खाद्य व्यवस्था तथा व्यापार कम्पनीमार्फत बजार हस्तक्षेप गर्न सुपथ मूल्य पसल सञ्चालन गरेको छ। सुपथ होस् वा अन्य पसल सबैमा मूल्य र गुणस्तर नापतौल कायम गर्न जरुरी भएको उनको सुझाव छ। पछिल्लो समय विपद्का कारण राजमार्गहरू अवरुद्ध भएको अवस्थामा र उपत्यका भित्रै पनि बाढी पसेर नोक्सान भएको छ, तिमिल्सिना भन्छन्, यस्तो बेला आपूर्ति शृंखला टुटेको छ भन्दै केही व्यवसायीले बढी मूल्य तोक्ने प्रवृत्ति छ। काठमाडौंमा मात्र होइन। हुम्ला, जुम्ला, कालीकोट लगायतका ७५३ वटै स्थानीय तहमै दसैं लक्षित गरेर आपूर्ति सहज गर्नुपर्छ। विपद्मा आपूर्ति सहज गर्न कतिपय अवस्थामा सेना, प्रहरी प्रशासन माध्यमबाट पनि अत्यावश्यक उपभोग्य खाद्यन्न उपलब्ध गराउनुपर्ने उनले बताए। गाउँगाउँमा उत्पादन भएका खसीबोकाहरू सहर ल्याउन नसक्ने अवस्थामा पनि सेना, प्रहरीको माध्यमबाट किसानहरूलाई सहजीकरण गरेर आपूर्ती शृंखला नटुटाउन आपूर्ति मन्त्रालय, गृह, अर्थ मन्त्रालय र प्रदेश सरकार र स्थानीय सरकारले समन्वय गर्नुपर्यो, उनले भने। कृत्रिम महँगी नियन्त्रण गर्न सरकारी अनुगमन कृत्रिम महँगी नियन्त्रण गर्न सरकारले अनुगमनलाई तीव्रता दिएको छ। यसैले उद्योग, फर्महरूको अनुगमन निरीक्षण गर्दा उपभोक्ता संरक्षण ऐन, २०७५ तथा उपभोक्ता संरक्षण नियमावली, २०७६ बमोजिम आवश्यक निर्देशन तथा कारबाही गरेको छ। वाणिज्य, आपूर्ति तथा उपभोक्ता संरक्षण विभागले अनुगमनका क्रममा चिनी, तेल, चामलको मूल्य बढाउने धेरैलाई कारबाही गरेको बताएको छ। विभागका सहायक सूचना अधिकारी गायत्र श्रेष्ठका अनुसार चाडपर्व नजिकिएसँगै अनुगमन बढाइएको छ। अधिकांश खाद्य तथा तरकारीको मूल्य महँगो छ। गेडागुडी, दाल, तेल, मैदा, चामल, चिनीको मूल्य बढेको छ। तुलनात्मक रूपमा बर्सेनि प्रायः खाद्यवस्तुको मूल्य बढ्ने नै गर्छ। तर, यो दसैंका लागि साना व्यवसायीले बढाएका होइनन्। ठूला व्यवसायीबाटै बढेर आएको मूल्य हो। गत वर्षको तुलनामा सबै अत्यावश्यक खाद्य वस्तुको औसत १५ प्रतिशत हाराहारीमा मूल्य बढेको महसुस गरेका छौं। हालैको वर्षा र बाढीले राजधानीमै पनि केही व्यवसायीहरूको खाद्यवस्तु डुबानमा पर्यो। सीमित व्यक्ति मर्कामा पर्दा कतिपय व्यवसायीले यही वहानामा मूल्य बढाउन सक्छन्। पवित्र बज्राचार्य , अध्यक्ष, नेपाल खुद्रा व्यापार संघ बजारमा दैनिक ७ सय टन हाराहारीमा तरकारी भित्रिरहेको छ। तर, केही दिन १ सयदेखि डेढ सय टनमात्रै भित्रिँदा बजारमा निकै धेरै अभाव देखियो। त्यसकारणा मूल्यमा चाप पर्यो। ग्राहकको माग नघट्नु र आपूर्ति कमजोर हुँदा मूल्यमा प्रभाव पर्नु स्वाभाविक हो। विनय श्रेष्ठ, सूचना अधिकारी, कालीमाटी फलफूल तथा तरकारी बजार विकास समिति सुपथ होस् वा अन्य पसल सबैमा मूल्य र गुणस्तर नापतौल कायम गर्नुपर्यो। बाढी र पहिरोले राजमार्गहरू अबरुद्ध छन्। उपत्यका भित्रै पनि बाढी पसेर नोक्सान भएको छ। यसअवस्थामा आपूर्ति शृंखला टुटेको छ भन्ने हिसावले पनि अनुहार हेरेर केही व्यवसायीहरूले बढी मूल्य तोक्ने प्रवृत्ति छ। यो काठमाडौंमा मात्र होइन। हुम्ला, जुम्ला, कालीकोट लगायतका दुर्गम मात्र होइन, ७५३ स्थानीय तहमै दसैं लक्षित गरेर आपूर्ति सहज गरिनुपर्छ। आपूर्ति शृंखला नटुटाउन सम्बद्ध अन्तर मन्त्रालय समन्वय गर्नुपर्यो। माधव तिमिल्सिना, अध्यक्ष, उपभोक्ता अधिकार संरक्षण मञ्च चाडपर्व नजिकिएसँगै अनुगमन बढाइएको छ। उपत्यकामा दैनिक ३५ देखि ४० ठाउँमा अनुगमन भएको छ। कतिपय वस्तुको मूल्य उत्पादनबाटै बढेर आएको भेटिन्छ। यसो हेर्दा व्यवसायीले खासै नाफा बढि लिएको देखिएन। तर, तुलनात्मक रूपमा गत वर्षकोभन्दा मूल्य बढी नै भएको महसुस गरेका छौं। कानुनी रूपमा उत्पादकदेखि उपभोक्तासम्म पुग्दा २० प्रतिशतको मार्जिन मात्रै राख्न पाइने व्यवस्था छ। प्रवृत्ति हेर्दा सरकारले तोकेको यो मार्जिन सीमा धेरैले पालना गरेको पाइएको छ। तर, कतिपय अवस्थामा बढी मूल्य लिएको फेला परेकाले जरिवाना लगाइएको छ। गायत्री श्रेष्ठ, सहायक सूचना अधिकारी, वाणिज्य, आपूर्ति तथा उपभोक्ता संरक्षण विभाग"

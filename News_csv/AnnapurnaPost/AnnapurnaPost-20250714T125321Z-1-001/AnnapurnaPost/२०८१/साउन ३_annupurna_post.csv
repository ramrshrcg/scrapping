शीर्षक,विवरण
संकटमा वाम आन्दोलन,"नेपाली कम्युनिस्ट आन्दोलन अत्यन्त कठिन र विर्सजनको मोडमा पुग्छ, त्यतिखेर उसले आफ्नो बाटो मोड्दै अनेकौं उकालीओराली पार गरी सही बाटो चयन गरेको पाइन्छ। यतिखेर वाम आन्दोलन संकटमा पुगेको कुरा यथार्थ हो। यसले भयानक विभाजनमात्र व्यहोरेन, आन्तरिक हिसाबले डरलाग्दो बुर्जुवाकरणसँग संघर्ष पनि गरिरह्यो। यो संघर्ष असफल भएपछि विद्रोह हुनु स्वाभाविक थियो, र भयो पनि। टुटफुट, विभाजन र बुर्जुवाकरण त्यतिखेर संगठनभित्र प्रवेश गर्छ, जतिखेर आन्दोलनमा विचारको शून्यता अथवा दिशाहीनता प्रकट हुन्छ। हो ! यही वैचारिक शून्यता र दिशाहीनताको यो अवधिमा एकीकृत समाजवादीले आफ्नो राष्ट्रिय महाधिवेशन गरेर सिंगो कम्युनिस्ट आन्दोलनलाई दिशाबोध गर्यो भन्ने यो पंक्तिकारको दाबी हो। नेपाल कम्युनिस्ट पार्टीको दोस्रो महाधिवेशनपछि अथवा २०१७ साल पुस १ मा राजा महेन्द्रले गरेको कूलाई सो पार्टीका महासचिव डा केशरजंग रायमाझीले समर्थन गरेपछि विचारका हिसाबले र सांगठनिक हिसाबले समेत तीव्र विभाजन र मतभेद सुरु भयो। त्यो मतभेद र विभाजनले त्यतिखेरको कम्युनिस्ट आन्दोलन भयंकर संकटमा परेको थियो। एक प्रकारले भन्ने हो भने त्यो मतभेद, विभाजन, सांगठनिक अराजकता र दिशाहीनता आजको जस्तै थियो। यही पृष्ठभूमिमा २०२८ सालमा झापा विद्रोह भयो। झापा विद्रोहको मुख्य उद्देश्य सशस्त्र विद्रोहबाट सामन्ती राज्यसत्ता ध्वस्त गरी जनवादी राज्यसत्ता स्थापना गर्नु थियो। त्यो विद्रोह केवल एक वर्षमात्र चल्न सक्यो। तथापि यसले राष्ट्रिय र अन्तर्राष्ट्रिय क्षेत्रमा व्यापक चर्चा पायो। पञ्चायत वा राजाले इतिहासमा पहिलो चोटी जनताको सशस्त्र विद्रोहको सामना गर्नु परेको थियो। यो विद्रोहमा आधारभूत तहका मान्छेहरू सामेल भएका थिए। खासगरी किसान र भूमिहीनहरू। कम्युनिस्ट पार्टीको निष्क्रियतालाई तोड्न यो विद्रोह सफल रह्यो। देशभरका युवाहरू यो विद्रोहप्रति गौरव गर्दै यसमा सामेल हुन थाले। यद्यपि यसले अख्तियार गरेको वर्गशत्रु सफाया नीतिप्रति मान्छेहरूको ठूलो आलोचना छ। पछि यो विद्रोह सम्बद्ध नेताहरू र यसबाट विकसित भएको कोअर्डिनेसन केन्द्रले समेत विद्रोहका दौरान भएका उग्रवामपन्थी क्रियाकलापमा आत्मआलोचना गरेको पाइन्छ। तथापि जे भए पनि २०२८ को झापा विद्रोह शिथिल र निष्क्रिय भएको नेपाली कम्युनिस्ट आन्दोलनलाई ब्युँत्याउने एउटा गतिशील प्रयास थियो। यो प्रयासमा उनीहरू पूरै सफल भए। झापा विद्रोहको प्रभाव देशभरि पर्यो। खासगरी युवाहरू प्रभावित भए। यही विद्रोहको जगमा निर्माण भएको कोअर्डिनेसन केन्द्र, माले, एमाले हुँदै आज एकीकृत समाजवादीसम्म आइपुगेको छ। त्यसकारण २०२८ को झापा आन्दोलनलाई नेपाली कम्युनिस्ट आन्दोलनको इतिहासमा एउटा महत्त्वपूर्ण घुम्ती मान्न सकिन्छ। नेकपा (एमाले) को पाँचौं राष्ट्रिय महाधिवेशनबाट पारित जनताको बहुदलीय जनवादनामक कार्यक्रम नेपाली कम्युनिस्ट आन्दोलनको अर्को एउटा महत्त्वपूर्ण घुम्ती हो। २०४६ सालमा बहुदलीय व्यवस्थाको स्थापनार्थ भएको आन्दोलनमा एमालेको महत्त्वपूर्ण र नेतृत्वदायी भूमिका थियो। त्यसबाहेक पार्टीले नयाँ संविधान निर्माणमा पनि भाग लिएको हुनाले त्यो व्यवस्थाको स्वामित्व लिन पार्टी बाध्य भयो। प्राप्त उपलब्धिको रक्षा गर्ने र संसदलाई प्रयोग गरेर जनताको तत्कालीन समस्या समाधान गर्दै नयाँ जनवादी क्रान्तिका लागि शक्ति सञ्चय गर्ने नीति पार्टीले लियो। यो कामलाई सैद्धान्तीकरण गर्नु जरुरी थियो। फलस्वरूप जनताको बहुदलीय जनवाद जन्म्यो। नेपालमा बहुदलीय व्यवस्था स्थापनाका लागि नेपाली कम्युनिस्टहरूले संघर्ष गरिरहँदा पूर्वी युरोप र पूर्व सोभियत संघमा बहुदलीय व्यवस्था माग गर्ने जनतामाथि समाजवादी सरकारहरूले दमन गरिरहेका थिए। ती मुलुकहरूमा लागेको प्रजातन्त्रको नाराभित्र साम्राज्यवादी षड्यन्त्रको गन्ध आए पनि त्यहाँ भएको दमनप्रति विश्व जनमत खुसी थिएन। चीनको तियानमेन स्क्वायर घटना पनि त्यही कालखण्डमा घटेको थियो। नेपालमा कम्युनिस्टहरू लोकप्रिय भइरहँदा विश्वका कम्युनिस्टहरू बदनाम भइरहेका थिए। कम्युनिस्टहरू प्रजातन्त्र विरोधी हुन्छन र अब समाजवादको भविष्य छैन भन्नेजस्ता भाष्य निर्माण गर्न संसारभरका प्रतिक्रियावादीहरू जोडतोडका साथ लागिरहेका थिए। यसको प्रत्यक्ष प्रभाव एमालेमा पर्यो। हामी त्यस्तो होइनांै है भन्नका लागि पनि आन्दोलनको शास्त्रीय शैली परिवर्तन गर्न जरुरी थियो। यसरी जबजको निर्माणमा तत्कालीन विश्व घटना पनि प्रभावी बन्यो। जे होस् जनताको बहुदलीय जनवादको कार्यक्रम नेपाली कम्युनिस्ट आन्दोलनको एउटा महत्त्वपूर्ण घुम्ती थियो। यही कार्यनीतिका आधारमा २०६२०६३ को आन्दोलन सफल भएको तर्क गर्दा जबजप्रति पर्याप्त न्याय हुन्छ। जबजको अर्को योगदान प्रतिस्पर्धाबाट श्रेष्ठता हासिल गर्ने नीति हो। यो नीतिले कम्युनिस्ट आन्दोलनलाई लोकतन्त्रीकरण गर्न मद्दत पनि पुर्यायो। त्यसबाहेक नेपालमा कम्युनिस्ट आन्दोलनलाई लोकप्रिय बनाउन जबजको पर्याप्त योगदान रह्यो। बहुदल प्राप्त भइसकेपछि राष्ट्रिय, अन्तर्राष्ट्रिय क्षेत्रमा देखा परेका समाजवाद विरोधी भाष्यलाई चिर्न र आम कार्यकर्तालाई आश्वस्त पार्न पनि जबजको योगदान छ। त्यसकारण नेपाली कम्युनिस्ट आन्दोलनको इतिहासमा यसको पाँचौं राष्ट्रिय महाधिवेशन र यसले पारित गरेको जनताको बहुदलीय जनवाद एउटा महत्त्वपूर्ण घुम्ती हो। बहुदल प्राप्तिपछि प्रायः नेपाली कांग्रेस सत्तारूढ भई नै रह्यो। कम्युनिस्टहरूले समेत जनताको मन जित्ने काम गर्न सकेनन्। उनीहरू पनि सामान्य सुधारमै अल्झिएको पाइन्छ। मान्छेहरू आफ्नो जीवनमा परिवर्तन चाहान्थे। तर बहुदलले मान्छेको जीवनमा देखिने गरी केही परिवर्तन ल्याएन। विश्व पुँजीवाद र उस्को नवउदारवादी नीतिले देशभित्र दलालहरूको तीव्र उत्पादन गर्दै थियो। शिक्षा, स्वास्थ र अन्य क्षेत्रको निजीकरणको प्रक्रिया तीव्र बन्दै थियो। मान्छेहरू दिनप्रतिदिन आक्रोशित भइरहेका थिए। ठीक यही बेलामा २०५२ फागुन २ गते नेपाल कम्युनिस्ट पार्टी (माओवादी) ले सशस्त्र जनयुद्धको घोषणा गर्यो। सशस्त्र जनयुद्धको घोषणा नेपालको कम्युनिस्ट आन्दोलनको अर्को एउटा घुम्ती हो। यसका आलोचकहरूले जनयुद्धको जति आलोचना गरे पनि वा यसका समर्थकहरूले यसको असाध्य गौरवीकरण गरे पनि जनयुद्धका सबल र दुर्वल पक्षहरूको पटाक्षेप भइसकेको छ। यसको ठीक मूल्यांकन पनि जनताले गरिसकेका छन्। समाजमा दबिएका आवाजहरू र पछाडि पारिएका समुदायलाई राजनीतिको मूलधारमा ल्याउन र अग्रगामी चेतनाको विस्तार गर्न माओवादी सशस्त्र आन्दोलनको ठूलो भूमिका छ। आफ्नो आन्दोलनभित्र तस्करीकरण, अपराधीकरण र सांस्कृतिक विचलनलाई उनीहरूले रोक्न नसके पनि यो युद्ध नेपाली कम्युनिस्ट आन्दोलनको एउटा महत्त्वपूर्ण र बिर्सन नसकिने घुम्ती हो। निश्चित रूपमा यो कथाको अन्त्य दुःखान्त छ, तर पनि यसको सुरुआत त्याग, बलिदान, समर्पण र आस्थाको छ। मैले अगाडि उल्लेख गरे झैं जब जब नेपालमा कम्युनिस्ट आन्दोलनमा संकट आउछ, यसले आफूलाई नयाँ घुम्तीमा प्रवेश गराएको छ। आफुलाई जोगाएको छ। २०१७ पछि नेपालको कम्युनिस्ट आन्दोलनमा देखा परेको आत्मसर्मपणवाद, टुटफुट विभाजन र सांगठनिक अराजकतालाई २०२८ सालको झापा विद्रोहको मोडले सच्याएको थियो। २०४७ पछि नेपालको कम्युनिस्ट आन्दोलनमा देखा परेको संसदीय भास र राजासँगको अघोषित मित्रतालाई २०५२ को सशस्त्र जनयुद्धले केही सच्याउन मद्दत गर्यो। गणतन्त्र प्राप्तिपछि कम्युनिस्ट आन्दोलनमा देखा परेको दक्षिणपन्थी विर्सजनवाद, टुटफुट विभाजन र आन्दोलनको बुर्जुवाकरणलाई नेकपा (एकीकृत समाजवादी) को दसौं महाधिवेशनमा पास गरेको दस्तावेजले दिशा प्रदान गरेको छ। त्यसकारण नेकपा (एकीकृत समाजवादी) को दसौं महाधिवेशन नेपाली कम्युनिस्ट आन्दोलनको अर्को एउटा मोड अथवा घुम्ती सावित भएको छ। जनताको बहुदलीय जनवाद अब नेपाली कम्युनिस्ट आन्दोलनको मार्गनिर्देशक सिद्धान्त बन्न सक्दैन। २०६२०६३ को जनक्रान्तिपछि यसको सान्र्दभिकता सकिएको छ। कमरेड मदनले थुप्रै ठाउँहरूमा भन्नु भएको छ, जबज भनेको सार त नयाँ जनवाद नै हो, अर्थात् यो सामन्तवाद विरोधी कार्यक्रम हो। आज राजकीय सत्ता र उत्पादन पद्धतिमा सामन्तवाद समाप्त भएको अवस्थामा जबजको उपादेयता सकिनु स्वाभाविकै हो। जबजले उठाएका केही प्रसंगहरू अझै बाँकी छन् भने ती अब समाजवादी क्रान्तिका अंग हुनेछन् । २०४८ पछि कम्युनिस्टहरूले जसरी सरकार र संसद्लाई प्रयोग गरे ती प्रयोगहरू असफल भए भन्ने दस्तावेजको आशय हो। जसरी पनि चुनाव जित्ने र जसरी पनि सरकारमा जाने तरिकाले आन्दोलनलाई फाइदा पुगेको छैन। बरु आन्दोलन बदनाम भएको छ। आन्दोलन बदनाम हुँदा यसका नेताहरू समाजमा दिनप्रतिदिन अलोकप्रिय भइरहेका छन्। यसको विकल्पमा एकीकृत समाजवादीले प्रगतिशील संसद्वादको विकल्प अगाडि सारेको छ। निर्वाचन, संसद् र सरकार पनि वर्गसंघर्षकै क्षेत्रहरू हुन् भन्ने यसको आशय हो। त्यसकारण ती क्षेत्रहरूमा विचारधारात्मक संघर्ष र वर्गपक्षधरता देखिनुपर्छ भन्ने कोणबाट दस्तावेज आएको छ। पार्टीलाई स्थिर तलाउजस्तो होइन, बगिरहेको पानीजस्तो बनाउनु पर्छ। त्यसका लागि नयाँ युवा पुस्ताहरूलाई निर्णय गर्ने ठाउँमा नपुर्याई गतिशील संगठन बनाउन सकिँदैन भन्ने सन्दर्भलाई दस्तावेजले आत्मसात् गरेको छ। त्यसकारण पार्टीको केन्द्रीय कमिटीमा २० प्रतिशत सिटहरू ४० वर्षमुनिका कमरेडहरूलाई आरक्षण गरिएको छ। सारमा, नेकपा (एकीकृत समाजवादी)ले दसौं महाधिवेशनमा पास गरेको समाजवादी कार्यदिशा भएको दस्तावेजले सिंगो कम्युनिस्ट आन्दोलनलाई दिशाबोधमात्र गरेको छैन, निराशालाई चिर्दै वाम एकताको प्रस्तावसमेत गरेको छ। यसबाट समाजवादी कार्यदिशा वा बुर्जुवाकरण ? यही प्रश्नको वरिपरि अबको वाम आन्दोलनले परिक्रमा गर्ने निश्चित छ। अर्याल, नेकपा समाजवादी केन्द्रीय प्रचार विभागका उपप्रमुख हुन्।"
स्वास्थ्यमन्त्रीलाई सल्लाह पत्र,"यो सरकारसँग जनताको आशा अपेक्षा धेरै छ। माननीय स्वास्थ्य तथा जनसंख्यामन्त्री ज्यू, मुलुकको स्वास्थ्य अवस्था मजबुत नभएको आर्थिक सूचकले देखाउँछन्। नागरिकको स्वास्थ्य अवस्था कस्तो छ ? विभिन्न स्वास्थ्य संस्थाहरूको अवस्था र बिरामीको संख्याले छर्लंग देखिन्छ। हरेक वर्ष जँचाउन अस्पतालको दैलोमा पुग्ने बिरामीको संख्या र उनीहरूले भोग्ने समस्याले मुलुकको स्वास्थ्य प्रणालीको हविगत देखाउँछ। जिल्ला, क्षेत्र र केन्द्रमा गरी झन्डै तीन दशक स्वास्थ्य सेवामा बिताएका कारण अन्नपूर्ण पोस्ट् राष्ट्रिय दैनिकमार्फत यो खुला पत्र लेखेको छु। शपथग्रहण गरेकै बेला तपाईंले विज्ञहरूका राय, सल्लाह सुझाव मनन् गर्ने अभिव्यक्ति दिएको हुनाले पनि सल्लाह सुझाव दिनु कर्तव्य सम्झेको हुँ। आफ्नो कार्यकाललाई सार्थक र स्मरणीय बनाउनु हुने अपेक्षाका साथ संक्षेपमा केही सल्लाहसहितको खुलापत्र प्रेषित गरेको हुँ। अहिले सबैभन्दा टड्कारो समस्या जनशक्ति व्यवस्थापनमा छ। एकातिर अहिलेको जनसंख्या अनुपातमा स्वास्थ्यकर्मीको दरबन्दी सिर्जना भएको छैन। अर्कोतिर, भएकै दरबन्दीमा पनि जनशक्ति पूर्ति भएको छैन। अहिले विद्यमान जनशक्तिमा पनि अधिकांश व्यक्तिलाई उपयुक्त स्थान (राइट म्यान इन् राइट प्लेस) छैन। सरकार फेरिनेबित्तिकै स्वास्थ्यकर्मीहरूको सरुवा हुने कुरा नौलो रहेन। सरुवा प्रायःजसो राजनीतिक सिद्धान्त र पहुँचका आधारमा हुने गरेको छ। यो समस्या क्रोनिकका रूपमा रहेको छ। यस समस्याको एन्टिबायोटिक भनेको ओ एन्ड एम सर्भे गरी लोकसेवा प्रक्रियाद्वारा पदपूर्ति नै हो। राजनीतिक सिद्धान्तको आधारमा नभई व्यक्तिको पर्फमन्सका आधारमा सरुवा गराई नतिजा दिने हो। दोस्रो चुनौती लजिस्टिक र इन्फ्रास्ट्रक्चरको उचित रूपमा व्यवस्थापन हो। आधारभूत स्वास्थ्य केन्द्र, स्थानीय स्तरका अस्पतालहरूको निर्माणमा ढिलासुस्ती भइरहेको छ। पर्याप्त जनशक्तिसहित उपकरण, औजार र औषधिसहित व्यवस्थापनमा ध्यान नदिने हो भने जनताले सेवा पाएको अनुभूति गर्ने छैनन्। अहिले संघ, प्रदेश र स्थानीय गरी तीन तहको सरकार छ। तर, तीनै तहका सरकारबीच प्रभावकारी समन्वय छैन। औषधि खरिद पनि आआफ्नै पारामा खरिद गर्दा समस्या आएको छ। यसका लागि पनि समाधानको उपाय छ। बिहानीले दिनभरको अवस्था दर्शाउँछ भने झैं एक साताभित्र योजना र रणनीति बनाउनुहोस्। यथाशीघ्र गुड हेल्थ गभर्नेन्सको सोचलाई व्यवहारमा उतार्नुहोस्। खरिदका सम्बन्धमा तीनै तहको सरकारको लागि खरिद नीति हुनु पर्ने जरुरी छ। उपकरण, औषधिलगायतको खरिदमा हुने गरेको डुप्लिकेसन रोक्न सकिन्छ। भवन निर्माणको हकमा स्वास्थ्य मन्त्रालयमा इन्जिनियरिङ सेक्सन खोलेर त्यसमार्फत आधारभूत स्वास्थ्य केन्द्र, अस्पतालको निर्माण तथा मर्मत सम्भार गर्दा बजेटको सदुपयोग हुन्छ। निर्माणकार्य पनि गुणस्तरीय हुनेछ। यो इन्जिनियरिङ सेक्सन विगतमा थियो। बीचमा यसको अस्तित्व नामेट पारियो। यसलाई पुनर्जीवन दिँदा अपारदर्शिता वा भ्रष्टाचार हुनबाट धेरै हदसम्म रोकिन सहयोग पुग्छ। तेस्रो चुनौती भनेको गुणस्तरीय सेवा प्रवाह हो। जनतालाई गुणस्तरीय सेवाप्रवाहमा कमीकमजोरीहरू देखिएका छन्। जनशक्ति, स्वास्थ्य संस्था, औषधि र उपकरणको राम्रो व्यवस्थापन हुन नसकेकोले सेवा प्रवाह प्रभावकारी हुन नसकेको हो। जसका कारण आधारभूत स्वास्थ्य सेवा, बिमा कार्यक्रम, न्यूनतम स्वास्थ्य मापदण्डको परिचालनसहित तरिकाले कार्यान्वयन हुन नसकेको हो। यही कारणले त हो, महामारी फैलँदा पनि समयमै नियन्त्रण गर्न हम्मेहम्मे परेको। तीनै तहको सरकारबीच प्रभावकारी ढंगले थ्री सी अर्थात् कम्युनिकेसन, कोअर्डिनेसन र कोलाब्रेसन हुन सकेको छैन। जसका कारण विगतमा कोभिड१९ र हाल डेंगु नियन्त्रणमा समस्या भएको हो। यसको पनि समाधानको उपाय छ। सबै सरकारी स्वास्थ्य संस्थामा केन्द्रबाटै स्वास्थ्यकर्मीहरूलाई परिचालन गर्नुपर्छ। सरकारले एकीकृत स्वास्थ्य सेवा ऐन जारी गरी निजी अस्पताल मेडिकल कलेज, सामुदायिक स्वास्थ्य संस्थाहरूसहित स्वास्थ्य क्षेत्रमा कार्यरत अन्तर्राष्ट्रिय राष्ट्रिय स्वास्थ्य संस्थालाई एकीकृत रूपमा परिचालन गर्न सकिन्छ। चौथो चुनौती डिजिटलमैत्री स्वास्थ्य सेवा हो। सूचना प्रविधिको अधिकतम उपयोग हो। कतिपय स्वास्थ्य संस्थामा विद्युत् सेवा छैन। फलस्वरूप स्वास्थ्य संस्थाहरू डिजिटलमैत्री हुन सकेका छैनन्। तीनै तहका सरकारबीच स्वास्थ्यसम्बन्धी सूचना, जानकारी चुस्त हुन सकेको छैन। जसका कारण सर्नेनसर्ने रोगको पहिचान र यथाशीघ्र व्यवस्थापन एवं नियन्त्रणमा अप्ठेरो परिरहेको छ। कोभिड, डेंगु र झाडापखालाकै सम्बन्धमा पनि यथार्थपरक सूचना यथासमयमा संघसम्म आइपुग्दैन। यसको समाधानको लागि उपयुक्त क्याप्सुल भनेको सबै स्वास्थ्य संस्थालाई डिजिटलयुक्त बनाउनु नै हो। हेल्थ म्यानेजमेन्ट इन्फर्मेसन सिस्टम (एचएमआईएस) र लजिस्टिक म्यानेजमेन्ट सिस्टम (एलएमआईएस) लाई सबल बनाउन पनि सबै स्वास्थ्य संस्थालाई डिजिटलमय बनाउँदै परिचालन गर्नुपर्छ। स्वास्थ्य सेवा विभाग, निर्देशनालय र स्वास्थ्य कार्यालयलाई पनि सूचना प्रणालीमा आबद्ध गरेर हेल्थ म्यानेजमेन्ट इन्फर्मेसन सिस्टम र लजिस्टिक म्यानेजमेन्ट सिस्टमलाई प्रभावकारी बनाएर समस्याको समाधान गर्न सकिन्छ। पाँचौं चुनौती बजेट व्यवस्थापन हो। स्थानीय तहको बजेट जनतामुखीभन्दा पनि प्रचारमुखी काममा खर्च हुने गरेको छ। सिटीस्क्यान वा एमआरई मेसिन खरिद गरेर प्रचार गर्न चाहने प्रवृत्ति हाबी भइरहेको छ। राख्ने ठाउँको अभाव देख्दादेख्दै पनि केही बेड खरिद गरेर थुपार्ने गरेको पाइन्छ। डिजिटल एक्सरे चलाउने जनशक्ति छैन तर खरिद गरिहाल्ने शैली देखिएको छ। न जनशक्ति छ, न त भौतिक पूर्वाधार। कतिपय स्थानीय बजेट औषधि खरिद गर्दा भन्दा ढुवानीमा बढी खर्च हुने गरेको छ। यो समस्या विशेषगरी उच्च हिमाली क्षेत्रका स्थानीय तहमा बढी भएको देखिएको छ। पाँच लाख बजेटसम्मको सोझै खरिद गर्न पाउने कानुनी प्रावधान भएकोले स्थानीय तहले गुणात्मकभन्दा पनि कमसल र जनतालाई आवश्यक नहुने औषधि खरिद गरेको पाइन्छ। उपकरण र औषधि खरिदमा पनि डुप्लिकेसन हुने गरेको छ। यसको समाधानका लागि संघ, प्रदेश र स्थानीयको लागि विस्तृत रूपमा परिभाषित गरी छुट्टाछुट्टै खरिद प्रक्रिया बनाइनुपर्छ। स्थानीय प्रदेश संघले के के खरिद गर्न पाउने वा नपाउने भन्ने प्रस्ट व्यवस्था गरी कार्यान्वयन गर्दा डुप्लिकेसनको समस्या हुँदैन। जिल्लाभरिको औषधि जिल्ला स्वास्थ्य कार्यालयले खरिद गरी पालिकाहरूमा पठाउने व्यवस्था गर्दा गुणात्मक औषधि जनताले पाउँछन्। छैटौं चुनौती गुड हेल्थ गभर्नेन्स कायम गर्ने हो। माथि उल्लेखित पाँचवटा चुनौतीको व्यवस्थापन गरी स्वास्थ्य सेवालाई सुशासनयुक्त बनाउने शैली नै गुड हेल्थ गभर्नेन्स हो। स्वास्थ्यमा युनिभर्सल हेल्थ कभरेजको सोच कार्यान्वयन गर्ने उपाय पनि गुड हेल्थ गभर्नेन्स हो। अहिले तीनै तहका सरकार र राजनीतिक दलले स्वास्थ्य मौलिक हक भएको तथ्यलाई मनन् गर्दै जनतालाई अनुभूति दिलाउन सकेका छैनन्। अहिले राजनीतिक दलहरूले चुनावी घोषणापत्रमा उल्लेख गर्ने तर चुनावपछि बिर्सने गरेका छन्। त्यसैले राजनीतिक प्रतिबद्धता गराउनु जरुरी छ। गुड हेल्थ गभर्नेन्स प्रभावकारी भएको अवस्थामा नेपालको संविधानमा उल्लेख गरिएको स्वास्थ्यसम्बन्धी मौलिक हकको प्रत्याभूति पनि शीघ्र दिलाउन सकिन्छ। अन्त्यमा, स्वास्थ्यमन्त्रीहरूको स्वागत र बिदाइ निरन्तरको प्रक्रिया हो। अहिले सिंहदरबारभित्र रहेका मन्त्रालयमा खादा र माला लगाउन अन्य मन्त्रीहरूलाई भ्याइनभ्याइ छ। तर, सिंहदरबार बाहिर रहेको स्वास्थ्य तथा जनसंख्या मन्त्रालयको जिम्मेवारी युवा राजनीतिकर्मीको काँधमा छ। स्वागतका क्रममा खादा र माला नलगाउने भनी गरेको अठोटलाई कतिपयले स्टन्टको संज्ञा दिएका छन्। त्यसैले लक्ष्य निर्धारण गर्नुहोस्। बिहानीले दिनभरको अवस्था दर्शाउँछ भने झैं एक साताभित्र योजना र रणनीति बनाउनुहोस्। यथाशीघ्र सेवाग्राहीलाई गुड हेल्थ गभर्नेन्सको सोचलाई व्यवहारमा उतार्नुहोस्। किनकि, यो सरकारसँग जनताको आशा अपेक्षा धेरै छ। अहिलेलाई सफल कार्यकालको शुभकामना छ।  डा प्याकुरेल, स्वास्थ्य तथा जनसंख्या मन्त्रालयका पूर्वप्रमुख विशेषज्ञ हुन्।"
विश्व कीर्तिमानका लागि हिमालयन चेस,"काठमाडौं : हिमालयन चेस एकेडेमीले अन्तर्राष्ट्रिय चेस दिवस (२० जुलाई) का अवसरमा हिमालयन १०० ब्लिज चेस प्रतियोगिता आगामी शनिबार आयोजना गर्ने भएको छ । विश्व बुद्धिचाल महासंघ (फिडे) ले आफ्नो स्थापनाको एक सयौं वर्ष मनाइरहेको अवसरमा २० जुलाईमा २४ घन्टाभित्र विश्वमै सबभन्दा बढी चेस खेल्दै गिनिज बुक वल्र्ड रेकर्ड्स कायम गर्ने अभियानमा रहेको छ, जसलाई उसले फिडे १०० गिनिज वल्र्ड रेकर्ड्स अटेम्प्ट नाम दिएको छ । फिडेको यही अभियानअन्तर्गत नेपालमा हिमालयन १०० आयोजना गर्न लागिएको हिमालयन चेस एकेडेमीकी संस्थापक अध्यक्ष मोनालिशा खम्बूले जानकारी दिइन् । नेपालको पहिलो महिला राष्ट्रिय चेस च्याम्पियनसमेत रहेकी खम्बूले भनिन्, फिडेले एक सय वर्ष पुगेको अवसरमा विश्व कीर्तिमान बनाउँदै गर्दा त्यो अभियानलाई नेपालबाट पनि साथ दिनका लागि हिमालयन १०० आयोजना गर्न लागेका हौं । स्वीस प्रणालीका आधारमा १० राउन्डमा सञ्चालन गरिने प्रतियोगितामा एक सय खेलाडीले प्रतिस्पर्धा गर्नेछन् । पहिला नाम दर्ता गर्ने खेलाडीलाई प्रतियोगितामा अवसर दिइने पनि उनले जानकारी दिइन् । ५१ हजार पाँच सय रुपैयाँ पुरस्कार रहेको प्रतियोगिताको विजेताले १० हजार, उपविजेताले सात हजार, तेस्रो हुनेले चार हजार, चौथोले तीन हजार र पाँचौं हुनेले दुई हजार रुपैयाँ पाउनेछन् । यस्तै, छैटौंदेखि शीर्ष १० मा अटाउने खेलाडीले जनही एक हजार प्राप्त गर्नेछन् । महिलातर्फको विजेताले तीन हजार, उपविजेताले दुई हजार र तेस्रो हुनेले एक हजार रुपैयाँ हात पार्नेछन् । यस्तै, अनरेटेड, यू९, यू११, यू१३, यू१५, बेस्ट एचसीए, उत्कृष्ट विद्यार्थी (१० कक्षा र १० कक्षामाथि), रेटिङ १७०० मुनि, १९०० मुनि र भेट्रान (५५ वर्षमाथि) गरी ११ विधालाई पनि समावेश गरिएको छ । सबै स्पर्धाका विजेताले एक हजारदेखि एक हजार पाँच सय रुपैयाँसम्म नगद पुरस्कार पाउनेछन् । तर, कुनै पनि खेलाडीलाई दोहोयाएर पुरस्कार प्रदान नगरिने आयोजकले जनाएको छ । हिमालयन चेस एकेडेमीले दोस्रो प्रतियोगिताको रुपमा हिमालयन १०० आयोजना गर्न लागेको हो । यसअघि एसईई कप आयोजना गरेको थियो ।"
भाग्यले एसिया कपमा पुगेको नेपालले शुक्रबार युएईसँग भिड्दै,"काठमाडौं : एसीसी महिला एसिया कपको आफ्नो पहिलो खेलमा नेपालले शुक्रबार संयुक्त अरब इमिरेट्स (यूएई) को सामना गर्दैछ। श्रीलंकाको दाम्बुलास्थित रंगिरी दाम्बुला अन्तर्राष्ट्रिय क्रिकेट मैदानमा नेपालले आफ्नो पहिलो खेलमा यूएईको सामना गर्न लागेको हो। यो एसिया कपमा नेपाल भाग्यले सहभागी भएको हो। छनौट खेलमा मलेसियासँग पराजित भएपछि नेपालको एसिया कप तुहिएको थियो। तर, एसियन क्रिकेट काउन्सिलले ८ टिम सहभागी गराउने निर्णय गरेपछि नेपालसँगै थाइल्यान्डको भाग्य पनि चम्किएको थियो। छनौट खेलमा नेपाल मलेसियासँग र थाइल्यान्ड युएईसँग पराजित हुँदै बाहिरिएको थियो। एसियाली क्रिकेट काउन्सिल (एसीसी)को आयोजनामा महिला एसिया कप जुलाई १९ देखि २८ सम्म श्रीलंकामा हुँदैछ। प्रतियोगितामा आठ टोलीले प्रतिस्पर्धा गर्दै छन्। प्रतियोगिताको समूह ए मा नेपाल, भारत, पाकिस्तान र संयुक्त अरब इमिरेट्स (यूएई) छन् । यस्तै समूह बी मा आयोजक श्रीलंका, बंगलादेश, मलेसिया र थाइल्यान्ड छन्। नेपालले जुलाई २१ मा पाकिस्तान र जुलाई २३ मा भारतसँग प्रतिस्पर्धा गर्नेछ। प्रतियोगिताको तयारीका लागि नेपाली टोली दुई हप्ता अगाडि नै श्रीलंका पुगेको थियो। श्रीलंकामा नेपालले श्रीलंकाको डेभलपमेन्ट स्क्वाडसँग तीन वटा अभ्यास खेल खेलेको थियो। पहिलो र दोस्रो अभ्यास खेलमा पराजित भएको नेपालले तेस्रो खेलमा दुई रनको रोमाञ्चक जित निकालेको थियो। एसीसीले अन्तर्राष्ट्रिय क्रिकेट परिषद् (आईसीसी) को पूर्ण सदस्य राष्ट्र भारत, पाकिस्तान, बंगलादेश र श्रीलंकासहित एसीसी महिला प्रिमियर कपको फाइनल खेलेका दुई टोलीलाई एसिया कप खेलाउने नियम बनाएको थियो। पछि मलेसियामा भएको प्रिमियर कपको सेमिफाइनलमा पुग्ने थप दुई टोलीलाई पनि एसिया कप खेलाउने निर्णय गरेसँगै नेपालले प्रतियोगितमा सहभागिता जनाउने अवसर पाएको हो। योसँगै नेपाली महिला टोलीले तेस्रो पटक एसिया कपमा सहभागिता जनाउन लागेको हो। नेपालले यसअघि सन् २०१२ र २०१६ मा एसिया कपमा प्रतिस्पर्धा गरेको थियो । दुवै संस्करणमा नेपाल समूह चरणबाटै बाहिरिएको थियो। इन्दु बर्माको कप्तानीमा रहेको नेपाली टोलीमा सबनम राई, रुबिना क्षत्री, सीता रानामगर, बिन्दु रावल, कविता कुँवर, कविता जोशी, अप्सरी बेगम, काजोल श्रेष्ठ, पूजा महतो, सम्झना खड्का, डोली भट्ट, रोमा थापा, ममता चौधरी, किर्तिका मरासिनी र राजमती ऐरी छन्।"
कोरला नाकामा व्यापारीलाई टाइम कार्ड,"जोमसोम : गत कात्तिक २७ गतेदेखि औपचारिक रूपमा उपल्लो मुस्ताङको दुई गाउँपालिकाका लागि खुल्ला गरिएको (नेचुङलिजी) कोरला नाकामा चीन पक्षले टाइम कार्ड लगाएको छ। चीन पक्षले यसको कुनै कारण नखुलाए पनि उपल्लो मुस्ताङका सीमित नागरिकहरू मात्रै कोरलाको सीमापारि किनमेल गर्न जाने भएका कारण चीन पक्षले चीन प्रवेशमा टाइम कार्ड लगाएको हुन सक्ने अनुमान गरिएको छ। सुरुवाती समयमा बेलुकी साँझ ५ बजेसम्म किनमेलका खुल्ला गरिएको (नेचुङलिजी) कोरला नाकामा हिउँदयामको जाडो मौसम सकिएर फागुन महिनादेखि टाइम कार्ड लगाउन सुरु गरेको हो। लोमान्थाङ गाउँपालिकाका अध्यक्ष टसीनर्बु गुरुङले कोरला नाकाको चिनियाँ भूमि लिजीमा मालसामान किनमेल गर्न जाँदा मुस्ताङी नागरिकलाई समय निर्धारण भएको जानकारी दिए। उनका अनुसार कोरला नाकाबाट चीन प्रवेश गर्न नेपाली समयअनुसार ८ बजेबाट १० बजेसम्म समय तोकिएको हो। चीन पक्षले तोकेको समय बिहानको १० बजेपछि कोरला नाकाको ढोका बन्द हुन्छ। बिहान (८१०) बजेको समयभित्र चीन प्रवेश गरेका उपल्लो मुस्ताङी नागरिकले दिउँसो २ बजेसम्म सीमापारि किनमेल गर्न समय दिने गरेको अध्यक्ष गुरुङको भनाइ छ। चीन पक्षको कार्यतालिकाअनुसार उपल्लो मुस्ताङले नाकाबाट सीमापारि छिरेपछि करिव (४६) घण्टा मालसामान किनमेल गर्न पाउँछन्। दिउँसो २ बजे कटेपछि नेपाली पक्षले मालसामान किनमेल गरी चीनको भूमिबाट बाहिरिनुपर्ने हुन्छ। कोरला नाकाबाट चीन प्रवेश गर्न नेपाली समयअनुसार बिहान ८ बजेबाट १० बजेसम्म मात्रै पाइने कोरला नाका खुल्ला गरिएसँगै उपल्लो मुस्ताङीलाई वैकल्पिक रोजगारीको अवसर उत्तरी कोरला नाका उपल्लो मुस्ताङका लागि खुल्ला गरिएसँगै त्यस क्षेत्रका स्थानीय नागरिकलाई वैकल्पिक रोजगारीको अवसर प्राप्त भएको छ। कोरला नाकाको दशगजा यता नेपालतर्फको खुल्ला पठार भूमिमा उपल्लो मुस्ताङका करिब एक दर्जन नागरिकले त्रिपाल टाँगेर व्यापार व्यवसाय सञ्चालन गरेका छन्। उनीहरू दैनिकजसो चिनियाँ भूमि लिजीबाट मालसामान किनेर कोरला नाकामा बिक्री गर्ने गर्छन्। कोरला नाका अवलोकनका लागि जाने आन्तरिक पर्यटकहरूका लागि चियाखाजा र चिनियाँ सामान बिक्री गर्न त्यहाँ लस्करै त्रिपालमुनि बसेर व्यवसाय सञ्चालन गरिएको हो। लोमान्थाङ५ का छिरिङ गुरुङ पनि कोरला नाकामा चिनियाँ सामान बिक्री गर्ने र नाका हेर्न आउनेलाई खाजानास्ताको सुविधा प्रदान गर्न फागुनदेखि व्यवसाय सञ्चालन गरेको बताउँछन्। अनुकूल समयमा नेपाली पर्यटकहरूको उल्लेख्य संख्यामा नाका हेर्न आउने गरेकाले व्यापार पनि राम्रै हुने गरेको गुरुङको भनाइ छ। गाउँमा सामान्य खेतीकिसान गर्छु, घरको काम सकिएपछि नाकामै त्रिपालमुनि बसेर व्यापार गर्ने गरेको छु, गुरुङले भने, सिजनको बेला त १०१० हजार दैनिक कमाइ हुन्छ, अहिले त अफ सिजन भएर व्यापार ठप्पै छ। उनले बर्खायामको मौसमका कारण बेनीजोमसोमकोरला सडक असहज भएकाले पर्यटक आउन नसकेको सुनाए। कोरला नाकामा खानेपानी र शौचालयको सुविधा छैन। यद्यपि गण्डकी प्रदेश सरकारको आन्तरिक तथा कानुन मन्त्रालयबाट विनियोजित ५० लाख बजेटले ६ कोठे प्रिफाइप सुरक्षाकर्मी बस्ने तथा उद्धार केन्द्र भवन निर्माण गरिएको छ। नेपालचीन कोरला नाका खुल्ला भएको ८ महिना बितिसक्दा समेत नेपालतर्फ भन्सार, इमिग्रेसन तथा सुरक्षा पोस्टलगायतका भौतिक संरचनाहरू निर्माण हुन सकेका छैनन्। ४ वर्षअघि नै चीनले कोरला नाकामा भन्सार, सुक्खा बन्दरगाह र इमिग्रेसनलगायतका भव्य भौतिक संरचना निर्माण गर्दा नेपालतर्फको दसगजा क्षेत्र रित्तो पठार छ। चीन पक्षबाट दर्जनौं सुरक्षाकर्मीहरू नाकामा सुरक्षाका लागि खटिँदा नेपाल पक्षको सुरक्षाकर्मी कोरलानाका १६ किमियता दक्षिण छोसेरको नेचुङमा बस्ने गरेका छन्। नेपाली सेनाको एक टुकडी लोमान्थाङको थुर्लुङफाँटमा छ। नेचुङमा सशस्त्र प्रहरी बोर्डर आउट पोस्ट बीओपी र नेपाल प्रहरी भन्सार कार्यालयको जीर्ण भवनमा बसेका छन्। हालै कोरला नाकाको सुरक्षा तथा भन्सार राजस्व संकलनका लागि एक जना सशस्त्र प्रहरी र एक जना नेपाल प्रहरी गरी दुई जना सुरक्षाकर्मी कोरला नाकाको दशगजा क्षेत्रमा खटिएका छन्। उपल्लो मुस्ताङको लोमान्थाङ गाउँपालिका र लोघेकर दामोदरकुण्ड गाउँपालिकाका लागि कोरला नाका खुल्ला गरिए पनि भन्सार कार्यालयका कर्मचारीहरू राजस्व संकलन गर्न बस्ने गरेका छैनन्। नेचुुङमा रहेको भन्सार कार्यालयका एक जना कार्यालय सहयोगीले कोरला नाकामा बसेर भन्सार राजस्व उठाउने गरेको पाइएको छ। नाका खुले पनि भन्सार आर्थिक गतिविधि चलायमान हुन नसक्दा त्यहाँ कर्मचारीहरू मन लागेर बस्ने नगरेको स्थानीयको भनाइ छ। कोरला नाकाबाट चीनले आफ्नो उत्पादन आयात गर्न दिने गरेपनि नेपाल पक्षको उत्पादनमा नियमन गर्ने गरेको नाकामा बसेका एक व्यवसायीले जानकारी दिए। नेपाल पक्षका व्यापारीहरूलाई एउटै प्रकृतिका सामान एकभन्दा बढी लान नदिने गरेको ती व्यापारीले खुलाए। नाकामा उपल्लो मुस्ताङीले किराना सामान, खाद्यान्न, कस्मेटिक, कृषि उपकरण, लत्ताकपडा आदि आयात गर्ने गरेका छन्। नेपालीले स्थानीय कृषि उत्पादनलगायतका सामान निर्यात गर्ने गर्छन्।"
"नेप्से परिसूचक २४ सय विन्दुमाथि,१५ अर्बको सेयर कारोबार","काठमाडौं : सेयर कारोबार साताको अन्तिम दिन बिहीबार नेप्से परिसूचक उच्च अंकले बढेर बन्द भएको छ। नेप्से परिसूचक ५९६८ अंकले बढेर २४२४३२ विन्दुमा पुगेको हो। सेन्सेटिभ इण्डेक्स ३९० प्रतिशतले बढेर ४३६१४ विन्दुमा कायम भएको छ। अघिल्लो कारोबार दिन नेप्से परिसूचक ५४ अंकले बढेको थियो। सो दिन १२ अर्ब ५ करोड मूल्य बराबरको कारोबार भएको थियो। यसदिन ३१२ स्क्रिप्सको ३ करोड ९९ लाख ३८ हजार २३७ कित्ता सेयर १५ अर्ब ५४ करोड ८८ लाख ७३८ रुपैयाँमा खरिदबिक्री भए। उच्च अंकले बढेको सेयर बजारमा पाँच कम्पनीको सेयर सकारात्मक सर्किट लेभलमा कारोबार भयो। नेपाल इन्भेस्टमेन्ट मेघा बैंक,नेपाल फाइनान्स,आँखु खोला जलविद्युत,उपकार लघुवित्त वित्तीय संस्था र थ्री स्टार हाइ कम्पनीको सेयर १० प्रतिशतले बढ्यो। यसैगरी कुमारी बैंक,प्रभु र रिभर फल्सको सेयर ९ प्रतिशत बढीले बढ्यो। कारोबार रकमका आधारमा नेपाल फाइनान्स शीर्षस्थानमा रह्यो। सो कम्पनीको ४२ करोड बढी मूल्यमा कारोबार भयो। अपर तामाकोशी हाइड्रोपावरको ३८ करोड,नगदी ग्रुपको ३० करोड,साइन रेसुंगा डेभलपमेन्टको २७ करोडर कुमारी बैंकको २३ करोड मूल्यको सेयर कारोबार भयो। दुई समूहको उपसूचक बाहेक अन्यको उपसूचक सकारात्मक देखिएका छन्। फाइनान्स र हाइड्रोपावर समूहको उपसूचक बाहेक अन्यको उपसूचक वृद्धि भएको हो। आज बैंकिङ समूहको उपसमूक ६२८ प्रतिशतले बढ्यो। कारोबारमा आएका १४४ स्टकको मूल्य बढ्दा ९५ वटाको घट्यो भने ४ वटाको मूल्य स्थिर रह्यो।"
निजी क्षेत्रको विश्वास बढाउन पहल गर्छु,ढकालले मन्त्री पौडेललाई अहिले आर्थिक निकायबीच समन्वय नभएको र अर्थतन्त्र सुधार गर्न निजी क्षेत्रको सहभागितामा आर्थिक सुधार आयोग वा अन्य कुनै संयन्त्र आवश्यक रहेको औंल्याए। काठमाडौं : नवनियुक्त उपप्रधानमन्त्री तथा अर्थमन्त्री विष्णुप्रसाद पौडेलले आम जनताको मात्रै नभई निजी क्षेत्रको पनि विश्वास निर्माणमा सरकार केन्द्रित हुने बताएका छन्। नेपाल उद्योग वाणिज्य महासंघको प्रतिनिधिमण्डलसँग बुधबार भएको भेटमा मन्त्री पौडेलले आर्थिक क्षेत्रका धेरै समस्या सम्बोधन गर्नुपर्ने भए पनि सबैभन्दा महत्त्वपूर्ण भनेको निजी क्षेत्रको विश्वास निर्माण गर्नुपर्ने बताए। महासंघका पदाधिकारीसँगको भेटमा मन्त्री पौडेलले उद्योगी व्यवसायीलाई निर्धक्क भएर व्यवसाय सञ्चालन गर्न आग्रह गरे। उत्पादन र निकासीसँगै बजारको माग घट्दै गएकोमा आफू सचेत रहेको बताउँदै उनले यस्ता समस्याको समाधान हुने बताए। मन्त्री पौडेलले डेडिकेटेड फिडर र ट्रंक लाइनको समस्या होस् वा निर्माण व्यवसायीको भुक्तानीमा भएको ढिलाइ सबै समस्या समाधान गर्न सरकार प्रतिबद्ध रहेको दोहोर्याए। भेटमा महासंघका अध्यक्ष चन्द्रप्रसाद ढकालले अर्थतन्त्र अहिले समस्यामा रहेको र आर्थिक पुनरुत्थानको निमित्त निजी क्षेत्रको मनोबल बढाउनु पर्नेमा जोड दिए। उनले अर्थतन्त्र सुधारका लागि सरकार र निजी क्षेत्रबीच सहकार्य आवश्यक रहेको बताए। ढकालले मन्त्री पौडेललाई अहिले आर्थिक निकायबीच समन्वय नभएको र अर्थतन्त्र सुधार गर्न निजी क्षेत्रको सहभागितामा आर्थिक सुधार आयोग वा अन्य कुनै संयन्त्र आवश्यक रहेको औंल्याए। ढकालले डेडिकेटेड फिडर र ट्रंक लाइनको समस्या छिट्टै समाधान गर्न पनि मन्त्री पौडेललाई आग्रह गरे। उनले यो समस्याले उद्योगलाई ठूलो असर पारेको र उत्पादनमूलक गतिविधि संकुचित भएको बताए। उद्योगले क्षमताअनुसार चल्न नसकेको उनले बताए। ढकालले अर्थतन्त्र संकुचित भएपछि मुलुकमा रोजगारी सिर्जनामा समेत असर परेको बताए। उनले नेपाल राष्ट्र बैंकको तथ्यांकले मुद्रास्फीति ४१७ प्रतिशतमा झरेको देखाए पनि वास्तविकतामा कोभिडयता ७ प्रतिशतको दरले बढ्दै गएको बताए। जसका कारण जनताको क्रयशक्तिमा ह्रास आएको बताउँदै उनले बजारको माग पनि घटेको बताए। ढकालले मन्त्री पौडेललाई आर्थिक गतिविधि पनि बढ्ने गरी बजारको माग बढाउन मद्दत गर्ने नीति ल्याउन आग्रह गरे। ढकालले मन्त्री पौडेललाई कर्जाको ब्याजदर घटे पनि उद्योगी र उद्यमीले लगानी गर्न नचाहेको बताए। त्यसैले रेमिट्यान्समार्फत देश भित्रिएको पैसा बैंक तथा वित्तीय संस्थामा थुप्रिएको छ।
प्री ओपन सेसनमा नेप्से परिसूचक ९८९ अंकले बढ्यो,काठमाडौं : प्री ओपन सेसनमा नेप्से परिसूचक ९८९ अंकले बढेर २३७३५३ विन्दुमा पुगेको छ। सेयर कारोबार साताको अन्तिम दिन बिहीबार यो सेसनमा ८५ वटा स्क्रिप्सको १७ हजार १८६ कित्ता सेयर ६० लाख ७५ हजार ८३४ रुपैयाँमा खरिदबिक्री भए। प्री ओपन सेसनमा ६३ स्टकको मूल्य बढ्दा १५ वटाको घट्यो भने ६ वटाको मूल्य यो समयमा स्थिर रह्यो।

शीर्षक,विवरण
मोटरबाटो बनाउन १ रुपैयाँ संकलन अभियान,"प्रकृति र भूअवस्थितिको आधारमा हेर्दा संखुवासभा जिल्लाले देशको आर्थिक विकासमा महत्वपूर्ण योगदान गर्न सक्छ। तर, राजनीतिक नेतृत्व, समाजको धारणा वा बुझाइ र नेतृत्वकर्तामा निहित उद्देश्यप्रति समर्पण वा प्रतिबद्धता आवश्यक हुँदोरहेछ। २०२७०२८ ताका तुम्लिङटारमा हवाई मैदान निर्माण र सञ्चालनमा आयो। २०३६३७ साल ताका खाँदवारीकिमाथांका (नेपालचीन सिमानाको गाउँ)सम्म तत्कालीन जिल्ला पञ्चायतले मान्छे हिँड्न सक्ने बाटो खन्यो। २०५९ सालमा खाँदवारी बजारका जागरुक युवामध्येका युवा भेला भएर जिल्लाको सम्भाव्य विकास र परिवर्तनका बारेमा छलफल गरे। त्यतिबेला सडक यातायात र जलविद्युत् विकास नै हाम्रो आर्थिक विकासको आधार हो भन्ने निष्कर्ष निकाले। पहिलो किमाथांकाखाँदवारी मोटरबाटो निर्माण नागरिक मूल समिति र अर्को जलविद्युत्मा युवा सरोकार गठन भयो। संस्था जिल्ला प्रशासन कार्यालयमा दर्ता गरी जनजागरण र राज्यलाई दबाब दिन विभिन्न क्रियाकलाप हुन थाले। जसमध्ये मोटरबाटो निर्माण गर्न नागरिकहरूबाट १ रुपैयाँ संकलन अभियान सुरु भयो। स्थानीय सञ्चारकर्मी गंगा विष्टको सहयोग लिएर जनताका आवाज नीति निर्मातासम्म पुर्याउन खाँदवारीकिमाथांकाको यात्रामा हामी लाग्यौं। यात्राको क्रममा खाँदबारीदेखि दुई दिनको यात्रापछि मित्र गंगा विष्टले गोला बजारमा बास बसेका बेला दाइ, तपार्इं बौलाउनु भएको हो कि ? यस्तोमा मोटरबाटोको सपना कसरी साकार हुन सक्छ ? भन्नुभयो। यो २०६३ सालको कुरा हो। जब हामी किमाथांका पुग्यौं। सीमा पारी चीनका गाउँ डेन्दाङ र चांगामा चीन सरकारले मोटरबाटो बनाइसकेको रहेछ। त्यसपछि उनै मित्र विष्टले दाइ चीनको भूगोल हेर्दा हाम्रो भूगोल त मैदान नै रहेछ, मोटरबाटो बन्न सक्छ भन्नेमा म ढुक्क भएँ भनेर टिप्पणी गरे। मेरो मन एकदमै पुलकित भयो। अहिले १६२ मध्ये दुई तीन किलोमिटर मात्र ट्रयाक जोड्न बाँकी छ। शायद अर्को वर्ष पूर्ण होला। (खनाल किमाथांकाखाँदवारी मोटरबाटो निर्माण नागरिक मूल समितिका संयोजक हुन्।)"
अब्बल अन्न कोदो,"धेरै धान फलाउने किसानले पुरस्कार पाउँछन् तर धेरै कोदो फलाउने किसानले धन्यवादको शब्दसम्म पाएका छैनन्। कोदो बाली स्वास्थ्य पोषण व्यवसाय वातावरणीय र खाद्य सुरक्षामा महत्त्वपूर्ण मानिन्छ। थोरै खाए पुग्ने, आडिलो बिस्तारै पच्ने, छिटो पाक्ने, लगानी कम, मलजल कम चाहिने खाद्यान्न हो यो। सबै ठाउँ र रुखोपाखो जमिनमा पनि फल्ने, रोग, किरा कम लाग्ने, विषादी र रासायनिक मल नचाहिने, दाना र पिठोबाट बन्ने सम्पूर्ण परिकार बनाउन मिल्ने पोसिलो र आडिलो खाद्यबालीको रूपमा लिन सकिन्छ। यसले खाद्य सुरक्षा र अर्थतन्त्रमा महत्त्वपूर्ण भूमिका खेल्दै आएको पाइन्छ। खाद्य सुरक्षा र पोषणमा वरदान : चामलमा भन्दा क्याल्सियम ३५ गुणा र आइरन १५ गुणा बढी कोदोमा पोषण तत्त्व पाइने पोषणयुक्त अनाज हो। सन्तुलित पोषण तत्त्व कार्बाेहाइड्रेट कम र अन्य लवण, आइरन, क्याल्सियम, फस्फोरस र अमिनो एसिडलगायतका तत्त्वहरू प्रशस्त पाइने भएकाले मानवलाई यो अत्यावश्यक मानिन्छ। सबै उमेरसमूहका रोगी व्यक्तिहरूले समेत उपयोग गर्न मिल्ने औषधीय गुण भएकाले यसको महत्त्व बढिरहेको छ। यसको सेवनले मानवलाई रोग नलाग्ने तथा रोग लागिहाले पनि निको पार्न सहयोग पुर्याउने भएकाले स्वास्थ्य सुरक्षामा कोदोको महिमा बढ्दै गएको छ। गाउँघरमा कोदोबाट बन्ने परिकार पाक्न छोडेका छन्। स्वास्थ्यप्रति जनचेतना बढेका कारण सहरी क्षेत्रमा उपभोत्ताले कोदो एवं कोदोजन्य खाना खान थालेका छन्। विविधीकरण र परिकार : पुर्खाहरूले कोदो खेती गरी कोदोको ढिँडो, रोटी, पुवा र खोलेजस्ता परिकार बनाएर खाने गर्छन्। हाल कोदोबाट बिस्कुट, कोदो चिया, कोदो कफी, कोदोको झोल बनाइन्छ। यसका परिकारलाई विविधीकरणमा जोड दिँदै केक, म : म, पिज्जालगायतका परिकार पनि बनाएर सेवन गर्न थालिएको छ। तर पनि कोदोलगायत कोदोजन्य बालीहरू चिनो, कागुनो, जुनेलो, बाजराजस्ता गुणैगुणले भरिपूर्ण बालीहरू छायामा परेका छन्। जसकारण देश खाद्य असुरक्षित बनिरहेछ भने मानव स्वास्थ्यमा जोखिम बढिरहेको छ। राज्यले कोदोलगायत कोदोजन्य बालीहरूप्रति चासो नलिनु, उत्पादन बढाउने नाममा विभिन्न मिसनलगायत सुपरजोन, जोन, ब्लक र पकेटजस्ता कार्यक्रम सञ्चालन गर्नु दुर्भाग्य बनेको छ। जसमा ठूलो धनराशि खर्च गरेको पाइन्छ तर कोदो प्राथमिकतामा परेन। गत आवमा मात्र ७५ करोड ४४ लाख २२ हजार ६ सय ५९ रुपैयाँको कोदो आयात भएको छ। स्थानीय उत्पादन घट्नाले यत्रो ठूलो मूल्यको कोदो आयात भएको हो। यो क्रम बढ्दो छ। ग्रामीण तहमा कोदोका फाइदाको बारेमा जनचेतना विस्तार हुन सकेको छैन। सम्मानित खाना भनेको चामलको भात हो भन्ने बुझाइले व्यापकता छाएको छ। संस्कृतिसँग जोडिएको विषय भएकाले कोदोलाई प्राथमिकतामा राखी कोदोको रक्सीलाई ब्रान्डिङ गर्नुपर्छ। गाउँघरमा कोदोबाट बन्ने परिकार पाक्न छोडेका छन्। स्वास्थ्यप्रति जनचेतना बढेका कारण सहरी क्षेत्रमा उपभोक्ताले कोदो एवं कोदोजन्य खाना खान थालेका छन्। हाल कोदोको परिकार गाउँ होइन, सहरबजारका होटेलमा बढी खोजिन थालेका छन्। कोदेको ढिँडो खान होटल तथा रेस्टुरेन्टहरूमा जाने क्रम बढेको छ। सचेत खानदानका व्यक्तिहरूको चुलोमा पाक्न थालेको छ। बालीका जात र फाइदा : उत्पादक किसानहरूको संगठन तथा संयुक्त राष्ट्रसंघले समेत कोदो तथा कोदोजन्य बालीको प्रचारप्रसार र प्रवद्र्धन गरी उत्पादन वृद्घि एवं खानपानमा सुधारमा जोड दिए पनि नेपाल सरकार यस्तो गहन विषयप्रति गम्भीर हुन सकेको छैन। नेपालको कृषि प्रणालीमा कोदो, कागुनो, चिनो, जुनेलो, सामा, बाजरा, कुट्की सामा र कोदी गरी आठ प्रजातिका कोदो पाइन्छन्। यी प्रजातिमध्ये अधिकांश कृषकले खेती गर्ने बालीमा कोदो पर्छ। नेपालमा कोदोबालीमा अनुसन्धान कम भएको पाइन्छ। हालसम्म पाँचवटा जातमात्र सिफारिस र एउटा जुम्लाको रैथाने जात पञ्जीकृत अवस्थामा छ। स्थानीय जात पोषणका हिसाबले क्याल्सियम, फाइबर, आइरन र प्रोटिनको राम्रो स्रोत हो। यसमा पाइने विभिन्न पौष्टिक तत्त्वहरूले रगत, हाडजोर्नी, पाचन प्रणाली र मांसपेशीलाई फाइदा पुर्याउँछ। मानव शरीरले कोदोलाई विस्तारै पचाउने हुनाले रगतमा चिनीको मात्रा मध्यम गर्न समेत सहयोग गर्छ। यसको सेवनले मधुमेह रोग लागेकाहरूलाई फाइदा गर्छ। राज्यको दायित्व : कोदो तथा कोदोजन्य रैथाने बालीको विकास, विस्तार र प्रवद्र्धन गर्नु राज्यको दायित्व हो। राज्यले आमनागरिकको स्वास्थ्य एबं पोषणमा ध्यान दिनुपर्छ। स्वच्छ उत्पादन उपभोक्ताहरूको घरदैलोमा पुर्याउनु पर्छ। जसको मूल आधार भनेको कोदो एवं कोदोजन्य रैथाने बालीको विकास, विस्तार र प्रवद्र्धन गर्नु आवश्यक छ। खानपानका बारेमा जनचेतना अभिवृद्घि गर्नु, दिवस तथा उत्सवहरू मनाउँदै प्रचारप्रसारमा जोड दिनु, उत्पादक किसानहरूलाई प्रोत्साहनका साथ उत्पादन वृद्घिका लागि वातावरण सिर्जना गर्नुपर्छ। राज्यले कोदो एवं कोदोजन्य बालीलाई प्राथमिकतामा राख्नुपर्छ। धेरै धान फलाउने किसानले पुरस्कार पाउँछन् तर धेरै कोदो फलाउने किसानले धन्यवादको शब्दसम्म पाएका छैनन्। नेपाल बहुसंस्कृति तथा संस्कार मान्ने बहुजाति, बहुभाषीको साझा घर हो। यहाँ विभिन्न समुदायका आआफ्ना रीतिरिवाज, संस्कार तथा चालचलन छन्। हाम्रो संस्कारले कोदोको रक्सीलाई प्रसादको रूपमा ग्रहण गरेको छ भने झैझगडामा मेलमिलापको माध्यमको रूपमा लिएको पाइन्छ। यसरी संस्कृतिसँग जोडिएको विषय भएकाले कोदोलाई प्राथमिकतामा राखी कोदोको रक्सीलाई ब्रान्डिङ गर्नुपर्छ। कोदोप्रति किसान तथा उपभोक्ताहरूको आकर्षण बढाउन उत्पादन बीउलगायत सामग्री र प्रविधिजस्ता कुरामा अनुदानको व्यवस्था गर्न साथै अध्ययन, अनुसन्धानमा जोड दिनुपर्छ। कोदो तथा कोदोजन्य बालीलाई पिछडिएको अपहेलित एवं सिमान्त बालीको रूपमा पुर्याउने कार्य राज्यबाटै भएकाले कोदो तथा कोदोजन्य बालीलाई विशेष आरक्षणको व्यवस्था गर्नुपर्छ। बस्नेत, राष्ट्रिय कृषक समूह महासंघ, नेपालका संरक्षक एवं किसान अभियन्ता हुन्।"
आर्थिक स्थिरतामा मौद्रिक नीति,"नेपालका नेताहरूले राष्ट्रिय आर्थिक स्थायित्वलाई सुदृढ गर्न र दिगो विकासलाई उत्प्रेरित गर्न विभिन्न आर्थिक रणनीति मिलाउने कठिन कार्यको सामना गरिरहेका छन्। सबै नेपालीका लागि आर्थिक लचिलोपन र समृद्धिलाई बढावा दिने एक सुसंगत मौद्रिक नीतिको ढाँचा निर्माण गर्न राजनीतिक प्रतिद्वन्द्वीहरू पार गर्नु नै अगाडिको चुनौती छ। नेपाल नयाँ आर्थिक वर्षमा प्रवेश गर्दा, राजनीतिक विवाद र आर्थिक बाध्यताको पृष्ठभूमिमा यसको आर्थिक नीतिको परिदृश्यले केन्द्रबिन्दु लिन्छ। यसको मौद्रिक नीतिको तर्जुमा राजनीतिक आकांक्षा र आर्थिक बाध्यताबीचको विवादको विषय बनेको छ। यस जटिल केन्द्रमा प्रधानमन्त्री केपी शर्मा ओलीका आर्थिक सल्लाहकार डा युवराज खतिवडा, अर्थमन्त्री विष्णु पौडेल र केन्द्रीय बैंकका गभर्नर महाप्रसाद अधिकारी छन्। उनीहरूको साझा पार्टी आबद्धताको बाबजुद यी तथ्यांक नेपालको आर्थिक रणनीतिको दिशा र प्राथमिकतामा एकदमै भिन्न छन्। स्वयं केन्द्रीय बैंकका पूर्वगभर्नर खतिवडाले मौद्रिक नीति घोषणामा भएको आकस्मिक रोकले नेपालको आर्थिक नेतृत्वभित्रको गहिरो असमझदारीलाई जोड दिन्छ। यो निर्णयले केन्द्रीय बैंकको योजनालाई बाधा पुर्यायो, उच्च प्रत्याशित नीति अध्यावधिकलाई स्थगित गर्यो र नेपालको आर्थिक परिदृश्यमा अनिश्चिततालाई गम्भीर मोडमा घुसायो। यस असमझदारीको जरा नेपालको राजनीतिक परिदृश्यमा परिवर्तन र नेतृत्वको प्राथमिकतामा परिवर्तनहरूमा फेला परेको छ। प्रारम्भिक रूपमा पूर्वअर्थमन्त्री वर्षमान पुनको नेतृत्वमा तयार पारिएको, नीति ढाँचाको वर्तमान प्रशासनमा पुनर्मूल्यांकन गरियो। गभर्नर अधिकारी र अर्थमन्त्री पौडेलले तोकेको समयसीमा र अपेक्षासँग द्वन्द्वपूर्ण नीतिगत पुनर्मूल्यांकनको उनको जिद्दी छ। प्रधानमन्त्री ओलीले औद्योगिक वृद्धिलाई प्रोत्साहन गर्ने र लगानी आकर्षित गर्ने नीतिलाई जोड दिँदै व्यापार समर्थक अडानको वकालत गरेका छन्। यो दृष्टिकोण अर्थमन्त्री पौडेलको लक्षित बजेट विनियोजनमार्फत मध्यम वर्गलाई फाइदा पुर्याउने पहलमा केन्द्रित भएकोसँग एकदमै फरक छ। अर्काेतर्फ, राज्यपाल अधिकारीले आर्थिक अनिश्चितताका बीचमा कडा कदम चाल्ने वकालत गर्दै नेपालको वित्तीय स्थायित्व जोगाउन नियामक कठोरतामा जोड दिएका छन्। यी विवादित एजेन्डाहरूले व्यावहारिक आर्थिक शासनसँग राजनीतिक बयानबाजीलाई मिलाउने चुनौतीलाई हाइलाइट गर्छ। उनीहरूको साझा पार्टीगत सम्बन्धका बाबजुद, आर्थिक नीतिको व्यावहारिक कार्यान्वयनले प्राथमिकता, कार्यान्वयन रणनीति र तिनका अभिप्रेत लाभार्थीका बारेमा गहिरो असहमति प्रकट गर्छ। नेपालले यी अशान्त पानीहरूमा नकारात्मक गर्दै गर्दा यी प्रतिस्पर्धात्मक स्वार्थहरूलाई मिलाएर एक समानुपातिक नीति निर्माण गर्न आवश्यक छ। यसले राष्ट्रको आर्थिक हितमा काम गर्छ। राजनीतिक चालबाजीबाहेक, राष्ट्रिय आर्थिक स्थायित्व सुदृढ गर्न र अगाडि बढ्ने बाटोमा सहमति कायम गर्न ध्यान केन्द्रित गर्नुपर्छ। मौद्रिक नीति अल्पकालीन आर्थिक उत्थानको औजारमात्र होइन, यसले दीर्घकालीन आर्थिक लचिलोपनका लागि आधारशिलाको रूपमा काम गर्छ। नेपालका आर्थिक नेताबीचको भिन्नभिन्न चासोले यो स्थायित्व कसरी प्राप्त गर्ने भन्नेबारे फरकफरक दृष्टिकोण प्रतिबिम्बित गर्छ। चाहे व्यापारमैत्री प्रोत्साहन, मध्यमवर्गीय सशक्तीकरण वा नियामक निरीक्षणमार्फत। यी दृष्टिकोणहरूलाई सन्तुलनमा राख्नु आर्थिक वृद्धिका लागि मात्र होइन, राजनीतिक एकता कायम राख्न पनि महत्त्वपूर्ण छ। नेपालको आर्थिक व्यवस्थापनमा जनताको विश्वास। अन्ततः संकल्प व्यावहारिक सम्झौता र राष्ट्रिय आर्थिक स्थायित्वका लागि नवीकरणको प्रतिबद्धतामा निहित छ। एउटा प्रतिबद्धता जसले क्षणिक राजनीतिक गतिशीलतालाई पार गर्छ। नेपालको आर्थिक भविष्यलाई दिगो विकास र विकासको बाटोमा टेकेको सुनिश्चित गर्छ। उनले महत्त्वपूर्ण वैदेशिक सहायता प्राप्त गर्न र महत्त्वपूर्ण पूर्वाधार परियोजनाहरूका लागि स्रोतहरू विनियोजन गर्न सफल भए तापनि बजार विश्वासप्रतिको उनको दृष्टिकोण कम सफल भएको थियो। आलोचकहरू तर्क गर्छन् कि उनले निजी क्षेत्र र अन्तर्राष्ट्रिय लगानीकर्ताहरूको चिन्तालाई बेवास्ता गरे। उनीहरूसँग रचनात्मक रूपमा संलग्न हुन सकेन। तरलता संकट २०१६ ले खतिवडाको कार्यकालमा महत्त्वपूर्ण चुनौती खडा गर्यो। यद्यपि, ब्याजदरमा उनको सतर्क दृष्टिकोणले सम्भावित रूपमा बजारको वृद्धिलाई रोक्न र आर्थिक स्थिरतालाई बढावा दिन आलोचना गरिएको थियो। बजारको हल्लाले सञ्चालित छोटो अवधिको उतारचढावको बाबजुद नेपालको सेयर बजारको दीर्घकालीन मार्ग दिगो राजस्व उत्पादन र सेयरधारकहरूको सन्तुष्टिमा निर्भर छ। २०१७ देखि २०१९ सम्मको सेयर मूल्यमा आंशिक रूपमा खतिवडाको नीतिहरू वरपरको धारणालाई श्रेय दिइएको छ। सेयर लगानी उत्पादक छैन भन्ने उनको भनाइ लगानीकर्ताहरूमा नकारात्मक रूपमा प्रतिध्वनित भयो, जसले बजारको व्यापक अनिश्चिततामा योगदान पुर्यायो। यी जटिलताहरूलाई नकारात्मक बनाउँदै नेपालका नेताहरूले राष्ट्रिय आर्थिक स्थायित्वलाई सुदृढ गर्न र दिगो विकासलाई उत्प्रेरित गर्न भिन्नभिन्न आर्थिक रणनीतिहरू मिलाउने कठिन कार्यको सामना गर्नु परेको छ। सबै नेपालीका लागि आर्थिक लचिलोपन र समृद्धिलाई बढावा दिने एकजुट मौद्रिक नीतिको ढाँचा निर्माण गर्ने राजनीतिक प्रतिद्वन्द्वीलाई पार गर्ने चुनौती अगाडि छ।"
पेरिस ओलम्पिक : ब्याडमिन्टनमा प्रिन्स दाहाल आयरल्यान्डसँग पराजित,काठमाडौं : नेपालका प्रिन्स दाहाल पेरिस ओलम्पिक २०२४ को ब्याडमिन्टनमा पराजित भएका छन् । मंगलबार फ्रान्सको पेरिसस्थित ला चापेला एरिनाको कोर्ट नं २ मा भएको समूह पी को खेलमा विश्व वरीयताको ४३ औं स्थानमा रहेका आयरल्यान्डका हात गुयेनले प्रिन्सलाई २१७ र २१५ को सोझो सेटमा पराजित गरे । गुयेनलाई नतिजा आफ्नो पक्षमा पार्न ३५ मिनेट लाग्यो । पहिलो सेटको नतिजा १७ मिनेटमा आफ्नो पक्षमा पारेका गुयेनले दोश्रो सेट जित्न १८ मिनेट खर्चे । विश्व वरीयतामा १ सय ७२ औं स्थानमा रहेका प्रिन्सको यो लगातार दोश्रो हार हो । समूह चरणको पहिलो खेलमा पूर्व जुनियर नम्बर वान प्रिन्स विश्व वरीयताको शीर्ष २ स्थानमा रहेका डेनमार्कका भिक्टर एक्सेल्सेनसंग २१८ र २१६ को सोझो सेटमा चुकेका थिए । समूह चरणको अन्तिम खेलमा प्रिन्सले ५८ औं विश्व वरीयताका इजरायलका मिसा जिल्बरम्यानसंग बुधबार प्रतिस्पर्धा गर्ने छन् । कठिन मानिएको समूह पी मा प्रिन्ससहित ४ खेलाडी छन् । ओलम्पिकमा ब्याडमिन्टन नेपालका लागि डेब्यु खेल हो । सन् १९६४ को टोकियो ओलम्पिकदेखि नेपालले ओलम्पिकमा भाग लिन सुरु गरेएता ब्याडमिन्टनमा पहिलोपटक सहभागिता जनाएको हो ।
ताप्लेजुङ गोल्डकपमा ८ टिम सहभागी हुने,"ताप्लेजुङ : ताप्लेजुङमा आगामी भदौमा सञ्चालन हुने दोस्रो संस्करणको ताप्लेजुङ गोल्डकपमा त्रिभुवन आर्मी क्लबसहित आठ टिम सहभागी हुने भएका छन्। भदौ ३ गतेदेखि सदरमुकामस्थित भानुजन माध्यमिक विद्यालयको खेल मैदानमा हुने खेलमा ताप्लेजुङको प्रतिनिधित्व संघर्ष स्पोर्टिङ क्लब उकालापानीले गर्नेछ। प्रतियोगितामा वाईवाई पाँचथर फुटबल क्लब पाँचथर, सगरमाथा यूथ स्पोटिङ क्लब मोरङ, सलहेस युथ क्लब सिराहा, बुटवल लुम्बिनी एफसी र भारतको सिलगढीबाट एक टिम सहभागी हुने छन्। भारत र झापाबाट एक एक टिम सहभागी हुने निश्चित भए पनि टिमको नामावली प्राप्त भई नसकेको आयोजक लाखे जात्रा खेल सञ्चालक समितिका अध्यक्ष देवराज गुरुङले बताए। प्रतियोगिता सञ्चालनबारे जानकारी दिन आज सदरमुकाममा आयोजना गरिएको पत्रकार सम्मेलनमा दिएको जानकारीअनुसार गत वर्ष सहभागी भएका कुनै पनि टिम यो वर्षको प्रतियोगितामा सहभागी हुने छैनन्। यस्तै यसवर्षको प्रतियोगितामा पुरस्कारको राशि बढाइएको छ। यसवर्षको विजेताले नगद पाँच लाख पाँच सय ५५ रुपैयाँसहित कप, मेडल र प्रमाणपत्र पाउने छ भने उप बिजेताले कप, मेडल र प्रमाणपत्रसहित नगद दुई लाख ५० हजार पाँच सय ५५ रुपैयाँ प्राप्त गर्ने आयोजकले जनाएको छ। प्रत्येक खेलमा म्यान अफ दि म्याच घोषित गरिने र विजेता खेलाडीलाई नगद पाँच हजार प्रदान गरिने छ भने विभिन्न आठ वटा विधामा उत्कृष्ट खेलाडीलाई पुरस्कृत गरिने बताइएको छ। जसअनुसार सर्वोत्कृष्ट खेलाडीलाई ट्रफी, मेडल र प्रमाणपत्रसहित नगद १५ हजार दिइने छ। प्रतियोगिताको सर्वाधिक गोलकर्ता, उत्कृष्ट फरवार्ड, उदयमान खेलाडी, उत्कृष्ट गोलकिपर, उत्कृष्ट डिफेन्डर, उत्कृष्ट मिडफिल्डर र उत्कृष्ट कोचलाई जनही मेडल र प्रमाणपत्र सहित रु १०१० हजार प्रदान गरिनेछ। यो वर्ष पनि खेल अवलोकन गर्नेले क्वाटरफाइनलमा एक सय, सेमिफाइनलमा र फाइनलमा क्रमशः दुई सय र दुई सय ५० दरका टिकट लिनुपर्ने आयोजकले जनाएको छ। खेल सञ्चालनका खेल मैदान व्यवस्थापन सहितका आवश्यक तयारी भइरहेको बताइएको छ।"
पेरिस ओलम्पिक : नेपालका पौडी खेलाडी एलेक्जेन्डर शाहले राखे फ्री स्टाइलमा राष्ट्रिय रेकर्ड,"काठमाडौं : पेरिस ओलम्पिकमा नेपालका पौडी खेलाडी एलेक्जेन्डर शाहले १ सय मिटर फ्री स्टाइलमा राष्ट्रिय रेकर्ड कायम गरेका छन्। पेरिस ला डिफेन्स एरिनामा उनले निर्धारित दूरी ५१९१ सेकेन्डमा पूरा गर्दै आफ्नै नाममा रहेको ५२१७ सेकेन्डको कीर्तिमानमा सुधार गरेका हुन्। राष्ट्रिय रेकर्ड कायम गरे पनि उनी ५९औं स्थानमा रहँदै पहिलो चरणबाट नै बाहिरिए। यसअघि एक सय मिटर फ्री स्टाइलमा एलेक्जेन्डरका नाममा ५२ दशमलव १७ सेकेन्डको कीर्तिमान रहेको थियो। कुल १० वटा हिट्सको प्रतिस्पर्धापश्चात १६ उत्कृष्ट खेलाडी अघिल्लो चरणमा पुगेका छन्। पेरिस ओलम्पिकमा टेबल टेनिसका स्यान्टु श्रेष्ठ, सुटिङकी सुष्मिता नेपाल, जुडोकी मनिता श्रेष्ठ प्रधान, पौडीकी डुवाना लामा र ब्याडमिन्टनका प्रिन्स दाहाल पनि पहिलो चरणबाट नै बाहिरिसकेका छन्। प्रिन्सले भने समूह चरणको अन्तिम खेल खेल्न बाँकी छ। अब नेपालबाट सन्तोषी श्रेष्ठको प्रतिस्पर्धा मात्र बाँकी छ। उनले म्याराथनमा प्रतिस्पर्धा गर्नेछिन्।"
लक्ष्यभन्दा पहिल्यै विद्युत निर्यात गर्नेगरी काम गर्न ऊर्जामन्त्री खड्काको निर्देशन,"काठमाडौं : ऊर्जा, जलस्रोत तथा सिँचाइमन्त्री दीपक खड्काले सरकारले राखेको लक्ष्यभन्दा पहिल्यै विद्युत निर्यात गर्नेगरी काम गर्न कर्मचारीलाई निर्देशन दिएका छन्। नेपाल विद्युत प्राधिकरणको ३९ औँ वार्षिकोत्सवको पूर्वसन्ध्यामा सोमबार तालिम व्यवस्थापन विभाग खरिपाटीमा आयोजित वृक्षारोपण कार्यक्रममा उनले सरकारले राखेको लक्ष्य समय अगावै पूरा गर्न कर्मचारीलाई निर्देशन दिएका हुन्। सरकारले १० वर्षमा १० हजार मेगावाट विद्युत भारत निर्यात गर्ने लक्ष्य लिएको छ। ऊर्जामन्त्री खड्काले सरकारले २८ हजार मेगावाट विद्युत उत्पादन गर्ने लक्ष्य लिएकाले लक्ष्य र उद्देश्यलाई परिपूर्ति गर्नका लागि उच्च मनोवलका साथ कार्यसम्पादन गर्न कर्मचारीलाई निर्देशन दिए। पछिल्लो समय नेपालको विद्युत भारतमा निर्यात गर्ने क्षमता बढेको उनको भनाइ थियो। उनले नेपालको ऊर्जा क्षेत्रमा विभिन्न देशले लगानी गर्न इच्छुक रहे पनि कानुनी झन्झटका कारण लगानी गर्न समस्या भइरहेको बताए। उनले अफ्ठयारोलाई फुकाउनका लागि आवश्यक पर्ने ऐन, कानून संशोधनका लागि मन्त्रालयलले काम गर्ने बताए। मन्त्री खड्काले विभिन्न देशले ऊर्जा क्षेत्रमा गरेको प्रगतिलाई हेरेर नेपालले समेत आफ्नो देशलाई प्रगतिको पथमा अगाडि बढाउन जरुरी रहेको उल्लेख गरे। उनले दुई ठूला पार्टी मिलेर अहिलेको सरकार बनेकाले यो सरकारलाई अल्मलिने छुट नरहेको उल्लेख गरे। उनले जलविद्युत परियोजना निर्माणका क्रममा भइरहेको वातावरणीय प्रभावलाई कम गर्नका लागि वृक्षारोपणजस्ता कार्यक्रमले सहयोग पुग्ने विश्वास व्यक्त गरे। नेपाल विद्युत प्राधिकरणका कार्यकारी निर्देशक कुलमान घिसिङले प्राधिकरणले रुख काट्ने मात्र नभई रोप्ने पनि हो भन्ने सन्देश दिन स्थापना दिवसका अवसरमा हरेक वर्ष वृक्षारोपण कार्यक्रम आयोजना गर्दै आएको बताए। उनले प्रत्येक वर्ष प्राधिकरणको वार्षिकोत्सवका अवसरमा अतिरिक्त क्रियाकलापअन्तर्गत २०० शाखा तथा उपशाखाबाट वृक्षारोपण गर्दै आएको जानकारी गराए। प्राधिकरणका उपकार्यकारी निर्देशक दिर्घायुकुमार श्रेष्ठले जलविद्युत आयोजना निर्माण र प्रसारण लाइन विस्तारका क्रममा प्राधिकरणले सहमति लिएरै रुखहरू काट्ने गरे पनि त्यत्तिकै मात्रामा रुखहरू पनि रोप्दै गएको बताए। सोही अवसरमा ऊर्जामन्त्री खड्का, प्राधिकरणका कार्यकारी निर्देशक घिसिङ लगायतले तालिम व्यवस्थापन विभाग परिसरमा १०१ विभिन्न प्रजातिका विरुवा रोपेका थिए।"
प्री ओपन सेसनमा ८३१ अंकले बढ्यो नेप्से,काठमाडौं : सेयर कारोबार साताको तेस्रो दिन प्री ओपन सेसनमा नेप्से परिसूचक ८ अंक बढीले वृद्धि भएको छ। नेप्से परिसूचक ८३१ अंकले बढेर २६६९४१ विन्दुमा पुगेर बन्द भएको छ। यो समयमा ६५ वटा स्क्रिप्सको ९५ हजार ९४ कित्ता सेयर ३ करोड ७७ लाख ५९ हजार १९५ रुपैयाँमा खरिदबिक्री भए। कारोबारमा आएका स्क्रिप्समध्ये ३८ वटाको मूल्य बढ्दा २० वटाको घटेको छ। प्री ओपन सेसनमा ६ वटा स्क्रिप्सको मूल्य भने स्थिर रह्यो।
पोखरामा गाउँगाउँबाट कृषि एम्बुलेन्सले ल्याउँछ तरकारी,"कास्की : पोखरा महानगरपालिका७ माछापुच्छ्रे टोलकी आस्था गिरी सोमबार साँझ आफ्नै घरछेउमा थरिथरिका तरकारी किन्न पाउँदा मख्ख थिइन्। त्यहाँ उहाँजस्ता धेरै गृहिणीको तरकारी किन्न भीड नै लागेको थियो। कृषि एम्बुलेन्सले गाउँगाउँबाट लिएर आएका तरकारी बिक्रीका लागि पोखरा महानगरपालिकाले वडा नं ७ को रत्नचोकमा सोमबारदेखि किसान बजार सञ्चालनमा ल्याएपछि उपभोक्तामा खुसी छाएको छ। फर्सीका मुन्टा, गोलभेँडा, करेलालगायत तरकारी हातमा लिएर आस्थाले भनिन्, पृथ्वीचोकतिर पुगेर तरकारी ल्याउने गरेका थियौँ, यसरी घर नजिकै छानीछानी ताजा तरकारी पाउँदा खुसी लागेको छ। यो बजार निरन्तर सञ्चालन भए अझ दैनिक ताजा तरकारी पाइथ्यो कि ? स्थानीय उत्पादन उपभोगलाई प्रवर्द्धनका लागि पोखरा महानगरपालिकाले पोखराका विभिन्न स्थानमा किसान बजार सञ्चालनमा ल्याएको छ। महानगरले गाउँमा उत्पादन भएका कृषि उपज बजारसम्म ल्याउनका लागि कृषि एम्बुलेन्स सञ्चालनमा ल्याएको राससमा समाचार छ। कृषि एम्बुलेन्सले महानगरका ग्रामीण बस्तीमा उत्पादित तरकारी निःशुल्क रूपमा बजारमा बिक्री वितरणमा सहयोग पुगेको छ। गत वर्षदेखि महानगरले कृषि एम्बुलेन्स सञ्चालनमा ल्याएको थियो। कृषि एम्बुलेन्सले उत्पादक र उपभोक्तालाई जोड्ने काम गरेको महानगर कृषि तथा आर्थिक विकास महाशाखा प्रमुख मनहर कडरियाले बताए। उनका अनुसार पोखराका सात ठाउँमा सातामा एक दिन किसान बजार सञ्चालन हुने गरेकामा माग बढ्दै गएकाले केही वडामा सातामा दुई दिन बजार सञ्चालन हुने गरेको छ। ग्रामीण भेगका साना किसानले उत्पादन गरेको कृषि उपज सङ्कलनका लागि महानगरका २१ स्थानमा सङ्कलन केन्द्र स्थापना गरिएको र ती ठाउँमा एम्बुलेन्स पुगेर कृषि उपज बजारमा ल्याउने गरेको महाशाखा प्रमुख कडरियाले बताए। ठूला किसानले आफ्नै गाडीबाट ल्याएर बजारमा बिक्री गरे पनि साना किसानले त्यसरी बिक्री गर्न सक्दैनन्। अहिले किसानले आफूले उत्पादन गरेका कृषि उपज सङ्कलन केन्द्रमा लिएर आउनुहुन्छ, कृषि एम्बुलेन्सले त्यहाँबाट बजारसम्म ल्याउने गर्दछ। अहिले उत्पादकको उत्पादनले राम्रो बजार पाएको छ भने उपभोक्ताले स्वस्थ, विषादीरहित र ताजा कृषि उत्पादन उपभोग गर्न पाउनुभएको छ, प्रमुख कडरियाले भने। कृषि एम्बुलेन्स सञ्चालनसँगै बजारका उपभोक्ताले विषादीरहित ताजा तरकारी उपभोग गर्न पाएको बताइन्छ। बाहिरबाट ल्याउँदा तरकारी क्षति हुने, प्रदूषित हुने गरेकामा अहिले एकदेखि दुई घण्टामा उत्पादकदेखि उपभोक्तासम्म आइपुग्ने अवस्था रहेको महाशाखा प्रमुख कडरियाले बताए। उनले भने,बाहिरबाट तरकारी ल्याउँदा क्षति हुने गरेको थियो। प्रदूषितसमेत हुन्थ्यो। चिस्यान सुविधासहितको एम्बुलेन्समा राखेर ल्याउँदा तरकारी बिग्रिँदैन। एकदुई घण्टामा उत्पादकदेखि उपभोक्तासम्म आउने गरेको छ। कृषि उपजमा हुने क्षति कम, उत्पादन क्षेत्रदेखि बजार केन्द्रसम्म सुरक्षित उपज ढुवानी, बजारीकरण र बिचौलियापनको अन्त्य, किसानलाई तरकारी बजारसम्म पुर्याउन हुने तनावको अन्त्य, स्थानीय उत्पादनलाई प्रोत्साहन र उपभोक्ताको घरघरमा ताजा तरकारीको उपलब्धतामा एम्बुलेन्सले सहयोग पुगेको बताइन्छ। रासस"
उत्पादन घट्दै कोदोको महिमा बढ्दै,"इलाम : कोदो रोप्ने समय हो यो। इलामका अधिकांश किसानलाई भने कोदो रोप्ने चटारो नै छैन। झन्डै दुई दशकअघि जसरी कोदो खेती प्राथमिकता थियो, हिजोआज छैन। कृषि ज्ञान केन्द्र इलामका अनुसार जिल्लाको १४ सय ३२ हेक्टर क्षेत्रमा कोदो खेती हुन्छ भने त्यसबाट १ हजार ७ सय ४७ टन कोदो उत्पादन हुने गरेको छ। इलामका १० स्थानीय तहमै कोदो खेती हुने गरेको छ। उत्पादन भने वार्षिक रूपमा ओरालो लागेको छ। इलामका बजारमा भारतको कोदो पाइने गरेको इलाम नगरपालिका४ का कृषक विष्णुप्रसाद दुलाल बताउँछन्। कोदो खाने बानीको विकास भए पनि सरकारले पर्याप्त ध्यान नदिएको कारण बहुगुणी कोदोले प्राथमिकता नपाएको राष्ट्रिय कृषक समूह महासंघकी पूर्वमहासचिव, कृषि प्रशिक्षक रीता बस्ताकोटी बताउँछिन्। कृषि निर्देशनालयका अनुसार कोशी प्रदेशका १४ जिल्लामा कोदो खेती हुने गरेको छ। पहाडी जिल्लामध्ये ओखलढुंगामा सबैभन्दा बढी ७ हजार ७ सय ५१ ह्ेक्टरमा कोदो खेती हुने गरेको छ भने त्यस जिल्लामा १९ हजार ३ सय ७८ टन कोदो उत्पादन हुने गरेको छ। कृषि ज्ञान केन्द्र ओखलढुंगाका प्रमुख टीकाराम बानियाँका अनुसार तीन वर्षको उत्पादन रेकर्ड हेर्दा त्यस जिल्लामा कोदोको उत्पादन खास घटबढ देखिँदैन। उनी भन्छन्, तर अब गाउँमा काम गर्ने मान्छे नै छैनन्, गाउँहरू जंगलमा परिणत हुँदै गएका छन्। कृषि निर्देशनालय कोशीका अनुसार प्रदेशभरमा ६५ हजार ३ सय ७२ हेक्टरमा कोदो खेती हुने गरेको छ। त्यसबाट १ लाख ८ हजार ३ सय ७५ टन कोदो उत्पादन हुने गरेको छ। यो करिब ५ अर्ब २० करोड २० लाख रुपैयाँबराबरको उत्पादन हो। तर यो वर्षदेखि कोशी प्रदेश सरकारले रैथाने बालीको प्रवद्र्धनका लागि विनियोजन गर्दे आएको बजेटसमेत कटौती गरेको छ। सरकारको बेवास्तामा परेसँगै कोदो बाली हेलाँमा परेको खाद्यका लागि कृषि अभियानका संयोजक उद्धव अधिकारी बताउँछन्। उनी भन्छन्, राष्ट्रिय, अन्तर्राष्ट्रिय प्रयासहरूको प्रभावस्वरूप जनस्तरमा चेतना अभिवृद्धि भई हाल बजारमा कोदोको माग बढिरहेको पाइन्छ तर विडम्बना उत्पादन भने घटिरहेको छ। संयोजक अधिकारीका अनुसार २०७३ सालबाट साना किसानको संगठन राष्ट्रिय कृषक समूह महासंघ नेपालले सुरु गरेको प्रस्तावित कोदो दिवस लक्षित कार्यक्रमको प्रभाव र संयुक्त राष्ट्रसंघले सन् २०२३ लाई कोदोजन्य बाली वर्षको रूपमा घोषणा गरेपश्चात् नेपाल सरकारले पनि कोदोजन्य बालीहरूलाई प्राथमिकतामा राखेको पाइन्छ। यसैको फलस्वरूप कृषि मन्त्रालयले साउन १५ लाई कोदोजन्य बाली दिवस घोषणा गर्ने प्रस्ताव तयारी गरिरहेको छ। उद्योग मन्त्रालयले कोदोको रक्सीलाई कानुनी मान्यता दिई प्रवद्र्धन गर्ने योजना अगाडि सारेको छ। भारतबाट ८५ करोडको कोदो आयात पूर्वीनाका काँकडभिट्टाबाट कोदोको आयात अघिल्लो वर्षका तुलनामा वृद्धि भएको छ। प्लान्ट क्वारेन्टिन कार्यालय काँकडभिट्टाका अनुसार २०८०८१ मा ८५ करोड ४२ लाख ५६ हजार रुपैयाँ मूल्यबराबरको १७ हजार ७ सय ९७ टन कोदो भारतबाट आयात भएको छ। कार्यालयका अनुसार आव २०७९८० मा ५१ करोड ३१ लाख २० हजार रुपैयाँ मूल्यबराबरको १६ हजार ३५ टन कोदो भारतबाट आयात भएको थियो। नेपालमा कोदो बाली उत्पादन घट्दै जाँदा भारतलगायत तेस्रो देशबाट कोदोको आयात बढेको हो। कोदो नेपालको चौथो मुख्य बाली हो। कोदोलाई पहाडी क्षेत्रको मकैपछिको दोस्रो मुख्य बालीका रूपमा लिइन्छ। कोदोबाट ढिँडो, रोटी, सातु, लिटो, खोले, पुवालगायत परिकार बनाएर खान सकिन्छ। संयोजक अधिकारी भन्छन्, खाद्य सुरक्षाको दृष्टिकोणले कोदो ज्यादै महत् वपूर्ण बाली हो, उनी भन्छन्, पछिल्ला दिनमा जनचेतना वृद्धि र स्वास्थ्यको दृष्टिकोणले कोदो लाभदायक भएकाले यसको महत्त्व तथा उपयोगिता दिनदिनै बढ्दै गइरहेको छ। कोदोमा क्याल्सियम, कार्बोहाइड्रेड, प्रोटिन, चिल्लो पदार्थ, थाइमिन तथा रेसादार वस्तु पाइने विभिन्न अध्ययनले देखाएको छ। कोदोमा चामल र मकैभन्दा ३५ गुणा र गहुँभन्दा ८ गुणा बढी क्याल्सियम पाइने विज्ञहरू बताउँछन्। सामान्य स्वस्थ व्यक्तिमात्र नभई बालबालिका, गर्भवती, मधुमेह, रक्तचापका बिरामीलाई समेत कोदो खानाले उल्लेख्य फाइदा पुग्ने वैज्ञानिक अनुसन्धानबाट पुष्टि भइसकेको छ। केटाकेटी, बूढाबूढी र सबैका लागि कोदोको रोटी र ढिँडो सजिलै पच्ने भएकाले यो स्वास्थ्यबद्र्धक पनि छ। कोदो सुक्खा सहन सक्ने बाली हो।"
संसदीय दलको क्यान्टिनमा कोदोको खोले र रोटी नियमित खान्छौं : कृषिमन्त्री,"काठमाडौं : कृषि तथा पशुपक्षी विकास मन्त्री रामनाथ अधिकारीले कोदोको महत्व ठूलो भएको बताएका छन्। कोदोका परिकार आडिलो र स्वस्थकर भएकाले यसको प्रयोगमा जोड दिनुपर्ने उनको भनाइ छ। मन्त्री अधिकारीले हिजो कहरको कोदो आज रहरको खाना बनिसकेको बताए। सांसद भएर आएपछि संसदीय दलको क्यान्टिनमा कोदाको खोले र रोटी नियमित खाने गरेको समेत बताए। राष्ट्रिय किसान समूह महासंघ, नेपाल र एग्रिकल्चर जर्नालिष्ट एशोशिएशन (अनाज) नेपालको संयुक्त आयोजनामा मंगलबार ललितपुरको खोकनामा आयोजित चौथो कोदो दिवस २०८१ मा बोल्दै कृषि मन्त्री अधिकारीले बालापनमा कोदोसँगै हुर्केको अनुभव सुनाए। कृषिमन्त्री अधिकारीले भने, आफू ८९ वर्षको छँदा दुवै छाक भात खान पाए कहाँ पुगिन्थ्यो भन्ने सोच राखिन्थ्यो। हामी त्यस्तो परिवारमा हुर्केका हौं। धादिङ, नीलकण्ठ नगरपालीको नेवारपानीमा उहिलेदेखि अहिले पनि कोदो टन्नै फल्छ। आफू पुर्खेउली घरमा नबसे पनि मेरो जमिनमा कोदो नै उत्पादन भएको छ। आज पनि १ मुरी, ३० पाथी वा जति उत्पादन भए पनि आफ्नो भागमा आउने र उपभोग गरिरहेको बताए। सांसद भएर आएपछि संसदीय दलको क्यान्टिनमा कोदाको खोले र रोटी नियमित खाने गरेको समेत बताए। उनी भन्छन्,यो सिंहदरबारमा पाइन्छ। विगत केही समयदेखि मन्त्रालयले पनि दिउँसो कोदाकै रोटी खाजाका रूपमा खान व्यवस्थापन गर्न भनिएको छ। यस्तै, परिस्थिति पनि बनेको छ। कोदो बालीको महत्वलाई उजागर गर्नेहरू र यसको उपभोग गर्ने व्यक्तित्वहरूलाई प्रेरीत गर्न मान काम नगर्न अनुरोध गरे। बरु कोदो जस्तोसुकै ठाउँमा फल्ने भएकाले पखेराहरू, सिँचाइको अभाव भएका ठाउँमा यो बालीको उत्पादन गर्न समेत सुझाव दिए। साउन १५ खोकनामा चौंथो कोदो दिवस मनाइरहे पनि सरकारले भने अझै वार्षिक क्यालेण्डरमा राखेको छैन। तर यसलाई सरोकारवालाहरूको पहलले प्रक्रियामा रहेको कृषि तथा पशुपन्छी विकास मन्त्रालयका सहसचिव डारामकृष्ण श्रेष्ठले जानकारी दिए। कोदो दिवस क्यालेण्डरमा राख्न राष्ट्रिय किसान महासंघले धेरै पटक प्रयत्न गरेको थाहा पाएपछि मन्त्री अधिकारीले अब मन्त्रालयले कोदो दिवस स्थापनार्थ वार्षिक क्यालेण्डरमा राख्न राजपत्रांकमा आउने गरी काम गर्ने प्रतिवद्धता जनाएका छन्। यस वर्ष भने कोदोजन्य बालिको उत्पादन: पोषण र आयात प्रतिस्थापन भन्ने नाराका साथ कोदो दिवस मनाइएको छ। अन्नपूर्णकर्मी थापा उत्कृष्ट कोदो समाचार लेखनमा छनौट कोदो समाचार लेखन पुरस्कार२०८१ बाट ६ पत्रकारलाई पुरस्कारको घोषणा गरिएको छ। राष्ट्रिय किसान समूह महासंघ, नेपाल र एग्रिकल्चर जर्नालिष्ट एशोशिएशन (अनाज) नेपालको संयुक्त आयोजनामा मंगलबार ललितपुरको खोकनामा आयोजित चौथो कोदो दिवस २०८१का अवसरमा पुरस्कृतको घोषणा गरेको हो। कोदोका विषयमा ३ वर्गमा पुरस्कारको घोषणा गरिएको छ। उत्कृष्ट समाचारबाट अन्नपूर्ण पोस्ट्का वरिष्ठ संवाददाता ममता थापा, हिमालयन टाइम्सका वरिष्ठ संवाददाता लेखनाथ पोखरेल, उज्यालो ९० नेटवर्कका मदन पौडेल छनौट भएका छन्। यसैगरी अभियान दैनिकका प्रशान्त खड्का, रातो पार्टीकी सरिता थारू लगायत पुरस्कृत हुने भएका छन्। अनाजले कोदो बहसको श्रृङ्खलाका रुपमा कार्यक्रम गरेर पुरस्कार हस्तान्तरण गर्नेछ।"
"नेप्से २७ सय विन्दु नजिक, १७ अर्ब २६ करोडको सेयर कारोबार","काठमाडौं : साताको तेस्रो सेयर कारोबार दिन नेप्से परिसूचक दोहोरो अंकले बढेर बन्द भएको छ। अघिल्लो कारोबार दिन मंगलबार २० अंकले करेक्सन आएको बजारमा आज ३५५५ अंकले बढेर परिसूचक २६९६६५ विन्दुमा पुगेको हो। नेप्से बढे पनि कारोबार रकम भने सोमबारको तुलनामा घटेको छ। यसदिन ३२९ स्क्रिप्सको ४ करोड ३ लाख ७१ हजार ७७८ कित्ता सेयर १७ अर्ब २६ करोड ६३ लाख ९१ हजार ५४२ रुपैयाँमा खरिदबिक्री भए। सोमबार १९ अर्ब ६० करोड ९१ लाख रुपैयाँको सेयर कारोबार भएको थियो। आइतबार १५ अर्ब ८१ करोडको सेयर कारोबार भएको थियो। नेप्से दोहोरो अंकले बढ्दा ६ कम्पनीको सेयर सकारात्मक सर्किट लेभलमा कारोबार भएको छ। आधा दर्जन कम्पनीको सेयर सकारात्मक सर्किट लेभलमा कारोबार हुँदा एसियन हाइड्रोपावरका लगानीकर्ताले भने गुमाए। सो कम्पनीको सेयर १० प्रतिशतले घट्यो। यसदिन कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको ६० करोड मूल्य बराबरको सेयर कारोबार भयो। यसैगरी शिवम् सिमेन्टले ३७ करोडको सेयर कारोबार गर्दा सोल्टी होटलले ३६ करोड,नेपाल फाइनान्सले ३५ करोड र चिलिमे हाइड्रोपावरले २७ करोड मूल्य बराबरको सेयर कारोबार गरे। चार समूहको उपसूचकबाहेक अन्यको सूचक सकारात्मक देखिएका छन्। बैंकिङ,म्युचुअल फण्ड,नन लाइफ इन्स्योरेन्स र ट्रेडिङ समूहको उपसूचकबाहेक अन्यको उपसूचक सकारात्मक देखिएका हुन्। यसदिन फाइनान्स र होटल एण्ड टुरिजम समूहको उपसूचक ५ प्रतिशत बढिले वृद्धि भयो। कारोबारमा आएका १८९ स्टकको मूल्य बढ्दा ४७ वटाको घट्यो भने ६ वटाको मूल्य स्थिर रह्यो।"

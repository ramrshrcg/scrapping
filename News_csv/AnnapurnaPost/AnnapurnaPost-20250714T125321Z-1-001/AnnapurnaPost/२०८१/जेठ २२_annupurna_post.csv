शीर्षक,विवरण
बजेट : हर्ष न विस्मात,"अझै पनि मुलुकको स्वास्थ्य, शिक्षा, विद्युत्, सूचना प्रविधि आदिजस्ता सामाजिक क्षेत्रमा आमनागरिकको सहज पहुँच पुगेको अवस्था छैन। आर्थिक तथा सामाजिक क्षेत्रमा देखिएका चुनौती सम्बोधन गर्दै आमनागरिकमा आत्मविश्वास र आशा जगाउने दस्तावेजको रूपमा प्रस्तुत गरिएको भन्दै अर्थमन्त्री वर्षमान पुनले भर्खरै आगामी आवको बजेट ल्याएका छन्। सामान्यता बजेटमा मुलुकका जल्दाबल्दा समस्याहरूको सम्बोधन गर्दै आगामी दिनमा देशलाई उन्नति र प्रगतिको बाटोतर्फ डोर्याउने प्रयास गरिन्छ। बजेट भन्नेबित्तिकै सर्वसाधारण नागरिकमा समेत छुट्टै प्रकारको उत्साह र अपेक्षा देखिन्छ। अहिले झेल्दै आएका आर्थिक तथा सामाजिक समस्याहरूलाई बजेटले सम्बोधन गर्नेछ भन्ने आशामा सर्वसाधारण रहेका हुन्छन्। मुलुकको बजेटसमेत नागरिकहरूको हित र कल्याणलाई मुख्य मुद्दा बनाएर तयार पारिन्छ भन्ने मान्यता छ। तर, यस पटकको बजेटले आफ्ना समस्याहरू सम्बोधन गर्न नसकेको सर्वसाधारण जनताको गुनासो छ। आगामी आव २०८१०८२ का लागि सरकारले १८ खर्ब ६० अर्ब ३० करोड रुपैयाँको बजेट विनियोजन गरेको छ। अहिलेको समयमा समस्यै समस्याले दैनिकी चलाइरहेका लाखौं सर्वसाधारणहरू बजेटले आफ्ना समस्याहरू कति बेला सम्बोधन गर्नेछ भनेर कान ठाडो पार्दै बजेट भाषण सुनेका थिए। अर्थमन्त्रीले बजेट भाषणको सुरुवाती चरणमा कुल बजेटको ११ खर्ब ४० अर्ब ६६ करोड अर्थात् ६१३१ प्रतिशत चालु खर्च, ३ खर्ब ५२ अर्ब ३५ करोड अर्थात् १८९४ प्रतिशत पुँजीगत खर्च र ३ खर्ब ६७ अर्ब २८ करोड अर्थात् १९७४ प्रतिशत वित्तीय व्यवस्थापनका लागि छुट्ट्याइएको बताए। अर्थमन्त्रीले भनेको कुरा कतिपयले बुझेजस्तो गरे पनि धेरैलाई ठम्याउन गाह्रो परेको थियो। उनीहरूलाई कसका लागि कति रुपैयाँ छुट्ट्याइएको हो, आफ्ना लागि हो कि अरूका लागि हो, केही अत्तोपत्तो थिएन। अधिकांशले सीधा बुझ्ने भाषा त्यहाँ प्रयोग भएको थिएन। तैपनि, उनीहरू आफ्नै समस्याको पर्खाइमा बजेट भाषण सुनिरहेका थिए। अर्थमन्त्री भन्दै थिए, स्रोत व्यवस्थापनका लागि सरकारले १२ खर्ब ६० अर्ब ३० करोड राजस्वमार्फत, ५२ अर्ब ३३ करोड वैदेशिक अनुदान, २ खर्ब १७ अर्ब ६७ करोड वैदेशिक ऋण र ३ खर्ब ३० अर्ब आन्तरिक ऋणबाट उठाउने लक्ष्य रहेको बताए। यो कुरालाई समेत सर्वसाधारणले कुनै महत्त्व दिएनन्। सरकारले आम्दानीको जोहो कहाँबाट कसरी गर्छ भन्ने कुरामा धेरैजसो सर्वसाधारणहरू अनविज्ञ हुन्छन्। बजेटमा प्रयोग भएका सबै प्राविधिक शब्दहरूको शाब्दिक अर्थ धेरैलाई थाहा हुदैन। यसैकारण बजेट सुन्ने सबै नागरिकहरूले सरकारले भन्न खोजेको कुरा सजिलै बुझेका छन् भन्न सकिँदैन। बजेटले आफ्ना मुद्दाहरू सम्बोधन गर्ने आशामा करिब चार घण्टा लामो बजेट भाषण सुनिरहेका सर्वसाधारणहरू अन्त्यमा भने निराश देखिन्थे। बजेटमा देश विकासका थुप्रै नीति तथा कार्यक्रमहरू सुनाइए तर उनीहरूले आशा गरेका योजना तथा नीतिहरू आएनन्। आफूहरूका सामान्य मुद्दा बजेटमा नसमेटिएको गुनासो उनीहरूले गरेका थिए। यसैबीच एक जना सर्वसाधारणले भन्दै थिए, बजेट त हाम्रा लागि कागलाई बेल पाक्यो, हर्ष न विस्मात जस्तै भयो। वर्तमान समयमा सर्वसाधारणको दैनिक जीवन असहज हुनुमा सबैभन्दा प्रमुख कारक बढ्दो महँगी बनेको छ। दिनप्रतिदिन वस्तु तथा सेवाको मूल्य अकासिँदै गएको छ। तर, त्यसअनुसार आम्दानीका स्रोतहरू सिर्जना हुन सकिरहेका छैनन्। यसले गर्दा दैनिक गुजारा चलाउन समेत धौ धौ परेको अवस्था छ। यता सरकार भने मूल्यवृद्धि दिन प्रतिदिन घट्दै गएको तथ्यांक सार्वजनिक गर्दै आएको छ। नेपाल राष्ट्र बैंकले सार्वजनिक गरेको तथ्यांकअनुसार गत चैत महिनामा वार्षिक बिन्दुगत उपभोक्ता मूल्य सूचकांकमा आधारित मुद्रास्फीति ४६१ प्रतिशत रहेको जनाएको छ। अघिल्लो वर्षको सोही महिनामा यस्तो मुद्रास्फीति ७७६ प्रतिशत रहेको थियो। तथापि, तथ्यांकमा समग्र मुद्रास्फीति दर घटेको देखिए पनि आमउपभोक्ताको दैनिकसँग जोडिएका दाल, चामल, गेडागुडी, तरकारी, फलफूल तथा लत्ताकपडा जस्ता वस्तुहरूको मूल्य भने दोहोरो अंकले बढिरहेको छ। यसैकारण सर्वसाधारणहरूले वस्तु तथा सेवाको मूल्य घटेको महसुस गर्न पाएका छैनन्। यता आगामी आव को बजेटमा विपन्न तथा असहाय नागरिकहरूले प्राप्त गर्ने सामाजिक सुरक्षा भत्तामा वृद्धि गरिएको छैन। यसैगरी राष्ट्रसेवक कर्मचारीको समेत तलब यथावत् राखिएको छ। अर्कोतर्फ करयोग्य आम्दानीको सीमामा समेत हेरफेर नभएको अवस्था छ। यसले गर्दा नागरिकको खरिद गर्ने क्षमतामा गिरावट हुने र जीवनस्तर खस्किने अनुमान लगाउन सकिन्छ। बजेटमार्फत सरकारले आवश्यकता र औचित्यताका आधारमा सहुलियतदरमा दैनिक उपभोग्य वस्तु तथा सेवाहरू उपलब्ध गराउने व्यवस्था बजेटमार्फत आउने सर्वसाधारणको आशा पूरा भएन। यस्तो व्यवस्था हुन सकेको भए उनीहरूले केही राहत महसुस गर्ने थिए भन्न सकिन्छ। बजेटले आफ्ना मुद्दाहरू सम्बोधन गर्ने आशामा करिब चार घण्टा लामो बजेट भाषण सुनिरहेका सर्वसाधारणहरू अन्त्यमा भने निराश देखिन्थे। बजेटमा देश विकासका थुप्रै नीति तथा कार्यक्रमहरू सुनाइए तर उनीहरूले आशा गरेका योजना तथा नीतिहरू आएनन्। मुलुकमा अहिले बेरोजगारी समस्या विकराल बन्दै गएको छ। हरेक वर्ष करिब पाँच लाखभन्दा बढी युवाहरू कामको खोजीमा श्रम बजारमा प्रवेश गर्ने गर्छन्। मुलुकभित्र रोजगारीका अवसरहरू नहुँदा लाखौं युवा बिदेसिने गरेका छन् भने स्वदेशभित्रै रहने युवाहरू निष्क्रिय रूपमा बसेका छन्। हालै प्रकाशित जनगणनाको नतिजाअनुसार नेपालमा १० वर्ष वा सोभन्दा बढी उमेरका कुल जनसंख्याको ३४३ प्रतिशत जनसंख्या आर्थिक रूपले निष्क्रिय रहेको देखाएको छ। आर्थिक रूपले निष्क्रिय भन्नाले आर्थिकोपार्जनका लागि कुनै पनि काम नगरी र काम नखोजी बस्ने नेपालीको संख्यालाई इंगित गरेको छ। यस्तो अवस्थामा बजेटमार्फत विशेष कार्यक्रमको तर्जुमा गर िनिष्क्रिय जनशक्तिलाई आयआर्जनका क्रियाकलापहरूमा संलग्न गराउनुपर्ने आवश्यकता थियो। तर, आगामी आवको बजेटमा यसलाई सम्बोधन गर्ने कुनै ठोस कार्यक्रमहरू ल्याएको देखिदैन। प्रधानमन्त्री रोजगार कार्यक्रमलाई निरन्तरता दिएको भए पनि विगतको कार्यान्वयन पक्षले खासै आशा जगाउन सकेको छैन। त्यसमाथि पुँजीगत खर्चको हिस्सा पनि कम भएको हुदाँ यसबाट धेरै आस गर्ने ठाउँ नभएको जानकारहरू बताउँछन्। यसले सर्वसाधारण नागरिकलाई निराश तुल्याएको छ। देशका आधाभन्दा बढी जनसंख्या अझै पनि कृषि पेसामा आबद्ध छन्। हरेक वर्षको बजेटले कृषिलाई उच्च प्राथमिकतामा राख्दै आएका छन्। यसैक्रममा सरकारले आगामी आव २०८१०८२ देखि १० वर्षलाई कृषिमा लगानी दशकसमेत घोषणा गरेको छ। तथापि, लगानी दशक घोषणा गरे पनि कृषि मन्त्रालयको बजेट भने चालु आवको तुलनामा घटेर आएको छ। चालु आवभन्दा १ अर्ब ६९ करोड रुपैयाँले घटेर आगामी आवका लागि कृषि मन्त्रालयको बजेट ५७ अर्ब २९ करोडमात्र विनियोजन गरिएको छ। चालु आवका लागि यो बजेट ५८ अर्ब ९८ करोड रहेको छ। सरकारले हरेक वर्ष कृषिलाई प्राथमिकतामा राखेको जनाए पनि किसानहरू भने विश्वस्त हुन सकेको अवस्था छैन। कार्यान्वयन पक्ष सधैं फितलो भएको हुँदा उनीहरू उत्साहित देखिँदैनन्। यसैकारण मुलुकको कुल गार्हस्थ उत्पादनमा कृषि क्षेत्रको योगदान घट्दो क्रममा छ। चालु आवमा यसको योगदान २४ प्रतिशतको हाराहारीमा रहने अनुमान गरिएको छ। बर्सेनि मुलुकभित्र अर्बौंको कृषिजन्य वस्तुहरू आयात हुने गरेको छ। अहिले पनि खेतीबाली लगाउने समयमा किसानले मल पाएका छैनन्, बजार नपाएर कृषकको उत्पादन खेतबारीमै सुक्ने अवस्था छ। यसैकारण किसानहरू समेत बजेटबाट खासै उत्साहित भएका छैनन्। अझै पनि मुलुकको स्वास्थ्य, शिक्षा, खानेपानी तथा सरसफाइ, विद्युत्, सूचना प्रविधि आदिजस्ता सामाजिक क्षेत्रमा आम नागरिकको सहज पहुँच पुगेको अवस्था छैन। विशेषगरी दुर्गम र विकट क्षेत्रका बासिन्दाहरू यी सेवाहरूबाट वञ्चित छन्। यी क्षेत्रहरूमा अझै पनि शिशु मृत्युदर, बाल मृत्युदर, मातृमृत्युदर, औसत आयुजस्ता स्वास्थ्य सूचकहरूमा सुधार ल्याउन सकिएको छैन। स्वास्थ्य बिमा कार्यक्रमहरू प्रभावकारी रूपमा अगाडि बढ्न सकेको छैन। साधारण मानिस सामान्य आधारभूत स्वास्थ्य सेवाबाट समेत वञ्चित रहनुपर्ने अवस्था अझै निदान भएको छैन। आगामी वर्षको बजेटले स्वास्थ्य क्षेत्रमा ८६ अर्ब २४ करोड रुपैयाँ बजेट विनियोजन गरेको छ। यो रकम चालु आवका लागि छुट्ट्याइएको रकमभन्दा २ अर्ब २५ करोड रुपैयाँले बढी हो। चालु अवका लागि ८३ अर्ब ९९ रुपैयाँ विनियोजन गरिएको छ। सरकारले बजेट बढाए पनि प्रभावित क्षेत्र लक्षित कार्यक्रमहरू तर्जुमा गरिएको देखिँदैन। बजेटमा शिक्षा क्षेत्रलाई समेत प्रमुख प्राथमिकतामा अगाडि सारिएको छ। शिक्षामा चालु आवमा भन्दा झन्डै ४ अर्ब रुपैयाँले वृद्धि गर्दै २ खर्ब ३ अर्ब ६६ करोड रुपैयाँ विनियोजन गरिएको छ। तर पनि, शिक्षालाई सीपसँग जोड्न नसक्दा यसबाट अपेक्षित लाभ लिन सकिएको छैन। दिनप्रतिदिन शैक्षिक बेरोजगारीको संख्या बढ्दै जानु र विद्यार्थीको बिदेसिने क्रम नरोकिएको अवस्थाले सर्वसाधारणहरूलाई यस क्षेत्रले पनि उत्साहित गराउन सकेको छैन। खानेपानी तथा सरसफाइ विद्युत्, सूचना प्रविधि आदिमा समेत दुर्गम क्षेत्रका बासिन्दाको सहज पहुँच पुगेको अवस्था छैन। यस्तो अवस्थामा आगामी आवको बजेटबाट उनीहरूमा खासै केही अपेक्षा गरेका छैनन्। सरकारले आगामी आवको बजेट प्रस्तुत गर्दै बजेटका पाँच उद्देश्य, पाँच प्राथमिकता र आर्थिक सुधारका पाँच रणनीति तथा पाँच रूपान्तरणकारी क्षेत्रका कार्यक्रम अघि सारेको भनिएता पनि प्रत्यक्ष रूपमा सर्वसाधारणका समस्याहरू सम्बोधन गर्न नसकेको देखिन्छ। आफ्ना दैनिक उपभोग्य वस्तुहरू दाल, चामल, नुन, तेल, लत्ताकपडाजस्ता वस्तुहरूको मुल्य घटेको भए, बिरामी हुँदा सहज रूपमा अस्पताल जान पाउने वातावारण सिर्जना भएको भए, आफ्ना सन्तानहरूले सर्वसुलभ शिक्षा पाउने प्रत्याभूति भएको भए, स्वदेशमै रोजगारीको अवसर पाउने सम्भावना देखेको भए सायद सर्वसाधारणलाई पनि बजेटले सम्बोधन गरेको महसुस हुने थियो। सरकारले बजेट तर्जुमा गर्दा प्राविधिक पक्षहरू मात्र ध्यान नदिई व्यावहारिक पक्षसँग सम्बन्धित कार्यक्रमहरूलाई पनि समावेश गर्नुपर्ने आवश्यकता देखिन्छ। बजेट देश र जनताको हितका लागि ल्याइएको हो भने यसले सर्वसाधारण जनताले भोग्दै आएका आधारभूत समस्यालाई समेत सम्बोधन गर्न सक्नुपर्छ। अनिमात्र आमजनताले आफ्ना लागि पनि बजेट आएको महसुस गर्नेछन्।"
भावनामाथिको राजनीति,"विमानस्थलमा जति अर्काको देशमा प्रस्थान गर्ने बेलामा आँखाका आँसु देखिन्थे। फर्किंदा त्यो आँसु कहाँ लुक्थ्यो म नियालेर हेर्ने गर्थें। प्रस्थान हुने समयमा यदाकदाबाहेक सबैजना विमानस्थलमा पुर्याउन आउनेको ताँती देख्ता लाग्थ्यो हाम्रा गाउँघरका घरमा मात्र मुसा कुदेको छ होला। मुसा नहुँदा माकुराले त्यही हो मेरो संसार जस्तै राज गरेर बसेको जस्तो लाग्छ। विमानस्थलको मेडिकल एरियामा सदै आँखा पुग्ने भएर होला को कहाँको मान्छेको शरीरप्रतिको मेरो आँखा रसाउने गथ्र्यो। जिउँदो छँदासम्म सबै कुरा छोडेर विमानस्थल छोड्न आउने ती आफन्त आज उसको मृत शरीर बाहिरबाट गन्हाएर आउँदासम्म उसको एकजनासम्म आफन्त उसको लास बुझ्न आएको हुँदैन। जाने समयमा त्यहाँ ती आफन्त आज खै त ? डुङ्डुङ् गन्हाउने हुँदासम्म लास बुझ्न आउँदैनन्। एक रात, मलेसिया एयरलाइन्सबाट आएको लास भन्दै हुनुहुन्थ्यो तर बुझ्न आउनु भएको थिएन। विमानस्थलमा सोधें किन मेडम त्यस्तो ? उहाँले जवाफ दिनुभयो हामीले के नै गर्न सक्छौं र ? जसको नाममा बाहिरबाट लास आएको छ। उहाँ नआई दिन नमिल्ने रहेछ। एकछिनपछि परिवार आउनु भयो। घर कता हो ? सप्तरी। कसैको आँखामा पीर देखिएन। एक छिनपछि उहाँको मृतकको श्रीमती आउनु भयो र भन्दै हुनुहुन्थ्यो, लास मेरो नाममा आएको छ रे, बुझेर यही पशुपतिमा अन्त्येष्टि गर्छु। किन यत्रो बाटो मरेको शरीर लैजानु। उहाँहरूको छलफल चल्दै थियो। म त्यहाँबाट निस्कें। झन्डै रात एक बज्न लागेको थियो। त्यो दिन पनि लास त्यही थियो। मरेको शरीरमाथि एकपछि अर्को राजनीति चल्दै थियो। अन्य बाहिरी कारणले नभई आफ्नै घरपरिवारबाट चलेको राजनीति। झन् हामी बाहिरी देख्नेलाई पीडा भएको थियो जुन पीडा त्यो परिवारमा खासै देख्न सकिँदैनथियो। यो त त्यहाँ आएका सयांै मृत शरीरको प्रतिनिधि मात्र हो। हरेक दिन रंगीचंगी बाकसमा मृत शरीर आउँदा पनि खै लिन आउनेको आँखामा आँसु, दुःख, वेदनाको महसुस गर्नेको संख्या खासै देख्न सकिँदैनथियो। बिदाइ गर्ने समयमा डाँको छोडेर रुने ती श्रीमती, आफन्त मरेको लास बाकसमा खोलेरसमेत अन्तिम अनुहार हेर्दैनथिए। त्यही अवस्थामा केही समय अगाडि मात्रको कुरा हो। एउटै जहाजमा दुईवटा लास आएको रहेछ। लास बुझ्ने समयमा जसको नाम हो त्यही लिएर जानु भएछ। उता अन्तिम संस्कारअनुसार जलाउने समयमा आफ्नो आफन्तको लास नभएर अर्कै परेछ। आफन्त झस्केर रिसाउँदै विमानस्थलका कर्मचारीमाथि रिस देखाउनु भएछ। विमानस्थलका कर्मचारीको त्यसमा के दोष ? लास बुझाउने समयमा बाकसमा खोलेर हेरेर बुझाउँदा पनि सम्बन्धित आफन्तबाहेक कर्मचारीले चिन्दैनन्, त्यो स्वाभाविक कुरा हो। त्यो कुरामा विमानस्थलका कर्मचारीको कुनै दोष हँुदैन। कम्पनी देश र सम्बन्धित एयरलाइन्समा आएको लास बुझाउने मात्र हो। कतिपय समयमा लास बुझ्न कमै आएको पाइन्छ। कोही चाँडै आउनु हुन्छ। किन त्यस्तो भनेर मैले प्रश्न गरें। उहाँले भन्दै हुनुहुन्थ्यो सरकारले श्रम गरेर बाहिर भएको कामदारको मृत्यु भएमा १० लाखदेखि देशअनुसारको मृतकको परिवारलाई क्षतिपूर्ति स्वरूप दिने भएकाले पैसाको महत्वले कोही चाँडै आएको पाइयो। कोही गएको एक वर्ष पनि नभई मृत्यु भएमा जानेबेलाको ऋणसमेत तिर्न नसकेको चिन्ता अर्को आफन्त गुमाउनु पर्दाको पीडा समाधानभन्दा बढी समस्या आइपर्ने कारणले पनि थोरै मानिसमा मलिनता देख्न सकिन्छ। एकातिर बेरोजगारी समस्या जहाँको तहीँ छ भने अर्कोतर्फ देखासिकी कारणले बिदेसिन बाध्य छन्। अर्कोतर्फ जो बिदेसिनु भएको छ, उहाँले कहिल्यै अर्काको देशमा गाह्रो हुन्छ, आफ्नै जन्मभूमिमा काम गर्नुपर्छ भन्नुहुन्न। जस्तो जे भए पनि स्वदेश भनेको स्वदेश नै हो भन्ने उत्प्रेरणात्मक भावना सम्प्रेषण गर्नु भएको देखिँदैन। आफ्नो देशको हावापानी अन्य कारणले उसलाई स्वदेशजस्तो विदेश पक्कै नहुने भएकाले उसले त्यहाँको प्रकृतिसँग समायोजन हुन नसक्ने भएकाले मनोवैज्ञानिक रूपमा कमजोर हुँदै जाने र रोगी भई स्वदेश फर्किनुपर्ने समस्या पनि धेरै नेपालीको छ। हरेक दिन सामाजिक सञ्जालमा भरिएका तस्बिरहरू त्यसको एक वर्ष नबित्दै मृत शरीर आउनु ज्युँदो हुँदा समय दिने आफन्त मरेपछि बेवास्ता गर्नु साँच्चै नै हृदयविदारक अवस्था देख्न सकिन्छ। अचेल विमानस्थलमा सहजै देख्न सकिन्छ कि गाउँघरका शून्य समुदाय बाँझिएका खेतबारी उर्बर जमिनले मानिसलाई पर्खिरहेको छ। यता विमानस्थलमा फोटो र भिडियो बनाउने भिड दिनदिनै बढ्दै गर्दा त्यो ग्रामीण परिवेश गाउँमा लक्षित कार्यक्रमहरू कसरी गर्ने युवा पुस्ताको धारणा यस्तो भइसकेको की जसरी पनि बाहिर जाने तर विदेशमा लगानी गर्ने समय स्वदेशमा नै लागु गर्न सके सबैको भलाई नै हुन्थ्यो। वैदेशिक रोजगारीमा गएर आफूले पाएको दुःख सम्झेर कतिपय स्वदेशमै बस्नु भएको उदाहरण पनि प्रशस्त देख्न सकिन्छ। धेरै मानिस गैरकानुनी रूपमा विदेश पलायन भएका छन्। त्यहाँको खानपिन प्राकृतिक अवस्था रहन सहनसँग समायोजन हुन नसकेर धेरैले ज्यान गुमाउनु भएको हुन्छ। केही समयअघि बिदेसिएका एक युवा कानुनी रूपमै जानु भएको तर उहाँको नेपालमा रहँदा मदिरा सेवन गर्ने बानीले गर्दा विदेशमा पनि अत्यधिक मदिरा सेवन गर्ने बानी थपियो। अत्यधिक मदिरा सेवन गरे पनि अरूको देशमा कसले ख्याल राख्थ्यो त ? सधैं मदिरा सेवन गरेर हिँड्दाहिँड्दै उहाँको विदेशमा नै मृत्यु भयो। ए, विदेश गएपछि सबथोक सजिलै पाइन्छ, सजिलो छ भन्ने सोच्नुहुन्छ होला तर सबैलाई सहज वातावरण नहुन पनि सक्छ। बल्लतल्ल घरपरिवारले ऋणपान गरेर पठाउनु भएको ऋण तिर्न नपाउँदै मृत शरीर आउँदा घरपरिवारको अवस्था झन् नाजुक अवस्थामा पुगेको प्रशस्तै भेटिन्छ। विमानस्थलमा प्रस्थान गर्ने वरिपरि बाहिर धेरै रमिता देख्न सकिन्छ। सानो बालक बोकेर आउनाले त्यो सानो बालक के बुझ्छ र मेरो आफन्त विदेश जाने देश छोडेर जाने भनेर ? सानो बालक निदाइरहेको अवस्थामा भिडभाडमा ल्याएपछि त्यसै पनि उसलाई असहज अवस्था भएर ऊ रुन्छ। सबैका हातका मोबाइल उप्रति तेर्सिन्छ र पछि सामाजिक सञ्जालमा पोस्ट्याइन्छ कि रहर हैन बाध्यता हो। ए फलानाको छोरा उसको बुहारी छोरी ज्वाईं आज बाहिर जाने अरे भनेपछि जसरी पनि खादा र माला लिएर फोटो खिच्न पुग्ने जमात कफनमा फिर्ता आउँदा एकजना पनि पुग्दैनन्। बाकस बाहिर ३४ जना पनि भेटिन्न। अर्कोतर्फ विकसित मुलुकमा गएका आफ्ना एउटा जापान, अर्को अस्ट्रेलिया, अर्को अमेरिका गएका छोरा, छोरी, बुहारी कहिले आउँलान् भनेर घरमा कुरेर बसेका वृद्ध बाबुआमा आखिर कतिको आफन्त सन्तान फर्केर आएकै छैनन्। मर्ने बेलामा सन्तानको अनुहार हेरेर मर्ने धोको पनि पूरा नहुने अवस्था छ। आखिर सन्तान पाएर पनि के नै पाइयो र मर्ने बेलामा दागबत्ती दिने भएनन् भने ? रोगी बाबुआमाको हेरचाह गर्ने भएनन् भने ?"
नेपालले नेदरल्यान्ड्सलाई दियो १०७ रनको लक्ष्य,"काठमाडौं : नेपालले नेदरल्यान्ड्सलाई १०७ रनको लक्ष्य प्रस्तुत गरेको छ। आइसीसी टी२० विश्वकपअन्तर्गत अमेरिकाको ग्रान्ड प्रेरीमा भएको पहिलो खेलमा नेपाल १९२ मै १०६ रन बनाएर अलआउट भएको हो। टस हारेर ब्याटिङको निम्तो पाएको नेपालका लागि कप्तान रोहित पौडेलले सर्वाधिक ३५ रन बनाए। ३७ बलमा उनले ५ चौका प्रहार गरे। त्यस्तै करण केसीले १२ बलमा १७ रन बनाए भने गुल्शन झाले १५ बलमा १४ रन बनाए। सोमपाल कामी शून्य रनमा आउट हुँदा दीपेन्द्र सिंह ऐरीले १ रन बनाए। त्यस्तै कुशल मल्ल ९ रन, अनिल साह ११ रन, कुशल भुर्तेल ७ र आशिफ शेख ४ रनमा आउट भए।"
"नेपालको दोस्रो विकेट पतन, कुशल भुर्तेल पनि आउट",काठमाडौं : नेपालको दोस्रो विकेट पतन भएको छ। कुशल भुर्तेल ७ रन बनाएर आउट भएका छन्। १० बल खेलेका उनले ७ रन बनाएका हुन्। नेदरल्यान्ड्सका लोगन भान बिकले उनको विकेट लिएका हुन्। यसअघि आशिफ शेख ४ रन बनाएर आउट भएका थिए। नेपाल २ विकेटको क्षतिमा १७ रन बनाएर खेलिरहेको छ।
"नेपालको पाँचौं विकेट पतन, दीपेन्द्र सिंह ऐरी पनि आउट","काठमाडौं : नेपालको पाँचौं विकेट पतन भएको छ। दीपेन्द्र सिंह ऐरी १ रन बनाएर आउट भएका छन्। त्यसअघि कुशल मल्ल ९ रन, अनिल साह ११ रन, कुशल भुर्तेल ७ र आशिफ शेख ४ रनमा आउट भएका थिए। ११ ओभरको समाप्तिमा नेपाल ५३ रन बनाएर खेलिरहेको छ।"
३५ रन बनाएर आउट भए रोहित पौडेल,"काठमाडौं : कप्तान रोहित पौडेल ३५ रन बनाएर आउट भएका छन्। ३७ बल खेलेका उनले ५ चौका प्रहार गरेका थिए। यससँगै नेपालको सातौं विकेट पतन भएको छ। सोमपाल कामी शून्य रनमै आउट भए भने दीपेन्द्र सिंह ऐरी १ रन बनाएर पेभेलियन फर्किएका थिए। त्यसअघि कुशल मल्ल ९ रन, अनिल साह ११ रन, कुशल भुर्तेल ७ र आशिफ शेख ४ रनमा आउट भएका थिए।नेपालले १६ ओभरको समाप्तिमा ७ विकेट गुमाएर ८५ रन बनाएर खेलिरहेको छ।"
"नेपालको पहिलो विकेट पतन, आशिफ शेख आउट",काठमाडौं : नेपालको पहिलो विकेट पतन भएको छ। आशिफ शेख ४ रनमा आउट भएका छन्। ८ बल खेलेका उनी दोस्रो ओभरको अन्तिम बलमा आउट भएका हुन्। उनलाई नेदरल्यान्ड्सका टिम प्रिंगलले आउट गराएका हुन्। नेपालले दोस्रो ओभरको समाप्तिमा १० रन बनाएर खेलिरहेको छ।
विश्वकपमा नेपाल नेदरल्यान्ड्ससँग ६ विकेटले पराजित,"काठमाडौं : आइसीसी टी२० विश्वकपको पहिलो खेलमा नेपाल नेदरल्यान्ड्ससँग ६ विकेटले पराजित भएको छ। नेपालले दिएको १०७ रनको लक्ष्य नेदरल्यान्ड्सले ४ विकेटको क्षतिमा ९ बल अगावै पूरा गर्यो। नेदरल्यान्ड्सका लागि म्याक्स दोउडले सर्वाधिक ५४ रन बनाए। त्यस्तै विक्रमजीत सिंहले २२ रन, स्कट इडवार्डले ५ र सीब्रान्डले १४ रन बनाए। नेपालका लागि सोमपाल कामी, दीपेन्द्र सिंह ऐरी र अविनाश बोहोराले एकएक विकेट लिए। यसअघि टस हारेर ब्याटिङ गरेको नेपालले १९२ मा १०६ रन बनाएर अलआउट भएको थियो।नेपालका लागि कप्तान रोहित पौडेलले सर्वाधिक ३५ रन बनाए। ३७ बलमा उनले ५ चौका प्रहार गरे। त्यस्तै करण केसीले १२ बलमा १७ रन बनाए भने गुल्शन झाले १५ बलमा १४ रन बनाए। सोमपाल कामी शून्य रनमा आउट हुँदा दीपेन्द्र सिंह ऐरीले १ रन बनाए। त्यस्तै कुशल मल्ल ९ रन, अनिल साह ११ रन, कुशल भुर्तेल ७ र आशिफ शेख ४ रनमा आउट भए।"
"नेपालको छैटौं पतन, सोमपाल कामी आउट","काठमाडौं : नेपालको छैटौं विकेट पतन भएको छ। सोमपाल कामी शून्य रनमै आउट भएका हुन्। यसअघि दीपेन्द्र सिंह ऐरी १ रन बनाएर पेभेलियन फर्किएका थिए। त्यसअघि कुशल मल्ल ९ रन, अनिल साह ११ रन, कुशल भुर्तेल ७ र आशिफ शेख ४ रनमा आउट भएका थिए। नेपालले १४ ओभरको समाप्तिमा ६ विकेट गुमाएर ६८ रन बनाएर खेलिरहेको छ।"
नेदरल्यान्ड्सविरुद्ध खेल्न यस्तो छ नेपालको प्लेइङ ११,"काठमाडौं : नेदरल्यान्ड्सविरुद्धको खेलमा नेपालको प्लेइङ ११ मा अनिल साह र सागर ढकाल अटाएका छ्। नेपालले ललितराजबंशीलाई बेन्चमा राखेर सागर ढकाललाई खेलाएको हो। नेपालको प्लेइङ ११ यस्तो छ: कुशल भुर्तेल, आशिफ शेख, अनिल साह, रोहित पौडेल, कुशल मल्ल, दीपेन्द्र सिंह ऐरी, गुल्शन झा, सोमपाल कामी, करण केसी, अविनाश बोहोरा र सागर ढकाल"
इन्टरनेटबाट यसरी हेर्न सकिन्छ नेपाल र नेदरल्यान्ड्सबीचको खेल,काठमाडौं : दस वर्षपछि नेपालले आइसीसी टी२० विश्वकपमा आज पहिलो खेल खेल्दैछ। नेपालले राति ९:१५ मा नेदरल्यान्ड्सविरुद्ध पहिलो खेल खेल्न लागेको हो। टीभी नहुनेले वा इन्टरनेटबाट कसरी नेपालको खेल हेर्न सकिन्छ भन्ने आम चासो रहेको छ। नेपालको खेल इन्टरनेटको विभिन्न माध्यमबाट हेर्न सकिन्छ। सबैभन्दा भरपर्दो माध्यम भनेको आइसीसी टिभी हो। आयोजक आइसीसीले आफ्नो वेवसाइट र मोबाइल एपबाट विश्वकपको खेल लाइभ स्ट्रिमिङ गर्दै आएको छ। नेपालको खेल पनि आइसीसीको वेवसाइट वा मोबाइल एपबाट हेर्न सकिन्छ। त्यसका लागि आइसीसीको आधिकारिक वेवसाइट  लगिन गर्नुपर्ने हुन्छ। वेवसाइटमा गएपछि  क्याटोगरीमा क्लिक गर्नुपर्ने हुन्छ। भिडियोज क्याटोगरीमा लाइभ स्ट्रिम भइरहेका र हुन बाँकी खेल तालिकामा देख्न सकिन्छ। भिडियो क्याटोगरीको दोस्रो नम्बरमा नेपाल र नेदरल्यान्ड्सबीच हुने खेलको तालिका दिइएको छ। पहिलो नम्बरमा भने इंगल्यान्ड र स्कटल्यान्डबीच हुने खेलको तालिका रहेको छ। उक्त खेल ८:१५ सुरु हुनेछ। नेपाल र नेदरल्यान्ड्सबीच हुने खेलको तालिकामा क्लिक गरेपछि 'साइनअप' गर्नुपर्ने हुन्छ। आइसीसीले जीमेल वा फेसबुकबाट साइनअप गर्ने सुविधा दिएको छ। साइनअप गरेपछि भिडियोसहितको स्ट्रिमिङ हेर्न सकिन्छ। साइनअप नगरेसम्म भिडियो स्ट्रिमिङ भने आउँदैन। त्यस्तै आइसीसीको आधिकारिक एपबाट पनि नेपालको खेल लाइभ हेर्न सकिन्छ। त्यसका लागि तपाइँले बोक्नुभएको मोबाइलको एप स्टोरमा गएर  '    सर्च गर्नुस्। एक करोड बढी इन्स्टल रहेको उक्त नामको एप डाउनलोड गर्नुस्। एप खुलेपछि भिडियोज क्याटोगरीमा जानुपर्ने हुन्छ। त्यहाँ गएपछि वेवसाइटमा देखाएजसरी नै खेलहरूको तालिका देख्न सकिन्छ। नेपाल र नेदरल्यान्ड्सबीच हुने खेलमा क्लिक गरेर माथि भनिएजस्तै जीमेल वा फेसबुकबाट साइनअप गर्नुपर्ने हुन्छ। यसरी आइसीसीको आधिकारिक वेवसाइटबाट विश्वकपका खेलहरू हेर्न सकिन्छ। टेलिभिजनका लागि भने स्टार स्पोर्ट्सले प्रत्यक्ष प्रसारण गर्दै आएको छ।
"नेदरल्यान्ड्सले जित्यो टस, नेपाललाई ब्याटिङको निम्तो",काठमाडौं : आइसीसी टी२० विश्वकपको पहिलो खेलमा नेपालले नेदरल्यान्ड्सविरुद्ध पहिले ब्याटिङ गर्ने भएको छ। नेदल्यान्ड्सले टस जितेर फिल्डिङ रोजेपछि नेपालले ब्याटिङ गर्न लागेको हो। अमेरिकाको टेक्सास राज्यको डालासस्थित ग्रान्ड प्रेरी रंगशालामा वर्षाका कारण मैदान भिजेपछि खेल अझै सुरु हुन सकेको छैन। सवा ९ बजे भनिएको खेल केही ढिला हुने आइसीसीले जनाएको छ। कप्तान रोहित पौडेलले विश्वकप आफूहरूको सपना भएको राम्रो प्रदर्शन गर्ने बताए। उनले सबैभन्दा युवा कप्तान भएकोमा पनि खुसी व्यक्त गरे।
नेपाल अब क्रिकेटको देशका रूपमा समेत स्थापित हुँदैछ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले नेपाल अब क्रिकेटको देशका रूपमा समेत स्थापित हुन लागेको बताएका छन्। मंगलबार बिहान प्रधामन्त्रीले सामाजिक सञ्जालमार्फत सगरमाथा र बुद्धको देश भनेर चिनिने नेपाल अब क्रिकेटको देशका रूपमा समेत स्थापित हुन लागेको बताएका हुन्। एक दशकपछि आज नेपाली क्रिकेट टिम विश्वकपमा खेल्न लागेकाले विश्वको ध्यान नेपालतर्फ खिचिएको उनको भनाई छ। एक दशकपछि आज नेपाली क्रिकेट टिम विश्वकपमा खेल्दैछ, यसले नेपालको गौरव थप बढाएको छ,विश्वको ध्यान नेपालतर्फ खिचिएको छ। उनले भनेका छन्,देशको प्रतिष्ठा बढाउन निरन्तर मेहेनत, सङ्घर्ष र सफलता प्राप्त गरेकोमा नेपाली क्रिकेट टिमप्रति हार्दिक धन्यवाद व्यक्त गर्दछु। विश्वकपले नेपालको पहिचान थप उच्च बनाउने प्रधानमन्त्री प्रचण्डको दाबी छ। मेरो नेतृत्वको सरकारले खेल क्षेत्रको विकास र खेलाडीहरूको प्रोत्साहनका लागि निरन्तर महत्वपूर्ण निर्णयहरू गरी कार्यान्वयन गर्दै आइरहेको छ। सगरमाथा र बुद्धको देश भनेर चिनिने नेपाल अब क्रिकेटको देशका रूपमा समेत स्थापित हुँदैछ। उनले भने, मेरो विश्वास छ विश्वकपले नेपालको पहिचान थप उच्च बनाउनेछ, नेपाली टिमलाई ऐतिहासिक सफलता प्राप्त हुनेछ। उत्कृष्ट प्रदर्शनका लागि नेपाली टिमलाई मेरो हार्दिक शुभकामना छ। आइसीसी टी२० विश्वकप २०२४ अन्तर्गत नेपालले आज पहिलो खेल खेल्दैछ। समूह डीमा रहेको नेपालले अमेरिकाको डालासस्थित ग्रान्ड प्रिएरी क्रिकेट रंगशालामा नेपाली समय अनुसार राति आज राति ९ :१५ बजे नेदरल्यान्ड्सविरूद्ध खेल्न लागेको हो। समूह डीमा नेपालसहित दक्षिण अफ्रिका, श्रीलंका, बंगलादेश र नेदरल्यान्ड्स छन्। नेपालले दोस्रो खेल श्रीलंकासँग जुन ११, तेस्रो खेल दक्षिण अफ्रिकासँग जुन १४ र चौथो खेल बंगलादेशसंग जुन १६ मा खेल्नेछ। नेपालले १० वर्षपछि विश्वकप खेल्दैछ।"
आइसिसी टी२० : युगाण्डालाई १२५ रनले पराजित गर्दै अफगानिस्तान विजयी,"काठमाडौं : आइसिसी टी२० विश्वकप क्रिकेट प्रतियोगिताअन्तर्गत आज भएको समूह सीको खेलमा अफगानिस्तानले युगाण्डालाई एक सय २५ रनको फराकिलो अन्तरले पराजित गरेको छ । अफगानिस्तानले जितका लागि दिएको एक सय ८४ रनको लक्ष्य पछ्याएको युगाण्डा १६ ओभरमा सबै विकेट गुमाउँदै ५८ रनमा समेटियो । विश्वकपमा डेब्यु गरेको युगाण्डाका लागि रोबिन्सन ओबुयाले १४ र रिआजत अली साहले ११ रन बनाउनुबाहेक कुनै पनि ब्याटरले दोहोरो अङ्कमा रन बनाउन सकेनन् । युगाण्डालाई ५८ रनमा समेट्ने क्रममा अफगानिस्तानका फजलहक फारुकी एक्लैले पाँच विकेट लिए भने नवीन उलहक र कप्तान राशिद खानले समान दुईदुई विकेट लिए । त्यस्तै मुजिब उर रहमानले एक विकेट झारे । त्यसअघि प्रोभिडेन्समा टस हारेर पहिले ब्याटिङ गरेको अफगानिस्तानले निर्धारित २० ओभरमा पाँच विकेटको क्षतिमा एक सय ८३ रनको योगफल बनाएको थियो । उसका लागि ओपनरद्वय रहमानुल्लाह गुर्बाज र इब्राहिम जद्रानले अर्धशतकीय पारी खेलेका थिए । गुर्बाजले ४५ बलमा चार चौका र चार छक्का प्रहार गर्दै ७६ रनको योगदान दिए भने इब्राहिमले ४६ बलमा नौ चौका र एक छक्का प्रहार गर्दै ७० रन बनाए । त्यस्तै, मोहम्द नाबीले अविजित १४ रन बनाए । बलिङतर्फ युगाण्डाका ब्रायन मसाबा र कस्मस क्येवुटाले समान दुईदुई विकेट लिए भने अलेपेश रमजानीले एक विकेट झारे । समूह सीमा अफगानिस्तान र युगाण्डासँगै वेष्ट इन्डिज,न्यूजील्यान्ड र पपुवा न्युगिनी छन् ।"
संघका नाममा खेलकुलाई बन्धक बनाउनेलाई कारबाही गरिन्छ : खेलकुदमन्त्री,काठमाडौं : खेलकुद मन्त्री विराजभक्त श्रेष्ठले खेलकुदलाई कुनै पनि संघले बन्धक बनाएर राख्न नपाउने बताएका छन्। मंगलबार काठमाडौंमा राष्ट्रिय खेलकुद परिषद् तथा राष्ट्रिय खेल संघद्वारा सञ्चालन गरिने आर्थिक आर्थिक वर्षको कार्यक्रम तालिका सार्वजनिक गर्दै मन्त्री श्रेष्ठले कुनै काम नगर्ने तर संघका नाममा खेलकुलाई बन्धक बनाउनेलाई कारबाही गर्ने चेतावनी समेत दिए। उनले खेलकुदका कार्यक्रम आयोजना नगर्ने संघको कुनै औचित्य नरहेको भन्दै आफूले यस विषयमा अप्रिय निर्णय लिनुपर्ने अवस्था आउन सक्ने उल्लेख गरे। संघमा देखिएको कुनै समस्या देखिए त्यसलाई समाधान गर्न आफू तयार रहेको उनको भनाइ छ। यसपटक खेलकुद क्षेत्रको बजेट बढेर आएको र सरकारले पनि ८० वटा खेलको आयोजना गर्ने महत्वकांक्षी संकल्प लिएको उनले जानकारी दिए। मन्त्री श्रेष्ठले खेलको क्यालेन्डर सार्वजनिक भएसँगै आफ्नो पहिलो निर्णय कार्यान्वयनमा आएको भन्दै खुसी व्यक्त गरे। त्यस्तै राखेप सदस्य सचिव टंकलाल घिसिङले सरकारको अग्रसरताका कारण पारदर्शी ढंगले खेलकुदको क्यालेन्डर बनाउन सफल भएको भन्दै यसलाई कार्यान्वयनमा लगिने बताए। राखेपले सार्वजनिक गरेको कार्यक्रम अनुसार आगामी आर्थिक बर्षमा राखेपले ११ बटा कार्यक्रम गर्नेछ भने ३५ वटा राष्ट्रिय खेल संघमार्फत ६८ वटा अन्तर्राष्ट्रिय कार्यक्रमहरु आयोजना हुनेछन्। त्यस्तै ४१ वटा राष्ट्रिय खेलकुद संघहरुमार्फत १ सय २२ वटा राष्ट्रिय कार्यक्रमहरु आयोजना हुने राखेपले जनाएको छ।
विश्वकपमा शतक हाने आसिफलाई १ लाख,"वीरगन्ज : अमेरीका र वेस्ट इन्डिजमा जारी आईसीसी टी२० विश्वकप क्रिकेटमा भाग लिएको नेपाली टिमका ब्याटर आसिफ शेखले शतक हानेमा वीरगन्ज महानगरपालिकाले उनलाई १ लाख रुपैयाँसहित सम्मानित गर्ने भएको छ। वीरगन्ज महानगरपालिका १२ मूर्ली निवासी आसिफ, नेपाली राष्ट्रिय क्रिकेट टोलीका विकेटकिपर र ब्याट्सम्यान हुन्। सोमबार वीरगन्ज महानगरका मेयर राजेशमान सिंहले सामाजिक सञ्जालमा पोस्ट गर्दै जारी टी२० विश्वकपमा नेपालको राष्ट्रिय टोलीका सदस्य वीरगन्ज निवासी आसिफलाई शतक हानेमा १ लाख रुपैयाँ दिने घोषणा गरेका हुन्। सामाजिक सञ्जाल फेसबुकमा मेयर सिंहले लेखेका छन्, विश्वकपमा सहभागी वीरगन्जका छोरा आसिफ शेखको सम्मान र हौसला वृद्धिका लागि वीरगन्ज महानगरको तर्फबाट प्रत्येक खेलमा ३० रन जोड्दा ३० हजार रुपैयाँ, ५० रन जोड्दा ५१ हजार रुपैयाँ र १ सय रन जोड्दा १ लाख रुपैयाँ प्रदान गर्ने घोषणा गर्दछु। मेयर सिंहले वीरगन्जका शानका रूपमा नेपाली राष्ट्रिय टोलीमा समावेश आसिफको विश्वकपमा मनोबल बढाउन आफूले यस्तो घोषणा गरेको बताएका छन्। यसअघि २०७९ साल चैतमा काठमाडौंमा सम्पन्न आईसीसी विश्वकप लिग २ मा नेपालको तर्फबाट उत्कृष्ट प्रदर्शन गरेका आसिफ र उनका सहोदर भाइ आरिफ शेखलाई वीरगन्ज महानगरले नै नागरिक अभिनन्दनसंगै एकएक थान यमहा एफजेडएफआई मोटरसाइकल प्रदान गर्दै सम्मानित गरेको थियो। २ चैत २०७९ मा काठमाडौंमा भएको आईसीसी विश्वकप लिग २ को निर्णायक खेलमा शेख दाजुभाइले उत्कृष्ट प्रदर्शन गरेकै कारण नेपाल आईसीसी विश्वकप क्वालिफायरमा छनौट हुन सफल भएको थियो। जारी टी२० विश्पकपमा नेपाल समूह डी मा रहेको छ। उक्त समूहमा नेपालसंगै नेदरल्यान्ड्स, दक्षिण अफ्रिका, श्रीलंका र बंगलादेश छन्। विश्वकपमा नेपालले आफ्नो पहिलो खेल नेदरल्यान्ड्सविरुद्ध ४ जुन अर्थात् जेठ २२ गते खेल्दै छ।"
पूर्व कप्तान पारस खड्काले सम्झिए २०१४ को विश्वकप,काठमाडौं : पूर्व कप्तान पारस खड्काले सन् २०१४ को विश्वकप स्मरण गरेका छन्। बंगलादेशमा आयोजना भएको उक्त विश्वकपमा नेपालले पहिलोपटक सहभागी भएको थियो। पारस खड्काकै कप्तानीमा सहभागी भएको नेपाली टोलीले अफगानिस्तान र हङकङलाई पराजित गरेको थियो। नेपालले अफगानिस्तानलाई ९ रन र हङकङलाई ८० रनले पराजित गरेको थियो। बंगलादेशसँग ८ विकेटले पराजित भएको नेपाल रनरेटका आधारमा अर्को चरणमा प्रवेश हुन सकेको थिएन। नेपालले पहिलो खेलमा टस हारेर हङकङविरुद्ध ब्याटिङ गरेको थियो। निर्धारित ओभरको खेलमा नेपालले ८ विकेट गुमाएर १४९ रन बनाएको थियो। जवाफी ब्याटिङ गरेको हङकङलाई नेपालले ६९ रनमै अलआउट गरेको थियो। बसन्त रेग्मी र शक्ति गौचनले हङकङको इनिङलाई धारासायी बनाएका थिए। त्यस्तै अफगानिस्तानविरुद्ध पनि टस हारेर नेपालले ब्याटिङ गरेको थियो। निर्धारित ओभरको खेलमा नेपालले ५ विकेटको क्षतिमा १४१ रन बनाएको थियो। जवाफी ब्याटिङ गरेको अफगानिस्तानले निर्धारित ओभरमा १३२ रनमात्र बनाउन सक्यो। नेपालले बंगलादेशविरुद्ध भने १२६ रन बनाएको थियो। बंगलादेशले २७८ बल अगावै निर्धारित लक्ष्य भेट्याएको थियो। पूर्व कप्तान खड्काले त्यो पल सिंगो देशकै लागि गौरवशाली बनाएको स्मरण गरे। यसबीचमा नेपालले थुप्रै आरोह अवरोहको सामना गर्नुपरेको उनको भनाइ छ। उनले नेपाली क्रिकेट टोली आज विश्वकपको मञ्चमा चन्द्रसूर्य ध्वजासहित उत्रिने बताए। पूर्व कप्तान खड्का लेख्छन् नयाँ पुस्ताको आगमन : एक दशक लामो समय अन्तराल पश्चात नेपाली क्रिकेट टोली आज विश्वकपको मञ्चमा चन्द्रसुर्य ध्वजा सहित उत्रिने छ। सन् २०१४ मा बंगलादेशमा पहिलो पटक टी२० विश्वकप खेल्न नेपाली टोली मैदान प्रवेश गर्दैगर्दाको त्यो पल सिंगो देशकै लागि गौरवशाली थियो। एक दशकको आरोह अवरोहहरु विच आज राष्ट्रिय क्रिकेट टोलीले जुन उचाई हाँसिल गरेको छ यो सिंगो राष्ट्रका लागि प्रेरणादायी कथा हो। विश्वकपको मैदानमा नेपाली टोलीलाई देख्दै गर्दा हजारौ युवा र बालबालिकाहरूलाई क्रिकेटको ब्याट र बल वोक्ने उत्साह बढ्नेछ। अन्त्यमा नेपाली राष्ट्रिय क्रिकेट टोलिलाई सफलताको हार्दिक मंगलमय शुभकामना ब्यक्त गर्दै हाम्रो टोलिले विश्व सामु नेपालको नामलाई पुनः शिखरमा पुर्याउने विश्वास राख्दछु।
भिसा नपाएर विश्वकप खेल्न नपाएका सन्दीपले नेपाली टोलीलाई दिए जितको शुभकामना,काठमाडौं : पूर्व कप्तानसमेत रहेका क्रिकेटर सन्दीप लामिछानेले नेपाली टोलीलाई जितको शुभकामना दिएका छन्। उनले सामाजिक सञ्जालमार्फत् नेपाली टोलीमा आबद्ध खेलाडीहरूलाई उत्कृष्ट प्रदर्शन गर्न आग्रह गरेका छन्। उनले विश्वकप यात्राका लागि नेपाली खेलाडीहरूलाई शुभकामना दिँदै जित हासिल गर्न र विश्वभरिका नेपालीलाई गर्व महसुस गराउन आग्रह गरेका छन्। उनले सबै खेलाडीहरूलाई आफ्नो तर्फबाट मायाको सम्झनासमेत पठाएका छन्। अमेरिकी दूतावासले भिसा नदिएपछि लामिछाने विश्वकप खेल्नबाट वञ्चित भएका थिए। सरकारले कूटनीति नोटछ पठाउँदासमेत अमेरिकाले लामिछानेलाई भिसा दिन अस्विकार गरेको थियो। बलात्कार अभियोग लागेपछि निलम्बनमा परेका लामिछानेलाई हालै उच्च अदालत पाटनले सफाइ दिएको थियो। अदालतको सफाइपछि नेपाल क्रिकेट संघले लामिछानेमाथि लागाएको निलम्बन फुकुवा गरेको थियो।
नेपाली क्रिकेट टोलीलाई भारतीय दूतावासको शुभकामना,काठमाडौं : काठमाडौंस्थित भारतीय राजदूतावासले नेपाली क्रिकेट टोलीलाई जितको शुभकामना दिएको छ। दूतावासले सामाजिक सञ्जालमार्फत् टी२० विश्वकप खेलिरहेको नेपाललाई शुभकामना दिएको हो। भारतीय विदेशमन्त्री एस जयशंकर नेपाल भ्रमणमा आएका बेला नेपाल क्रिकेट संघका पदाधिकारीसँग भेटवार्ता गरेका थिए। सोही भेटको तस्बिरसहित दूतावासले नेपाललाई सुपर ८ मा पुग्न कामनासमेत गरेको छ। विदेशमन्त्री एस जयशंकरले नेपालको क्रिकेट र पूर्वाधारमा भारतले सहयोग गर्ने प्रतिवद्धता जनाएका थिए। भारत सरकारकै पहलमा नेपाली टोलीले गुजरातमा प्रदेशस्तरीय टोलीसँग त्रिकोणात्मक सिरिज खेलेको थियो। विश्वकपको पहिलो खेलमा आज नेपालले नेदरल्यान्ड्सको सामना गर्दैछ।
चिनियाँ राजदूत सोङले दिए टी२० विश्वकपमा नेपाली टीमलाई जीतको शुभकामना,"काठमाडौं : नेपालका लागि चिनियाँ राजदूत चेन सोङले नेपाली राष्ट्रिय क्रिकेट टीमलाई विश्वकपमा जितको शुभकामना दिएका छन् । मंगलबार बिहान सामाजिक सञ्जालमा भिडियो पोस्ट गर्दै उनले आइसीसी टी२० विश्वकप २०२४ अन्तर्गत प्रतिस्पर्धा गर्न लागेको नेपाललाई शुभकामना दिएका हुन् । राजदूत सोङले भिडियो सन्देश जारी गर्दै सोङले भनेका छन्,म नेपाली राष्ट्रिय क्रिकेट टिमलाई आईसिसी पुरुष टी २० विश्वकप प्रतियोगितामा भव्य सफलताको शुभकामना व्यक्त गर्छु । चियर्स नेपाल । समूह डीमा रहेको नेपालले अमेरिकाको डालासस्थित ग्रान्ड प्रिएरी क्रिकेट रंगशालामा नेपाली समय अनुसार राति आज राति ९ :१५ बजे नेदरल्यान्ड्सविरूद्ध खेल्न लागेको छ। समूह डीमा नेपालसहित दक्षिण अफ्रिका, श्रीलंका, बंगलादेश र नेदरल्यान्ड्स छन्। नेपालले दोस्रो खेल श्रीलंकासँग जुन ११, तेस्रो खेल दक्षिण अफ्रिकासँग जुन १४ र चौथो खेल बंगलादेशसंग जुन १६ मा खेल्नेछ। नेपालले १० वर्षपछि विश्वकप खेल्दैछ। यता नेपालस्थित अमेरिकी दूतावासले क्रिकेटर सन्दीप लामिछानेलाई भिसा अस्वीकार गर्दा उनी अमेरिकामा हुने खेलमा सहभागि हुन नपाउने भएका छन्।"
नेपाल रहेको समूहको पहिलो खेल : श्रीलंकालाई ६ विकेटले हराउँदै दक्षिण अफ्रिकाको विजयी सुरुवात,"न्यूयोर्कमा प्रभावशाली बलिङ प्रदर्शनका कारण दक्षिण अफ्रिकाले श्रीलंकालाई हराएको छ। काठमाडौं : दक्षिण अफ्रिकाले आइसिसी टी२० विश्वकप २०२४ मा विजयी सुरुवात गरेको छ। नेपाल रहेको समूह डीको पहिलो खेलमा दक्षिण अफ्रिकाले श्रीलंकालाई ६ विकेटले हराउँदै विजयी सुरुआत गरेको हो। नासौं काउन्टी इन्टरनेशल क्रिकेट स्टेडियम न्यूयोर्कमा टस जितेर पहिला ब्याटिङ रोजेको श्रीलंकाले दिएको ७८ रनको झिनो लक्ष्य दक्षिण अफ्रिकाले १६२ ओभरमा ४ विकेट गुमाउँदै पूरा गर्यो। दक्षिण अफ्रिकाका लागि क्विन्टन डी ककले २७ बलमा १ चौकासहित सर्वाधिक २० रन बनाए। त्यसैगरी हेनरिक क्लासेन १९ रनमा अविजित रहे। रिजा हेन्ड्रिक्स ४, एडेन माक्ररम १२, ट्रिस्टन स्टब्स १३ र डेविड मिलरले ६ रन जोडे। श्रीलंकाका कप्तान वानिन्दु हसरंगाले २, दासुन शानका र नुवान थुसराले एकएक विकेट लिए। श्रीलंकाका लागि कुशल मेन्डिसले ३० बलमा १ चौकासहित सर्वाधिक १९, एन्जिलो म्याथ्युजले १६ रन र कामिन्दु मेन्डिसले ११ रन बनाए। श्रीलंकाका ८ खेलाडीले दोहोरो अंक जोड्न सकेनन्। दक्षिण अफ्रिकाका एनरिच नोर्कियाले सर्वाधिक ४ विकेट, कागिसो रबाडा र केशव महाराजले दुईदुई विकेट लिएका थिए। समूह डी को दोस्रो खेलमा आज ग्राण्ड प्रेरी रंगशाला डालसमा नेपाल र नेदरल्यान्ड्सबीच राति ९:३० मा सुरु हुनेछ। समूह डीमा बंगलादेश पनि छ।"
सुपर८ मा पुगे नेपाली राष्ट्रिय टिमलाई ३० लाख,"वाईवाईले नेपाली टिमको जितमा १ लाख ५० हजार रुपैयाँ नगद उपलब्ध गराउने घोषणा गरेको छ । काठमाडौं : वाईवाई चाउचाउले जारी आईसीसी टी२० विश्वकपमा सहभागी नेपाली राष्ट्रिय टिमलाई प्रोत्साहित गर्न ठूलो राशिको पुरस्कार घोषणा गरेको छ। जारी विश्वकपको सुपर८ मा पुग्न सफल भएमा नेपाली राष्ट्रिय टिमलाई वाइ वाइले नगद ३० लाख रुपैयाँ पुरस्कार दिने सीजी फुड्स नेपालले जनाएको छ। यो घोषणासँगै नेपाली क्रिकेटको राष्ट्रिय टिमले जारी टी२० विश्वकपको सुपर८ पुग्नासाथ वाईवाईको तर्फबाट नगद ३० लाख रुपैयाँ प्राप्त गर्नेछ। यसका साथै वाईवाईले जारी विश्वकपमा नेपालको जीतको श्रृखंला अगाडि बढाउन खेलाडीको मनोबल उच्च पार्ने उद्देश्यले अन्य विभिन्न पुरस्कारको पनि घोषणा गरेको छ। प्रत्येक रन बनाएबापत १ हजार, चौकामा ८ हजार, छक्कामा १२ हजार, विकेटमा १५ हजार, अर्धशतकमा ५० हजार, शतकमा १ लाख र नेपाली टिमको जितमा १ लाख ५० हजार रुपैयाँ नगद उपलब्ध गराउनेछ। नेपाल क्रिकेट संघ (क्यान) सँगको सहकार्यमा यी पुरस्कार घोषणा गरिएको हो। यसका लागि सीजी फुड्स नेपाल र क्यानवीच सम्झौतापत्रमा हस्ताक्षर भएको छ। यस पुरस्कार घोषणाले नेपाली खेलाडीलाई उच्च प्रदर्शन गर्न थप प्रोत्साहन मिल्ने विश्वास गरिएको छ। चौधरी गु्रपअन्तर्गतको सीजी फुड्सले विगत २० वर्षदेखि नेपालको यू१९ क्रिकेटको प्रायोजन गर्दै आएको छ। वाईवाईले त्यो बेलादेखि नेपालको क्रिकेट विकासका लागि लगानी गर्न थालेको थियो जुन बेला क्रिकेट खेलको मैदानमा दर्शक नै हुँदैन्थे। हामी प्रत्येक नेपालीलाई नेपाली राष्ट्रिय टिमले टी२० क्रिकेट विश्वकपको ट्रफी उचालेको हेर्न चाहना छ। हाम्रा खेलाडीहरू त्यसका लागि योग्य छन् तापनि उनीहरूको हौसलालाई अझैमाथि उठाउनु हाम्रो कर्तव्य हो, चौधरी ग्रुपका प्रबन्ध निर्देशक निर्वाण चौधरीले भने, वाईवाई विगत २० वर्षदेखि नेपाली क्रिकेटको विकासमा सहयात्रा गरिरहेको छ। र, नेपालले विश्वकप खेल्ने यस ऐतिहासिक क्षणमा वाईवाई हाम्रा खेलाडीकै साथमा छ भन्ने यो अर्को प्रमाण हो। नेपालले टी२० विश्वकपको शृंखलाअन्र्तगत पहिलो खेल नेदरल्यान्डसँग आज (मंगलबार) खेल्दै छ। त्यस्तै, टेस्ट मान्यताप्राप्त साउथ अफ्रिका, श्रीलंका र बंगलादेशसँग पनि नेपालले पहिलो चरणमा खेल्ने तालिका छ। सोमबार बेलुका समूह डी को पहिलो खेलमा श्रीलंकालाई ६ विकेटले हराउँदै दक्षिण अफ्रिकाले विजयी सुरुआत गरेको छ ।"
स्थानीय विकास बिना देश विकास सम्भव छैन,"अर्थतन्त्रलाई स्थानीयकरण गरी स्थानीय अर्थतन्त्र निर्माण नगरेसम्म आर्थिक विकास कठिन छ। हामी चीन र भारतजस्ता दुई ठूलो अर्थतन्त्र भएको मुलुकका बीचमा रहेको सानो अर्थतन्त्रको देश भएकाले हामीलाई द्रूततर आर्थिक विकासको दबाब पनि छ। यहाँ राम्रो आर्थिक नीतिहरू निर्माण हुने तर कार्यान्वयनमा फितलो हुने समस्या छ। संघ, प्रदेश र स्थानीय तहले निजी क्षेत्रसँग सहकार्य गरे मात्रै देशको अर्थतन्त्र मजबुत हुने हो। राजनीतिक नेतृत्व र कर्मचारीतन्त्रबीचको तालमेल नहुनु, नीतिहरू पनि कार्यान्वयन पूर्ण नहुनु, कर्मचारीतन्त्र अस्थिर भएका कारण देशमा आर्थिक विकास हुन सकेको छैन। रोजगारीको कमीका कारण युवाहरू विदेश पलायन भइरहेका छन्। व्यापार व्यवसायमा नयाँ पुस्ता आउन सकेको छैन। सरकारले स्थानीय आर्थिक विकास, ऊर्जा, सडक पूर्वाधार र मानवीय पुँजीलाई सँगैसँगै लैजानुपर्छ। धेरै समयसम्म हाम्रो बजेट, नीति तथा कार्यक्रम भौतिक पूर्वाधारमा केन्द्रित भइरहेका बेला विगत केही वर्षदेखि बजटेले स्थानीय आर्थिक विकास, उद्यमशीलता, सीप विकास, नवप्रवर्तन, औद्योगिक पूर्वाधार आदि क्षेत्रमा समेत ध्यान दिएको देखिन्छ। यस वर्षको बजेटमा सरकारले ल्याएको बजेटमा सरकारका पाँच प्राथमिकता, आर्थिक सुधारका पाँच रणनीति र पाँच रूपान्तरणकारी क्षेत्र भनेर आर्थिक विकासकै क्षेत्रहरू कृषि, पर्यटन, उद्योग, व्यापार, व्यवसाय, ऊर्जा, उद्यमशीलता, सूचना प्रविधिमा विशेष जोड दिएको छ। अझ देशका विभिन्न भागहरूलाई क्लस्टर र करिडोरका रूपमा विकास गर्ने जस्तैः निजगढ ढल्के गलैंचा करिडोर, शारदा कृषि करिडोर, जुम्लाको तिला र हिमा क्षेत्रलाई मार्सी करिडोर, बारालाई माछा करिडोर भनेर बजेटमा समावेश भएको छ। यसको अक्षरंशः कार्यान्वयन हुन सके देशमा आर्थिक विकासको गति अघि बढ्नेछ। विदेश पलायन भइरहेका युवालाई यस्ता कार्यक्रममा सहभागी गराउन सके हाम्रो विकासको अवस्था नै परिवर्तन हुन सक्छ। (खनाल पूर्वसचिव तथा विकास अर्थशास्त्री हुन्।)"
टी२० विश्वकप : नेदरल्यान्ड्सविरुद्धको खेलबाट शानदार सुरुवात गर्ने लक्ष्यमा नेपाल,"काठमाडौं : आइसीसी टी२० विश्वकप २०२४ अन्तर्गत नेपालले आज पहिलो खेल खेल्दैछ। समूह डीमा रहेको नेपालले अमेरिकाको डालासस्थित ग्रान्ड प्रिएरी क्रिकेट रंगशालामा नेपाली समय अनुसार राति आज राति ९ :१५ बजे नेदरल्यान्ड्सविरूद्ध खेल्न लागेको हो। समूह डीमा नेपालसहित दक्षिण अफ्रिका, श्रीलंका, बंगलादेश र नेदरल्यान्ड्स छन्। नेपालले दोस्रो खेल श्रीलंकासँग जुन ११, तेस्रो खेल दक्षिण अफ्रिकासँग जुन १४ र चौथो खेल बंगलादेशसंग जुन १६ मा खेल्नेछ। नेपालले १० वर्षपछि विश्वकप खेल्दैछ । सुपर८ को लक्ष्य राखेको नेपाललाई पहिलो खेलमा जित दर्ता गर्नु आवश्यक छ। अहिलेसम्म टी२० आईमा १२ खेलमध्ये नेपाल ५ खेलमा विजयी, ६ खेलमा पराजित र १ खेल नतिजाविहीन बनाएको छ। टी२० विश्वकपमा भने नेपाल र नेदरल्यान्ड्स पहिलो पटक प्रतिस्पर्धामा उत्रदैछन् । नेपालले घरेलु मैदानमा भने दबाबमा राख्ने गरेको छ। नेपालस्थित अमेरिकी दूतावासले क्रिकेटर सन्दीप लामिछानेलाई भिसा अस्वीकार गर्दा उनी अमेरिकामा हुने खेलमा सहभागि हुन नपाउने भएका छन्। कोको छन् आसिसीको सूचीमा ? नेपाली टोली : रोहित पौडेल (कप्तान), कुशल भुर्तेल, आसिफ शेख, अनिलकुमार साह, दीपेन्द्रसिंह ऐरी, कुशल मल्ल, ललित राजवंशी, करण केसी, गुल्सन झा, सोमपाल कामी, प्रतिक जिसी, सन्दीप जोरा, अभिनाश बोहरा, सागर ढकाल र कमलसिंह ऐरी। अफिसियल : मोन्टि देशाइ (प्रशिक्षक), वसन्त शाही (सहायक प्रशिक्षक), नन्दन फाद्निस (क्रिकेट कन्सल्टेन्ट), रड एस्टविक (बलिङ कन्सल्टेन्ट), प्रदीप मजगैया (व्यवस्थापक), दिवाकर घले (टिम लिडर), होम नाथ पन्त (डाक्टर), विक्रम न्यौपाने (फिजियो), रमण शिवाकोटी (एनालिस्ट), अब्दुल शतार (फिटनेस ट्रेनर) ।"
वीरगन्जमा बन्दै ठूला क्षमताका प्रसारण लाइन र सबस्टेसन,"काठमाडौं : नेपाल विद्युत् प्राधिकरणले वीरगन्ज क्षेत्रमा उच्च क्षमताका विद्युत् प्रसारण लाइन तथा सबस्टेसनको निर्माण गरिरहेको छ। यस क्षेत्रका औद्योगिक करिडोरमा सञ्चालित र आगामी दिनमा खुल्ने उद्योगलाई लक्षित गरी उच्च क्षमताका विद्युत् प्रसारण लाइन तथा सबस्टेसनको निर्माण गरिरहेको प्राधिकरणले जानाएको छ। वीरगन्जसहित बारापर्सा औद्योगिक करिडोरमा सञ्चालित, सञ्चालनको तयारीमा रहेका, भविष्यमा खुल्ने र थप विद्युत् माग गर्ने उद्योगलाई विद्युत् आपूर्ति दिन चालू रहेका प्रसारण लाइन तथा सबस्टेसनको स्तरोन्नति भइरहेको छ। साथै, उच्च क्षमताका प्रसारण लाइन र सबस्टेसन निर्माणाधीन छन् भने केही प्रस्तावित रहेको जनाइएको छ । बारापर्सा औद्योगिक करिडोरमा पर्ने सिमरा, निजगढ, वीरगन्ज, परवानीपुर, पोखरिया, प्रसौनीलगायतका क्षेत्रमा हाल सञ्चालनमा रहेका तथा आगामी दिनमा खुल्ने उद्योगलाई लक्षित गरी प्राधिकरणले उच्च क्षमताका विद्युत् प्रसारण तथा वितरण लाइनका पूर्वाधार संरचना क्रमिक रूपमा बनाउन लागेको हो। प्राधिकरणले वीरगन्ज औद्योगिक करिडोरको समस्या समाधान गर्न बाराको पथलैया (पिलुवा) सबस्टेसनदेखि परवानीपुरसम्मको करिब १८ किलोमिटर १३२ केभी डबल सर्किट प्रसारण लाइनको तार (कन्डक्टर) बदलेर नयाँ राखिरहेको छ। डबल सर्किटमध्ये एउटा सर्किटबाट विद्युत् आपूर्ति बन्द गरी पुरानो कन्डक्टर निकाली उच्च क्षमता (एचटीएलएस)को राख्ने काम भइरहेको छ। एउटा सर्किटको काम सकिएपछि त्यसलाई सञ्चालन गरी दोस्रो सर्किटको काम सुरु हुनेछ। प्रसारण लाइनको स्तरोन्नति आगामी असारको पहिलो साताभित्र सक्ने लक्ष्यका साथ काम भइरहेको छ। पथलैया परवानीपुर प्रसारण लाइनबाट करिब दुई सय मेगावाट प्रवाह गर्न सकिनेमा कन्डक्टर बदलेपछि क्षमता बढेर झन्डै दोब्बर हुनेछ। हेटौंडापथलैया १३२ केभी प्रसारण लाइनको पनि कन्डक्टर बदलेर क्षमता दोब्बर बनाइसकिएको छ। यसले गर्दा परवानीपुरतर्फ थप विद्युत् प्रवाहका लागि सहज हुनेछ। प्राधिकरणका कार्यकारी निर्देशक कुलमान घिसिङले स्थलगत अनुगमन गरी कन्डक्टर बदल्ने कार्य जतिसक्दो छिट्टो सम्पन्न गर्न निर्माण व्यवसायी र आयोजना व्यवस्थापनलाई आग्रह गरेका छन्। घिसिङले अब पथलैयापरवानीपुर प्रसारण लाइनको क्षमता हालको भन्दा दोब्बर हुने हुँदा त्यस क्षेत्रमा खपत गरी बढी भएको वर्षायामको विद्युत् रक्सौलतर्फ निर्यात गर्न सकिने पनि बताए। वीरगन्ज क्षेत्रका उद्योगलाई लक्षित गरी बाराको प्रसौनी र वीरगन्जमा गरी १३२ केभीका दुई सबस्टेसन निर्माणाधीन छन्। प्रसौनी सबस्टेसन र वीरगन्ज सबस्टेसन जोडी विद्युत् आपूर्ति गर्न १३२ प्रसारण लाइन निर्माणाधीन छ। यसैगरी, वीरगन्ज क्षेत्रको विद्युत्को बढ्दो औद्योगिक मागपूर्ति गर्न परवानीपुरबाट पोखरियासम्म १३२ केभी प्रसारण लाइन प्रस्ताव गरिएको छ। पोखरियामा सबस्टेसन निर्माणाधीन छ। परवानीपुरपोखरिया करिब २१ किलोमिटर प्रसारण लाइनको डिजाइन तयार भइसकेको छ।"
विद्युत् व्यापारमा नेपालले नयाँ इतिहास कायम गर्नेछ : प्रधानमन्त्री,"सङ्खुवासभा : प्रधानमन्त्री पुष्पकमल दाहाल प्रचण्ड ले ऊर्जा क्षेत्रको विकासमा नेपाल सरकार दृढतापूर्वक अगाडि बढिरहेको बताउँदै विद्युत् व्यापारमा नेपालले नयाँ इतिहास बनाउने बताएका छन् । अरूण३ जलविद्युत परियोजनाको ब्रेकथ्रु कार्यक्रमलाई आज सम्बोधन गर्दै प्रधानमन्त्री प्रचण्डले ऊर्जा क्षेत्रको प्रवर्द्धनका लागि सरकारले आर्थिक वर्ष २०८१८२ को बजेटमा निजी क्षेत्रको लगानी आकर्षित गर्ने पर्याप्त प्रावधान ल्याएको बताएका हुन् । सरकार स्थानीय जनसमुदायको चासो र सरोकारका विषयहरू सम्बोधन गर्न गम्भीर र संवेदनशील छ, प्रधानमन्त्री प्रचण्डले भने, ठूला परियोजनाहरू समयमै सम्पन्न हुँदा त्यसले राष्ट्रिय अर्थतन्त्रमा मात्रै योगदान पुग्दैन, स्थानीय साधनस्रोतको उपयोग, रोजगारी सिर्जना, स्थानीय विकासका क्षेत्रमा नयाँनयाँ अवसरहरूको सिर्जना र विकासको ढोकासमेत खुल्दछ । तसर्थ, विकासका काममा सहकार्य र सहजीकरणको बाटोबाट समाधान खोज्नु नै हामी सबैको साझा हित हुन्छ । उनले परियोजनालाई आवश्यक पर्ने जग्गा प्राप्तिका लागि मुआब्जारक्षतिपूर्ति निर्धारण र वितरण कार्य समयमै सम्पन्न गर्न सम्बन्धित सबैलाई निर्देशन दिए। विद्युत प्रसारण लाइन निर्माण र वितरण कार्यमा निजी क्षेत्र समेत सहभागी हुनेगरी कानुनी प्रबन्ध गर्ने, जलाशययुक्त जलविद्युत आयोजनामा बाँध र विद्युत गृह छुट्टाछुट्टै प्रवर्द्धकबाट निर्माण गर्नेगरी निजी क्षेत्रलाई लगानी गर्न आकर्षित गर्ने प्रावधान बजेटमा राखिएको छ, प्रधानमन्त्री प्रचण्डले भने, आगामी आवमा ९ सय मेगावाट विद्युत थप गरी राष्ट्रिय प्रणालीको विद्युत क्षमता ४ हजार ५ सय मेगावाट पुर्याउने, आर्थिक वर्षदेखि बङ्गलादेशमा विद्युत निर्यात गर्ने व्यवस्था मिलाउने छ । सुक्खायामको माग पूर्ति गर्न बुढीगण्डकी, दूधकोशी र नलसिङ्गाड जलाशययुक्त जलविद्युत आयोजना तथा नौमुरे बहुउद्देश्यीय जलविद्युत आयोजनाको निर्माण कार्य सुरू गर्ने तयारी गरेको बताउँदै प्रधानमन्त्री प्रचण्डले वैदेशिक रोजगारीमा गएका व्यक्तिको लगानीमा घुन्सा र सिम्बुवा जलविद्युत आयोजना निर्माण कार्य अगाडि बढाइने जानकारी दिए । प्रधानमन्त्रीले हरित हाइड्रोजन प्रवर्द्धन गर्न अनुसन्धान र विकासका लागि पनि आवश्यक बजेटको व्यवस्था गरिएको बताए। प्रधानमन्त्री प्रचण्डले भने, जलविद्युत आयोजना, प्रसारण लाइनको विस्तारलगायत ऊर्जा क्षेत्रको विकासका निम्ति बजेटमा व्यवस्था गरिएका कार्यक्रमहरूलाई दृढतापूर्वक अगाडि बढाउन सरकार प्रतिबद्ध छ । विकास र समृद्धि देशको साझा लक्ष्य भएको बताउँदै प्रधानमन्त्री प्रचण्डले विकास र समृद्धिको यात्रामा लामवद्ध हुन सबैलाई अपिल गरे।"
बजेटलगत्तै अर्थ मन्त्रालय घेर्न किन आइपुगे स्थानीय तहका पदाधिकारीहरू ?,"काठमाडौं : चालु आर्थिक वर्ष २०८००८१ को मुखैमा संघीय सरकारले दिँदै आइरहेको वित्तीय समानीकरण अनुदानतर्फको बजेट कटौती गर्दा देशभरका स्थानीय तहहरू आन्दोलित भएका छन्। ७ सय ५३ वटै पालिकाबाट आएका जनप्रतिनिधिहरूले अर्थ मन्त्रालय घेराउसमेत गरेका छन्। सम्पन्न हुन थालेका विकास निर्माणका योजनाहरूको भुक्तानी दिनेबेला संघीय सरकारले बजेट कटौती गर्दा योजनाहरू प्रभावित भएको समेत पालिकाहरूले गुनासो गरेका छन्। चालु आर्थिक वर्षमा देशभरका स्थानीय तहमा कुल २४ अरब ५९ करोड रुपैयाँ बजेट कटौती गरेको नगरपालिका राष्ट्रिय महासंघका अध्यक्ष एवं नीलकण्ठ नगरपालिका धादिङका नगरप्रमुख भीमप्रसाद ढुंगानाले जानकारी दिए। संवैधानिक व्यवस्थाअनुसार वित्तीय समानीकरणको बजेट पालिकामा आउँछ, ढुंगानाले भने, असारको मुखैमा आएर बजेट काट्नु भनेको सरकारको गैरजिम्मेवार हो। उनले पालिकाहरूको मागप्रति सरकार गैरजिम्मेवार बने आन्दोलन चर्काउनेसमेत चेतावनी दिए। उनका अनुसार २०८१ माघ ९ गते बसेको मन्त्रिपरिषद्को बैठकले वित्तीय समानीकरण अनुदानको बजेट कटौती गर्ने निर्णय गरेको थियो। वित्तीय संघीयताको मर्मअनुसार मन्त्रिपरिषदको निर्णयबाट बजेट कटौती गर्नु संवैधानिक मर्मविपरीत हो। संवैधानिक अधिकारअनुसार राजनैतिक, प्रशासनिक र वित्तीय अधिकार हुन्छन्, ढुंगानाले भने, सबैभन्दा बढी महत्वपूर्ण मानिने वित्तीय क्षेत्रलाई यसरी निमोठ्न खोज्नु व्यावहारिक छैन। बजेट भाषण गर्नुभन्दा अगाडि नै वित्तीय समानीकरण अनुदानको बजेट कटौतीको विषयलाई टुंगोमा पुर्याउने प्रधानमन्त्री र अर्थमन्त्रीको आश्वाससमेत पूरा नभएको ढुंगानाले प्रतिक्रिया दिए। महालेखा नियन्त्रक कार्यालयले २०८१ वैशाख १२ गते देशभरका कोष तथा लेखा नियन्त्रक कार्याललाई ७४ दशमलव ११ प्रतिशतमा नबढ्ने गरी वित्तीय समानीकरण अनुदानतर्फको बजेट हस्तान्तरण गर्न परिपत्र गरेको छ। उक्त परिपत्रअनुसार चालु आर्थिक वर्षमा झन्डै २६ प्रतिशत बजेट पालिकाहरूले उक्त अनुदानतर्फ पाउँदैनन्। सरकारले चालु आर्थिक वर्ष २०८०८१ को बजेटमा वित्तीय समानुनीकरण अनुदानतर्फ स्थानीय तहलाई ८७ अर्ब ३५ करोड र प्रदेश सरकारलाई ५८ अर्ब ६७ करोड गरी कुल १ खर्ब ४६ अर्ब २ करोड रुपैयाँ बजेटविनियोजन गरेको छ। संघबाट पाँचवटा शीर्षकमा जान्छ बजेट संघीय सरकारले स्थानीय तहमा विभिन्न पाँचवटा शीर्षकमा बजेट पठाउने गर्छ। त्यसमध्येको सबैभन्दा महत्वपूर्ण शीर्षकअन्तर्गतको बजेट वित्तीय समानीकरण अनुदानतर्फको हो। यही अनुदानको बजेटबाट पालिकाहरूले आफ्नो क्षेत्रमा विकास निर्माणका योजनाहरू सञ्चालन गर्छन्। पालिकाकै तजबीजमा उक्त बजेट खर्च हुन्छ। पालिकाको अधिकांश भौतिक पूर्वाधार निर्माणका योजनाहरू सञ्चालनमा उक्त बजेट खर्च हुने गरेको छ। अर्को शीर्षक हो राजस्व बाँडफाँट। यसअन्तर्गतको शीर्षकबाट प्रशासनिक र चालु खर्चमै ठिक्क हुन्छ। सशर्त अनुदानअन्तर्गत पालिका र संघीय सरकारको साझेदारीमा योजनाहरू सञ्चालन हुन्छन्। संघीय सरकार र स्थानीय पालिकाहरूको ५०५० प्रतिशत साझेदारीमा समपूरकतर्फको बजेट खर्च हुन्छ। संघले सिधैं कार्यक्रम तोकेरै पठाउने योजना हो विशेष अनुदानतर्फको शीर्षक। पालिकामा काम गर्ने बेला आन्दोलनमा आउनुपर्यो गाउँपालिका राष्ट्रिय महासंघका केन्द्रीय सदस्य एवं संगठन तथा संस्थागत विकास समिति संयोजक प्रमोद पोख्रेलले असारको मसान्त नजिकिएको बेला काम गर्न छाडेर आन्दोलनमा आउनुपरेको गुनासो गरे। सयांै विकास निर्माणका योजनाहरूको अनुगमन गर्नुपर्ने छ। कामको चाप छ, झिमरुक गाउँपालिका प्यूठानका उपाध्यक्षसमेत रहेका पोख्रेलले भने, काम गरेको भुक्तानी दिने पैसा नभएर अर्थ मन्त्रालयमा आएर धर्ना दिनुपरेको छ। यो दुःखद् हो। गाउँपालिकामा सञ्चालन भएका सडक, खानेपानी, सिँचाइ, विद्यालय भवन मर्मतलगायत क्षेत्रमा भइरहेका योजनाको करिब २ करोड ७२ लाख रुपैयाँ बजेट गाउँपालिकाले भुक्तानी गर्न नसक्ने उनले बताए। बजेट कटौती भएकै कारण हिउँदे अधिवेशनमा समेत योजनाहरू बनाउन नपाएको उनको गुनासो छ। सरकारले हरेक वर्ष बजेको सिलिङ पठाउँछ, उनले भने, तर, काम गर्दै जाँदा बीचमै बजेट काट्छ अनि कसरी हुन्छन् विकास निर्माणका कामहरू ? पोख्रेलका अनुसार अघिल्लो आर्थिक वर्ष यही शीर्षक अन्तर्गतको देशभर करिब ६ अरब रुपैयाँ सरकारले कटौती गरेर दायित्व सरेर आएको छ। तिलोत्तमा नगरपालिका रूपन्देहीका नगरप्रमुख रामकृष्ण खाणले बजेट कटौती गर्दा नगरक्षेत्रमा सञ्चालन भएका करिब ५ करोड रुपैयाँ भुक्तानी दिन समस्या पर्ने बताए। काम गरेको पैसा दिन समस्या हुने उनको भनाइ छ। अरू क्षेत्रमा बजेट तोकेरै आउछ, खाणले भने, नगरपालिकाले आफूले खर्च गर्ने योजना त्यही वित्तीय समानीकरणको हो त्यो पनि काट्दा कसरी काम गर्न सकिन्छ। संवैधानिक अधिकारलाई संघले खोस्नु हुँदैन्। संघ र प्रदेश सरकारले खटाएको काम गर्नाले स्थानीय तहको मर्म र भावनाअनुसार नहुने उनको तर्क छ। संघ सरकारले शुरुमा पठाएको सिलिङअनुसार नै बजेट पठाउन र बीचमा नकाट्न उनले सझुाव दिए। वित्तीय समानीकरण तर्फको क्षेत्रमा बजेटको सिलिङ बढाउनसमेत उनको माग छ। बजेटमा निचोरेर कसरी काम हुन्छ ? स्थानीय सरकार अझै पनि सबल भइसकेका छैनन्। संस्थागत सुदृढीकरणकै चरणमा पालिकाहरू छन्। तर, यहीबेला संघीय सरकारले पठाउने बजेट पनि कटौती गर्दै जाँदा त्यो संघीयताको मर्मविपरीत हुने विजयनगर गाउँपालिका कपिलवस्तुका प्रमुख प्रशासकीय अधिकृत शोभाराम रिजालले प्रतिक्रिया दिए। स्थानीय तह जनताको नजिकका सरकार हुन्, उनले भने, जनताको दैनिक जीविकासँग स्थानीय सरकारका प्रतिनिधिहरूले सेवा दिइरहेका छन्। बजेटमा संघले यस्तो व्यवहार गर्दा कसरी सवल हुन सक्छन् ? उनले पालिकाको वार्षिक बजेट बनाउँदा विनियोजित बजेटकै परिधिमा रहेर गर्ने र बीचबीचमा कटौती गर्दा योजनाहरूको कार्यसम्पादनमा धेरै समस्या हुने गरेको अनुभव सुनाए। रातो किताबमा योजना समावेश गरिएको हुन्छ। समयमै सम्झौता र कार्यान्वयन पनि गरिन्छ, रिजाल भन्छन्, तर असारको अन्त्यतिर काम गरेको पैसा नआउँदा त्यसको प्रत्यक्ष मारमा हामी परिरहेका हुन्छौं। यस्तो समस्या संघ सरकारले बुझ्नुपर्छ। संघ सरकारले स्थानीय तहलाई अझै पनि विश्वास गर्न नसकेको हो की भन्ने अनुभूति परिरहेको समेत उनको बुझाई छ। स्थानीय तह कहिल्यसम्म सधंै बजेटको अभावमा तड्पिरहने हो ?, प्रश्न गर्दै उनले भने, सुरुमा बजेटको आकार पठाउने र बीचमा कटौती गर्ने चलन कानुनतः वैधानिक छैन। वित्तीय समानीकरण अनुदानतर्फको बजेट कटौती गर्दा अघिल्लो वर्षको दायित्व ३ करोड र चालु आर्थिक वर्षमा करिब ८ करोड रुपैयाँ बजेट भुक्तानी दिन नसकिने उनले सुनाए। एक साताभित्र माग सुनुवाइ नभए कठोर निर्णय लिन्छौं गाउँपालिका राष्ट्रिय महासंघकी केन्द्रीय अध्यक्ष लक्ष्मीदेवी पाण्डेले देशभरका पालिकाहरूको मागप्रति सरकार गैर जिम्मेवार बनेमा आन्दोलनको कठोर निर्णय लिन बाध्य हुने चेतावनी दिएकी छन्। अझै एक सातासम्म सरकारले के गर्छ हेर्छौं, पाण्डेले भनिन्, यदि हाम्रो मागप्रति कुनै सुुनुवाइ नभए सबै पालिकाका जनप्रतिनिधिहरूले सिंहदरबार घेर्छौ। थप आन्दोलन गर्नुपर्ने बाध्यता सरकारले सिर्जना नगरोस्। उनले संसद्बाट पास भएको बजेट मन्त्रिपरिषद्को निर्णयले उल्टाउनु विद्यमान संवैधानिक व्यवस्थाको विपरीत भएको समेत उल्लेख गरिन्। राष्ट्रिय प्राकृतिक स्रोत तथा वित्त आयोगले स्थानीय तहको भूगोल, जनसंख्या, राजस्व, आन्तरिक आयलगायत विविध पक्षलाई समेटेर सुत्र तयार गर्छ। त्यही सुत्रको आधारमा पालिकाहरूलाई बजेट विनियोजन गर्नका लागि आयोगले सरकारलाई सिफारिस गर्ने गर्छ। जो विद्यमान संविधानबमोजिम छ। सरकारको मापदण्ड र कानुनबमोजिम पालिकाहरूले वार्षिक बजेट पाउने गर्छन्, पाण्डेले भनिन्, संसद्बाट पास भएर आएको बजेट छिछिनमा फेरिने सरकारको मन्त्रिपरिषद्ले कटाउनु कत्ति पनि जायज छैन। देशभर ४ सय ५० वटा गाउँपालिका र महानगर, उपमहानगरसहित २ सय ९३ वटा नगरपालिकाहरू छन्। विनियोजन ऐनअनुसार कै बजेट अर्थ मन्त्रालयका सहसचिव एवं बजेट तथा कार्यक्रम महाशाखा प्रमुख रितेशकुमार शाक्यले सरकारको विनियोजन ऐनअनुसार नै स्थानीय तहलाई बजेट पठाएको प्रतिक्रिया दिए। राजस्वको असुली र विनियोजन ऐनमा भएको व्यवस्थाअनुसार बजेट पठाउने व्यवस्था रहेको शाक्यले बताए। चालु आर्थिक वर्षको राजस्व संकलन र ऐनको व्यवस्थाबमोजिम बजेट जाने हो, उनले भने, यस्तो बेला बजेट कटौती भन्ने हुँदैन्। तर, सरकारले चालु आर्थिक वर्षमा लक्ष्यअनुसार राजस्व संकलन गर्न नभएपछि तेस्रो र चौथो चौमासिकको बजेट नपठाएको हो। मागप्रति सरकारको बेवास्ता देशभरका स्थानीय तहहरूले राखेको मागप्रति सरकारले बेवास्ता गरेको गुनासो पालिकाका जनप्रतिनिधिहरूले गरेका छन्। सिंहदरबार घेराउ गरेर आन्दोलनको सुरुवात गरेका जनप्रतिनिधिहरूले सोमबार साँझ अर्थमन्त्री वर्षमान पुनले वार्ता गर्ने समय दिए पनि पछि बेवास्ता गरेको प्रतिक्रिया दिएका छन्। आन्दोलनका लागि देशभरबाट काठमाडौं आएका कतिपय पालिकाका जनप्रतिनिधिहरू घर फर्किए भने महासंघको नेतृत्व तहमा रहेकाहरू वार्ताका लागि कुरेर बसेका छन्। प्रधानमन्त्री र अर्थमन्त्रीले कतिबेला छलफलका लागि बोलाउनुहुन्छ ? भन्ने पर्खाइमै आफूहरूको समय बितेको जनप्रतिनिधिहरूले बताएका छन्। वित्तीय समानीकरण अनुदानतर्फको बजेट संघीय सरकारले प्रदेश सरकारमा पनि पठाउने गर्छ। प्रदेशले समेत स्थानीय तहलाई त्यसैको आधारमा सोही शीर्षकमा बजेट विनियोजन गर्ने गर्छ। त्यसले प्रदेश सरकारलाई समेत असर गरेको छ। लक्ष्मीदेवी पाण्डे अध्यक्ष, गाउँपालिका राष्ट्रिय महासंघ देशभरका पालिकाहरूको मागप्रति सरकार गैरजिम्मेवार बनेमा आन्दोलनको कठोर निर्णय लिन बाध्य हुने छौं। एक सातासम्म सरकारले के गर्छ हेर्छांै। यदि हाम्रो मागप्रति कुनै सुुनुवाइ नभए सबै पालिकाका जनप्रतिनिधिहरूले सिंहदरबार घेर्छौं। थप आन्दोलन गर्नुपर्ने बाध्यता सरकारले सिर्जना नगरोस्। संसद्बाट पास भएको बजेट मन्त्रिपरिषद्को निर्णयले उल्टाउनु विद्यमान संवैधानिक व्यवस्थाविपरीत छ। संसद्बाट पास भएर आएको बजेट छिछिनमा फेरिने सरकारको मन्त्रिपरिषद्ले कटाउनु नीतिसंगत छैन। भीमप्रसाद ढुंगाना अध्यक्ष, नगरपालिका राष्ट्रिय महासंघ चालु आर्थिक वर्षमा देशभरका स्थानीय तहमा कुल २४ अर्ब ५९ करोड रुपैयाँ बजेट कटौती भएको छ। असारको मुखैमा आएर बजेट काट्नु भनेको सरकारको गैरजिम्मेवारीपन हो। पालिकाहरूको मागप्रति सरकार गैरजिम्मेवार बने आन्दोलन चर्काउँछांै। २०८१ माघ ९ गते बसेको मन्त्रिपरिषद्को बैठकले वित्तीय समानीकरण अनुदानको बजेट कटौती गर्ने निर्णय गरेको थियो। वित्तीय संघीयताको मर्मअनुसार मन्त्रिपरिषद्को निर्णयबाट बजेट कटौती गर्नु संवैधानिक मर्मविपरीत छ। संवैधानिक अधिकारअनुसार राजनैतिक, प्रशासनिक र वित्तीय अधिकार हुन्छन्। सबैभन्दा बढी महत्वपूर्ण मानिने वित्तीय क्षेत्रलाई यसरी निमोठ्न खोज्नु व्यावहारिक छैन। शोभाराम रिजाल प्रमुख प्रशासकीय अधिकृत, विजयनगर गाउँपालिका, कपिलवस्तु स्थानीय सरकार अझै पनि सबल भइसकेका छैनन्। संस्थागत सुदृढीकरणकै चरणमा पालिकाहरू छन्। तर, यहीबेला संघीय सरकारले पठाउने बजेट पनि कटौती गर्दै जाँदा त्यो संघीयताको मर्मविपरीत हुन्छ। स्थानीय तह जनताको नजिकका सरकार हुन्। त्यसैअनुसार केन्द्र सरकारले बुझ्नुपर्छ। वार्षिक बजेट बनाउँदा संघले पठाउने विनियोजित बजेटकै परिधिमा रहेर गरिन्छ। सुरुमा बजेटको आकार पठाउने र बीचमा कटौती गर्ने चलन कानुनतः वैधानिक छैन। प्रमोद पोख्रेल केन्द्रीय सदस्य एवं संगठन तथा संस्थागत विकास समिति संयोजक, गाउँपालिका राष्ट्रिय महासंघ असारको मसान्त नजिकिएको बेला काम गर्न छाडेर आन्दोलनमा आउनुपरेको छ। सयौं विकास निर्माणका योजनाहरूको अनुगमन गर्नुपर्ने छ। कामको चाप छ। काम गरेको भुक्तानी दिने पैसा नभएर अर्थ मन्त्रालयमा आएर धर्ना दिनुपर्ने अवस्थाले दुःखी बनाएको छ। बजेट कटौती हुँदा हिउँदे अधिवेशनमा समेत योजनाहरू बनाउन पाएनांै। सरकारले हरेक वर्ष बजेटको सिलिङ पठाउँछ तर काम गर्दै जाँदा बीचमै बजेट काट्छ अनि कसरी हुन्छन् विकास निर्माणका कामहरू प्रभावकारी ? रितेशकुमार शाक्य  सहसचिव एवं बजेट तथा कार्यक्रम महाशाखा प्रमुख, अर्थ मन्त्रालय सरकारको विनियोजन ऐनअनुसार नै स्थानीय तहलाई बजेट जाने हो। राजस्वको असुली र विनियोजन ऐनमा भएको व्यवस्थाअनुसार बजेट पठाउने व्यवस्था छ। बजेट कटौती भएको होइन्। पालिकाहरू किन बाध्य भए आन्दोलन गर्न ? सुरुमा बजेट पठाउने, बीचमै काट्ने ७५३ पालिकाको २४ अरब ५९ करोड कटौती वित्तीय संघीयताको मर्मविपरीत कामको चाप हुनेबेला आन्दोलनमा भुत्तानीको बेला पालिकालाई समस्या बजेटमा संघले निमोठ्दै पालिका असारमा काम गर्ने कि बजेट माग्ने ? स्थानीय तहलाई हेर्ने दृष्टिकोणमा विभेद संसद्बाट बजेट पास, मन्त्रिपरिषद् बैठकबाट कटौती कानुनको ठाडो उल्लंघन एक साताभित्र माग सुनुवाइ नभए आन्दोलन चर्काउने बजेट कटौती कानुनविपरीत"
"सेयर बजारमा ६ अंकको सुधार ,४ अर्ब ८ करोडको कारोबार",काठमाडौं : साताको तेस्रो सेयर कारोबार दिन मंगलबार सेयर बजार सामान्य अंकले बढेको छ। नेप्से परिसूचक ६२२ अंकले बढेर २०८५३० विन्दुमा अडिएको छ। सेन्सेटिभ इण्डेक्स ०५२ प्रतिशतले बढेर ३७२०२ विन्दुमा कायम भएको छ। अघिल्लो दिन सोमबार नेप्से ३९७ अंकले घटेको थियो। सो दिन ४ अर्ब रुपैयाँ बराबरको सेयर कारोबार भएको थियो। आज ३१५ स्क्रिप्सको ८३ लाख ५ हजार ७८६ कित्ता सेयर ४ अर्ब ८ करोड ४७ लाख १५ हजार ८७७ रुपैयाँमा खरिदबिक्री भए। कारोबार रकम सोमबारको तुलनामा सामान्य बढी हो। ग्लोबल आईएमई लघुवित्त वित्तीय संस्थाको सेयर १० प्रतिशतले बढ्यो। कारोबार रकमका आधारमा सीएचडीएच हाइड्रोपावर डेभलपमेन्ट शीर्षस्थानमा रह्यो। सो कम्पनीको २० अर्ब रुपैयाँ बराबरको कारोबार भयो। कारोबारमा आएका १२५ स्टकको मूल्य बढ्दा ११४ वटाको घट्यो भने ८ वटाको मूल्य स्थिर रह्यो। १० वटा उपसमूहको सूचक बढ्दा ३ वटा समूहको उपसूचक भने नकारात्मक देखिएका छन्।
"सुनको मूल्यमा नयाँ रेकर्ड, प्रतितोला १ लाख ४२ हजार ७०० पुग्यो",काठमाडौं : नेपाली बजारमा सुनको मूल्यले नयाँ रेकर्ड कायम गरेको छ। मंगलबार २ हजार ७०० रुपैयाँले बढेर प्रतितोला १ लाख ४२ हजार ७०० रुपैयाँ पुगेको नेपाल सुन चाँदी व्यवसायी महासंघले जनाएको छ। महासंघका अनुसार आज तेजाबी सुन प्रतितोला १ लाख ४२ हजार रुपैयाँमा कारोबार भइरहेको छ। सोमबार प्रतितोला सुन १ लाख ४१ हजार रुपैयाँमा कारोबार भएको थियो। सुनको भाउ बढेसँगै चाँदी पनि बढेको छ। चाँदी तोलामा २५ रुपैयाँले बढेर प्रतितोला १ हजार ८६० रुपैयाँमा कारोबार भइरहेको छ।
सरकारले गरेको सुशासन र भ्रष्टाचारविरोधी अभियान सुस्तायो : माओवादी,"काठमाडौं : सत्ताङढ दल नेकपा माओवादी केन्द्रका सासंद लेखनाथ दाहालले भ्रष्टाचारविरोधी अभियानमा सुस्तता देखिएको बताएका छन्। मंगलबार प्रतिनिधिसभाको बैठकमा सांसद दाहालले डेढ वर्ष अघि सरकारले गरेको सुशासन र भ्रष्टाचारविरोधी अभियानले जनतामा आशा जगाएपनि अहिले सुस्तता देखिदा पुन जनतामा निराशा छाउन थालेको बताएका हुन् । मुलुकलाई सुशासन, समृद्धि र सामाजिक न्यायको लक्ष्यका कुनै कमी आउन दिन नहुने उनको भनाइ छ।उनले कुनै विवादीत विषय आउने बितिकै महिनौ संसद अवरुद्ध हुने देखिएको भन्दै अराजनीतिक र असंसदीय क्रियाकलापलाई नियन्त्रण गर्नुपर्ने धारणा राखे। उनले संविधानमा समस्या नरहेपनि संविधान कार्यान्वयनमा समस्या देखिएको भन्दै समाधानको उपाय खोजिनुपर्ने बताए।अहिले संविधान संशोधनको विषयमा अनावश्यक रहेको उनको भनाइ छ।"

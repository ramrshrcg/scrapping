शीर्षक,विवरण
हरितालिका तीज कस्तो कस्तो,"पहिले तीजको छुट्टै महत्त्व थियो। त्यही दिनलाई उनीहरू आफ्नो बह पोख्ने र स्वतन्त्र रूपले रमाउने दिनका रूपमा उपभोग गर्थे। चाडपर्व नेपालका पहिचान हुन् । हिमाल, पहाड, तराई सबै ठाउँमा आआफ्नै मूल्य मान्यता, रीतिरिवाज र चलनचल्तीहरू छन् । हरेक जाति, धर्म र सम्प्रदायको आआफ्नै सांस्कृतिक सम्पत्ति छन्, यी सबै नेपाल र नेपालीका चिनारी हुन् । चाडपर्व सामाजिक सम्बन्ध र सांस्कृतिक सौहार्दताको धरोहर हो । चाडपर्वको सम्मान गर्ने हाम्रो आफ्नै सद््भावयुक्त परम्परा छ । नेपालमा मनाइने चापर्वहरूको छुट्टै धार्मिक तथा सांस्कृतिक महिमा छ । देशभित्रका नेपालीले मात्र होइन, बाहिरकाले पनि यो अवसरको उपयोग गरिरहेका छन् । अनेकतामा एकता रहेको नेपालमा मनाइने चाडपर्वहरूले पारिवारिक एवं सामाजिक सम्बन्ध मजबुत बनाउने कोसेढुंगाको काम गरेका छन् । यस्ता विविध चाडपर्वले समाज, संस्कृति तथा परम्परालाई पुस्तान्तरण गर्दै आएको छ । प्रत्येक चाडपर्व मनाउनुका पछाडि धार्मिक तथा वैज्ञानिक कारण छन् । यसै मेसोमा यतिबेला हरितालिका तीज आँगनमा छ । तीज नेपाली नारीको विशेष पर्वको रूपमा मनाइने गरिन्छ । यो भाद्र शुक्ल तृतीयाको दिन पर्छ । हरितालिका तीजको कथा भगवती पार्वतीसँग जोडिएको छ । तीजमा भगवान् शिवको आराधना गर्नुका साथै नाचगान मनोरञ्जनसमेत गर्ने गरिन्छ । नेपाली हिन्दु महिलाद्वारा स्वतन्त्र र आनन्दमय रूपमा मनाइने तीज अन्य धर्म र जातजातिका नेपाली महिलाले पनि मनाउँछन् । हाम्रो वैदिक दर्शनले स्त्रीलाई प्रकृति मानेको छ । यसर्थ तीजको सम्बन्ध प्रकृतिसँग छ । एक प्रकारले प्रकृतिको सम्मान, महत्त्व र सामीप्यलाई यो चाडले आत्मसात् गरेको छ । प्रकृति आत्मा र परमात्माको संयुक्त स्वरूपलाई नै दर्शनले ब्रह्मा मानेका छन् । हिन्दु धार्मिक ग्रन्थअनुसार राजा हिमालयले आफ्नी छोरी पार्वतीको कन्यादान भगवान् विष्णुसँग गरिदिने वचन पार्वतीलाई मन नपरेपछि आफूले मन पराएको वर पाउन जंगल गएर शिवजीको तपस्या गर्न थालेको र पार्वतीले तपस्या गरेको एक सय वर्ष पूरा भइसक्दा पनि आफूले गरेको तपस्याको फल नपाउँदा एक दिन उनले शिवलिंगको स्थापना गरी पानी पनि नपिइकन निराहार व्रत बसिन् । यसरी पार्वतीको कठोर व्रतको कारण शिवजी प्रकट भई चिताएको कुरा पुगोस् भनी आशीर्वाद दिएपछि शिव पार्वतीको विवाह हुन पुग्यो । त्यो दिन भाद्र शुक्ल तृतीयाको दिन थियो । सोही तिथिदेखि हिन्दु नारीहरूले यस दिनलाई उत्सवका रूपमा मनाउन थाले । तीजमा मनका भावना एवं सुखदुःख साटासाट गरी एउटै ठाउँमा खानेबस्ने चलन छ । यो चाडमा माइतीले छोरीचेलीलाई घरमा गई लिएर आउने वा बोलाएर मीठामीठा परिकार (दर) खाने खुवाउने र एकै ठाउँमा बस्ने परम्परा छ । छोरीचेली पनि तीज आउन लाग्यो माइती जाने समय भयो भनेर आफ्ना घरको व्यवस्थापन गर्दै माइत जाने हर्षमा बसेका हुुन्थे । आधुनिक समाजमा तीजको महत्त्वलाई जुनरूपले व्याख्या गरिए पनि यो एक पौराणिक कालदेखि चलिआएको परम्परा हो । सामाजिक सद््भाव, मेलमिलाप एवं समाजका विकृति, विसंगति र सामाजिक अधिकारलाई उजागर गर्ने पर्वको रूपमा हजारौं हजार वर्षदेखि यो चाड मनाइँदै आएको छ । पहिले तीजको छुट्टै महत्त्व थियो । त्यही दिनलाई उनीहरू आफ्नो बह पोख्ने र स्वतन्त्र रूपले रमाउने दिनका रूपमा उपभोग गर्थे । सासूले खटाउने संस्कारबाट आएका नेपाली महिलाले एकै दिन भए पनि राम्रो लगाउने, मीठो खाने, स्वतन्त्र हुने अनि धक फुकाएर दुःखसुख पोख्ने, नाचगान गर्ने मौका पाउने भएकाले नारीहरू यो पर्वको प्रतीक्षामा हुन्थे । प्रविधि र सञ्चारका साधन नहुँदा दिदीबहिनी समूहमा भेला भई मादल, थपडी बजाउँदै नाच्ने गाउने गर्थे । पहिले चुल्होचौको एवं घरधन्दाको व्यस्ततामै अल्झिएका अधिकांश महिला तीजमा मन खोलेर आफ्नो व्यथा पोख्थे । नजिकैको मन्दिर वा समूहमा भेला भएर विभिन्न भाकामा तीजका लय गुञ्जाउँथे । गीतका माध्यमबाट आफ्ना बह पोख्थे । सुखदुःखका गीत गाउँथे, नाच्थे । तर अहिले फरक छ । मोबाइल, रेडियो र टेलिभिजनमा आधुनिक शैलीका गीत गुञ्जिन थालेका छन् । फेसबुक, टिकटक, इन्स्टाग्राम, सामाजिक सञ्जालमा एक महिनाअघिदेखि तीजका दर खाने होडबाजी देखिन्छन् । समय परिवतर्नशील छ । हाम्रा चाडपर्व र जीवनशैलीबीच प्रत्यक्ष सम्बन्ध छ । जसरी चाडपर्व मनाइरहेका छौं, त्यसमा परिवर्तन गर्नु जरुरी छ । हरितालिका तीज सामान्यतया दर मध्यरात १२ बजेअघि खाने चलन अनि भोलिपल्ट दिनभर पानीसम्म पनि नखाई वत बस्नुपर्ने, निराहार उपवास बस्ने आदि यस्ता परम्परामा परिवर्तत आउनुपर्छ । आफ्नो स्वास्थ्य, मन, हृदयलाई रक्षा गर्ने अवसरको रूपमा लिनुपर्छ । औकात र आध्यात्मिक शान्तिको कामना गर्दै तीज मनाइनुपर्छ । तीजको वैज्ञानिक महत्त्व पनि छ । तीजको तेस्रो दिन अर्थात् ऋषिपञ्चमीका दिन व्रतालु महिलाले ३ सय ६५ वटा दतिवनले दाँत माझेर माटो लेपन गरी स्नान गर्छन् । वर्षभरि जान अञ्जानमा भए गरेका गल्तीबाट मुक्ति पाइन्छ भन्ने विश्वास छ । लेपनले छालामा हुने एलर्जी हटाउँछ र दतिवनले दाँत र मुखलाई सफा राखी स्वास्थ्यको सुरक्षा गर्छ । उक्त दिन ऋषिको पूजा गरी हलोले नजोतेको अन्नको भात र एक सुइरे भएर उम्रने तरकारी वा एकदलीय अन्न मात्र खाइन्छ । तीज आफैंमा एक सुन्दर पर्व हो र यसलाई व्रतमा परिणत गरेको भए पनि फलफूल ग्रहण गरेर दिनभरि व्रत बस्नमा वैज्ञानिक हिसाबले उत्कृष्ट नै देखिन्छ । आधुनिकताको नाममा चाडपर्वको मौलिकता नै गुमनाम झैं हुँदैछ । तीज के हो ? , किन र कसरी मनाउने ? यसको वास्तविकता के छ ? आदि कुराको जानकारी नै छैन । मौलिक संस्कृति र परम्परा हराउँदै गएको छ । देखासिकी पूरा गर्न ऋण गरेर फजुल खर्च गर्ने प्रवृतिको हाबी छ । टोलटोलका होटल रेस्टुुरेन्टमा समूह बनाएर एक महिना अघिदेखि नै नाचगान र खानपिनका कार्यक्रम गरिदा तीजको खास अर्थ र महत्त्व हराएको छ । संस्कार र संस्कृतियुक्त तीज भडकलो र उत्ताउलो बन्दै गएको छ । मौलिक संस्कृति ओझेलमा परेको छ । तीजलाई परम्परागत मान्यता र विधि नमर्ने गरी परिष्कृत गर्दै लानुपर्ने आवश्यकता देखिएको छ । शिक्षित र सभ्य समाजमा हुर्किएका आधुनिक महिलाले अन्धविश्वासलाई चिर्दै तीजलाई उल्लासमय एवं संस्कारयुक्त बनाउन पहल गर्नुपर्छ । तीजलाई आधुनिकीकरण गर्ने नाममा भडकलो र असभ्य बनाउनु भने हुँदैन । आर्थिक मन्दी बढिरहेको छ भने गरिबलाई पर्व कसरी मनाउने भनेर चिन्ता हुन्छ । यस्ता विकृति र अनावश्यक खर्चले हुने खाने र हुँदा खानेले मनाउने चाडपर्वमा फरक देखिएको छ ।"
सामाजिक सञ्जालको दुरुपयोग,"सूचना प्रविधिबाट अर्बपति बनेका मार्क जुकरबर्गले हालैमात्र अमेरिकी कंग्रेसका सदस्यहरूका थुप्रै प्रश्नहरूको सामना गर्नुपर्यो । उनको स्वामित्वमा रहेको लोकप्रिय फेसबुक नामको सामाजिक सञ्जालमा सेन्सर नगरिएका विषयवस्तुहरू छताछुल्ल आए, सामाजिक सद्भावमा आँच पुग्यो, राजनीतिक बिखण्डनले बढावा पायो जस्ता विषयहरू त्यहाँ समाविष्ट थिए । हाम्रै नेपालमा पोहोर प्रचण्ड सरकारको पालामा टिकटक भन्ने अर्को सामाजिक सञ्जाल सरकारले बन्द गरिदियो । यसमा पनि आरोप सामाजिक सद्भाव खल्बलियो, साइबर अपराध वृद्धि भयो भन्ने थियो तर प्रचण्डकै कार्यकर्ता भनिएकाहरूका भडकला र उनीविरुद्धका सामग्रीहरूको कारण यसलाई प्रतिबन्ध लगाइएको थियो । स्वाभाविक रूपमा सामाजिक सञ्जाल एक्काईसौं शताब्दीको पहिलो चौथाइको वरदान र उपलब्धि हो । यसले विशाल विश्वलाई साँघुरो बनाइदिएको छ र एउटा सानो गाउँमा परिणत गरिदिएको छ । यो सूचनामूलक मात्रै छैन ज्ञानवद्र्धक र मनोरञ्जनको साधन पनि बनेको छ । हरेक चिजका दुइटा पाटा भए जस्तै यसका पनि प्रशस्त नकारात्मक पक्षहरू छन् । यो त खालि साधनमात्र न हो कसले कसरी प्रयोग गर्छ यसको परिणाम त्यसैमा भर पर्छ । अहिले हरेकको हात हातमा विश्व नै मुठी परेको छ । हिजो अप्राप्य र दुर्लभ ठानिएका चिजहरू सहज र सुलभ बनेका छन् । लाहुरेदाइले हातले लेखेको चिठी उनकी प्रियशी र बाबुआमाको हातमा पर्दा तीन महिना लाग्थ्यो । चिठी लेख्ने बेला सकुशल उनीहरूको प्रियजन आफन्तको हातमा पर्दा सम्भवतः युद्ध मैदानमा मृत्यु भइसकेको पनि हुन सक्थ्यो । तर आज चिठीको जमाना गयो । मानिस सामाजिक सञ्जालकै कारण झन् असामाजिक र आत्मकेन्द्रित बनिरहेको छ । अश्लील भिडियोको लागि सामाजिक सञ्जाल, कसैलाई गाली गर्न परे सामाजिक सञ्जाल, कसैको चरित्र हत्या गर्न सामाजिक सञ्जाल । केही ठगहरूले कसैलाई बार्गेनिङ गर्ने र ठग्ने काम पनि सामाजिक सञ्जालकै माध्यमबाट गरिरहेका छन् । यो ठगीको साधन पनि बनिरहेको छ । सामाजिक सञ्जालकै माध्यमबाट हजारौं किलोमिटर टाढाका आफन्तसँग संवाद, भलाकुसारी र क्षमतनकुशलका कुरा गर्न सकिन्छ त्यो पनि प्रत्यक्ष भिडियोमा सशरीर देखादेख गरेर । अहिले आएर जापानदेखि जमैकासम्म अनि ब्राजिलदेखि ब्रिसवेनसम्म । दुर्गम भनिएका नेपालका गाउँघरमा पनि प्रत्येकका हातमा मोबाइल फोन पुगेका छन् । मोबाइल फोन र यस्ता अन्य ग्याजेटहरूको प्रयोग गरेर थुप्रै सूचना र ज्ञान लिन सकिन्छ । यो शिक्षा प्राप्त गर्नको लागि शैक्षिक सामग्रीको रूपमा प्रयोग गर्न सकिन्छ । इन्टरनेटको नेक्ससले सबै तहका, तप्काका उमेर समूहका मानिसहरूले प्रयोग गरेर आफ्नो रुचि र आवश्यकताबमोजिम प्रयोग गरेर उपयोग गर्न सक्छन् । तर यो प्रयोग गर्ने सन्दर्भमा सदुपयोगभन्दा दुरुपयोग बढी भएको छ । हालै प्रकाशित विद्यालय तहका दुइवटा नतिजाको टिठलाग्दो अवस्था हेर्दा त्यसमा हाम्रो शिक्षा प्रणाली शिक्षक, विद्यालयमात्र दोषी देखिँदैनन् तर मोबाइल फोनको सर्वउपलब्धता पनि एउटा दोषी देखिन्छ । त्यो पनि बलियो रूपमा । एसइई भन्ने १० कक्षा र विद्यालय तहको अन्तिम १२ कक्षाको परिणामले एकपल्ट सबैलाई झस्काइदियो । धेरैले धेरै निष्कर्ष निकाले । अधिकांशले शिक्षकलाई दोष दिए र गाली गरे । कसैले विद्यालय प्रशासन र राज्यको शिक्षा नीतिलाई जिम्मेवार ठाने । यी पनि कारण हुन सक्छन् । तर एउटा कारण यसो हुनुको पछाडि अभिभावकले पुल्पुल्याएर आफ्ना किशोर छोराछोरीलाई मोबाइल दिनु पनि हो । अहिलेको पुस्ताले किताब पढ्दैन । आफ्नै पाठ्यपुस्तक पनि । नोट बनाउँदैन । होमवर्क गर्छ गुगलबाट सर्च गरेर उत्तर खोज्छ किताबको पाठ पल्टाउँदैन । औसत र निम्न तहका विद्यार्थीले उसैको सार्छन् र गुरुलाई देखाउँछन् । गुरुहरूले त्यही चेक गर्छन् कतिले त्यही पनि नपढी रातो मसीले ठीक गरिदिन्छन् र कर्तव्य पूरा गर्छन् । जाँचकै बेला कतिले मोबाइल लुकाएर परीक्षा हलमा जान्छन् र लुकेर चिट गर्छन् । साह्रै कडा भए पनि डिजिटल वाच त लैजान्छन् नै जसमा सम्भावित उत्तरहरूको चिट बनाइएको हुन्छ मज्जाले उपयोग गर्छन् । विश्वमा अहिले इन्टरनेटबाट चल्ने फेसबुक, टिकटक, एक्सलगायत अनेकौं सामाजिक सञ्जालको साम्राज्य छ । जिज्ञासु र उत्सुक भनिने मानिसले यिनलाई उपयोग भन्दा बढी दुरुपयोग गरिरहेको छ । अश्लीलता सामान्य भयो । यसले धेरै समाजका सांस्कृतिक मूल्य मान्यतालाई भत्काइदिएको छ । यसैले गर्दा नेपाली संस्कृति पनि क्षयीकृत बन्दैछ । हाम्रो अग्र्यानिक कल्चर भत्केर छताछुल्ल पोखिएको हाम्रै आँखाले देखेका छौं । मानिस सामाजिक सञ्जालकै कारण झन् असामाजिक र आत्मकेन्द्रित बनिरहेको छ । अश्लील भिडियोको लागि सामाजिक सञ्जाल, कसैलाई गाली गर्न परे सामाजिक सञ्जाल, कसैको चरित्र हत्या गर्न सामाजिक सञ्जाल । केही ठगहरूले कसैलाई बार्गेनिङ गर्ने र ठग्ने काम पनि सामाजिक सञ्जालकै माध्यमबाट गरिरहेका छन् । यो ठगीको साधन पनि बनिरहेको छ । सामाजिक सञ्जालकै कारण दिनदिनै एकलकाटे, आत्मकेन्द्रित र झन् असामाजिक बन्दै गरेका हामीहरूलाई साइबर ल ले बाँध्न जरुरी छ । आज इन्टरनेट पाँच मिनेट मात्र बन्द भयो अथवा प्राविधिक जटिलताले सुचारु हुन सकेन भने विश्व नै ठप्प हुने स्थिति छ । तर पछिल्लो समयमा विकसित यस्ता सञ्जालहरू उपयोगी हुँदाहुँदै पनि प्रयोगकर्ताको लापरबाहीले हाम्रो सामाजिक सद्भावमा आँच आएको छ । यसलाई अनुगमन, नियमन र नियन्त्रण जरुरी छ । प्रायः मुलुकमा साइबर कानुन छन् । त्यसको परिपालना र दोषी उपर कडा कारबाही जरुरी छ । यिनीहरूले पनि पोस्ट गरिएका सामग्रीहरूको स्तर हेरेर सेन्सर गर्ने प्रविधिको विकास गरी जडान गर्नुपर्दछ । इन्टरनेट र सामाजिक सञ्जाल बन्दै गर्न र प्रतिबन्ध लगाउन सकिँदैन र बुद्धिमानी पनि होइन । त्यत्रो चिज विकास गर्ने मानिसले यसलाई साँच्चिकै सामाजिक बनाउन किन सक्दैन ? सामाजिक सञ्जालकै कारण दिनदिनै एकलकाटे, आत्मकेन्द्रित र झन् असामाजिक बन्दै गरेका हामीहरूलाई साइबर ल ले बाँध्न जरुरी छ । प्रहरीमा जनशक्ति नपुगे थपियोस् । यो विषय हेर्ने प्रहरीको सेल अझ सशक्त बन्नु पर्यो । हुन त अन्तैबाट सञ्चालित यस्ता सञ्जालहरू हाम्रो सहज नियन्त्रणमा छैनन् तर हाम्रा सम्बन्धितहरूले त्यहाँ सम्पर्क स्थापित गरेर नेपालकै लागि कस्ता सामग्री उचित कस्ता अनुचित भनेर जानकारी गराउनु पर्यो । सेन्सर गरेर मात्र सामग्रीहरू आउन । सम्भव भए नेपालबाटै नियमन गर्न मिल्ने गरी प्राविधिक स्टेसन खडा गरियोस् । अश्लीलता र ठगी कम हुन्थ्यो कि ? अरूको चरित्र हत्या गर्ने र हुर्मत लिने काम बन्द हुन्थ्यो कि ? भत्केको सामाजिक सद्भाव फेरि कायम हुन्थ्यो कि ? मानिसमा लागेको नैतिकताको खडेरी अलि कम हुन्थ्यो कि ?"
गठबन्धनमा सम्भावनाका रेखाहरू,"संविधान संकटमा पर्ने अवस्थाको सिर्जना भयो भने त्यसले देशलाई अर्को एक पुस्तापछि धकेल्न सक्नेछ। त्यस्तो अवस्था सिर्जना हुन नदिने प्रयासका लागि दुई ठूला प्रमुख दलहरू मिलेको हुनुपर्छ। सन् १९४७ मा बेलायती शासनबाट मुक्त भएपछि छिमेकी राष्ट्र भारतको लोकतन्त्र विभिन्न कालखण्डमा अनेक उतारचढाव हुँदै अहिले मजबुत अवस्थामा पुगेको छ । लगभग उस्तै समयमा तानाशाही राणाहरूको शासनबाट मुक्ति पाएका हामी आजसम्म पनि लोकतन्त्रको कच्चा अभ्यासमा नै छौं । दक्षिण एसियामा पाकिस्तान, नेपाल, श्रीलंका र बंगलादेशले लोकतन्त्रको अभ्यास गरिरहेको भए तापनि अझै सबल लोकतन्त्र स्थापित भइसकेको छैन । बंगलादेशमा भर्खर मात्रै ठूलो आन्दोलन भएर सरकार परिवर्तन भएको छ । श्रीलंकामा दुई वर्षअघि यस्तै परिवर्तन भयो । पाकिस्तानमा पटकपटक सत्ता पलटका घटनाहरू भइरहेका छन् । श्रीलंका र बंगलादेशका उदाहरण दिँदै कतिपयले नेपालमा पनि यस्तै घटना दोहोरिन सक्ने सम्भावनाहरू औंल्याइरहेका छन् । बारम्बार दुई ठूला प्रमुख दललाई प्रयोग गरी तेस्रो दलका नेता प्रधानमन्त्री भइरहँदा राजनीतिमा धोकाघडीको खेल मौलाइरहेको थियो । यस्तो अवस्थामा समग्र राजनीति र केन्द्रीय नेताहरूप्रति सर्वसाधारणको वितृष्णाको रेखाचित्र उकालो लागिरहेको अवस्थामा दुई प्रमुख दल मिलेर स्थायी सरकार दिने र संविधानमा रहेका केही प्रावधान (जसले राजनीतिक अस्थिरता बढाएका छन्)लाई परिमार्जन गर्ने जुन आश्वासन (प्रतिबद्धता होइन) दिएका छन् । त्यसले सर्वसाधारणलाई केही आश्वस्त भने पक्कै बनाएको छ । फेरि दलहरूलाई शंकाको सुविधा मिलेको छ । सरकारले जनताप्रति कत्तिको जवाफदेही भएर काम गर्छ, त्यसले नै हाम्रो जस्तो कच्चा लोकतन्त्रलाई कुन बाटोमा डोहोर्याउने भन्ने मार्ग तय गर्नेछ । नयाँ गठबन्धन : नेपालको परिस्थितिमा दुई प्रमुख प्रतिस्पर्धी दलहरू नेपाल कम्युनिस्ट पार्टी एमाले र नेपाली कांग्रेस मिलेर सरकार निर्माण गरेको यो पहिलोपटक भने होइन । सामान्यतः हाम्रो जस्तो वेस्टमिनिस्टरियल प्रणालीको व्यवस्थामा पहिलो र दोस्रो प्रमुख दलहरू मिलेर सरकार गठन गर्नु भनेको विशेष अवस्थाको सिर्जना हुनु हो । बेलायतमा दोस्रो विश्वयुद्धको सुरुवातमा देशमा संकट टार्न दुई प्रमुख प्रतिस्पर्धी दलहरू कन्जर्भेटिभ र लेबरको संयुक्त सरकार निर्माण गरिएको थियो । इजरायलमा गतवर्ष हमासले आक्रमण गरेपछि उत्पन्न संकटको बेलामा देशमा एकता कायम गर्न प्रमुख दलहरूको संयुक्त सरकार निर्माण गरियो । जर्मनमा लामो समयदेखि दुई प्रमुख दल क्रिश्चियन डेमोक्रेटिक पार्टी र सोसल डेमोक्रेटिक पार्टीबीचको गठबन्धन तथा फिनल्यान्डमा सोसल डेमोक्रेट र नेसनल कोलिएसन पार्टीबीचको गठबन्धन लामो समयदेखि चलिरहेको छ । जसले गर्दा ती देशलाई राजनीतिक स्थिरता कायम हुँदै आर्थिक र सामाजिक प्रगतिको मार्गमा अघि बढ्न सहयोग पुगेको छ । अर्थात् देशमा संकट उत्पन्न भएको अवस्था वा देशमा राजनीतिक स्थिरता र ठोस आर्थिक तथा सामाजिक परिवर्तन ल्याउन दुई प्रमुख दल मिल्नु सामान्य प्रक्रिया हुन पुग्छ । हाम्रा दलहरूले पनि त्यस्तै अवस्थाको महसुस गरेको हुनुपर्छ । जनतामा व्यापक निराशा बढिरहेको यो अवस्थामा निराशाको बाँध भत्कियो भने सबै राजनीतिक दल र तिनका नेताको भविष्य संकटमा पर्ने अवस्था आउन सक्छ । यस्तो अवस्थामा जनतामा रहेको निराशालाई चिर्न दुई प्रमुख दलले केही न केही गर्नु आवश्यक थियो । सोही अवस्थालाई मध्यनजर गर्दै नेपाली कांग्रेस र एमालेले गठबन्धन गरेको सहजै बुझ्न सकिन्छ । राजावादीहरूको बढ्दो सक्रियता र गत चुनावमा पोखिएको आक्रोशको मत बढ्दै गयो भने परम्परागत यी दुई ठूला दल २०८४ को चुनावमा संकटमा पर्ने निश्चित नै थियो र छ । अर्कोतर्फ जनताको ठूलो प्रयास र संविधानसभामार्फत निर्माण गरिएको २०७२ को संविधान संकटमा पर्ने अवस्थाको सिर्जना भयो भने त्यसले देशलाई अर्को एक पुस्तापछि धकेल्न सक्नेछ । त्यस्तो अवस्था सिर्जना हुन नदिने प्रयासको लागि दुई ठूला प्रमुख दलहरू मिलेको हुनुपर्छ । निराशाको रेखाचित्र : राजनीतिमा निराशाको ग्राफलाई इन्जिनियरिङमा हुने इलास्टिक (तन्काई) गुणसँग तुलना गर्न सकिन्छ । जसमा एउटा यिल्ड बिन्दु हुन्छ त्यो बिन्दुसम्म तन्कने गरी हुने कुनै बस्तु तन्काएर त्यसमा लगाएको तौल या बल निकालिदिने हो भने त्यो वस्तु फेरि पुरानै अवस्थामा फर्किन्छ । तर त्यो बिन्दु पुगेपछि पनि तन्काउने बल लगाइरहने हो भने त्यो बस्तु पुरानो अवस्थामा नफर्कने गरी तन्किरहन्छ । अर्को बिन्दुमा पुगेर चुडिन्छ । राजनीतिमा निराशाको ग्राफ पनि त्यस्तै हो । एउटा निश्चित बिन्दुमा पुगेपछि जनताको निराशा घटदैन । बरु पूरै व्यवस्था नै चुँडिने गरी तन्किन सक्छ । २०४६ सालको आन्दोलन सफल हुनेबित्तिकै जनतामा निकै ठूलो आशा जागेको हो । २०४८ सालको नेपाली कांग्रेसको एकमाना सरकार निर्माण भएपछि आर्थिक क्षेत्रमा निजी क्षेत्रको व्यापक सहभागिता भयो । तर आफ्नै पार्टीको बहुमतको सरकार ढालेर राजनीति धमिल्याउने काम जब सुरु गरियो र राजनीतिक अस्थिरताको सिर्जना गरियो । त्यसको सदुपयोग गर्दै माओवादीको जन्म भयो । २०६३ सालसम्म आइपुग्दा जनतामा चरम निराशा जागिसकेको थियो । जनताले पनि परिवर्तनको आसमा पटकपटक नयाँ प्रयोग गर्दै राजा अनि भिन्नभिन्न दलका सरकारलाई परीक्षण गरिरहे । एमाले, कांग्रेस, माओवादी सबैको परीक्षण गरिसकेपछि गत आम र स्थानीय चुनावमा नयाँ प्रयोगको आशामा धेरैले आफ्नै मत परिवर्तन गरे । फलस्वरूप बालेन, हर्क र राष्ट्रिय रूपमा राष्ट्रिय स्वतन्त्र पार्टीको उदय भयो । अर्थात्, निराशाको ग्राफ बढिरहेको अवस्थामा यी परम्परागत दलहरूले आफ्नो मत सुरक्षित गर्न सकेनन् । त्यसैले छवि सुधारिएको प्रमाणित गर्नुपर्ने अवस्थामा पुगेर कांग्रेस र एमालेको यो गठबन्धन निर्माण गर्न बाध्य भए । अब प्रश्न यो छ कि अहिलेको गठबन्धनले उक्त निराशाको ग्राफलाई स्थिर राख्न वा तलतिर डोहोर्याउन सक्छ कि सक्दैन भन्ने । यदी निराशाको ग्राफ उक्त बिन्दुबाट बढ्यो भने यी परम्पराबादी दलहरू फर्किएर पुरानो अवस्थामा आउन सक्ने अवस्था रहने छैन । बाद हैन देखिने काम : जनताले अब राजनीतिक दलहरूले अनुसरण गरिरहेको खास बादको मतलव राख्दैनन् । के एमाले, के कांग्रेस, के माओवादी सबैको कार्यशैली एउटै भएपछि उनीहरूले कागजमा लेखेर थन्क्याएको बादको कुनै अर्थ रहेन पनि । बालेन, हर्क अनि राष्ट्रिय स्वतन्त्र पार्टी पनि कुनै बादको व्याख्या गरेर उदाएका होइनन् । पुराना दलहरूबाट आजित भएका जनताले नयाँले केही गरिहाल्छन् कि भनेर प्रयोग गर्ने प्रयासमात्र गरेका हुन् । त्यसैले समग्रमा हेर्दा, आर्थिक विकास र निम्न तथा मध्यमवर्गीय परिवारलाई परिवर्तनको महसुस गराउन सक्ने अवस्थाको सिर्जना गर्न सक्नु नै यो सरकारको सफलता हुनेछ । सुशासन नै यो सरकारको मुख्य चुनौती र जनतालाई आशा जगाउने माध्यम हो । विगतमा भएका अनियमिततालाई छानबिन गरेर स्वतन्त्र र कानुनी रूपमा कारबाहीको दायरामा ल्याउन सकिएन भने जनताले अबको चुनावमा विकल्प खोज्दैनन् भन्ने कुनै निश्चितता छैन । यो सरकारले जनतासँग प्रत्यक्ष जोडिएका प्रशासनिक कार्यमा सहजता, कानुनी राज्यको प्रत्याभूति, सुशासन र दण्डहीनताको अन्त्य गरेर अब केही हुन्छ है भन्ने प्रत्याभूति दिन सफल भयो भने अर्को चुनावमा पनि फेरि जनताले यिनै दललाई थप एक मौका दिन सक्नेछन् । अन्त्यमा, कांग्रेस र एमाले मिल्दैमा लोकतन्त्र जोखिममा पर्ने अवस्था पक्कै होइन । माओवादी, रास्वपा र समाजवादी मिल्दा राम्रै आकारको प्रतिपक्ष संसद्मा उपस्थित छ । कांग्रेसएमाले प्रतिपक्षमा बस्दा जुन आकारको प्रमुख प्रतिपक्ष हुन्थ्यो, लगभग त्यही आकारकै प्रतिपक्ष अहिले छ । सरकारलाई सही बाटोमा हिँडाउन बाटो बिराउन नदिन प्रमुख प्रतिपक्षको प्रभावकारी उपस्थिति संसद्मा हुन नितान्त जरुरी छ । कांग्रेस र एमालेले अबको तीन वर्षमा जनतालाई केही फरक अनुभूति गराउन सक्षम भएनन् भने अहिलेको प्रतिपक्ष दलहरूलाई नै फाइदा पुग्ने निश्चित हो । न्यून र मध्यमवर्गीय जनताको अभिमत सामान्यतया सरकारको विपक्षमा रहेको हुन्छ । यस्तो अवस्थामा पहिलो र दोस्रो ठूला दलले चुनौतीको चट्टानी पहाड छिचोल्नु पर्ने अवस्था छ । सरकारले स्थिरता र आर्थिक समुन्नतिको बाटो समात्दै समृद्ध नेपालको खाका कोर्ने दिशामा अग्रसर रहोस् । शुभकामना ! शर्मा, बेलायतमा कार्यरत जलविद्युत् इन्जिनियर हुन् ।"
धरानमा अन्तर्राष्ट्रिय फुटसल प्रतियोगिता हुने,"धरान : सुनसरीको धरान उपमहानगरपालिकामा दोस्रो अन्तर्राष्ट्रिय फुटसल प्रतियोगिता सञ्चालन हुने भएको छ। स्व कालिप्रसाद राइको स्मृतिमा नेचर क्लब धरानको आयोजनामा भदौ २७ गते देखी तीन दिनसम्म फुटसल प्रतियोगिता सञ्चालन हुने क्लबका सस्थापक अध्यक्ष रबि राईले बताए। फुटसल प्रतियोगितामा भारतको सिक्किम, आयोजक धरान, इटहरी, तरहरा, पोखरा, झापा, मोरङ, गाइघाट लगायतका स्थानबाट १६ टिमले सहभागिता जनाउने उनले बताए। प्रतियोगितामा राष्ट्रिय फुटसल खेलाडीहरूको समेत सहभागिता रहनेछ। प्रतियोगिताको विजेताले नगद दुई लाख, उपविजेताले नगद १ लाखसहित ट्रफी, मेडल र प्रमाण पत्र प्राप्त गर्ने क्लबका अध्यक्ष कृष्ण राईले बताए। प्रतियोगिताको विधागत पुरस्कारतर्फ उत्कृष्ट खेलाडीले नगद १५ हजार, उत्कृष्ट गोलकिपर, हाइस्कोरर र उदयीमान खेलाडीलाई जनही नगद १० हजार पुरस्कार प्रदान गरिने उनले बताए।"
एन्फा महिला लिग : संकटालाई आर्मीले ४० गोलले हरायो,काठमाडौं : विभागीय टोली त्रिभुवन आर्मी क्लबले एन्फा महिला लिगमा विजयी सुरुआत गरेको छ। बुधबार सातदोबाटोस्थित एन्फा कम्प्लेक्समा संकटा फुटबल क्लबलाई ४० ले पराजित गर्दै आर्मीले विजयी सुरुवात गरेको हो। खेलको १९औं मिनेटमा आर्मीले सावित्रीदेवी मगरको गोलमार्फत सुरुआती अग्रता लियो। त्यस्तै खेलको ६१औं मिनेटमा विमला चौधरीले आर्मीका लागि गोल थपिन् भने खेलको ७१औं मिनेटमा आर्मीका लागि विमलाले अर्को गोल गरिन्। त्यस्तै खेलको ७६औं मिनेटमा अनिता लम्जेलले गोल गर्दै आमीलाई ४० को जित दिलाइन्। जितसँगै आर्मीले तीन अंक बटुलेको छ। एन्फाको आयोजनामा जारी लिगमा लिगमा १० टिमको सहभागीता रहेको छ। प्रतियोगिताको विजेतालाई १० लाख र उपविजेतालाई ५ लाख नगद पुरस्कार प्रदान गरिने एन्फाले जनाएको छ।
सरकारले पलेशालाई ६५ लाख पुरस्कारसहित सम्मान गर्ने,"काठमाडौं : पारा ओलम्पिकमा कास्य पदक जितेकी पलेशा गोवर्धनलाई सरकारले ६५ लाख पुरस्कारसहित सम्मान गर्ने भएको छ। प्रधानमन्त्री केपी शर्मा ओलीले पारा ओलम्पिकमा नेपाललाई ऐतिहासिक कास्य पदक दिलाउने पलेशालाई कर नकटाइ ६५ लाख राशिको पुरस्कार दिने घोषणा गरेका हुन्। प्रधानमन्त्री निवास बालुवाटारमा बुधबार आयोजित बधाई तथा सम्मान कार्यक्रममा प्रधानमन्त्री ओलीले पुरस्कारमा कर नलगाइ ६५ लाख नै दिने स्पष्ट गरे। पेरिस पारालिम्पिक २०२४ अन्तर्गत भदौ १४ गते सम्पन्न के४४ वर्गअन्तर्गत महिला ५७ तौल समूहको प्रतिस्पर्धामा पलेशाले सर्वियाकी मारिजा मिचेभलाई १५८ ले पराजित गर्दै कास्य जितेकी थिइन्। पारा ओलम्पिकमा पदक जित्ने उनी पहिलो नेपाली खेलाडी बनेकी हुन्। प्रधानमन्त्री ओलीले नेपालबाट कुनै पनि खेलाडीको टोली विश्वस्तरको प्रतिस्पर्धामा जाँदा खेलाडीले केही दिन्छन् कि, केही लिएर आउँछन् कि भनेर आँखा त्यतातिर लगाएर र कान थापेर बस्ने गरेको बताए। 'नेपालीले मौका पाएपछि गर्छ भनेर मैले भन्दै आएको छु। यस पटक हामीले पारा ओलम्पिकमा उपस्थिति मात्र होइन, हस्तक्षेप र दख्खल दिएका छौं। पलेशाको जित नेपालीको जित हो। यसले औधी खुसी तुल्याएको छ। नेपालको इज्जत बढाएको छ,' प्रधानमन्त्री ओलीले भने। कार्यक्रममा खेलका प्रशिक्षक, व्यवस्थापक र सहभागी खेलाडीलाई पनि प्रधानमन्त्री ओलीले सम्मान गरेका थिए।"
कास्य पदक विजेता पलेशालाई राष्ट्रपतिको सम्मान,"काठमाडौं : राष्ट्रपति रामचन्द्र पौडेलले पेरिस पारालम्पिकमा कास्य पदक विजेता पलेशा गोवर्धनसहितको टोलीलाई सम्मान गरेका छन्। बुधबार शीतल निवासमा आयोजित एक कार्यक्रमकाबीच पदक विजेता पलेशालाई राष्ट्रपति पौडेल र प्रथम महिला सविता पौडेलले माला र दोसल्ला ओढाएर सम्मान गरेका हुन्। त्यस्तै राष्ट्रपति पौडेलले प्रशिक्षक कविराज नेगी लामालाई पनि बधाई तथा शुभकामना दिएका थिए। सम्मानपछि राष्ट्रपति पौडेलले पलेशालाई शुभकामना दिँदै यसबाट देशको शीर उचों पार्ने काम भएको र अर्को पटक स्वर्ण पदक राष्ट्रले अपेक्षा गरेको बताए। सम्मान कार्यक्रममा नेपाली सेनाको एक टुकडीले मंगलधुन बजाएर स्वागत गरेको थियो। कार्यक्रममा युवा तथा खेलकुदमन्त्री तेजुलाल चौधरी, पदक विजेता पलेशाका बाबु आमा र खेल संघका पदाधिकारीहरूको सहभागिता रहेको थियो। पलेसाले पेरिस पारालिम्पिक्समा तेक्वान्दोको के ४४ विधाअन्तर्गत महिला ५७ केजीमुनिको प्रतिस्पर्धामा सर्बियाकी खेलाडीलाई पराजित गर्दै कांस्य पदक जितेकी थिइन्।"
पलेसाको सम्मानमा आज नगर परिक्रमा,"यो नेपाली खेलाडीले जितेको अहिलेसम्मकै ठूलो पदक हो । ऐतिहासिक पदक विजेता पलोसा आज बिहान काठमाडौं आउँदै छिन् । काठमाडौं : पेरिस पारालिम्पिककी ऐतिहासिक पदक विजेता तेक्वान्दो खेलाडी पलेसा गोवद्र्धनको सम्मानमा आज नगर परिक्रमा गराइने भएको छ । फ्रान्सको राजधानी पेरिसमा भएको पारालिम्पिकको के४४ क्याटगोरीअन्तर्गत महिला ५७ केजीमुनिको प्रतिस्पर्धामा पलेसाले कांस्य पदक जितेकी थिइन् । यो नेपाली खेलाडीले जितेको अहिलेसम्मकै ठूलो पदक हो । ऐतिहासिक पदक विजेता पलोसा आज बिहान काठमाडौं आउँदै छिन् । उनीसहित नेपाली टोलीलाई राष्ट्रिय खेलकुद परिषद् (राखेप)ले नगर परिक्रमासहित स्वागत गर्न लागेको हो । राखेपका अनुसार बुधबार बिहान ८:३० बजे त्रिभुवन अन्तर्राष्ट्रिय विमानस्थलबाट र्याली सुरु हुनेछ । र्याली गौशाला, नयाँबानेश्वर, मैतीदेवी, डिल्लीबजार, बागबजार, भद्रकाली हुँदै राखेप परिसर पुग्नेछ । पलेसासँगै पारा तेक्वान्दो खेलाडी भरतसिंह महता, प्रशिक्षक कविराज नेगी लामा र टिम व्यवस्थापक रामचन्द्र श्रेष्ठ पनि बुधबार स्वदेश फर्किंदै छन् । पेरिस पारालिम्पिकअन्तर्गत रिपेचेजको कांस्य पदक भिडन्तमा पलेसाले सर्बियाकी मरिजा मिसेभलाई १५८ ले पराजित गर्दै नेपाललाई ऐतिहासिक कांस्य पदक दिलाएकी थिइन् । उनले रिपेचेजको पहिलो खेलमा फ्रान्सकी सोफी काभर्जनलाई २१ ले हराएकी थिइन् । रिपेचेजअघि पहिलो चरणमा पलेसाले भेनुजुएलाकी भलेरिया मोराल्सलाई एकपक्षीय खेलमा ३१० ले पराजित गर्दै क्वार्टरफाइनलमा स्थान सुरक्षित गरेकी थिइन् । क्वार्टरफाइनलमा अधिकांश समय अग्रता लिएको खेलमा अन्तिम समयमा विश्व वरीयतामा शीर्ष स्थानकी ब्राजिलकी सिल्भाना मायारा कार्डोसो फर्नान्डेजसँग ८१० ले पछि परेकी थिइन् । क्वार्टरफाइनलमा पराजित भएपछि पलेसाले रिपेचज खेल्ने अवसर पाएकी थिइन् । लगातार दोस्रो पारालिम्पिक खेलेकी पलेसाले टोकियो पारालिम्पिकको सोही तौलसमूहको रिपेचेजमा पनि मरिजालाई नै हराउँदै कांस्य पदक भिडन्त पक्का गरेकी थिइन् । कांस्य पदकका लागि भएको भिडन्तमा भने उनी चीनकी लि युजीसँग १२९ ले चुकेकी थिइन् । पलेसाले पाएको उपलब्धी नेपाली खेलकुदकै अहिलेसम्मको ठूलो हो । कुनै पनि ओलम्पिकमा नेपाली खेलाडीले हालसम्म पदक जित्न सकेका छैनन् । नेपालले पारालिम्पिकमा सन् २००४ को एथेन्स तथा गृष्मकालीन ओलम्पिकमा सन् १९६४ को टोकियो ओलम्पिकदेखि भाग लिन थालेको हो । गृष्मकालीन ओलम्पिकमा नेपालले तेक्वान्दोमै प्रदर्शनी खेलमा कांस्य पदक जितेको इतिहास छ । सन् १९८८ मा दक्षिण कोरियामा भएको २४औं संस्करणको सिओल ओलम्पिकमा विधान लामाले त्यो उपलब्धी हासिल गरेका थिए । प्रदर्शनी खेल भएकाले पदक तालिकामा भने उक्त पदकको गणना गरिएको थिएन । १० वर्षको कलिलो उमेरदेखि तेक्वान्दो खेल्न सुरु गरेकी पलेसा सन् २०१६ मा राष्ट्रिय पारा तेक्वान्दो टिममा आबद्ध भएकी थिइन् । सन् २०१७ मा दक्षिण कोरियाको छुन्चियोनमा भएको एसियाली खुला पारा तेक्वान्दो च्याम्पियनसिप पलेसाको डेब्यु अन्तर्राष्ट्रिय प्रतियोगिता हो । त्यो प्रतियोगितामा उनले पाँचौं स्थान हासिल गरेकी थिइन् । २१ वर्षीया पलेसाले पेरिस पारालिम्पिकसहित ६ अन्तर्राष्ट्रिय पदक जितेकी छन् । त्यसमा तीन स्वर्ण र तीन कांस्य छ । पलेसाले नेपालमा भएको दोस्रो काठमाडौं ग्योरोगी तथा पुम्से अन्तर्राष्ट्रिय तेक्वान्दो प्रतियोयिगता, बहराइनको मानामामा भएको एसियाली युथ पारा गेम्स र चीनको ताइयानमा पेरिस ओलम्पिककै लागि भएको एसियाली छनोटमा स्वर्ण जितेकी थिइन् । ताइयानकै प्रतियोगितामा हासिल गरेको सफलतामा पलेसाले पेरिस पारालिम्पिकमा सहभागिता निश्चित गरेकी थिइन् । पारालिम्पिकमा छनोट चरण पार गरेर खेल्ने पलेसा एक्लो नेपाली खेलाडी हुन् । टोकियो पारालिम्पिकमा भने उनी वाइल्ड कार्डमार्फत सहभागी भएकी थिइन् । यसैगरी सन् २०१८ मा भियतनाममा भएको चौथो एसियाली पारा तेक्वान्दो तथा चीनको हाङझावमा भएको चौथो एसियाली पारा खेलकुदमा कांस्य जितेकी थिइन् । एसियाली पारा खेलकुदमा पलेसाले जितेको कांस्य नेपालले पाएको अहिलेसम्मकै एक मात्र पदक हो । पलेसासँग लन्डन र टर्कीमा भएको दुई विश्व च्याम्पियनसिप, जोर्डनमा भएको पाँचौं एसियाली खुला पारा तेक्वान्दो च्याम्पियनसिप, टोकियो पारालिम्पिकको छनोट, टोकियो पारालिम्पिक, साउदी अरबियामा भएको विश्व पारा तेक्वान्दो ग्रान्ड प्रिक्स तथा भियतनाममा भएको नवौं एसियाली पारा तेक्वान्दो च्याम्पियनसिप खेलेको अनुभव छ ।"
"मैले जितेको मेडल राष्ट्रका लागि हो,गौरव महसुस गरेको छु : पलेशा गोवर्द्धन","काठमाडौं : पेरिस पारालिम्पिक २०२४ मा ऐतिहासिक कांस्य जितेकी नेपाली पारा तेक्वान्दो खेलाडी पलेशा गोवर्द्धनलाई काठमाडौंमा भव्य स्वागत गरिएको छ। बुधबार बिहान स्वदेश फर्किएकी पलेशालाई त्रिभुवन अन्तराष्ट्रिय विमानस्थलमा खेलकुदमन्त्री तेजुलाल चौधरी, राष्ट्रिय खेलकुद परिषदका सदस्य सचिव टकंलाल घिसिङ लगायतले स्वागत गरेका थिए। पलेशालाई स्वागत गर्न बाजागाजा सहित हजारौँ समर्थकहरू विमानस्थल पुगेका थिए। त्यसपछि उनलाई नगर परिक्रमा गराएर त्रिपुरेश्वरस्थित राष्ट्रिय खेलकुद परिषद् पुर्याइएको थियो। राखेपमा खेलकुदमन्त्री चौधरी, राखेप सदस्यसचिव घिसिङ, तेक्वान्डो संघका पदाधिकारी लगायतले सम्मान गरेका थिए। सो अवसरमा पारा तेक्वान्दो खेलाडी पलेशाले आफूले जितेको मेडल राष्ट्रका लागि भएको गौरव महशुस गरेको बताइन्। सीमित स्रोत साधनका बीच आफूले तयारी गरेको र खेलको दिन उच्च मनोबलका साथ खेलेको र सफलता प्राप्त गरेको उनले बताइन्। पलेशाले पेरिस पारालिम्पिकमा महिला के४४ विधाअन्तर्गत महिला ५७ केजी तौलसमूहमा काश्य पदक जितेकी थिइन्। उक्त पदक नेपाली खेलकुद इतिहासकै सबैभन्दा ठूलो पदक हो। यो पनि पढ्नुहोस पलेसाको सम्मानमा आज नगर परिक्रमा"
"ऐतिहासिक पदक विजेता पलेसालाई त्रिभुवन विमानस्थलमा स्वागत, बाजागाजासहित नगर परिक्रमा गराइँदै","काठमाडौं : पेरिस पारालिम्पिककी ऐतिहासिक पदक विजेता तेक्वान्दो खेलाडी पलेसा गोवर्द्धन काठमाडौं आइपुगेकी छन्। फ्रान्सको राजधानी पेरिसमा भएको पारालिम्पिकको के४४ क्याटगोरीअन्तर्गत महिला ५७ केजीमुनिको प्रतिस्पर्धामा पलेसाले कांस्य पदक जितेकी थिइन्। ऐतिहासिक पदक विजेता पलोसासहित नेपाली टोलीलाई त्रिभुवन अन्तर्राष्ट्रिय विमानस्थलमा राष्ट्रिय खेलकुद परिषद् (राखेप)का सदस्य सचिव टंकलाल घिसिङलगायतले स्वागत गरेका थिए। उनको सम्मानमा आज बाजागाजासहित नगर परिक्रमा गराइँदैछ। त्रिभुवन अन्तर्राष्ट्रिय विमानस्थलबाट र्याली गौशाला, नयाँबानेश्वर, मैतीदेवी, डिल्लीबजार, बागबजार, भद्रकाली हुँदै राखेप परिसर पुग्नेछ । पलेसासँगै पारा तेक्वान्दो खेलाडी भरतसिंह महता, प्रशिक्षक कविराज नेगी लामा र टिम व्यवस्थापक रामचन्द्र श्रेष्ठ पनि स्वदेश फर्किंएका छन्। पेरिस पारालिम्पिकअन्तर्गत रिपेचेजको कांस्य पदक भिडन्तमा पलेसाले सर्बियाकी मरिजा मिसेभलाई १५८ ले पराजित गर्दै नेपाललाई ऐतिहासिक कांस्य पदक दिलाएकी थिइन् । उनले रिपेचेजको पहिलो खेलमा फ्रान्सकी सोफी काभर्जनलाई २१ ले हराएकी थिइन् । यो नेपाली खेलाडीले जितेको अहिलेसम्मकै ठूलो पदक हो ।"
"सहकारीमा करोडौं बचत,उपचार गर्ने रकम नपाई जाँदै ज्यान","न्युरोडको युवा विकास बहुउद्देश्यीय बचत तथा ऋण सहकारी संस्थामा झन्डै डेढ करोड बचत थियो । तर, गम्भीर बिरामी भएपछि उपचार गर्ने बेला सुको भएन । त्यसैकारण शंखमूलका राजेन्द्र स्थापितले अनाहकमा ज्यान गुमाए । यस्ता, दर्दनाक घटना त कति छन् कति ? रगत र पसिनाको कमाइ सहकारीले खाइदिएपछि लाखौं सर्वसाधारण बिचल्लीमा छन् । वर्षाैंदेखि सडक आन्दोलनमा छन् । तर, उनीहरूका पीडा र मर्काको अझै सुनुवाइ भएको छैन । काठमाडौं : झन्डै महिना दिन भयो । रत्नपार्कको छेउ, शान्तिबाटिकाको गेटमा एउटा त्रिपाल टाँगिएको छ । त्यसभित्र एउटा शव राख्ने काठको बाकस छ । त्यसमाथि राजेन्द्र स्थापितको फोटो छ । फोटोमाथि चढाइएको सयपत्रीको माला ओइलाइसकेको छ । तर, राजेन्द्रका पीडित परिवारले न्याय पाएका छैनन् । शंखमूलका ६२ वर्षीय राजेन्द्र स्थापितले न्युरोडको युवा विकास बहुउद्देश्यीय बचत तथा ऋण सहकारी संस्थामा १ करोड ३६ लाख रकम जम्मा गरेका थिए । एक्कासि उनको ब्रेन ह्यामरेज भयो । उनलाई वीर अस्पताल भर्ना गरियो । तत्कालै अप्रेसन गर्नुपर्ने डाक्टरले सुझाव दिए । त्यसका लागि ठूलै रकमको आवश्यक्ता थियो । परिवारसँग अप्रेसनका लागि अन्य आयस्रोत भएन । सहकारीका पदाधिकारीसँग बचत फिर्ता गरिदिन आग्रह गरे । सहकारीले सबै पैसा फिर्ता दिन नसक्ने भन्यो । केहीसिप नलागेपछि अप्रेसनका लागि ५ लाख मात्रै भए पनि फिर्ता दिन परिवारका सदस्यले आग्रह गरे । सहकारीका अध्यक्षले अप्रेसनका लागि आवश्यक रकम तिरिदिने आश्वासन दिए । त्यस बेलासम्म स्वास्थ्य राजेन्द्रको अवस्था नाजुक बनिसकेको थियो । उनलाई भेन्टिलेटरमा राखियो । तर, सहकारीले पैसा दिएन । अप्रेसन गर्न ढिलाइ हुँदा राजेन्द्रले अनाहकमा प्राण त्यागे । सहकारीको अमानवीय व्यवहारप्रति आक्रोशित राजेन्द्रका परिवार उनको शव राखिएको बाकससहित शान्तिबाटिकामा धर्ना दिइरहेका छन् । मेरो भाइ (राजेन्द्र) सुगर र ब्लडप्रेसका बिरामी थिएँ, दिदी कमलहीरा तुलाधरले भनिन्, टिभीको रिमोर्ट थिच्दै गर्दा ढले । ब्रेन ह्यामरेज भएको रहेछ । सहकारीसँग जम्मा ५ लाख मागेको थियौं । सहकारीका अध्यक्ष आएर अप्रेसन गराइदिन्छु भने । तर, पैसा दिएनन् । ढिला हुँदा भाइको ज्यान गयो । राजेन्द्रको साउन २५ गते निधन भएको थियो । आफैंले करोडौं रकम राख्दा पनि उपचार गर्न केही लाख रकमसमेत नपाएको भन्दै परिवारका सदस्यले राजेन्द्रको पार्थिव शरीरलाई राजधानीमा परिक्रमा गराएका थिए । देशकै राजधानीमा यस्तो घटना भएको महिना दिन पुग्दा पनि कतैबाट सुनुवाइ नभएपछि परिवारका सदस्य थप आक्रोशित छन् । आफैंले जम्मा गरेको पैसा पनि मर्नै लाग्दा फिर्ता नगर्ने सहकारीलाई अझै कारबाही नगर्नुको पछाडिको कारण के हो ? राजेन्द्रकी दिदी तुलाधरले आक्रोश पोखिन, देशमा सरकार छ भने सर्वसाधारणको पैसा लुट्नेलाई तुरुन्त कारबाही गरोस् । राजेन्द्रको मृत्यु त, एउटा प्रतिनिधिमूलक घटना मात्रै हो । २४ पैसा ब्याजको लोभमा सहकारीमा पैसा जम्मा गर्नेहरूको बिजोग छ । बुढेसकालमा उपचार र आर्थिक सुरक्षा होस् भनेर राखिएको पैसा उल्टै सहकारीका सञ्चालकले मोज गर्दा बचतकर्ता बिचल्लीमा छन् । बचतकर्ताहरूको अर्बौं रकम ठगेर कैयौं सञ्चालक विदेश फरार छन् । कोही देशभित्रै लुकेर बसेका छन् । बचत फिर्ता नपाउँदा उपचारसमेत गर्न नपाई सर्वसाधारणको ज्यान गइरहेको सहकारी बचत संरक्षण संघर्ष राष्ट्रिय अभियानका कोषाध्यक्ष देव श्रेष्ठ बताउँछन् । शान्तिबाटिकामा धर्नामा बसेका सहकारीपीडितहरू । उनीहरू १ वर्ष बढी धर्नामा बसे पनि माग पूरा नभएको भन्दै असन्तुष्ट छन् । तस्बिर : राजकरण महतो बचतकर्ताले सहकारीमा जम्मा गरेको पैसा नपाएर पाउनुसम्म दुःख पाइरहेका छन् । कतिपयले त उपचार खर्चको अभावमा ज्यान समेत गुमाइरहेका छन्, श्रेष्ठ भन्छन्, कसैबाट लुटेर ल्याएर थुपारेको रकम होइन । रगत र पसिनाको कमाईमाथि रजाइँ गर्ने सहकारीका सञ्चालकलाई अविलम्व कारवाही होस । कोषाध्यक्ष श्रेष्ठको पुकार छ ए, सरकार बदमासहरूले सर्वसाधारणको पैसा खाइदिए । ठगेर भागे । यिनलाई समातेर कारबाही गर । हाम्रो बचत फिर्ता गराइदेऊ । जनताको सानो मागलाई पनि राज्यले ठूलो मुद्दा बनाएको भन्दै श्रेष्ठले दुःखेसो पोखे । सर्वसाधारणले न्याय माग्दै सडकमा आन्दोलन गरेको १५ महिना भइसक्यो, उनले भने । खातामा ४५ लाख, छैन उपचार खर्च काठमाडौंका लक्ष्मण रिजालको मेगाड्रिम बहुउद्देश्यीय बचत तथा ऋण सहकारी ४५ लाख रुपैयाँ जम्मा छ । तर, क्यान्सरपीडित पत्नीको उपचार गर्न रिजाललाई निकै सकस छ । पटकपटक उक्त सहकारीसँग बचत माग्दा पनि उनले फिर्ता पाएका छैनन् । भविष्यका लागि गरेको बचत दुःखमा काम नलागेपछि त्यो पैसाको के काम ? रिजालको प्रश्न छ । सहकारी सञ्चालकले बचतकर्तालाई रुवाएको उनी सुनाउँछन् । उनकी पत्नी राधिका रिजाल क्यान्सरपीडित हुन् । ७८ महिनादेखि उपचार गराइरहेका छन् । मर्ने बाँच्नेको ठेगान हुँदैन, क्यान्सर रोगीको । किमो चढाइरहेका छौं, रिजाल गुनासो गर्छन्, पीडा पोख्दा पनि सहकारीबाट पैसा पाइएन । घरजग्गा सिद्धिन लागि सक्यो । मान्छे मर्ने कि बाँच्ने भन्ने दोधारमा पुग्दा पनि एक रुपैयाँ सहकारीले दिँदैन । यति पीडित भइयो कि भन्नै सकिएन । श्रीमतीको उपचारमा घरजग्गा सिद्धिन लागि सक्यो । मान्छे मर्ने कि बाँच्ने भन्ने दोधारमा पुग्दा पनि सहकारीले एक रुपैयाँ फिर्ता गरेन् । लक्ष्मण रिजाल, मेगाड्रिम बहुउद्देश्यीय सहकारीपीडित सञ्चालकको घर अगाडि धर्ना बस्दा प्रहरी बोलाएर धडपकड गरियो । तर, न्याय नपाएसम्म सडक आन्दोलन छोड्दैनौं । सुबास श्रेष्ठ,कान्ति भैरव सहकारीपीडित भएभरको कमाइ सहकारीमा राखियो । कति साथीले त पैसाको अभावमा उपचार गर्न नसकेर ज्यान गुमाए । कुनै दिन यस्तै अवस्था मेरो पनि नआउन भन्न सक्दिनँ । विमला दंगाल, सुमो बचत तथा ऋण सहकारीपीडित गरिब तथा विपन्नले पैसाको जोहो गर्न सहकारीमा बचत गर्छन् । गाउँघरमा त एकापसमा मिलेर सहकारी गठन गरेका पाइन्छन् । तर, बचत डुबेपछि गाउँमा कोमाथि कसले विश्वास गर्ने ? भन्ने ठूलो संकट नै पैदा भएको ६० वर्षीय सहकारीपीडित लक्ष्मण रिजाल बताउँछन् । गाउँलेको विश्वासकै भरमा सहकारीमा बचत गरेको उनी सुनाउँछन् । बचत डुब्दा सामाजिक परम्परा नै खलबलिएको छ । सहकारीमा राखेको ४५ लाख पैसा उठाउन पैतला खिइसक्यो । तर, बचत उठ्ने छाँटकाँट नदेखेपछि श्रीराम निकै तनावमा छन् । उनको छिमेकीसँगको सम्बन्ध पनि बिग्रिएको छ । छोराले विदेशमा कमाएको रुपैयाँ सहकारीले डुबाइदिएपछि सरकार गुहार्न हिँडेको पनि वर्ष दिन भयो । तर, सरकारले सुनुवाइ नगरेको लक्ष्मणको गुनासो छ । उनका छोरा श्रीराम रिजाल जापानमा बस्छन् । कमाई जति बुवालाई पठाउँथे । छोराको कमाइजति सहकारीमा बचत गर्दै गएँ, रिजाल भन्छन्, धेरै सपना बुनेर पैसा जम्मा गरेको थिएँ । साँवा र ब्याज गरी ४५ लाख जम्मा भयो । सबै रकम सहकारीमा फस्यो । कसरी निकाल्ने कुनै उपाय छैन । सहकारीका पूर्वअध्यक्ष उमाकान्त न्यौपाने रिजालका गाउँले थिए । तपाईंको पैसा हराउँदैन, बचत गर्नुस् अनि बैंकले भन्दा बढी ब्याज सहकारीबाट दिन्छौं भनेर आश्वासन दिए, रिजाल भन्छन्, हुन्छ त भनेर विश्वासले पैसा राखे । लास्टमा त के को पैसा पाउनु ? भएजति सबै डुब्यो । सहकारीमा फसेको बचत उठाउन पीडितहरू कहिले प्रहरी त कहिले सडकमा भौतारिरहेका छन् । न त सरकार भेटिएको त उनीहरूलाई त न्याय । घाम, पानी, चिसोमा आन्दोलन गरेको पनि त वर्ष दिन कटिसक्यो । सरकारले संसदीय छानबिन समिति पनि गठन गरेको छ । उसले बयान लिएको लियै छ । त्यसबाट पनि पीडितहरूले कुनै राहत नपाएको गुनासो गर्छन् । रिजालका अनुसार सहकारी ठग लाई कारबाहीका लागि प्रहरीमा जाँदा पनि कुनै सुनुवाइ हुँदैन । बचत फिर्ताको माग राख्दै बागमती प्रदेशको सहकारी मन्त्रालयमा उजुरी दिएका थियौं, रिजाल भन्छन्, त्यहाँबाट मन्त्रालयले जिल्ला प्रहरी परिसर काठमाडौं टेकु पठायो । टेकुले बालाजु प्रहरीलाई पत्राचार गरिदियो । उजुरी दिएको ३ महिना भयो । सुनुवाइ भएको छैन । सरकारी वकिल कार्यालय र अदालतमा प्रहरीले हाम्रो मुद्दा बुझाएको छैन । सहकारी अध्यक्ष महाशंकर रेग्मी भागेको भाग्यै छन् । न्याय कुर्नुको पनि हद हुन्छ नि ? ६० वर्षीया विमला दंगालको सुमो बचत तथा ऋण सहकारीमा पाँच लाख बचत छ । बचत भएर के गर्नु ? फिर्ता पाएकी छैनन् । छोराको पढाइ खर्च तिर्न र आफूलाई दमको औषधि किनेर खानै उनलाई हम्मेहम्मे छ । बचत फिर्ता नपाउँदा औषधि खानै मुस्किल भएको विमलाको दुःखेसो छ । बचत फिर्ताका लागि विमला पनि २ वर्षदेखि आन्दोलनमा छिन् । न सरकारले माग सुन्छ न त सरकारी सञ्चालकले बचत फिर्ता दिन्छन् । उनी भन्छिन्, कहिलेसम्म सडकमा आन्दोलन गर्ने हो ? माइतीघर मण्डला र शान्तिबाटिकामा धर्ना बसेर न्याय कुर्नु ? हद हुन्छ नि सरकार नि ! आफ्नै पसिनाको कमाइ पनि सहकारीबाट फिर्ता पाउनु बचतकर्ताका लागि फलामको च्युरा जस्तै बनेको छ । विमला भन्छिन्, कति साथीले त सहकारीबाट पैसा फिर्ता पाएनन् । पैसाको अभावमा उपचार गर्न नसकेर ज्यान गुमाए । कुनै दिन यस्तै अवस्था मेरो पनि नआउन भन्न सक्दिनँ । विमला कति दिन त खुुकुरी बोकेर सञ्चालक खोज्दै सहकारीमा पुगेकी थिइन् । तर, रिसाएर के पो नै हुन्छ र ? सहकारीको दैलोमा भोटे ताल्चा झुन्डिएको हुन्थ्यो, विमला भन्छिन् । उनका छोरा भक्तपुर ख्वप इन्जिनियरिङ कलेजमा पढ्दै छन् । कलेजको फी तिर्नुपर्ने छ । तर, सहकारीमा गरेको बचत फिर्ता माग्दा दिँदैन । सहकारी सञ्चालक ज्ञानबहादुर लामालाई प्रहरीले पक्राउ गरेको छ । तर, उनी पक्राउ परेर के भयो त ? बचत कर्ताको पैसा त फिर्ता भएको छैन ? विमला प्रश्न गर्छिन्, उसलाई पक्राउ गरेर मात्रै भएन । हाम्रो पैसा फिर्ता हुनुपर्यो । आफूले घरजग्गा बिक्री गरेर सहकारीमा बचत गरेकी उनले बताइन् । ११ वर्षअघि श्रीमान् छविलाल दंगाललाई क्यान्सर भयो । घर जग्गा बिक्री गरेर उपचार गराएँ । तर, उहाँले प्राण त्याग्नु भयो, दुःख पोखिन्, हाम्रो परिवारमा बज्रपात भयो । उपचारबाट बाँकी रहेको ५ लाख छोरा पढाउन सहकारीमा हाले । अहिले सहकारीले बचत फिर्ता नगरेर घर न घाटको बनायो । जब परिवारको मियो ढल्छ । अनि परिवारमा साना साना समस्या पनि पहाड भएर उभिदिन्छन् । उपचार खर्चले घरघडेरी गुमाएर विमलाको परिवार खरिबोटमा भाडामा बसिरहेको छ । मुटु र दमको रोगी छु । काम गर्न बाहिर निस्किन समस्या छ, विमलाले भनिन्, छोरा पढाउन पनि कठिन भयो । कलेजमा बुझाउनु पर्ने फि तिर्न नसक्दा छोरा पनि टेन्सनमा छन् । ब्याजको लोभ देखायो, अनि बचत डुबादियो सहकारीलाई गरिबको बैंक भनियो । कुनै समस्या हुँदैन । बचत गर्दा हुन्छ । राम्रै ब्याज आउँछ भनेर सहकारीका मान्छे र छरछिमेकीले आश्वासन दिए । दोलखाकी लाका डोमा शेर्पाले सोमु सहकारीमा आफ्नो र दाइको ३० लाख बचत गरिन् । डोमाका श्रीमान् पासाङ देम्बा शेर्पा विदेशमा कमाउँथे । बचत पनि हुने । अनि ब्याजबाट परिवार चलाउला भनेर सहकारीमा पैसा हाल्यौं, शेर्पाले भनिन्, अहिले त ब्याज पाउनु परेको कुरा, हामीले जम्मा गरेको रकम पनि डुब्यो । खै कसरी फिर्ता पाउने हो ? शान्तिबाटिकमा दुःख बिसाउँदै शेर्पाले भनिन्, कपनमा बस्छौं । दुई जना सन्तान छन् । उनीहरूलाई स्कुल पढाउन र कोठा भाडा तिर्न पनि धौधौ भयो । सरकारले सहकारी सञ्चालकको जग्गा, सम्पत्ति बिक्री गरेर आफूहरूको बचत फिर्ता गर्नुपर्ने उनको माग छ । बचतकर्ताको रुपैयाँमा सहकारी सञ्चालकहरू रजाई गरिरहेका छन् । तर, बचतकर्ताहरू सडकमा बचत फिर्ता पाउँ भन्दै भौतारिरहेका छन् । जीवन भरको कमाई सहकारीमा फसेपछि ४२ वर्षीया बबिता रञ्जित पिरोलिएकी छिन् । दिनहुँ आन्दोलनमा आउनु र घर फर्किनु उनको दैनिकी बनेको छ । उनले कान्तिपुर र सुमेरो बचत तथा ऋण सहकारी संस्थामा बचत गरेकी थिइन् । कान्तिपुरमा २० लाख अनि सुमेरोमा १६ लाख । तर, समस्या पर्दा सहकारीमा राखेको पैसाले फिर्ता पाएकी छैनन् । १७ वर्ष गैरसरकारी संस्थामा काम गरँे । त्यो कमाइ सबै दुःख गरेर सहकारीमा जम्मा गरे । आफ्नै बचत लिन पटकपटक सहकारी धाए । दिन्छु भन्यो । तर, दिएन, उनी भन्छन्, बच्चालाई पढाउन र घर व्यवहार चलाउन निकै कठिन भयो । कहिलेसम्म न्याय खोज्दै यसरी सडकमा भौतारिने हो ? कसैले ठेगान बनाइदिए त्यही न्याय माग्न पनि जान्थें । तर, हाम्रो कुरा सुन्ने कोही छैन । बबिता जस्तै समस्यामा छिन् नुवाकोटकी सरिता राई पनि । ज्याला मजदुरी गरेर तीन दिदीबहिनीले उत्तम बचत तथा ऋण सहकारी संस्था बसुन्धारामा ४ लाख रुपैयाँ जम्मा गरेका थिए । पछिका लागि जोगाएर राखेको थिएँ । अहिले काम पर्दा छैन, उनी दुःख सुनाउँछिन्, खान, कोठा भाडा तिर्न समस्या भयो । अब सरकारले हाम्रो बचत छिटो फिर्ता दिलाई देओस् । खुट्टाको ल्याप्चे, नक्कली ऋणी जोरपाटी अत्तरखेलका ६० वर्षीय सुभाष श्रेष्ठको पनि करोडौं रुपैयाँ सहकारीमा फसेको छ । बचत फर्काउन वर्ष दिनदेखि निरन्तर धर्ना र आन्दोलनमा छन् । आन्दोलनको दिन लम्बियो । तर, न्याय पाउने टुंगो छैन । श्रेष्ठ परिवारले कान्तिभैरव बचत तथा ऋण सहकारी संस्थामा व्यापार तथा अन्य आम्दानीको रकम जम्मा गरेका थिए । जग्गा बिक्री गरेर सहकारीमा जम्मा गरेँ, उनी भन्छन्, व्यापारको नाफा पनि त्यसैमा राखे । श्रीमतीको सञ्चय कोषको रकम पनि त्यसैमा राखे । बचत झन्डै १ करोड २२ लाख भएको थियो । ब्याज गरेर १ करोड ४५ लाख जति छ । पाँचसात वर्षदेखि सहकारीमा कारोबार गरेका थियौं । बचत जोखिममा, सहकारी सञ्चालकहरू फरार भए भन्ने समाचारहरू सुने । त्यसपछि बुझ्न जाँदा सहकारी नै बन्द भइसकेको थियो । आफूहरू न्यायको खोजी गर्दै प्रहरीदेखि काठमाडौं जिल्ला अदालतमा पुगेको उनी सुनाउँछन् । उनका अनुसार अध्यक्ष हरिकृष्ण श्रेष्ठ, कोषाध्यक्ष शेरलाल श्रेष्ठ, सहव्यवस्थापक राजेन्द्र श्रेष्ठ र पूर्वअध्यक्ष प्रेम श्रेष्ठमाथि सहकारी बचतकर्ताको रकम ठगी गरेको भन्दै मुद्दा हालिएको थियो । कानुनी कारबाहीमा सहकारीका चार जना थुनिएका थिए । जिल्ला अदालतले पुर्पक्षका लागि कारागार चलान गरेको थियो । उच्च अदालतबाट जनही एकएक करोड धरौटीमा छुटेका छन्, पीडित श्रेष्ठ भन्छन्, अदालतमा सहकारीका मान्छेहरूले न्यायाधीश समक्ष छुटेको खण्डमा बचत फिर्ता गर्ने विश्वास दिलाए । छुटेको धेरै दिन भयो । अझै पैसा फिर्ता गरेका छैनन् । जिल्ला अदालत काठमाडौंले सहकारी सञ्चालकको १ अर्ब ५० करोडको सम्पत्ति रोक्का गरेको छ । बैंक खाता पनि रोक्का छ । आन्दोलनका अगुवासमेत रहेका पीडित श्रेष्ठ भन्छन्, हामी पीडित बचतकर्ताले आन्दोलन चर्कायौं । छानबिन सुरु भयो । अनि सहकारी सञ्चालकहरूले २१ करोड रुपैयाँको त फर्जी नाम खडा गरेर ऋण लगानी गरेको देखियो । जहाँ कागजमा खुट्टाको ल्याप्चे लगाएको पनि पाइयो । बिनाधितो सहकारी सञ्चालकहरूले आफ्ना घरपरिवारका मान्छेलाई १७ करोड बाँडेको प्रमाण आफूहरूसँग रहेको उनी सुनाउँछन्, सञ्चालकको घर अगाडि धर्ना बस्दा प्रहरी बोलाएर धड्पकड गरेको थियो । न्याय नपाएसम्म सडक नछोड्ने उनी सुनाउँछन् । सरकारले पीडितलाई झुलाइरहेको छ देव श्रेष्ठ,कोषाध्यक्ष, सहकारी बचत संरक्षण संघर्ष राष्ट्रिय अभियान सहकारीमा जम्मा गरेको पैसा नपाएर दुःख पाएका छौं । हामीले कसैको लुटेर ल्याएर थुपारेको कालोधन जम्मा गरेका होइनौं । पसिना बगाएर दुईदुई पैसा जम्मा गरेको हो । ए, सरकार बदमासहरूले हाम्रो रगत पसिनाको रकम खाइदिए । ठगे । यिनीहरूलाई समातेर कारबाही गर्नुपर्यो । यति सानो विषयलाई राज्यले ठूलो समस्या बनायो । न्याय माग्दै सडकमा बसेको १५ महिना भइसक्यो । बचतकर्ताहरूको सहकारीमा करोडौं पैसा छ । तर, औषधि किनेर खाने पैसा छैन । उपचार नपाएर अकालमा ज्यान गइसकेको छ । यस्ता समस्या कति छन् कति । अस्ति भरखरै दुई जना बिते । त्यसभन्दा अघि ३ जना बिते । लगभग २५, ३० जना मान्छे उपचार नपाएर ज्यान गुमाइसके । सहकारीले पैसा नदिएपछि कसरी उपचार गर्ने ? यस्तो समस्या छ । संसदीय छानबिन समितिका अध्यक्ष सूर्यबहादुर थापा उल्टै सञ्चालककै पक्षमा बोल्छन् । पीडितलाई संसदीय छानबिनको नाममा आँखामा छारो हाल्ने काम भइरहेको छ । छानबिन समिति कडा अडानका साथ अघि बढ्नुपर्छ ।"
प्री ओपन सेसनमा नेप्से परिसूचक २९ अंकले बढ्यो,काठमाडौं : प्री ओपन सेसनमा नेप्से परिसूचक दोहोरो अंकले बढेर बन्द भएको छ। बुधबार प्री ओपन सेसनमा नेप्से परिसूचक २९८७ अंकले बढेर २८६००७ विन्दुमा पुगेको हो। यो समयमा ८० वटा स्क्रिप्सको १६ हजार ६५६ कित्ता सेयर १ करोड १२ लाख २१ हजार १४८ रुपैयाँमा खरिदबिक्री भए। यो समयमा कारोबारमा आएका ६३ वटा स्टक्सको मूल्य बढ्दा १० वटा घट्यो भने बाँकी ४ स्टक्सको मूल्य स्थिर रहयो।
"९० अंकले घट्यो सेयर बजार, १२ अर्बमा झर्यो कारोबार","काठमाडौं : सेयर बजारमा उच्च अंकले गिरावट आएको छ। कारोबार साताको चौथो दिन बुधबार नेप्से परिसूचक ९०७३ अंकले घटेर २७३९४६ विन्दुमा अडिएको छ। सेन्सेटिभ इण्डेक्स ३२३ प्रतिशतले घटेर ४८८७१ विन्दुमा पुगेको छ। यसदिन ३२० स्क्रिप्सको २ करोड ६५ लाख ८४ हजार १९२ कित्ता सेयर १२ अर्ब ९२ करोड ५६ लाख ८८ हजार २१५ रुपैयाँमा खरिदबिक्री भयो। उच्च अंकले गिरावट आएको सेयर बजारमा पाँचवटा कम्पनीको सेयर सकारात्मक सर्किट लेभलमा कारोबार भयो। एक्सेल डेभलपमेन्ट बैंक,विन नेपाल लघुवित्त वित्तीय संस्था,सामुदायिक लघुवित्त वित्तीय संस्था,समाज लघुवित्त वित्तीय र इस्टर्न हाइड्रोपावरको सेयर सकारात्मक सर्किट लेभलमा कारोबार भयो। कुमारी इक्विटी फण्डका लगानीकर्ताले भने गुमाए। सो कम्पनीको सेयर १० प्रतिशतले घट्यो। कारोबार रकमका आधारमा नेपाल फाइनान्स शीर्षस्थानमा रह्यो। सो कम्पनीको ३० अर्ब ५२ लाख मूल्य बराबरको सेयर कारोबार भयो। एक्सिल डेभलपमेन्ट बैंकको ३० करोड १५ लाख मूल्यको सेयर कारोबार हुँदा हिमालयन रिइन्स्योरेन्सको २९ करोड,एनएलजी इन्स्योरेन्स र सानिमा रिलाइन्स लाइफ इन्स्योरेन्सको २८२८ करोड मूल्य बराबरको सेयर कारोबार भयो। आज सबै समूहको उपसूचक राताम्मे देखिएका छन्। फाइनान्स समूहको उपसूचक सर्वाधिक ५१५ प्रतिशतले घट्यो। कारोबारमा आएका स्टक्समध्ये ३१ वटाको मूल्य बढ्दा २१३ वटाको घट्यो।"
वर्षौंपछि भैरहवा भन्सार सक्रिय,"भैरहवा : घटना १ : २०८० पुुस ६ गते यूपी ६४ टी १९३८ नम्बरको ट्रकमा १६ लाख २८ हजार रुपैयाँभन्दा बढी मूल्यबराबरको ५१ हजार ६ सय ९६ थान क्लोज अप ब्रान्डको टुथ पेस्ट भन्सार छलेर भारत लैजान खोज्दा भैरहवा भन्सार कार्यालयले बेलहिया नाका नजिकैबाट सामग्रीसहित ट्रक नियन्त्रणमा लियो। चालक फरार भए। घटना २ : २०८१ वैशाख २६ गते १५ लाख २६ हजार रुपैयाँभन्दा बढी मूल्यबराबरको भारतबाट भन्सार छलेर भित्र्याइएको ३ सय ६३ केजी हुक्का फ्लेवर, जर्जेट २ सय ७५ मिटर, नेट इम्ब्रोइडरी २ सय ७५ मिटर, लेडिज सुट ७२ थान, रेशा साडी ८५ थानसहित लु २ ख १२५३ नम्बरको टिपर रुपन्देहीको बेथरी क्षेत्रबाट भन्सार कार्यालयले नियन्त्रणमा लियो। साथै चोरी पैठारी अभियोगमा टिपर चालक सञ्जित हरिजन र संलग्न दीपक पत्थकरट्टलाई पक्राउ गर्यो। घटना ३ : २०८१ भदौ १३ गते भारतबाट भन्सार छलेर भित्र्याइएको साढे १० टन (२१० बोरा) चिनी लु २ ख २८३६ नम्बरको ट्रकमा पोखरा लैजाने क्रममा मायादेवी गाउँपालिकाको झुलनीपुरबाट भन्सार कार्यालयले नियन्त्रणमा लियो। साथै, ट्रक चालक शिवकुमार यादवलाई पनि पक्राउ गर्यो। यी प्रतिनिधिमूलक घटनाहरू मात्र हुन्। पछिल्लो समय भैरहवा भन्सार कार्यालयले चोरी पैठारी गरेर भित्र्याइएका विभिन्न सामग्रीहरू धमाधम बरामद गर्न थालेको छ। नेपाल प्रहरी र सशस्त्र प्रहरीले पनि आआफ्नै तरिकाले नियन्त्रणमा लागेका छन्। तर, भैरहवा भन्सार वर्षौंपछि सक्रिय भएको देखिएको छ। भैरहवा भन्सार निरन्तर फिल्डमै खटिएर ठूला परिमाणमा धमाधम सामग्री नियन्त्रण लिइरहेको सम्भवतः पहिलो पटक हो। हामीलाई सूचना आइरहेको छ, त्यसअनुसार भण्डारण गरेको देखि लिएर देशका विभिन्न सहरमा लैजान लागेको अवस्थामा भन्सार छलेर भित्र्याइएका विभिन्न सामग्री नियन्त्रण लिइरहेका छौं, भैरहवा भन्सार कार्यालयका प्रमुख नारद गौतमले भने, चाडपर्वमा कालोबजारी, कृत्रिम अभाव, जम्माखोरीसमेत गर्नका अहिले तस्करले लुकिछिपी चिनी, कपडालगायत सामग्री भित्र्याइरहेको पाइएको छ। जसअनुसार हामीले तस्करी गरेर भित्र्याइएको ती सामग्रीहरू नियन्त्रणमा लिइरहेका छौं। पछिल्लो एक सातामा मात्र देशका विभिन्न सहरमा लैजान लागिएका ३ ट्रकसहित ३३ हजार किलो चिनी कार्यालयले बरामद गरेको छ। भन्सारले दैनिकजसो गोदाममा छापा मार्ने र अन्य सहरमा लैजान बेलामा गाडीसहितका सामग्री नियन्त्रणमा लिइरहेको छ। भन्सार छली नियन्त्रणका लागि सूचना आवश्यक हुन्छ, उनले भने, दिउँसो कार्यालयमा र तस्करी हुने समय राति हामी फिल्डमा खटिएर काम गर्दा परिणाम देखिँदैछ। उनले प्राप्त सूचनालाई गम्भीरताका साथ लिएर कारबाही गर्दा सूचकहरूको विश्वास जितेर काम गर्दा सूचनाहरू प्राप्त भइरहेको बताए। सुराकीलाई पुरस्कारको व्यवस्था रहे पनि सामग्री नियन्त्रणका लागि पूर्वसूचना संकलन गर्न बजेट नभएको अवस्थामा पनि भन्सार छली नियन्त्रणतर्फ कार्यसम्पादन गरिरहेको उनको भनाइ छ। कार्यालयका अनुसार पछिल्लो साढे दस महिना (कात्तिक १ गतेदेखि भदौ १५) मा भन्सार कार्यालयले ४ करोड ५ लाख ३३ हजार बढी मूल्यबराबरको कपडा, चिनी, मटर, सुर्ती, टुथ पेस्ट, प्याज, हुक्का फ्लेवर, चुरोटलगायत विभिन्न सामग्री बरामद भएको छ। साथै, भन्सार छलीका सामग्री ढुवानीमा प्रयोग भएका २ करोड ३४ लाख ७५ हजार रुपैयाँ मूल्यबराबरको ट्रक, पिकअप, कार, मोटरसाइकललगायतका सवारीसाधन पनि नियन्त्रणमा लिएको छ भने चोरी पैठारी अभियोगमा ८ जनालाई पक्राउ गरी कारबाही गरिएको छ। फिल्डमा पुग्दा सूचना दिने सूचक सम्पर्कविहीन हुने गर्दा कयौं पटक हामी खाली हात फर्किएका छौं, उनले भने, तर, पनि फिल्डमा खटिरहँदा भन्सार छली नियन्त्रण गरिरहेका छौं। भन्सार छलीमा संलग्न व्यक्तिहरूलाई पक्राउ गर्न थालिएपछि केहीले तस्करी छाडेका छन् भने केही खोजीको सूचीमा रहेकोले क्षेत्रबाट फरार रहेको बुझिएको छ।"

शीर्षक,विवरण
राष्ट्रसंघमा उठाउनुपर्ने एजेन्डा,"विश्व वायुमण्डलमा चीन एक्लैले ३२८८ प्रतिशत कार्बन डाइअक्साइड फैलाउँछ। जलवायु परिवर्तनमा खास कारक मानिने वायुमण्डलीय प्रदूषणको मुख्य थलो हाम्रो छिमेकमै छ। दोस्रोमा अमेरिका पर्छ, जसको हिस्सा चीनभन्दा निकै कम अर्थात् १२६० प्रतिशत छ। तेस्रोमा हाम्रो अर्को छिमेकी देश भारत आउँछ, जसका कारण ६९९ प्रतिशत कार्बन डाइअक्साइड वायुमण्डलमा छरिइरहेको छ। एवं रीतले मुख्य १० प्रदूषक देशमा रुस ४९६ प्रतिशत, जापान २८१, इन्डोनेसिया १८०, इरान १७८, जर्मनी १७५, दक्षिण कोरिया १६५ र साउदी अरब १५८ प्रतिशत छन्। यसमा नेपालको भूमिका जम्मा ००४ प्रतिशत छ। जबकि, जलवायु परिवर्तनका कारण उच्च जोखिममा रहेका देशमध्ये १०औं नम्बरमा नेपाल पर्छ। के यो अन्याय होइन ? एउटा बिराउने, शाखालाई पिराउने भनेको यही होइन ? अरूको लापरबाहीको भारी हामी बाध्यतावश बोकिरहेका छौं। यसमा अघिल्ला सरकारहरूले, अघिल्ला संयुक्त राष्ट्रसंघ महासभामा यो विषय जोडदार रूपमा उठाउन सकेनन्। उसै पनि अति कम विकसित राष्ट्रका आवाज विश्व समुदायमा ठूलो स्वरले गुञ्जिँदैनन्। हाम्रा सरकार प्रमुखले त्यसलाई गुञ्जाउन पनि सकेनन्। फलतः सबै समस्याव्यथा शक्ति राष्ट्रहरूले सुन्दैउडाउँदै आए। नेपालमा तापमान बढाएर ठूला विपत्तिका जोखिम निम्त्याउन भूमिका खेल्ने प्रमुख देशले सधैं मौन रहन मिल्छ ? यसबारे कडा सबाल उठाउनुपर्थ्यो। कम भयो। भर्खरैको उदाहरण हेरौं। सोलुखुम्बुको खुम्बु पासाङल्हामु गाउँपालिका ५ मा हिमपहिरो गयो। जसका कारण दूधकोशी नदीमा भीषण बाढी आयो। पहिरोले गावैं सोहोर्यो। केही घर बगायो। सर्वसाधारणको उठीबास भयो। यो प्रतिनिधिमूलक घटना हो। यस्ता दुर्घटना हाम्रा सन्निकट धेरै छन्। त्यसबाट जोगिन नेपालले ठूलो लगानी गर्नुपर्छ। जुन हामीसँग छैन। त्यो रकम उठाउने भनेकै विश्व समुदायसँग हो, जसले प्रदूषणमा भूमिका खेलिरहेका छन्। तत्काल गरिहाल्नुपर्ने प्रमुख कुरो भनेको आउँदो राष्ट्रसंघ महासभामा प्रधानमन्त्रीले जलवायु परिवर्तनका पीडित र जोखिमयुक्त देशहरूले न्याय पाउने आवाजको अग्रसरता लिन सक्नुपर्छ। जसबाट आउने कोषले सबै जोखिम निर्मूलीकरण गर्न सकौ। सगरमाथाको देश नेपाल हिमालका कारण विश्वप्रख्यात छ। तिनै हिमालका फेदमा धेरै हिमताल छन्। त्यसबाट कतिपय हिमनदी बनेका छन्। मूलतः वायुमण्डलीय प्रदूषणका कारण उत्पन्न तापमान वृद्धिले हाम्रा सेताम्य हिमालहरू काला देखिन थालेका छन्। हिउँ तुरुन्तै पग्लिएर पानी बनी बग्न अचेल बेरै लाग्दैन। त्यसका कारण हिमतालहरू भरिई फुट्ने जोखिम बढेको छ। त्यसमुनिका बस्तीमात्र होइन, तराईमधेससमेत बग्ने खतरा यसले बढाएको छ। हामी त्यसमा चिन्तित हुनुपर्ने बेला टर्दै गएको छ। कोप २८ सकिइसक्यो। तैपनि इजिप्टमा भएको कोप२७ नेपालजस्ता जलवायु पीडित देशका लागि उपलब्धिका हिसाबले उल्लेख्य रह्यो। त्यसमा हानिनोक्सानीको क्षतिपूर्ति कोष घोषणा गरियो। कार्बन उत्सर्जनका मुख्य कारक धनी राष्ट्रहरू कोष बनाउन र पैसा राख्न सहमत त भए, त्यसको प्रारूप भने प्रस्ट्याइएन। फर्किएर आउनासाथ नेपाली विज्ञहरूले भनेका थिए, राष्ट्रसंघीय प्रक्रिया अति सुस्त र भाषा द्विअर्थी हुन्छ। भाँती पुर्याएर क्षतिपूर्ति लिनै नेपाललाई हम्मे छ भन्ने हाम्रा सरकारी अधिकारीहरूकै पीर थियो। एक उच्च अधिकारीले भनेका थिए, क्षतिपूर्तिका लागि दाबी गर्न प्रस्ताव लेख्न जान्नेसक्ने विज्ञसमेत हामीकहाँ छैनन्। त्यो कोषको अवस्था के छ ? नेपालले के कति क्षतिपूर्ति दाबी गर्न सक्यो ? त्यो प्रक्रिया सुरु गयो ? अधिकारीहरू नै भन्छन्, यति सजिलै कहाँ हुन्छ ? हो, यसपालिको राष्ट्रसंघ महासभामा नेपालले यस्ता विषय उठाउन सक्नुपर्छ। हामीलाई क्षतिपूर्ति चाहियो भन्न सक्नुपर्छ। त्यसका लागि लड्नुपर्छ। लबिङ गर्नुपर्छ। अनेकभाँती माग फारम भरेर पाउने कि नपाउने आशामुखी हुने होइन। हामीमाथि अन्याय भएको छ, बिनासर्त र बिनाझन्झट क्षतिपूर्ति चाहियो, दिनैपर्छ भनेर अडान राख्न सक्नुपर्छ। प्रधानमन्त्री केपी शर्मा ओलीका लागि विश्व समुदायमा जलवायु परिवर्तनका कारण पीडित नेपालमात्र होइन, नेपालजस्ता जोखिमका देशहरूका तर्फबाट तथ्य, तर्क र आधारसहित कुरा राख्ने उचित अवसर हुनेछ आसन्न महासभा। प्रधानमन्त्री ओलीको व्यक्तित्व, अध्ययनशीलता, दूरदर्शिता, विश्वमञ्चमा पार्न सक्ने प्रभावजस्ता कुरालाई आकलन गर्दा यसमा नागरिकले आशावादी हुनु अस्वाभाविक होइन। लगातारको दबाबले कोष बनाउने घोषणा ऐतिहासिक उपलब्धि थियो तर नेपाल र हामीजस्ता गरिब एवं पीडित देशले लाभ लिने बाटो खोल्न र त्यसमा बोल्न सक्ने राजनेता गरिब देशहरूको समुदायले खोजेको छ। त्यसमा नेपालले अग्रता लिन सक्छ। राष्ट्रसंघले सन् २०३० मा पूरा गर्ने गरी दिगो विकास लक्ष्यहरू (सस्टेनेबल डभलपमेन्ट गोल्स) तय गरेको छ। सन् २०१६ बाट कार्यान्वयनमा आएको यो लक्ष्यमा नेपालले पनि हस्ताक्षर गरेको छ। ती १७ लक्ष्यमध्ये १३औं नम्बरमा छ, क्लाइमेट एक्सन। यस लेखको केन्द्रीकृत विषय पनि यही हो। यसका प्रतिबद्धता बाँकी ६ वर्षमा पूरा गर्न नेपालका घरेलु कमजोरी पनि उत्तिकै छन्। संसारका लागि थोरै भए पनि, देशकै लागि भने निकै बढी मात्रामा कार्बन उत्सर्जन हामीले गरिरहेका छौं। यो घटेको छैन, बरु बढेको छ। सन् २०२२ मा यो १५ हजार ८५० किलोटन रह्यो, जबकि २०२१ मा १५ हजार ७४० किलोटनमात्र थियो। यसमा ख्याल पुयाउँदै राष्ट्रिय नीतिहरू बनाउन सक्नुपर्छ। त्यसभन्दा तत्काल गरिहाल्नुपर्ने प्रमुख कुरो आउँदो राष्ट्रसंघ महासभामा प्रधानमन्त्रीले जलवायु परिवर्तनका पीडित र जोखिमयुक्त देशहरूले न्याय पाउने आवाजको अग्रसरता लिन सक्नुपर्छ। जसबाट आउने कोषले हामीले सबै जोखिम निर्मूलीकरण गर्न सकौं। ५ गहन तथ्य सन् २०२२ मेको तथ्यांकअनुसार हाम्रो वायुमण्डलमा कार्बन डाइअक्साइडको कन्सन्ट्रेसन मानव इतिहासमै सर्वाधिक थियो। जुन ४२१ पीपीएम (००४ प्रतिशत) थियो। औद्योगिक क्रान्ति भएयताको यो ५० प्रतिशत वृद्धि थियो। जुन मानवीय क्रियाकलापको परिणाम थियो। नेसनल ओसिएनिक एन्ड एटमोसफियरिक एडमिनिस्ट्रेसन (एनओएए) को विश्लेषणअनुसार सन् २०२३ को तापक्रम २०औं शताब्दीको औसतभन्दा २१२ डिग्री फरेनहाइट (११८ डिग्री सेल्सियस) तातो थियो। र, तापक्रम रेकर्ड सुरु गरिएको सन् १८५० यता सबैभन्दा तातो थियो। मानव सिर्जित विश्वव्यापी ग्रिन हाउस इमिसनको २० प्रतिशत वन फँडानीको कारण बन्न पुगेको छ। यसअघि सवारीसाधनका कारण रहेकामा वन विनाशले उछिनेको हो। रूखबिरुवाले कार्बन सोस्छ, व्यापक जंगलीकरणबाट वायुमण्डलमा भएको कार्बन घटाउनेहटाउन सकिन्छ। जलवायु परिवर्तनको घातक अवस्थाबाट जोगाउने प्राकृतिक यो उपायका लागि जलवायु कोषको जम्माजम्मी ३ प्रतिशत बजेटमात्र प्रवाह भएको छ। जलवायु परिवर्तनका प्राकृतिक उपाय बढाउने अर्थात् मासिएका वन फेरि लगाउने हो भने संसारमा २ करोड नयाँ रोजगारी सिर्जना गर्न सकिन्छ। समग्रमा सम्पूर्ण इकोसिस्टम पुनस्र्थापित गर्ने हो भने तेल र ग्यास उत्पादनमा भन्दा ३७ गुणा बढी रोजगार दिलाउन सम्भव छ। तर, यता ध्यान छैन। स्रोत : कन्जर्भेसन डट ओआरजी।"
यज्ञोपवीतं परमं पवित्रं,"यज्ञोपवीतं परमं पवित्रं प्रजापतेर्यत् सहजं पुरस्तात्। आयुष्यमग्य्रंप्रतिमुञ्च शुभ्रं यज्ञोपवीतं बलमस्तुतेजः।। विवाद नै गर्नु नपर्ने विषय निकै विवादपछि यसपालिको जनैपूर्णिमा सकिएको छ। मकरको भद्रा पातालमा हुने र त्यसको कुनै पनि असर पृथ्वीमा पर्दैन। यो दिन सिद्धि योग पनि परेकाले हिजोको विषयमा कुनै तर्क गर्नुपर्ने थिएन। चान्द्रमानअनुसार श्रावण शुक्ल पूर्णिमालाई जनैपूर्णिमा अर्थात् श्रावणी पूर्णिमा भनियो, भदौ ३ गते परेको थियो। भद्रायुक्त भई कतिपयले यसमा शंकासमेत गरेकाले नियमित गरिने कार्यलाई भद्रा हेर्नु पर्दैन। पूर्वीय दर्शनका यजुर्वेदीहरूका लागि यो वर्षभरिको महान् पर्व हो। मानव शरीरमा शुद्ध र स्वाध्याय गरिरहनु पर्ने हँुदा यो दिन शरीर शुद्धि र विशेष स्वाध्याय गर्ने दिन हो। विशेष स्नानगरी यज्ञोपवीत अर्थात् जनै वा ब्रह्मसूत्र धारण गर्ने दिन वा उपाकर्म गर्ने दिनको रूपमा यसलाई मानिन्छ। यजुर्वेदीका लागि वेदको अध्ययन आरम्भ गर्ने दिन, श्रवण नक्षत्रयुक्त भएकाले यसलाई श्रावणी भन्ने गरिएको हो। यसै दिनलाई संस्कृत दिवसको रूपमा पनि लिने गर्छौं। सामवेदीहरू भाद्र शुक्ल पूर्णिमामा र अथर्ववेदीहरूले श्रावण या भाद्र पूर्णिमाका दिन उपाक्रम गर्ने गर्छन्। तागाधारीले यसदिन बिहानै विशेष चोखो माटो, खरानी, गोबर, जौ, तिल, कुश प्रयोग गरी स्नान गरे। सप्तऋषिहरूको पूजा गरी वेदमन्त्रले नयाँ जनै मन्त्रेर रुद्राभिषेकसहित उक्त जनै प्रयोग गर्छन्। वर्गपिच्छे जनै बनाउने वस्तु र विधि फरक भए पनि सबैजसोले कपासद्वारा बनाइएको जनै नै प्रयोग गर्छन्। जनै प्रयोग गर्नुअघि विधि विधानले जनैलाई संस्कार गरिसकेको हुनुपर्छ। चूडाकर्म, उपनयन, व्रतबन्ध आदि कर्म भइसकेका लागि यसदिन जनैलाई नवीकरण गर्नेदिन सम्झी नयाँ मन्त्रिएको जनै लगाई पुरानो जनैलाई आफ्ना स्थानमा जाऊ भनी प्रार्थना गरी फुकालिन्छ। प्रजापति देवता सँगसँगै यज्ञोपवीत जनैको उदय भएकाले नयाँ जनै प्रयोग गर्दा अत्यन्त पवित्र प्रजापति रूपका जनैले मेरो शरीर बनाई ब्रह्मतेज प्राप्ति र शरीरको रक्षाकवचको रूपमा रहन प्रार्थनासमेत गरी जनै लगाउने गरिन्छ। विधिपूर्वक मन्त्रणा गरिएको जनैले मानिसको शरीरमा तेज, पुष्टि, कीर्ति, बुद्धि, धर्म वृद्धिको साथै आयु र आरोग्यसमेत प्राप्त हुन्छ । शरीरमा भएका ९ द्वारबाटै अन्त्यमा प्राण विसर्जनभै देहलीला समाप्त हुने हुँदा मुख्य ९ द्वारयुक्त शरीरको भरणपोषणको अनि रक्षाको संकेत ९ गुणा जनैले दिन्छ । जनैमा भएका ३ डोराले जन्मँदै ३ ऋण बोकेर आउने र ती तीन ऋण देवऋण, पितृऋण र ऋषिऋण जीवनमा गरिने पुण्यकर्मले तिर्दै जाने संकेत पनि यसबाट प्राप्त हुन्छ । सदैव देव उपासनाबाट देवऋण, तपद्वारा ऋषिऋण र असल संस्कारबाट असल सन्तान उत्पादन र संस्कारले तदनुकूल व्यवहार गर्नु पितृऋण चुक्ता गर्ने उपाय हुन् । जनैमा भएका पाँच ग्रन्थीले भने मानव जीवनले गर्नुपर्ने पाँच मुख्य कर्मको संकेत गर्छ । सदैव स्वाध्यायमा रहने, होमादी कार्यबाट देवतालगायत सम्पूर्ण जीवात्मालाई आहुतिमार्फत खुसी गराउने, गृहस्थ धर्म निर्वाहका लागि अतिथि सत्कार गर्ने, सदैव जल तर्पण आदिले पितृयज्ञ गर्ने, सदैव प्राणीलाई जल, अन्न दिएर भूतयज्ञ गर्ने यी पाँच प्रमुख यज्ञ मानिसले दिनदिनै गर्नुपर्ने हुन्छ । सक्नेले यी कार्य सधैं गर्छन्, नसक्नेले जनै पूर्णिमाका दिन यज्ञोपवीत संस्कार गर्दा तिनबाट हुन नसकेका दोषमुक्तिका लागि सम्पूर्ण ब्रह्माण्डमा रहेका स्थावरदेखि जीवात्मासम्म श्रद्धाभाव व्यक्त गर्दै महासंकल्पका साथ उपाक्रम कर्म गर्छन् । यस अर्थमा यसदिनको स्नान, जनै अभिमन्त्रण कार्य झन्डै चार घण्टाभन्दा बढी समय लाग्ने गर्छ । पितृहरूका लागि जनै अपसव्य गरी विशेष तर्पण दिइन्छ भने देवताहरूका लागि जनै सव्यबाट तर्पण गरिन्छ । वर्षभरि भएका कुकर्म, झुटो बोली, अभक्षण, खराब साक्षी, गम्यागम्य दोषदेखि आफ्ना सम्पूर्ण कुरीति, कुसंस्कार, कुप्रवृत्ति र तिनका प्रभावबाट मुक्त राखी नवीनतम उत्साहसहितको नयाँ जीवनी आरम्भ गर्दैछु भन्ने प्रतिज्ञासमेत यस कर्मबाट गरिन्छ । ब्रह्माण्डमा अनेकौं द्वीप छन् । शरीरका नाडी नसा झैं साढे तीन करोड तीर्थ छन् । अनेकौं धाम छन् । सम्पूर्ण ब्रह्माण्ड नै आफ्नो शरीर सम्झी ब्रह्माण्डीय तत्तत् स्थानमा स्थूल रूपमा पुग्न, हेर्न, देख्न सकिन्छ । स्तुति बन्दना गर्न नसकेको, अयोध्या, मथुरा, गंगा, यमुना, बद्रीधाम, गोसाइँकुण्ड, देवघाटजस्ता पावन क्षेत्रहरूमा पुग्न, स्नान गर्न, दान गर्न, ध्यान गर्न नसक्ने अवस्था पनि धेरैलाई हुन्छ । यस्तो अवस्थामा प्रायश्चित स्वरूप तत्तत् देव तीर्थहरूलाई वरिपरिका पूजास्थलमा आह्वान गरी विशेष वेद, उपनिषद, गायत्री, गीता, पुराण, उपपुराण, शास्त्रीय विधिले चिन्तन गरी रक्षाबन्धनको मन्त्र पढेर आचार्य, गुरु, पुरोहितका हातबाट रक्षाबन्धनको डोरोसमेत हातमा बाँध्ने संस्कार र परम्परा पनि यसै दिनका लागि छुट्ट्याइएको छ । बालरक्षाका लागि विभिन्न रङको डोरो लगाउने प्रचलन छ । पहेंलो, रातो, सुन्तला रङले सजाएको धागोको डोरो हातमा बाँध्नाले पुरुष, स्त्री, बाल, वृद्ध वर्षभरि नै सुरक्षित हुने पूर्वीय चिन्तन अरूको लागि पनि उदाहरणीय छ । संस्कार हो, जनैपूर्णिमाको दिन दिदीबहिनीका हातबाट रंगीन राखी बाँध्ने, उपहार आदानप्रदान गर्ने चलन पनि देखिन्छ । खासगरी, जनैपूर्णिमाको दिन गुरु पुरोहितबाट मन्त्रसहित जनै लिने, जनै दान गर्ने, हातमा डोरो बाँध्ने चलन सबैतिर देखिन्छ । यज्ञोपवीत धारण नगर्ने महिला र अन्य वर्गका स्त्रीपुरुष, केटाकेटी सबैले रक्षाबन्धनको डोरो विशेष रूपमा बाँध्ने चलन छ । वर्षको एकपटक आउने लक्ष्मीपूजा गाईतिहारका दिन हातको त्यो डोरोलाई गाईको पुच्छरमा बाँध्ने चलन र यसो गर्दा भवाटवीको जंघारबाट छुट्टी मिल्ने विश्वास छ । रक्षाबन्धनले सबैको रक्षा गर्छ भन्ने चलन सत्ययुगदेखि नै चलेको देखिन्छ । अघि दानवहरूबाट पीडित देवगणहरूले अभिमानी असुरहरूको हातबाट कसरी त्राण पाउन सकिएला भनी गुरु वृहस्पतिसामु हारगुहार मागेपछि गुरु वृहस्पतिले विशेष रक्षाकबचको रूपमा तयार पारेको रक्षाबन्धनको धागो देवी इन्द्रायणीमार्फत देवराज इन्द्रलाई बाँधिदिएको पाइन्छ । यसो गर्दा गुरु वृहस्पतिले विशेष मन्त्रजप गरेको जसको प्रभावले दानवहरू पराजित भई देवताहरू सुरक्षित रहेको प्रसंग र संस्मरणस्वरूप रक्षाधागो गुरुका हातबाट बाँध्ने परम्परा विकसित हुँदै आएको हो । जुन मन्त्र यस प्रकार छ, येनबद्धो बलीराजा दानवेन्द्रो महाबलः । तेन मन्त्रेण बध्नामि रक्षेमा चल मा चल ।।"
सशक्त पत्रकारिताका लागि पत्रकारिता शिक्षा,"नेपाली पत्रकारिता अभिव्यक्ति स्वतन्त्रताकै संघर्षको प्रारम्भिक र माध्यमिककाल पार गर्दै आजको बहुलवादी अवस्थामा आइपुगेको छ। सुरुवातकालीन समयदेखि आजसम्म आइपुग्दा नेपाली पत्रकारिताको विषयवस्तु र यसको प्राविधिक आधारमा धेरै परिवर्तन भइसकेका छन्, यसबीच मुलुकमा पत्रकारितामा पनि परिवर्तन भए। सुरुवातमा समाज सुधारक वा राजनीतिक सामाजिक चेत भएका सक्रिय व्यक्तिहरूको प्रयासबाट पत्रकारिता अघि बढ्यो। समयक्रमसँगै व्यवसायका रूपमा अघि बढाउन काम गर्ने शैली, सीप र दक्षताका विषयमा विमर्श हुन थाल्यो। यसमा नैतिकताको पक्ष हुँदोरहेछ भन्ने महसुस भयो। आधारभूत पेसागत वा व्यावसायिक सीप र नैतिकता हुने रहेछ भन्ने पनि भयो। नेपालमा पनि पहिले प्रशिक्षण र त्यसपछि औपचारिक शिक्षाका माध्यमले त्यो आवश्यकता पूरा गर्ने क्रम सुरु भयो। अब पत्रकारिता शिक्षालाई बदलिएको प्राविधिक, राजनीतिक र सामाजिक सन्दर्भहरूसँगको तादात्म्यतासँगै अघि बढाउनुपर्छ। पत्रकारितालाई व्यावसायिक, प्रभावकारी र जनताका लागि उपयोगी बनाउन जनतासँगको विश्वसनीयता हासिल गर्नै पर्छ। पत्रकारिता शिक्षाले ज्ञान, सीप र नैतिक पक्षमा जोड दिन्छ, तर यी सबै पक्ष जनताको भरोसा जित्न समर्पित हुनुपर्छ। संसारमा जसरी पत्रकारिताका लागि प्रशिक्षण र औपचारिक शिक्षा अघि बढ्यो, त्यसैगरी नेपालमा पनि चार दशकभन्दा अघिदेखिको निरन्तरताले पत्रकारिता शिक्षाको पहिचान स्थापित भइसकेको छ। स्तर पनि क्रमशः अघि बढिरहेछ। आज अध्येताहरू पत्रकारितामा केन्द्रित भएर त्रिविबाट दर्शनाचार्य (एमफिल) र विद्यावारिधि (पीएचडी) अध्ययन र अनुसन्धान गरिरहेछन्। यद्यपि पाठ्यक्रम र विधिमा निर्मम समीक्षा गर्नुपर्ने आवश्यकता देखेको छु। त्यो उपयुक्त वातावरण सिर्जना गर्न हामी प्रतिबद्ध छौं। पत्रकारिता शिक्षाबाट कस्तो खालको जनशक्ति निर्माण गर्न खोजेका हौं, अब हामीले कामबाटै अझ स्पष्ट पार्नेछौं। नेपालको पत्रकारिताको गुणस्तर बढाउनु भनेको राष्ट्रलाई समुन्नत बनाउने प्रयास हो, हामी त्यसमा छौं। (सहप्राध्यापक अर्याल, त्रिभुवन विश्वविद्यालयको पत्रकारिता र आमसञ्चार केन्द्रीय विभागका प्रमुख हुन्।)"
"बंगलादेशसँग श्रीलंका पराजित, नेपाल साफ यू२० च्याम्पियनसिपको सेमिफाइनलमा","काठमाडौं : घरेलु टोली नेपाल साफ यू२० च्याम्पियनसिपको सेमिफाइनलमा पुगेको छ। मंगलबार भएको खेलमा बंगलादेशले श्रीलंकालाई पराजित गरेसँगै नेपाल समूह चरणको एक खेल अगावै साफ यू२० च्याम्पियनसिपको सेमिफाइनलमा पुगेको हो। सातदोबाटोस्थित एन्फा कम्प्लेक्समा मंगलबार भएको खेलमा बंगलादेशले श्रीलंकालाई २० ले पराजित गरेको थियो। श्रीलंका पहिलो खेलमा नेपालसँग पराजित भएको थियो। दुवै खेलमा पराजित भएसँगै श्रीलंका समूह ए बाट अंकविहीन हुँदै प्रतियोगिताबाट बाहिरिएको छ। नेपालले आफ्नो समूहको दोस्रो खेल भदौ ६ गते बंगलादेशसँग खेल्नेछ। ६ राष्ट्र सम्मिलित प्रतियोगितामा समूह एमा नेपालसहित बंगलादेश र श्रीलंका रहेका छन्। समूह बीमा भारत, माल्दिभ्स र भुटान रहेका छन्।"
जापान जाने वादोरियो कराँते खेलाडीलाई बिदाइ,"काठमाडौं : पूर्वप्रधानमन्त्री तथा नेकपा माओवादी केन्द्रका अध्यक्ष पुष्पकमल दाहाल 'प्रचण्ड'ले जापानमा हुने वादोरियो कराँते डो अन्तर्राष्ट्रिय प्रतियोगिता २०२४ मा सहभागी हुने खेलाडीलाई बिदाइ गरेका छन् खेलाडीहरूलाई मंगलबार बिहान अध्यक्षले 'प्रचण्ड' ले खुमलटारमा आयोजित एक कार्यक्रममा बिदाइ गरेका हुन्। अगस्ट २४ र २५ तारिखका दिन जापान टोकियोमा हुने नवौं वादोरियो कराँते डो अन्तर्राष्ट्रिय प्रतियोगिता २०२४ मा नेपालको तर्फबाट खेलाडीहरू एलन श्रेष्ठ, सुस्मिता वाईबा, अनिल उपरकोटी र आरोन शेरचन सहित ६ सदस्यीय टोली सहभागी हुनेछ। खेलाडीलाई बिदाइ गर्दै अध्यक्ष प्रचण्डले मेडल ल्याउन नेपाली खेलाडीहरू सफल हुने विश्वास व्यक्त गर्नुका साथै सफलताको शुभकामना व्यक्त गरे। बिदाई कार्यक्रममा नेपाल वादोरियो कराँते डो संघका केन्द्रीय पदाधिकारी, नेपाल कराँते महासंघका उपाध्यक्ष श्याम शेर्पा र सचिव वीआरलगायत सहभागी थिए।"
रहरले लागेको खेलमा नसोचेको सफलता,"काठमाडौं : कञ्चनपुरको महेन्द्रनगरका सुमित विष्टले ६ कक्षा पढ्दादेखि तेक्वान्दो सिक्न थालेका हुन्। उनी पाँच कक्षा सकेपछि थप अध्ययनका लागि भारतको नैनीताल पुगे। त्यहाँको पार्वती प्रेमाजगाती सरस्वती बिहारमा भर्ना भएका उनले रहरले तेक्वान्दो खेल्न थाले। परिवारले पढाइमा मात्रै नलागी केही खेल खेल्न भनेपछि उनले तेक्वान्दो रोजेका थिए। सुरुमा रहरले खेल्न थाले पनि तेक्वान्दोमा उनको लगाव बढ्दै गयो। उनले त्यहाँका विद्यालयस्तरीय प्रतियोगितामा पनि प्रतिस्पर्धा गरे। सात कक्षामा पढ्दै गर्दा तेलंगनामा आयोजना भएको अल इन्डिया स्कुल च्याम्पियनसिपमा सहभागिता जनाए। उनी स्कुलको टिमबाट प्रतियोगिताका लागि छनोट भएका थिए। उनले त्यस प्रतियोगितामा पदक त जित्न सकेनन्। तर, एक्सपोजर भने राम्रैसँग पाए। यस्तै अल इन्डिया इन्टर स्पोर्ट्स अथोरिटीको संयोजनमा कोरियन कल्चर सेन्टरले आयोजना गरेको प्रतियोगितामा उनले रजत पदक जिते। उनले उक्त प्रतियोगितामा ४१ केजी तौल समूहमा प्रतिस्पर्धा गरेका थिए। भारतमा पढाइ सकेपछि नेपाल आएका उनले २०७८ बाट राष्ट्रिय प्रतियोगितामा सहभागिता जनाउन थाले। यही वर्ष आयोजना भएको मेयर कप तेक्वान्दो च्याम्पियनसिपमा स्वर्ण पदक जिते। २०७८ मै सुदूरपश्चिमस्तरीय छनोट प्रतियोगितामा पहिलो हुँदै १७औं राष्ट्रिय तेक्वान्दो च्याम्पियनसिपमा सहभागिता जनाएका थिए। ५४ केजीमा प्रतिस्पर्धा गरेका उनले स्वर्ण पदक जितेका थिए। त्यसलगत्तै उनी एसियाली खेलकुदका लागि भएको छनोट प्रतियोगितामा पनि सहभागी भएका थिए। यस्तै, २०७८ मै प्रथम मुख्यमन्त्री सुदूरपश्चिम तेक्वान्दो प्रतियोगितामा स्वर्ण पदक जितेका उनले पावर गेम्स तेक्वान्दो च्याम्पियनसिपमा पनि स्वर्ण पदक नै चुमेका थिए। त्यसपछि गण्डकी प्रदेशमा आयोजना भएको नवौं राष्ट्रिय खेलकुद प्रतियोगितामा उनले स्वर्ण पदक जिते। त्यतिबेला उनले नेपाल पुलिस क्लबबाट सहभागिता जनाएका थिए। राष्ट्रिय प्रतियोगितामा आफूलाई अब्बल सावित गरेका सुमितले अन्तर्राष्ट्रिय प्रतियोगिताका रुपमा सन् २०२३ मा जीटु तेस्रो माउन्ट एभरेष्ट अन्तर्राष्ट्रिय तेक्वान्दो च्याम्पियनसिपमा पहिलो पटक सहभागिता जनाए। यस्तै सन् २०२२ मा पाकिस्तानको इलाहावादमा भएको चौथो कमब्याक्स एसियन तेक्वान्दो च्याम्पियनसिप र अजरबैजानमा भएको वल्र्ड च्याम्पियनसिपमा पनि सहभागिता जनाए। पाँचौं कमब्याक्स एसियन तेक्वान्दो च्याम्पियनसिपमा क्वार्टरफाइनलबाट बाहिरिएका सुमितले नेपालमै आयोजना भएको ११औं कोरियन एमबेस्डर तेक्वान्दो च्याम्पियनसिपमा भने स्वर्ण पदक जिते। सुमित सुरुमा रहरले तेक्वान्दोमा लागे पनि अब यसबाट टाढा हुन नसक्ने बताउँछन्। पहिले परिवारले कुनै खेल खेल भनेपछि तेक्वान्दो खेल्न थालें। त्यतिबेला रहरै रहरले खेलेको थिएँ। अहिले भने तेक्वान्दो जीवनसँग जोडिएको छ। अब यसबाट टाढा हुन सकिँदैन, उनी भन्छन्।"
सरकार निजी क्षेत्रको लगानीमैत्री वातावरण बनाउन प्रतिबद्ध छ : अर्थमन्त्री पौडेल,"काठमाडौं : उपप्रधानमन्त्री तथा अर्थमन्त्री विष्णुप्रसाद पौडेलले निजी क्षेत्रको लगानी अभिवृद्धि गर्ने वातावरण बनाउन सरकार प्रतिबद्ध रहेको बताएका छन्। आज काठमाडौंमा आयोजित विकासका लागि वित्तसम्बन्धी संवाद कार्यक्रममा अर्थमन्त्री पौडेलले नेपालले स्वदेशमा रोजगारीको अवसर सिर्जना गर्न सरकार प्रयत्नरत रहेको बताएका हुन्। निजी क्षेत्र सरकारको साझेदार हो। हाम्रा लक्ष्य अलग छैनन्। सरकार निजी क्षेत्रको लगानी अभिवृद्धि गर्न आवश्यक वातावरण बनाउन प्रतिबद्ध छ, अर्थमन्त्री पौडेलले भने, निजी पुँजी आकर्षित गर्ने गरी विकास वित्तको खाका निर्माण तथा प्रतिफलयुक्त आयोजनाको सूची तयार गरी लगानी जुटाउनु आवश्यक छ। उनले सरकारी र निजी लगानी बढाउन सकेमा स्वदेशमा नै कामका अवसर बढाउन सकिने विश्वास व्यक्त गरे। आन्तरिक मात्र नभई वैदेशिक लगानी भित्र्याउनका लागि पनि सरकारले सहजीकरण गर्ने पौडेलको भनाइ छ। एमालेका उपाध्यक्षसमेत रहेका पौडेलले नेपालको विकास प्रयासमा स्वदेशी पुँजी र प्रविधि मात्र पर्याप्त पर्याप्त छैन। सरकार विदेशी पुँजी र प्रविधि भित्र्याउन सबै नीतिगत र कानुनी पूर्वाधार निर्माण गर्न कटिबद्ध छ। पौडेलले कानुनी सुधार र नीतिगत स्पष्टताका लागि थप कामहरु गर्दै लगिने बताए। उनले अधिकांश भाग सार्वजनिक ऋण भुक्तानीमा लगाउनुपर्ने बाध्यताले सामाजिक सुरक्षा तथा विकास गतिविधिमा सरकारको लगानी सङ्कुचित हुने देखिएको बताए। पौडेलले विकासोन्मुख र अल्पविकसित मुलुकमा लगानीका लागि स्रोतको कमी मुख्य चुनौतीका रुपमा देखापरेको बताए। । कूल गार्हस्थ्य उत्पादनको तुलनामा राजस्वको अनुपात तुलनात्मक रुपमा राम्रो देखिए पनि यसलाई दिगो बनाउनुपर्ने चुनौती रहेको उनको भनाइ छ। प्रत्यक्ष वैदेशिक लगानी र बाह्य क्षेत्रबाट हुने पुँजी प्रवाह तुलनात्मक रुपमा न्यून छ। सार्वजनिक ऋण सुरक्षित तहमा नै भए पनि आगामी दिनमा यसमा चुनौती थपिने देखिन्छ। उच्च व्यापार घाटा र न्यून आर्थिक वृद्धिदर र लामो समयदेखि संरचनात्मक समस्याका रुपमा अर्थतन्त्रमा विद्यमान छन्, अर्थमन्त्री पौडेलले भने, नेपाल जलवायु परिवर्तनको प्रभावबाट प्रत्यक्ष रुपमा प्रभावित भएको छ। हामीले कार्बन उत्सर्जनमा नगन्य योगदान रहे पनि हामीलाई गैरअनुपातिक असर परेको हुँदा अनुकूलनमा निकै ठूलो रकम छुट्याउनु पर्नेछ। उनले नेपाल विकास वित्तका लागि नयाँ स्रोत र उपकरण जुटाउनुपर्ने पक्षमा उभिएको जानकारी गराए।"
नेपालबाट ९४१ मेगावाट बिजुली भारतले किन्ने,"काठमाडौं : नेपालको थप बिजुली भारतले किन्ने भएको छ। अन्तरदेशीय व्यापारका लागि भारतले नेपालका १२ जलविद्युत् परियोजनाहरूबाट थप २५१ मेगावाट विद्युत् निर्यातका लागि स्वीकृत गरेको नेपालस्थित भारतीय दूतावासले जनाएको छ। थप विद्युत् निर्यातसँगै भारतबाट कुल स्वीकृति पाएको विद्युत्को परिमाण कुल २८ जलविद्युत् आयोजनाबाट ९४१ मेगावाट पुगेको छ। यसअघिको स्वीकृत परिमाण ६९० मेगावाट थियो, जुन १६ जलविद्युत् आयोजनाबाट लिइएको थियो। भारतको विद्युत् मन्त्रालयअन्तर्गतको केन्द्रीय विद्युत् प्राधिकरणले हरियाणा राज्यलाई थप १२५८९ मेगावाट र बिहारलाई १२५ मेगावाट मध्यकालीन सम्झौताबमोजिम निर्यात गर्न नेपाल विद्युत् प्राधिकरणलाई स्वीकृति दिएको हो। योसँगै नेपालले पहिलोपटक बिहारमा मध्यकालीन विद्युत् बिक्री सम्झौतामार्फत विद्युत् निर्यात गर्ने भएको छ। १० जलविद्युत् आयोजनाहरूबाट उत्पादित १२५ मेगावाट विद्युत् बिहारलाई र २ जलविद्युत् आयोजनाहरूबाट उत्पादित थप १२५८९ मेगावाट विद्युत् हरियाणा राज्यका वितरण कम्पनीहरूलाई बिक्री गरिनेछ। प्राधिकरणले हरियाणा राज्यलाई हाल १०९ मेगावाट विद्युत् बिक्री गरिरहेको छ। नेपालमा खपत गरी अतिरिक्त भएको वर्षायामको विद्युत् हरेक वर्ष जुनदेखि अक्टोबरसम्म बिहार र हरियाणालाई बिक्री गरिनेछ। योसँगै मध्यकालीन सम्झौताबमोजिम भारतका राज्यस्तरका वितरण कम्पनीहरूलाई बिक्री गरिने विद्युत्को परिमाण ३६० मेगावाट पुगेको छ। आगामी अक्टोबरसम्म बिक्री गरिने विद्युत्को बिक्री दर प्रतियुनिट ८ रुपैयाँ ७२ पैसा (५४५ भारु) रहेको छ। गत वर्ष हरियाणालाई बिक्रीका लागि स्वीकृति दिएको १०९ मेगावाटको प्रति युनिट दर ८ रुपैयाँ ४० पैसा (५२५ भारु) थियो। यसमा भारतर्फको प्रसारण लाइन शुल्क, चुहावट, ट्रेडिङ मार्जिनलगायतका सम्पूर्ण कर तथा शुल्कहरू प्राधिकरणले बेहोर्नु पर्ने छैन। नेपाल विद्युत् प्राधिकरणका कार्यकारी निर्देशक कुलमान घिसिङले यसै वर्ष मध्यकालीन सम्झौताअनुसार थप ४ सय मेगावाट विद्युत् निर्यात अनुमति पाउने चरणमा रहेको उल्लेख गरेका थिए। उनले हरियाणा र बिहार राज्यलाई बिक्री गर्ने गरी थप ४०० मेगावाट विद्युत् निर्यात गर्न भारतको अनुमति पर्खिरहेको बताएका थिए। कार्यकारी निर्देशक घिसिङले भारतीय पक्षबाट स्वीकृति पाएसँग अब छिट्टै बिहार र हरियाणामा थप विद्युत् निर्यात सुरु गरिने बताए। उनले स्वीकृत परिमाणको १० प्रतिशत थप विद्युत् निर्यात गर्न सक्ने हुँदा अब एक हजार मेगावाटभन्दा बढी निर्यात गर्न सक्ने अवस्था बनेको उल्लेख गरे। साथै, थप २०० मेगावाट निर्यात स्वीकृतिको प्रक्रियामा रहेको र छिट्टै स्वीकृति पाउने जानकारी दिए। घिसिङले चालू आर्थिक वर्षमा २५ अर्ब रुपैयाँबराबरको विद्युत् निर्यात गर्ने लक्ष्य राखिएको बताए। नेपालले भारतको इनर्जी एक्सेचेन्जको डे अहेड मार्केटमा २०७८ को वैशाखमा प्रवेश पाएको थियो। २०७८ साल कात्तिकमा पहिलोपटक नेपालबाट भारततर्फ ३९ मेगावाट विद्युत् निर्यातका लागि अनुमति दिएको थियो। तीन वर्षभन्दा कम अवधिमा यो आँकडा २४ गुणाभन्दा बढीले बढेको छ। इन्डियन इनर्जी एक्सचेन्जको डे अहेड मार्केटमा बिक्री गरी नेपालले पहिलोपटक ऊर्जा निर्यात सुरु गरेको थियो। हाल नेपालले मिडियम टर्म (मध्यकालीन), डे अहेड र रियल टाइम मार्केटमा दैनिक ६९० मेगावाट विद्युत् भारतमा बिक्री गर्दै आइरहेको थियो। प्राधिकरणले १६ वटा आयोजनाहरूबाट उत्पादित ६९० मेगावाट विद्युत् निर्यात अनुमति पाएको थियो। प्राधिकरणले देशभित्र खपत गरी बचत भएको वर्षायामको विद्युत् भारततर्फ निर्यात गर्दै आएको छ। भारतको इनर्जी एक्सचेञ्ज आईएक्स)को रियल टाइम मार्केट, डेअहेड बजारमा प्रतिस्पर्धी दरमा र मध्यकालीन विद्युत् सम्झौताबमोजिम हरियाणा राज्यलाई बिक्री गरिरहेको छ। भारतबाट स्वीकृति पाएसँगै अब बिहारलाई पनि विद्युत् बिक्री सुरु हुनेछ। थपिएका विद्युत् स्वीकृतिमा ११६४ मेगावाटको दोर्दी १, १४४५३ मेगावाटको मायाखोला, ९९९१ मेगावाटको डाउन पिलुवा, १०६७ मेगावाटका तलो खारे, ११६४ मेगावाटको माथिल्लो खिम्ती, ६८ मेगावाटको माथिल्लो खिम्ती२, १४४ मेगावाटको मोदी, १४६ मेगावाटको गण्डक, १९२१ मेगावाटको माथिल्लो सोलु र ११६४ मेगावाटको दुधकुण्ड जलविद्युत् आयोजनाबाट उत्पादित १२५ मेगावाट विद्युत् बिहारमा निर्यात हुनेछ। बिहारसँग प्रसारण लाइन जोडिएका कटैया, रक्सौल र रामनगर बिन्दुमार्फत विद्युत् निर्यात गरिनेछ। ७५ मेगावाटको लिखु१ र ५०८९ मेगावाटको लिखु२ बाट उत्पादित १२५८९ थप विद्युत् हरियाणा राज्यमा बिक्री गरिनेछ। विद्युत् बेचेर नै प्राधिकरणले १७ अर्ब ७ करोड रुपैयाँ आम्दानी गरेकोे छ। गत आर्थिक वर्षमा प्राधिकरणले १ अर्ब ९४ करोड युनिट विद्युत् निर्यात गरेको थियो। सोही वर्ष १ अर्ब ९१ करोड युनिट अर्थात् १६ अर्ब ९३ करोड रुपैयाँबराबरको विद्युत् आयात गरिएको छ। सुक्खायाममा नदीमा पानीको बहाव घट्ने हुन्छ। यसले हाम्रा आन्तरिक उत्पादनका प्रायः अधिकांश आयोजना नदी प्रवाहमा आधारित भएकोले विद्युत् उत्पादन क्षमताको करिब ३० प्रतिशतमा झर्ने हुन्छ। सुक्खायाममा आन्तरिक विद्युत्को मागलाई धान्न भारतबाट बिजुली आयात गरिँदै आइएको छ। गत आवमा आयातभन्दा १२ करोड २३ लाख रुपैयाँको बढी विद्युत् भारततर्फ निर्यात भएको छ। यसैगरी, ऊर्जाका आधारमा आयातभन्दा १० करोड ९१ लाख लाख युनिट बढी विद्युत् निर्यात भएको हो। निर्यात गरिएको परिमाण आयातभन्दा बढी भएकाले भारतीय प्रतिस्पर्धी बजारमा प्रवेश पाएको तीन वर्षमा नै नेपाल विद्युत्को खुद निर्यातकर्ता बनेको छ। भारतका खरिदकर्ताहरूका लागि जलविद्युत् खरिद दायित्व (एचपीओ) को एक हिस्साका रूपमा नेपालबाट हुने जलविद्युत् आयात गणना गर्ने प्रावधान पनि खोलेको बताइएको छ। यस्तै, नेपाल र भारतबीचको दीर्घकालीन ऊर्जा सम्झौताले आगामी १० वर्षमा नेपालबाट भारतलाई १० हजार मेगावाटसम्म विद्युत् बिक्री गर्ने परिकल्पना गरेको छ। सम्झौताको पहिलो वर्षमा करिब एक हजार मेगावाट विद्युत् निर्यातको वातावरण तयार भएको छ। भारतसँगको विद्युत् व्यापारका लागि करिब २ हजार ५ सय मेगावाट विद्युत् प्रवाह गर्न सक्ने नयाँ बुटवलगोरखपुर ४०० केभी दोस्रो अन्तरदेशीय प्रसारण लाइन निर्माणाधीन रहेको छ। नेपालभारतबीचको विद्युत् आयात निर्यातका लागि ८ वर्षअघि करिब ३५० मेगावाट विद्युत् प्रवाह गर्न सक्ने प्रसारण लाइन क्षमता रहेकोमा हाल करिब २ हजार मेगावाट पुगेको छ। यस्तै, इनरुवापूर्णिया र लम्कीबरेली ४०० केभी प्रसारण लाइन कार्यान्वयनका चरणमा छन्। साथै, नेपाल र भारतबीच थप प्रसारण लाइन निर्माणको सम्भाव्यता अध्ययन भइरहेको छ। नेपाल, भारत र बंगलादेशबीचको विद्युत् व्यापारलाई थप सहज बनाउन इनरुवाबाट अनारमनिसम्म ४०० केभी प्रसारण लाइन निर्माण प्रक्रिया अगाडि बढाइएको बताइएको छ। योसँगै नेपाल दक्षिण एसिया क्षेत्रकै प्रमुख जलविद्युत् निर्यातकर्ता बन्ने बाटोमा छ। बंगलादेशलाई ४० मेगावाट विद्युत् बिक्री गर्ने सम्झौता टुंगो लागे पनि पछिल्लो राजनीतिक घटनाक्रमका कारण सो स्थगित भएको छ। प्राधिकरणका सहायक कम्पनी र निजी क्षेत्रका विद्युत् आयोजनाहरू गरी कुल जडित क्षमता ३ हजार १ सय ५७ मेगावाट पुगेको छ। जडित क्षमतामा सबैभन्दा बढी करिब ९५ प्रतिशत अर्थात् २ हजार ९ सय ९१ मेगावाट योगदान जलविद्युत्कै छ। थर्मल ऊर्जा ५३ मेगावाट, सौर्य ऊर्जा १ सय ७ मेगावाट र वायोमास ऊर्जा ६ मेगावाट छ। हाल विद्युत्को उच्च माग (पिक डिमान्ड) २६ सय मेगावाट रहेको प्राधिकरणको तथ्यांक छ।"
"खेती गर्ने महिला, निर्णय लिने पुरुष","टीकापुर : कैलालीको लम्कीचुहा नगरपालिका ६ की मैसरा चौधरीका श्रीमान् ६ वर्षदेखि भारतमा छन्। श्रीमान् कामको खोजीमा भारतको पुना पुगेपछि खेतीपातीको सबै जिम्मा मैसराकै काँधमा छ। दुई बिघा जमिन सिजनअनुसारको धान, गहुँ, तोरी, मकै खेती गर्ने मैसराले कुन खेती कहिले गर्ने, कसरी गर्ने ? भन्ने निर्णय भने लिन पाउँदिनन्। ६ वर्षदेखि नै खेतीपाती मैले नै गर्दै आएकी छु, मैसराले भनिन्, तर कतिबेला मल राख्ने ? कतिबेला बिउ छर्ने, कति बेला के काम गर्ने श्रीमान्ले भारतबाटै अहराउँछन्। खेती आफूले गरे पनि निर्णय आफ्नो नहुने गरेको सुनाउँदै मैसराले भनिन्, उहाँलाई बढी थाहा हुन्छ भनेर पनि हो, भोलि उत्पादन राम्रो भएन भने पनि मेरो जिम्मा हुँदैन, उहाँकै हुन्छ। घरको मुख्य मान्छे नै उहाँ हो। कैलालीकै जोशीपुर गाउँपालिका ४ की रमा कठरियाले गत वैशाख पहिलो साता एक बिघा जमिनबाट गहुँबाली भिœयाइन्। दुई वर्षदेखि दुबईमा रहेका उनका श्रीमान्ले ६ जनाको परिवारका लागि वर्षभरि पुग्ने गहुँ राखेर बढी भएको गहुँ जोशीपुर बजारमा बेच्न अहराए। ट्याक्टरमा लगेर टीकापुरको खाद्य संस्थानको गोदाममा बेच्ने सोंच बनाएकी थिएँ, रमाले भनिन् श्रीमान्ले जोशीपुर बजारमै बेच्न भनेपछि टीकापुरभन्दा सस्तोमा बेच्न बाध्य भएँ। चिनेजानेको व्यापारी हुन् अरू बेला नि चाहिन्छन् भनेर उहाँले जोशीपुरमै बेच्न भन्नुभयो, मलाई त घाटा लाग्यो नि। गहुँखेती गर्ने, मलजल गर्ने, गोडमेल गर्ने रमाले बिक्री गर्दा भने श्रीमान्को कुरा काट्न सकिनन्। हाम्रो समाजमा के खेती लगाउने र कहाँ, कति, कसरी बेच्ने कुरा पुरुषले निर्णय गर्छन्, १२ कक्षा पढेकी उनले भनिन्, काम हामीले गरे पनि निर्णय गर्ने भने उहाँहरूले गर्नुहुन्छ। निर्णय गर्न सक्ने क्षमता भए पनि उत्पादन र बिक्रीमा पुरुषको भर पर्नुपर्ने उनले बताइन्। कैलालीमा श्रीमतीले खेती गरेर उब्जाएको अन्नबाली बेच्ने बेला दुबईमा रहेका श्रीमान्ले भनेअनुसारै गर्नुपर्ने बाध्यता। महिलाले आफैं निर्णय लिन सक्ने अवस्था बन्न उनीहरूलाई आर्थिक रूपमा सक्षम बनाएर व्यवसायमा जोड्न सक्नुपर्छ। टीकापुर नगरपालिका ३ की सीता विश्वकर्मा तरकारी खेती गर्दै आएकी छिन्। चार वर्षदेखि १० कठ्ठा जमिनमा सिजनअनुसारका बोडी, भिण्डी, लौका, फर्सी, काँक्रा, भाण्टा, गोलभेंडा उत्पादन गर्दै आएकी उनी टीकापुरको कृषि हाटबजारमा बिक्री गर्छिन्। उनको परिवारको आम्दानीको मुख्य स्रोत नै तरकारी खेती हो। चार जनाको परिवार धान्न उनले वर्षभरि मेहनत गर्छिन्। तरकारी फलाउँछिन्, साइकलमा हाटबजारसम्म पुगेर बेच्छिन्। यसरी बेचेको तरकारीको आम्दानी भने उनका श्रीमान्ले भनेअनुसार खर्च हुन्छ। उहाँले एउटा निजी पसलमा काम गर्नुहुन्छ, मैले तरकारी बेचेको पैसा उहाँलाई नै दिन्छु, सीताले भनिन्, त्यो रकम कहाँ कसरी खर्च गर्ने कुरामा हामीबीच सल्लाह भए पनि अन्तिम निर्णय भने उहाँले नै लिनुहुन्छ। आफूले मेहनत गरेर कमाएको रकममा श्रीमान्ले खर्च गर्ने निर्णय गर्नु स्वाभाविक मान्दै उनले भनिन्, उहाँले पनि त हाम्रै लागि खर्च गर्ने हो, छोराछोरीको खर्च, घरमा हुने खर्च, लत्ताकपडा, औषधि उपचार। यी त केही उदाहरण भए। कामको खोजीमा बिदेसिएका अधिकांश परिवारका महिलाले खेतीपाती धानेका छन्। सिजनअनुसारका बाली लगाउनु, गोडमेल गर्नु, भित्र्याउने सबै जिम्मा महिलाकै हुन्छ। टीकापुर नगरपालिकाका पूर्वउपमेयर केशरी रावल विष्ट आर्थिक अधिकार महिलाले प्राप्त नगरेसम्म यो समस्या समाधान नहुने बताउँछिन्। महिलालाई आर्थिक रूपमा सक्षम बनाएर व्यवसायमा जोड्न सकेमात्रै महिलाले आफैं निर्णय गर्न सक्ने अवस्था बन्छ, पूर्वउपप्रमुख विष्टले भनिन्, त्यसका लागि स्थानीय सरकार, प्रदेश र संघीय सरकारले आर्थिक रूपमा आत्मनिर्भर बनाउनेजस्ता कार्यक्रमहरू ल्याउन जरुरी छ। नेपाल संघीय गणतन्त्रमा गएपछि संविधान तथा कानुनमा महिलाका अधिकारहरू सुरक्षित गरिएका छन्। कानुनमा महिला सहभागिता निश्चित गरिएको छ तर पनि व्यवहारमा भने पित्तृ सत्तात्मक सोचमा परिवर्तन हुन नसकेका कारण खेतीपाती गर्ने जस्तो सामान्य विषयमा निर्णय लिनसमेत पुरुषको भर पर्नुपर्ने बाध्यता छ, टीकापुर नगरपालिकाको आर्थिक विकास शाखा प्रमुख रञ्जु आचार्यले भनिन्, खेतीपाती गर्ने विषय होला, बालबालिकालाई के पढाउने भन्ने विषय होला, घर परिवारबाटै ससाना कुरामा परिवर्तन ल्याएर महिलालाई सक्षम बनाउन जरुरी छ। महिलालाई घर परिवारको निर्णय प्रक्रियामा सहभागिता बढाउँदै लैजान सके परिवारको व्यवहारमा समेत परिवर्तन आउने आचार्यले जिकिर गरिन्। आर्थिक विषय जोडिएका विषयमा महिलालाई निर्णय प्रक्रियामा सहभागिता गराउनै पर्छ, आर्थिक विकास शाखा प्रमुख आचार्यले भनिन्, अनि मात्रै समाज विस्तारै रूपान्तरण हुन थाल्छ।"

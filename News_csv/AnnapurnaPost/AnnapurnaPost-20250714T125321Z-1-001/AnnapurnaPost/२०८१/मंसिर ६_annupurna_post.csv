शीर्षक,विवरण
जापानिज इन्सेफ्लाइटिसको जोखिम,"यही वर्ष मत्थर भए पनि वर्षायामको सुरुवातसँगै तराई, भित्री मधेस र मधेसका जिल्लाहरूमा जापानीज इन्सेफ्लाइटिसले दुःख दिएको छ। २०८० पुस १७ यता हालसम्म शंकास्पद ९ सय २५ मध्ये ८० जनामा पुष्टि भइसकेको छ। संक्रमितमध्ये ३८ जनाले खोप लगाए नलगाएको जानकारी छैन भने खोप नलगाएका २३ र १९ जना मात्र खोप लगाएका बालबालिका छन्। संक्रमित ८० मध्ये २९ प्रतिशत अर्थात् २३ जनाको मृत्यृ भइसकेको छ। मृत्यृ कैलाली, कपिलवस्तु, पाल्पा, चितवन, सिन्धुली, रौतहट, सर्लाही, सिराहा, सुनसरी, धनुषा, पर्सा, काठमाडौं, रूपन्देही र झापा जिल्लाका छन्। अधिकांश १५ वर्षमुनिका छन। तर घरगाउँमा, औषधि पसल, निजी अस्पताल, नर्सिङ होम, निजी अन्य चिकित्सालय र भारतमा समेत संक्रमित संख्याले गर्दा तथ्यांक बाहिर धेरै गुणा हुन सक्छ। विश्व स्वास्थ्य संगठनले पनि दक्षिण एसियाली क्षेत्रलाई औलो प्रकोपको केन्द्रबिन्दु र एसियाली क्षेत्रलाई इन्सेफ्लाइटिस प्रकोप केन्द्र मानेको छ। विश्व स्वास्थ्य संगठनका अनुसार विश्वमा प्रत्येक वर्ष करिब ५० हजार संक्रमित, ११ हजार जतिको मृत्यु र ९ हजार जति यसैका कारण अपांग हुने गर्छन् जस्मा एसिया क्षेत्रबाटै करिब १० हजारको मृत्यृ हुन्छ। सन् १९२४ मा जापानमा देखिएको यो रोग, १९७८ मा भारतको उत्तरप्रदेशबाट नेपालको रूपन्देहीमा प्रवेश गरी महामारीको रूप लिएको थियो। इन्सेफ्लाइटिस भनेको मानिसको स्नायु प्रणालीसँग सम्बन्धित रोग हो। महामारीको रूपमा पैलिने इन्सेफ्लाइटिस जापानिज इन्सेफ्लाइटिस हो र कारक जापानिज बी इन्सेफ्लाइटिस भाइरस हो। जापानिज इन्सेफ्लाइटिस समूह बी को फलेवी भाइरसद्वारा हुने मस्तिष्कको वा दिमागको संक्रमण र सुजन हो जहाँ पिप हुँदैन। मुख्य स्रोत सुंगुर भए पनि अन्यमा बंगुर, हाँस, कुखुरा, घोडा, गाई, भैंसी, राँगाजस्ता घरपालुवा र जंगली चरापक्षीको शरीरमा वा संक्रमित अवस्थामा फलोवी भाइरस अत्यधिक रहँदा क्युलेक्स जातको पोथी लामखुट्टेले टोकी मान्छेलाई टोकेर सार्दछ। विपन्न वर्ग, प्रतिरोधात्मक शक्ति कम भएका, अज्ञान, बालबालिका (१५ वर्षमुनिका) र वृद्धवृद्धा (५० वर्षभन्दा माथिका) पर्दछन्। अति प्रभावित जिल्लामा बाँके, बर्दिया, कैलाली, कञ्चनपुर, दाङ, रूपन्देही, झापा, मोरङ, सुनसरी र पर्सा पर्दछन्। जनस्वास्थ्यका दृष्टिले यस रोगलाई गरिबमा पनि अति गरिबको रोग को रूपमा परिभाषित गरिन्छ। सुँगुर, बंगुर र हाँस नै गरिबका सम्पत्ति, झुल किन्न नसक्ने आर्थिक हैसियत, जनचेतनाको कमी, रेडियो टीभीबाट दिइने जानकारीमा पहुँच नहुनु, रोग लागी सकेपछि उपचार खर्चको कमी वा डरले अस्पताल नपुग्ने वा उपचार गराउँदागराउँदै बीचैमा भाग्ने कारणले विपन्न वर्ग बढी प्रभावित देखिन्छन्। संक्रमित लामखुट्टेले मानिसलाई टोकेको ५ देखि १४ दिन पछाडि प्रत्येक तीन सयदेखि पाँच सय जनामध्ये एक जनामा यो रोगका लक्षणहरू देखिन्छ। इन्सेफ्लाइटिस, मेनेन्जाइटिस वा फ्रेबाइल हेडेकका रूपमा देखिन सक्दछ। सुरुमा कम्पनसहितको उच्च ज्वरो, धेरै टाउको दुख्ने, बान्ता हुने, शरीर थरथराउने, जीउ गल्ने, स्वर बस्ने हुन्छ। पछि अरबोभाइरसले मस्तिष्कमा असर पुर्याई बेहोस हुने, ज्वरोसँगै बर्बराउने, मांसपेशी कडा हुने, घाँटी वा गर्धन कडा हुने, कम्पन हुने तथा स्नायुसम्बन्धी विकृतिले हातखुट्टा नचल्ने, मुख बांगिने, दिसापिसाब नियन्त्रण गर्न नसक्ने र पक्षघात हुन्छ। मन्द संक्रमणमा यी लक्षण नदेखिन पनि सक्छन्। रोग लागेको झन्डै ९ दिन भित्र नै रोगीको मृत्यु हुने गर्दछ। संक्रमितमध्ये २० देखि ४० प्रतिशतसम्मको मृत्यु हुने गर्दछ र बाँचेकामा पनि ४० देखि ७५ प्रतिशत जतिले स्नायु अपांगता भोग्नु पर्दछ। आँखा कान र बोली बन्द हुने, छारे रोग, बिर्सने रोग, सुस्त मनस्थिति, नसुन्ने, पक्षघातजस्ता रोग झेलिरहनु पर्दछ। विशेष उपचार पद्धति र औषधि नभएकोले लक्षण तथा कारणअनुसार उपचार गर्न, ज्वरोको, बान्ताको, टाउको दुखाइका र स्टेरोवाइड, विषाणुविरुद्धको, कम्पनको औषधिको साथै अक्सिजन, सलाइन पानी दिने गरिन्छ र कम्पन छुट्ने, चेतना हराउँदै जाने र बेहोश हुनबाट जोगाइन्छ। ज्वरोको औषधि खाएको २३ दिनसम्म पनि ज्वरो निको नभएमा, टाउको दुख्ने, बान्ता हुने, बर्बराउने, अचेत हुने र घाँटी अररो भएमा सकेसम्म चाँडै स्वास्थ्य संस्था पुग्नुपर्छ। मृत्युको मुखमा पुर्याउने यो रोग र बचेमा पनि विकलांग भएर बाँच्नुपर्ने बाध्यताबाट मुक्त हुन एकातिर स्वास्थ्यसम्बन्धी जनचेतनाको वृद्धि र सरसफाइ छँदैछ, अर्कोतिर खोपको प्रयोग गरेर र संक्रमित लामखुट्टेको टोकाइबाट बच्नु नै यो रोगबाट जोगिने उत्तम, राम्रोमात्र नभई सर्वोत्तम उपाय पनि हो। सर्वोत्तम उपाय सरसफाइ र झुलको प्रयोग नै हो। घर र घर वरिपरिको झाडी फँडानी गर्ने, पानी जम्ने खाल्टाखुल्टी पुर्ने, ढल, नाला सफा गर्ने र निकासको राम्रो व्यवस्था गर्नुपर्दछ। त्यस्ता ठाउँमा मोबिल, मट्टीतेल वा कीटनाशक औषधि छर्कने र घर वरपर सफा राख्नुपर्दछ। घरका ढोका झ्यालमा सम्भव भए तामा वा कासको नभए तारको जाली राख्नुपर्छ। जापानिज इन्सेफ्लाइटिस सार्ने लामखुट्टे धानबारीमा, जमेका पानीमा बढी हुने भएकोले समयसमयमा धानबारीमा र खाल्टाखुल्टीमा कीटनाशक औषधि छर्नुपर्छ। घर बाहिर नसुत्ने, साँझपख घरबाहिर सुत्दा वा काम गर्दा पूरा शरीर ढाक्ने लुगा लगाउनुपर्दछ। घर बाहिर वा भित्र सुत्दा झुल टाँगेर सुत्नु पर्दछ। भाइरसको घर मानिने, छाडा गाईबस्तु, पशुपक्षी, कुखुरा, विशेषगरी सुँगुर, बंगुर र हाँस भरिसक्य एउटै घरमा नभए घरसँगै जोडिएको ससाना झुपडीमा नपाल्ने र पालेतापनि घर टाढा, जालीवाला सफा वाकसमा व्यवस्थित ढंगले पाल्ने गर्नुपर्दछ। तथापि लामखुट्टे किरा, फट्याङग्रा आदिबाट बच्न धुप बाल्ने, म्याट बाल्ने, मल्हम दल्ने, स्प्रे गर्ने, लामखुट्टे र किरा फट्याङग्राविरुद्ध लिक्विड प्रयोग गर्ने चलन बढ्दो छ। स्वास्थ्यका दृष्टिले रसायनको प्रयोगले श्वासप्रश्वास, छालामा नराम्रो असर पार्नुका साथै वाकवाकी लगाउने, टाउको दुखाउने, बान्ता गराउने गर्दछ। लाइभ एक्टिभेटेड (मरेको विषाणु, खोपमार्फत दिइने) र इनएक्टिभेटेड ( विषाणु ज्युँदै हुन्छ तर रोग लगाउन नसक्ने गरी कमजोर बनाइएको ) दुई किसिमका खोप हुन्छन्। लाइभ इनएक्टिभेटेडमा साइड इफेक्ट कम भएको, रोग नलागी शतप्रतिशत सुरक्षित भएको, खर्च सस्तो पर्न जाने भएकोले एक मात्रा खोप सही ठहर्याई सरकारको राष्ट्रिय खोप कार्यक्रममा समावेश गरी निःशुल्क प्रदान गरिरहेको छ। केटाकेटीलाई यस रोगविरुद्ध खोप एक वर्षभित्र नभए पाँच वर्षसम्म दिनु पर्दछ। किनभने कुल संक्रमितमध्ये ५० प्रतिशत बढी १ देखि १५ वर्षका बालबच्चा पर्दछन्। यसैगरी बंगुर, सुँगुरमा पनि भ्याक्सिनेसन गर्न कृषि मन्त्रालयलाई आग्रह गरिनु पर्दछ। खोप लगाइसकेपछि यस्ले काम गर्न एक महिना लाग्छ। प्रकोप देखिने र खोपको दायरा कम भएका स्थानहरूमा विशेष खोप अभियान सञ्चालन गर्नु जरुरी छ। (डा बुढाथोकी संघीय स्वास्थ्य तथा जनसंख्या मन्त्रालयका प्रवक्ता हुन्।)"
पर्यटनबाटै समृद्धि,"अहिले घुमफिरको समय छ। आकाश सफा छ। हिमाल छर्लंग देखिन्छ। यो समय पर्यटकको लागि राम्रो मानिन्छ। पछिल्लो समय आन्तरिक पर्यटकको संख्यामा पनि वृद्धि भएको छ। पर्यटनको लागि विदेशी पर्यटकमै निर्वाह गर्नुपर्ने बाध्यात्मक अवस्थामा कमी भएको छ। यद्यपि विदेशी रकम भिœयाउन र नेपाल चिनाउन विदेशी पर्यटक धेरै हदसम्म सहायकसिद्ध हुन्छन्। नेपाल पर्यटन बोर्डको हालैको तथ्यांकअनुसार सन् २०२४ को १० महिनामा ९ लाख ४० हजार ७ सय ३२ पर्यटक नेपाल आएका छन्। अक्टुबरमा मात्र १ लाख २४ हजार ३ सय ९३ पर्यटक आएका छन्। यो तथ्यांक अनुसार हरेक दिन ३१ सय ३३ विदेशी पर्यटक नेपाल घुम्न आउने गर्छन्। नेपालमा पर्यटकको संख्या अझैं बढाउन सक्ने सम्भावना छ। सरकारले बजेटमार्फत २०२३२०३२ लाई पर्यटक दशक भनेको छ। सन् २०२० लाई नेपाल भ्रमण वर्ष मनाएर १५ लाख पर्यटक पुर्याउने लक्ष्य भए पनि कोभिड१९ लगायतको कारणले हुन सकेन। विदेशमा नेपाल र संघीय राजधानी काठमाडौं विश्वप्रख्यात छ। जनवरीमा ट्रिप एडभाइजरले उत्कृष्ट प्राकृतिक गन्तव्य मा काठमाडौंलाई पहिलो नम्बरमा राख्नु खुसीको कुरो हो। यो अनुसार उत्कृष्ट देशको सूचीमा समेत नेपाल २४ नम्बरमा रहेको छ। न्युयोर्क टाइम्स २०२४ को सूचीमा घुम्नै पर्ने सूचीमा नेपालको मुस्ताङ परेको थियो। यसरी नेपालमा पर्यटकको सम्भावना भए पनि केही कमजोरीले नै अधिक लाभ लिन र पाउन सकेको छैनौं। काठमाडौं सहर घुम्नैपर्ने स्थानमा रहे पनि प्रत्येक वर्ष विश्वकै प्रदूषित सहरमा नाम आउँछ। हाम्रो मुख्य चुनौती भनेकै वातावरण प्रदूषण, सरसफाइ, खर्चालु पर्यटकलाई तान्न नसक्नु र भौतिक पूर्वाधार निर्माणमा हुने ढिलाइ हो। सन् २०१३ बाट युरोपियन संघले (ईयू) हवाई प्रतिबन्ध सूचीमा नेपाललाई राखेको छ। यसले गर्दा युरोपबाट आउन खोज्ने पर्यटकलाई नेपाली ध्वजावाहक जहाजमै ल्याउन सक्ने वातावरण बनाउन सरकारको ध्यान जानु जरुरी छ। हाल पर्यटकले औसतमा १३ दशमलव १ दिन बसाइ गरेको पाइन्छ । दैनिक औसत ४० अमेरिकी डलर खर्च गर्ने गरेको अवस्था छ। यसलाई बढाउन विविध उपाय चाल्नु जरुरी छ। हामीले आध्यात्ममा रुचि राख्ने पर्यटक भिœयाउन र बुद्ध जन्मिएको देश भनेर चिनाउन जरुरी छ। त्यस्तै विपश्यना ध्यान केन्द्रको विस्तार र ध्यान टुरिजमतर्फ राम्रो सम्भावना देखिएको छ। अहिले विश्वमा देखिएको प्रविधिको विकास र मानिसको उच्च आकांक्षाले मानसिक तनाव बढाएको छ। हिन्दु र बौद्ध धर्मावलम्बीको तपोभूमि मानिएको नेपालमा धार्मिक पर्यटनको अथाह सम्भावना छ। चीनमा बौद्ध धर्मावलम्बीहरू झन्डै २५ करोडभन्दा बढी भएको मानिन्छ। चीनका करोडौं पर्यटक अन्य मुलुकमा गएर उनीहरूको अर्थतन्त्रमा योगदान गर्छन्। भारतमा हिन्दुहरू धेरै छन्। हामीले भारत र चीनको साथै पूर्वी एसियाको खर्चालु धार्मिक पर्यटक तान्न पहल गर्नुपर्छ। हामीले धार्मिक पर्यटक भिœयाउन सोही अनुकूलको नीति भने अंगीकार गर्नैपर्ने हुन्छ। हाम्रो लागि पर्यटनको अर्काे सम्भावनाको क्षेत्र साहसिक पर्यटन र ट्रेकिङ गन्तव्यको रूपमा नेपाललाई विकास गर्नु हो। नेपाललाई साहसिक गन्तव्यको रूपमा विकास गर्न र्याफ्टिङ र बन्जी जम्पिङको साथै हिमाली भेगमा हिउँ भएको बेला गर्ने आइस स्केटिङ र आइस हक्कीजस्ता खेल खेलाउन सक्छौं। सन् २०२० मा सगरमाथाको गोक्यो क्षेत्रमा यो गरेका समेत रहेछौं। नेपाललाई ट्रेकिङ गन्तव्यको रूपमा विकास गर्न विशेषतः तन्नेरी र युवा पुस्तालाई आकर्षण गर्न सेवासुविधासहितको ट्रेकिङ पदमार्गको विकासमा ध्यान दिनुपर्छ। छिमेकी राष्ट्र भुटानमा सन् २०२३ देखि पर्यटकमार्फत दिनकै एक सय डलर भिसा शुल्क दिगो विकास शुल्क को शीर्षकमा लिने गरिन्छ। यो भुटान सरकारले वातावरण, अर्थतन्त्र र जनताको सुरक्षा क्षेत्रमा गर्ने गर्छ। यहाँ आउने पर्यटकमार्फत जलवायु परिवर्तनबाट जोगाउन मेरो योगदान शीर्षकमा नेपालको हिमाल र वातावरण क्षेत्रमा सघाउन सहयोग गर्न इच्छुकलाई प्रेरित गर्नुपर्छ। जलवायु परिवर्तनको असरबारे जानकारी दिन तथ्यसहित भिडियोसहितको सामग्री म्युजियम बनाएर राख्नु उत्तम हुन्छ। त्यसमा मिलेसम्म निःशुल्क वा न्यून शुल्क राखेर हेर्ने प्रबन्ध मिलाउनुपर्छ। पर्यटन पूर्वाधार र बजारको विकास, पर्यटन सूचना सञ्जालीकरण, विस्तार, दिगो पर्यटन, सडकको दुरवस्थामा सुधार, पर्यटक सुरक्षा र त्रिभुवन विमानस्थलमा पर्यटकलाई सहज वातावरण गराउनु टड्कारो आवश्यक छ। विदेशस्थित नेपाली राजदूतावासले नेपाली डायस्पोराको साथ लिँदै नेपालको पर्यटन प्रचारप्रसार र प्रवद्र्धन गर्न सकिन्छ। सरकारले उड्डयन क्षेत्रको पुनर्संरचना र भैरहवा र पोखरा अन्तराष्ट्रिय विमानस्थललाई व्यवसायिक संचालन गर्ने कार्ययोजना स्वीकृत गरेको छ। अब ईयुको कालोसूचीबाट हटाउन गर्नुपर्ने कूटनीतिक पहलकदमी साथै ईयूको निर्धारण गरेको मापदण्डअनुसार नेपाल नागरिक उड्डयन प्राधिकरणलाई नियामक निकाय र सेवा प्रदायक निकायमा विभाजन गर्नु खाँचो छ। हाल निर्माणाधीन बुटवलनारायणगढ, पोखरा जाने सडक, निजगढ दुतमार्ग र अन्य राजमार्गको छिटो काम समयमै सक्न ध्यान दिनुपर्छ। सन् २०२३ मा १० लाख पर्यटकले नेपाल भ्रमण गरेको थिए। सन् २०३२ सम्म ३५ लाख पर्यटक ल्याउने सरकारको लक्ष्य छ। सरकारले पूर्वाधार र सूचना प्रविधिमा लगानी गरे लक्ष्यभन्दा बढी भिœयाउन सकिन्छ। विक्रम सम्वत् २१०० सम्ममा समृद्ध नेपाल सुखी नेपालीको राष्ट्रिय लक्ष्य हासिल गर्न पर्यटनको विकासमा दीर्घकालीन लगानी गरियो भने सहायकसिद्ध हुन्छ। हामो सोह्रौं योजनाले समेत सुशासन, सामाजिक न्याय र समृद्धिको लक्ष्य लिएको छ। र, समृद्ध नेपालको लागि दिगो पर्यटन आवश्यक छ। छिमेकी राष्ट्र चीनले नेपालचीन सम्बन्धको ७० वर्ष पुगेको अवसरमा सन् २०२५ मा भिजिट नेपाल वर्ष२०२५ गर्ने भनेको छ। जुन राम्रो हो। यसले चिनियाँ पर्यटकको संख्या बढाउँछ। नेपालको पर्यटन क्षेत्र उकास्न नाम चलेका व्यक्ति, खेलाडी र भ्लगरलाई नेपाल ल्याएर नेपालबारे राम्रो प्रचारप्रसार गर्नतर्फ नेपाल पर्यटन बोर्ड लाग्नुपर्छ। हामीले विश्वको जेनजी पुस्तालाई तान्न सक्नुपर्छ। साथै यौनिक तथा लैंगिक अल्पसंख्यक मैत्री रेन्बो टुरिजममा पनि नेपाल राम्रो गन्तव्य हुन् सक्छ। अब हामीले सगरमाथाको देश र बौद्ध जन्मिएको देश भनेर मात्र हुँदैन। नेपाललाई चिनाउन अन्य ब्रान्डसमेत चाहिन्छ। नेपाल चिनाउने भनेको हाम्रो प्रकृति र हाम्रो स्वागत सत्कारबाट समेत हो। हामी अतिथि देवो भवः भनेर अतिथिलाई सत्कार गर्ने गछौं। यो संस्कारले निरन्तरता पाउँदै गएमा मुलुकको कुल गार्हस्थ्य उत्पादनमा पर्यटन क्षेत्रको योगदान झन् बढ्नेछ।"
सहकारी पीडितलाई न्याय कहिले ?,"मुलुकमा तरलताको अभाव छ। कर्जा माग्ने व्यक्तिहरू छैनन्। घरजग्गा बिक्री ठप्प झैं छ। यो संकटबाट गहिरिँदो छ। यस खालको मन्दीबाट मुक्तिको व्यग्र पर्खाइमा जनता छन्। कर्मभन्दा पनि देवत्व र नैराश्यताको महामारीमा फसेको छ जनता। आर्थिक अराजकता र विचलनको स्थितिमा छ देश। वैचारिक दलीय स्वार्थ र राजनीतिक छलको नीतिले वैदेशीकरणमार्फत देशको यौवन र जाँगर बेचियो। नागरिकको मताधिकारको समुचित कदर पनि भएन। र हक सुरक्षित भएन। आन्तरिक द्वन्द्व, अन्तरपार्टी द्वेष, राज्य व्यवस्थापन र सिकाइमा अल्मलियो विचारको राजनीति। चरम बेथिति र विसंगतिमार्फत स्वार्थ समूहले घेरबन्दी गर्न थाले। दलहरू तस्कर र व्यापारिक घरानामा निर्भर हँदै गए। राजनीतिक उपलब्धि स्वरूप योग्यता, विज्ञता खरिदबिक्री गर्दै स्वार्थसिद्धि र राज्यको दोहनमा व्यस्त रहे दलहरू। बिर्सिए नेताहरूले देशप्रति आआफ्नो रचनात्मक भूमिका र संघर्षको यथार्थता। छिमेकको सिको गर्दै स्वाभिमान संकट परेको थाहै भएन। सांस्कृतिक क्रान्ति, पुँजीको रूपान्तरण, उद्यमशीलता र औद्योगिक विकास एवं यसको प्राथमिकता र गुणात्मक प्रतिस्पर्धाको महत्व भुले। दलहरूले खनेको भुँमरीमा फसेको छ नेपाली राजनीति वृत। जनता निर्दलीय पश्चगामी सोचबाट अभिप्रेरित हुन बाध्य छन्। यसै परिवेशमा स्थानीय निर्वाचनमा काठमाडौंमा बालेन साहको स्वतन्त्र उम्मेदवारी र जितले प्रतिविम्बको रूपमा स्थापित गर्छ। अहिले बालेनले समग्र देशको भावनालाई जोडेर सम्पूर्ण युवा जमातको गरिमा र काँध उँचो गरेका छन्। विज्ञताको सामथ्र्य कस्तो हुन्छ कामबाट साबित गरेका छन्। उनको शैलीदेखि जनता लालायित छन्। मूल कुरा स्वाभिमान बाँच्नुपर्छ। हाम्रो काम समाधान उन्मुख हुनुपर्छ। ऐक्यबद्ध्ता र साहस युवापुस्ताले देखाउनै पर्छ। मुलुकको नियामकीय प्रणालीमाथि विषयगत अनुभवको आवश्यकता छ। विषय संवेदनशीलता, घटनाको आकलन, निर्णय क्षमता र संयन्त्रको धरातलीय सामथ्र्यता देखाएको पक्कै छ। यो कुराको ज्ञात सबैमा हुनुपर्छ। नियमनकारी निकायले समाधान दिने योग्यता र विज्ञताको आधार के ? भन्ने प्रश्न देशसामु छ । सहकारी पीडितको समस्याले समग्र सहकारी संरचना धर्मराएको छ । यसै विषयले सडक तातिएको छ। सरकारले ठूला बचतकर्ताको स्रोतको खोजी गर्नुपर्छ। जीबी, छवि, रवि र केही सामान्य व्यक्तिमात्रको पछि परेकाले शंका थपेको छ। ठूलो रकम हजम गर्ने र वास्तविक दोषी उम्काउने नियत देखिनु हुँदैन। हाम्रो फोहोरी दलीय राजनीतिक संस्कारले यति निकम्मा साबित गरेको छ कि सहकारीको पैसा देशभित्र छ कि देश बाहिर छ यकिन गर्न सकिएको छैन। आखिर पैसा एउटाको खल्तीबाट अर्को जान्छ तर देशभित्रै हुन्छ। देशको ढुकुटीमा। हाम्रो ढुकुटीको मालिकको जिम्मेदारी के ? कसले कसलाई किन कति पैसा दियो ? भन्नेसम्म भन्न, बुझ्न नसक्ने प्रणाली र नेतृत्वको आवश्यकता छ। राज्य सञ्चालन कुन हहको नेतृत्वबाट हुन्छ। दुनिया हाँसेको छ। सहकारीको समस्या समाधानको लागि तत्परता हुनुपर्छ। सहकारी पीडितलाई हुतिहारा बनाउनु हुँदैन। कसले दियो ? कसले लग्यो ? खोज र अनुसन्धान हुनुपर्छ। सहकारीको बचत रकम लिने र दिनेबीचको आधार खोजिनु पर्छ। त्यसपछि समाधान भेटिनेछ। सहकारी पीडितले न्याय पाउने छन्। चल्ला चीलले लग्यो भने चीलको पछि जाने कि चल्ला गन्ने र सुरक्षित गर्ने ? सरकारको नियतमा पनि खोट हुनु हुँदैन। राज्यको नियामककीय निकायसँग स्पष्टीकरण सोध्नुपर्छ। र जवाफ खोजी सम्बन्धित निकाय प्रमुखलाई निलम्बन गर्न सक्नुपर्छ। यसमा यथाशीघ्र पहल गरे समाधान आउँछ। सहकारी पीडितलाई न्याय यसरी नै मिल्छ। दलीय आर्थिक राजनीतिक चक्रव्यूहको पर्दाफास हुनेछ भन्ने जनधारणा छ। सहकारीको पैसा विभिन्न कम्पनीहरूमा पुँजीकृत भएको छ कि ? सहकारीको रकम कहाँ पुग्यो ? कि बिदेसियो ? जवाफदेही नेपाल राष्ट्र बैंक, अर्थ मन्त्रालय, कम्पनी रजिस्ट्रार कार्यालयले खोजेर दिनुपर्छ। अन्यथा बालुवामा पानि हाले सरह हुनेछ। दलीय राजनीतिको पासो अहिले समग्र अर्थतन्त्रको फासो साबित भएको छ। सहकारीका बचतकर्ता संगठित छैनन्। सञ्चालकहरू नै दल र दलभित्रका मसिहा जस्तै शीर्षनेताहरू वरिपरि पकड जमाएर बसेका छन्। गुटगुटमा संगठित र सामेल भएको देखिन्छ। यस क्षेत्रमा कसको पकड मजबुत छ भन्ने खोजी गर्ने हो भने प्रमाणको रूपमा लिन सजिलो हुनेछ। आर्थिक वर्ष ०८१८२ को नीति तथा कार्यक्रममा समेत सहकारी नियमनका लागि विशिष्टीकृत नियामक निकाय गठन गरिने भनेको छ। प्रतिवेदनले सहकारी विकास बोर्ड र सहकारी विभाग गाभेर सहकारी प्राधिकरण गठन गर्न भनेको छ। यस्तो प्राधिकरणले सहकारीको नियमित अनुगमन गर्नेछ। निक्षेप र पुँजी परिचालनका आधारमा सहकारीलाई पनि बैंकजस्तै क, ख, ग वर्गमा वर्गीकरण गर्नेछ। १०० करोडभन्दा बढी कारोबार गर्ने संस्थालाई राष्ट्र बैंकले, १० करोडदेखि १०० करोडसम्म कारोबार गर्ने सहकारीलाई प्राधिकरणले र १० करोडभन्दा कम कारोबार गर्ने सहकारीलाई स्थानीय तहले अनुगमन तथा नियमन गर्न भनिएको छ। तर, सरकारको ध्यान छैन। सहकारी समस्याको समाधान पीडित सहकारी सदस्य नै जाग्नु अपरिहार्य हो । सहकारी प्राधिकरण कहिले बन्छ ? समस्याग्रस्त सहकारीमा कहिलेदेखि काम गर्छ सरकारको नीति के हुन्छ के गर्छ ? सहकारीको क्षेत्राधिकार स्पष्ट हुने गरी कानुन कहिले संशोधन हुन्छ ? कर्जा सूचना केन्द्र, कर्जा असुली न्यायाधीकरण र सहकारी बचत तथा कर्जा सुरक्षण कोष निर्माण कहिले ? छुट्टै वित्तीय अनुसन्धान ब्युरो गठन कहिले हुन्छ ? यी प्रश्नहरू अहिले उठेका छन्। (तिवारी, विकास, सुशासन र मौेद्रिक नीतिको अध्येता हुन्।)"
शिभाली र आइसथ पहिलो,"काठमाडौं : नेपालकी शिभाली गुरुङ र माल्दिभ्सकी आइसथ करिन सइजनको जोडी इमर्जिङ एथलिट्स जुनियर यू१४ एसियाली टेनिस प्रतियोगिताको गल्र्स डबल्समा पहिलो भएका छन्। शिभाली र आइसथको जोडीले फाइनलमा बंगलादेशका हुमिराह हैदर र बंगलादेशकी नयिम हुसेनको जोडीबाट वाक ओभर पाए। हुमिराहकी पार्टनर नयिम घाइते भएकाले उक्त जोडीले फाइनल त्यागेका थिए। नेपाल टेनिस संघ र एथलिट्स इमर्जिङद्वारा संयुक्त रुपमा आयोजित प्रतियोगिताको ब्वाइज डबल्समा भारतका अभी अग्रवाल र तनिश नन्दाको जोडीले नेपालका अर्यासराज पौडेल र स्पन्दन उदासको जोडीलाई ६१, ६० तथा भारतकका हर्ष मर्वाहा र बंगलादेशका मोहमद रकिन रहमानको जोडीले नेपालका बृजेश अर्याल र विश्वविषेश डल्लाकोटीको जोडीलाई ६४, ६४ को सोझो सेटमा हराउँदै फाइनलमा स्थान सुरक्षित गरे। गर्ल्स सिंगल्समा नेपालकी शिभाली गुरुङले आफ्नै डबल्स पार्टनर माल्दिभ्सकी आइसथलाई ६१, ६२ तथा बंगलादेशकी हुमाराहले नेपालकी स्वराह थापालाई ६०, ६० को सोझो सेटमा पाखा लगाउँदै फाइनलमा स्थान बनाए। ब्वाइज सिंगल्समा भारतका तनिसले हङकङका लाप यिन ललाई ६०, ६१, नेपालका बृजेश अर्यालले नेपालकै असभसम्राट हाडालाई ६१, ६०, भारतका अभी अग्रवालले नेपालका विश्वविषेश डल्लाकोटाीलाई ६०, ६१ र न्युजिल्यान्डका ज्याक्स रुपले भारतका हर्ष मर्वाहालाई ६४, ४६, ७५ ले पन्छ्याउदै सेमिफाइनल यात्रा तय गरे। डेविस कपमा नेपाल विजयी नेपालले डेविस कपमा बुधबार जित हात पारेको छ। बहराइनको मानामामा नेपालले गुआमलाई २१ सेटले पराजित गरेको हो। नेपालले दुई सिंगल्समा जित हात पार्यो भने डबल्समा चुकेको थियो। पुरुष सिंगल्समा नेपालका प्रदीप खड्काले गुआमका लियरेन्स डानियललाई ६२, ६२ को सोझो सेटमा पराजित गरे। अर्को सिंगल्समा नेपालका अभिषेक बाँस्तोलाले गुआमका डेरेक उकुहामालाई ६१, ६१ ले हराए।"
रोशनी माविले गर्यो ४ खेलाडीलाई सम्मान,"स्याङ्जा : आईसीसी महिला यू १९ विश्वकपका लागि छनौट भएका ४ महिला क्रिकेट खेलाडी र जिल्ला क्रिकेट संघ स्याङ्जाका अध्यक्षगरी ५ जनालाई नगदसहित सम्मान गरेको । पुतलीबजार नगरपालिका १ स्थित रोशनी आवासीय अंग्रेजी माध्यमिक विद्यालय परिवारले ५ जनालाई नगदसहित सम्मान गरेको हो। गण्डकी प्रदेशमा स्याङ्जाका ३ जना र कास्कीका एकगरी ४ जना यू १९ महिला क्रिकेट खेलाडी र क्रिकेट संघ स्याङ्जाका अध्यक्षगरी ५ जनाला सो विद्यालयले जनही २०२० हजार नगदसहित सम्मानपत्र र दोसल्ला ओढाइ बिहीबार सम्मान गरेको हो। सम्मानित हुनेमा पुतलीबजार नगरपालिका १ का ज्योत्सिना मरासिनी, १३ का सीमाना केसी, कुसुम गोदार, कास्की पोखरा महानगरपालिकाका रचना चौधरी र स्याङ्जा जिल्ला क्रिकेट संघका अध्यक्ष दिवाकर थापा रहेका छन्। पूर्वसांसद एवं विद्यालयका निर्देशक नारायणप्रसाद मरासिनी र विद्यालयका संस्थापक रोशन मरासिनीले उनहरूलाई नगदसहित प्रमाणपत्रले सम्मान गरेका हुन्। सम्मान गर्दै प्रतिनिधिसभाका पूर्वसांसद एवं निर्देशक मरासिनीले अनुशासित र इमान्दारिताले सफलतामा पु्र्याउने बताउँदै अनुशासित भइ आफनो जिम्मेवारी पुरा गर्न सुझाव दिए। नेपालका एक जिल्ला स्याङ्जाको नाम संसारभरी परिचित गराउन सफल भएकोमा बधाईसहितको शुभकामना दिए। विद्यालयको प्रांगणबाट सुरु भएको क्रिकेट खेललाई अन्र्तराष्ट्रिय खेलमैदानसम्म पुगेर, खेलखेली पुरयाएको योगदान जिल्लाबासीको गौरब रहेको उनको भनाइ छ। कार्यक्रममा जिल्ला क्रिकेट संघ स्याङ्जाका अध्यक्ष दिवाकर थापा, क्रिकेट संघका सदस्य बिद्यादेवी भट्टराई, प्रिन्सिपल दिपक मरासिनी, प्रशासक विशाल गौतमलगायतले खेलाडीको सुखद भविष्यको कामना गर्दै बधाईसहित सम्मान गरेका थिए।"
अमेरिकामा मुद्दा परेपछि भारतीय अर्बपति अडानीको सेयर मूल्यमा भारी गिरावट,"काठमाडौं : भारतका अर्बपति गौतम अडानीको सेयर मूल्यमा एकै दिन १९ प्रतिशतसम्म गिरावट आएको छ। अमेरिकामा धोकाधडीको आरोप लागेपछि बिहीबार अडानीको कम्पनीका सेयर मूल्य ह्वात्तै घटेको हो। बम्बे स्टक एक्सचेन्जका अनुसार अडानीका तीन कम्पनीको सेयर मूल्यमा भारी गिरावट आएको हो। अडानीको एनर्जी सोलुसन्स लिमिटेडको १९५० प्रतिशत, अडानी इन्टरप्राइजेजको १८७६ प्रतिशत र अडानी पोर्ट्सको ११९४ प्रतिशत सेयर मूल्य घटेको हो। अमेरिकामा आफ्नो कम्पनीलाई सम्झौता गराउनका लागि अडानीले २५ करोड अमेरिकी डलर घुस दिएको आरोप लगाइएको छ।"
सुदूरपश्चिम रोयल्ससँग जोडियो टेलिकम,"काठमाडौं : नेपाल प्रिमियर लिग (एनपीएल) टोली सुदूरपश्चिम रोयल्स र नेपाल टेलिकमबीच टेलिकम पार्टनर का लागि प्रायोजन सम्झौता भएको छ। सञ्चार क्षेत्रमा नेपालको अग्रणी संस्थाका रुपमा रहेको नेपाल टेलिकम र रोयल्सबीच एक कार्यक्रममाझ सम्झौता भएको हो। सम्झौता पत्रमा रोयल्सका प्रमुख कार्यकारी अधिकृत (सीईओ) प्रकाश खड्का र नेपाल टेलिकमकी प्रबन्ध निर्देशक संगिता पहाडीले हस्ताक्षार गरेका थिए। सम्झौतापछि सीईओ खड्काले टेलिकमको साथप्रति आभार व्यक्त गर्दै क्रिकेट विकासमा रोयल्सले महत्वपूर्ण भूमिका खेल्ने बताए। खड्काले टेलिकमले यसअघि पनि नेपाली क्रिकेटलाई सहयोग गर्दै आएको र यसपटक रोयल्सलाई सहयोग गरेकोमा मैदानभित्र उत्कृष्ट प्रदर्शन गरेर टेलिकमलाई गौरव महसुस गराउन तत्पर रहेको बताए। प्रबन्ध निर्देशक पहाडीले नेपालको खेलकुद क्षेत्रको बृहत्तर विकासका लागि नेपाल टेलिकमले सदैव योगदान दिँदै आएको बताउँदै नेपाली क्रिकेटसँग पनि लामो समयदेखि जोडिइरहेको बताइन्। उनले सुदूरपश्चिम रोयल्समार्फत एनपीएलमा जोडिन पाउँदा खुसी लागेको बताइन्। एनपीएलमार्फत नेपाली क्रिकेटले नयाँ उचाई प्राप्त गर्ने र यो प्रतियोगिता नेपाली खेलकुद विकास क्रमकै महत्वपूर्ण कोशेढुंगाका रुपमा स्थापित हुने बताउँदै यसमा सुदूरपश्चिम रोयल्सको विशेष भूमिका रहने विश्वास पनि व्यक्त गरिन्। क्यानको आयोजनामा आठ टोलीको सहभागितामा मंसिर १५ देखि पुस ६ गतेसम्म एनपीएल आयोजना हुँदैछ। सुदूरपश्चिमका मार्की खेलाडीमा कीर्तिमानी अलराउन्डर दीपेन्द्रसिंह ऐरी छन्। मेन्टरमा अस्ट्रेलियाका ब्राड हज तथा मुख्य प्रशिक्षक राष्ट्रिय टोलीका पूर्वप्रशिक्षक जगत टमाटा छन्। सुदूरपश्चिम टोलीमा दीपेन्द्रसिंह ऐरी, आरिफ शेख, अभिनास बोहरा, विनोद भण्डारी, अर्जुन कुमाल, खडक बोहरा, इशान पाण्डे, नरेश बुढा ऐर, भोजराज भट्ट, नरेन साउद, अमित श्रेष्ठ, ब्रान्डन मक्मलेन (स्कटल्यान्ड), सेफ अलि जेब इङल्यान्ड), स्कट कुगेलेइन (न्युजिल्यान्ड) र रोहन मुस्तफा (यूएई) छन्।"
पुलिस र एनआरटीलाई सफलता,काठमाडौं : विभागीय टोली नेपाल पुलिस क्लब र न्युरोड टिम एनआरटीले ललित स्मृति यू१८ फुटबल लिगमा सफलता हात पारेका छन्। सातदोबाटोस्थित अखिल नेपाल फुटबल संघ (एन्फा) मैदानमा बुधबार भएको खेलमा पुलिसले चर्च ब्वाइज युनाइटेडलाई ३१ र एनआरटीले सातदोबाटो युथ क्लबलाई ३० गोलले पराजित गरेको हो। पुलिसलाई जित दिलाउन कप्तान सुवास बमले दुई तथा चिरन कार्कीले एक गोल गरेका थिए। चर्च ब्वाइजका अनुज थिङले एक गोल फर्काए। खेलको तेस्रो मिनेटमै सुवासको गोलमार्फत पुलिसले अग्रता लिएको थियो। आठ मिनेटपछि सुवासले नै टोलीको अग्रता दोब्बर बनाएका थिए। चिरनले पहिलो हाफको अन्तिम मिनेटमा गोल गर्दा पुलिसले ३० को अग्रता बनाएको थियो। दोस्रो हाफको सुरुमै अनुजले गोल गर्दै चर्च ब्वाइजलाई खेलमा फर्काए पनि त्यसपछि गोल गर्न नसक्दा हार बेहोर्न बाध्य भयो। जितसँगै ११ खेलमा २६ अंक जोडेको पुलिस शीर्ष स्थानमा छ। १४ अंकका साथ चर्च ब्वाइज नवौं स्थानमा छ। यसैगरी अर्को खेलमा एनआरटीले सातदोबाटो युथ क्लबलाई ३० गोलले हरायो। एनआरटीलाई जित दिलाउन इशान शाहले दुई र राजन बुढाले एक गोल गरेका थिए। खेलको ११औं मिनेटमा इशानले गोल गर्दै एनआरटीलाई सुरुवाती अग्रता दिलाएका थिए। १५औं मिनेटपछि इशानले नै टोलीको अग्रता दोब्बर पारेका थिए। त्यसपछि निर्धारित समय सकिन दुई मिनेट बाँकी रहँदा राजनले गोल गर्दै एनआरटीलाई सहज जित दिलाए। जितसँगै ११ खेलमा २२ अंक जोडेको एनआरटी दोस्रो स्थानमा छ। ११ खेलमा चार अंक बनाएको सातदोबाटो लिगको पुछारमा छ। प्रतियोगितामा १२ टोलीले प्रतिस्पर्धा गरिरहेका छन्।
"३१ अंकले घटेर सेयर बजार बन्द, सबै समूहको उपसूचक नकारात्मक","काठमाडौं : साताको अन्तिम कारोबार दिन बिहीबार सेयर बजार दोहोरो अंकले घटेर बन्द भएको छ। अघिल्लो कारोबार दिन बुधबार ९ अंकले बढेको नेप्से परिसूचक आज ३१३१ अंकले घटेर २६८०४४ विन्दुमा पुगेको हो। सेन्सेटिभ इण्डेक्स ११५ प्रतिशतले घटेर ४७२९७ विन्दुमा कायम भएको छ। नेप्से परिसूचक दोहोरो अंकले घटेपनि कारोबार रकम भने बुधबारको तुलनामा बढेको छ। यसदिन ३१४ स्क्रिप्सको १ करोड ८४ लाख ७४ हजार २४ कित्ता सेयर ८ अर्ब २५ करोड ७६ लाख ४३ हजार ८८६ रुपैयाँमा खरिदबिक्री भए। बुधबार ८ अर्ब माथिको सेयर कारोबार भएको थियो। दोहोरो अंकले घटेको सेयर बजारमा दुईवटा कम्पनीको मूल्य सकारात्मक सर्किट लेभलमा कारोबार भयो। सामुदायिक लघुवित्त वित्तीय संस्था र थ्री स्टार हाइड्रोपावरको सयर १० प्रतिशतले वृद्धि भएको हो। आज जानकी फाइनान्सका लगानीकर्ताले सर्वाधिक गुमाए। सो कम्पनीको सेयर १० प्रतिशतले घटयो। कारोबार रकमका आधारमा नेपाल फाइनान्स शीर्ष स्थानमा रह्यो। सो कम्पनीले २५ अर्ब माथिक सेयर कारोबार गर्यो। यसैगरी नगदी ग्रुपको २३ करोड,रसुवागढी हाइड्रोपावर कम्पनीको १९ करोड,हिमालयन ऊर्जा विकासको १८ करोड र कर्णाली डेभलपमेन्ट डेभलपमेन्ट बैंकको १६ करोड मूल्य बराबरको सेयर कारोबार भयो। यसदिन सबै समूहको सूचक नकारात्मक देखिएका छन्। कारोबारमा आएकामध्ये ४३ स्टक्सको मूल्य बढ्दा १९७ वटाको घट्यो। ४ समूहको उपसूचक भने नकारात्मक देखिए।"
"अन्तर्राष्ट्रिय हवाई सेवा कम्पनी मालामाल, श्रमिक मारमा","काठमाडौंभैरहवापोखरा : सामान्यतयाः काठमाडौंदुबईको हवाई भाडा ४० देखि ४५ हजार थियो। श्रमिकको प्रमुख आकर्षणको केन्द्र दुबईको भाडा हाल दोब्बरले बढेको छ। अर्थात्, ९० हजार नेपाली रुपैयाँमा एकतर्फी जहाजको टिकट पाए, भाग्यमानी ठान्नुपर्ने अवस्था छ। कतारको हवाई भाडा पनि उसैगरी बढेको छ। विगतमा ३० हजारसम्म एकतर्फी भाडा थियो। हाल काठमाडौंबाट कतार जान ८० हजारसम्म हवाई भाडा तिर्नुपर्ने अवस्था छ। पछिल्लोपटक नेपाली विद्यार्थीको मुख्य गन्तव्य बनेको जापानको हवाई भाडा वृद्धिको त कुरै नगरे हुन्छ। ६० हजारसम्म हवाई भाडा लाग्ने गरेको जापान पुग्न हाल १ लाख ३० हजार बढी तिर्नुपर्छ। मलेसियाको हवाई भाडा पनि दोब्बर बढीले बढेको छ। अर्थात्, नेपाली विद्यार्थी र श्रमिक जाने गन्तव्यको हवाई भाडा वृद्धि देख्दा जिब्रो टोक्नुपर्ने अवस्था छ। किन बढ्यो एक्कासि भाडा ? सरकारले त्रिभुवन अन्तर्राष्ट्रिय विमानस्थल विस्तारका लागि १० घण्टा बन्द गर्ने निर्णय गर्यो। अन्तर्राष्ट्रिय विमानका केही उडान कटौती भए। अनि, हतारहतार अन्तर्राष्ट्रिय वायुसेवा कम्पनीले हवाई भाडा बढाए। यात्रुको चाप बढेको, तर अन्तर्राष्ट्रिय हवाई उडान कटौती भएको भन्दै अन्तर्राष्ट्रिय विमान कम्पनीले नेपाली श्रमिक र विद्यार्थीको ढाड सेकिने गरी हवाई भाडा बढाए। जबकी, सरकारले त्रिभुवन विमानस्थलमा उडान कटौती भएकालाई भैरहवा र पोखराबाट सेवा सुरु गरेर क्षतिपूर्ति असुल्न आग्रह गर्यो। त्रिभुवन विमानस्थलमा हुने ३० प्रतिशत उडान कटौतीलाई व्यवस्थापन गर्न नागरिक उड्डयन प्राधिकरणले २० प्रतिशत गौतमबुद्ध अन्तर्राष्ट्रिय विमानस्थलबाट र १० प्रतिशत पोखराबाट उडान गराउने विकल्प दिएको थियो। यी विमानस्थलमा ग्राउन्ड ह्यान्डलिङमा ७५ प्रतिशत छुट दियो। यस्तै, ल्यान्डिङपार्किङलगायत सबैमा निःशुल्क व्यवस्था गर्यो। यस्तै, यात्रुलाई ३ हजार विमानस्थल शुल्क, १ हजार पर्यटन शुल्क र १३ प्रतिशत मूल्यअभिवृद्धि कर पनि छुट दियो। तर, पुरानो भाडा कायमै राख्नुको सट्टा अन्तर्राष्ट्रिय विमान सेवाले ह्वात्तै भाडा बढाए। ५० देखि ३०० प्रतिशतसम्म भाडा वृद्धि गरेर मनलाग्दी गरे। उनिहरूलाई समयमै सचेत नगर्ने हो भने सर्वसाधारण श्रमिक मारमा पर्ने सरोकारवाला बताउँछन्। भैरहवामा ४ उडान, पोखरा सुनसान त्रिभुवन अन्तर्राष्ट्रिय विमानस्थलको रनवे विस्तारको काम भइरहेको छ। विमानस्थलको रनवे (धावनमार्ग) को दुवै विन्दुलाई छुने प्यारालाल ट्याक्सी वे विस्तारको काम अघि बढाउन दैनिक १० घन्टा बन्द गरिएको हो। त्रिभुवन विमानस्थलको यात्रु चाप कम गर्न गौतमबुद्ध र पोखरा अन्तर्राष्ट्रिय विमानस्थल सञ्चालन गर्ने सरकारको निर्णय गर्यो। गौतमबुद्धमा दैनिक ४ उडान भइरहेका छन। तर, पोखरा सुनसान छ। त्रिभुवन विमानस्थलमा यात्रुको चाप मारामार छ। त्यसको असर हवाई भाडादरमा परेको छ। कात्तिक २३ गतेबाट आगामी चैत १८ गतेसम्म विमानस्थल १० घण्टा बन्द हुनेछ। त्यसैकारण ३० प्रतिशतले उडान कटौती भएका छन्। साविकको भन्दा औसत ३ सय प्रतिशतले हवाई भाडा बढेको छ। उडान संख्या कम तर यात्रुसंख्या बढी भएका कारण विदेश यात्रा असहज बनिरहेको छ। आन्तरिक तथा बाह्य उडानमा एक त टिकट पाउन गाह्रो छ। पाइहाले निकै महँगो छ। नियामक निकायले हवाई भाडा नियमन नगरेको सर्वसाधारणको गुनासो छ। ३० कम्पनीका उडान त्रिभुवन अन्तर्राष्ट्रिय विमानस्थलबाट आन्तरिकतर्फ ७ र अन्तर्राष्ट्रियतर्फ नेपाल एयरलाइन्स र हिमालयन एयरलाइन्ससहित ३० कम्पनीले उडान भर्दै आएका छन्। आन्तरिक उडानलाई प्राधिकरणले नियमन तथा नियन्त्रण गर्दै आएको छ। अन्तर्राष्ट्रिय उडानका सम्बन्धमा भने हवाई सम्झौताअनुसार अघि बढ्नुपर्ने हुन्छ। नेपालले हालसम्म ४२ देशसँग हवाई सम्झौता गरेको छ। हवाई सम्झौताको आर्टिकल १५ का अनुसार अन्तर्राष्ट्रिय हवाई उडानको भाडादर सम्बन्धित कम्पनीको क्षेत्रीय नाफा र प्रतिस्पर्धी बजारको आधार हुने भनिएको छ। प्राधिकरणले दुई सरकारबीच भएको सम्झौतालाई उल्लंघन गरेर कुनै पनि अन्तर्राष्ट्रिय विमान कम्पनीलाई कारबाही गर्न नसक्ने नागरिक उड्डयन प्राधिकरणका सूचना अधिकारी ज्ञानेन्द्र भूल बताउँछन्। नेपाल वायुसेवा निगम र हिमालयन एयरलाइन्सले अन्तर्राष्ट्रिय बजार विस्तार गर्न नसक्दा यसको असर अहिले देखिएको प्राधिकरणका अधिकारीहरू बताउँछन्। अन्तर्राष्ट्रियतर्फ त्रिभुवन विमानस्थलबाट दैनिक ७२ उडान हुने गरेकोमा हाल ६२ उडान भइरहेका छन्। भैरहवामा दैनिक ४ अन्तर्राष्ट्रिय उडान भइरहेको छ। भैरहवामा आरएनपीएआर प्रविधि भैरहवामा भीओआरडीएमी एप्रोचबाट विमान उडानअवतरण भइरहेका छन्। यो प्रविधिका लागि भिजिबिलिटी १८ सय मिटर चाहिन्छ। तर, अब भैरहवामा आरएनपीएआर प्रविधिको प्रयोग गरिँदैछ। यो एप्रोच परम्परागत र आधुनिक एप्रोज बीचको एप्रोज हो। हुन त भैरहवामा इन्स्टुमेन्ट ल्यान्डिङ सिस्टम(आइएलएस) छ। तर, भारतको अनुमति नपाएर यो प्रणाली लागू हुन सकिरहेको छैन। त्यसको विकल्पका रूपमा आरएनपीएआर एप्रोच लागू गर्न लागिएको प्राधिकरणका सूचना अधिकारी ज्ञानेन्द्र भूल बताउँछन्। यो भनेको सेटेलाइट बेस नेभिगेशन प्रणाली हो। ग्राउन्डमा कुनै पनि प्रविधि जडान गर्नु नपर्ने र प्रणाली (प्रोसिडियर) को कार्यान्वयनमा मात्र ध्यान दिनुपर्ने हुँदा यसलाई प्रयोगमा ल्याउन सकिने भूलले बताए। प्रोसिडियर डिजाइनअन्तर्गत जहाज कसरी ल्यान्ड गर्ने, कुन एप्रोचमा गर्ने, कसरी टेकअफ गर्ने त्यसको एप्रोज प्रोफाइल कस्तो हुने, स्ट्यान्डर्ड इन्टुमेन्ट डिपाचर सिट लगायत सबै डिजाइन भइसकेको छ, उनले बताए। यो डिजाइनको भ्यालिडेसन(जाँच) २ प्रकारले गरिन्छ। एउटा ग्राउन्ड भ्यालिडेसन र अर्को फ्लाइट भ्यालिडेसन हुन्छ। योमध्ये एउटा गर्दा हुन्छ। प्राधिकरणले अहिले ग्राउन्ड भ्यालिडेसन गर्दैछ। फ्लाइट भ्यालिडेसन स्पेशल एयरक्राफ्ट ल्याएर गराउनुपर्ने भएकाले समय लाग्छ। यस कारण प्राधिकरणले ग्राउन्ड भ्यालिडेसन लागू गर्न लागेको उनले बताए। यसपछिको अर्को आवश्यकता भनेको सिमुलेटरी रिक्वायरमेन्ट हो। यसमा ग्राउन्ड भ्यालिडेसन गराइसकेपछि सिम भ्यालिडेसन गराउनुपर्छ। सिम भनेको विमान अवतरण गराउनका लागि विमान, पाइलटले के के आवश्यकता पूरा गर्नुपर्छ भन्ने जाँच गरिन्छ। आरएनपीएआर ग्राउन्डमा लागु गर्न विमान, पाइलट र क्रु मेम्बरले प्राधिकरणले बनाएको सिमुलेटरी रिक्वायरमेन्ट म्याच गर्नुपर्ने हुन्छ। यसपछि मात्र त्योजहाज गौतमबुद्ध वा त्रिभुवन विमानस्थलमा अवतरण गर्न सक्छ। माघको अन्तिम हप्ता वा फागुनको पहिलो हप्तासम्म आरएनपीएआरको प्रावधान तयार गर्ने योजना रहेको बताइएको छ। काठमाडौंमा आरएनपीएआर करिब ११ सय मिटर र गौतमबुद्धमा ८ सयदेखि ९ सय मिटरको बीचको भिजिबिलिटीमा ल्यान्ड गर्न सकिने भूलले जानकारी दिए। जाडोसमयमा विहान हुन सक्ने कम भिजिबिलिटीलामा पनि जहाज अवतरण गर्न यो उपयोगी हुनसक्ने भनिएको छ। यसले फ्लाइट डाइभर्सनलाई पनि कम गर्ने अपेक्षा गरिएको छ। भैरहवामा रौनक अन्तर्राष्ट्रिय वायुसेवा कम्पनीले उडान थालेपछि भैरहवा र वरिपरिका क्षेत्रमा रौनक छाएको छ। नेपाल एयरलाइन्स, जजिरा एयरवेज, थाइल्यान्डको थाई एयर एशिया, संयुक्त अरब इमिरेट्स(यूएई) को फ्लाई दुबई र कतारको कतार एयरवेजले नियमित उडान थालेका छन्। नेपाल एयरलाइन्सले सातामा चार दिन काठमाडौंभैरहवादुबईकाठमाडौं र जजिरा एयरवेजले सातामा तीन दिन कुवेतभैरहवा उडान गरिरहेका छन्। यस्तै, थाई एयर एसियाले सोमबार र बिहीबार बैंककभैरहवा सिधा उडान गरिरहेको छ। त्यस्तै फ्लाई दुबईले दुबईभैरहवाकाठमाडौंदुबई र कतार एयरवेजले दोहाभैरहवाकाठमाडौंदोहा दैनिक एक उडान भरिरहेका छन्। यहाँबाट दैनिक अन्तर्राष्ट्रिय उडान सुरु भएपछि निजी क्षेत्र उत्साहित छ। आगनबाटै विदेश जान पाउँदा सर्वसाधरणलाई सहज भएको छ। होटेल व्यवसाय समेत फस्टाउने व्यवसायीको अपेक्षा छ। भैरहवा विमानस्थलबाट अन्तर्राष्ट्रिय उडान हुँदा यस क्षेत्रको पर्यटन क्षेत्र पनि उत्साहित छ। विमानस्थल निर्माण सुरु भएदेखि यहाँ पर्यटन क्षेत्रमा लगानी लगाउन सुरु भइसकेको थियो। लगानीको प्रतिफल नपाउँदा व्यवसायी निराश थिए, भैरहवाका पर्यटन व्यवसायी अमितकुमार गुप्ता भन्छन्, अब अन्तर्राष्ट्रिय उडानले केही आशा पलाएको छ। उनले भैरहवाबाट अन्तर्राष्ट्रिय उडानले यो क्षेत्र विभिन्न मुलुकसँग सीधा रूपमा जोडिने हुँदा पर्यटन क्षेत्रका साथै यो क्षेत्रको कारोबार फस्टाउने विश्वास लिइएको बताए। भैरहवा विमानस्थलबाट दैनिक अन्तर्राष्ट्रिय उडान हुँदा हामी हर्षित छौं, उनले भने, अझै यहाँ नआएका एयरलाइन्सहरूलाई सरकारले ल्याउनुपर्छ र प्रबद्र्धनका लागि यस क्षेत्रका होटल व्यवसायी, स्थानीय सरकार, प्रदेश सरकार लगायतले सहजीकरण गर्नुपर्छ। विमानस्थलको सबैभन्दा बढी प्रयोग वैदेशिक रोजगारीमा जाने सर्वसाधारणहरूले गरिरहेका छन्। यहाँबाट विदेश जान सुरुवात भइसकेको छ। शनिबार मात्रै परिवारसहित दुबई भ्रमण गरेर फर्किएका भैरहवाका उद्योगी अजयकुमार गुप्ताले आफ्नै घरआगनबाट विदेश भ्रमण गरेर आउन पाउँदै अत्यन्तै खुसी लागेको बताए। भैरहवाबाट गएर भैरहवामै ओर्लिन पाउँदा धेरै राम्रो लाग्यो। पूर्ण सन्तुष्ट छौं, उनले भने, भर्खर विमानस्थल सञ्चालनमा आएको छ। केही कमी कमजोरी होलान्। त्यो सुधार गर्दै लैजाने विषय हो। उनी जस्तै अन्य उद्योगी, व्यवसायी, सर्वसाधारणहरू पनि वैदेशिक रोजगारी, भ्रमणमा जान थालिसकेका छन्। भैरहवाबाट अन्तर्राष्ट्रिय उडान सुरुवात भएको छ। हामी उत्साहित छौं, नेपाल एसोसिएसन टुर एन्ड ट्राभल्स एजेन्ट लुम्बिनी प्रदेशका सदस्य वरुण ज्ञवालीले भने, यहाँबाट उडान गर्ने एयरलाइन्सहरूलाई हामी यात्रुदिन सुरु गरेका छौं र निरन्तर दिइरहन्छौं। ०७९ सालदेखि भैरहवामा श्रम तथा रोजगार कार्यालय वैदेशिक रोजगार व्यवस्थापन शाखा कार्यालय सञ्चालनमा छ। जसले पूर्वश्रम स्वीकृति, अन्तिम श्रम स्वीकृति र व्यक्तिगत श्रम स्वीकृतिको सेवा दिने गरेको छ। सबैभन्दा बढी व्यक्तिगत श्रम स्वीकृतिको सेवा दिइएको छ। हाल दैनिक एक सय जनालाई पुनः श्रम स्वीकृति र ५० जनालाई व्यक्तिगत नयाँ श्रम स्वीकृतिको सेवा प्रवाह भइरहेको कार्यालयले जनाएको छ। विभागले पूर्व श्रम स्वीकृति सेवा बन्द गर्नु र म्यानपावर व्यवसायीले पनि काठमाडौंबाटै पूर्व र अन्तिम श्रम स्वीकृति सेवा लिने हुँदा वैदेशिक रोजगारीमा जाने यात्रु यीलगायत अन्य कारणले काठमाडौं पुग्नुपर्ने बाध्यता छ। वैदेशिक रोजगार संघका अध्यक्ष राजेन्द्र भण्डारीले भैरहवा क्षेत्रबाट आफूहरू सेवा प्रदान गर्न तयार रहेको तर सरकारले व्यवसायीहरूको समस्या पनि समाधान गर्नुपर्ने बताउँछन्। विमानस्थल सञ्चालन आइसकेको अवस्थामा पनि श्रम स्वीकृति, स्वास्थ्य जाँचका जस्ता कार्यका लागि सर्वसाधारण काठमाडौं पुग्नुपर्ने बाध्यता छ, सिद्धार्थ उद्योग वाणिज्य संघका अध्यक्ष ठाकुरकुमार श्रेष्ठले अन्नपूर्ण पोस्ट्सँग भने, सरकारले त्यसको अन्त्य गर्नुपर्छ। निजी क्षेत्रले त्यसका लागि के गर्नुपर्छ ? सरकारले भन्नु पर्यो। हामी तयार छौं। सरकारले काठमाडौंमा रहेका म्यानपावरलाई अनिवार्य यस क्षेत्रमा शाखा विस्तार गर्न लगाउनुपर्ने, स्वास्थ्य जाँचको व्यवस्था यसै क्षेत्रबाट गराउनुपर्ने, बौद्धिष्ट मुलुकहरूका एयरलाइन्सहरूलाई ल्याउनुपर्नेलगायत निजी क्षेत्रको माग छ। यी सबै कार्यमा सरकारको तीव्रता नदेखिँदा काठमाडौं विमानस्थल मर्मत अवस्थासम्मका लागि विकल्पको रुपमा मात्र भैरहवा विमानस्थल संचालनमा ल्याइएको भन्ने उनको आशंका छ। शान्तिका अग्रदुत गौतमबुद्धको जन्मस्थल लुम्बिनीलाई केन्द्रित गरी विमानस्थल निर्माण गरी सञ्चालनमा ल्याइए पनि चीन, श्रीलंका, भियतनाम जस्ता मुलुकबाट बौद्धिष्ट पर्यटक भित्र्याउनका लागि उक्त देशका एयरलाइन्ससँग छलफल गरेर भैरहवाबाट उडान गर्न लगाउनुपर्नेमा उक्त कार्य नदेखिएको उनको भनाइ छ। विमानस्थल निर्माणलाई देखेर यस क्षेत्रमा सुरुमा गरिएको लगानी बीचमा रोकेको थियो, उनले भने, तर अब विमानस्थल सञ्चालन भइसकेकाले निर्माणकार्य फेरी सुचारु गरेर जुर्मुराएका छौँ। सरकारले आशामा पानी नफेरिदियोस्। होटल व्यवसाय चलायमान गराउनका लागि विमानस्थललाई लक्षित गर्दै भैरहवामा श्रमसम्बन्धीका कार्य, स्वास्थ्य जाँच, म्यानपावर शाखाको विस्तारका कार्य तत्काल गर्नूपर्ने सिद्धार्थ होटल एसोसिएसनका सदस्य कैलाश गुप्ता बताउँछन्। वैदेशिक रोजगारीका लागि जाने बढी सर्वसाधरण भैरहवामा होल्ड नभएसम्म होटल व्यवसाय राम्ररी चल्दैन, उनी भन्छन्, जसका लागि म्यानपावरका शाखाहरू भैरहवामा खोल्नुपर्छ र स्वास्थ्य जाँचका लागि यहाँका स्वास्थ्य संस्थाहरूलाई विदेशी मुलुकबाट मान्यता प्राप्तीका लागि सरकारले भूमिका खेल्नुपर्छ। पोखरा अझै सुनसान पोखरा अन्तर्राष्ट्रिय विमानस्थल सुनसान छ। यो विमानस्थल ८ वटा अन्तर्राष्ट्रिय चाटर्ड उडानमै सिमीत छ। सन् २०२३ को पहिलो दिन अर्थात् १७ पुस २०७९ मा तत्कालिन प्रधानमन्त्री पुष्पकमल दाहाल प्रचण्डले विमानस्थलको उद्घाटन गरेका थिए। आन्तरिक उडान गरेरै सञ्चालनमा आएको पोखरा अन्तर्राष्ट्रिय विमानस्थलबाट नियमित अन्तर्राष्ट्रिय उडान हुनुपर्ने माग पोखराका पर्यटन व्यवयासीले गर्दै आएका छन्। सरकारी अधिकारीले भने अन्तर्राष्ट्रिय उडानका लागि सरकारले सहुलियत प्याकेज दिएर सबै एयललाइन्स कम्पनीहरूलाई अनुरोध गरिएको र छिट्टै नै नियमित अन्तर्राष्ट्रिय उडान हुने विश्वास दिलाउँदै आएका छन्। पोखराबाट नियमित अन्तर्राष्ट्रिय उडानका लागि कोसिस भइरहेको नेपाल नागरिक उड्डयन प्राधिकरणका सूचना अधिकारी भुलले बताए। नियमीत अन्तर्राष्ट्रिय उडानका लागि विभिन्न देशका वायुसेवा कम्पनीसँग आवश्यक छलफल भइरहेको पनि उनले बताए। नेपाल एयरलाइन्सलाई अन्तर्राष्ट्रिय उडान गर्न क्यानले पत्र पठाएको उनले बताए। हिमालयन एयरलाइन्सले पोखराबाट अन्तर्राष्ट्रिय उडानका लागि आन्तरिक तयारी गरिरहेको पनि क्यानका सूचना अधिकारी भूलले सुनाए। अन्तर्राष्ट्रिय एयरलाइन्सहरूसँग समन्वयका लागि अनुरोध गर्ने, सहुलियत प्याकेज घोषण गर्ने काम भइरहेको पर्यटन मन्त्रालयका प्रवक्ता रामकृष्ण लामिछानेले बताए। हिमालयन एयरलाईन्स र नेपाल एयरलाइन्सले कम्तीमा नियमीत उडानका लागि सुरुवात गरौं भनेर अनुरोध गरिएको पनि उनले बताए। चर्को हवाई भाडादरविरुद्ध पर्यटनमन्त्री, २४ घन्टाभित्र भाडादर बुझाउन निर्देशन नागरिक उड्डयन प्राधिकरणले कात्तिक २४ गते सरोकारवाला निकायहरूसँग छलफल गरी हवाई टिकटको सुलभता र सहजतालाई कायम राख्ने सहमति गरेको थियो। तर, त्यसको कार्यान्वयन हुन सकेको छैन। हवाई टिकट र हवाई भाडालाई सन्तुलन गर्नका लागि एकमुष्ट रूपमा टिकट बिक्रीको अधिकार हस्तान्तरण गर्ने व्यवस्था (टीबीए) खारेज गर्ने निर्णय भएको थियो। यस्तै, द्विपक्षीय हवाई सेवा सम्झौताको प्राइसिङ शीर्षकमा उल्लेख भएअनुसार उपभोक्तालाई मर्का पर्ने गरी अनुचित हवाई भाडा असुल गर्न नहुने प्रावधानको पूर्णतः पालना गर्नु भनी अवगत गराइएको थियो। यसका साथै हवाई भाडा सूची तोक्ने तथा सार्वजनिक गर्न पनि भनेको थियो। हवाईभाडा वृद्धिको चौतर्फी विरोधपछि संस्कृति पर्यटन तथा नागरिक उड्डनमन्त्री बद्री पाण्डेले अन्तर्राष्ट्रिय उडान भर्ने हवाई कम्पनीलाई २४ घण्टाभित्र हवाई भाडादर उपलब्ध गराउन निर्देशन दिएका छन्। सरोकारवाला वायु सेवा कम्पनीहरूलाई मन्त्रालयमा बोलाएर मन्त्री पाण्डेले उच्च मूल्यको भाडा लिएको भन्दै त्यसबारे पूर्नविचार गर्न निर्देशन दिएका हुन्। हामीले नागरिककै सेवा भनेर हवाई कम्पनीहरूलाई सहुलियत दिएका थियौं। तर, त्यसको उपहास भएको छ, राज्य र नागरिकप्रतिको दायित्वलाई बेवास्ता गरेर गैरजिम्मेवारीपन देखाइएको छ, मन्त्री पाण्डेले भने, नागरिकमाथि प्रतिष्ठित व्यापारी र एयरलाइन्सले द्वन्द्व व्यापारजस्तो गर्नुभएको छ। यस विषयले म निकै दुखी छु। यसअघि हवाई सेवा कम्पनीहरूले नियामक निकायसँगको छलफलमा भाडा नियन्त्रणका लागि पाँचबुँदे सहमति गरे पनि कार्यान्वयन नगरेको भन्दै पर्यटनमन्त्री पाण्डेले आक्रोश व्यक्त गरे। हवाई भाडा वृद्धिबारे गुनासो बढेपछि परराष्ट्र, श्रम र पर्यटनमन्त्रीबीचको बैठकले समेत हवाई भाडा नियन्त्रणका लागि छलफल गरिएको स्मरण गराउँदै उनले राज्य र नागरिकप्रति जिम्मेवार बन्न एयरलाइन्सलाई आग्रह गरे। मन्त्री पाण्डेले राष्ट्रिय ध्वजावाहक नेपाल एयरलाइन्स र हिमालय एयरलाइन्सले समेत अचाक्ली हवाईभाडा लिएको प्रतिसचेत गराए। विमान कम्पनीहरूले बिक्री गरेको टिकटको मूल्य बिहीबार ४ बजेभित्र उपलब्ध गराउन निर्देशन दिए। पर्यटनमन्त्री पाण्डेले एयरलाइन्सले हवाई भाडावृद्धिबारे पुनर्विचार नगरे सरकारले कडा कदम चाल्ने स्पष्ट पारे। मन्त्रालयका सचिव डागणेश पाण्डेयले सम्झौता अनुसार एयरलाइन्सले किन अटेर गरेको भन्दै प्रश्न गरे। प्राधिकरणका महानिर्देशक प्रदीप अधिकारीले एयरलाइन्सले हवाईभाडा नियन्त्रणसम्बन्धी पाँचबुँदे सहमति कार्यान्वयन नगरेको र हवाई टिकटमा कृतिम अभाव देखाउँदै कालो बजारी गरिरहेकाले त्यसलाई नियन्त्रण गरेरै छोड्ने अठोट व्यक्त गरे।"
"राजस्व संकलन १७ प्रतिशतले बढ्यो, लक्ष्य भेटाउन सकेन","काठमाडौं : चालू आर्थिक वर्षको चार महिनाको राजस्व संकलन गत आर्थिक वर्षको यसै अवधिको तुलनामा करिब १७ प्रतिशतले वृद्धि भएको छ। अर्थ मन्त्रालय उच्च व्यवस्थापन समितिको बैठकमा प्रस्तुत गरिएको विवरण अनुसार गत वर्ष यही अवधिमा २ खर्ब ७६ अर्ब राजस्व संकलन भएको थियो। चालू आर्थिक वर्षको चार महिनामा ३ खर्ब २३ अर्ब २४ करोड रुपैयाँ राजस्व संकलन भएको छ। पाँच वर्षको राजस्व परिचालनको तुलनात्मक अवस्थालाई हेर्दा आर्थिक वर्ष २०७६७७ मा ११ खर्ब १२ अर्ब ३ करोड रुपैयाँ लक्ष्य रहेकोमा ७१३८ प्रतिशत प्रगति भएको थियो। त्यसैगरी आर्थिक वर्ष २०७७७८ मा १० खर्ब ११ अर्ब ७६ करोड रुपैयाँ लक्ष्य रहेकोमा ९२५० प्रतिशत प्रगति हासिल भएको थियो। आर्थिक वर्ष २०७८७९ मा ११ खर्ब ८० अर्ब ६० करोड रुपैयाँ राजस्व संकलनको लक्ष्य रहेकोमा ९०२४ प्रतिशत प्रगति हासिल भएको थियो। त्यसैगरी आर्थिक वर्ष २०७९८० मा १४ खर्ब ३ अर्ब १५ करोड राजस्व संकलनको लक्ष्य रहेकोमा ६८२३ प्रतिशत र आर्थिक वर्ष २०८०८१ मा १४ खर्ब २२ अर्ब ५४ करोड राजस्व संकलनको लक्ष्य रहेकोमा ७४५४ प्रगति भएको थियो। आर्थिक वर्ष २०८१८२ को वार्षिक राजस्व संकलनको लक्ष्य १४ खर्ब १९ अर्ब ३० करोड रहेको छ। यो लक्ष्य भनेको गत आर्थिक वर्षको यथार्थ असुलीको तुलनामा करिब ३४ प्रतिशतको वृद्धि हो। यसैमध्ये चालु वर्षको प्रथम चार महिनाको साउन, भदौ, असोज र कार्तिकमा ४ खर्ब ६ अर्ब ३७ करोड रुपैयाँ राजस्व संकलन गर्ने लक्ष्य राखेकोमा ३ खर्ब २३ अर्ब २४ करोड रुपैयाँ अर्थात् लक्ष्यको करिब ८० प्रतिशत राजस्व संकलन भएको छ। यो गत वर्षको यसै अवधिको राजस्व संकलनको तुलनामा १६८५ प्रतिशत वृद्धि बढी हो। बैठकमा उपप्रधानमन्त्री एवं अर्थमन्त्री विष्णुप्रसाद पौडेलले स्रोत र खर्च व्यवस्थापन महत्वपूर्ण रहेको उल्लेख गर्दै करको दायरा विस्तार, बक्यौता असुली, कर प्रशासनको प्रभावकारिता, कर्मचारीको आचारण, अन्तर मन्त्रालय समन्वय, भन्सार बिन्दुभन्दा बाहिरका गतिविधि, कर प्रशासनमा सिर्जना गर्न खोजिएका चुनौती लगायतका पक्षलाई ध्यान दिएर अघि बढ्न आवश्यक भएको बताए। अर्थमन्त्री पौडेलले कर संकलनको सिस्टम ब्रेक गर्न खोज्नेलाई कानून बमोजिम हदैसम्मको कारबाही गर्न समेत निर्देशन दिए। अर्थ सचिव डा रामप्रसाद घिमिरेले राजस्वको लक्ष्य पूरा गर्ने गरी अघि बढ्ने बताउँदै राजस्व संकलन रणनीति कार्यान्वयनमा जोड दिए। त्यसैगरी राजस्व सचिव दिनेशकुमार घिमिरेले राजस्वको लक्ष्यलाई ध्यान दिएर थप मेहनत गरेर अघि बढ्ने बताए। अर्थ मन्त्रालयमा प्रवक्ता महेश भट्टराईले विगतको तुलनामा राजस्व संकलन वृद्धि भए तापनि चालु आर्थिक वर्षको लक्ष्य पूरा गर्न कर प्रशासनसँग सम्बन्धित सबै पक्षबीच समन्वय तथा सहयोग जरुरी रहेको र त्यसलाई मन्त्रालयले प्राथमिकता दिएर काम गरिरहेको बताए। भन्सार विभागका महानिर्देशक हरिशरण पुडासैनी र आन्तरिक राजस्व विभागका महानिर्देशक रामप्रसाद आचार्यले राजस्व संकलनका क्षेत्रमा देखा परेका अवसर र कमजोरीहरूलाई ख्याल गर्दै राजस्व संकलनको लक्ष्य पूरा गर्न आफूहरूले सक्दो पहल गरिरहेको बताए।"
नेपाल वायुसेवा निगमद्वारा टिकटमा छुट,"काठमाडौं : नेपाल वायुसेवा निगम (नेपाल एयरलाइन्स)ले अन्तर्राष्ट्रिय गन्तव्यको हवाई भाडादरमा छुट दिएको छ। निगमका प्रवक्ता रमेश पौडेलका अनुसार न्यूनतम दुई हजार पाँचसयदेखि अधिकतम ५ हजार रुपैयाँसम्म छुट दिइनेछ। काठमाडौंबाट भारतको नयाँ दिल्ली, मुम्बई र बैंलोर सेक्टरका लागि बजार भाडादरमा दुई हजार पाँच सयसम्म छुट दिइनेछ भने कतारको दोहा युनाइटेड अरब इमिरेट्स (यूएई)को दुबई, साउदी अरेबियाको दमाम, मलेसियाको क्वालालम्पुर, हङकङ, थाइल्यान्डको बैंकक र जापानको नारिता उडानमा पाँच हजारसम्म दिइएको निगमद्वारा जारी विज्ञप्तिमा उल्लेख छ। हवाई भाडादर घटाउन संस्कृति, पर्यटन तथा नागरिक उड्डयन मन्त्रालयको विशेष निर्देशन बमोजिम राष्ट्रिय दायित्व निर्बाह गर्दै अन्तर्राष्ट्रिय गन्तव्यहरुको भाडादरमा छुट दिन थालिएको निगमले जनाएको छ। हवाईभाडा वृद्धिबारे गुनासो बढेपछि पर्यटनमन्त्री बद्रीप्रसाद पाण्डेले बुधबार अन्तर्राष्ट्रिय उडान गर्ने हवाई कम्पनीलाई २४ घण्टाभित्र हवाई भाडादर उपलब्ध गराउन निर्देशन दिएका थिए। यसअघि हवाई सेवा कम्पनीहरूले नियामक निकायसँगको छलफलमा हवाईभाडा नियन्त्रणका लागि पाँच बुँदे सहमति गरिएको भएपनि त्यसको कार्यान्वयन नगरेको भन्दै पर्यटनमन्त्रीले एयरलाइन्सहरुले नागरिकको मर्का बुझिदिन अनुरोध गरेका थिए। निगमका अनुसार संस्थागत सामाजिक उत्तरदायित्वअन्तर्गत यही नोभेम्बर १ देखि २२ सम्म डाक्टरको रिपोर्ट र नेपाल क्यान्सर रिलिफ सोसाइटीको सिफारिसमा दिल्लीको दुईतर्फी उडानमा ३७ जना क्यान्सर रोगीलाई शतप्रतिशत र ती बिरामीका ३३ कुरुवालाई ५० प्रतिशत छुटमा टिकट उपलब्ध गराइएको छ।"
रसुवागढी जलविद्युत आयोजनाको विद्युत् राष्ट्रिय प्रसारण लाइनमा,"काठमाडौं : नेपाल विद्युत प्राधिकरणको सहायक कम्पनी चिलिमे जलविद्युतको अगुवाइमा रसुवामा निर्माण भएको १११ मेगावाटको रसुवागढी जलविद्युत आयोजनाबाट उत्पादित विद्युत् राष्ट्रिय प्रसारण लाइनमा जोडिएको छ। रसुवाको गोसाइँकुण्ड गाउँपालिकामा निर्माण भएको आयोजनाका ३७३७ मेगावाटका तीनवटा युनिटमध्ये एउटा युनिटबाट बुधबारदेखि परीक्षणका रुपमा विद्युत् उत्पादन सुरु गरिएको छ। आयोजनाले बुधबार परीक्षणका रुपमा ४२ मेगावाट विद्युत् उत्पादन गरेको थियो। परीक्षण सफल भएपछि अब क्रमशः विद्युत् उत्पादन बढाउँदै लगिने छ। सबै युनिटबाट परीक्षण उत्पादन र तोकिएका मापदण्ड पूरा गरी करिब एक महिनाभित्रमा आयोजनाबाट व्यावसायिक रुपमा विद्युत् उत्पादन सुरु गरिने आयोजनाको प्रवर्द्धक रसुवागढी हाइड्रोपावर कम्पनीका प्रबन्धसञ्चालक छवि गैरेले बताए। टिमुरे (तातोपानी)स्थित विद्युतगृहबाट आयोजनाले नै निर्माण गरेको १० किलोमिटर १३२ केभी प्रसारण लाइनमार्फत उत्पादित विद्युत् रसुवाको आमाछोदिङ्मो गाउँपालिका थाम्बुचेतस्थित प्राधिकरणले बनाएको २२०१३२३३ केभी सबस्टेसनमा जोडी राष्ट्रिय प्रसारण प्रणालीमा समाहित गरिएको छ। उक्त विद्युत् चिलिमेत्रिशूली र त्यहाँबाट त्रिशूलीकाठमाडौं २२० केभी केभी प्रसारण लाइन हुँदै राष्ट्रिय प्रसारण प्रणालीमा प्रवाह हुनेछ। चिलिमेत्रिशूली २२० केभी प्रसारण लाइनलाई निर्माण सम्पन्न गरी गत कात्तिक २१ गतेबाट सञ्चालनमा ल्याइएको थियो। रसुवागढीबाट उत्पादित विद्युत्बाट हिउँदयाममा काठमाडौं उपत्यकाका हुने विद्युत् माग व्यवस्थापनका लागि सहज हुनेछ। सुक्खायाम सुरुसँगै भोटेकोशी नदीमा पानीको बहाव घट्न सुरु भएसकेकाले रसुवागढी आयोजनाबाट पूर्ण क्षमतामा विद्युत् उत्पादन हुने छैन। हिउँदयामा आयोजनाबाट करिब ३७ मेगावाट मात्र विद्युत् उत्पादन हुनेछ। इन्जिनियरिङ, खरिद र निर्माण (इपिसी) मोडलमा विद्युत्गृह, बाँध, सुरुङलगायतका सिभिल संरचना र इलेक्ट्रोमेकानिकल काम गर्न चाइना इन्टरनेसनल वाटर एण्ड इलेक्ट्रिक कर्पोरेसन ३० पुस २०७० मा ठेक्का सम्झौता भएको थियो। इलेक्ट्रोमेकानिकल कार्यका लागि भोइथ हाइड्रो प्रालि,भारतसँग १५ साउन २०७१ मा ठेक्का सम्झौता भएको थियो। २०७२ सालको विनाशकारी भूकम्प र त्यसपछिका पराकम्पन एवम् बाढी पहिरोले पुर्याएको क्षति तथा अवरोध, कमजोर भौगर्भिव अवस्था, मधेश आन्दोलनका कारण निर्माण सामग्री ढुवानी र इन्धन आपूर्तिमा आएको समस्या, प्रत्येक वर्षायाममा आयोजना क्षेत्रमा आइरहे ठूलो बाढी, पहुँच मार्गमा निरन्तर गइरहने पहिरो, कोभिड१९को महामारीलगायतका कारण आयोजनाको निर्माण प्रभावित भएको थियो। आयोजनाबाट गत चैतसम्ममा विद्युत उत्पादन गर्ने लक्ष्य राखी सम्पूर्ण निर्माण सम्पन्न गरिएको थियो। तर, आयोजनाको विद्युत् जोडिने चिलिमेत्रिशूली २२० केभी प्रसारण लाइन निर्माण सम्पन्न गर्न केही समय लागेकाले विद्युत उत्पादन केही ढिलाइ भएको हो। प्राधिकरणसँग विद्युत खरिद बिक्री सम्झौता (पीपीए) गर्ने समयमा आयोजनाको अनुमानित लागत निर्माण अवधिको ब्याजबाहेक १३ अर्ब ६८ करोड ४२ लाख रुपैयाँ तय गरी सोही आधारमा ५० प्रतिशत स्वपूँजी (इक्विटी) र ५० प्रतिशत ऋणबाट जुटाइएको थियो। आयोजना निर्माण अगाडि बढाउने समयमा मुख्य रूपमा अमेरिकी डलरको तुलनामा नेपाली रुपैयाँको अवमूल्यन भएको कारण संशोधित अनुमानित लागत निर्माण अवधिको ब्याजबाहेक १५ अर्ब १८ करोड ३७ लाख रुपैयाँ कायम गरिएको थियो। काबु बाहिरको परिस्थितिका कारण आयोजना आयोजना निर्माण अवधि बढ्दा र डलरको तुलनामा नेपाली मुद्रा कमजोर बन्दा आयोजनाको अनुमानित लागत निर्माण अवधिको ब्याजबाहेक अनुमानित लागत १८ अर्ब ६९ करोड रुपैयाँ छ। निर्माण अवधिको ब्याज करिब ६ अर्ब रुपैयाँ पुग्ने अनुमान गरिएको छ। कम्पनीमा चिलिमे जलविद्युत कम्पनी लिमिटेडको ३२७९ प्रतिशत, प्राधिकरणको १८ प्रतिशत, रसुवाका स्थानीय तहको ०२१ प्रतिशत संस्थापक सेयर छ। आयोजनाले ५० प्रतिशत स्वपूँजी र ५० प्रतिशत ऋणबाट लगानी जुटाएको थियो। आयोजनामा कर्मचारी सञ्चय कोषले ऋण प्रवाह गरेको छ। निर्माण अवधि लम्बिएर कर्जा बढ्दा ऋण ६० प्रतिशत र इक्विटी ४० प्रतिशत कायम भएको छ। कम्पनीमा कर्मचारी सञ्चय कोषका सञ्चयकताको १५५ प्रतिशत, कम्पनीका संस्थापक संस्थाहरु (प्राधिकरण, चिलिमे र रसुवा जिल्लाका सम्बन्धित स्थानीय तह)का कर्मचारीहरु तथा ऋणदाता संस्था (कर्मचारी संचयकोष)का कर्मचारीहरुको ४५ प्रतिशत, आयोजना प्रभावित रसुवावासीको १० प्रतिशत र आमसर्वसाधारणको १५ प्रतिशत गरी ४९ प्रतिशत साधारण सेयर रहेको छ। आयोजनाबाट वार्षिक रूपमा ६१ करोड ३८ लाख ७५ हजार युनिट विद्युत उत्पादन हुने छ। उक्त विद्युत बिक्रीबाट कम्पनीलाई वार्षिक ३ अर्ब २५ करोड रुपैयाँ आम्दानी हुने छ।"
"निरन्तर बढ्दै सुनको भाउ, फेरि तोलाको पुग्यो १ लाख ६४ हजार",काठमाडौं : स्थानीय बजारमा सुनको मूल्य फेरि निरन्तर उकालो लागिरहेको छ। आज १ हजार रुपैयाँले बढेर प्रतितोला सुनको मूल्य १ लाख ६४ हजार रुपैयाँ पुगेको छ। अघिल्लो दिन बुधबार प्रतितोलामा ९०० रुपैयाँले बढेको थियो। त्यसअघि मंगलबार तोलामा १ हजार १०० रुपैयाँले बढेको थियो। नेपाल सुन चाँदी व्यवसायी महासंघका अनुसार आज प्रतितोला सुन १ लाख ६४ हजार रुपैयाँमा कारोबार भइरहेको छ। महासंघका अनुसार आज चाँदीको भाउ भने सामान्य घटेको छ। चाँदी ५ रुपैयाँले घटेर प्रतितोला चाँदी १ हजार ९५० रुपैयाँमा कारोबार भइरहेको छ।
"आहा ! पोखरा पिज्जा, राजधानीमै स्वादको मज्जा","पोखराको लेकसाइडबाट सुरु भएको पोखरा पिज्जा हाउस अहिले संघीय राजधानी काठमाडौंको धुम्बाराही र ललितपुरको कुपण्डोलमा विस्तार भइसकेको छ। काठमाडौं : देशमा केही गर्न सकिँदैन जताततै यस्तै निराशाका स्वरमात्रै सुनिन्छन्। राम्रो कमाइ र सुरक्षित भविष्य खोज्दै दैनिक तीन हजार युवा देश छोडिरहेका छन्। तर, पोखराका रोज्मा गुरुङ र रोबिका गुरुङ (दिदीबहिनी) को कथा बेग्लै छ। उनीहरू स्वदेशमै स्थापित भइरहेका छन्। नयाँ सोच र अठोट भए जन्मभूमिमै नाम र दाम कमाउन सकिन्छ भन्ने उदाहरण बनेका छन्। बुवा विजयबहादुर र आमा कमला गुरुङले सुरु गरेको व्यवसायलाई नयाँ उचाइमा पुर्याउन रातदिन सक्रिय छन। दर्बिलो अठोट र स्पष्ट भिजनसहित एकसाथ अघि बढिरहेका यी दिदीबहिनीले अर्बान हस्पिटालिटी नामक कम्पनीको लिड गरिरहेका छन्। यो कम्पनी अहिले पोखरा पिज्जा हाउसलाई स्वदेश तथा विदेशमा नयाँ ब्रान्डका रूपमा स्थापित गर्न प्रयत्नशील छ। नयाँ पुस्ताका यी दिदीबहिनीले बुबाममीले सुरु गरेको बिजनेसलाई अन्तर्राष्ट्रिय स्तरमा पुर्याउने दृढताका साथ काम गरिरहेका छन्। होटल म्यानेजमेन्टमा स्नातक गरेर एमबीए अध्ययनका लागि रोज्मा अमेरिकामा छिन्। तर, त्यहाँ उनी अध्ययनमा मात्रै सीमित छैनन। अमेरिकामा पोखरा पिज्जा हाउसको आउटलेट खोल्ने विषयमा पनि रिसर्च गर्दै छिन्। अमेरिकामा उच्च शिक्षा अध्ययनका लागि मात्र आएकी होइन रोज्मा भन्छिन्, यहाँ पोखरा पिज्जा हाउसको ब्रान्ड पनि स्टाबलिस्ट गर्न आएकी हुँ। पढाइ सकिनेबित्तिकै नेपाल फर्किने योजना बनाएकी उनी पोखरा पिज्जा हाउसलाई स्वदेश र विदेशमा एकसाथ अघि बढाउने योजना रहेको सुनाउँछिन्। रोज्माकी बहिनी रोबिकाले सूचना प्रविधि विषयमा स्नातक पूरा गरेकी छिन्। उनी हस्पिटालिटी बिजनेसमा सूचना प्रविधिको भरपूर उपयोग गर्ने गरी योजना बनाइरहेकी छिन्। उनी ३ कक्षामा पढ्दा उनका बुवाले पोखरा पिज्जा हाउस खोलेका थिए। चीज भनेपछि हुरुक्कै हुने उनी पिज्जाको बास्ना र स्वाद लिँदै हुर्किएकी हुन्। बुवाले स्कुलबाट सीधै पोखरा पिज्जा हाउस ल्याउनु हुन्थ्यो। खाजाका रूपमा प्रायः पिज्जा नै खाइन्थ्यो, उनले आफ्नो बाल्यकाल सम्झिँदै भनिन्, म पिज्जाकै वरिपरि हुर्किएकी हुँ। यसको स्वाद मलाई असाध्यै मन पर्छ। हामी दिदीबहिनीले सानैदेखि बुवाममीको निरन्तर परिश्रम देखेका छौँ। हामी पनि उहाँहरूको काममा आफूले सक्ने जति सपोर्ट गर्दै हुर्किएका हौँ। दिदी स्कुलबाट आएपछि बेकरी पसलमा बस्नुहुन्थ्यो, रोबिका भन्छिन्, यो हाम्रो जीवनशैलीमा परिणत भइसकेको व्यवसाय हो। यसलाई नयाँ गन्तव्यमा पुर्याउन हामी सक्रिय छौं। के हो पोखरा पिज्जा हाउस ? रोज्मा र रोबिकाका बुवा विजय ६ वर्ष कोरियामा रोजगारी गरेर नेपाल फर्किएका थिए। कोरियामा काम गर्दा उनले काम गरेकै स्थानमा खानाखाजा मगाएर खाने गरेका थिए। लन्च टाइम भनेर तोकिएको समयमा फोन गरेपछि ट्याक्कै खाना आइपुग्ने सिस्टम मलाई निकै गजब लागेको थियो, विजयले भने, कोरियाको जस्तै घरघरमा वा अफिसमा खाना डेलिभरी गर्ने सोचका साथ यो व्यवसायमा लागेको हुँ। विजयले सुरुमा दालभात बेच्ने प्लान गरेका थिए। तर, खानाको परिकार र मार्केट स्टडी गर्दा उनले सर्वसुलभ मूल्यमा पिज्जा उपलब्ध गराउन सक्दा यसले मार्केट लिन्छ भन्ने पत्ता लगाएपछि उनी पिज्जातिर लागेका हुन्। १४ वर्षअघि गण्डकी प्रदेशको राजधानी पोखराको लेकसाइडबाट सुरु भएको पोखरा पिज्जा हाउस अहिले संघीय राजधानी काठमाडौंको धुम्बाराही र ललितपुरको कुपण्डोलमा विस्तार भइसकेको छ। रोज्मा र रोबिकासँगै पोखरा पिज्जा हाउस पनि हुर्किंदै गइरहेकोमा विजय दंग छन्। कतिपय नयाँ पुस्ताका केटाकेटीले फेमली बिजनेसमा चासो नदिने गरेको देखेको छु। बाबाममीले गरेको काममा रुचि नदिनेहरू पनि भेटिन्छन्। तर, मेरा छोरीहरू भने मैले सुरु गरेको व्यवसायलाई देशभित्र मात्र होइन विदेशमा सम्म पुर्याउने लक्ष्यका साथ मेहनेत गरिरहेका छन्, उनले भने, म अभिभावका रूपमा रहने र व्यवस्थापनका जिम्मा छोरीहरूलाई दिने गरी काम गरिरहेको छु। सर्वसाधारणका खान्की बन्दै पोखरा पिज्जा कतिपयलाई पिज्जा धनीको खान्की हो भन्ने लाग्न सक्छ। तर, पोखरा पिज्जा हाउसले यो परिकारलाई सर्वसाधारणको खान्कीका रूपमा अगाडि बढाएको छ। उत्कृष्ट स्वाद र सर्वसुलभ मूल्यमा नेपाली फ्लेवरको पिज्जा उपलब्ध गराएर पोखरा पिज्जा हाउसले ग्राहकको मन जितिरहेको छ। ३ सय ५० रुपैयाँमा दुई जनाका लागि भरपेट पुग्ने पिज्जा उपलब्ध गराउँछ यसले। पिज्जा कम्प्लिट डाइट पनि हो। यसमा क्यालोरी, फ्याट, कोलेस्ट्रोल, कार्बोहाइड्रेट, सुगर, फाइबर, प्रोटिन सन्तुलित रूपमा पाइन्छ। दलभात खाए मात्र खाना खाएको मान्ने हाम्रो समाजमा पिज्जालाई पनि मेन कोर्स डिसका रूपमा लिन थालिएको छ। वास्तवमा पिज्जामा पाइने पोषण तŒव कडा शारीरिक श्रम गर्नेहरूका लागि उपयुक्त छ, रोबिका भन्छिन्, सर्वसुलभ मूल्यमा पोषणयुक्त आडिलो खाना हो पिज्जा। यसरी सम्भव भयो नेपाली फ्लेवरको पिज्जा पिज्जा मूलतः इलेक्ट्रिक ओभनमा पकाइन्छ। तर, पोखरा पिज्जा हाउसलाई यसमा पनि नेपाली पन दिएको छ। ग्यास र इलेक्ट्रिक चुलोमा पकाएकोभन्दा भिन्न स्वादमा पिज्जा उपलब्ध हुन थालेपछि यसका पारखी बढेका छन्। पोखरा पिज्जाले दाउरा बलेर पिज्जा पकाउने गरेको छ। विशेष प्रकारको भट्टीमा तयार पारिएको स्मोकी बास्ना आउने पिज्जाको स्वाद लिनेहरू यसको स्वाद भुल्न सक्दैनन्। एक पटक यसको स्वाद चाख्नेहरू पटकपटक आउने गरेको र माउथ पब्लिसिटी पनि उत्तिकै हुने गरेको अर्बान हस्पिटालिटीकी सञ्चालक रोबिका बताएँछिन्। लोकल खुर्सानी, लसुन र ओलिभ आयल ब्लेन्ड गरेको सससँग पिज्जा सर्भिस गर्ने गरिएको छ। पोखरा पिज्जामा विभिन्न प्रकारका टपिङ हाल्ने गरिएको छ। मर्चा, चिनी, नुन र मैदाबाट तयार हुने पिज्जामाथि चिकेन, सलामी, हेम, ससेज, टुना, मसरुम, मिक्सभेज, एगप्लान्ट, प्याजलगायतका १६ वटा परिकार टपिङ हालिन्छ। पिज्जा ग्लोबल फुडका रूपमा विस्तारित परिकार हो। यसलाई नेपाली फ्लेवर दिएर नेपालसँगै विश्वका अन्य देशमा फैलाउन लागिपरेका दिदीबहिनीको मेहनेतलाई ग्राहकहरूले प्रशंसा गर्छन्। हामीलाई सानैदेखि देख्नु भएका कस्टुमरहरू अहिले हामीले सर्भिस गरिरहेको देखेर छक्क पर्नुहुन्छ रोबिका भन्छिन्, सबैले ओहो कस्तो मेहनेत गरेको ! कति मीठो पिज्जा खुवाएको भनेर हामीलाई हौसला दिनुहुन्छ। आउटलेट विस्तार गर्दै पोखरा पिज्जा पोखरा पिज्जा हाउसको आउटलेट विस्तार गर्नुपर्यो भन्ने माग यसका पारखीहरूबाटै आउने गरेको रोबिका बताउँछिन्। हाम्रा नियमित ग्राहकहरू जो टाढाटाढाबाट पनि पिज्जा खान आउनुहुन्छ उहाँहरूले हाम्रोतिर पनि आउटलेट खोल्नु पर्यो भन्नुहुन्छ, रोबिका भन्छिन्, काठमाडौं, चितवन र हेटौंडामा नयाँ आउटलेट खोल्ने अन्तिम तयारी भइरहेको छ। फ्रेन्चाइज चाहियो भनेर आउने पनि थुप्रैछन्, उनले भनिन्, धरान, विराटनगर, झापाको बिर्तामोड आदि स्थानबाट फ्रेन्चाइजका लागि अफर आएको छ। पोखरा पिज्जा ब्रान्ड र स्वादमा एकरूपता हुने गरी फ्रेन्चाइज दिने गरी वर्कआउट भइरहेको पनि रोबिकाले बताइन्। अर्बान हस्पिटालिटीमा अब्बल बन्ने योजना पिज्जाबाट सुरु भएको फेमली बिजनेसलाई रोज्मा र रोबिकाले अर्बान हस्पिटालिटीअन्तर्गत अगाडि बढाइरहेका छन्। यो कम्पनीले होटल, रिसोर्ट, ट्राभलमा लगानी गर्ने योजना बनाएको छ। सुरुमा मोटेलबाट हस्पिटालिटी क्षेत्रमा अघि बढ्ने योजना रहेको रोबिका बताउँछिन्। होमस्टेभन्दा स्तरीय तर होटलको क्याटागोरीभन्दा थोरै कम गरेर मोटेल सञ्चालन गर्ने योजना रहेको उनले सुनाइन्। यसैगरी आन्तरिक र बाह्य पर्यटकलाई लक्षित गरेर आरामदायी बस सेवा सञ्चालन गर्ने योजना रहेको पनि उनले सुनाइन्। पोखरा पिज्जा हाउस अर्बान हस्पिटालिटीअन्तर्गत सञ्चालन भइरहेको छ। अब जति पनि नयाँ बिजनेस सुरु गर्छौं सबै अर्बान हस्पिटालिटीअन्तर्गत नै गर्छौं, रोबिकाले भनिन्। व्यवसायमा लाग्नेहरूलाई उत्प्रेरणाको खाँचो नयाँ पुस्ताका शतप्रतिशत नै कामको खोजीमा विदेश नै जान्छन् भनेर सोच्न नहुने रोज्मा र रोबिका बताउँछन्। हामीले बुबाममीले गरिरहेको व्यवसायबाट सिक्दै नयाँ क्षेत्रमा फड्को मार्ने अवसर पायौं, तर नयाँ स्टार्टअप सुरु गर्न खोज्नेहरूलाई सरकार तथा राज्यबाट यथोचित उत्प्रेरणा मिल्नुपर्छ, उनीहरूले भने। नयाँ केही गर्न खोज्दा आइपर्ने कठिनाइसँग तर्सिन नहुने उनीहरूको सुझाव छ। केही भएन र भइरहेको छैन भन्नेहरूलाई केही गरिरहेकाहरूले उत्प्रेरणा दिनुपर्ने उनीहरूले बताए। परिवारका सबै सदस्यले एउटै खालको व्यवसाय गर्दा त्यसमा पनि आआफ्नो रुचिको क्षेत्रअनुसार काम बाँडफाँड गर्दा प्रोडक्टिभिटी बढ्ने उनीहरूको अनुभव छ। बुबाममीबाट हामीमा आइपुगेको व्यवसायलाई हामीभन्दा पछिका जेनेरेसनमा पनि सिफ्ट गर्ने गरी काम गरिरहेका छौं, उनीहरू भन्छन्, दीर्घकालीन सोच लिएर अघि बढेका कारण नै हामी हाम्रो कामप्रति उत्साहित पनि छौं।"
पौने १३ अर्बको विद्युत् भारत निर्यात,"काठमाडौं : चालु आर्थिक वर्ष २०८१८२ को पहिलो चार महिनामा १२ अर्ब ७१ करोड ९४ लाख ५९ हजार रुपैयाँको विद्युत् भारततर्फ निर्यात भएको छ। नेपाल विद्युत् प्राधिकरणले साउन, भदौ असोज र कात्तिकमा १ अर्ब ६६ करोड ७८ लाख ९२ हजार युनिट विद्युत् भारततर्फ निर्यात गरेको हो। भारततर्फ निर्यात गरिएको विद्युत्को औसतदर प्रतियुनिट ७ रुपैयाँ ६३ पैसा छ। प्राधिकरणले देशभित्र खपत गरी अतिरिक्त भएको विद्युत् भारतीय ऊर्जा एक्सचेन्ज (आईएक्स)को डेअहेड तथा रियल टाइम मार्केटमा प्रतिस्पर्धी दरमा र द्विपक्षीय मध्यकालीन विद्युत् बिक्री सम्झौताबमोजिम हरियाणा र बिहार राज्यमा बिक्री गरिरहेको छ। भारतको प्रसारण संरचनाको प्रयोग गरी बंगलादेशमा पनि विद्युत् निर्यात सुरु भइसकेको छ। भारतसँगको विद्युत् व्यापार भारतीय रुपैयाँ (भारु)मा हुने गरेको छ। त्यसैले प्राधिकरणले विद्युत् बिक्री गरी भारु आम्दानी गरिरहेको छ। प्राधिकरणका कार्यकारी निर्देशक कुलमान घिसिङले असोज महिनामा आएको बाढीपहिरोका कारण सञ्चालनमा रहेका जलविद्युत् केन्द्रहरू र प्रसारण लाइनमा क्षति पुगी विद्युत् उत्पादन बन्द हुँदा निर्यात प्रभावित भएको बताए। सञ्चालनमा रहेका जलविद्युत् आयोजनाहरूमध्ये सबैभन्दा ठूलो ४५६ मेगावाटको माथिल्लो तामाकोशीका संरचनामा पहिरोले क्षति पुयाउँदा विद्युत् उत्पादन बन्द छ, त्यस्तै अन्य साना आयोजनाहरू पनि क्षति पुग्दा विद्युत् उत्पादन हुन सकेको छैन, काबेली करिडोर प्रसारण लाइनलाई माईखोलामा आएको बाढीले क्षति पुयाउँदा उक्त लाइनमा जोडिएका विभिन्न आयोजनाहरूको करिब २ सय मेगावाट विद्युत् उत्पादन बन्द भयो, जसका कारण असोज र कात्तिकको विद्युत् निर्यात प्रभावित हुनपुग्यो, कार्यकारी निर्देशक घिसिङले भने, यसबाट चालु आवमा राखिएको करिब ३० अर्ब रुपैयाँ विद्युत् निर्यातको लक्ष्यसमेत प्रभावित हुने देखिएको छ। माथिल्लो तामाकोशीको पुनर्निर्माण धमाधम भइरहेको छ भने काबेली करिडोर प्रसारण लाइनको पुनर्निर्माण सम्पन्न गरी सञ्चालनमा आइसकेको प्राधिकरणले जनाएको छ। हिउँद सुरु भएसँगै नदी तथा खोलानालामा पानीको बहाव घट्ने भएकाले जलविद्युत् आयोजनाहरूको विद्युत् उत्पादन कम हुन्छ। उत्पादनले आन्तरिक मागलाई मात्र धान्ने भएकाले अब विद्युत् निर्यात क्रमशः घट्दै जाने बताइएको छ। आन्तरिक मागलाई धान्न हिउँदका केही महिना भारतबाट विद्युत् आयात गर्नु पर्ने अवस्था रहेको छ। कुन महिना कति विद्युत् निर्यात ? साउनमा ४ अर्ब १४ करोड ५० लाख ७७ हजार रुपैयाँको विद्युत् निर्यात गरिएको छ। साउनमा ४९ करोड ५६ लाख ६ हजार युनिट विद्युत् निर्यात गरिएको हो। साउनमा निर्यात गरिएको विद्युत्को औसत दर प्रतियुनिट ८ रुपैयाँ ३६ पैसा थियो। भदौमा ३ अर्ब ६७ करोड ८४ लाख ४८ हजार रुपैयाँको विद्युत् निर्यात गरिएको छ। भदौमा निर्यात गरिएको ५५ करोड ९४ लाख ४७ हजार युनिट विद्युत्को औसत दर प्रतियुनिट ६ रुपैयाँ ५८ पैसा थियो। असोजमा ३ अर्ब ६ करोड ५१ लाख ३९ हजार रुपैयाँको विद्युत् निर्यात गरिएको छ। असोजमा ३७ करोड ९२ लाख ६३ हजार युनिट विद्युत् निर्यात गरिएको हो। यस महिनाको औसत दर प्रतियुनिट ८ रुपैयाँ ८ पैसा रहेको छ। कात्तिकमा २३ करोड ३५ लाख ७६ हजार युनिट विद्युत् निर्यात गरिएको छ। कात्तिकमा १ अर्ब ८३ करोड ७ लाख ९५ हजार रुपैयाँको विद्युत् निर्यात गरिएको हो। यस महिनाको औसतदर प्रतियुनिट ७ रुपैयाँ ८४ पैसा रहेको छ। प्राधिकरणले हालसम्म प्रतिस्पर्धी बजार र मध्यकालीन विद्युत् बिक्री सम्झौता बमोजिम भारतीय बजारमा २८ आयोजनाहरूबाट उत्पादित ९४१ मेगावाट विद्युत् बिक्री गर्न स्वीकृति पाएको छ। गत आवमा भारतबाट १६ अर्ब ९३ करोड रुपैयाँको विद्युत् आयात गरिएको थियो। यही अवधिमा १७ अर्ब ६ करोड रुपैयाँको विद्युत् निर्यात गरिएको थियो। गत आवमा आयातभन्दा १३ करोड रुपैयाँ बढीको विद्युत् निर्यात गरी खुद विद्युत् आयातकर्ताबाट नेपाल खुद विद्युत् निर्यातकर्ता बनेको थियो।"

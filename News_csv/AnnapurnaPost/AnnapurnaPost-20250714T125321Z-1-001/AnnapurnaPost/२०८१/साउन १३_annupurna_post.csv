शीर्षक,विवरण
ऋणमाथि भ्रष्टाचारको चाङ,"सन् २०२४ को मध्यसम्ममा नेपालको सार्वजनिक ऋण स्वदेशी तथा विदेशी दुवै दायित्व मिलेर २४ खर्ब रुपैयाँ नाघेको छ। विगतका वर्षहरूको तुलनामा ऋणभारमा उल्लेख्य वृद्धि भएको छ। ऋण विकासका लागि एक उपकरण हुन सक्छ। तर एक स्पष्ट ऋणचुक्ता रणनीतिबिना जथाभावी ऋणमाथि ऋणले गम्भीर परिणाम निम्त्याइरहेको अवस्थाप्रति सरकार सचेत हुनुपर्छ। यस्ता ऋणबारे देश र जनतालाई सुसूचित गर्न जरुरी छ। तर, यस्तो भएन। बढ्दो ऋणका कारण अहिले प्रत्येक नेपाली नागरिकले आफ्नो थाप्लोमा करिब ८५००० को भार वहन गरिरहेको छ। यो ऋणभार बर्सेनि बढ्दै गएको छ। यो अवस्थाले नेपालको आर्थिक सार्वभौमिकता र सम्भावनालाई जोगाउन विवेकपूर्ण वित्तीय र प्रभावकारी ऋण व्यवस्थापन रणनीतिको अवलम्बन तत्काल आवश्यक गर्छ। नेपालको ऋण संकटलाई बढाउँदै लैजाने कार्य नीतिगत भ्रष्टाचार हो। नेपालमा नीतिगत भ्रष्टाचार समाज र सरकारका विभिन्न क्षेत्रमा व्याप्त छ। भ्रष्टाचारले विकासका लागि राखिएको सार्वजनिक कोषको व्यापक दुरुपयोग गरेर आर्थिक प्रगतिमा बाधा पुर्याउँछ। यसले लगानीलाई निरुत्साहित गर्छ। बजारको गतिशीलतालाई विकृत गर्छ। राज्यद्वारा जनतामाथि अन्यायपूर्ण असमानता गर्छ। सामाजिक तनावलाई बढाउँछ। घूसखोरी, नातावाद र हिनामिनाका उदाहरण डरलाग्दो रूपमा प्रस्तुत भएका छन्। शक्तिको दुरुपयोग गर्दै गरिने राज्यकोषको दोहनले पारदर्शिता र जवाफदेहितामा प्रणालीगत असफलताहरू उजागर गर्छ। अनियन्त्रित भ्रष्टाचारको नतिजा गम्भीर र दूरगामी हुन्छ। अन्य देशमा जहाँ भ्रष्टाचारले राज्यका संस्थाहरूलाई खोक्रो बनाएका उदाहरण नेपालमा दोहरिने अब धेरै समय लाग्दैन। नेपालको हालको प्रक्षेपणले श्रीलंकाको हालैका आर्थिक चुनौतिसँग तुलना गरेको छ। श्रीलंकामा व्यापक भ्रष्टाचारसँगै बढ्दो ऋणले मुद्राको अवमूल्यन, मुद्रास्फीतिको दबाब र राजनीतिक अस्थिरताले बहालवाला राष्ट्रपति र प्रधानमन्त्री लगायतका सत्ताधारीहरूलाई देशबाट भाग्न बाध्य बनाए। यी कारकहरूले सामूहिक रूपमा सार्वजनिक सेवाहरूलाई कमजोर बनाएका छन्। नागरिकहरूले आर्थिक कुव्यवस्थापनको मार खेप्न परेका छन्। नेपालले यी चेतावनीका संकेतहरूलाई ध्यान दिनुपर्छ। अहिलेको आर्थिक क्षेत्रमा देखिँदै आएको अनुशासनहीनतालाई उल्ट्याउन निर्णायक कदम चाल्नुपर्छ। यसमा भ्रष्टाचार विरोधी उपायहरूलाई बलियो बनाउने, वित्तीय अनुगमनलाई बलियो बनाउने र दिगो विकासका पहलहरूलाई प्राथमिकता दिने समावेश छ। नेपाललाई आर्थिक संकटबाट बाहिर निकाल्न पारदर्शी शासन, जिम्मेवार ऋण लगानी अभ्यास र प्रभावकारी स्रोत व्यवस्थापन महत्वपूर्ण छ। नेपालका पहाड र समतल भूभागमा प्रगति र समृद्धिको आकांक्षा र सम्भावना प्रशस्त छन्। तैपनि यस शान्त अनुहारको पछाडि लुकेको नेपालले एक डरलाग्दो व्यापक भ्रष्टाचार झेली गरिरहेको छ। सुशासन र जनजीवनका हरेक पक्षमा भ्रष्टाचारले प्रवेश गरेको छ। भ्रष्टाचारले शिक्षा र स्वास्थ्यजस्ता अत्यावश्यक परियोजनाका लागि बजेट विनियोजनमा दाँत र नंग्राहरू गाडेको छ। पूर्वाधार अधुरो र अत्यावश्यक सेवाको अभाव छ। घुसले सरकारी ठेक्काहरू प्रदान गर्ने र सक्षम व्यक्ति र व्यावसायिक फर्महरूलाई तिरस्कार गर्ने व्यवहारहरू भइरहेका छन्। चहलपहल भएको राजधानी काठमाडौंमा शक्तिकेन्द्रहरू देश र जनतालाई अहित हुने गोप्य सम्झौताहरूको खुसियाली गुन्जिएका छन्। राजनीतिक नेताहरू, कर्मचारीहरू र व्यवसायी नेताहरू आपसी फाइदाको निन्दनीय नाचमा लागेका छन् भने आमनागरिकले शिक्षा र स्वास्थ्य जस्ता आधारभूत अधिकारको पहुँच पाउन संघर्ष गरिरहेका छन्। पारदर्शिता र जवाफदेहिताको वाचा पूरा हुन नसकेको वर्तमान अवस्थामा ब्यवस्थाप्रति जनताको विश्वास घट्दै गएको छ। प्रणालीगत र नीतिगत भ्रष्टाचारको यस पृष्ठभूमिमा आमजनताका लागि आर्थिक अवसरहरू घट्दै गए। युवामाझ बेरोजगारी बढ्यो। नेपालभरका अनगिन्ती परिवारका लागि राज्यले गर्ने पक्षपातपूर्ण छनोट प्रणाली पीडादायी बन्यो। आमनेपाली नागरिकका लागि बेरोजगारीमा परेका छोराछोरीलाई विदेशमा अवसरहरू खोज्न घरबाट बिदाइ गर्नुको बिकल्प रहेन। नेपालको एकतिहाइ जनसंख्याको पलायन, आर्थिक निराशा र विदेशमा राम्रो सम्भावनाको लालचका कारण वर्तमान अवस्था नेपालका लागि एक मार्मिक अध्याय बनेको छ। बिदाइ भएकाले पठाएका रेमिट्यान्स उनीहरूको परिवार र समुदायका लागि बाँच्ने आधार बन्यो। यो एक तीतो विनिमय हो। विदेशमा कमाएको पैसाले देशको बिखण्डित अर्थतन्त्र टेवा दिँदै गर्दा तिनको सामाजिक परिवेशहरू दुःखद् हँुदै गएका छन्। नेपालमा भ्रष्टाचारविरुद्धको लडाइँ जारी छ। नागरिक समाजका कार्यकर्ताले पारदर्शिता र जवाफदेहिताको माग गर्दै आवाज उठाएका छन्। पत्रकारहरूले आफ्नो सुरक्षालाई जोखिममा पारेर भ्रष्टाचारविरुद्ध कलम चलाउन पछि परेका छैनन्। आममानिसले भविष्यका लागि आशा राखेका छन्। भ्रष्टाचारको छायाबाट अव्यवस्थित प्रगतिको सपना फुल्ने भविष्यप्रति युवावर्ग सचेत छन्। साँचो विकासका लागि प्रयासरत कुनै पनि राष्ट्रजस्तै नेपालका लागि पनि लामो समयदेखि बाधा पुयाउने भ्रष्टाचारका साङ्लोबाट मुक्त हुन तिनीहरू सल्बलाएका छन्। नेपालको अगाडिको बाटो साहसी सुधार र अखण्डता र जवाफदेहिताप्रतिको प्रतिबद्धतामा निर्भर छ। नेताहरूले पारदर्शिता र नैतिक शासनको संस्कृतिको विकास गर्दै व्यक्तिगत लाभभन्दा राष्ट्रिय हितलाई प्राथमिकता दिनुपर्छ। नागरिक समाज, निजी क्षेत्र र अन्तर्राष्ट्रिय साझेदारहरूले पनि अधिकारीहरूलाई जवाफदेही बनाउन र दिगो विकासलाई प्रबद्र्धन गर्ने पहलहरूलाई समर्थन गर्न महत्वपूर्ण भूमिका खेल्छन्। नेपालको भविष्यको समृद्धि र अनुकूलन यी चुनौतीहरूको सामना गर्ने क्षमतामा निर्भर गर्छ। बढ्दो ऋण र चारैतिर व्याप्त भ्रष्टाचारको दोहोरो खतरालाई सम्बोधन गरेर नेपालले समस्याबाट बच्न दिगो विकास र आर्थिक स्थायित्वतर्फको बाटो तय गर्न ढिलो गर्नु भएन।"
चिकित्सक बिना कसरी उपचार,"नेपालको संविधानले प्रत्येक नागरिकलाई राज्यबाट आधारभूत स्वास्थ्य सेवा निःशुल्क गरेको छ। त्यसैगरी स्वास्थ्यमा समान पहुँचको व्यवस्था छ। अस्पतालमा अहिले सबैभन्दा टड्कारो समस्या भनेको जनशक्ति र उपकरण अभाव हो। २०४० सालपूर्वको स्वीकृत दरबन्दीअनुसार अहिले अस्पताल चलिरहेको हो। उक्त दरबन्दी अहिलेसम्म संशोधन हुन सकेको छैन। जसका कारण विशेषज्ञ चिकित्सकको अभाव झेल्नु परेको छ। थोरै जनशक्तिले गुणस्तरीय सेवाको परिकल्पना गर्न सकिँदैन। अहिले जनसंख्या वृद्धिसँगै सेवाग्राहीको संख्या बढेको छ तर सो अनुपातमा जनशक्ति, अत्यावश्यक उपकरण र भौतिक संरचनाको अभावले अस्पतालबाट दिइने सेवा प्रवाहमा समस्या हुने गरेको छ। पर्याप्त जनशक्तिसहितको उपकरण तथा औषधि व्यवस्थापन गर्नु नै अहिलेको मुख्य आवश्यकता हो। देशमा तीन तहको सरकार निर्माणपछि प्रदेश र स्थानीय तहमा दरबन्दीअनुसारका विशेषज्ञ चिकित्सक नहुँदा जनताले गुणस्तरीय सेवाबाट वञ्चित हुनु परेको छ। गुणस्तरीय सेवा प्रवाह गर्न वर्तमान अवस्थालाई मध्यनजर गर्दै नयाँ (ओएनएम) सर्भेअनुसार दरबन्दी स्वीकृत गरी लोकसेवाबाट स्थायी पदपू्र्ति गर्नु नै उत्तम विकल्प हो। २०४८ सालको जनसंख्यालाई आधार मानी तत्कालीन समयमा कायम रहेका स्वास्थ्य सेवाको जनशक्तिले २०८१ सालसम्मको जनसंख्यालाई नै सर्वसुलभ स्वास्थ्य सेवा प्रदान गर्ने सोच हालसम्म पनि कायम रहनु अत्यन्त अवैज्ञानिक हो। यो सोचलाई समयसापेक्ष परिवर्तन गर्नु अपरिहार्य भइसकेको छ। अहिले पनि स्वास्थ्यको ठूलो जनशक्ति काठमाडौंमा केन्द्रित छ। प्रदेश, जिल्ला र स्थानीय तहमा स्वास्थ्यका दक्ष जनशक्तिको चरम अभाव छ। साथै स्वास्थ्य संस्थाहरूलाई स्वास्थ्य बिमाबापतको रकम समयमा भुक्तानी नहुँदा औषधिको अभाव सिर्जना भई सेवाबाट वञ्चित हुनु परेको छ। (भट्ट, महाकाली प्रादेशिक अस्पताल व्यवस्थापन समिति महेन्द्रनगरका अध्यक्ष हुन्।)"
स्वयंसेवी रक्तदाता !,"हामी वर्षैपिच्छे विभिन्न विषयअन्तर्गत दिवस मनाउँदै आइरहेका छौं। भर्खरै विश्व रक्तदाता दिवस जून १४ संसारभर एकसाथ मानाएर सम्पन्न गर्यौं। शनिबार ५९औं राष्ट्रिय रक्त सञ्चार सेवा स्थापना दिवस मनायौं। २०२३ साउन १२ गतेदेखि सुरु भई आजसम्म आइपुग्दा ५८औं बसन्त पार गरिसकेको समय हो। सुरुको वर्षमा यथेष्ट मात्रामा पेशेवर रक्तदाताहरूको बर्चस्व रहेको यस क्षेत्र २०३८३९ देखि पूर्णरूपमा पेशेवरहरूलाई विस्थापित गराइ अहिले स्वयंसेवी रक्तदाताहरूबाट मात्र रक्त संकलन गरिँदै आइरहेका छौं। वर्ष दिनभर जम्मा १५७ युनिट रगत संकलन गरी सेवा प्रदान गरिएको यो क्षेत्रमा अहिले लाखौंलाखको संख्यामा रगत संकलन गरी आवश्यक मात्रामा रगत र रगतबाट तयार पारिएको रक्ततत्वहरूको वितरण सम्भव भइरहेको छ। यसरी नै भविष्यमा पनि यो संख्याको गुणात्मक वृद्धि हुँदै जान जरुरी छ। तर, यो विषयमा राज्य उदासीन देखिएको छ। फेरि पनि स्वयंसेवी रक्तदाताहरूको बिकल्प छैन। आम स्वयंसेवी रक्तदाताहरूको समर्पणभावले मात्र यो सम्भव हुँदै आइरहेको छ। वर्तमानमा देखिएको अवस्थाले राज्यद्वारा रक्त व्यवस्थापनमा गरिएको गैरजिम्मेवारीपनाले यो क्षेत्रमा नकारात्मक प्रभाव नपर्ला भन्न सकिन्न। नीति र व्यवहारमा मेल हुन सकेन भने सेवा प्रदायक र सेवाग्राही बीचमा उत्पन्न हुने नकारात्मक प्रभावले समस्त रक्त व्यवस्थापनलाई नै दीर्घकालीन असर नपर्ला भन्न पनि सकिन्न। हाल देशभित्र सञ्चालित रक्त व्यवस्थापन सही नीतिमा रहेर कार्यान्वयन भइरहेको छैन। रगत संकलनदेखि प्रयोगशाला प्रशोधन र वितरणसम्म आइपुग्दा देखिएका त्रुटिपूर्ण गतिविधिलाई सच्याउन अति जरुरी भइसकेको छ। तर, सम्बन्धित निकाय बेवास्ता गरेर बसिरहेको अवस्था छ। रक्त व्यवस्थापनको यो क्षेत्रमा त राज्य पूर्णतः उदासीन नै छ। रगत र नगद कहिल्यै पनि एकआपसमा दाँजिनु हुन्न। तर, हाम्रो देशमा पूर्णतया रगतलाई नगदसँग जोडिएको हुन्छ। रगत परीक्षण शुल्कको नाममा वा कस्ट रिकोभरिको नाममा नै किन नहोस् यो वा त्यो बहानामा आर्थिक चलखेल भइरहेको छ। यसरी रक्तदाताले निःशुल्क दानमा दिएको रगत र त्यस रगतबाट तयार पारिएको रक्ततत्वहरू पीडित समक्ष पनि निःशुल्क उपलब्ध गराउनुपर्नेमा चर्को मूल्यमा बिक्री वितरण भइरहेको वर्तमान अवस्था छ। के यो राज्यको लाचारीपनाको पराकाष्ठा होइन र ? स्वयंसेवी रक्तदाताहरूबाट गरिने रक्तदानले लाखौंलाख मानिसको जीवनमरण हुनबाट जोगिएको छ। यसो भन्दैमा जोखिमपूर्ण व्यवहार वा कुलतमा परेकाहरूबाट गरिने रक्तदानले रक्तदानको मर्ममाथि नै प्रहार हुन जान्छ। तसर्थ अहिलेको अवस्थामा नियमित रूपमा गरिने स्वैच्छिक अवैतानिक रक्तदानको माध्यमबाट सुरक्षित रगतको सुनिश्चितता गर्न सकिनेमा विश्वास गर्न सकिन्छ। सबैभन्दा सुरक्षित र स्वस्थ रगत भनेकै कम जोखिममा रहेको स्वैच्छिक अवैतनीक रक्तदाताहरूकै रगत हो। अबको समयमा रगत आपूर्तिमा स्वैच्छिक अवैतनीक रक्तदाताहरूलाई नै प्रोत्साहित गर्नुको बिकल्प छैन। रक्तसञ्चार सेवालाई नेपाल सरकारले स्वास्थ्य सेवाको अति महत्वपूर्ण विषयको रूपमा स्वीकार गर्दै आएको छ भन्छन् तर व्यवहारमा लागू गरेर सेवा पुर्याएको अनुभूति कसैले काहीँ गर्न पाएको छैन। नागरिकलाई आवश्यकतानुरूप रगत र रगतबाट तयार पारिएको रक्ततत्वहरूको आपूर्तिमा सुनिश्चितता गर्नु नेपाल सरकारको हुनुपर्नेमा केवल स्वयंसेवी रक्तदाताहरूबाट स्वतःस्फुर्त तवरले गरिएको रक्तदानले यो क्षेत्र धानिएको छ। नेपाल सरकारले राष्ट्रिय रक्त सञ्चार नीति र निर्देशिकाहरू जारी गरेर व्यवस्थित गर्नुपर्नेमा झन् अस्तव्यस्तको अबस्थामा पुर्याइदिएको छ। निःशुल्क शब्दकै उपहास हुने गरी निजी क्षेत्रलाई समेत व्यापारीक मनसायबाट प्रवेश गर्न दिइरहेको अवस्था छ। देशको जेठो अस्पताल बीर अस्पतालको प्याथोलोजी बिभागबाट सुरु गरिएको रक्त सञ्चार सेवा लक्ष्मी ब्लड बैंकको नामबाट सुुरु भएको थियो। हाल यो सेवा नेपाल रेडक्रस सोसाइटीअन्तर्गत देशका ७३ जिल्लाको १०२ स्थानबाट सेवा प्रवाह भइरहेको छ। २०५० सालमा राष्ट्रिय रक्त सञ्चार पहिलोपटक तर्जुमा गरी कार्यान्वयनमा ल्याएको थियोे। यो नीतिलाई दुईपटक संशोधनसमेत गरिसकेको छ। २०७१ सालको नीतिले निजी क्षेत्रलाई पनि सहभागी गराउँदै स्वयंसेवी रक्तदाताहरूको रगतलाई व्यापार गर्ने वस्तुको रूपमा प्रस्तुत गरिरहेको छ। यत्रो समय पार गर्दै सेवा प्रदान गर्दै आइरहेको कमिकमजोरीलाई सुधार गर्न छोडेर झन् डामाडोलको स्थितिमा पुर्याइदिएको छ। कसरी हुन्छ सुधार ? केवल अपेक्षा गर्नुको बिकल्प छैन। हाम्रो देशमा रक्त सञ्चार सेवाको इतिहास छ दशक हो कि आठ दशक पुरानो हो ? नेपाल सरकारले यसको निक्र्यौल गर्नुपर्यो। नेपाल रेडक्रस सोसाइटीको अभिलेख हेर्ने हो भने छ दशक मात्र पुरानो देखिन्छ। प्रथम रक्तदाताले रक्तदान गरेको साल हेर्ने हो भने आठ दशक पुरानो भेटिन्छ। यसरी दुई थरी मिति र साल भेटिन्छ। हामीले अहिले राष्ट्रिय रक्त सञ्चार सेवा दिवस ५८औं वार्षिकोत्सव अथवा ५९औं स्थापना दिवसको रूपमा मनाएका छौं। यसरी एक प्रकारको अन्योलतापूर्ण तवरले राष्ट्रिय रक्त सञ्चार सेवा दिवस मनाउँदै आइरहेका छौं। नयाँनयाँ प्रविधिको आविष्कारले चौतर्फी छलाङ मारि रहेको वर्तमान अवस्थामा रक्त सञ्चार सेवाभित्र हाम्रो देशमा खासै समयनुसार प्रविधिहरू भिœयाउन सकिरहेको छैन। जसको कारण रक्त सञ्चार सेवा क्षेत्रभित्र रगतबाट रक्तजन्य रोगहरूले एक व्यक्तिबाट अर्को व्यक्तिमा सहजै संक्रमित नबनाउला भन्न सकिन्न। हामीले समयलाई समयमै पछ्याउन सक्यौं भनेमात्र समयसापेक्ष सेवा प्रदान गर्न सक्नेछौं। स्वयंसेवी रक्तदाताहरू आफूले दान गरेको आफ्नो शरीरको रगत गुणस्तरीय परीक्षणपश्चात् पीडितहरूलाई उपलब्ध गराउन सकेमा आफू पनि स्वस्थ रहेको स्वयंसेवी रक्तदाताहरू ढुक्कले अनुभूति गर्न पाउने थियोे। स्वयंसेवी रक्तदाताहरूको संख्यामा वृद्धि भएअनुसार, समय व्यतित भएअनुसार, प्रविधिहरूको विकास भएअनुसार र जनशक्ति सक्षम भएनुसार सेवा प्रवाहमा भने सन्तोष लिने ठाउँ भने छैन। हदैसम्मको सरकारी निकायको कमिकमजोरी उदांगिएको छ। छ भनौं वा आठ दशकौं बसन्त पार गरेर सेवा प्रवाह गरेको आभास अनुभूति दिलाउन सकेको छैनौं। राष्ट्रिय रक्त सञ्चार सेवा दिवसले रक्त सञ्चारको क्षेत्रमा आजको दिनसम्म भए गरेका कार्यहरूको सही समीक्षा हुन जरुरी छ। ततपश्चात् भोलिका दिनका लागि स्तरोन्नतिमा टेवा पुग्ने छ। आजको यो विशेष दिनमा देशैभर रक्तदानसम्बन्धी स्वयंसेवी तवरले गतिविधि सञ्चालन गर्दै रक्त व्यवस्थापनमा साथ सहयोग गर्नेहरू नै वास्तविक रूपमा रक्त सञ्चार सेवा दिवसका नायक हुन्भन्दा अत्युक्ति नहोला। कर्माचार्य नेपाल स्वयंसेवी रक्तदाता समाजका अध्यक्ष हुन्।"
पेरिस ओलम्पिक : नेपाली पौडी खेलाडी डुवाना लामा पेरिस हिट चरणबाटै बाहिरिन्,काठमाडौं : नेपाली पौडी खेलाडी डुवाना लामा पेरिस ओलम्पिक २०२४ को हिट चरण बाहिरिएकी छिन्। आइतबार महिला २०० मिटर फ्रि स्टाइलमा उनले निर्धारित दूरी पार दुई मिनेट २०७४ सेकेन्डमा पार गरिन्। सात खेलाडी रहेको हिट वानमा उनी अन्तिम स्थानमा रहिन्। डुवानाले वाइल्ड कार्डमार्फत पेरिस ओलम्पिकमा पुगेकी थिइन्। त्यसअघि आइतबार नै सुटिङकी सुस्मिता नेपालले पनि खराब प्रदर्शन गरिन्। ४४ जनाले भाग लिएको १० मिटर एयर राइफलमा सुस्मिता ४२ औं स्थानमा आइन्। उनले ६ सय ७८ स्कोर गरेकी थिइन्।
पेरिस ओलम्पिक : ब्याडमिन्टनमा प्रिन्स दाहाल पराजित,"काठमाडौं : नेपालका प्रिन्स दाहाल पेरिस ओलम्पिक२०२४ को ब्याडमिन्टनमा पराजित भएका छन्। फ्रान्सको पेरिसस्थित ला चापेला एरिनाको कोर्ट नं ३ मा आइतबार भएको समूह पी को आफ्नो पहिलो खेलमा विश्व वरियताको शीर्ष २ स्थानमा रहेका डेनमार्क भिक्टर एक्सेल्सेनले विश्व वरियतामा १ सय ७२ औं स्थानमा रहेका प्रिन्सलाई २० को सोझो सेटमा पराजित गरे। कठिन समूहमा रहेका प्रिन्सलाई भिक्टरले २१८ र २१६ को सोझो सेटमा हराए। प्रिन्सको समूहमा उनी र भिक्टरसहित ४ खेलाडी छन्। प्रिन्सले जुलाइ २९ तारिखमा आयरल्यान्डका हात गुयेन तथा जुलाइ ३१ मा इजरायलका मिसा जिल्बरम्यानसंग खेल्ने छन्। विश्व वरियतामा हात ४३ औं तथा मिसा ५८ औं स्थानमा छन्। त्यस्तै पेरिस ओलम्पिक२०२४ को टेबलटेनिसमा नेपालका श्यान्टु श्रेष्ठ पराजित भएका छन्। साउथ पेरिस एरिना ४ मा भएको प्रिलिमिनरी राउन्डको पुरुष सिंगल्समा सेनेगलका इब्राहिम डिउले श्यान्टुलाई ४० को सोझो सेटमा पराजित गरे। बेस्ट अफ सेभेन को खेलमा इब्राहिमले श्यान्टुलाई १२१०, ११३, ११४ र ११५ ले हराए। इब्राहिमलाई जित निकाल्न २४ मिनेट लागेको थियो। पहिलो सेटको नतिजा ८ मिनेटमा आफ्नो पक्षमा पारेका इब्राहिमले दोश्रो र तेश्रो जित्न समान ५५ मिनेट लगाएका थिए। चौथो सेट इब्राहिमले ६ मिनेटको अवधिमा जिते। पहिलो सेटमा श्यान्टु ७३ ले अगाडि रहेको अवस्थालाई उल्ट्याउदै इब्राहिमले जित हात पारेका थिए। बाँकी सेटको नतिजा भने इब्राहिमले सहजै आफ्नो पक्षमा पारे। हारसंगै श्यान्टु प्रतियोगिताबाट बाहिरिएका छन् भने इब्राहिम राउन्ड अफ ६४ मा प्रवेश गरेका छन्।"
"सेयर बजारमा उछाल, लाग्यो दोस्रो सर्किट ब्रेक",काठमाडौं : सेयर बजारमा दोस्रो सर्किट ब्रेक लागेको छ। आइतबार कारोबार सुरु भएको १ मिनेट ३० सेकेण्डमा नै पहिलो सर्किट ब्रेक लागेर सेयर बजार २० मिनेटका लागि बन्द भएको थियो। त्यसपछि दोस्रो कारोबार सुरू भएलगत्तै दोस्रो सर्किट ब्रेक लागेपछि ४० मिनेटका लागि कारोबार बन्द भएको हो। दोस्रो सर्किट लाग्दा नेप्से परिसूचक १२९०७ अंकले बढेर २६९१२१ विन्दुमा पुगेको छ। मौद्रिक नीति सार्वजनिक पछि सेयर बजारमा पहिलो पटक सकारात्मक सर्किट लागेको हो। यसअघि बजार खुलेको पहिलो १ मिनेट ३० सिकेण्डमा नै नेप्से परिसूचक ४ प्रतिशतले बढेपछि सर्किट लागेर २० मिनेटका लागि सेयर कारोबार बन्द भएको थियो। नेपाल राष्ट्र बैंकले शुक्रबार आर्थिक वर्ष २०८१८२ को मौद्रिक नीति ल्याएको हो। राष्ट्र बैंकले संस्थागत लगानीकर्ताहरूका लागि बैंक तथा वित्तीय संस्थाहरूले मार्जिन प्रकृतिको सेयर धितोमा प्रवाह गर्ने कर्जाको विद्यमान २० करोड रुपैयाँको सीमा खारेज गरिदिएको छ। यसबाट सेयर लगानीकर्ताहरू भने उत्साहित भएका छन्।
दोस्रो सर्किट ब्रेकपछि सम्हालियो सेयर बजार,"काठमाडौं : दोस्रो सर्किट ब्रेकपछि सेयर बजार सम्हालिएको छ। बजार खुलेको पहिलो १ मिनेट ३० सिकेण्डमा नै नेप्से परिसूचक ४ प्रतिशतले बढेपछि सर्किट लागेर २० मिनेटका लागि सेयर कारोबार बन्द भएको थियो। त्यसपछि दोस्रो कारोबार सुरू भएलगत्तै दोस्रो सर्किट ब्रेक लागेपछि ४० मिनेटका लागि कारोबार बन्द भएको हो। दोस्रो सर्किट लाग्दा नेप्से परिसूचक १२९०७ अंकले बढेर २६९१२१ विन्दुमा पुगेको थियो। यो समाचार तयार पार्दासम्म नेप्से परिसूचक २६३०२१ विन्दुमा कायम भएको छ। कारोबारमा आएका ८८ वटा स्टकको मूल्य बढेको छ भने १४९ वटाको घटेको छ। कारोबार सुरू भएको पहिलो घण्टा अर्थात् ११ देखि १२ बजेको बीचमा ४ प्रतिशत,दोस्रो घण्टा अर्थान १२ देखि १ बजेको बीचमा ५ प्रतिशतले र त्यसपछि ६ प्रतिशतले बढे वा घटेमा सर्किट ब्रेक लाग्ने व्यवस्था छ। मौद्रिक नीतिपछि सेयर बजारमा पहिलो पटक सकारात्मक सर्किट लागेको हो। नेपाल राष्ट्र बैंकले शुक्रबार आर्थिक वर्ष २०८१८२ को मौद्रिक नीति सार्वजनिक गरेको थियो। राष्ट्र बैंकले संस्थागत लगानीकर्ताहरूका लागि बैंक तथा वित्तीय संस्थाहरूले मार्जिन प्रकृतिको सेयर धितोमा प्रवाह गर्ने कर्जाको विद्यमान २० करोड रुपैयाँको सीमा खारेज गरिदिएको छ। यसबाट सेयर लगानीकर्ताहरू भने उत्साहित भएका छन्।"
बजेट नआएका कारण सागुरिगढी गाउँपालिका सञ्चालनमा समस्या,"धरान : डोजर खरिद गर्ने विषयमा विवाद भएपछि धनकुटाको सागुरीगढि गाउँपालिकाको बजेट आउन सकेको छैन। डोजर खरिद गर्ने विषयमा एमाले र कांग्रेसबाट निर्वाचित भएका प्रतिनिधिबीच चर्को विवाद भएका कारण पालिकाले बजेट ल्याउन नसकेको हो। पालिकाको अध्यक्षमा कांग्रेसका जितेन्द्र रुम्दाली निर्वाचित भएका छन्। उपाध्यक्षमा मुना राई एमालेबाट निर्वाचित भएकी छन्। १८ जना कार्यपालिका सदस्य रहेको पालिकामा एमालेका १३ र कांग्रेसका ५ जना रहेका छन्। एमालेका कार्यपालिका सदस्यहरूले डोजर किनेर गाउँको विकास गर्ने प्रस्ताव राखेका थिए। तर अध्यक्ष राईसहितका कांग्रेसबाट निर्वाचित सदस्यहरूले विरोध जनाएपछि बजेट पास हुन नसकेको पालिका श्रोतले जानकारी दिएको छ। प्रत्येक वर्षको असार १० गते गाउँसभामा बजेट पेस गरी असार मसान्तसम्म स्वीकृत गर्नु पर्ने कानुनी व्यवस्था छ। पटकपटक कार्यपालिका बैठक ११ पटक बोलाएको भए पनि एमालेबाट निर्वाचित कार्यपालिका सदस्य उपस्थित नभएका कारण बजेट ल्याउन नसकिएको अध्यक्ष जितेन्द्र राइले बताए। उनले पालिकामा एउटा डोजर सञ्चालनमा रहेका कारण पालिकालाई आर्थिक भार पर्ने भएकाले आफूले डोजर खरिद नगरौं भनेको उनको भनाइ छ। एमालेबाट निर्वाचित भएका कार्यपालिका सदस्य बालकृष्ण राईले पालिकाको विकास गर्नका लागि र बाढी पहिरो आउँदा धेरै स्थानमा बाटो अवरुद्ध हुने भएकाले डोजर खरिद गर्न आवश्यक भएको बताए। उनले डोजर खरिद गर्ने प्रस्ताव पास नभए कार्यपालिका बैठकमा सहभागी नहुने बताए। आर्थिक वर्ष २०८१८२ को बजेट समयमा नआएका कारण कार्यालय सञ्चालनमा गम्भीर समस्या उत्पन्न भएको पालिकाका सूचना अधिकारी तथा योजना अधिकृत दोर्ण राईले बताए। उनले बजेट नआएका कारण राजस्व संकलन, औषधि आपूर्ति र शैक्षिक व्यवस्थापनमा समस्या भएको बताएका छन्।"
"नेप्से परिसूचक ११३ अंकले बढ्यो, १५ अर्ब ८१ करोडको कारोबार","काठमाडौं : साताको पहिलो सेयर कारोबार दिन आइतबार नेप्से परिसूचक ११३४२ अंकले बढेर २६८१५६ विन्दुमा पुगेको छ। बजार खुलेको पहिलो १ मिनेट ३० सिकेण्डमा नै नेप्से परिसूचक ४ प्रतिशतले बढेपछि सर्किट लागेर २० मिनेटका लागि सेयर कारोबार बन्द भएको थियो। त्यसपछि दोस्रो कारोबार सुरू भएलगत्तै दोस्रो सर्किट ब्रेक लागेपछि ४० मिनेटका लागि कारोबार बन्द भएको हो। दोस्रो सर्किट लाग्दा नेप्से परिसूचक १२९०७ अंकले बढेर २६९१२१ विन्दुमा पुगेको थियो। दोस्रो सर्किटपछि सम्हालिएको सेयर बजारमा ३१८ स्क्रिप्सको ४ करोड ३ लाख १४ हजार ५१७ कित्ता सेयर १५ अर्ब ८१ करोड ५ लाख ९६ हजार २३५ रुपैयाँमा खरिद बिक्री भए। सेन्सेटिभ इण्डेक्स ५८२ प्रतिशतले बढेर ४८६८४ विन्दुमा पुगेको छ। उच्च अंकले बढेको सेयर बजारमा २२ वटा कम्पनीको सेयर सकारात्मक सर्किट लेभलमा कारोबार भयो। यसदिन गणपति लघुवित्त वित्तीय संस्थाका लगानीकर्ताले भने गुमाए। सो कम्पनीको सेयर ९३५ प्रतिशतले घट्यो। कारोबारमा आएका १४८ स्टकको मूल्य बढ्दा ८७ वटाको घट्यो। यसदिन ८ वटा स्टकको मूल्य पनि स्थिर रह्यो। ३६ करोड बढी मूल्यको सेयर कारोबार गरी कुमारी बैंक शीर्ष स्थानमा रह्यो। यसैगरी एसआईसी एसिया बैंकले ३४ करोड,हिमालयन रिइन्स्योरेन्स र शिवम् सिमेन्टले ३२३२ करोडको सेयर कारोबार गरे। हाथवे इन्भेष्टमेन्टको २७ करोड मूल्य बराबरको सेयर कारोबार भयो। यसदिन माइक्रोफाइनान्सबाहेक अन्य समूहको उपसूचक सकारात्मक देखिएका छन्। बैंकिङ समूहको उपसूचक सर्वाधिक ९८९ प्रतिशतले बढ्यो।"
"मौद्रिक नीतिपछि सेयर बजारमा सर्किट ब्रेक , २० मिनेटका लागि कारोबार बन्द",काठमाडौं : मौद्रिक नीति सार्वजनिक पछि सेयर बजारमा सकारात्मक सर्किट लागेको छ। बजार खुलेको पहिलो १ मिनेट ३० सिकेण्डमा नै नेप्से परिसूचक ४ प्रतिशतले बढेपछि सर्किट लागेर २० मिनेटका लागि सेयर कारोबार बन्द भएको छ। २०६ कम्पनीको सेयर मूल्य बढेको छ भने १४ कम्पनीको घटेको छ । १०२६८ अंकले बढेर परिसूचक २६७०८२ बिन्दुमा पुगेको छ । नेपाल राष्ट्र बैंकले शुक्रबार आर्थिक वर्ष २०८१८२ को मौद्रिक नीति ल्याएको हो। राष्ट्र बैंकले संस्थागत लगानीकर्ताहरूका लागि बैंक तथा वित्तीय संस्थाहरूले मार्जिन प्रकृतिको सेयर धितोमा प्रवाह गर्ने कर्जाको विद्यमान २० करोड रुपैयाँको सीमा खारेज गरिदिएको छ। यसबाट सेयर लगानीकर्ताहरू भने उत्साहित भएका छन्।
नियमन नभएका कारण नै सहकारीमा बचत दुरुपयोगको अवस्था आयो,काठमाडौं : सहकारी संस्था बचत रकम दुरुपयोग संसदीय छानबिन विशेष समितिले सहकारी क्षेत्रका विषयमा विभिन्न राजनीतिक दलहरुसँग सुझाव लिएको छ । सिंहदरबारमा आइतबार बसेको समिति बैठकमा एमाले लगायत अन्य दलले सहकारीका विषयमा सुझाव दिएका हुन् । बैठकमा एमालेको सहकारी विभागले लिखित सुझाव दिएका थिए भने अन्य केहि दलले पनि मौखिक तथा लिखित सुझाव दिएको समिति संयोजक सूर्य थापाले जानकारी दिए । उनले सबैको सुझावका आधारमा सहकारी संस्था बचत रकम दुरुपयोगका सम्बन्धमा अध्ययन गर्न सहज हुने बताए । त्यस्तै आइतबार नै समितिले चाटर्ड एकाउन्टेन्ट सम्बन्धी संस्थाका प्रतिनिधिहरुसँग छलफल गरेको थियो । सो क्रममा सहकारी क्षेत्रको लेखा परीक्षणका क्रममा देखिएका तथ्यहरुका बारेमा जानकारी लिएको उनले बताए। नियमन नभएका कारण नै सहकारीमा बचत दुरुपयोगको अवस्था आएको संयोजक थापाले बताए । सहकारी संस्था बचत रकम दुरुपयोगको छानविनका लागि निरन्तर सरोकारवाला निकायहरुसँग छलफल गर्ने र निष्कर्षमा पुगिने उनको भनाई छ।
बहुगुणी कोदोको उत्पादन र आयातमा वृद्धि,"काठमाडौं : कोदो। नामै सुन्दा, हुने खाने नाक खुम्च्याउँथे, हुँदा खानेको अन्न थियो। अझ भन्दा शहरियाका लागि कु अन्न नै मानिन्थ्यो। तर समय फेरिएको छ। बहुगुणी कोदो शहरियाको पनि रोजाइमा पर्न थालेको छ। त्यसैकारण, स्वदेशमा उत्पादन बढ्दो छ। कोदोको निर्यात उस्तै छ। तर आयात भने रोकिएको छैन। कोदो यस्तो अन्नबाली हो, मुलुकका ७७ वटै जिल्लामा फल्छ। सुक्खा र कम मलिलो जमिनमा पनि सहजै खेती गर्न सकिन्छ। त्यसैकारण हिमालदेखि तराइसम्मको वातावरण सहन गर्न सक्ने क्षमता भएको अन्नबालीमा कोदो पर्छ। साउनमा कोदो रोपिन्छ। रैथाने बाली अन्तर्गतको कोदोजन्य उत्पादनलाई प्रवर्द्धन गर्न सरकारले ५ वर्षदेखि अर्बौं रुपैयाँ बराबरको अनुदान दिँदै आएको छ। त्यससँगै, स्वस्थकर कोदोजन्य परिकारको खपत बढाउन बजेटमार्फत नै विद्यालयको दिवा खाजामा प्रयोग गर्न निर्देशन दिएको छ। आम सर्वसाधारणमा स्वस्थकर खानपानप्रतिको चेतना बढ्दो छ। मधुमेहबाट पीडितका लागि त कोदो अति नै राम्रो मान्ने गरिएको छ। त्यसैकारण पहिले हेंलामा परेको कोदो आजभोलि सबैको प्रिय खाद्यान्न बन्न थालेको छ। शहरबजारतिर कोदोका ब्रेड, कुकीज, मम, पिज्जा, पकौडा, हलुवा जस्ता परिकार बन्न थालेका छन्। ठूल्ठूला तारे होटेलमा पनि कोदोका परिकार मेनुमा समेटिन थालेका छन्। परम्परागत रुपमा कोदोलाई घरेलु मदिराको रुपमा बढी प्रयोग गरिँदै आएको छ। त्यसैकारण मुलुकमा कोदोको उत्पादन पनि बढदै गएको छ। पछिल्ला दिनमा कोदो विदेश निर्यात पनि भइरहेको छ। तर आयात पनि घटेको छैन। त्यसैकारण बहुगुणी कोदोको उत्पादन मुलुकभित्रै बढाउनुपर्ने सरोकारवालाको माग छ। ३ लाख २७ हजार मेट्रिक टन उत्पादन करिब २ लाख ६५ हजार हेक्टर क्षेत्रफलमा कोदो खेती हुने गरेको कृषि तथा पशुपन्छी मन्त्रालयका सहसचिव डा रामकृष्ण श्रेष्ठ बताउँछन्। त्यसबाट करिब ३ लाख २७ हजार मेट्रिक टन उत्पादन हुने गरेको छ। आव २०७४७५ मा त देशभर २ लाख ६३ हजार ४ सय ९७ हेक्टरमा खेती गरिएको थियो। त्यस बेला ११ हजार ९२ केजी प्रति हेक्टरको दरले ३ लाख १३ हजार ९८७ मेट्रिक टन उत्पादन भएको थियो। सोही दरमा हाल पनि कोदो उत्पादन भइरहेको छ। सामान्यतयाः ७७ जिल्लामै कोदो खेती गरिन्छ। तराईमा कम र पहाडी तथा मध्य पहाडी जिल्लामा अधिक कोदो उत्पादन हुन्छ। धेरैजसो खोटाङ, सिन्धुपाल्चोक, बाग्लुङ, स्याङ्जा, कास्की, ओखलढुंगा, गोरखा र सिन्धुलीमा उत्पादन हुन्छ। मनाङ र मुस्ताङमा कम हुन्छ। देशको कुल खाद्य उत्पादनको ७७ प्रतिशत कोदो बालीले ओगट्छ। ९५ प्रतिशत कोदो पहाडमा उत्पादन हुन्छ। मुलुकमा समुन्द्र सतहबाट ३१ सय मिटरसम्मको उच्च पहाडी क्षेत्रमा कोदो लगाइन्छ। वर्षमा साढे ७५ करोडको कोदो आयात पछिल्लो समय कोदो र कोदोजन्य खाद्यको माग बढेसँगै यसको आयात पनि बढेको छ। आर्थिक वर्ष ०८०८१ मा १ करोड ५२ लाख किलोग्राम बराबरको कोदो आयात भएको छ। जुन, ७५ करोड ४४ लाख २३ हजार रुपैयाँ बराबरको थियो। यसअघि आर्थिक वर्ष ०७९८० मै ७३ करोड २० लाख १३ हजार रुपैयाँमा १ करोड ८४ लाख किलोग्राम बराबरको कोदो आयात भएको थियो। अझ १५ १६ वर्ष अघि (आव २०६५६६) मा ६ करोड ५३ लाख २३ हजार रुपैयाँमा १ करोड २३ लाख ७६ हजार २ सय ४३ किलोग्राम कोदो आयात भएको थियो। यसैगरी आव ०६६६७ मा ७ करोड ९७ लाख रुपैयाँ बराबरमा १ करोड १० लाख ७१ हजार किलो बराबरको कोदो आयात भयो। विश्वमै कोदो उत्पादन हुने भारतबाट नेपालमा अधिक मात्रामा कोदो आयात हुने गरेको छ। जबकी नेपाल पनि कोदो उत्पादनमा विश्वकै १३ औं स्थानमा पर्दछ। खाद्य तथा कृषि संगठनको सन् २०२० को तथ्यांकअनुसार नेपालमा ३ लाख २० हजार ९ सय ५३ मेट्रिक टन कोदो उत्पादन भएको थियो। यद्यपि सोही तथ्यांकअनुसार विश्वमा कोदो उत्पादनमा भारत अग्र स्थानमा छ। सो अवधिमा भारतले १ करोड २४ लाख ९० हजार मेट्रिक टन कोदो उत्पादन गरेको थियो। यसकारण पनि छिमेकी मुलुकबाटै बढी कोदो नेपालमा भित्रन्छ। गत आव मात्रै चीनबाट १ सय २५ किलो कोदो भित्रिँदा भारतबाट भने १ करोड ५२ लाख ९८ किलोग्राम हाराहारीमा ७५ करोड ४४ लाख रुपैयाँ बराबरको कोदो भित्रिएको थियो। नेपालले कोदो आयात मात्रै होइन केही मात्रामा निर्यात समेत गर्दै आएको छ। नेपालले आव ०६८६९ देखि कोदो निर्यात गरेको व्यापार तथा निकासी प्रवर्द्धन केन्द्रको तथ्यांकमा उल्लेख छ। सो वर्ष १ लाख ५ हजार रुपैयाँमा ३ हजार ५ सय केजी कोदो निर्यात भएको देखिन्छ। यसपछिको आवमा क्रमशः आव २०६९ ७० मा १६ हजार ६ सय ७५ केजी, आव २०७०७१ मा ७६ हजार १ सय ७१ केजी निर्यात गरिएको थियो। निर्यातको आकार पनि क्रमशः बढ्दै गएर आव ०७९८० मा ४२ लाख रुपैयाँ बराबरको २२ हजार २ सय ९७ किलो कोदो विदेशमा बिक्री गर्न सफल भयो। अझ आव ०८०८१ मा बढेर नेपालबाट ६१ लाख ९६ हजार रुपैयाँ बराबरमा ४६ हजार ७ सय ५८ किलोग्राम कोदो निर्यात गर्न सफल भएको छ। सो आवमा नेपालले अस्ट्रेलिया क्यानडा, हङकङ, इटाली, जापान, कोरिया, रिपब्लिक अफ, बेलायत, अमेरिका, अस्ट्रेलिया कोदो बिक्री गरेको छ। तर पनि यसको तुलनामा आयातको स्थिति भने बढ्दो छ। नेपालमा खेती गर्ने क्रम घट्दो भए पनि अहिले खेती पनि विस्तारै बढ्न थालेको र प्रयोग पनि बढ्दा कोदोको आयात बढेको छ। यद्यपि केही वर्ष यतादेखि सरकारले यसलाई फेरि जगाउन थालेको छ। कोदोमा अब्बल गुण, पौष्टिक पदार्थ, आईरन, औषधीय गुण रहेको र जैविक विविधताका दृष्टिले महत्व रहेकाले कोदोलाई राष्ट्रिय महत्वको बालीको रुपमा स्थापित गराउन खोजिएको छ। जसका लागि संयुक्त राष्ट्रसंघको महासभाले सन २०२३ लाई सिमान्तबाली (कोदो) अन्तर्राष्ट्रिय वर्षको रुपमा मनाउने घोषणा गरेसँगै नेपाल सरकारले पनि सिमान्तबाली (कोदो) वर्षको रुपमा समेत मनायो। खाद्य पोषण, सुरक्षा र वातावरण तथा ग्रामीण रुपान्तरणका लागि कोदोजन्य बाली नाराका साथ २०२३ लाई कोदोजन्य बाली वर्ष मनाइएको थियो। स्वास्थ्यवर्द्धक मौलिक अर्थात रैथाले बाली लोप हुँदै जान थालेकाले कोदो, फापर, लट्टे, जुनेलो (चिनो) जस्ता रैथाने बालीको प्रवर्द्धन गर्न खोजिएको छ। साथै, राष्ट्रिय किसान समूह महासंघले विगत ४ वर्ष देखि श्रावण १५ लाई कोदो दिवसको रुपमा मनाउँदै आएको छ। तर सरकारी स्तरबाट असार १५ लाई धान दिवस भने झै साउन १५ लाई कोदो दिवस भनेर वार्षिक क्यालेन्डरमा घोषणा गरिसकेको छैन। औपचारिक घोषणा नगरीसके पनि सरकारले वार्षिक क्यालेन्डरमा कोदो दिवसको रुपमा स्थापित गर्न छलफल जारी राखेको डा श्रेष्ठले जानकारी दिए कोदोजन्य रैथाने बालीमा ५ वर्षमा १ अर्बभन्दा बढी अनुदान कृषि तथा पशुपन्छी मन्त्रालयका सहसचिव डा रामकृष्ण श्रेष्ठ कोदो मात्रै भन्दा पनि समग्र रैथाने बाली भनेर संघीय सरकारले प्रदेश र स्थानीय सरकारमा पछिल्लो ५ वर्षमा १ अर्बभन्दा बढी अनुदान गएको जानकारी दिए। यो शशर्त अनुदान हो। करिब २ सय गाउँपालीका (गापा)मा २३ पटकसम्म अनुदान गएको छ। सुरु गरेको पहिलो आर्थिक वर्ष २०७५७६ तीर ३० गामा कोदो रोप्ने किसानलाई अनुदान दिइएको थियो। त्यसपछिका वर्षमा क्रमशः १ सय ६ गापा, १ सय ३३ र १ सय ६८ गापामा अनुदान वितरण भइसकेको छ। आव २०७८,७९ मा भने बाँझो जमिन प्रयोग गरेर खेती गर्नेलाई १ रोपनी बराबर ९ सय र १ हेक्टर बराबर १८ हजार अनुदान दिने व्यवस्था सरकारले गरेको थियो। बाली हुने ठाउँमा कोदो लगाउनेलाई प्रति रोपनी ९ सय रुपैयाँ अनुदान दिइएको थियो। कोदो बिक्री गर्दा पालिकाको समन्वयमा बजारमा वा सहकारीमा बेच्यो भने प्रति किलो १० रुपैयाँ अनुदान दिइएको थियो। खासमा सरकारले अब कोदोको प्रयोगलाई प्रवर्द्धन अर्थात यसको परिकारमा विविधीकरण गरेर केन्द्रित गर्न खोजेको हो। अहिले विश्वव्यापी कोदोजन्य बालीको महत्व बढ्दै गएपछि दातृ संस्थाहरू लगायत सबैको प्रयासले गर्दा पहिला घटेको क्षेत्रफल अहिले विस्तार हुँदै गएको महसुस गरेका छन्, बाली विकास तथा कृषि जैविक विविधता संरक्षण केन्द्रका पूर्व प्रमुख समेत रहेका डा श्रेष्ठ। अब नेपाल, भुटान, बंगलादेश कोदो बाली प्रवर्द्धन गर्ने प्रयास भइरहेको डा श्रेष्ठले जानकारी दिए। यसबारे संयुक्त राष्ट्र खाद्य एवम् कृषि सङ्गठन (एफएओ)ले साउन १० गते मात्रै उक्त ३ देशमा कोदो बाली प्रवर्द्धन गर्न प्रयास सुरु गरेको छ। नेपाल सरकार आफैंले पनि कोदो बाली विकासका लागि तीनै तहले गर्ने कामको एउटा खाकासहित राष्ट्रिय फ्रेमवर्क पनि बनाउँदै छ। सरकारले गत आवको बजेटमार्फत विद्यालयहरूको दिवा खाजामा रैथाने कोदोजन्य बालीको परिकार समावेश गर्ने भनेर राखिएको थियो। यससँगै खाद्य व्यवस्था तथा व्यापार कमपनीले पनि कोदोजन्यबाली खरीद गर्ने भनेर बजेटमा उल्लेख गरियो। चालु आवको बजेटले पनि कोदोजन्य बालीलाई बढाउन निजी क्षेत्रलाई समावेश गर्ने, अध्ययनअनुसन्धानलाई बढाउने भनेर जोड दिएको छ। मन्त्रालयले यो वर्ष बजेट कम भएकाले गत वर्षको तुलनामा कम पढाउन सकेको छैन। यद्यपि यस वर्ष स्थानीय तहमा कोदोजन्य बालीको संरक्षण र प्रवर्द्धनका लागि १ सय १० पालीकामा अनुदानवापतको पैसा पठाइएको छ। कोदोबालीलाई नीतिगत रुपमै वहस गर्न जोडिएको र अब कोदो दिवसलाई राष्ट्रिय दिवसको रुपमा घोषणा गर्न सरकारले प्रयास समेत गरिरहेको डा श्रेष्ठ बताउँछन्। यसकारण गुणिलो कोदो सामान्यतया कोदोले खाद्य तथा पोषण सूरक्षामा योगदान गर्छ। परम्परागत रुपमा कोदो मुख्यत ढिंडो, रोटी, रक्सी र पशु आहारमा प्रयोग हुने गरेको छ। यो घरेलु रक्सिका लागि बढी उपयोगी हुने गरेको छ। अहिले यसलाई मम, पिज्जा, हलुवा लगायतको परिकार समेत प्रयोग गर्दा स्वास्थ्यलाई लाभ हुने भएकाले होटल तथा रेष्टुराँहरूले प्रचलनमा ल्याइएको छ। खेती गर्न सजिलो हुनुका साथै कोदो पौष्टिक खाद्यान्न हो। कोदोबाट क्याल्सियम र फस्फोरसको प्राप्त हुने भएकाले गर्भवतीका लागि उपयोगी छ। साथै यसले मधुमेह रोगीहरूका लागि लागि पनि फाइदा गर्छ। कोदोबाट निकालिएको इन्जाइमको रसले छालाबाट रौं हटाउन प्रयोग गरिन्छ। यस्तै मधुमेह, रक्तचाप, यूरिक एसिड, दम, रुघा, खोकी, शरीर दुख्ने, कविजयत, पेट दुख्ने र झाडापखालाका रोगीहरूका लागि पनि यो अति राम्रो मानिन्छ। उसको उपयोगले रगतमा बोसो र कोलेस्टोरोलको मात्रा घटाउँछ। यसबाट प्रोटिन र खनिज पदार्थ पाइन्छ। किसान अभियन्ता उद्धव अधिकारी मान्छेदेखि पशुसम्मलाई खाद्य तथा पोषण सुरक्षा गर्ने (क्याल्सिीयम, फलाम, आईरनयुक्त) भएकाले महत्वपूर्ण बाली भएको बताउछन्। पहाडी भूभाग बढी र वर्षामा बाढीले मलिलो माटो बगाएर लैजाने भएकाले कोदोले त्यस्तो माटोको संरक्षण गरिरहेको छ। पर्यावरणीय हिसाबले अत्यन्तै उत्कृष्ट, कोदो शुद्ध, वातावरणमैत्री, जनस्वास्थ्यमैत्री, पोषणमैत्री भएकाले संरक्षण तथा प्रवर्द्धन हुनु पर्नेमा उनले जोड दिए। उनी भन्छन्, एक किलो चामलले ३ जनालाई पुग्छ भने १ किलो कोदोले ७ जनालाई पुग्छ त्यो पनि पूर्ण पोषणयुक्त छ। बहुगुण, बिसौं वर्ष भण्डारण गरेर राख्न सकिने, घुनकीराले नखाने यसका धेरै गुण छन्। मुख्य दर्जाका बाली भन्दा कोदोजन्य बालीमा सन्तुलित पोषण जस्तै प्रोटिन, खनिज लवण, भिटामिन र रेसा पदार्थ सन्तुलित मात्रामा पाइन्छ। कोदो प्रजातिका अन्नहरू ग्लुटिन अर्थात अन्य अन्नबाली खासगरी, गहुँमा पाइने एक प्रकारको प्रोटिन (हानिकारक) रहित खाद्यबाली हुन। ग्युटिन नामको प्रोटिनमा संवेदनशील मानिसलाई नसर्ने दीर्घरोग बढने लगायत अन्य नकरात्मक प्रभाव पर्ने जोखिम हुन्छ। यसले पनि कोदो जस्ता बाली प्रवर्द्धन गर्न प्रेरित गरेको छ। कोदो लामो समयसम्म सजिलै सुरक्षित गर्न सकिने खाद्य बाली हो। यो मानिस घरपालुवा भएसँगै विभिन्न खाले विपदका कारण हुन सक्ने सम्भावित खाद्य तथा भोकमरीको संकट टार्न उत्पादन र जगेर्ना गर्ने चलन चलेको हो। यसको पौष्टिक महत्वका कारण यसलाई हाम्रा पुर्खाले नियमित रुपमा खाने भएर नै यो घरपालुवा बनाउन सम्भव भएको हो। यो कुरा यसको पौष्टिक परीक्षणबाट समेत पुष्टि भएको छ। यसकारण सरकारले खाद्य सुरक्षाका हिसाबले पनि अब कोदो उत्पादनलाई बढाएर वर्षौंसम्म पनि भण्डारण गरेर राख्न जरुरी भएको सरोकारवालाहरू बताउँछन्।"

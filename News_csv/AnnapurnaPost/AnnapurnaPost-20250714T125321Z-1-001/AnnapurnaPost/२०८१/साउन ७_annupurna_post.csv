शीर्षक,विवरण
ओली प्रधानमन्त्री हुनुको अन्तर्य !,"केपी ओली प्रधानमन्त्री हुँदा ल्याएको महत्वाकांक्षी योजना समृद्ध नेपाल, सुखी नेपाली सबैको मनमा रह्यो। प्रधानमन्त्री केपी शर्मा ओली चौथोपटक प्रधानमन्त्री भएका छन्। पुष्पकमल दाहालले संसद्बाट विश्वासको मत गुमाएपछि नेपाल कम्युनिस्ट पार्टी (एमाले)का अध्यक्ष ओलीलाई प्रधानमन्त्री बन्ने बाटो खुलेको थियो। को हुन् केपी शर्मा ओली ? : नेपालको पूर्वी पहाडी जिल्ला तेह्रथुममा जन्मेका ओली नेपाल कम्युनिस्ट पार्टी (नेकपा) मा प्रवेश गरी राजनीतिक यात्रा सुरु गरेको देखिन्छ। प्रजातन्त्र आन्दोलन र गणतन्त्रको पक्षमा लागेका कारण उनी पहिलोपटक सार्वजनिक अपराध ऐनअन्तर्गत पक्राउ परेका थिए। तत्कालीन अवस्थामा उनी राजनीतिक गतिविधिमा संलग्न भएको आरोपमा गिरफ्तार गरियो। १४ वर्षका लागि जेलमा राखियो। चार वर्ष एकान्त कारावासमा। उनी जेलमा रहँदा नेपाल कम्युनिस्ट पार्टी (माक्र्सवादीलेनिनवादी) गठन भयो र उनका साथीहरूले उनलाई संस्थापक नेता मान्थे। समृद्ध नेपाल, सुखी नेपाली एउटा संकेत : केपी ओलीको यसअघिको कार्यकालमा ल्याएको महत्वाकांक्षी योजना समृद्ध नेपाल, सुखी नेपाली सबैको मनमा रह्यो। उनले प्रधानमन्त्री कार्यालयको मातहतमा अनुसन्धान एजेन्सीहरू ल्याउने प्रयास गरे तर शक्ति केन्द्रीकरणका लागि आलोचित बने। दुई वर्षअघिको चुनावमा नेपाली कांग्रेस सबैभन्दा ठूलो दलको रूपमा उभियो, त्यसपछि नेकपाएमाले। तेस्रोमा माओवादी केन्द्र। नेकपा माओवादी केन्द्रका अध्यक्ष पुष्पकमल दाहालले प्रधानमन्त्रीको दाबी गरे पनि बहुमत रहेको नेपाली कांग्रेसले अस्वीकार गरेको थियो। त्यसपछि दाहालले आफ्नो उम्मेदवारीलाई बलियो बनाउन नेकपा एमाले र राष्ट्रिय स्वतन्त्र पार्टी (रास्वपा)सँग समर्थन मागे। त्यसपछि उनलाई प्रधानमन्त्री नियुक्त गरियो। गठबन्धन अन्ततः विघटन भयो। राजतन्त्रको अन्त्य र त्यसपछि गणतन्त्र भएपछि नेपालमा १३ विभिन्न सरकार फेरिइसकेका छन्। राजनीतिक दलहरू र राजनीतिज्ञ भनेका समाजका ऐनामात्र हुन्। त्यसैले सबै दोष राजनीतिज्ञलाई मात्रै लगाउनु गलत हो। अलादिन र ओलीको सन्दर्भ : केही व्यक्तिको मतअनुसार केपी ओलीलाई नेपालमा सम्मान गरिन्छ। केही व्यक्तिको मतअनुसार उनी चलचित्र अलादिनजस्तै हुन् जसले जे चाहन्छन्, भन्छन् र गर्छन्। उनले सरकारको नेतृत्व गर्दाका बखत नेपालको विकासका लागि धेरै गौरवशाली योजना बनाए, काम गरे। अध्ययनशील एवं तर्कशील गर्न सक्ने खुबी भएका व्यक्तित्वका रूपमा पनि ओली परिचित छन्। ओली प्रधानमन्त्री भइरहँदा हालै भएको भारतको चुनावी नतिजाले प्रभाव पार्ने आकलन पनि भइरहेको छ। मूलतः नेपालको अर्थतन्त्रमा न्यून प्रभाव पार्ने कतिपयको धारणा छ। भारतको उच्च वृद्धिदरले गर्दा यसको स्पिलओभर प्रभाव नेपालको समग्र विकासमा सकारात्मक हुन सक्छ। प्रत्यक्ष वैदेशिक लगानी आकर्षित गर्ने सन्दर्भमा भारत नेपालको प्रतिद्वन्द्वी होइन किनभने धेरै लगानी उत्पादनमूलक क्षेत्रमा भन्दा पनि जलविद्युत् र सेवा क्षेत्रमा हुने गरेको छ। साथै, चीनसँग बीआरआईको गति कस्तो हुन्छ ? पोखरा अन्तर्राष्ट्रिय विमानस्थललगायतको ऋणबारे चीनसँगको सम्बन्ध पनि चासोको विषय हो। नेतृत्वले नेपालले वस्तु निर्यात बढाउने, पूर्वाधारको विकासलाई बढावा दिने र व्यापारमा बजारीकरणको अवरोधलाई हटाउने काम गर्नुपर्छ। गठबन्धन र फेरि गठबन्धन : नेपालप्रति भारतको नीतिले नेपालको आर्थिक वृद्धिमा सकारात्मक र नकारात्मक दुवै प्रभाव पारेको छ। यो ऐतिहासिक, भूराजनीतिक र आर्थिक कारकहरूबाट प्रभावित जटिल सम्बन्ध हो। राजनीतिक गठबन्धनहरू गठन हुनुका तीनवटा मुख्य कारण हुन्छन्ः सरकारमा शासन गर्ने बहुमत प्राप्त गर्न र प्रतिपक्षमा सरकारको एक विश्वसनीय विकल्प सिर्जना गर्न अनि चुनावको समयमा चुनावी समर्थनलाई सुदृढ गर्न र अधिकतम परिणामहरू प्राप्त गर्न। जब गठबन्धन सम्झौता हुन्छ सो अन्ततः सबैमा पुग्छ। यसलाई गठबन्धन एकता प्रदर्शन गर्न, पारदर्शिता प्रवद्र्धन गर्न र विभिन्न व्याख्याबाट बच्न सबै पक्षले हस्ताक्षर गरेको औपचारिक दस्तावेजको रूपमा प्रकाशित गर्नु लाभदायक हुन सक्छ। सम्झौताका सर्तहरूको प्रकाशन विशेष पुस्तिका, प्रेस विज्ञप्ति, संयुक्त, पार्टी अखबार, आदिसहित धेरै तरिकामा गर्न सकिन्छ। नेताहरूले प्रायः गठबन्धनमा प्रवेश गरेपछि पार्टीको तल्लो तहले फलो गर्नेछन् भन्ने कुरालाई सामान्य मान्छन्। हालैको कांग्रेससँगको एमाले गठबन्धन साझेदारहरूले सुरुमै विवाद समाधान गर्ने संयन्त्र स्थापना र सहमतिमा हुनुपर्छ। यो संयन्त्र इमान्दार, गठबन्धनभित्रको सम्मानित व्यक्ति वा गठबन्धन ढाँचा बाहिरको व्यक्ति हुनसक्छ। गठबन्धन सरकारले गर्नुपर्ने काम नीतिको निरन्तरता : एउटा सरकारले लागू गरेको नीति तथा कार्यक्रम अर्को सरकारले नमान्ने हालको प्रचलन हटाई सत्तामा पुग्ने दलबीच विकास र सुशासनका क्षेत्रमा न्यूनतम सहमति जुटाएर काम गर्नुपर्छ। सोहीअनुसारको नीति तथा कार्यक्रम लागू गर्नुपर्छ। जसले गर्दा छिटोछिटो सरकार बदलिने परम्परा तोडिन्छ। विधिको शासन स्थापना र दण्डहीनताको अन्त्य : विधिको शासन स्थापना र दण्डहीनताको अन्त्यका लागि राज्यका विभिन्न अंगलाई उनीहरूको कार्यक्षेत्रभित्र रहेर कानुनले तोकेको काम, कर्तव्य र अधिकार निर्वाध रूपमा प्रयोग गर्न दिने वातावरण बनाउन ठूला राजनीतिक दलले काम गर्नुपर्छ। सार्वजनिक संस्थान तथा निकायमा अनुभवी व्यक्तिको नियुक्ति : विभिन्न सार्वजनिक संस्थान तथा निकायका व्यवस्थापन तथा सञ्चालक समितिमा आफ्ना कार्यकर्ता नियुक्त गर्दा सम्बन्धित विषयमा केही न केही जानकारी भएका व्यक्तिहरू नियुक्त गर्ने। स्वार्थको द्वन्द्व (कन्फ्लिक्ट अफ इन्ट्रेस्ट) नियन्त्रण गर्न संस्थानका सञ्चालक समितिमा कर्मचारी संगठन वा कर्मचारीका प्रतिनिधि राख्नु हुुँदैन। दलाल र बिचौलियामाथि नियन्त्रण : पद्धतिभन्दा बाहिर गएर आआफ्ना व्यक्तिगत तथा समूहगत स्वार्थपूर्तिका लागि मन्त्रालय तथा विभागमा धाउने दलाल र बिचौलियालाई निरुत्साहित गर्न मन्त्री तथा सचिवहरूलाई निर्देशन दिनुपर्छ। जिल्ला जिल्लाको नाम भजाएर मन्त्रालयमा डेलिगेसन जाने पुरानो संस्कार त्याग्नु पर्छ। विकास निर्माण आयोजनामा हस्तक्षेपको अन्त्य : विभिन्न विकास निर्माण कार्यको ठेक्कापट्टा तथा सामान खरिद कार्यमा अनावश्यक हस्तक्षेप नगर्न राजनीतिक दलले आफ्ना कार्यकर्तालाई सचेत गराउनु आवश्यक छ। निर्माण कार्यमा खटिएका कर्मचारीलाई धम्क्याउने, उनीहरूको कर्तव्य पालनामा बाधा पुर्याउने कार्य बन्द गरी निर्माण कार्यमा प्रक्रियागत सहजीकरण गर्नुपर्छ। कर्मचारी सरुवा व्यवस्थित गर्ने : मन्त्रालयका उच्च पदस्थ कर्मचारी, आयोजना प्रमुखहरूलाई निश्चित अवधिसम्म काम गर्ने वातावरण तयार गर्न सरुवासम्बन्धी मापदण्ड लागू गर्नु आजको आवश्यकता हो। राजनीतिज्ञहरूले आफ्नो घोषणापत्रमा प्रयोग गर्ने र केही नगर्ने ती व्यर्थ बजवर्डमध्ये भ्रष्टाचार एउटा भएको छ। सरकारी कर्मचारी र हाम्रा जनप्रतिनिधिविरुद्धको अदालतमा विचाराधीन मुद्दाहरूलाई कम्तीमा छिटो टुंग्याउने बेला आएको छ। यसरी, राजनीतिक दलहरू र राजनीतिज्ञ भनेका समाजका ऐनामात्र हुन्। त्यसैले सबै दोष राजनीतिज्ञलाई मात्रै लगाउनु गलत हो।"
बादी समुदायका समस्या सुनिदेऊ सरकार ?,"सुशीला बादी । नेपालको सन्दर्भमा बादी समुदाय अल्पसंख्यक जातिहरू मध्येको एक समुदाय हो। जसले अन्य अल्पसंख्याक जातिहरूले जस्तो स्वच्छन्दपूर्वक प्रकृतिको काखमा लुटपुटिएर आफ्नो जातीय पहिचान कायम गर्न सकिरहेको अवस्था छैन। बादी समुदायको शिक्षा, सम्पत्ति, जमिन, रोजगारी लगायतका सबै क्षेत्रबाट बञ्चितीकरणमा परेको अवस्था छ। यो समुदायलाई मानिसहरूले हेर्ने नजर पनि निकै फरक छ। हेपाह प्रवृत्ति अहिले पनि छ। कर्णाली प्रदेशको राजधानीसमेत रहेको सुर्खेतको वीरेन्द्रनगर नगरपालिका११ शान्तिपुर झुप्राखोलाको बादी बस्तीमा विद्यालय छैन। भर्खरका बालबालिकाहरू पढ्न जाने नवजीन बालविकास केन्द्र छ तर कक्षा १ देखि माथिल्लो तहसम्म पढ्नका लागि हरेक बालबालिकाले २ घण्टा पैदल हिँडेर सुब्बाकुना धाउनुपर्छ। कक्षा १ देखि ५ सम्म पढ्ने बालबालिका विद्यालय टाढा भएकै कारण पढ्न जाँदैनन्। अर्को कुरा हाम्रो समुदायको न जमिन छ, न रोजगारी छ, न सरकारले कुनै सीप सिकाएर स्वरोजगार सिर्जना गरेको छ। यसले छाक टार्नकै लागि खोलामा बालुवा चाल्ने, गिट्टी कुट्ने र कालापहाड जानुपर्ने यहाँको बाध्यता छ। शान्तिपुर बस्ती मात्र नभई कर्णालीका विभिन्न जिल्लामा रहेका सबै बादी समुदायको अवस्था त्यस्तै छ। बादी पुरुषहरूले बनाएको परम्परागत सीप उम्दा मादल निकै लोकप्रिय थियो। तर, बनाएका मादल निकै कम बिक्री हुने र बनाउन कच्चा पदार्थसमेत नपाइने समस्याले त्यो सीप लोभ हुने अवस्थामा छ। बादी समुदायको आवाज पनि कसैले सुनिदिँदैन्। आफ्नो आवाज सुनाउन, हामी पनि नेपाली हौं, हामीलाई पनि हक र अधिकार चाहियो, हाम्रो बादीजातिको संरक्षण र सुधार होस् भनेर पटकपटक यो समुदायले आन्दोलनहरू पनि भएका थिए। तर, राज्यसम्मको पहुँच, समानता र समानुपातिक अधिकार दिलाउन कसैले पनि ध्यान दिएनन्। हाम्रो समुदायका व्यवस्थित घर छैनन्, जग्गा जमिन छैन। कतिले त नागरिकता पनि पाउन सकेका छैनन्। आज पनि बादी जाति रोग, भोक र शोकमा डुबेका छन्। (बादी सामाजिक अभियन्ता हुन्।)"
के माल्दिभ्स डुब्दै छ ?,"दक्षिण एसियाली मुलुक माल्दिभ्स भूमध्यरेखामा फैलिएको हिन्द महासागरमा बनेका १ हजार १ सय ९२ वटा टापु मिलेर बनेको छ। जुन ८ सय ७१ किलोमिटरको लम्बाइमा फैलिएको छ। समुद्र्र र सामुद्रिक टापुहरूको सौन्दर्यका लागि प्रख्यात माल्दिभ्स संसारकै उत्कृष्ट पर्यटकीय गन्तव्यमा पर्छ। मल्दिभ्स भन्नासाथ तस्बिरहरूमा माला झैं सजिएका टापुहरूको समूह र आकर्षक नीलो समुद्र्रमाथि झुपडीका घरहरूजस्ता देखिने रिसोर्ट झल्को आउँछ। अन्तर्राष्ट्रिय पर्यटनको क्षेत्रमा मल्दिभ्सलाई हनिमुन मनाउन जानेहरूको मनपर्ने गन्तव्यमध्येमा पर्छ। माल्दिभ्सका १ हजार १ सय ९२ टापुमध्ये लगभग दुई सय टापुमा त्यहाँका जनता बसोबास गर्छन्। जसमध्ये करिब एक सय टापुलाई लक्जरियस टुरिस्ट रिसोर्टका रूपमा विकास गरिएको छ। समुद्री किनारहरूमा थुप्रै विश्वस्तरका रिसोर्टहरूको निर्माण गरिएको छ। माल्दिभ्स सेता बलौटे समुद्री तटहरू र आकर्षक रिसोर्टबाहेक पानीमुनिको अद्वितीय समुद्री जीवनका लागि पनि प्रख्यात छ। सरकारी तथ्यांकअनुसार करिब ९७ प्रतिशत माल्दिभ्सको जनसंख्या इस्लाम धर्म मान्छन्। बाँकी हिन्दु र इसाई धर्मावलम्बी छन्। माल्दिभ्स विश्वमै सबैभन्दा उच्च साक्षरता दर र शिक्षामा सबैभन्दा कम लैंगिक असमानता भएको मुलुकमा पर्छ। हिन्द महासागरबाट जम्मा एक मिटरमाथि अवस्थित माल्दिभ्स समुद्री सतहबाट संसारकै सबैभन्दा कम उचाइमा रहेको देशमध्ये पर्छ। विश्वव्यापी रूपमै समुद्री सतह प्रत्येक वर्ष तीनचार मिलिमिटरको दरले बढेको र यो दर आउँदा दशकमा अझै बढ्ने अपेक्षा गरिएको छ। विज्ञहरूले माल्दिभ्स र माल्दिभ्सजस्ता कम उचाइमा रहेका देशको भविष्य गम्भीर जोखिममा रहेको अनुमान गरेका छन्। माल्दिभ्स जस्तै टापु देशहरूमा गरिएका कतिपय अध्ययनहरूले पानीको सतह बढ्दै जाने र बाढीको जोखिम पनि उत्तिकै बढ्ने हुँदा बसोबासका लागि उपयुक्त नहुने निष्कर्ष निकालेका छन्। संयुक्त राष्ट्रसंघ पर्यावरण कार्यक्रमअन्तर्गतको निकाय जलवायु परिवर्तनका लागि अन्तरसरकारी प्यानलले हरितगृह ग्यास उत्सर्जन तीव्र रूपमा कम हुँदै जाँदा पनि समुद्री सतह सन् २१०० मा आधा मिटर बढ्ने अनुमान गरेको छ। भविष्यको संकटलाई मध्यनजर गरी माल्दिभ्स सरकारले आफ्ना नागरिकलाई अस्ट्रेलिया, भारत र श्रीलंकामा बसाइँ सार्न योजनाहरू पनि अघि नसारेको होइन। यद्यपि, माल्दिभ्स सरकारले नागरिकलाई नयाँ मुलुकहरूमा स्वागत नगर्ने भन्दै आन्तरिक रूपमै व्यवस्थापन गर्न सबै खाले उपायलाई योजनाभित्र समावेश गर्यो। माल्दिभ्सलाई जलवायु परिवर्तनको जोखिमबाट जोगाउन र हुन सक्ने सबै खाले क्षतिलाई नियन्त्रण गर्न अर्थतन्त्रलाई बलियो बनाउँदै लिएर विविध कार्ययोजना निर्माण गरिएको छ। पर्यटन उद्योग माल्दिभ्सको अर्थतन्त्रको सबैभन्दा ठूलो र महत्त्वपूर्ण अंग हो। ६ लाखभन्दा कम जनसंख्या रहेको मालदिभ्समा २५ हजारभन्दा माथिलाई रोजगार दिन सक्षम यहाँको पर्यटन क्षेत्र विदेशी मुद्रा आर्जन गर्ने प्रमुख माध्यम पनि हो। पर्यटन क्षेत्रलाई थप बलियो र व्यवस्थित बनाउँदै सबैखाले पर्यावरणीय प्रभावहरूलाई रोक्न बाढी रोकथामलगायत आकस्मिक व्यवस्थापनका परियोजनाका पूर्वतयारी कार्यान्वयन हुने क्रम जारी छ। यस्तैमध्येको एउटा उदाहरण हो राजधानी माले नजिकको हुल्हुमाले सहर। समुद्री सतह बढ्दै जाँदा भविष्यको जोखिमलाई ध्यानमा राखी माल्दिभ्स सरकारले बिमा नीतिस्वरूप उच्च भागमा रहेका अन्य मुलुकमा जग्गा खरिद गर्न सम्भाव्यता अध्ययन सुरु गरिसकेको छ। कतिपय माल्दिभ्सभित्रकै योजनाकारहरूले देशको हालका टापुहरूको टिकाउपना र स्थायित्वलाई सबल बनाउन काम गरिरहेका छन्। जसमध्ये एउटा नवनिर्मित हुल्हुमाले हो, राजधानी मालेको उत्तरपूर्वी भागमा अवस्थित यो कृत्रिम टापुले प्रत्येक वर्ष ठूलो संख्यामा पर्यटक र हनिमुनहरू आकर्षित गर्छ। माल्दिभ्समा धेरै मानव निर्मित टापुहरू भएता पनि अद्वितीय हुल्हुमालेको टापु राजधानी मालेको क्षेत्रफलको दायरालाई फराकिलो बनाउन डिजाइन गरिएको हो। हुल्हुमाले माल्दिभ्सका अन्य टापुभन्दा एकदमै फरक छ। हुल्हुमालेको भूगोल र आकर्षणहरू यस्ता छन् कि कुनै पनि कोणले यो टापु कृत्रिम हो जस्तो लाग्दैन। टापुको यत्रतत्र प्राकृतिक हरियाली, खुला समुद्री तट, सेतो बालुवा र नीलो पानीले निःसन्देह हुल्हुमालेलाई भव्य र उल्लेख्य बनाएको छ। दीर्घकालीन सामाजिक, आर्थिक र वातावरणीय प्रभावलाई विचारपूर्वक ध्यान दिई सन् १९९७ मा हुल्हुमालेको निर्माण थालनी गरिएको थियो। राजधानी मालेको बढ्दो जनसंख्या र भीडभाड कम गर्न डिजाइन गरिएको यो टापु माल्दिभ्समा चौथो ठूलो टापु हो। अहिले ५० हजार पुगेको हुल्हुमालेको जनसंख्या भविष्यमा दुई लाख मानिसलाई अन्ततः त्यहाँ सार्ने आशा राखिएको छ। मालेभन्दा दुई गुणा अग्लो र समुद्री सतहबाट दुई मिटर उचाइको हुल्हुमाले टापुको निर्माण समुद्री सतहबाट जलमग्न कोरल प्लेटफर्ममा बालुवा पम्प गरेर बनाइएको हो। अतिरिक्त उचाइले हुल्हुमालेलाई माल्दिभ्सका नागरिकको शरणस्थलका रूपमा निर्माण गरिएको हो। बढ्दो समुद्रीकरणको कारण तल्लो तहका टापुहरूमा बसोबास गरेकालाई भविष्यमा सामुद्रिक टाइफन र आँधीबेहरीको बखत वैकल्पिक आश्रयको सहरका रूपमा विकास गरिएको हो। हुन त माल्दिभ्समा हुल्हुमाले मात्र त्यस्तो टापु होइन, जहाँ ठूला परिवर्तनहरू भएका छन्। पछिल्ला दशकहरूमा यस्तै प्रकारका अन्य धेरै टापु विभिन्न परियोजनासहित विकास भएका छन्। तीमध्ये एक पश्चिममा थिलाफुसी हो, जुन ल्यान्डफिल साइटका रूपमा निर्माण गरिएको छ। त्यस्तै, गुल्फिल्हुआ नामक अर्को मानव निर्मित टापुलाई पुनर्निर्माण परियोजना र औद्योगिक हबका रूपमा विकास गरिँदै छ। हुन त पृथ्वीको तापक्रम वृद्धि र जलवायु परिवर्तनको असर प्रत्यक्ष र अप्रत्यक्ष विश्वका सबै देशमा परेको छ। तर माल्दिभ्स जस्तो वातावरणीय खतराको सामना अन्य कुनै पनि देशले गर्न नपर्ने आकलन गरिएको छ। वातावरण संकटको यो भयावह अवस्थाले माल्दिभ्सको अस्तित्वमा नै प्रश्न खडा गरेको कुरा सत्य हो। स्थानीय भाषामा हुल्हुमालेको अर्थ आशाको सहर हो। हुन पनि हिन्द महासागरको टापु देश माल्दिभ्सबाट उदाइरहेको नयाँ टापु हुल्हुमाले एउटा नयाँ सहरमात्र होइन, मानवताका लागि एउटा आशाको किरण पनि हो। जलवायु परिवर्तन र बढ्दो तापक्रमको चुनौतीसित आउँदा दिनमा अझ तीव्र ढंगले लड्नुपर्ने यथार्थबोध गर्दै दिगो र भविष्यको सोचसहित हुल्हुमालेको जन्म भएको हो। आफ्नो देश डुब्छ भन्ने विषयलाई ध्यानमा राखेर उनका नागरिक टापुमा डुब्नुपर्यो भने त्यहाँ बसाइँ सार्न सकिन्छ भन्ने ध्येयका साथ हुल्हुमालेको परिकल्पना गरिएको हो। माल्दिभ्सको सफा पानीका मुहानहरूलाई नुनिलो समुद्री पानीको अतिक्रमणले अशुद्ध बनाउने चिन्ताबाहेक हुल्हुमाले लगायत माल्दिभ्सभरि नै सन् २००४ मा आएको सुनामीजस्तो प्राकृतिक विपद्हरूको जोखिम सधैं रहने नै भयो। त्यो बेलाको सुनामीले माल्दिभ्समा एक सय जनाभन्दा बढीको मृत्यु भएको थियो। दक्षिण एसियाको सामुद्रिक स्वर्गजस्तो देश माल्दिभ्सको टापु देशलाई इन्चइन्च हिन्द महासागरको पानीले आक्रमण गरिरहेको छ। अब यो मुलुकको ८० वर्षमात्र रहेको जानकार बताउँछन्। आफ्नो देशको मुख्य आकर्षण समुद्रका कोरल चट्टान र तटीय भूमिहरू र जैविक विविधतालाई जोगाउँदै माल्दिभ्सको पर्यटनप्रति बढ्दो आकर्षणलाई कायम राख्नु माल्दिभ्सको सबैभन्दा ठुलो चुनौती हो। हुल्हुमाले जस्तो दीर्घकालीन सोचसहित ल्याइएका पर्यावरणमैत्री सहरी परियोजनाका परिणाम त भविष्यले देखाउला। भावी पुस्तालाई ध्यानमा एक्काइसौं शताब्दीको मुख्य चुनौतीमध्ये एक तापक्रम वृद्धि र जलवायु परिवर्तनको असरलाई नियन्त्रण गर्न माल्दिभ्सले अपनाएका रणनीति उच्च मूल्यांकनयोग्य पक्कै छन्।"
रसियन टोलीसँगको दोस्रो मैत्रीपूर्ण खेलमा पनि नेपाली महिला राष्ट्रिय भलिबल टोली पराजित,"काठमाडौं : रसियन टोलीसँगको दोस्रो मैत्रीपूर्ण खेलमा पनि नेपाली महिला राष्ट्रिय भलिबल टोली पराजित भएको छ। आइतबार पहिलो मैत्रीपूर्ण खेलमा पराजित भएको नेपाली टोली सोमबार दोस्रो खेलमा पनि पराजित भएको हो। त्रिपुरेश्वरस्थित राष्ट्रिय खेलकुद परिषदको कभर्ड हलमा सोमबार भएको खेलमा रसियन टोलीले नेपाली महिला टोलीलाई ३० को सोझो सेटमा पराजित गरेको हो। काभा नेसन्स लिगको तयारीमा रहेको नेपाली टोलीले रसियन टोलीसँग दुई वटा मैत्रीपूर्ण खेल खेलेको हो। नेपालस्थित रसियाको दूतावासको सहयोगमा भलिबल संघले मैत्रीपूर्ण खेल आयोजना गरेको थियो। मैत्रीपूर्ण खेलसँगै अब नेपालले साउन १७ गतेदेखि काठमाडौंमा सुरु हुने काभा नेसन्स लिगमा सहभागिता जनाउने छ। लिगमा नेपालका साथै भारत, इरान, श्रीलंका र माल्दिभ्स पनि सहभागी हुँदैछन्।"
"सुनको मूल्य बढ्यो,चाँदी घट्यो","काठमाडौं : स्थानीय बजारमा सुनको मूल्य प्रतितोला १ सय रुपैयाँले बढेको छ । नेपाल सुनचाँदी व्यवसायी महासंघका अनुसार आइतबार प्रतितोला १ लाख ४६ हजार २ सयमा कारोबार भएको छापावाला सुन आज १ लाख ४६ हजार ३ सय रुपैयाँ कायम भएको हो। त्यस्तै,तेजाबी सुन १ लाख ४५ हजार ६ सय रुपैयाँमा कारोबार भइरहेको महासंघले जनाएको छ। आइतबार तेजाबी सुन प्रतितोला १ लाख ४५ हजार ५ सयमा कारोबार भएको थियो। सुनको मूल्य बढेपनि चाँदीको मूल्य भने घटेको छ। आज प्रतितोला चाँदी २० ले घटेको छ । चाँदी आज १ हजार ७ सय ९० रुपैयाँमा कारोबार भइरहेको छ। यसअघि आइतबार प्रतितोला १ हजार ८ सय १० रुपैयाँमा कारोबार भएको थियो।"
"नेप्से परिसूचक २४ सय विन्दुमाथि, १३ अर्बको सेयर कारोबार","काठमाडौं : दिनभर उचारचढावका बीच नेप्से परिसूचक २४८८०८ विन्दुमा पुगेर बन्द भएको छ। तीन पटक बजारले २५०० अंक नाघेपनि अन्तिममा आएर २४८८०८ विन्दुमा अडिएको हो। यसदिन नेप्से परिसूचक २१५ अंकले बढेर २४८८०९ विन्दुमा कायम भएको छ। सेन्सेटिभ इण्डेक्स ०१९ अंकले घटेर ४४८७९ विन्दुमा पुगेको छ। आज ३०९ स्क्रिप्सको ३ करोड ९७ लाख ५४ हजार ७११ कित्ता सेयर १३ अर्ब ९१ करोड ५५ लाख ३५ हजार ४४० रुपैयाँमा खरिदबिक्री भए। सामान्य अंकले बढेको बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। मुक्तिनाथ कृषि कम्पनीको सेयर १० प्रतिशतले बढ्दा नेपाल फाइनान्सको ८७७,एनएमबी सुलभ इन्भेस्टमेन्ट फन्ड २को ७९३,छ्यांदी हाइड्रोपावर ७९० र बीएचएलको ६८६ प्रतिशतले बढ्यो। यसदिन गणपति लघुवित्त वित्तीय संस्थाका लगानीकर्ताले गुमाए। सो कम्पनीको सेयर ९९४ प्रतिशतले घट्यो। कारोबार रकमका आधारमा हिमालयन रिइन्स्योरेन्स शीर्षस्थानमा रह्यो। सो कम्पनीको ३६ करोड बढी मूल्यको सेयर कारोबार भयो। यसैगरी शिवम् सिमेन्टको ३४ करोड,कुमारी बैंकको २८ करोड,सीईडीबी हाइड्रोपावर डेभलपमेन्टको २५ करोड र हिमालयन डिस्टिलरीको २४ करोड मूल्य बराबरको सेयर कारोबार भयो। आज सातवटा समूहको उपसूचक बढ्दा बाँकी ६ वटा उपसमूहको सूचक नकारात्मक देखिएका छन्। फाइनान्स,हाइड्रोपावर,लाइफ इन्स्योरेन्स, मनु एण्ड प्रो,म्युचुअल फण्ड, अदर्श र ट्रेडिङ समूहको उपसूचकबाहेक अन्यको उपसूचक घटेको हो। यसदिन मनु एन्ड प्रो समूहको उपसूचक सर्वाधिक २१६ प्रतिशतले बढ्यो। कारोबारमा आएका ११५ स्टकको मूल्य बढ्दा १२१ वटाको घट्यो भने ६ वटाको स्थिर रह्यो।"
रकमान्तर फुकुवाले हट्यो अर्थ मन्त्रालय धाउनुपर्ने बाध्यता,"काठमाडौं : चालु आर्थिक वर्षमा रकमान्तरका ससाना कामका लागि अर्थ मन्त्रालय धाउनु नपर्ने भएको छ। बर्सेनि बजेटमार्फत छुट्ट्याएको विभिन्न आयोजनाहरू कुनैमा बजेट नसकिने कुनैमा अपुग हुँदा रकमान्तर गरिँदै आएको छ। यसो गर्दा हरेक मन्त्रालयले साना कामका लागि पनि अर्थ मन्त्रालय धाउनुपथ्र्यो तर चालु आवको विनियोजन ऐन, २०८१ को दफा ५ ले यस्तो झन्झटलाई फुकुवा गरेको छ। तर सम्बन्धित निकायहरूले आफूले गरेको कामबारे जानकारी मन्त्रालयगत बजेट सूचना प्रणालीमार्फत अर्थ मन्त्रालयलाई दिनु पर्नेछ। यसैक्रममा, अर्थविद् डा डिल्लीराज खनाल विनियोजित बजेट कार्यान्वयनको क्रममा सहजीकरण गर्ने हिसाबले ल्याइएका व्यवस्था उचित भएको बताउँछन्। उनका अनुसार स्रोत र साधनको गलत ढंगको प्रयोगलाई रोक्ने गरी कार्यान्वयनको पक्षलाई बलियो बनाउन यस्तो व्यवस्था उचित हो। नीतिगत व्यवस्थालाई दुरुपयोग गर्नु भएन। रकमान्तरकै हकमा भएका व्यवस्थाको पनि ठीक ढंगले सदुपयोग हुनुपर्यो। तर त्यसमा टेकेर दुरुपयोग हुने खतराको भने जाँच गर्नुपर्यो, अर्थविद् डा खनालले भने। विनियोजन ऐनअन्तर्गत रकमान्तर तथा स्रोतान्तरसम्बन्धी व्यवस्थाअनुसार तोकिएको निकायले गर्ने सेवा र कार्यको निमित्त विनियोजन गरेको रकममध्ये कुनै अनुदान संकेतमा बचत हुने र कुनै अनुदान संकेतमा अपुग हुने देखिएमा नेपाल सरकार, अर्थ मन्त्रालयले बचत हुने अनुदान संकेतबाट अपुग हुने अनुदान संकेतमा रकमान्तर गर्न सक्नेछ। रकमान्तर गर्दा जम्मा विनियोजित रकमको १० प्रतिशतमा नबढ्ने गरी कुनै एक वा एकभन्दा बढी अनुदान संकेतबाट अर्को एक वा एकभन्दा बढी अनुदान संकेतमा रकमान्तर गर्न, निकासा र खर्च लेख्न, चालु तथा पुँजीगत खर्च र वित्तीय व्यवस्थाको खर्च व्यहोर्न एक स्रोतबाट अर्को स्रोतमा रकमान्तर गर्न सकिनेछ व्यवस्था छ। तर, एउटै अनुदान संकेतभित्रका बजेट रकमान्तर गर्दा जतिसुकै सकिनेछ। पुँजीगत खर्च शीर्षकमा विनियोजित रकम वित्तीय व्यवस्थाअन्तर्गत वित्तीय लगानी र आन्तरिक तथा बाह्य ऋणको सावाँ र ब्याज भुक्तानी खर्च शीर्षकमा बाहेक अन्य चालु खर्च शीर्षकतर्फ रकमान्तर गर्न सकिने छैन। ऐनमा उल्लेख छ। यता वित्तीय व्यवस्थातर्फ विनियोजित रकम आन्तरिक तथा बाह्य ऋणको सावाँ र ब्याज भुक्तानी खर्च शीर्षकमा बाहेक अन्य चालु खर्च शीर्षकतर्फ रकमान्तर गर्न र वित्तीय व्यवस्थाअन्तर्गत आन्तरिक तथा बाह्य ऋणको सावाँ भुक्तानी खर्चतर्फ विनियोजित रकम ब्याज भुक्तानी खर्च शीर्षकमा बाहेक अन्यत्र रकमान्तर गर्न सकिने व्यवस्था छ। अर्थ मन्त्रालयले विनियोजन ऐनलाई टेकेर आर्थिक वर्ष २०८१८२ को बजेट कार्यान्वयनसम्बन्धी मार्गदर्शन पनि सार्वजनिक गरिसकेको छ। बजेटले लिएका उद्देश्य प्राप्तिको लागि उपलब्ध हुने स्रोतको अधिकतम उपयोग गर्दै खर्चमा मितव्ययिता, प्रभावकारिता र दक्षता कायम गर्नु हुनेछ। समग्र वित्तीय अनुशासन कायम गर्दै बजेट निकासा, खर्च र नियन्त्रणलगायत वित्तीय उत्तरदायित्व कायम गर्न विनियोजन ऐन, २०८१ आर्थिक कार्यविधि तथा वित्तीय उत्तरदायित्व ऐन, २०७६ र नियमावली, २०७७ को अनिवार्य रूपमा परिपालन गर्नुगराउन मार्गदर्शन पेस गरिएको हो। मार्गदर्शनअनुसार प्रदेश र स्थानीय तहका लागि अनुदान संकेत ७०१ र ८०१ मा विनियोजन भएको वित्तीय समानीकरण अनुदान रकम अन्य अनुदान संकेतमा रकमान्तर हुने छैन। एकै बजेट उपशीर्षकभित्रको एउटै खर्च शीर्षकतर्फ चालु र पुँजीगत स्वीकृत क्रियाकलापको त्रैमासिक संशोधन गर्नुपर्ने भएमा पहिलो त्रैमासिकभित्र गर्नु पर्नेछ। मन्त्रालयगत बजेट सूचना प्रणालीमा स्वीकृत आयोजना तथा कार्यक्रमअन्तर्गतको एउटै खर्च शीर्षकभित्रको क्रियाकलाप संशोधन गर्नुपर्ने वा क्रियाकलाप परिवर्तन गर्नुपर्ने भएमा स्रोतमा परिवर्तन नहुने गरी आवश्यकता र औचित्यका आधारमा पुस महिनाभित्र कार्यक्रम संशोधन गर्नु पर्नेछ। मन्त्रालयगत बजेट सूचना प्रणालीमा स्वीकृत वार्षिक आयोजना तथा रकमान्तर गर्नुपर्ने भएमा स्रोत परिवर्तन नहुने गरी आर्थिक कार्यविधि तथा वित्तीय उत्तरदायित्व ऐन, २०७६ मा रही थप हुने खर्च शीर्षकको सुरु विनियोजनको २५ प्रतिशतसम्म रकमान्तर गर्न सकिनेछ। सरकारले रकमान्तरका लागि एउटा व्यवस्था बनाए पनि कार्यान्वयनको चरणमा भने उल्टिने पनि देखिएको छ। यसको उदाहरण आर्थिक वर्ष २०८०८१ को पनि हो। रकमान्तरकै सबालमा वर्षको अन्त्यमा रकमान्तर अन्त्य गर्ने भनेर नीतिगत व्यवस्था गरे पनि पुँजीगत खर्चमा चुनौती देखिएसँगै अन्ततः असार मध्यमा मन्त्रिपरिषद्बाट भए पनि रकमान्तरको निर्णय भयो। विनियोजित रकमको १० प्रतिशतसम्म रकमान्तर गर्न, निकासा र खर्च लेख्न, चालु तथा पुँजीगत खर्च र वित्तकीय व्यवस्थाको खर्च व्यहोर्न एक स्रोतबाट अर्को स्रोतमा रकमान्तर गर्न सकिने व्यवस्था विगतदेखि कै प्रवृत्ति हेर्दा हरेक वर्ष विकास खर्च आवको अन्त्य अर्थात् असारमै अधिक हुन्छ्। सरकारले पुँजीगत खर्च संरचनात्मक सुधार नगरेसम्म यस्तै स्थिति दोहोरिरहने अर्थविद्हरू औंल्याउँछन्। संविधानले तोकेबमोजिम हरेक वर्ष जेठ १५ मा आगामी आवको बजेट सार्वजनिक हुने र साउनदेखि लागू भए पनि कार्यान्वयनको लामो प्रक्रिया अपनाउँदा बजेट भुक्तानी प्रायः अन्तिममै अधिक हुने भएकाले असारमा बढी खर्च देखिएको अर्थ मन्त्रालयको भनाइ छ। अझ पहिला असारमै सडकहरू बन्ने बढी देखिन्थे भने अहिले केही नियन्त्रित भएको मन्त्रालयको बुझाइ छ। यसो हँुदा गत असारमा मन्त्रिपरिषद्ले ३० अर्ब रुपैयाँ थप रकमान्तर गर्न अनुमति दियो। यसले पनि खर्च बढ्नु स्वाभाविक भएको अर्थ मन्त्रालयको तर्क छ। सामान्यतया विनियोजन ऐनले कुल बजेटको १० प्रतिशतसम्म रकमान्तर गर्ने अधिकार दिएको छ। सिद्धान्ततः सो सीमा नाघ्न भने पाइँदैन भनिन्छ। सरकारले असार मध्यमा ३० खर्ब रुपैयाँको रकमान्तरको निर्णय गरे पनि अर्थ मन्त्रालयले भने २८ अर्बमात्रै रकमान्तर गर्न सक्यो। अर्थ मन्त्रालयले असार २५ गतेपछि रकमान्तर गर्न पाउँदैन। यसपछि मन्त्रालयगत बजेट सूचना प्रणालीले स्विकार्दैन। अर्थ मन्त्रालय स्रोतका अनुसार असार २५ गते राति १२ बजेसम्म रकमान्तर गर्दागर्दै २८ अर्ब रुपैयाँमात्रै गर्न सकियो। मध्यरात कटिसकेकाले प्रणालीले बाँकी दुई अर्ब नलिने हुँदा अप्ठेरो स्थिति सिर्जना भयो। यद्यपि अन्तिम घडीमा भए पनि रकमान्तरबाट भए पनि बजारमा थप पैसा आएको छ। यद्यपि आम उपभोक्ताको क्रयशक्ति कमजोर भइरहेको बेला यसले सर्वसाधारणको खल्तीसम्म पैसा पुर्याउन मद्दत पुर्याएको छ।"
भारतीय पर्यटक लक्षित नीति बनाउन माग,"भारतीय पर्यटक नेपाल प्रवेश गर्ने सीमा नाकाहरू अव्यवस्थित भएका कारणले पर्यटक आवागमनमा असर पुगिरहेको छ । विराटनगर : कोशी प्रदेशमा पर्याप्त पूर्वाधार र आकर्षक गन्तव्यहरू भए पनि सरकारी नीतिमा सुधार नहुँदा अपेक्षाअनुसार भारतीय पर्यटकहरू ल्याउन नसकिएको पाइएको छ। सरकारले नीतिगत सुधारमा ध्यान नदिँदा पर्यटन क्षेत्र गुल्जार बनाउन बाधा पुगिरहेको भन्दै पर्यटन व्यवसायीले यसतर्फ ध्यान दिन सरकारलाई आग्रह गरेका छन्। भारतबाट पर्यटक नेपाल प्रवेश गर्ने सीमा नाकाहरू अव्यवस्थित भएका कारणले पनि पर्यटक आवागमनमा असर पुगिरहेको उनीहरूको दाबी छ। सीमामा रहेका अध्यागमन कार्यालयहरू परम्परागत रुपमा सञ्चालन भइरहेको र त्यसलाई आधुनिक, प्रभावकारी र व्यवस्थित बनाउने तर्फ सरकारले चासो नदेखाउँदा सम्भावना भएर पनि गुणस्तरीय पर्यटक भिœयाउन नसकिएको पर्यटन व्यवसायीको गुनासो छ। सीमा क्षेत्रमा पर्यटकले चर्को गर्मीमा घण्टांै लाइन लाग्नुपर्ने र धेरै समयमा गाडीमा बस्नु पर्ने समस्या घटाउन अध्यागमन कार्यालयलाई प्रभावकारी बनाउनुपर्ने पर्यटन व्यवसायी भवेशकुमार श्रेष्ठको सुझाव छ। नेपाल उद्योग वाणिज्य महासंघ कोशीका पर्यटन समिति सभापति श्रेष्ठले भने गाडिभित्र धेरै समय बस्नुपर्ने, चर्को घाममा खुला सडकमा लामो लाइन बस्नु पर्ने आदि व्यवहारबाट एक पटक आएको पर्यटक फेरि फर्किने चाहना गर्दैन, यो हाम्रो पर्यटन विकासका लागि चुनौती हो। सरकारले २०८२ साललाई पर्यटक वर्षको रूपमा मनाउने घोषणा गरेको छ। आउँदो वर्ष नेपालमा १६ लाख पर्यटक भिœयाउने सरकारको लक्ष्य नीतिगत पूरा गर्न सुधार गर्नुपर्ने बताए। स्थल मार्गबाट विशुद्ध घुमफिर गर्नकै लागि भारतबाट आउने पर्यटकको व्यवस्थित तथ्यांक राख्ने हामीसँग कुनै व्यवस्था छैन, हामीले हचुवामा पर्यटनसम्बन्धी नीति र कार्यक्रम बनाइरहेका छौं जसले पर्यटनलाई खास फाइदा पुगेको छैन। स्थलमार्गबाट आउने पर्यटकको तथ्यांक राख्न हरेक सीमा नाकामा व्यवस्थित अध्यागमन डेक्स राख्नुपर्ने उनको सुझाव छ। यस्तै भारतीय पर्यटक चढेका गाडीलाई सडकमा अनावश्यक चेकजाँच गरी दुःख दिने र रकम असुल्ने गरेको गुनासो सरकारले कहिल्यै सम्बोधन नगरेको उनी बताउँछन्। भारतबाट घुम्नका लागि आउने पर्यटकले २५ हजार भन्दा बढी भारु लिएर आउन नपाउने व्यवस्थाले पर्यटन प्रवद्र्धनमा नकारात्मक असर परिरहेको भएपनि सरकारले यो व्यवस्थामा परिवर्तन गर्न कहिल्यै चासो नदेखाएको उनको भनाइ छ। पर्यटक व्यावसायीको समस्या सुनाउँदै उनले राजनीतिक दलका केही नेताहरूले सस्तो लोकप्रियताका लागि बेलाबखत व्यक्त गर्ने भारतविरोधी अभिव्यक्तिले पनि पर्यटन क्षेत्रमा नोक्सानी हुने गरेको उनीहरूको अनुभव छ।"

शीर्षक,विवरण
सत्कर्म नै धर्म,"सक्छौ बाँड नसके बाँड्न सिकाऊ। चारैतिर सकारात्मक सोच छरिदेऊ त्यो धर्म हो। जोसँग गाँस बाँडेर खाने हिम्मत हुन्छ। जस्ले अरूलाई झुक्याउन, छक्याउन जानेको छैन्, त्यो उस्को सबैभन्दा ठूलो धर्म हो। हामीले गरिरहेको सत्कर्म नै सबैभन्दा ठूलो धर्म हो। जब मनमा सुविचार आउँछ तव मनमस्तिष्क भित्रबाट नै सकारात्मक सोचाइ आउँछ। त्यो नै धर्म हो। धर्म देखिने चिज होइन मन भित्रभित्रै महसुस हुने सत्यता नै धर्म हो। कुनै ज्येष्ठ नागरिक वा असहाय व्यक्तिलाई सहयोग गर्दा जुन शब्द बोल्नु हुन्छ त्यहाँ एउटा ठूलो पुण्य प्राप्ति हुन्छ। त्यो नै धर्म हो। सक्छौ बाँड नसके बाँड्न सिकाऊ। चारैतिर सकारात्मक सोच छरिदेऊ त्यो धर्म हो। जोसँग गाँस बाँडेर खाने हिम्मत हुन्छ। जस्ले अरूलाई झुक्याउन, छक्याउन जानेको छैन्, त्यो उस्को सबैभन्दा ठूलो धर्म हो। जसको नजरलाई गिद्धको दर्जा अथवा नजरसँग दाँजिएको छैन, त्यो नै उस्को धर्म हो। बाँडेर खाने क्षमता छैन् तर बाँडेर खानुपर्छ भन्ने सन्देश छरेको छ त्यो नै धर्म हो। मानव हुनुमा धेरै कुरा उस्को रगतमा बगेको हुनुपर्छ। मुखमा रामराम बगलीमा छुरा भनिन्छ नि। त्यहाँ सोचौं त भगवान्को नाममा पनि अपमान भइरहेको छ। हामी प्रत्यक्ष अथवा अप्रत्यक्ष रूपमा सजायको भागीदार हामी भइरहेका हुन्छौं। मनको सत्यता नै सबैभन्दा उत्कृष्ट धर्म हो। धर्मको नाम जोडेर गरिएका तुच्छ व्यवहार नै अधर्म हो। अधर्मको विनाश अन्त्यमा निश्चित हुन्छ। धर्म र संस्कार आफैंमा एउटा यस्तो शक्तिशाली चिज हो जुन न कसैले अन्त्य गर्न सक्छ वा नास गर्न सम्भव नै छ ! धर्मको दुरुपयोग गर्नु भनेको आफैंले आफैंलाई सत्यानास गर्नु हो ! धर्मको अपमान भनेको सिंगो धर्मको अन्त्य गर्नु हो ! कुनै पनि धर्मको संस्कार कहिल्यै गलत हुँदै हुँदैन्। कुनै पनि धर्मले गलत सिकाउँदैन। हामीले मन्दिर रोजेर र भगवान् खोजेर कहिले पनि आफ्नो चाहना परिपूर्ति गर्न सक्दैनौं। मनको भक्ति भावले पूजा आराधना गरौं भगवान्का अनेक रूप छन्। हामी पनि त फरकफरक लुगा लगाउँदा बेग्लै देखिन सक्छौंं। अरूप्रतिको लोभ लालच, कुदृष्टिले लाभ हुन्छ भन्ने कुनै पनि धर्मशास्त्रमा लेखिएको पाइँदैन। यो सब विचारले कसैको पनि भलो नभई यसले अन्तिममा खाडलमा पुयाउने काम गर्छ। धैर्य र सहनशीललता जो कसैमा हुँदैन। एउटी आमा दिनभरिको कामको थकान पछि पुनः काममा फर्किन्छिन् उनको थकाइ मेट्ने चिज भनेको दिनभरि छोडेको दूधेबालक जब झ्वाम्म उनको काखमा आउँछ। दिनभरि थाकेको शरीर भोक, प्यास सरर विलीन भइदिन्छ र फेरि उनी आफ्नो कामलाई निरन्तरता दिन भान्सातर्फ लाग्छिन्। कसैले उनलाई बुझोस् वा नबुझोस् आफ्नो कर्तव्यबाट कहिल्यै चुक्न चाहँदैनन्। एउटा पुरुष कामबाट विश्राम गर्न घर फर्किन्छ र आफ्नो शरीरलाई आराम दिन्छ उसको शरीरले पनि आराम पाउँछ। सायद सहनशीलता मानिसको सबैभन्दा ठूलो सम्पत्ति हो। सत्यको जित अन्त्यमा छ तर असत्यको जित क्षणभरमै हुन सक्छ। धर्मको दुरुपयोग गर्नु पाप मात्र होइन महापाप हो। कुनै पनि धर्मले असल व्यक्तिको चरित्र माथि औंला उठाउन सक्दैन ! खराब त त्यहीँ ठहरिन्छ जसमा घमण्ड छ अह्मता छ ! जस्ले आफ्नो आत्मालाई ठगेको हुन्छ। आफू गलत हुँदाहुँदै असल व्यक्तिलाई गलत साबित गर्ने चेष्टा गरिरहेको हुन्छ। त्यो नै अधर्म हो, पाप हो त्यस्को मूल्यांकन अन्तमा अवश्य हुने छ। यदि संसारमा गीताशास्त्र हँुदैनथ्यो भने सायद हामीले न्याय अन्याय, जित हार, सत्य असत्य, विश्वास र धोकाजस्ता अन्य अनगिन्ती शब्द सुन्न, भोग्न र अनुभव गर्न सक्दैन्थ्यौ। आज गीताशास्त्रले विश्व हल्याएको र विश्वभर नै गीताशास्त्र प्रख्यात छ यो सत्य हो। यो सत्यलाई बचाइराख्नु हामी सबै धर्म र कर्तव्य हो। सबै आत्मा स्वच्छ र पवित्र भएको राम्रो फेरि यसरी संसार नचल्ने भएर यो सब सृष्टि भयो। मन्दिरमा मात्र शुद्ध आत्मा भेटिने भए ती पुजारी बुवाले सबै पूजाका थाली र मानिसलाई किन समान व्यवहार गरिँदैन्। आत्मा महिनौंदेखि नुहाउन नपाएको सडकमा अरूले फालेको जुठो खाएर बाँचेकाको पनि त हुन्छ। कति मिठासपूर्ण हुन्छन् ती बोली। यी सबै कुरा शुद्ध र पवित्र आत्माबाट आफैं विस्फोट हुन्छन्। देखावटी कुरा र व्यवहारले छिनभरको लागि मात्र आनन्दता दिलाउँछ जुन चिज क्षणिक हुन्छ त्यो कहिले पनि सत्य हुँदैन। एउटा धार्मिक स्थानमा सबै शुद्ध हुँदैनन्। किनकि त्यहाँ पनि त छलकपट गरेर लाइन मिच्ने, चोरी गर्नेको संख्या बढी मात्रामा सुन्न देख्न र आफैंले अनुभव गरेका क्षणहरू होलान्। सबै आत्मा पनि त स्वच्छ हुँदैन्। भन्छौ नि बच्चा भनेको भगवान्को रूप हुन् के दैत्य जति सबै युवा अवस्थाबाट उत्पत्ति भएका होइनन् होला। कसैलाई पनि आफू विशुद्ध हुन् मन लाग्दैन यो सब लेखान्त हो। सदैव आफ्नो मनलाई आफैंले बुझाउँदा जित हासिल हुँदो रहेछ यस्मा पनि सत्यता छ। आफूले आफूलाई जबसम्म बुझाउन सकिरहेको हुँदैन हार त खेपिरहनु नै पर्छ। सत्य र धर्म असल परम मित्र हुन् जहाँ सत्यता त्यहाँ धर्म छ।"
संविधान : पुनरावलोकन कि संशोधन ?,"संविधानबारे जनता बोल्नेछन्। कहाँ के चित्त बुझ्यो ? कहाँ के चित्त बुझेन ? मन खोल्ने छन्। नेपालको राजनीतिको चुरो जति बुझ्यो उति बुझ्न नसकिने हुँदैछ। अहिले यो फेरि कडा अवरोध सामना गरिरहेछ। एक प्रकारको गतिहीनतामा फसिरहेछ। संघ एवं प्रदेशमा स्थिर सरकार दुर्लभ भइरहेछन्। यो एक दुई पटकको कुरा नभएर, समयमै गम्भीर सुधार गर्न नसकेमा, दीर्घकालीन प्रवृत्ति भएर, देशलाई झन्झन् तल झार्ने, द्वन्द्वमात्र बढाउने, हामी शासकीय पूर्वाधार शून्य राष्ट्र हुने खतरा बढ्दै छ। यो विश्लेषण आत्मनिष्ठ नभएर वस्तुनिष्ठ हो। फर्केर हेरौं, पुष्टि हुन्छ। संविधानसभाबाट घोषणा भएको २०७२ सालको संविधान कार्यान्वयनपछि गठित ०७४ र ०७९ सालको प्रतिनिधिसभाले के कहिल्यै स्थिर सरकार दिन सकेको छ ? यो एक प्रकारको सरकारविहीन अवस्था हो। न कुनै दलको एकल बहुमत छ, न दलसँग मिलेर बनाएको गठबन्धन सरकार नै स्थिर हुन सकेको छ, न प्रतिनिधिसभाको संख्यात्मक ठूलो दलले नै सरकार बनाउन सकेको वा पाएको छ। हुँदाहुँदा यतिसम्म पनि भएको छ। एकजना प्रधानमन्त्री संविधान बनाउँदा आफैंले खारेज गरेको धारा ब्युँझाएर सत्ता लम्ब्याउनु हुन्छ भने अर्को नेता शपथको घडीपला तोकिएको न्यायालयको आदेशबाट प्रधानमन्त्रीका रूपमा झलक्क झुल्कनु हुन्छ। संंविधानमा राष्ट्रले अपनाउने प्रणाली मोटामोटी रूपमा संंसदीय भनेपछि सुविधापूर्ण सरकारका लागि अपेक्षा गरिने यथासम्भव एकल दलको बहुमतीय सरकार गठन सुगम होस् भनी अनुकूलता बढाउनु संविधानसभाको कर्तव्य हुन्छ। संविधान निर्माणकालमा त्यस्तो ध्यान नपुगे तापनि ०७४ देखि ०७९ सालको प्रतिनिधिसभाको निर्वाचन परिणाम र अभ्यासले न कुनै दलको बहुमत आउने, न दुई वा तीन दलको गठबन्धनको सरकारनै चल्ने, न संख्यामा ठृलो दलले नै सरकारको नेतृत्व गर्न पाउने, खाली एकपछि अर्को अस्थिर सरकार मात्र झुल्किरहने अवस्था देखा परिसकेको थियो। व्यापक रूपमा जनसहभागितामूलक संविधान पुनरावलोकन अभियान सञ्चालन गर्दै संशोधनको पूर्वाधार तयार गर्नु उत्तम तथा व्यावहारिक होला जस्तो लाग्दछ। प्रतिनिधिसभामार्फत देशले पाँच वर्षकोे अवधिभर नै यस्तो अस्थिर अवस्था भोगिसकेको थियो। बारम्बार अस्थिर सरकारका लागि मात्र पूर्वाधार रहने यस्तो अवस्था अनुभव गरिसकेपछि यस्तो अवस्था कसरी दोहोरिन नदिने अथवा सच्याउने भन्ने एजेन्डासहित ०७९ को निर्वाचनअगावै दलहरू संविधान संशोधनमा सहमत हुनु ठूलो जिम्मेवारीको कुरा थियो। प्रतिनिधिसभाका दलहरूबाट यस्तो राष्ट्रिय जिम्मेवारी समयमै बोध नहुँदा वर्तमानमा परिणाम के भइरहेछ ? संविधान एकातिर, सरकार अर्कोतिर जस्तो भइरहेछ। देश अति असाधारण अवस्था अथवा आपत्कालमा पुगेजस्तो प्रतिनिधिसभाको दुई ठूला दलको सरकार बनिरहेछ। यो सरकार संविधानको, कुन भावना, कुन धारासम्मत छ, ? प्रतिपक्ष कहाँ छ ? सत्तापक्ष कहाँ छ ? कसको जवाफदेहिता कोप्रति छ ? दुई ठूला दल मिल्दा बहुमतको तानाशाही नहोला भन्ने प्रत्याभूति कहाँ छ ? सुनुवाइ कही छैन। रातारात सत्ताको रमझममा यी ठूला दलहरूलाई यो होस् नहोस् कि यिनीहरूको अहिलेको यो नायकत्व संसदीय प्रणालीको अवशेष माथिको कतै अन्तिम धक्काको नायकत्व नहोस्। यो अवस्था हाम्रो देशको राजनीतिले कमसेकम पाँच वर्ष चल्ने सरकार अथवा मतदाताले दलीय शासकीय क्षमता जाँच्न यथेष्ट समय पाएको सरकार दिन सकेन भन्ने चिन्ताको विषयमात्र होइन। समग्रमा, नेपाल कम्युनिस्ट पार्टी माओवादी शान्ति प्रक्रियामा प्रवेश गरेपछि अथवा २०६२०६३ सालको संयुक्त आन्दोलनपछिका राज्यको संरचनागत आमूल परिवर्तनका शृंंखलाहरू नै कतै विवेकहीन तरिकाले धराशायी गरिँदै सिंगो देश नै अर्को सम्हाली नसक्ने अस्थिरताको खाडलमा धकेलिने त हैन ? भन्ने खास चिन्ता हो। केन्द्रको अस्थिरतासँगै प्रतिनिधिसभाको असाधारण परिस्थितिसूचक हालको एमालेनेपाली कांग्रेसको सरकार गठनसँगै प्रदेश सरकार पनि एकपछि अर्को अस्थिर हुँदै राष्ट्रव्यापी अस्थिरताको अथवा सरकारहीनताको परिवेश विकास हुन सक्ने, राज्य कोष दोहन अथवा मनपरीतन्त्र बढ्दै जाने चिन्ता पनि हो। चिन्ता यतिमा मात्र सीमित छैनन्। २०७२ को संविधानले प्रत्याभूत गरेको सीमान्तकृत जनसमुदायपक्षीय प्रगतिशील प्रावधानहरू यो नयाँ सरकारले एक घानमै एकलौटी स्वाहा पारिदिने त होइन ? भन्ने संवेदनशीलता तथा चिन्ता पनि यथास्थानमा बढ्दैछन्। यसरी यावत् चिन्ता मूल कानुन तथा राजनीतिको मूलधारमा अटाउँदै मतमतान्तर कसरी सामञ्जस्य तथा शान्त गर्ने भन्ने आजको प्रमुख राष्ट्रिय चुनौती हो। सारांशमा, आगामी महानिर्वाचनअगावै, पर्याप्त राष्ट्रिय सहमतिमा आधारित संविधान संशोधनबाहेक, वर्तमानको सरकार भइकन पनि सरकार नभए जस्तो अड्काउकोे, कुनै निकास, समाधान देखा पर्दैन। यथार्थ यस्तो तापनि देशका मुख्य दलहरूको तेस्रो दलसँगको सम्बन्ध यतिबेला बढी नै कटु तथा अविश्वसनीय देखा परिरहेको पृष्ठभूमिमा सर्वप्रथम देशभर व्यापक जनसहभागितामूलक संविधान पुनरावलोकन अभियान सञ्चालन गर्दै संशोधनको पूर्वाधार यसरी तयार गर्नु उत्तम तथा व्यावहारिक होला जस्तो लाग्दछ। यसमा एउटा ठूलो लाभ पनि छ। संविधानप्रति आमजनताको अपनत्व अहिलेभन्दा धेरै गुणा बढ्नेछ। संविधानबारे जनता बोल्नेछन्। कहाँ के चित्त बुझ्यो, कहाँ के चित्त बुझेन मन खोल्नेछन्। लोकतन्त्र जनताको छलफल र बहसको व्यवस्था भनेजस्तै जनताको आत्मीय सहभागिताबाट संविधान खास अर्थमा जनताको संविधान हुने पूर्वाधार बलियो हुनेछ। अन्ततः सबै कुरा दलहरूमै निर्भर गर्ने हो। दलहरूले दलभन्दा माथि राष्ट्र राखेर सोच्न तथा गर्न समर्थ भएको पत्यार जनतामा बढाउन सकून्।"
साफ यू २० च्याम्पियनसिपको तयारी पूरा,"काठमाडौं : अखिल नेपाल फुटबल संघ (एन्फा)ले साफ यू २० च्याम्पियनसिपका खेलहरू सातदोवाटोस्थीत एन्फा कम्प्लेक्समा हुने जनाएको छ। बिहीबार काठमाडौंमा पत्रकार सम्मेलन गर्दै एन्फाले दक्षिण एसियाली फुटबल महासंघको क्यालेन्डर अनुसार भाद्र २ गते देखि १२ गतेसम्म हुने साफ यू २० च्याम्पियनसिपको तयारी पूरा भएको र खेलहरू एन्फा कम्प्लेक्समा हुने जनाएको हो। एन्फाका प्रवक्ता सुरेश शाहले सेमिफाइनल र फाइनल खेल दशरथ रंगशालामा गर्ने तयारी गरेपनि रंगशालाको अवस्थाका कारण कठिन भएको उनले बताए। म्याच कमिस्नरले निरीक्षणपछि मात्रै सेमिफाइनल र फाइनल खेलहरू दशरथ रंगशाला हुने वा नहुने टुङ्गो लाग्ने उनले बताए। उनले अहिलेका लागि रंगशालाको विकल्पमा रुपमा एन्फा कम्प्लेक्सलाई स्वीकृत गराइएको जानकारी दिए। प्रवक्ता शाहले रंगशालाको मर्मत सम्भार राम्रोसंग नभएकाले अहिलेको अवस्था आएको उल्लेख गर्नुभयो। यू २० च्याम्पियनसिपमा सहभागी हुने ६ राष्ट्रलाई २ समूहमा विभाजन गरिएको छ। समूह ए मा नेपाल सहित बंगलादेश र श्रीलंका रहेका छन्। समूह बी मा भारत, माल्दिभ्स र भुटान रहेका छन्। नेपाल र श्रीलंकाले उद्घाटन खेलमा प्रतिस्पर्धा गर्नेछन्। प्रतियोगिताको अनुमानित बजेट ३ करोड १० लाख ५३ हजार ९ सय रुपैयाँ रहेको एन्फाले जनाएको छ।"
दशौं राष्ट्रिय खेलकुदको तयारी : कर्णालीमा तयार भए तीनवटा क्रिकेट मैदान,"सुर्खेत : कर्णालीमा दशौं राष्ट्रिय खेलकुद प्रतियोगिताको तयारी तीव्र बनेको छ। आउँदो मंसिर २ देखि ९ गतेसम्म कर्णालीमा आयोजना हुने प्रतियोगिताको उद्घाटन प्रदेश राजधानी वीरेन्द्रनगरमा हुनेछ। कर्णालीमा हालसम्म यो स्तरको प्रतियोगिता हुन सकेको छैन। पहिलो पटक राष्ट्रिय स्तरको प्रतियोगिता आयोजना गर्ने अवसर पाएको कर्णाली यतिबेला भौतिक पूर्वाधार लगायतका तयारीमा जुटेको हो। हालसम्म राष्ट्रिय प्रतियोगिता नभएको कर्णालीले दशौं खेलकुदलाई प्रतिष्ठानका रूपमा लिएको छ। यसैका लागि प्रतियोगितालाई सफल बनाउन आवश्यक पूर्वाधार निर्माण भइरहेका छन्। दशौं राष्ट्रिय खेलकुद प्रतियोगितालाई लक्षित गर्दै कर्णालीमा एकैसाथ तीन वटा क्रिकेट मैदान तयार भएका छन्। क्रिकेट प्रतियोगिता सञ्चालनका लागि हालसम्म कर्णालीमा गतिला मैदान थिएनन्। तर दशौं खेलकुदका लागि लक्षित गर्दै सुर्खेतमा दुई वटा र रुकुमपश्चिममा एउटा गरी तीन वटा क्रिकेट मैदान निर्माण भएका हुन्। कर्णाली प्रदेश खेलकुद विकास परिषद्का अनुसार दशौं राष्ट्रिय खेलकुद प्रतियोगिता अन्तर्गत क्रिकेट खेल सञ्चालन गर्न एकैसाथ तीन वटा मैदान निर्माण गरिएका छन्। जसअन्तर्गत सुर्खेतको वीरेन्द्रनगरमा दुई वटा मैदान निर्माण भएका छन्। वीरेन्द्रनगरस्थित कालिञ्चोक र प्रदेश रंगशाला नजिक गरी दुई वटा मैदान तयार भएका हुन्। परिषद्का सदस्यसचिव विश्वामित्र सञ्ज्यालले कालिञ्चोक क्रिकेट मैदानमा पुरुष क्रिकेट प्रतियोगिता सञ्चालन गरिने जानकारी दिए। यस्तै प्रदेश रंगशाला नजिकको क्रिकेट मैदानमा भने महिला क्रिकेट प्रतियोगिता आयोजना हुने उनको भनाइ छ। उनका अनुसार रुकुमपश्चिमको चौरजहारीमा रहेको क्रिकेट मैदानलाई भने प्रशिक्षणका रूपमा प्रयोग गरिनेछ। कर्णाली प्रदेश खेलकुद विकास परिषद्का अनुसार कालिञ्चोक क्रिकेट मैदान निर्माणमा ७३ लाख १८ हजार ३३७ रुपैयाँ खर्च भएको छ। यो मैदान निर्माणका लागि गतवर्ष मंसिर १५ गते केपीडीडी कन्स्ट्रक्सनसँग सम्झौता भएको थियो। यो मैदान हाल निर्माण भएर प्रतियोगितासमेत सञ्चालन भइसकेको छ। यस्तै प्रदेश रंगशाला नजिक निर्माण भएको क्रिकेट मैदान निर्माणका लागि ४ करोड ५९ लाख ८० हजार ४७१ रुपैयाँ खर्च भएको छ। अभियान कन्स्ट्रक्सन काठमाडौंले यो मैदानको निर्माण गर्ने जिम्मा लिएको थियो। यो मैदानको निर्माण कार्य पनि हाल सम्पन्न भएको छ। परिषद्का सदस्यसचिव सञ्ज्याल भन्छन्,कालिञ्चोक मैदानमा पुरुष क्रिकेटको प्रतियोगिता हुन्छ, प्रदेश रंगशाला नजिकको मैदानमा भने महिला क्रिकेटको प्रतियोगिता सञ्चालन गर्नेछौं। चौरजहारी क्रिकेट मैदान निर्माणका लागि ५० लाख रकम उपलब्ध गराइएको थियो। यो मैदान निर्माणको अन्तिम चरणमा रहेको भन्दै उनले यो मैदानलाई क्रिकेटको प्रशिक्षणका लागि प्रयोग गर्ने योजना रहेको बताए। विगतमा एउटा पनि गतिलो मैदान नभएको कर्णालीमा अब तीनवटा क्रिकेट मैदान तयार भएको भन्दै उनले अब दशौं खेलकुदमा क्रिकेट प्रतियोगिता सञ्चालनका लागि कुनै समस्या नरहेको उनको भनाइ छ। सदस्यसचिव सञ्ज्याल भन्छन्,दशौं खेलकुदका लागि नै हामीले दिनरात लगाएर काम गरेका छौं, अब कर्णालीका कारण प्रतियोगिता रोकिँदैन। भौतिक पूर्वाधारको अभाव देखाएर अब प्रतियोगिता सार्न कसैले पाउँदैन, हामीले आवश्यक पर्ने सबै खेल पूर्वाधार तयार पारेका छौं।"
"सेयर बजारमा नयाँ रेकर्ड : नेप्से परिसूचक ३ हजार विन्दुमाथि , कारोबार रकम ३० अर्ब नजिक","काठमाडौं : सेयर बजारमा नयाँ रेकर्ड कायम भएको छ। सेयर कारोबार साताको अन्तिम दिन बिहीबार नेप्से परिसूचक उच्च अंकले बढेर बन्द भएको छ। कारोबार रकम पनि ३० अर्ब नजिक पुगेको छ। यसदिन नेप्से परिसूचक ४३०५ अंकले बढेर ३०००८१ विन्दुमा पुगेको हो। नेप्से ३ हजार विन्दुमा पुग्दा कारोबार रकम ३० अर्ब नजिक पुगेको छ। नेप्से बढेसँगै कारोबार रकम पनि बुधबारको तुलनामा वृद्धि भएको छ। यसदिन ३३४ स्क्रिप्सको ६ करोड ८९ लाख ८० हजार ३४६ कित्ता सेयर २९ अर्ब ९५ करोड ८५ लाख ५१ लाख ९ हजार २१६ रुपैयाँमा खरिदबिक्री भए। कारोबार साताको चौथो दिन बुधबार नेप्से परिसूचक ३४२९ अंकले बढेर २९५७ विन्दुमा अडिएको थियो। बुधबार २३ अर्ब ४३ करोड मूल्य बराबरको कारोबार भएको थियो। यसैगरी मंगलबार भने नेप्सेमा करेक्सन आएको थियो। नेप्सेमा करेक्सन आउँदा कारोबार रकम पनि सोमबारको तुलनामा घटेको थियो। मंगलबार ८१८ अंकले घटेको सेयर बजारमा २१ अर्बको कारोबार भएको थियो। सोमबार नेप्से र कारोबार दुवैमा नयाँ रेकर्ड कायम भएको थियो। सोमबार परिसूचक ७०८१ अंकले बढेर २९३१६५ विन्दुमा पुगेको थियो। सो दिन २७ अर्ब २४ करोड मूल्य बराबरको सेयर कारोबार भयो। कारोबार साताको पहिलो दिन आइतबार नेप्से परिसूचक २८६०९१ विन्दुमा पुगेको थियो। सो दिन २५ अर्ब ७७ करोड मूल्य बराबरको सेयर कारोबार भएको थियो। आज उच्च अंकले बढेको सेयर बजारमा तीनवटा कम्पनीको सेयर सकारात्मक सर्किट लेभलमा कारोबार भएको छ। बुटवल पावर,राष्ट्रिय बिमा कम्पनी,मोदी इनर्जी लिमिटेको सेयर १० प्रतिशतले बढ्यो। नेपाल फाइनान्सका लगानीकर्ताले गुमाए। यो कम्पनीको सेयर १० प्रतिशतले घटेको छ। कारोबार रकमका आधारमा हिमालयन रिइन्स्योरेन्स शीर्ष स्थानमा रह्यो। सो कम्पनीको ९१ करोड ३३ लाख बराबरको सेयर कारोबार भयो। सानिमा माइ हाइड्रोपावरको ८३ करोड मूल्य बराबरको कारोबार हुँदा अपी पावर कम्पनीले ६५ करोड,कुमारी बैंकले ६१ करोड,नेपाल इन्भेस्टमेन्टले ६० करोड मूल्य बराबरको सेयर कारोबार गरे। कारोबारमा आएका १०५ स्टकको मूल्य बढ्दा १३७ वटाको मूल्य घट्यो। एउटा कम्पनीको मूल्य भने स्थिर रह्यो। आज पाँचवटा समूहको उपसूचक नकारात्मक देखिदा बाँकी ८ वटा समूहको उपसूचक सकारात्मक देखिएका छन्। फाइनान्स,लाइफ इन्स्योरेन्स,मनु एण्ड प्रो,माइक्रोफाइनान्स र अदर्श समूहको उपसूचक घट्दा अन्य समूहको उपसूचक बढेको हो।"
विश्व बैंकले बजेटरी सहायता वृद्धि गर्ने,"काठमाडौं : विश्व बैंकले नेपाललाई प्रदान गर्ने बजेटरी सहायता वृद्धि गर्ने भएको छ। उपप्रधानमन्त्री एवं अर्थमन्त्री विष्णुप्रसाद पौडेलसँग आज भएको भर्चुअल बैठकमा विश्व बैंकका दक्षिण एसिया क्षेत्रका लागि उपाध्यक्ष मार्टिन रेजरले बजेटरी सहायता वृद्धि गर्ने जानकारी दिए। उपाध्यक्ष रेजरले लगानीको वातावरण, आर्थिक सुधार, रोजगारी वृद्धि लगायतका क्षेत्रमा सुधारका लागि सुझाव दिएका छन्। विश्व बैंकबाट गत आर्थिक वर्ष बजेटरी सहायताका रूपमा नेपाललाई दुई सय पाँच मिलियन अमेरिकी डलर प्राप्त भएको थियो। अर्थमन्त्री पौडेलले नेपालमा स्थीर सरकार गठन भएकाले थप लगानीका लागि वातावरण तयार भएको उल्लेख गर्दै आयोजनाहरू समयमा सम्पन्न गर्न आवश्यक सहकार्य गर्दै अघि बढ्ने बताए।"
प्राधिकरणका कागजात अध्ययन गर्दै लेखा समिति,"काठमाडौं : नेपाल विद्युत् प्राधिकरणको डेडिकेटेड तथा ट्रंकलाइन बक्यौता विवादमा प्रतिनिधिसभाको सार्वजनिक लेखा समितिले छानबिन गरिरहेको छ। लेखा समितिले प्राधिकरणसँग डेडिकेटेड तथा ट्रंक लाइन बक्यौता विवादको आवश्यक कागजात माग गरेको थियो। प्राधिकरणले १ लाखभन्दा बढी कागजात समितिलाई बुझाइ सकेको छ। प्राधिकरणले पठाएका कागजातमध्ये समितिलाई आवश्यक प्रमाणको छनौट गर्ने काम भइरहेको सभापति ऋषिकेश पोखरेलले जानकारी दिए। हामीलाई चाहिने कागजात छान्दै छौं। त्यसपछि अध्ययन सुरु गर्छौं, पोखरेलले भने। अध्ययन गरेर मात्र समितिले निश्कर्ष निकाल्ने उनले जानकारी दिए। प्राधिकरणले यही साउन २३ गते समितिलाई कागजात बुझाएको थियो। यो बक्यौता ०७२ साउनदेखिको भए पनि विवाद ०७६ मा प्राधिकरणले छुट बिल पठाएपछि सुरु भएको हो। प्राधिकरण आर्थिक प्रशासन विनियमावली, ०६८, विद्युत् वितरण विनियमावली, २०६९ को विनियम २० र विद्युत् महसुल संकलन विनियमावली, ०७३ को विनियम ५ (१३) मा प्राधिकरणका उपभोक्ताहरूलाई विलिङ गर्दा जुनसुकै कारणबाट छुट भएमा सोको जानकारी भएपश्चात् जुनसुकै समयमा छुट विल गर्ने कानुनी व्यवस्था रहेको छ। सोही व्यवस्थालाई टेकेर प्राधिकरणले औद्योगिक ग्राहकहरूलाई छुट बिल जारी गरेको थियो। २०७६ मा डेडिकेटेड तथा ट्रंक लाइन बक्यौता १५ अर्ब १ करोड रुपैयाँ थियो। मन्त्रिपरिषद्को २०७६ पुस २१ को निर्णयानुसार गठित ५ सदस्यीय समितिले ट्रंक लाइन तथा डेडिकेटेड फिडर सम्बन्धमा भएको विवादलाई तीन खण्डमा विभाजन गरेको छ। विवादित महसुललाई विल गरेको अवधिको आधारमा २०७२ साउनदेखि २०७२ पुस मसान्तसम्मको ९७ करोड ४३ लाख, २०७२ माघदेखि २०७५ वैशाख मसान्तसम्मको ६ अर्ब ४१ लाख र २०७५ जेठदेखि २०७७ जेठ मसान्तसम्मको ८ अर्ब ३ करोड २६ लाख गरी जम्मा १५ अर्ब १ करोड १० लाख रुपैयाँ बक्यौता महसुलको विवरण प्रस्तुत भएको थियो। हाल त्यो बक्यौता नै करिब २२ अर्ब पुगेको छ। महालेखापरीक्षकको ६१औं प्रतिवेदनअनुसार २०८० मसान्तसम्म यो बक्यौता करिब २२ अर्ब पुगेको छ। यसको जरिवाना २५ प्रतिशत हुने प्रावधान छ। जरिवानासहितको रकम करिब २७ अर्ब पुगेको छ। प्राधिकरणको कुल बक्यौतामा डेडिकेटेड तथा ट्रंकलाइनको बक्यौता करिब ४९३६ प्रतिशत छ। महालेखाको प्रतिवेदनअनुसार प्राधिकरणको कुल बक्यौता करिब ४४ अर्ब ३२ करोड पुगेको छ। प्रतिवेदनले डेडिकेटेड तथा ट्रंकलाइन बक्यौता सम्बन्धमा आवश्यक समन्वय गरी असुल गर्न भनेको छ। २०७२ साउनदेखि पुस मसान्तसम्मको बक्यौता ९७ करोड २०७२ माघदेखि २०७५ वैशाख मसान्तसम्मको बक्यौता ६ अर्ब २०७५ जेठदेखि २०७७ जेठ मसान्तसम्मको बक्यौता ८ अर्ब ३ करोड महालेखाको ५८औं वार्षिक प्रतिवेदनदेखि डेडिकेटेड तथा ट्रंकलाइन बक्यौता असुल गर्न भनिँदै आएको छ। प्रतिवेदनले १५ अर्ब ५३ करोड रुपैयाँ बक्यौता रहेको उल्लेख छ। प्रतिवेदनले भनेको छ, प्राधिकरणको प्रणालीबाट बिना अवरोध लगातार विद्युत् प्राप्त गर्ने ग्राहकलाई डेडिकेटेड तथा ट्रंकलाइन गाहकमा बर्गीकरण गरिएको छ। ग्राहकहरूको महसुल दर अन्य ग्राहकहरूको भन्दा बढी हुने गर्दछ। विद्युत् आपूर्तिको समय मै बिजक जारी गरी महुुल असुल गर्नुपर्नेमा बिजक नै जारी नगर्ने र महसुल असिल नगरेको सम्बन्धमा सम्बन्धित पदाधिकारीलाई जिम्मेवार बनाइ रकम असुल गर्नुपर्छ। प्राधिकरण र निजी उद्योगीबीच डेडिकेटेड फिडर तथा ट्रंकलाइनको विद्युत् महसुलको विवाद उत्कर्षमा पुगेपछि २०८० माघ २४ गते सरकारले लाल आयोग गठन गरेको थियो। सर्वोच्च अदालतका पूर्वन्यायाधीश गिरीशचन्द्र लालको संयोजकत्वमा गठित आयोगले करिब ३ महिना लगाएर प्रतिवेदन तयार गर्यो। प्रतिवेदनमा विवादित तीन समयका बारेमा उल्लख गरेको छ। २०७२ साउनदेखि २०७२ पुससम्म, २०७२ माघदेखि २०७५ वैशाखसम्म र २०७५ जेठदेखि जेठमसान्तसम्मको समयलाई अध्ययन गरेको प्रतिवेदनमा भनिएको छ। मुलुकमा लोडसेडिङ भएको अवधिमा प्राधिकरणले आफ्ना औद्योगिक ग्राहकहरूलाई डेडिकेटेड र ट्रकलाइनमार्फत विद्युत् आपूर्ति गरको थियो। यो अवधिहरूमध्ये २०७२ साउनदेखि २०७२ पुससम्मको अवधि महसुल निर्धारण आयोगबाट महसुल निर्धारण नभइसकेको अवधि हो। २०७२ माघदेखि २०७५ वैशाखसम्मको समय भनेको विद्युत् नियमन आयोगबाट महसुल निर्धारित भएकोे अवधि हो। २०७५ जेठ देखि २०७७ जेठ मसान्तसम्मको समय प्राधिकरणको सूचनाअनुसार नै लोडसेडिङ अन्त्य भइसकेको समय हो। विवादित अवधिमा पनि सम्बन्धित औद्योगिक ग्राहकहरूले नियमित लाग्ने सबै सामान्य शुल्कहरू समय भित्रै बुझाइसकेका छन्। त्यसैले यो अवधिमा बक्यौता लिनु उपयुक्त नहुने आयोगको निश्कर्ष छ। यही निश्कर्षको आधारमा आयोगले सरकारलाई सिफारिस गरेको थियो। लाल आयोगको सिफारिसपछि तत्कालीन पुष्पकमल दाहाल प्रचण्ड सरकारको मन्त्रिपरिषद्ले यो सिफारिसलाई कार्यान्वयन गराउन ऊर्जा मन्त्रालयलाई निर्देशन दियो।"
ढल्केबरलोहारपट्टी १३२ केभी प्रसारण लाइन निर्माण सम्पन्न,"काठमाडौं : धनुषाको ढल्केबरबाट महोत्तरीको लोहारपट्टीसम्मको १३२ केभी डबल सर्किट प्रसारण लाइन निर्माण सम्पन्न भएको छ। ढल्केबरलोहारपट्टी प्रसारण लाइन र लोहारपट्टी १३२ केभी सबस्टेसन निर्माण सम्पन्न गरी बुधबारबाट सञ्चालनमा ल्याइएको छ। धनुषा र महोत्तरीको विद्युत् आपूर्ति प्रणाली सुधार, बढ्दो विद्युत् माग व्यवस्थापन र विद्युत् आपूर्तिलाई भरपर्दो तथा गुणस्तरीय बनाउन सरकार र नेपाल विद्युत प्राधिकरणको करिब १ अर्ब १३ करोड रुपैयाँ लगानीमा आयोजना निर्माण गरिएको हो। डबल सर्किट प्रसारण लाइनको लम्बाइ २३ किलोमिटर छ। प्रसारण लाइनका लागि ९१ वटा टावर निर्माण गरिएका छन्। सबस्टेसनमा १३२३३ केभी, ३० एमभिए क्षमताका दुईथान पावर ट्रान्सफर्मर थान र १३२११ केभी, २२५ एमभिए क्षमताको एक थान ट्रान्सफर्मर छन्। समग्रमा सबस्टेसनको क्षमता ८२५ एमभिए छ। सबस्टेसनबाट विद्युत आपूर्ति सुरु भएपछि मुख्य रुपमा जनकपुर, जलेश्वर, गौशाला र यदुकुवा वितरण केन्द्रअन्तर्गतका करिब डेढ लाख ग्राहक लाभान्वित हुनेछन्। अब त्यस क्षेत्रको चुहावट कम हुने, न्यून भोल्टेज तथा छिनछिनमा विद्युत् विच्छेद (ट्रिपिङ) लगायतका समस्या समाधान भई समग्रमा विद्युत् आपूर्ति पर्याप्त, भरपर्दो र गुणस्तरीय हुने प्राधिकरण मधेश प्रादेशिक कार्यालयका निर्देशक मुनिन्द्र ठाकुरले बताए। यसअघि उक्त क्षेत्रमा ढल्केबरबाट जनकपुरको मुजलिया हुँदै विद्युत् आपूर्ति हुँदै आएको थियो। लाइन लामो र क्षमताले नधान्दा न्यून भोल्टेज, ट्रिपिङलगायतका समस्या थिए। स्थानीय रुपमा विद्युत आपूर्तिका लागि ३३ केभीका चार वटा फिडर निकाल्न सक्ने गरी संरचना तयार गरिएको छ। ३३ केभीका २ वटा फिडर जलेश्वर, १ वटा गौशाला र १ वटा जनकपुर क्षेत्रमा विद्युत् आपूर्तिका लागि प्रयोग गरिने छ। यसमध्ये जनकपुरतर्फको १ वटा फिडर निर्माण सम्पन्न गरी चालू गरिएको छ। लोहारपट्टी सबस्टेसन वरपरको क्षेत्रमा विद्युत आपूर्तिका लागि ११ केभीका ४ वटा फिडर लाइन निकाल्न सक्ने व्यवस्था गरिएको छ। त्यसमध्ये २ वटा फिडर निर्माण सम्पन्न गरी सञ्चालनमा ल्याइएको छ। प्रसारण लाइन आयोजना करिब ३ वर्षअघि सुरु गरिएको थियो।"
नेप्से परिसूचक तीन हजार विन्दुमाथि,काठमाडौं : नेप्से परिसूचक ३ हजार विन्दुमाथि पुगेको छ। यो समाचार तयार पार्दासम्म (१२:१५मिनेट) नेप्से परिसूचक ४४०४ अंकले बढेर ३००१८० विन्दुमा पुगेको हो। राष्ट्रिय बिमा कम्पनी र मोदी इनर्जी लिमिटेडको सेयरमा सकारात्मक सर्किट लागेको छ। अहिलेसम्म १० अर्ब रुपैयाँ माथिको सेयर कारोबार भएको छ।
पेट्रोलियम पदार्थको भाउ घट्यो,"काठमाडौं : पेट्रोलियम पदार्थको भाउ घटेको छ। नेपाल आयल निगमले पेट्रोल, डिजेल र मट्टितेलको भाउ घटाएको हो। आयल निगम सञ्चालक समितिको बिहीबार साँझ बसेको बैठकले पेट्रोलमा प्रतिलिटर ५ र डिजेल तथा मट्टितेलमा प्रतिलिटर ३ रुपैयाँ घटाएको हो। घटेको मूल्य आज राति १२ बजेदेखि लागि हुने छ।"

शीर्षक,विवरण
साइत नजुरेको सुशासनका पाइला,"आज देशमा तीनै तहका सरकार विकासका योजना र कार्यान्वयनमा तल्लीन छन्। आर्थिक, सामाजिक, राजनीतिकलगायत शिक्षा, स्वास्थ, खानेपानी, सडक बाटाघाटा तथा पूर्वाधार निर्माणजस्ता सबै क्षेत्रका विकास नागरिकका हकहित र सुविधाभन्दा बाहिर छैनन् पनि। तथापि नागरिकले प्राप्त गरेका अनुभूति र सुशासनका प्रत्याभूतिलाई भ्रष्टाचारले गिज्याइरहेको छ भन्दा अत्युक्ति नहोला। नेपालमा भ्रष्टाचार नियन्त्रणका लागि संवैधानिक निकायका रूपमा २०४७ माघ २८ गते अख्तियार दुरुपयोग अनुसन्धान आयोगको गठन भयो। आयोगलाई प्रभावकारी बनाउन अख्तियार दुरुपयोग अनुसन्धान आयोग ऐन २०४८, भ्रष्टाचार निवारण ऐन २०५९, अख्तियार दुरुपयोग अनुसन्धान आयोग नियमावली २०५९ का साथै अन्य प्रचलित कानुनी व्यवस्था, कार्यविधि तथा निर्देशिका बनाइए। कानुनले दिएको अधिकार र जिम्मेवारी अनुरूप भ्रष्टाचार नियन्त्रणका कार्यहरू सम्पादन गर्दै आएको छ। भ्रष्टाचार नियन्त्रणलाई प्रभावकारी बनाउन कुनै एउटा निकायलाई मात्र सबल बनाएर हुने होइन। एउटै संस्था सकारात्मक भएर मात्र पनि पुग्ने होइन। राजनीतिक दलहरूलगायत व्यवस्थापिका, कार्यपालिका र न्यायपालिकाका साथै सम्पूर्ण नागरिकहरूले समेत प्रभावकारी भूमिका खेल्न जरुरी रहन्छ। नीतिगत निर्णयको स्पष्टरूपमा परिभाषित नहुँदा मन्त्रिपरिषद्को नीतिगत निर्णयलाई देखाएर कतिपय भ्रष्टाचारका पाटाहरू ओझेलमा पर्दै आएका पनि छन्। सार्वजनिक स्रोतहरूको दुरुपयोग, घुस रिसवत, पक्षपात र अनियमितताले स्थानीय सेवाहरूको गुणस्तरमा प्रभाव पार्दछ। विकास परियोजनाहरूको कार्यान्वयनमा ढिलाइ र सरकारप्रति नागरिकको विश्वासमा समेत संकट पैदा गर्छ। कमजोर संस्थागत संरचना अर्थात् प्रशासनिक क्षमताको अभाव, अव्यवस्थित प्रणाली र अपर्याप्त निगरानी, बजेट र स्रोतसाधनहरूको सीमितता, स्रोतहरूको गलत प्रयोग, प्राथमिकता निर्धारण एवं निर्णय प्रक्रियाका अपारदर्शिता, अज्ञानता र जनचेतनाको कमीजस्ता कारकहरूले भ्रष्टाचारलाई मलजल गरिरहेका हुन्छन्। कतिपय अवस्थामा नागरिकहरूले आफ्नो अधिकार र सेवाको पहुँचबारे पर्याप्त जानकारी नहुँदा वा नपाउँदा भ्रष्टाचारका लागि सहज वातावरण पनि बनिरहेको हुन्छ। सेवा प्रदायक संस्थाहरू, जिम्मेवार व्यक्ति तथा जनप्रतिनिधिहरूले प्रचलित कानुनको अधिनमा रहेर नागरिकहरूलाई समान अवसर र सुविधाको पहुँच प्रदान गर्नुपर्छ। समानतामुखी व्यवहार र विभेदमुक्त वातावरणमा सरकारका कार्यक्रम र सेवाहरू प्रभावकारी ढंगले सञ्चालन हुनुपर्छ। प्रत्येक नागरिकले सरकारका कार्यक्रमहरूमा सहज रूपमा सहभागी जनाउन सक्ने अवस्थाले सुशासनको प्रत्याभूति दिलाउँछ। कानुनी शासन, समावेशिता, समानता, कुशलता, सरकारी कार्यक्रमका प्रभावकरिता, नागरिक सहभागिताजस्ता मानकहरूले सुशासनको अवस्थालाई निर्धारण गरिरहेका हुन्छन्। सरकारका नीति, योजना र निर्णय प्रक्रियाहरूले सुशासनमा महŒवपूर्ण भूमिका खेलिरहेका हुन्छन्। विधिको शासन अर्थात् कानूनी व्यवस्था समाजको नैतिक मान्यताहरूको प्रतिविम्ब हो, जसले न्याय, समानता र स्वतन्त्रतालाई सुनिश्चित गर्दछ। विधिको शासनमा आएका विचलनले समाजमा अराजकता र अन्यायलाई जन्माउँछ। भ्रष्टाचार र सुशासन दुई परस्परविपरीत अवधारणाहरू हुन्, जसले एकअर्कालाई प्रभावित गरिरहेको हुन्छ। भ्रष्टाचारले समाजमा सुशासनको स्थापनामा अवरोध उत्पन्न गर्छ भने सुशासनले भ्रष्टाचार नियन्त्रण गर्न महŒवपूर्ण भूमिका खेल्छ। भ्रष्टाचारले समाजमा असमानता बढाउँछ। अनुचित वितरण र दुरुपयोगको कारण सीमित व्यक्तिहरूले मात्र फाइदा उठाउँछन्, यसले समाजमा नैतिक संकट उत्पन्न गराउँछ। भ्रष्टाचार र सुशासन एकअर्काका प्रतिस्पर्धी हुन्। जहाँ सुशासन बलियो हुन्छ, त्यहाँ भ्रष्टाचारको सम्भावना कम हुन्छ। भ्रष्टाचारले सुशासनका तŒवहरूलाई कमजोर बनाउँछ। सुशासन कायम राख्नका लागि भ्रष्टाचारको नियन्त्रण आवश्यक छ। सुशासनका आधारभूत तŒवहरूको पालनाले भ्रष्टाचारजन्य कार्यलाई निरुत्साहित गरिरहेको हुन्छ र समाजमा न्याय, शान्ति, र समृद्धि कायम राख्न मद्दत गर्छ। सुशासन समृद्धिको खुडकलो हो। सुशासनमा बदनियतले स्थान पाउँदैन। जहाँ बदनियतले स्थान पाउँदैन त्यहाँ भ्रष्टाचार जीवित रहन सक्दैन। संघीय, प्रदेश र स्थानीय तहबीच समन्वय र सहकार्यलाई बलियो बनाएर स्रोतहरूको सही प्रयोग र योजनाहरूको कार्यान्वयनमा सुधार ल्याउन सकिन्छ। स्वतन्त्र निगरानी निकायहरू नागरिक समाज, मिडिया र अन्य सरोकारवालालाई समेत निगरानी प्रक्रियामा सहभागी गराई गुणस्तर र विश्वनीयतामा आयाम थप्न सकिन्छ। जनप्रतिनिधिको नियमित समीक्षा र मूल्यांकनको व्यवस्थाले जनप्रतिनिधिलाई जिम्मेवार बनाउँछ। जसले सुशासनको प्रत्याभूतिसँगै जनतामा सरकारप्रति विश्वास कायम गर्न पनि मद्दत गर्छ। अख्तियार दुरुपयोग अनुसन्धान आयोगमा प्राप्त उजुरी र दायर मुद्दाहरूका सम्बन्धमा आयोगबाट उजागर तथ्यांकहरूले स्थानीय तहमा भ्रष्टाचार मौलाउँदै गएको स्पष्ट देखाउँछ। स्थानीय सरकारमा अनियमितता, भ्रष्टाचार र अन्य अनुचित व्यवहारहरू बढ्नु भनेको सुशासनको अभाव र व्यवस्थापनको कमजोरीलाई जनाउँछ। अख्तियार दुरुपयोग अनुसन्धान आयोगको ३३औं वार्षिक प्रतिवेदन २०७९८० अनुसार आयोगमा दर्ता हुन आएका संघ, प्रदेश र स्थानीय तह मातहतका सार्वजनिक निकायविरुद्धका उजुरीहरूलाई तहगत आधारमा छुट्ट्याउँदा ५१४२ प्रतिशत स्थानीय तह सम्बद्ध उजुरी देखिएका छन्। संघीय सरकार मातहतका ३५६९ र प्रदेश सरकार मातहतका १२८९ प्रतिशत उजुरीहरूको तथ्यांक देखिन्छ। अख्तियार ईबुलेटिन २०८१ श्रावणअनुसार २०८१ वैशाखदेखि असार चौथो त्रैमासिकको अवधिमा भ्रष्टाचारका ६१ वटा आरोपपत्र सम्मानित विशेष अदालतमा दायर भएको देखिन्छ। ६१ आरोपपत्र दायर गरिरहँदा २ सय ७९ प्रतिवादी कायम गरेको अवस्था छ। उल्लेखित ६१ मुद्दामा ३२ आरोपपत्र त स्थानीय सरकार मातहतसम्बद्ध छन् भने २७९ प्रतिवादीहरूमा २ सय ४४ प्रतिवादी स्थानीय सरकार र मातहतसम्बद्ध नै छन्। जनताका सहज र सुविधालाई सम्बोधन गर्न गाउँगाउँ पुगेको सिंहदरवार विस्तारै भ्रष्टाचारको दलदलमा फस्दै छ। तथापि केही पालिकाहरूले सुशासन र विकासका पथमा आफूलाई नमुनाका रूपमा प्रस्तुत गरिरहेका पनि छन्। जनताका मन जित्दै विश्वासका स्तम्भहरू निर्माण गरिरहेका पनि छन्। संविधान प्रदत्त तीन तहका सरकारका आआफ्नै अधिकार र कार्यक्षेत्रहरू छन्। आवश्यकता र चाहनाहरू पनि पक्कै फरकफरक हुन सक्छन्। तर विकास निर्माण र सुशासनका आधारभूत सिद्धान्तहरू फरक हुने भन्ने होइन। नागरिकसँग प्रत्यक्ष साक्षात्कारमा रहेको स्थानीय सरकारले चाहँदा समाजबाट बदनियतपूर्ण स्वार्थका गन्धहरूलाई हटाएर समाजमा सुशासनको सुगन्ध छर्न सक्छ। स्थानीय सिंहदरबारले प्रदेश र संघीय सिंहदरबारहरूलाई सदाचारका नमुनाहरू प्रस्तुत गर्दै समृद्धिको बाटोमा हिँडाउन सक्छ। खाँचो छ त इमान्दार सदाचारिताको अनि भ्रष्टाचारविरुद्ध गर्जने जुझारु आवाजहरूमा इमानदारी सहकार्यताको।"
कहिले रोकिन्छ युवा निर्यात ?,"राज्यले केही नीतिगत सुधार र प्रोत्साहन गरेको खण्डमा विविध खाद्य सामग्री स्वदेशमै उत्पादन हुन्छ। नेपाली श्रम बजारमा बर्सेनि पाँच लाखभन्दा बढी युवा रोजगारीको खोजीमा जाने गरेको तथ्यांक अध्ययनहरूले देखाएका छन्। जसमध्ये २५ प्रतिशतले पनि देशभित्र काम पाएका हुँदैनन्। बेरोजगारी समस्याकै कारण आफ्ना दैनिक आवश्यकता र परिवारको आवश्यकता पूर्ति गर्न दैनिक हजारदेखि १५ सय युवा विदेश पलायन भइरहेका छन्। नेपालको अर्थतन्त्र युवाले विदेशबाट पठाएको रेमिट्यान्सले धानिरहेको छ। वैदेशिक रोजगारीबाट युवाले पठाएको रेमिट्यान्स कुल गार्हस्थ्य उत्पादन (जीडीपी) मा २८ प्रतिशतभन्दा बढी छ। व्यापार घाटा डरलाग्दो छ। निर्यात ज्यादै न्यून छ। विभिन्न वस्तुको उत्पादनमा विशेष योजनाका साथ लाग्ने हो भने निर्यातमा प्रशस्तै सम्भावना छ। तर नीति निर्माण तहको नेतृत्वको अदूरदृष्टि, दलालतन्त्र र कमिशनतन्त्र हाबी बन्दा वस्तु निर्यात गर्नुपर्ने ठाउँमा युवाको निर्यात भइरहेछ। जुन देशकै लागि दुर्भाग्य हो भने निकट भविष्यमा देश ठूलो संकटको भुँमरीमा फस्ने निश्चित छ। खाडी, मध्यपूर्व, जापान, अमेरिका, अस्ट्रेलिया, क्यानडा, बेलायतलगायतका देशमा ५० लाखभन्दा बढी नेपाली रहेको अनुमान गरे पनि तथ्यांक विभागले कोभिड अवधिमा प्रकाशित तथ्यांकअनुसार २८ लाख १२ हजार २ सय ८९ जना छन्। यद्यपि यो तथ्यांक भारतलगायत अन्य मुलुकमा अवैध रूपमा बसिरहेका बाहेक हो। वैदेशिक रोजगारीमा जाने युवाले नेपालदेखि नै विभिन्न समस्या भोग्न बाध्य छन्। अधिकांश पहाड र तराईका सामान्य साक्षर युवा विदेश गइरहेका छन्। कति त काठमाडौंसमेत पहिलो पाइला टेकेका हुँदाहुन्। नागरिकता वा पासपोर्ट बनाउँदा गाउँदेखि विदेश नउडुन्जेलसम्म कयौं ठाउँमा शोषण र ठगीमा पर्छन्। चर्को ब्याजमा ऋणको भारी बोक्दै कमाउन विदेश पसेका युवा गन्तव्य मुलुक पुगेपछि पनि म्यानपावर कम्पनीले भनेको र सम्झौता गरेअनुसार तलब सुविधा पाउँदैनन्। वैदेशिक रोजगारीमा ७४ प्रतिशतभन्दा बढी अदक्ष कामदार गइरहेका छन्। आवश्यक अभिमुखीकरण तालिम पाएका छैनन्। खाडीलगायत कतिपय मुलुकमा मर्यादित काम छैन। आधुनिक दासको भन्दा कम परिस्थिति छैन। निर्माणलगायत विभिन्न कम्पनीमा अत्यन्तै जोखिमयुक्त काम गर्न बाध्य छन् नेपाली युवा। जसको कारण दिनहुँ ४५ जनाको शव नेपाल आइरहेको छ। दिनहुँ कसैको सपना, कसैको खुसी बन्द बाकसमा सदाको लागि बन्द भएर आएको हृदयविदारक दृश्यले हाम्रा राज्य सञ्चालकहरूलाई कहिले छुन्छ ? जापानलगायत विकसित मुलुकमा युवाको संख्या कम र ज्येष्ठ नागरिकको संख्या बढी रहेकाले श्रम गर्ने युवा बाहिरबाट ल्याउन बाध्य छन्। नेपालमा समेत सामाजिक भत्ताको नाममा वार्षिक एक खर्बभन्दा बढी खर्च भइरहेछ। हामीसँग भएको युवा शक्ति जो सदाका लागि रहँदैन ती शक्तिलाई देशभित्रै सदुपयोग गर्न सक्नुपथ्र्यो। ४० प्रतिशतभन्दा बढी युवा शक्ति भएको देश नेपालको कतिपय गाउँमा मलामी जाने युवासमेत भेटिँदैनन्। राज्यको गलत नीतिका कारण युवा जति खाडीमा, असंख्य खेतीयोग्य जमिन झाडीमा परिणत भइरहेको छ। यतातिर ध्यान नदिई राज्य, युवालाई विदेश जान बाध्य बनाउने र रेमिट्यान्सले नै देश चलाउने दिशामा अगाडि बढ्नु अत्यन्तै घातक र मूर्खतापूर्ण कदम हो। ऊर्जाशील समय विदेशको मरुभूमिलाई सिञ्चित र हरियाली बनाउन खर्चेर ऊर्जा सकेपछि देश फर्किन बाध्य छन् युवा। तत्काल वैदेशिक रोजगारी अवसर भए पनि कालान्तरमा यसले देशलाई ठूलो संकटमा पुर्याउने निश्चित छ। वैदेशिक रोजगारीबाट आएको रेमिट्यान्स नेपालको एक आर्थिक वर्षको बजेटको आधाभन्दा बढी छ। तर यसलाई उत्पादनशील कार्यमा लगानी गर्न सकेको छैन। जहाँबाट आयो विभिन्न कारणले त्यतै बाहिरिरहेको छ। तथ्यांकलाई हेर्दा रेमिट्यान्सको ७८९ प्रतिशत दैनिक गुजारा चलाउन, ७८ प्रतिशत ऋण तिर्न, ४५ प्रतिशत घरायसी सामान खरिद गर्न, ३५ प्रतिशत शिक्षामा खर्च भएको देखिन्छ। तर उत्पादनमूलक क्षेत्रमा न्यून लगानी भएको देखिन्छ। देशमा कुनै रोजगारीको सिर्जना नभएको अवस्था छ। युवा बेरोजगारीको डरलाग्दो यथार्थको खाडललाई पुर्न वैदेशिक रोजगारीमा छ। यसको पछाडिको सामाजिक मूल्य त्योभन्दा डरलाग्दो छ भन्ने यथार्थ सरकारले अन्दाज लगाउन सकेको देखिँदैन। निरक्षरदेखि सीपयुक्त, उच्च शैक्षिक योग्यता भएका जनशक्तिसम्म, कमजोर आर्थिक अवस्थादेखि उच्च आर्थिक, सामाजिक हैसियत भएका सबैको विदेशै जानुपर्छ भन्ने निष्कर्ष छ। यतिमात्र होइन, राष्ट्रियताको कुरा आउँदा हामी कति धेरै राष्ट्रवादी हुन्छौं। तर अमेरिका, युरोेपियन देशहरू, अस्ट्रेलियालगायतको देशहरूको डीभी पर्दा, पीआर पाउँदा त्यो दिन विश्व नै जितेको जस्तो महसुस किन गरिरहेका छौं ? कुनै राष्ट्रको लागि योभन्दा दुर्भाग्य केही हुन्छ ? अमेरिका, क्यानडा, अस्ट्रेलिया, युरोपियन देशहरूमा छोराछोरी नहुने मानिस मानिस नै होइन, अझ त्यसमा पनि कार्ड होल्डर हुँदा समाजमा छुट्टै स्थान भएको भान हुने संस्कृतिको निर्माण भएको छ। यस प्रकारका भाष्य, विस्तारै संस्कृति बन्दै गएको संवेदनशील एवं दुःखदायी कुरालाई गलत साबित गर्न भूमिका खेल्नुपर्ने मन्त्री, उच्च कर्मचारी, नेता, व्यापारीकै सन्तान यसमा लालायित छन्। यतातिर किन राज्यको ध्यान जाँदैन ? आखिर यसमा दोषी को हुन् ? यो भावी दिनका लागि खतराको संकेत हो। खेतबारीमा उत्पादन हुने खाद्य सामग्रीमा समेत विदेशी उत्पादनमा भर पर्नु परेको छ। स्वदेशमै केही गरौं भनेर व्यवसाय गर्न चाहने र गरिरहेका युवालाई राज्यले साथ सहयोगभन्दा हतोत्साही बनाउने व्यवहार देखिन्छ। पूराका पूरा राज्य सञ्चालकहरू दलालतन्त्रको घेरामा छन्। स्वदेशमै उत्पादन गर्दा आफूलाई कमिसन नआउने, व्यापारीमार्फत कमिसन खाने र स्वदेशी उत्पादनलाई निराशा बनाउँदै कमिसनका लागि आयातलाई बढावा दिइरहेका छन्। नीतिगत भ्रष्टाचार चरम छ। राज्यको नीति, राज्य सञ्चालकहरूको गलत र भ्रष्ट स्वभावका कारण कुनै पनि नेपाली उत्पादनले विदेशी उत्पादनसँग प्रतिस्पर्धा गर्न सकिरहेको छैन। जतिसुकै कुरा गरे पनि यति धेरै समस्याहरूको भुँमरीमा घुमिरहेको युवालाई स्वदेशमै रोजगारी सिर्जना गर्ने विषय सम्भव छ त भन्ने यक्ष प्रश्न उठ्न सक्छ। सतही रूपमा होइन, तथ्यगत नै भन्ने हो भने पनि यदि नेपालका राजनीतिक दलहरू, राज्य संयन्त्र, देशप्रति र जनताप्रति इमानदार बन्ने हो भने यो सम्भव छ। नेपालले भारतबाट प्रत्येक वर्ष करिब एक खर्ब रेमिट्यान्स भित्र्याउँछ भने भारतले नेपालबाट सवा ५ खर्ब लाग्छ। नाई पेसाबाट प्रत्येक वर्ष एक अर्ब रेमिट्यान्स नेपालबाट बाहिरिने अध्ययनले देखाइरहेछ। नेपालमा पर्यटन, ऊर्जा, कृषि, जडीबुटी र स्वदेशी दैनिक उपभोग्य वस्तुको उत्पादन र उपयोगमा प्रवद्र्धन, संवद्र्धन र सहयोग गरेमा प्रत्येक वर्ष नेपाली श्रम बजारमा आउने पाँच लाख युवालाई देशभित्रै रोजगार सिर्जना गर्न सकिन्छ। अध्ययनअनुसार एकजना पर्यटक नेपाल आउँदा तीन जनाले रोजगारी पाउँछन्। पर्यटन व्यवसायलाई सुरक्षित, व्यवस्थित गरी प्रवद्र्धनमा सबैजना लाग्ने हो भने लाखौंलाई रोजगारी सिर्जना गर्न सकिन्छ। कृषि प्रधान देशमा धान, चामल, गहुँ, तेल, तरकारी, फलफूल, मासुजन्य वस्तुलगायत विविध खाद्य सामग्रीको आयातमा खर्बौं खर्च भइरहेछ। राज्यले केही नीतिगत सुधार र प्रोत्साहन गरेको खण्डमा स्वदेशमै उत्पादन हुन्छ। व्यक्तिगत स्वार्थलाई छोडेर सबै पक्ष एक भई सम्भव हुने हरेक विषयमा आत्मनिर्भर बन्न सके केही दशकमै देशमा समग्र विकास भित्रिने निश्चित छ। त्यसपछि नेपाली वस्तुहरू निर्यात गर्ने देशको रूपमा विकास भई समृद्ध र समुन्नत नेपाल बन्ने प्रशस्तै सम्भावना छ। व्यक्तिगत स्वार्थलाई छोडेर सबै पक्ष एक भई सम्भव हुने हरेक विषयमा आत्मनिर्भर बन्न सके केही दशकमै देशमा समग्र विकास भित्रने निश्चित छ। अन्तर्राष्ट्रिय युवा दिवस"
"भलिबल खेलाडीलाई पुरस्कार सिफारिस, १४ जनाले ३३ लाख रुपैयाँ पाउने","प्रतियोगितामा सहभागी १४ जना खेलाडीले जनही तीन लाख रुपैयाँ पाउने छन्। काठमाडौं : सेन्ट्रल एसियन भलिबल एसोसिएसन (काभा) वुमन्स नेसन्स लिगको उपविजेता नेपाली महिला भलिबल टोलीका खेलाडीलाई नगद पुरस्कार सिफारिस गरिएको छ। राष्ट्रिय खेलकुद परिषद्ले उपविजेता खेलाडीलाई पुरस्कारका लागि युवा तथा खेलकुद मन्त्रालयमार्फत नेपाल सरकारलाई सफारिस गरेको हो। राष्ट्रिय खेलकुद परिषद्को कार्यकारी समितिको यही साउन २५ गते बसेको बैठकले राष्ट्रिय महिला भलिबल टोलीलाई पुरस्कारका लागि सिफारिस गरेको हो। राष्ट्रिय खेलकुद विकास नियमावली अनुसार प्रतियोगितामा सहभागी १४ जना खेलाडीले जनही तीन लाख रुपैयाँ पाउने छन्। यस्तै मुख्य प्रशिक्षकले दुई लाख, सहायक प्रशिक्षक, व्यवस्थापक र फिजियोले जनही एक लाख २० हजार रुपैयाँ नगद पुरस्कार पाउने छन्। साउन १७ गते देखि २३ गतेसम्म काठमाडौंमा सञ्चालन भएको प्रतियोगिताको लिग चरणमा नेपालले श्रीलंका, माल्दिभ्स र भारतलाई पराजित गरेको थियो। यस्तै सेमिफाइनलमा इरानलाई पराजित गर्दै फाइनल पुगेको नेपाली टोली भारतसँग पराजित हुँदा उपविजेतामा सीमित भएको थियो। फाइनलमा नेपाल ३२ सेटमा पराजित हुँदै उपाधिबाट विमुख भएको थियो। राउन्ड रोबिन लिगमा भने नेपालले भारतलाई ३२ को सेटमा पराजित गरेको थियो। यसअघि सन् २०१९ मा नेपालमै आयोजना भएको १३औं दक्षिण एसियाली खेलकुद (साग) को फाइनलमा नेपाल भारतसँगै पराजित भएको थियो। त्यतिबेला नेपाल ३२ सेटमा स्तब्ध बनेको थियो। यसैगरी गत वर्ष नेपालमै आयोजना भएको काभा नेसन्स लिग र १९औं एसियाली खेलकुदमा पनि नेपाल भारतसँग पराजित भएको थियो। नेपालमै भएको काभा नेसन्स लिगमा नेपाललाई भारतले ३१ सेटले पराजित गरेको थियो। यस्तै चीनको हाङझावमा भएको १९औं एसियाली खेलकुदमा पनि नेपाल भारतसँग ३१ सेटमै पराजित भएको थियो। काभा वुमन्स नेसन्स लिगमा नेपालसहित भारत, श्रीलंका, इरान र माल्दिभ्सको सहभागिता रहेको थियो।"
एएफसी च्यालेन्ज लिगको प्लेअफमा चर्च ब्वाइज र पारो एफसीसँग प्रतिस्पर्धा हुने,काठमाडौं : एएफसी च्यालेन्ज लिगको प्लेअफमा ए डिभिजन क्लब चर्च ब्वाइज युनाइटेडले मंगलबार भुटानी टोली पारो एफसीसँग प्रतिस्पर्धा गर्दैछ। उक्त खेल मंगलबार साँझ ६ बजे त्रिपुरेश्वरस्थित दशरथ रंगशालामा सुरु हुने छ। खेलमा चर्च ब्वाइज घरेलु मैदानलाई उपयोग गर्दै जितको लक्ष्यका साथ मैदान उत्रँदैछ। खेल अघि सोमबार एन्फा कम्प्लेक्स सातदोबाटोमा आयोजित प्रिम्याच कम्फ्रेन्समा चर्च ब्वाइजका मुख्य प्रशिक्षक बालगोपाल महर्जनले घरेलु मैदानमा घरेलु समर्थकलाई राम्रो नतिजा दिने बताए। उनले पारो एफसीसँग आफ्नो क्लब तयारी अवस्थामा रहेको र टिमप्रति सन्तोषजनक रहेको बताए। त्यस्तै चर्च ब्वाइज युनाइटेडका कप्तान अनन्त तामाङले खेलका लागि प्लान अनुसार तयारी गरिरहेको भन्दै नतिजा आफ्नो पक्षमा आउने विश्वास व्यक्त गरे। प्रशिक्षणको सुरुवाती चरणमा टिममा केही समस्या देखिए पनि अहिले टिमले बलियो तयारी गरेको उनको भनाइ छ। त्यस्तै भुटानी टोली पारो एफसीका प्रशिक्षक र कप्तानले पनि प्लेअफमा राम्रो नतिजा आउने गरि तयारी गरेको जनाएका थिए। खेलका लागि चर्च ब्वाइजले ३ विदेशी सहित २३ जना खेलाडी अनुबन्ध गरेको छ। प्लेअफको विजताले एएफसी च्यालेन्ज लिगको समूह चरण खेल्नेछ। समूह चरणका खेलहरू अक्टोबर २६ देखि हुनेछ।
भद्रपुर मिनी म्याराथन : महिलातर्फ समीक्षा र पुरुषतर्फ करण प्रथम,"झापा : भद्रपुर तेस्रो खुल्ला यूथ मिनी म्याराथनमा महिलातर्फ समीक्षा शेर्मा र पुरुषतर्फ करण राउत प्रथम भएका छन्। स्थानीय पर्यटकीय स्थलहरूको प्रवर्द्धनका लागि अन्तर्राष्ट्रिय युवा दिवसको अवसर पारेर भद्रपुर नगर युवा परिषद्ले सोमबार बिहान आयोजना गरेको मिनी म्याराथनमा नेपाली सेनाकी समीक्षाले १० किलोमिटर दौड ३६ मिनेट २४ सेकेन्डमा र राष्ट्रियस्तरको एथलेटिक्स खेलाडी करणले १५ किलोमिटर दौड १ घण्टा ५ मिनेटमा पूरा गरेका थिए। प्रतियोगितामा महिलातर्फ नेपाली सेनाकी धनकुमारी मगर द्वितीय, पुष्पा लिम्बु तृतीय र आकृति लिम्बु चौथो भएकी थिइन्। त्यसैगरी पुरुषतर्फ सरोज सिंह द्वितीय,नेपाली सेनाका अञ्जन राई तृतीय र सुदीप लुम्बा चौथो भएका छन्। प्रथम, द्वितीय, तृतीय र चौथो हुनेहरूलाई क्रमशः ११ हजार, ७ हजार, ५ हजार र ३ हजारले पुरस्कृत गरिएको थियो। साथै उत्कृष्ट हुने खेलाडीहरूलाई चन्द्रगढी सामुदायिक वन उपभोक्ता समूह र ज्येष्ठ नागरिक समूहले पनि सम्मान गरेका थिए। दौडमा सहभागी १०८ जनालाई पनि प्रमाणपत्र वितरण गरिएको थियो। नगर युवा परिषद्ले यस पटक पर्यटकीय स्थलहरूको प्रवर्द्धनका लागि किचकबधदेखि चन्द्रगढसम्म केन्द्रबिन्दु बनाएर दौड गराएका थिए। पुरुषहरूले किचक बध सुरु गरेको दौड सूर्यनगर, चारआली, सगरमाथा चोक, ज्ञानेचोक, झापाचोक, भानुचोक, अस्पताल मोड, क्याम्पस मोड, ट्रेड युनियन चोकबाट धनुष मोड हुँदै चन्द्रगढी सामुदायिक उपभोक्ता वन समूहको कार्यालय अगाडि पुगेर समापन गरेका थिए। महिलाहरूको दौड झापा चोकबाट सुरु भई सोही रुट अनुसार उपभोक्ता वन समूहको कार्यालय अगाडि पुगेर समापन भएको थियो।"
उपप्रधानमन्त्री पौडेलसँग भारतीय विदेश सचिव मिस्रीको भेटवार्ता,"काठमाडौं : भारतीय विदेश सचिव विक्रम मिस्रीले उपप्रधानमन्त्री एवं अर्थमन्त्री विष्णुप्रसाद पौडेलसँग भेटवार्ता गरेका छन्। नेपाल भ्रमणमा रहेका मिस्रीले सोमबार बिहान अर्थ मन्त्रालयमा अर्थमन्त्री पौडेलसँग शिष्टाचार भेटवार्ता गरेका हुन्। भेटमा सचिव मिस्रीले भारतीय सहयोगमा निर्माण भइरहेका आयोजनाको कार्यान्वयनका विषयमा छलफल गर्दै केहि समस्या भए दुवै पक्ष मिलेर समाधान गर्ने बताए। भविष्यमा हुन सक्ने विकास सहायतामा पनि भारतको सहयोग आवश्यक रहेकोबारे मन्त्री पौडेलले जोड दिएको अर्थ मन्त्रालयका सहसचिव धनीराम शर्माले जानकारी दिए। भेटमा उनीहरुबीच आर्थिक तथा विकास सहायता,चालू आयोजनाहरुको तीव्रता, दुई देशबीचको आपसी सम्बन्ध लगायतका विषयमा पनि छलफल भएको छ। गत असार १४ गते भारतको विदेश सचिवमा नियुक्त भएका मिस्री पहिलो पटक नेपाल भ्रमणमा आएका हुन्। उनी विदेश सचिव भएपछि यसअघि भुटानको भ्रमण गरेका थिए। दुई दिने औपचारिक भ्रमणका लागि नेपाल आएका भारतीय विदेश सचिव मिस्री परराष्ट्र सचिव सेवा लम्सालले त्रिभुवन अन्तर्राष्ट्रिय विमानस्थलमा स्वागत गरेकी थिइन्। विमानस्थलबाट सिधै भारतीय दूतावास लैनचौर पुगेका मिश्रिले राष्ट्रपति र प्रधानमन्त्रीसँग भेटेका थिए। उनी आज बेलुका स्वदेश फर्कने कार्यतालिका छ।"
क्षेत्रीय व्यापार विस्तारमा उद्योगमन्त्री भण्डारीको जोड,"काठमाडौं : उद्योग, वाणिज्य तथा आपूर्तिमन्त्री दामोदर भण्डारीले बिमस्टेकले भूपरिवेष्टित राष्ट्रको समुद्रसम्मको पहुँचको अधिकार सुनिश्चित गर्दै कनेक्टिभिटी, लगानी तथा क्षेत्रीय व्यापार विस्तारमा प्रभावकारी भूमिका निर्वाह गर्नुपर्नेमा जोड दिएका छन् । भारतको विदेश मन्त्रालय र कन्फेडेरेसन अफ इण्डियन इन्डष्ट्रीको संयुक्त आयोजनामा साउन २२ देखि २४ सम्म भारतको नयाँ दिल्लीमा सञ्चालित बिमस्टेक व्यापार शिखर सम्मेलनमा मन्त्री भण्डारीले यस्तो बताएका हुन् । उक्त अवसरमा भारतीय उद्योग तथा वाणिज्यमन्त्री पियुष गोयल र पेट्रोलियम एवं प्राकृतिक ग्यासमन्त्री हरदीप सिंह पुरीसँग भेटघाट गरी द्विपक्षीय हित तथा सम्बन्धका विषयमा छलफलसमेत गरिएको छ । वाणिज्य तथा उद्योगमन्त्री पियुष गोयलसँगको भेटमा मन्त्री भण्डारीले नेपाल भारतबीचका विभिन्न संयन्त्रलाई क्रियाशील बनाउनुपर्ने, अन्तर सरकारी समितिको बैठक चाँडै आयोजना गर्ने, नेपाली निर्यातकर्ताले भोगेका कठिनाइका सम्बन्धमा सहजीकरण गर्न अनुरोध गरेका थिए । भारतले नेपाललाई उपलब्ध गराएको कोटाबमोजिमको खाद्यान्न स्थानीय बजार खासगरी द्विदेशीय सीमा क्षेत्रको मूल्यमा उपलब्ध गराउने र खाद्यान्नमा भारत सरकारको तर्फबाट लगाइएको निकासी शुल्क हटाउने लगायतका विषयमा जोड दिएका थिए । यसैक्रममा भारतका वाणिज्य तथा उद्योगमन्त्री गोयलले कोटाबमोजिमको खाद्यान्न नेपालमा आयात गर्न आवश्यक सबै प्रकारको सहयोग उपलब्ध गराउने प्रतिबद्धता व्यक्त गरेका छन् । यसका साथै नेपाललाई आवश्यक पर्ने सबै प्रकारका खाद्यान्न भारतले उपलब्ध गराउने कुरा उल्लेख गरे । साथै, उनले नेपाली निर्यातकर्ताले भोगेका समस्या समाधान गर्ने, द्विदेशीय संयन्त्रहरूलाई क्रियाशील बनाउने, सचिवस्तरीय बैठकलाई उच्च प्राथमिकता दिई छिट्टै आयोजना गर्ने कुरामा आफूले अधिकतम पहल गर्ने विश्वास दिलाएका छन् ।"
"सेयर बजारमा रेकर्ड ब्रेक : नेप्से परिसूचक २९ सय विन्दुमाथि, २७ अर्ब २४ करोडको कारोबार","काठमाडौं : सेयर कारोबारमा दिनदिनै रेकर्ड ब्रेक हुन थालेको छ। कारोबार साताको दोस्रो दिन सोमबार नेप्से र कारोबार दुवैमा नयाँ रेकर्ड कायम भएको हो। सेन्सेटिभ इण्डेक्स १०५६ अंकले बढेर ५१२४७ विन्दुमा अडिएको छ। नेप्से परिसूचक ७०८१ अंकले बढेर २९३१६५ विन्दुमा पुगेको छ भने २७ अर्ब माथिको सेयर कारोबार भएको छ। अघिल्लो कारोबार दिन आइतबार नेप्से २८६०९१ विन्दुमा पुगेको थियो भने २५ अर्ब ७७ करोडको सेयर कारोबार भएको थियो। आइतबारको तुलनामा आज परिसूचक र कारोबार दुवै बढी हो। यसदिन ३३९ स्क्रिप्सको ६ करोड ४८ लाख ७६ हजार २१७ कित्ता सेयर २७ अर्ब २४ करोड २० लाख ३४ हजार ७६५ रुपैयाँमा खरिदबिक्री भए। यसदिन १० कम्पनीको मूल्य सकारात्मक सर्किट लेभलमा कारोबार भयो। २७ अर्ब बढीको सेयर कारोबार भएको बजारमा कुथेली बुखारी हाइड्रोपावरका लगानीकर्ताले भने गुमाए। सो कम्पनीको सेयर १० प्रतिशतले घट्यो। १ अर्ब २२ करोड ८० लाख ७२ हजार ४०३ रुपैयाँको सेयर कारोबार गरी हिमालयन रिइन्स्योरेन्स शीर्ष स्थानमा रह्यो। यसैगरी शिवम् सिमेन्टको ९२ करोड,नेपाल फाइनान्सको ८४ करोड,नेपाल इन्फ्रास्टक्चरको ७२ करोड र हिमालयन लाइफ इन्स्योरेन्सको ५७ करोड मूल्य बराबरको सेयर कारोबार भयो। कारोबारमा आएका १७१ स्टक्सको मूल्य बढ्दा ६८ वटाको घट्यो भने ३ वटाको कम्पनीको मूल्य स्थिर रह्यो। इन्भेस्टमेन्ट र मनु एन्ड प्रो समूहको उपसूचकबाहेक अन्यको सूचक सकारात्मक देखिएका छन्। यसदिन लाइफ इन्स्योरेन्सको सूचक सर्वाधिक ५८५ प्रतिशतले बढ्यो।"

शीर्षक,विवरण
बीजमन्त्रविहीन रास्वपा,"अहिले रास्वपाको भलो चिताउनेहरूमा उसको नेतृत्व, गन्तव्य, चरित्र र स्थायित्वबारे व्यापक चिन्ता छ। शुभचिन्तकहरूले हतार नगरे हुन्थ्यो भन्ने कामना गर्दागर्दै रास्वपाका हर्ताकर्ताहरू सत्ता मार्गको झुसिलो सिस्नुलाई मुसार्न पुगिहाले। सुरुमा सत्तानन्दको कुतकुती जाग्यो। स्पर्श गरेपश्चात् त्यही कुतकुती काउछोमा परिणत भयो। नो नट अगेन भनेर आफैंले शाब्दिक सिस्नुपानी हानेकाहरूसँगको साँठगाँठले भलो चिताउनेहरूलाई विस्मित पार्यो। सत्ता यात्राको त्यो सिस्नु समाइ रोमाञ्चकारी त थियो होला, किन्तु हितकारी भने किमार्थ थिएन। रास्वपा नयाँ छ। जनमानसमा उसको दार्शनिक बीजमन्त्रको छवि महसुस हुन समय लाग्नु स्वाभाविकै हो। किन्तु त्यो बीजको रोपण त हुनुपर्यो नि। पार्टीको नाम लिनेबित्तिकै व्यक्तिको अनुहार नभई शब्दमा व्यक्त गर्न नसकिने भावनात्मक र दार्शनिक प्रतिविम्ब त महसुस हुनु पर्यो नि। भौतिक अनुहारको भरोसामा जम्मा भएका मानिस अनुहार मन पर्न छाड्नेबित्तिकै छाडेर हिँड्छन्। परन्तु भावनाको भवनमा बस्नेहरू घरमुलीको अनुहार मन नपरे पनि छाडेर जाँदैनन्। अनेकौं झमेलाका बाबजुद नेपाली कांग्रेस र नेकपा एमाले जोगिइरहनुमा यही भावनात्मक पक्षको प्रधान भूमिका छ। रास्वपाका उपसभापति स्वर्णिम वाग्लेले रास्वपाको लक्ष्य जवाफदेहीपूर्ण असल शासनमार्फत समन्यायिक समावेशी समाज निर्माण गर्ने रहेको बताउनु भएको छ। रास्वपाको आधारभूत दार्शनिक र सैद्धान्तिक पक्ष के हो ? राजनीतिक दलरूपी भवनको वास्तुको मर्मस्थान के हो ? त्यसको गर्भगृहमा कुँदिएको उदात्त वाक्य (मोटो) के हो ? पार्टीको अलग्गै परिचयको पारावार के हो ? पार्टीको एउटा दार्शनिक र अर्को भावनात्मक बीजमन्त्र हुन्छ। त्यसलाई व्याख्या गर्ने केही सूत्रबद्ध किल्ली र कडीहरू हुन्छन्। एउटा व्यक्तिको उत्साहप्रद हौसला, आशालाग्दो छवि, जोसिलो बोली र गुलियो लोलीले घर ठड्याउन त सकिएला। परन्तु दीर्घकालतक अड्याएर राख्न कठिन हुन्छ। नेपाली कांग्रेसलाई लज्जास्पद तरिकाले बिग्रेको आरोप छ। त्यस्तो गम्भीर आरोप खेपेर पनि ऊ किन निर्णायक स्थानमा छ ? किनकि कांग्रेससँग एउटा मनोवैज्ञानिक बीजमन्त्र छ। उसको गृहको वास्तुको मर्मस्थान र नाभीस्थान मजबुत छ। उसले अनुष्ठान गरेको यज्ञको वेदी अझै पनि जीवन्त छ। उसको दार्शनिक पक्ष, विचारधारा र चुनाव चिह्नको प्रभाव जनजनको मनमनमा कुँदिएर बसेको छ। नेपाली कांग्रेस शब्द उच्चारण गर्नासाथ मानिसहरूको जेहनमा अमूक नेताको अनुहार नभई अव्यक्त दार्शनिक पक्ष, विचारधारा, झन्डा र पीपल वृक्षको छविप्रकट हुन्छ। नेपाल कम्युनिस्ट पार्टी एमालेलाई पनि मार्गच्युत भएको आरोप लाग्यो। तथापि ऊसँग पनि माक्र्सवादी दर्शन, वामपन्थमा आधारित उदारवादोन्मुख समाजवादी चिन्तनधारा र जनजनले चिनेको चुनाव चिह्न छ। निर्धा र निमुखालाई माथि उठाउने दिलासा र आश्वासनप्रति जनतामा अझै पनि भरोसा छ। लामो समय खर्च गरेर गाडेको खाँबो अद्यापि सुदृढ र मजबुत छ। राजनीतिक पार्टीको पनि अमूर्त आत्मिक चेतना र जीवनशत्तिा हुन्छ भन्ने बोधको अभाव छ। त्यहाँ विचारधारात्मक ऊर्जाको प्रतीक मौलिक, चिरस्थायी र टिकाउ बीजमन्त्रको नितान्त अभाव छ। कारबाही चलाउने, भन्डाफोर गर्ने र फाइल खोल्नेजस्ता कुरा जहिल्यै पनि आम जनता रमाउने खालकै हुन्छन्। किन्तु टाउका गन्तीको हिसाबले सरकार चलिरहेको बखतमा सापेक्ष रूपमा निम्छरो जनादेश पाएको रास्वपाले चाल्न खोजेको अभियान एउटा फन्डामा सीमित हुनु स्वाभाविक थियो। लौ न मलाई ठानेदार बनाऊ, किनकि मैले तिमीलाई समात्नुछभनेर आह्वान गर्दैमा ल आ मलाई समात् भन्दै कोही गर्दन थाप्न त पक्कै आउँदैन। पुराना नेताहरूको आलोचना गर्ने जो कोहीले पनि स्वाभाविक रूपमा वाहवाही नै पाएको छ। झन् रास्वपा त भरोसालाग्दा युवाहरूको प्रयासमा स्थापित राजनीतिक पार्टी हो। परन्तु यति कुराले मात्र नेपालको राजनीतिक खेलमैदानमा उसको उपस्थिति दिगो र भरपर्दो होला ? नवोदित पार्टीका नेतावृन्दले निन्दा र गालीका माध्यमबाट पाइरहेको ताली नितान्त तात्कालिक र तदर्थ मात्र हुनेछन् भन्ने कुरा राम्रोसँग बुझ्नु आवश्यक थियो। तात्कालिक स्याबासीले हौसला त दिन्छ, किन्तु जग बलियो बनाउन सक्दैन। इबी साध्ने र स्वाद चखाउने मनसायले गरिने कारबाहीले सच्चा र निष्पक्ष न्याय दिन सक्दैन। रास्वपाको नेतृत्वमा केही गरेर देखाउने हुटहुटी छ भन्ने कुरा सर्वविदितै छ। परन्तु बहुमतबाट अत्यन्तै टाढा रहेको शक्तिले संसद्को यही कार्यकालमा गरेर देखाइदिने महत्त्वाकांक्षा राख्नु भनेको हुटहुटीलाई छटपटीमा परिणत गर्नु मात्र थियो। वाच डगको हैसियतमा बस्नुपर्ने शक्तिले क्षणिक उत्साहमा प्रदर्शन गरेको सत्तागामी मुहार उज्ज्वल थिएन। यो सत्ता आतुरीले भविष्यमा केही गर्ला कि भनेर विश्वास गर्ने तमाम समर्थकहरूको भरोसामा तुषारापात गरेको छ। फाइल खोल्ने, कारबाही चलाउने र मुद्दा चलाउने कुरा राज्य सञ्चालनका मर्मस्थान होइनन्। ती आवाज र आह्वानहरू राष्ट्रिय समृद्धिका मार्गचित्र पनि होइनन्। ती कुरा त राज्य प्रणालीका अवयवका रूपमा संविधान एवं कानुनअनुसार स्थापित नियामक निकाय र अदालतले चलाउने प्रक्रिया मात्र हुन्। ती संस्थाहरू नै सदाचार र नैतिकतामा आधारित राज्यपद्धति बसाल्ने अनिवार्य उपकरण हुन्। गलत काम गर्नेलाई निरुत्साहित पार्दै सुशासन कायम गर्नमा राजनीतिक दलको ठूलो भूमिका हुन्छ। परन्तु सधैभरि निर्वाचनको बखतमा झैं जोसिला कुरा गर्ने राजनीतिक नेतृत्व चिरस्थायी बन्न सक्दैन। अहिले रास्वपाको भलो चिताउनेहरूमा उसको नेतृत्व, गन्तव्य, चरित्र र स्थायित्वबारे व्यापक चिन्ता छ। नयाँ विचारको निर्माण प्रचलित विचारप्रतिको प्रतिक्रियाको जगमा उभिएर गरिएको हुन्छ। प्रतिक्रिया भनेको विद्यमानको खण्डन या विद्रोह हो र त्यसैले नै एउटा नवीन विचारको बीजारोपण गर्छ। प्रतिक्रिया र नेतृत्व अस्थायी हो भने विचारधारा र दर्शन चिरञ्जीवी विषयवस्तु हो। विद्रोहबाट निर्मित पार्टी फगत प्रतिक्रियामा मात्र सीमित भयो भने एक समयमा हिन्दुस्तानमा उदय भएको जनता पार्टीझैं पानीको फोकासमान प्याट्ट फुटेर जान सक्छ। जसका विरुद्धमा प्रतिक्रियाको बिगुल फुकिएको हो, उसैको विचारधारा बोकेर पनि गन्तव्यमा पुग्न सकिँदैन। बेलायतमा परम्परागतरूपमा कन्जरभेटिभ र लिवरल पार्टीको पूर्ण आधिपत्य थियो। सन् १९०० ताका सारा युरोपमा वामपन्थको व्यापक लहर चल्न थाल्यो। त्यही सेरोफेरोमा समानता र सामाजिक न्यायमा विश्वास गर्ने एउटा मध्यवामपन्थी विचारधाराको जन्म भयो। सशस्त्र क्रान्ति र सर्वहारा वर्गको अधिनायकत्वमा विश्वास नगर्ने त्यो विचारको नाम थियो, लोकतान्त्रिक समाजवाद। निर्वाचनको माध्यमबाट सरकार बनाउँदा पनि जनताको पक्षमा धेरै काम गर्न सकिन्छ भन्ने विश्वासमा लेबर पार्टीको जन्म भएको थियो। ब्रिटिस लेबर पार्टीले सक्षम नेतृत्व पनि पाएको हो। किन्तु एउटा व्यक्तिको राप र तापको भरमा मात्र पार्टीको जग मजबुत हुँदैन। लेबर पार्टी तत्कालीन अवस्थामा एउटा विशिष्ट दार्शनिक प्रस्थानबिन्दु भेट्टाउन सफल भयो। प्रगतिशील सोच भएका तर अतिवादी वामपन्थमा रुचि नराख्ने मध्यमार्गी मानिसहरू लेबर पार्टीको छातामुनि जम्मा भए। भरोसालाग्दो आह्वानले गर्दा केही अतिपन्थी झुकावका मतदाता पनि लेबरका अनुयायी बन्न पुगे। लेबर पार्टीको नीतिले गर्दा नै रसियन बोल्सेभिक क्रान्तिको हावा बेलायतभित्र छिर्न पाएन। लेबर पार्टीको त्यही युगान्तकारी बीजमन्त्रकै कारण १९०६ मा ४०० सिट ल्याएको लिबरल पार्टी १९२४ मा ४० सिटमा खुम्चियो भने लोकप्रिय मत ५० प्रतिशतबाट १८ प्रतिशतमा झर्यो। नवगठित लेबर पार्टीले नयाँ सरकार बनायो। रास्वपामा एक से एक सुन्दर र मोहक युवा अनुहारहरू छन्। मधुर एवं आकर्षक वाणीमा अभिमत राख्नमा प्रवीण वचनपटु र वाग्मी नेताहरू छन्। उनीहरूमा लोकप्रियताको तृष्णा पनि देखिन्छ। परन्तु त्यहाँ राजनीतिक पार्टीको पनि अमूर्त आत्मिक चेतना र जीवनशक्ति हुन्छ भन्ने बोधको अभाव छ। त्यहाँ विचारधारात्मक ऊर्जाको प्रतीक मौलिक, चिरस्थायी र टिकाउ बीजमन्त्रको नितान्त अभाव छ।"
जलवायु प्रदूषणको चपेटामा विश्व,"दिवाकर उप्रेती । भेनेजुयलाले गुमाए जस्तै नेपालको पनि हिमनदी विलिन हुन सक्ने संकट छ। इसिमोडको सन् २००९ को तथ्यांकअनुसार नेपालसँग १ हजार ४ सय ६६ वटा हिमताल छन्। जसमा तत्कालीन अवस्थामा २४ हिमताल खतराको अवस्थामा छन्। तथ्यांकलाई मात्र आधार मान्ने हो भने नेपाल सरकारसँग यो १५ वर्षमा हिमतालको अवस्था तथा यसको प्रणालीमा के कस्तो फेरबदल भयो भन्ने लेखाजोखा छैन। त्यस्तै पछिल्लो दुई वर्षदेखि काठमाडौंको वायु प्रदूषणले भयंकर रूप लिएको छ। नेपालको राजधानीले पटकपटक विश्वमञ्चमा वायु प्रदूषणको उच्च रेकर्ड कायम गरेको छ। यसले मानव स्वास्थमा ठूलो असर पारेको छ। स्टेट अफ ग्लोबल एयर २०२४ को ताजा तथ्यांक हेर्ने हो भने विश्वमा ५ वर्षमुनिका बालबालिकाको मृत्युको दोस्रो ठूलो कारण वायु प्रदूषण हो। जलवायु परिवर्तनले तराई मधेसको भूमिलाई मरुभूमिमा रूपान्तरण गरिरहेको छ। मधेसको उर्वर खेती भूमिगत र वर्षामा आधारित छ। तर, मौसम चक्रमा देखिएको प्रतिकूलताले अन्नको भण्डार मधेस प्रताडित भएको छ। कुनै समय भारत खाद्यान्न निर्यात गर्ने मधेस र देश पछिल्लो दशकयता आयातमा निर्भर छ। जसको प्रत्यक्ष कारण जलवायु परिवर्तन हो। पानीको दाता चुरेमाथि मानव हस्तक्षेप तथा सरकारको मौनताका कारण मधेसको जलस्रोत थप चिन्ताजनक अवस्थामा पुगेको छ। संघीय सरकारले चुरेबारे नीति तथा कार्यक्रममा उल्लेख गरे तापनि व्यावहारिक रूपमा चुरे संरक्षणमा उपलब्धि हासिल भने हुन सकेको छैन। यसैबीच हामीले चुरे विनाशलाई रोक्न र तराई मधेसमा रहेको प्लास्टिक प्रदूषणलाई न्यूनीकरणका लागि स्थानीय र प्रदेश सरकारलाई विभिन्न कार्यक्रमबाट खबरदारी गरिरहेका छौं। साथै काठमाडौंको हकमा हावा बदलौं अभियानमार्फत सरकारलाई वायु प्रदूषण रोकथामका लागि वायु प्रदूषण मापन यन्त्रको व्यवस्थापन र मिडियाको माध्यमबाट जनमानसमा जानकारी उपलब्धता गराइरहेका छौं। (उप्रेती कायापलटका संस्थापक तथा जलवायु अभियन्ता हुन्। )"
"साउनमा सेयरको हरियाली, नेप्से २८ महिनाकै उच्च","अधिक तरलता, घट्दो ब्याजदर, सेयर बजारले रुचाएका विष्णु पौडेल अर्थमन्त्रीमा आउनु, बियरिस बजार चक्रको समय ३ वर्ष पुग्नुले पनि सेयर बजारले उचाइ लिँदै गएको विज्ञहरू बताउँछन्। काठमाडौं : यसै त साउनमा सबैतिर हरियाली हुन्छ, सेयर बजार पनि उसैगरी हरियालीमय छ। महिनाको पहिलो दिनबाटै उकालो लागेको सेयर बजारले २८ महिनायताकै धेरै उचाइ लिएको छ। एमालेकांग्रेस गठबन्धनको बलियो सरकार गठन हुनु, चालु आवको मौद्रिक नीति लचिलो बन्ने संकेत आउनु तथा सरकार र राष्ट्र बैंकका गभर्नरको ट्युनिङ मिल्न गएकाले सेयरमा लगानीकर्ताको आत्मबल बढ्दै गएको छ। अधिक तरलता, घट्दो ब्याजदर, सेयर बजारले रुचाएका विष्णु पौडेल अर्थमन्त्रीमा आउनु, बियरिस बजार चक्रको समय ३ वर्ष पुग्नुले पनि सेयर बजारले उचाइ लिँदै गएको विज्ञहरू बताउँछन्। यसैकारण साउनमा दिन प्रतिदिन सेयर बजार हरियाली बनिरहेको छ। विगत २८ महिनायताकै इतिहासमा नेप्से परिसूचक (नेप्से इन्डेक्स) उच्च विन्दुमा मंगलबार बन्द भयो। नेप्से परिसूचक ७५३३ अंकले बढेर २५६३४४ विन्दुसम्म पुग्यो। यसअघि २०७८ चैत १६ गते नेप्से परिसूचक २ हजार ५६८ दशमलव २५ विन्दुमा बन्द भएको थियो। यससँगै लगातार ६ कारोबार दिन नेप्से बढेको हो। ६ कारोबार दिनमा नेप्से १३ दशमलव ६२ प्रतिशत बढेको छ। साउन ८ गते सेन्सेटिभ इन्डेक्स २३१ अंकले बढेर ४५९१९ विन्दुमा रहयो। सो दिन ३ सय १७ कम्पनीको (स्क्रिप्ट)को ३ करोड ९७ लाख ९० हजार ८ सय ८९ कित्ता सेयर कारोबार भयो। अर्थात्, १४ अर्ब ११ करोड ६३ लाख ३० हजार ९ सय ९५ रुपैयाँको खरिद बिक्री भयो। उच्च अंकले बढेको सेयर बजारमा आधादर्जन बढी कम्पनीको सेयर सकारात्मक सर्किट लेभलमा कारोबार हुन पुग्यो। कारोबारबाट ४० खर्ब ६७ अर्ब ४२ करोड १५ लाख रुपैयाँ बराबरको कुल बजार पुँजीकरण हुन पुग्यो। मंगलबार २ सय २० कम्पनीको मूल्य बढ्यो। २० ओटाको मात्रै घट्यो। २ कम्पनीको स्थिर देखियो। प्रायःसबै समूहका सूचकहरू बढे। बैंकिङ २३९, विकास बैंक २९६, फाइनान्स २५३, माइक्रोफाइनान्स १३९, होटल तथा पर्यटन ३१४, हाइड्रोपावर ३९७, लगानी ३८७, जीवन बिमा ४४५, उत्पादन ३७७, निर्जीवन बिमा ४३७, अन्य १७३ र व्यापार समूह ५०६ प्रतिशत वृद्धि भयो। अझ होटल तथा पर्यटन समूहको सूचक हालसम्मकै उच्च ६५९१ विन्दुमा पुग्यो। यसदिन मात्रै ६ कम्पनीको मूल्य १० प्रतिशत बढेको छ। जसअन्तर्गत बोटलर्स नेपाल बालाजु, समृद्धि फाइनान्स, माण्डु हाइड्रोपावर, हाथवे इन्भेस्टमेन्ट कम्पनी, नेपाल वेयरहाउजिङ कम्पनी, साहस ऊर्जा र हिमालय ऊर्जा विकास कम्पनी छन्। यससँगै, युनिभर्सल पावरको ९८ तथा पिपुल्स पावरको मूल्य ८७ प्रतिशत बढेको छ। तर, यसबीच गणपति लघुवित्तको मूल्य भने ५८ प्रतिशत घट्यो। यसैगरी, कारोबार रकमका आधारमा शिवम् सिमेन्ट, अपि पावर, हिमालयन रिइन्स्योरेन्स, साइन रेसुंगा विकास बैंक र ङादी ग्रुप पावर अघि रहे। पछिल्लो ३ सातामा नेप्से सूचक ४ सय अंकभन्दा माथी पुगिसकेको छ। यसरी नेप्से सूचक बढ्दा अधिकांश कम्पनीहरूको सेयर मूल्य पनि सोही अनुपातमा बढिरहेको छ। अझ प्रायः बैंकिङ समूहको मूल्य नबढ्ने भनिँदै आए पनि अहिले बैंकहरूको सेयरमूल्य सबैभन्दा राम्रो देखिन्छ। बजार बढेसँगै लगानीकर्ताको आकर्षण झन् बढ्दो छ। यसकारण बढ्यो सेयर बजार अहिले सेयर बजार प्राकृतिक रूपमै बढेको दाबी गर्छन्, सेयर लगानीकर्तासेयर विश्लेषक नवराज दहाल। उनकाअनुसार अहिले इन्ट्रा डेमा ठूलो करेक्सन आएर बजार हरियोमा बन्द भएको छ। उनी भन्छन्, लगानीकर्ताले पैसालाई यत्तिकै राखेनन् । एउटाबाट नाफा बुक गरेर अर्कोमा गएर खरिद बुक गर्ने गरेका छन्। एउटाको नाफा अर्कोमा लगाउनासाथ भोलुम उच्च भएको हो। यसले कारोबार बढ्यो, हरियोमै करेक्सन भयो। यसैबीच ठूलो करेक्सन आयो। साउन ७ गते कै कारोबारलाई हेर्दा धेरै तल र माथी पुगेकाले अहिलेको सेयर बजार लगानीकर्ताहरूले ख्याल गरेरै खरिद बिक्री गरेकाले प्राकृतिक रूपमै बढेको उनको तर्क छ। उनका अनुसार यसअघि लगानीकर्तासँग पैसा हुँदाहँुदै पनि लगानी गर्ने वातावरण थिएन र आत्मविश्वास थिएन। यसमा २३ वटा कुराहरू मिल्यो। यसअघि गभर्नर र अर्थमन्त्रीको कुरा नमिलेरै धेरै नीतिहरूले अत्याएको थियो। अहिले यी दुवैको ट्युनिङ मिल्ने, हामीले सबैतिरबाट सुनेअनुसार एउटै पार्टीको पर्दा द्वन्द्व हुँदैन। अर्थमन्त्रीले भनेका कुरा गभर्नरले मान्छन भन्ने बुझाई छ, सेयर विश्लेषक दाहालले भने, लगानीकर्ताहरूले अर्को हिसावले सोचेका छन्। यदि गभर्नरको नविकरण भएन भने यो अन्तिम कार्यकाल हो। आफ्नो कार्यकाल सकिँदै गर्दा यसअघि जति पनि विभिन्न अफ्ठ्यारा नीतिहरू ल्याएर अड्काएका थिए, अब जाने बेलामा भने राम्रो सन्देश दिनका लागि मौद्रिक नीति खुकुलो बनाउँछन् भन्नेमा अधिकांश लगानीकर्ता विश्वस्त छन्। सरकार फेरिएसँगै सेयर बजार दैनिक जसो सुधार भइरहेको छ। लामो समय आत्तिएका सेयर लगानीकर्तामा उमंग छाएको छ। कुनै समय नेप्से परिसुचक उच्च अर्थात् ३२ सय हाराहारीमा पुग्यो। यो २०७८ भदौ पहिलो सातातिर हो। यस्तै, राष्ट्र बैंकले लघुवित्त कम्पनीहरूले कमाएको पैसा पनि बाँड्न नपाउने व्यवस्था गरेर रोकियो। बैंक तथा वित्तिय संस्थाहरूले लगानी गर्छुभन्दा पनि रोकिएको छ। यस हिसावले गभर्नरले जाँदाजाँदै विगतका गल्ती सच्याएर राम्रो शन्देस दिँदै बजारको बाधक होइन सपोर्टर हो है भन्छन कि भन्ने सोचेका छौं, दाहालले भने, गभर्नर महाप्रसाद अधिकारी आफैंले विभिन्न सार्वजनिक कार्यक्रममा लचिलो मौद्रिक नीति आउँछ भनेर बोली रहेकाले अब लगानी बढाउँदा उपयुक्त हुने सोचले लगानीकर्ताको मनोबल बढेको छ। अर्का पुँजीबजार जानकार देव गुरागाईं हाल सेयरबजार परिसुचकमा सुधार (वृद्धि) हुनुका प्रमुख कारण अधिक तरलता, घट्दो ब्याजदर, माओवादीे नेतृत्वको सरकार ढल्नु, ठूला दलको संयुक्त र बलियो (दुईतिहाइ सर्मथनको) सरकार बन्नु र विगतदेखि सेयर बजारले रुचाएका विष्णु पौडेल अर्थमन्त्रीमा आएकाले सम्भव भएको बताउँछन्। यससँगै, बियरिस बजार चक्रको समय ३ वर्ष पुग्नु, मौद्रिक नीति सेयरबजारमैत्री आउनेमा लगानीकर्ताको अपेक्षा उच्च हुनु पनि अहिले सेयर बजार बढिरहेको उनको भनाइ छ। लामो सययदेखिको आर्थिक मन्दीबाट देश बाहिर निस्कनेमा जनता आशावादी हुनु, मुलुकको आर्थिक क्रियाकलापमा अन्तर्राष्ट्रिय प्रभाव कम हुँदै जानु र आगामी दिनमा लगानीको वातावरण बन्ने आशा बढ्नुले पनि लगानीकर्ताहरू आशावादी भएको उनको भनाइ छ। उनी भन्छन्, अधिक तरलता र घट्दो ब्याजदर अगाडि देखिनै भए तापनि अन्य कारणहरूले सेयरबजारका लगानीकर्ताको मनोविज्ञानमा सकारात्मक प्रभाव परेको हो। यद्यपि कम्पनीको वित्तीय विवरणमा खासै उल्लेख्य सुधार भएको वा सुधार आउने छाँट भने देखिँदैन। त्यसैले यस्तो मनोवैज्ञानिक प्रभावले वृद्धि भएको सेयर बजारमा धितोपत्र बजार सम्बद्ध सरोकार पक्षले लगानीकर्ताको मनोवल गिर्ने किसिमका कुनै पनि कुरा र काम गर्न नहुने गुरागाईं बताउँछन्। उतारचढावको पुँजीबजार सरकार फेरिएसँगै सेयर बजार दैनिक जसो सुधार भइरहेको छ। लामो समय आत्तिएका सेयर लगानीकर्तामा उमंग छाएको छ। कुनै समय नेप्से परिसुचक उच्च अर्थात् ३२ सय हाराहारीमा पुग्यो। यो २०७८ भदौ पहिलो सातातिर हो। यसअघि ०७२ साउन दोस्रो सातातिर नेप्से परिसूचक १८ सय ८१ विन्दुमा पुगेको थियो। त्यतिबेला कुल बजार पुँजीकरण २० खर्ब ७० अर्ब ९९ करोड रुपैयाँ हाराहारीमा थियो। यसपछि बजार घट्दै गयो। ०७८ भदौ २ मा नेप्से परिसूचक र बजार पुँजीकरण दुवै उच्च विन्दुमा पुग्यो। तर, यसपछि भने क्रमशः ओरालो लाग्यो। यसपछि सबैभन्दा कम कारोबार ०८० मंसिर २४ गते भएको थियो। उक्त दिन कुल धितोपत्रको खरिदबिक्री ४५ करोड १२ लाख ९९ हजार ८७ रुपैयाँमा कारोबार भएको थियो। तर, एक्कासि यसैको भोलिपल्ट अर्थात् ०८० मंसिर २५ गते कारोबारको आकार बढेर ४ अर्ब ८४ करोड बराबर भएको थियो। यद्यपि नेपाल राष्ट्र बैंकले आर्थिक वर्ष २०८०८१को पहिलो त्रैमासिक मौद्रिक नीतिको समीक्षा गर्दै अवलम्बन गरेको नीतिगत व्यवस्थाले लगानीकर्तामा उत्साह जाग्यो। ०८० मंसिर २५ गतेदेखि कारोबारको आकार बढ्यो। दुई वर्षबीच कारोबार कम भएको ०८० मंसिर २४ गते सेयर बजारमा तेस्रो पटकसम्म सर्किट ब्रेक लागेको थियो। लामो समयदेखि हतोत्साहित बनेका लगानीकर्ता आक्रामक रूपमा उत्साहित हुँदा नेप्सेमा सर्किट ब्रेक भए पनि कारोबार रकमको आकार भने बढेको थिएन। तर, यसपछि क्रमशः सेयर बजारले लय समायो। तर, नेप्से परिसूचक प्रायः १८०० देखि २१०० आसपासमा घुमिरहेको थियो। धेरै पटक फन्को मारेको १८०० र २२०० को औसत २००० विन्दुको २० प्रतिशतको वृद्धिलाई सेयर विश्लेषकहरू बजार बुल बुलभन्दा पनि बजार सुघ्रिएको बताउँछन्। देव गुरागाईं पुँजीबजार जानकार सेयरबजार परिसूचकमा सुधार (वृद्धि) हुनुका प्रमुख कारण अधिक तरलता, घट्दो ब्याजदर, माओवादीे नेतृत्वको सरकार ढल्नु, ठूला दलको संयुक्त र बलियो (दुईतिहाइ समर्थनको) सरकार बन्नु र बिगतदेखि सेयर बजारले रुचाएका विष्णु पौडेल अर्थमन्त्री हुनु, बियरिस बजार चक्रको समय ३ वर्ष पुग्नु, मौद्रिक नीति सेयरबजारमैत्री आउनेमा लगानीकर्ताको अपेक्षा उच्च हुनुले हो। यद्यपि कम्पनीको वित्तीय विवरणमा खासै उल्लेख्य सुधार भएको वा सुधार आउने छाँट भने देखिँदैन। नवराज दहाल सेयर लगानीकर्तासेयर विश्लेषक सेयर बजार प्राकृतिक रूपमै बढेको छ। अहिले इन्ट्रा डेमा ठूलो करेक्सन आएर बजार हरियोमा बन्द भएको छ। लगानीकर्ताले पैसालाई यत्तिकै राखेनन्। एउटाबाट नाफा बुक गरेर अर्कोमा गएर खरिद बुक गर्ने गरेका छन्। एउटाको नाफा अर्कोमा लगाउनासाथ भोलुम उच्च भएको हो। यसले कारोबार बढ्यो, हरियोमै करेक्सन भयो। यसअघि गभर्नर र अर्थमन्त्रीको कुरा नमिले रै धेरै नीतिहरूले अत्याएको थियो। अहिले यी दुवैको ट्युनिङ मिल्ने, एउटै पार्टी निकट हुँदा द्वन्द्व नहुने र अर्थमन्त्रीले भनेका कुरा गभर्नरले मान्छन भन्ने बुझाइ छ।"
"सेयर बजार फेरि ओरालोतिर, १६ अर्ब २० करोडको कारोबार","काठमाडौं : नेप्से परिसूचक दोहोरो अंकले घटेर बन्द भएको छ। सेयर कारोबार साताको चौथो दिन बुधबार नेप्से परिसूचक २७३२ अंकले घटेर २५३६११ विन्दुमा अडिएको छ। अघल्लो कारोबार दिन मंगलबा नेप्से परिसूचक ७५३३ अंकले बढेर २५६३४३ विन्दुमा पुगेको थियो। सो दिन १४ अर्ब ११ करोड मूल्यको सेयर कारोबार भएको थियो। नेप्से दोहोरो अंकले ओरालो लागेपनि कारोबार रकम भने मंगलबारको तुलनामा बढी हो। यसदिन ३११ स्क्रिप्सको ४ करोड ७ लाख ४७ हजार कित्ता सेयर १६ अर्ब २० करोड ८५ लाख ७७ हजार ३१४ रुपैयाँमा खरिदबिक्री भयो। दोहोरो अंकले घटेको बजारमा दुई कम्पनीको सेयर सकारात्मक सर्किट लभेलमा कारोबार भयो। बोटलर्स नेपाल (तराई) र एसियन हाइड्रोपावरको सेयर १० प्रतिशतले वृद्धि भएको हो। यसैगरी चन्द्रगिरी हिल्सको ९९७,समृद्धि फाइनान्सको ९६५ र आरम्भ चौतारी लघु्वित्त वित्तीय संस्थाको सेयर ९१७ प्रतिशतले बढ्यो। कारोबार रकमका आधारमा हिमालयन रिइन्स्योरेन्स शीर्ष स्थानमा रह्यो। सो कम्पनीको ३६ करोड मूल्य बराबरको सेयर कारोबार भयो। शिवम् सिमेन्टको ३४ करोड मूल्य बराबरको सेयर कारोबार हुँदा अपर तामाकोशीको २९ करोड, हिमाल दोलखा हाइड्रोपावरको २३ करोड र सानिमा जीआसी इन्स्योरेन्सको २२ करोड मूल्य बराबरको सेयर कारोबार भयो। दुई समूहको उपसूचकबाहेक अन्यको उपसूचक नकारात्मक देखिए। फाइनान्स र होटल्स एन्ड टुरिजम समूहको उपसूचक बढ्दा अन्य समूहको उपसूचक नकारात्मक देखिएका हुन्। कारोबारमा आएका ४७ वटा स्टकको मूल्य बढ्दा १९४ वटाको घट्यो। दुईवटा स्टकको मूल्य भने स्थिर रह्यो।"
प्री ओपन सेसनमा नेप्से परिसूचक ९७९ अंकले बढ्यो,काठमाडौं: प्री ओपन सेसनमा नेप्से परिसूचक ९७९ अंकले बढेर २५७३२३ विन्दुमा पुगेको छ। यो समयमा ८२ वटा स्क्रिप्सको २६ हजार ४५५ कित्ता सेयर १ करोड ३७ लाख २६ हजार ७५७ रुपैयाँमा खरिदबिक्री भए। कारोबारमा आएका ५६ स्क्रिप्सको मूल्य बढ्दा १८ वटाको घट्यो। यो समयमा ७ वटा स्क्रिप्सको मूल्य भने स्थिर रह्यो। अघिल्लो कारोबार दिन मंगलबा नेप्से परिसूचक
विद्युत् प्राधिकरणले जोड्यो काटिएका उद्योगको लाइन,"प्रधानमन्त्री बनेका केपी शर्मा ओलीले काटिएका उद्योगको लाइन जोड्न प्राधिकरणलाई निर्देशन दिएका थिए। काठमाडौं : नेपाल विद्युत् प्राधिकरणले काटिएका उद्योगको विद्युत्को लाइन जोडेको छ। प्राधिकरणले ससर्त काटिएका उद्योगीको लाइन जोडेको हो। डेडिकेटेड तथा ट्रंक लाइनका बक्यौता नतिर्ने ठूला ग्राहकहरूको गत असार २५, २६ र २७ गते गरी ६ उद्योगको लाइन काटेको थियो। काटिएका उद्योगीको लाइन मंगलबार साँझबाट क्रमशः जोडिएको प्राधिकरण स्रोतले जनाएको छ। प्राधिकरणले रिलायन्स स्पिनिङ, घोराही सिमेन्ट, अर्घाखाँची सिमेन्ट, जगदम्बा सिन्थेटिक, हुलास स्टिल र जगदम्बा स्टिलको लाइन काटेको थियो। डेडिकेटेड फिडर तथा ट्रंक लाइनको विद्युत् महसुलको विवाद समाधान गर्न गठित जाँचबुझ आयोगको सुझावअनुसार नै प्राधिकरणले सम्बन्धित उद्योगीहरूलाई यही असार ९ गते बिल पठाएको थियो। प्राधिकरणले दिएको १५ दिनको अवधि सोमबार नै सक्किएको छ। आयोगले महसुल उठाउन भनी तोकिएको अवधिको बक्यौता करिब ६ अर्ब ६० करोड रुपैयाँ रहेको छ। सत्ता गठबन्धन फेरिएसँगै प्रधानमन्त्री बनेका केपी शर्मा ओलीले काटिएका उद्योगको लाइन जोड्न प्राधिकरणलाई निर्देशन दिएका थिए। ओलीले प्राधिकरणका कार्यकारी निर्देशक कुलमान घिसिङ र उद्योगहरूसँग छलफल गरेका थिए। छलफलका क्रममा ओलीले घिसिङले प्राधिकरण सञ्चालक समितिको बैठक डाकी लाइन जोड्न प्रक्रिया अघि बढाउन भनेका थिए। प्रधानमन्त्रीको निर्देशनपछि गत शुक्रबार प्राधिकरण सञ्चालक समिति बैठक बसे पनि लाइन जोड्ने सम्बन्धमा सहमति हुन सकेन। लिखित निर्देशन नआएसम्म लाइन नजोड्ने पक्षमा प्राधिकरण थियो। आइतबार विद्युत् नियमन आयोगले प्राधिकरणलाई पत्र पठाउँदै काटिएको लाइन जोड्न निर्देशन दिएको थियो। आयोगले विद्युत् उपभोक्त हित संरक्षणसम्बन्धी निर्देशिका २०८० को दफा १३ को उपदफा (१) देखि उपदफा (१०) उल्लंघन भनिएको छ। जसले उपभोक्ताले गरेको गुनासो समाधान सम्बोधन हुन अघि नै विद्युत् दिने संस्थाले लाइन काट्न नमिल्ने व्यवस्था छ। डेडिकेटेड तथा ट्रंक लाइनका ग्राहकहरूले निवेदन दिएका कारण लाइन जोड्न र किन लाइन जोड्न उपयुक्त नहुने सम्बन्धमा ३० दिनभित्र आयोगमा सबुत तथा प्रमाणसहित भनाइ पेस गर्न प्राधिकरणलाई निर्देशन दिएको थियो। सोमबार पुनः प्राधिकरण सञ्चालक समिति बैठक बस्यो। बैठकमा काटिएको लाइन जोड्नुपर्छ भन्ने बहुमतसँगै बैठकको निर्णयका सम्बन्धमा कार्यकारी निर्देशक घिसिङले माइन्युट उठाएका थिए। प्राधिकरण सञ्चालक समिति सचिवसमेत रहेका घिसिङले बक्यौता रहेका उद्योगीहरूलाई तीन महिनाभित्र महसुल उठाउने म्याद पनि दिएका छन्। उक्त माइन्युटमा लेखिएको छ, तीन महिनाभित्र उद्योगीहरूको बक्यौता विद्युत् महसुल भुक्तानी नगरेमा पुनः बक्यौता असुलउपर गर्न कारबाही अगाडि बढाउने गरी विद्युत् नियमन आयोगको निर्देशनअनुसार उद्योगीहरूको विद्युत् लाइन जोडिनेछ। यसअघि २०८० पुसमा बक्यौता बाँकी रहेका उद्योगीहरूको प्राधिकरणले लाइन काटेको थियो। सरकारको दबाबपछि करिब २० दिनमा काटिएको लाइन जोडिएको थियो। प्राधिकरण र निजी उद्योगीबीच डेडिकेटेड फिडर तथा ट्रंक लाइनको विद्युत् महसुलको विवाद उत्कर्षमा पुगेपछि गत माघ २४ गते सरकारले आयोग गठन गरेको थियो। सर्वोच्च अदालतका पूर्वन्यायाधीश गिरीशचन्द्र लालको संयोजकत्वमा गठित आयोगमा ऊर्जा, जलस्रोत तथा सिँचाइ मन्त्रालयका सचिव (जलस्रोत तथा सिँचाइ) र उद्योग वाणिज्य तथा आपूर्ति मन्त्रालयका सचिव (वाणिज्य तथा आपूर्ति) सदस्य थिए। आयोगले प्रतिवेदनमा विवादित तीन समयका बारेमा समावेश गरेको छ। पहिलो २०७२ साउनदेखि २०७२ पुुससम्म, दोस्रो २०७२ माघदेखि २०७५ वैशाखसम्म र तेस्रो २०७५ जेठदेखि २०७७ असारसम्मको समयलाई अध्ययन गरेको थियो। उक्त प्रतिवेदनले पहिलो र तेस्रो अवधिको बक्यौता लिन सही नहुने भनेको छ। प्राधिकरणले आफ्ना औद्योगिक ग्राहकहरूलाई डेडिकेटेड र ट्रक लाइनमार्फत विद्युत् आपूर्ति गरेका भनिएका उक्त अवधिहरूमध्ये २०७२ साउनदेखि २०७२ पुससम्मको अवधि महसुल निर्धारण आयोगबाट महसुल निर्धारण नभै सकेको अवधि हो भने २०७२ माघ देखि २०७५ वैशाखसम्मको समय सो आयोगबाट महसुल निर्धारित भइसकेको अवधि हो। त्यस्तै सबैभन्दा पछिल्लो अवधि अर्थात् २०७५ जेठदेखि २०७७ असारसम्मको समय प्राधिकरणको सूचनाअनुसार नै लोडसेडिङ अन्त्य भइसकेको समय हो। प्रतिवेदनमा भनिएको छ। आयोगले यही वैशाख २७ गते बुझाएको प्रतिवेदनले २०७२ माघदेखि २०७५ वैशाखसम्मको अवधिमा डेडिकेटेड तथा ट्रंक लाइन बक्यौता उठाउन मिल्ने भनेको छ। तर, उक्त अवधिमा डेडिकेटेडको हकमा लोडसेडिङको समयमा पनि चौबिसैं घण्टा बिजुली उपलब्ध गराएको र ट्रंक लाइनको हकमा कम्तीमा ६ घण्टा लोडसेडिङ र २० घण्टा निरन्तर बिजुली दिनुपर्ने उल्लेख छ। तर, प्राधिकरणले नै २०७२ को फागुन ११ गते गोरखापत्रमा सूचना प्रकाशित गर्दै डेडिकेटेड फिडरका ग्राहकहरूका लागि लोडसेडिङ हुने भन्ने तालिका प्रकाशित गरेको आयोगको प्रतिवेदनमा उल्लेख छ। यसले डेडिकेटेडको हकमा चौबिसंै घण्टा विद्युत् आपूर्ति हुनुपर्ने नियम उल्लंघन भएको र यसको बक्यौता तिर्ने आधार नभएको मुरारका बताउँछन्। यस्तै ट्रंक लाइनको हकमा पनि प्राधिकरणले २०७३ कात्तिक २४ गते गोरखापत्रमा सूचना जारी गरी औद्योगिक क्षेत्रमा चार घण्टामात्र लोडसेडिङ कायम भएको उल्लेख छ। त्यसपछिको अर्को सूचनामा तीन घण्टा कायम गरिएको थियो। यसले ट्रंक लाइनका लागि तोकिएको कम्तीमा ६ घण्टा लोडसेडिङ भन्ने नियम तोडिएकाले यसको रकम असुल्न उचित नहुने भनिएको छ। प्राधिकरणले यी अवस्थाहरूको अध्ययन नगरी एकमुष्ट बिल पठाएकोमा उद्योगीहरूले आपत्ति जनाउँदै आएका छन्। २०७६ सालको छुट बिलबाट सुरु भएको डेडिकेटेड तथा ट्रंक लाइनको बक्यौतामात्रै करिब २७ अर्ब रुपैयाँ पुगेको छ। उक्त बक्यौताको सावाँमात्रै करिब २२ अर्ब छ भने ब्याज र जरिबानाबापतको रकम करिब पाँच अर्ब रुपैयाँ पुगेको छ। घिसिङको कार्यकालमा सबैभन्दा विवादित रहेको यो बक्यौता उठाउन प्राधिकरणलाई चुनौती नै बनेको छ। के हो डेडिकेटेड तथा ट्रंक लाइन विवाद ? प्राधिकरणले देशमा १८ घण्टासम्मको चरम लोडसेडिङको समयमा ठूला उद्योगहरूले डेडिकेटेड र ट्रंक लाइनमार्फत निरन्तर पाइरहेको विद्युत्मा महँगो दर लगाउने निर्णय गरेको थियो। ती ग्राहकहरूलाई लक्षित गरी प्राधिकरण सञ्चालक समितिको २०७२ असार १२ गते बसेको बैठकले २०७२ साउन १ देखि लागू हुने गरी २० घण्टाभन्दा बढी बिजुली दिने तर, ६५ प्रतिशतसम्म महँगो दरमा भनी निर्णय गरेको थियो। काठमाडौं, विराटनगर, सिमरा, भैरहवा र वीरगन्जका उद्योग, फार्म तथा अस्पतालले त्यो सुविधा लिन सक्ने गरी लागू भएको थियो। तर, कानुनतः प्राधिकरण आफैंले विद्युत् महसुुल निर्धारण गर्न भने पाउँदैन। तत्कालीन विद्युत् महसुल निर्धारण आयोगले मात्र विद्युत्को दररेट तोक्ने नियम थियो। त्यसरी सुविधा पाएका ग्राहकहरूले नैे प्राधिकरणले तोकेको महसुललाई गैरकानुनी भने। त्यसपछि प्राधिकरणले आयोगलाई उक्त महसुल निर्धारण गरिदिन पत्र पठायो। आयोगको २०७२ पुस २९ गतेको सञ्चालक समिति बैठकले प्रधिकरणको निर्णयलाई मान्यता दियो। योसँगै आयोगले ग्राहस्थ ग्राहकहरूको महसुल पनि २० प्रतिशतले वृद्धि गरेको थियो। तर, आयोगले त्यतिबेला डेडिकेटेडको हकमा भनी उल्लेख गरेकोले ट्रंक लाइनबाट विद्युत् खपत गरिरहेका औद्योगिक क्षेत्रका ग्राहकहरू अझै समेटिएनन्। ट्रंक लाइनका ग्राहकहरूलाई पनि उक्त निर्णय नै लागू हुने भए पनि २०७३ असार १६ गते आयोगले ट्रंक लाइनको विषयमा फेरि छुट्टै निर्णय गर्यो। त्यसपछि प्राधिकरणले विद्युत् महसुल संकलन विनियमावली २०७३ जारी गर्यो। उक्त विनियमावलीले ट्रंक लाइनको हकमा ६ घण्टाभन्दा बढी लोडसेडिङ भएको बेलामा २० घण्टासम्म निरन्तर विद्युत् लिन चाहने ग्राहकहरूले प्राधिकरणमा निवदेन दिनुपर्ने र प्राधिकरण सञ्चालक समितिको निर्णयपछि ट्रंक लाइनको सुविधा दिइने भनी लेखेको छ। विनियमावलीले टाइम अफ डे (टीओडी) मिटर अर्थात्, प्रत्येक दिन कति विद्युत् खपत भयो भन्ने सम्बन्धमा सम्बन्धित ग्राहकहरूले विवरण पेस गर्नुपर्ने र प्राधिकरणले पनि चेकजाँच गर्नुपर्ने भनी उल्लेख छ। ट्रंक लाइन तथा डेडिकेटेड लाइनको विवाद २०७२ साउनदेखिको २०७७ असारसम्मको बक्यौता विवाद हो। २०७५ वैशाख अन्तिमबाट लोडसेडिङ मुक्त भइसकेको अवस्थामा अहिलेको विद्युत् नियमन आयोगले २०७७ साउनबाट ट्रंक लाइन तथा डेडिकेटेड लाइनको व्यवस्था नै खारेज गर्यो। प्राधिकरणले आर्थिक प्रशासन विनियमावली, २०६८, विद्युत् वितरण विनियमावली, २०६९ को विनियम २० र विद्युत् महसुल संकलन विनियमावली, २०७३ को विनियम ५ (१३) मा प्राधिकरणका उपभोक्ताहरूलाई बिलिङ गर्दा जुनसुकै कारणबाट छुट भएमा सोको जानकारी भएपश्चात् जुनसुकै समयमा छुट बिल गर्ने कानुनी व्यवस्थाबमोजिम छुट बिल जारी गरेको उल्लेख छ। यता, संसद्को सार्वजनिक लेखा समितिले २०७६ सालमा नै छुट बिल जारी भएको ३५ दिनभित्र सम्बन्धित ग्राहकबाट उक्त महसुल असुल गर्न निर्देशन दिएको थियो। चित्त नबुझेमा पुनरावलोकन गर्न सकिने र मिटर रिडिङ भएको ६० दिनभित्र ग्राहकले महसुल नबुझाएमा ग्राहकको लाइन काटी बक्यौता असुल उपर गर्नुपर्ने विद्युत् महसुल संकलन विनियमावली २०७७ मा व्यवस्था गरिएको छ। तर, सो बमोजिम काम नगरेको भन्दै लेखा समितिले प्राधिकरण सञ्चालक समितिलाई क्षतिपूर्तिसहित महसुल उठाउन निर्देशन दिएको थियो। उद्योगीहरूले भने उक्त फिडरहरूबाट निरन्तर बिजुली नपाएको र बिजुली प्रयोग गरेको अवधिको टीओडी मिटर हेरेरमात्रै बक्यौता तिर्ने अडान लिँदै आएका छन्।"

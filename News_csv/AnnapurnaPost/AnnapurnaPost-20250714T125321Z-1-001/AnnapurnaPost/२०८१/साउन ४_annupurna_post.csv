शीर्षक,विवरण
बालबालिकामा त्यागको भावना,"पहिलो घटना तोत्तो चान फाउन्डेसन स्थापना गरी बहिरा तथा अपांगता भएका संसारभरिकै बालबालिकाको शिक्षा र क्षमता अभिवृद्धिका निम्ति काम गरिरहेको संस्था तोत्तो फाउन्डेसनकी संस्थापक जापानी सुप्रसिद्ध कलाकार तेच्चुको कुरोयानागी (उनलाई बाल्यकालमा तोत्तो चान भनिन्थ्यो) स्कुल पढ्दाताकाको एक घटना याद छ। तेच्चुको एक दिन आफ्नी आन्टीको पुरानो लुगामा भएको फूल निकालेर बनाइएको रिबन ढल्काएर स्कुल गइन्। त्यो रिबनको सबैले प्रशंसा गर्दा उनको मुख उज्यालो भएको थियो। केही दिनपछि स्कुलमै प्रधानाध्यापकले उनलाई बोलाएर भने, तोत्तो तिमीले यो रिबन कहाँ पायांै ? आफूलाई मन पर्ने शिक्षकले आफूले लगाइरहेको रिबनको बारेमा सोधेको सुनेर उनी झनै दंग परिन् र सगर्व सुनाइन्। आफ्नो आन्टीको पुरानो लुगा जुन विदेशबाट ल्याइएको हो र त्यसकै फित्ता काटेर आन्टीले यो रिबन बनाई दिनुभएको हो। यो सुनेर प्रधानाध्यापकको अनुहार अँध्यारो भयो। उनी केही भन्न खोजे जस्तो तर भन्न नसके जस्तो गरेर हात बाँधेर उभिइरहे। उनको यस्तो हालत देखेर तोत्तो छक्क परिन् र सोध्न थालिन्, खास कुरा के हो सर ? उनी नम्र भएर बोले, हेर, मेरी छोरी मियोले तिम्रो जस्तै रिबन चाहियो भनेर हैरान पारी। मैले सहरका कुनाकाप्चा सबैतिर खोजें तर यस्तो रिबन पाउन सकिनँ। यो त विदेशबाट ल्याएको रहेछ नि ? के तिमी कृपा गरेर यो रिबन स्कुल आउँदा नलगाउन सक्छ्यौ ? तोत्तोले पुलुक्क प्रधानाध्यापकको अनुहारमा हेरिन्। यतिखेर उनको अनुहार प्रधानाध्यापकको भन्दा पनि छोरीका कारण अप्ठ्यारोमा परेको बाबुको जस्तो देखिएको थियो। उनी फेरि बोल्न थाले, तिमीलाई यो कारण दुःख त लाग्दैन नि हगि ? तोत्तोले केहीबेर सोचिन् र भनिन्, हुन्छ, म यो रिबन स्कुल आउँदा लगाउँदिनँ। यो थियो स्कुलमा सिकाइएको संस्कार। तोत्तोले अध्ययन गरेको स्कुल तेमोएमा सिकाइन्थ्यो एकअर्कालाई मद्दत गर्नुपर्छ र उनीहरूको समस्या बुझ्नुपर्छ। यो उनीहरूको नियमित कार्यभित्रै परिसकेको थियो। त्यही दिन घर फर्केर त्यो रिबन उनले आफूलाई मनपर्ने टेड्डीको घाँटीमा बाधिदिएकी थिइन् रे। लाग्छ, तोत्तोको यो सानैदेखिको सहयोगी भावनाले उनलाई समाजसेवामा अगाडि बढ्न मद्दत गरिरहेको थियो। हामी प्रायः भन्छौं, बालबालिकाको मन मारिदिन हुँदैन। कलिलो मनमा नराम्रो असर पर्छ तर हामी यो सोच्दैनौं कि हामीले परिस्थिति कस्तो छ ? त्यसबारे राम्ररी जानकारी गराइदियो भने उनीहरूले किन बुझ्दैनन् ? बुझ्छन् र त्यहीअनुसार अगाडि पनि बढ्दै जानेछन्। भविष्यमा परिआउने परिस्थितिहरूसँग जुध्न पनि उनीहरूलाई थप सहयोग हुनेछ। दोस्रो घटना म बाटोमा हिँड्दा सिग्नलमा पेन, पानी बेच्दै हिँड्ने अझ अशक्तहरूले बेचिरहेको भेट्दा सधैं गच्छेअनुसारले तिनीहरूसँग किन्दिरहेकी हुन्छु। आफ्नो छोरोसँगै भएको बेलामा पनि यो काम मैले धेरैपटक गरेकी थिएँ र अहिले पनि गर्छु। खासमा मलाई थाहै थिएन कि मैले गरिरहेको यो काम मेरो छोराले याद गरिरहेको छ। र उसलाई देखाउन पनि मैले त्यो गरेकी थिइनँ। तर राम्रा नराम्रा कामहरू बालबालिकाले कसरी पत्तै नपाई टिपिरहेका रहेछन् भन्ने एउटा सानो तर निक्कै अर्थपूर्ण उदाहरण राख्दैछु। केही समय अगाडि म छोरासँगै साँझतिर घुम्न घरछेउमै निस्केकी थिएँ। उसले केही पर आफूलाई मनपर्ने खानेकुरा पाइने बतायो। यसो गोजी छामे ५० रुपैयाँ रहेछ। यतिले त आउला नि ? मैले सोधें, आइहाल्छ नि। उसले भन्यो। आमाछोरा गफ गर्दै नजिकैको चोकमा पुग्यौं। त्यहाँ एउटा किशोर हातमा पानी बोकेर किन्दिनुस् न भन्दै घुम्दै थियो। तर सबैलाई आफ्नै हतारो चटारो त होला, कसैले ऊप्रति ध्यानै दिएन। यतिकैमा बाबु बोल्यो, त्यो पानी हामी किनिदिउँ न है मामु ? म छक्क परें। सोधें, अनि यो किनेपछि तिमीलाई मनपर्ने खानेकुरा किन्न त पुग्दैन नि ! उसले अलिकति पनि अनुहार नबिगारी भन्यो, अर्काे दिन खाउँला नि। उसको अनुहारमा सन्तुष्टिको भाव मैले पढ्न सकें। ऊ त्यति गर्न पाएकोमा अति नै खुसी भएको महसुस गरें। मेरो शरीर खुसीले ढक्क भएर फुल्यो। खासमा यो एउटा बालबालिकाले अभिभावकबाट पाएको संस्कार थियो। मेरो साथी भन्नुहुन्छ, खासमा बालबालिकालाई यस्तो गर, उस्तो गर भनेर सिकाउनै पर्दैन। आफूले उनीहरूका अगाडि राम्रा काम गरिदिए पुग्छ। उनीहरू आफैं सिक्छन् अनि अनुसरण गर्दै जान्छन्। गर भन्यो भने त झनै दबाब पो हुन्छ उनीहरूलाई। यो कुरा मलाई सधैं साँच्चो लाग्छ। तेस्रो घटना विदेशमा बस्ने साथीले मेरो छोराको कुरा सेयर गरिरहँदा भनेकी थिई, मेरी छोरीले पनि यस्तो गरी सुन न। मैले चाख लिएर सोधें, कस्तो गरी ? उसको भनाइअनुसार छोरीको स्कुलमा च्यारिटीका लागि बालबालिकाले चकलेट बेच्ने र त्यो पैसा बुझाउनु पर्ने रहेछ। यो प्रायः स्कुलले गराइरहने रहेछ। एकदिन उसलाई कुनै पाहुनाले ल्याइदिएको उसलाई अति मनपर्ने चकलेट जुन ऊ घरकालाई पनि नदिई खान्थी रे, त्यो पनि बेचेर च्यारिटीमा जम्मा गरी रे। अनि उसकी आमाले सोध्दा उसले जवाफ दिई रे, पैसा अलि जम्मा गर्न पाइन्छ नि त यसो भए। यो सिक उसलाई ट्रस्टले दिलाएको थियो। यसमा उसलाई स्कुल र अभिभावकले उत्तिकै साथ दिइरहेका थिए। यिनै माथि सुन्दा साना लाग्ने तर गहिरा र अर्थपूर्ण उदाहरणबाट प्रस्ट हुन्छ कि बालबालिकालाई बुझाउन सकियो भने उनीहरूले हामीले सोचेको भन्दा धेरै माथि उठेर काम गर्न सक्ने रहेछन्। आफूलाई मनपर्ने कुरासमेत त्याग गर्न सक्ने रहेछन्। तर हामी छोराछोरीको कलिलो मन दुख्ला कि भनेर जसोतसो उनीहरूका माग मात्रै पूरा गरिरहेका हुँदैनौं बरु उनीहरूलाई कम आँकिरहेका हुन्छौं। उनीहरूलाई आफूसँगै परिस्थितिहरूमा डुलाएर त हेरौं। हामीमा त्यागको भावना के हुन्छ ? उनीहरू झन् अघि हुँदा रहेछन्।"
कमजोर तालमेलमा योजना र बजेट,"२०८१०८२ को बजेट संसद्बाट पारित भएको छ। केहीअघि सोह्रौं योजना पनि स्वीकृत भएको छ। योजना बजेटमार्फत कार्यान्वयन हुने गर्छ। बजेट र आवधिक तर्जुमा गर्ने निकायको प्राविधिक नेतृत्व गर्ने निकाय एकै हो। यस अर्थमा आवधिक योजनाका उद्देश्य, प्राथमिकता र रणनीति एकै करिब समान हुनुपर्छ, केवल समय सीमामात्र फरक हो। २०८१०८२ को बजेट सोह्रौं योजना कार्यान्वयन गर्ने पहिलो बजेट हो। बजेट र आवधिक योजना परिपूरक सम्बन्धमा रहन्छन्। बजेट वार्षिक योजना हो भने योजना बहुवर्षको बजेट। योजनाले बजेटलाई मार्गदर्शन गर्छ र बजेटले योजनाको वार्षिक कार्यक्रममा समावेश गरी कार्यान्वयन गर्छ। पाँचवटा बजेटले नै सोह्रौं योजनालाई पूर्णरूपमा कार्यान्वयन गर्ने हो। यी दुईबीच परिपूरक भएपछि मात्र दुवै सार्थक हुन्छन्। बजेट र योजनाको परिपूरकता कायम गर्न मध्यकालीन खर्च संरचना तयार गरी बजेट तर्जुमा गर्ने अभ्यास दसौं योजनादेखि लागूू छ। संसद्ले एक वर्षको बजेट पारित गर्छ र त्यसपछिका दुई आर्थिक वर्षको खर्चको अनुमानित आँकडालाई जानकारीमा लिन्छ। यसो हुँदा योजनाको लक्ष्य हासिल गर्ने कार्यक्रमका लागि रकमको व्यवस्थापन गर्न आधार प्राप्त हुन्छ भने कार्यान्वयन निकायलाई स्रोतको सुनिश्चितता। संसद् पनि बजेटपछिका दुई आर्थिक वर्षको खर्च प्रक्षेपण गरिएको आधारमा सरकारलाई वित्तीय जवाफदेही बनाउन सक्षम हुन्छ। जस्तो कि २०८१८२ को १८६०३० अर्बको बजेट स्वीकृत गर्दा नै संसद्लाई जानकारी दिइएको छ, २०८२८३ मा करिब २०८८२१ अर्बको र २०८३८४ मा करिब २४२९९८ अर्बको बजेट हुनेछ। यसले कार्यक्रमका लागि आवश्यक साधन जुटाउन आन्तरिक र बाह्य क्षेत्रमा गर्नुपर्ने कार्यलाई पनि अग्रिम रूपमा जानकारी दिन्छ, प्रतिबद्धता दिन्छ र अनुमान योग्यता दिन्छ। खर्चको यो चक्रीय शृंखलाले बजेट र योजनालाई तार्किक सम्बन्धमा गाँसिराख्छ। सोह्रौं योजनाले ७३ प्रतिशत आर्थिक वृद्धिको लक्ष्य राखेको छ। तर बजेटले ६४ प्रतिशत आर्थिक वृद्धिको लक्ष्य राखेको छ। प्रत्येक वर्षको आर्थिक वृद्धि क्रमशः बढ्दै गएपछि मात्र योजनाले लक्ष्य गरेको आर्थिक वृद्धि प्राप्त हुने सम्भावना रहन्छ। आधार वर्षको तीन प्रतिशत आर्थिक वृद्धिलाई एकैचोटि उच्च गराउन सकिँदैन। यसलाई कार्यरूपमा पुयाउन उच्च तहको सक्रियता चाहिन्छ। आर्थिक वृद्धि लगानीको परिणाम हो। संघीय तहमा १८६० अर्बको बजेट हुँदा यसको १९ प्रतिशत जति (३५२ अर्ब) पुँजीगत विनियोजन छ। स्थानीय तथा प्रदेश तहको पुँजीगत विनियोजन पनि यही अनुपातमा हुँदा करिब ५०० अर्ब जति मात्र हुने देखिन्छ। यस आधारमा योजनाले लक्ष्य गरेको साधन ११२ खर्ब प्राप्त गर्न कठिन छ। यसले निजी तथा समुदाय क्षेत्रको लगानी लक्ष्यभन्दा बढी परिचालन गर्नु आवश्यक देखाउँछ। आर्थिक वृद्धिपछि उद्देश्यबीचको आबद्धता हेर्दा पनि यी दुई संयन्त्र कमजोर सम्बन्धमा छन्। योजनाले सुशासन, सामाजिक तथा सार्वजनिक सेवामा न्याय र राष्ट्रिय अर्थतन्त्रमा समृद्धि हासिलका उद्देश्य राखेको छ। बजेटका उत्पादन, उत्पादकत्व र रोजागारी वृद्धि, निजी क्षेत्रको मनोबल बढाउँदै लगानी र आर्थिक क्रियाकलापमा तीव्रता, मानव संशाधन विकास, आर्थिक असमानता र गरिबी न्यूनीकरण र सार्वजनिक सेवा प्रभावकारिता बढाउने पाँच उद्देश्य छन्। योजनाका उद्देश्य समष्टिगत र बृहत् छन् भने बजेटका उद्देश्य आर्थिक वृद्धि गर्न विशिष्टीकृत छन्। विशिष्टीकृत उद्देश्यलाई समष्टिगत उद्देश्यले कसरी मार्गदर्शन गर्छ भन्ने हेर्न वस्तुगतभन्दा विश्लेषणात्मक आधार लिनुपर्ने हुन्छ। योजना र बजेटले लिएका रणनीतिको तालमेलले उद्देश्य प्राप्ति गर्न सहज बनाउँछ। योजनाले उत्पादन, उत्पादकत्व तथा प्रतिस्पर्धात्मक क्षमता अभिवृद्धि, तहगत सरकार र निजी, सहकारी, गैरसरकारी क्षेत्र एवं विकास साझेदारबीच अन्तरसम्बन्ध विकास, विकासमा सबै वर्गको मूूलप्रवाहीकरण र प्रमाणमा आधारित नीति तथा योजना निर्माण गर्ने रणनीति लिएको छ। बजेटले संरचनागत सुधार, व्यावसायिक वातावरण सुधार, सार्वजनिक वित्त प्रणाली सुधार, वित्तीय क्षेत्र सुधार र सार्वजनिक प्रशासन सुधारको रणनीति लिएको छ। रणनीतिका आधारमा पनि दुई संयन्त्रबीच खासै सामाञ्जस्यता छैन। तर बजेटका रणनीतिले आर्थिक वृद्धि र रूपान्तरणको सहज बनाउने आधार भने दिएको छ। बजेटका प्राथमिकता क्षेत्र (क) आर्थिक सुधार र निजी क्षेत्र विकास (ख) कृषि, ऊर्जा, सूचना प्रविधि, पर्यटन, उद्योग र पूर्वाधार (ग) शिक्षा, स्वास्थ्य र सामाजिक सेवा (घ) समावेशिता र सामाजिक सुरक्षा र (ङ) सुशासन र सेवा प्रवाह हुन्। पाँच रूपान्तरणकारी क्षेत्र (कृषिको रूपान्तरण, ऊर्जा क्षेत्रको विकास, पर्यटन प्रवद्र्धन, सूचना प्रविधि विकास र औद्योगिकीकरण) उच्च प्राथमिकतामा हुने नै भए। तर आवधिक योजनाका प्राथमिकता धेरै छन्। यसले साधन सबै क्षेत्रमा छरिन सक्ने आधार देखाउँछ। जसरी रूपान्तरणकारी क्षेत्र महŒवका साथ बजेटमा घोषणा गरियो, त्यसलाई समर्थन गर्ने कार्यक्रममा भने शास्त्रीय छन्। कृषि रूपान्तरणका लागि कृषि लगानी दशक, सय बिघाभन्दा ठूला धानखेतीका सात नमुना परियोजनाबाहेक अन्य कार्यक्रम विगतकै हुन्। कृषि पेसाको मर्यादास्तर उठाउने र व्यावसायिक बनाउने कार्यक्रम छैनन्। ऊर्जा क्षेत्रको रूपान्तरणका लागि बूढीगण्डकीसहित चार आयोजना सञ्चालन र शून्य उत्सर्जनका आधार बनाउन नवीकरणीय र स्वच्छ ऊर्जा कार्यक्रमबाहेक अन्य कार्यक्रम रूपान्तरण गर्ने खालका नभई सामान्य छन्। सूचना प्रविधि रूपान्तरणको आधार हुन सक्छ तर सूचना प्रविधि दशक र सार्वजनिक निजी साझेदारी मोडेलको सूचना हबले मात्र यस क्षेत्रको रूपान्तरण कति सम्भव होला ? ३० खर्बको निर्यात र पाँच लाखलाई प्रत्यक्ष र दश लाखलाई अप्रत्यक्ष रोजगारी दिने आधार छैन। पर्यटन प्रवद्र्धनले रूपान्तरणको सोच राख्ने कार्यक्रम दिएको छैन। जनकपुरलाई वेडिङ हब र लुम्बिनीलाई बर्थिङ हब बनाउने कार्यक्रमले पर्यटनलाई उचाइमा पुयाउन सक्दैन। नेपाली डायस्पोरा परिचालन, पर्यटनको ब्रान्डिङ, लोन्ली प्लानेटलगायत पर्यटन प्रवद्र्धक सञ्चारको उपयोग, योगदर्शन, अनुसन्धान, मेला, छायांकनजस्ता कार्यलाई भुलिएको छ। पर्यटनको परम्परागत ढाँचा धार्मिक ट्र््याकमा छ। निर्माण संरचनाको सौन्दर्यीकरण कम खर्चमा धेरै पर्यटक तान्न सक्ने, आन्तरिक पर्यटनको विस्तार हुने क्षेत्र हो। यसतर्फ ध्यान गएकै छैन। उद्यमशीलता विकास र औद्योगिकीकरणमा मेक इन् नेपाल र मेड इन् नेपाल अभियानलाई समर्थन गर्ने कार्यक्रम खासै छैन। केवल गण्डकी आर्थिक त्रिभुज, केही ग्रोथ कोरिडोर र घरेलु मदिरालगायतका घरेलु उत्पादनको ब्रान्डिङ गर्ने अवधारणा छ। यसर्थ बजेट र योजनाबीचको सहसम्बन्ध र परिपूरकता विकास आवश्यक स्तरमा देखिएको छैन। कार्यक्रम कार्यान्वयनका क्रममा यी अझै विषयान्तर होलान् कि भन्ने सम्भावना पनि राजनीति र व्यावसायिक वातावरणले देखाएको छ। राष्ट्रिय योजना आयोग र प्रधानमन्त्रीको कार्यालयले यसमा विशेष सक्रियता देखाउनु आवश्यक छ। मैनाली, नेपाल सरकारका पूर्वसचिव हुन्।"
सुनसान गाउँलाई हराभरा बनाउँदै छु,"सुनसान बनेको गाउँलाई हराभरा बनाउन लागेको छु। देशमै पहिलोपटक दुईभन्दा बढी सन्तान जन्माउने दम्पतीलाई प्रोत्साहन दिने कार्यक्रम ल्याएँ। घट्दो जनसंख्याका कारण गाउँमा पढ्ने विद्यार्थी छैनन्। कृषि गर्ने जनशक्ति पाइँदैनन्। देश विकासका लागि जनसंख्या अनिवार्य भएकाले यो अभियान चलाएँ। अर्काेतर्फ आधुनीकरणको नाममा अर्बौं रुपैयाँ विदेश पठाउने काम रोक्न गोरु पालन अभियान चलाएको छु। गोरु पालनबाट गाउँमै रोजगारी बढ्ने, जैविक मल उत्पादन वृद्धि हुने, माटोको गुणस्तर बढ्ने र अर्गानिक उत्पादनमा सहयोग पुग्ने भएकाले रासायनिक मलको प्रयोग घटाउने अभियानमा छौं। गाउँमा अहिले ३१ हल गोरु जोगिएका छन् भने २ हल गोरु नयाँ भित्रिएका छन्। नयाँ हल गोरु किन्नेलाई ५ हजार र भएका हल गोरु स्याहार सुसारको लागी २ हजार ५ सय रुपैयाँ अनुदानको व्यवस्था गरेका छौं। हामीले गरेको काम अहिले सिंगो रिब्दीकोट गाउँपालिका भरी लागू भएको छ। गाउँमा रोजगारी बढाउन तथा वातावरण संरक्षणका लागि सालको पातको दुना टपरी बनाउने काममा महिला परिचालन गरिएका छन्। हातले खुटेको एउटा दुनाको ५ रुपैयाँ र टपरीको १० रुपैयाँमा वडा कार्यालयले खरिद गर्छ। ती दुना टपरी गाउँकै भोजभत्तेर, विवाह ब्रतवन्ध र सार्वजनिक समारोहमा प्रयोग गर्ने गरेका छौं। गत वर्ष २४ जनाले बनाएका ७० हजारको दुना टपरी खरिद गरेका थियौं। वडामा जग्गा भएका तर घर नभएका व्यक्तिहरू गाउँमै घर बनाएर बस्न सकुन् भनेर चालु आर्थिक वर्षमा वडाबाट २० हजार रुपैयाँ सहयोग गर्ने अभियान चलाएका छौं। सहर बसेकालाई स्थानीय सरकारको पहलमा गाउँ फर्काउने योजनाका साथ यो सुरु गरिएको हो। (पोखरेल रिब्दीकोट गाउँपालिका१ का अध्यक्ष हुन्।)"
"नेपाललाई दोस्रो सफलता, सबनमले लिइन् विकेट",काठमाडौं : युएईविरुद्धको खेलमा नेपाललाई दोस्रो सफलता मिलेको छ। सबनम राईले युएईका रिनिथा रजिथलाई बोल्ड गरेकी हुन्। रजिता ६ रन बनाएर पेभेलियन फर्किएकी हुन्। नेपालले यसअघि दोस्रो ओभरको पाँचौं बलमा युएईका इशा ओजालाई रनआउट गरेको थियो। ओजाले दुई चौकासहित ११ रन बनाइन्। महिला एसिया कपको पहिलो खेलमा नेपालले युएईको सामना गरिरहेको छ। समूह एमा रहेको नेपालले युएईसँगै भारत र पाकिस्तानसँग खेल्नेछ।
महिला एसिया कप : युएईले नेपाललाई दियो ११६ रनको लक्ष्य,"काठमाडौं : एसीसी महिला एसिया कपको पहिलो खेलमा युएईले नेपाललाई ११६ रनको लक्ष्य प्रस्तुत गरेको छ। श्रीलंकाको धम्बुलामा शुक्रबार टस हारेर ब्याटिङ गरेको युएईले निर्धारित ओभरको खेलमा ८ विकेटको क्षतिमा ११५ रन बनाए। युएईलाई ११५ रनमै रोक्न कप्तान इन्दु बर्माले ३ विकेट लिइन्। त्यस्तै सबनम राई, कविता जोशी र कृतिका मरासिनीले एकएक विकेट लिइन्। युएईका लागि खुसी शर्माले सर्वाधिक ३६ रन बनाइन्। त्यस्तै कभिसा इगोडेजले २२, समाइराले १३ र इशा ओजाले १० रन बनाइन्।"
फिफा वरीयतामा नेपाल यथावत,"काठमाडौं : विश्व फुटबलको सर्वोच्च निकाय फिफाले बिहीबार नयाँ वरीयता सार्वजनिक गरेको छ । बिहीबार सार्वजनिक वरीयतामा नेपाल एक सय ७५औं स्थानमा छ । नेपाल अघिल्लो वरीयता अनुसार यस पटक यथावत स्थानमा रहेको हो । नेपालले समग्रमा ९३५९३ अंक प्राप्त गरेको छ । दक्षिण एसियाली राष्ट्रमा नेपालभन्दा अगाडि भारत र माल्दिभ्स छन् । दक्षिण एसियाको शीर्ष राष्ट्र भारत तीन स्थान सुधार गर्दै एक सय २४औं स्थानमा छ । तीन स्थान घटुवा भएको माल्दिभ्स एक सय ६३औं स्थानमा छ । नेपालभन्दा पछि एक स्थान माथि उक्लिएको भुटान एक सय ८२, एक स्थान नै सुधार गरेको बंगालदेश एक सय ८४, यथावत स्थानमा रहेको पाकिस्तान एक सय ९७ र श्रीलंका दुई सय पाँचौं स्थानमा छन् । विश्व वरीयताको शीर्ष स्थानमा विश्वकप विजेता अर्जेन्टिना छ । कोपा अमेरिकाको उपाधि जितेपछि अर्जेन्टिनाले शीर्ष वरीयता थप मजबुद बनाएको हो । फ्रान्स, स्पेन, इङ्ल्यान्ड, ब्राजिल, बेल्जियम, नेदरल्यान्ड्स, पोर्चुगल, कोलम्बिया र इटाली दोस्रो देखि १०औं स्थानमा छन् । यही जुन, जुलाईमा भएका तीन महाद्वीपीय तथा अन्य थुप्रै अन्तर्राष्ट्रिय प्रतियोगिताका आधारमा अन्तर्राष्ट्रिय फुटबल महासंघ (फिफा) ले नयाँ वरीयता निर्धारण गरेको हो । यी महिनामा संसारभर एक सय २५ भन्दा बढी अन्तर्राष्ट्रिय खेल भएको फिफाले जनाएको छ ।"
टी२० आईमा सम्झना खड्काले बनाइन् पहिलो अर्धसतक,काठमाडौं : सम्झना खड्काले अर्धसतक प्रहार गरेकी छन्। महिला एसिया कपको उद्घाटन खेलमा सम्झनाले युएईविरुद्ध अर्धसतक प्रहार गरेकी हुन्। उनले ३५ बलमा ८ चौकासहित ५० रन बनाएकी हुन्। उनले टी२० आईमा पहिलो अर्धसतक प्रहार गरेकी हुन्। नेपालले युएईले दिएको ११६ रनको लक्ष्य पछ्याइरहेको छ। १३ ओभरको समाप्तिमा नेपालले ३ विकेटको क्षतिमा ८७ रन बनाएर खेलिरहेको छ।
एसीसी महिला एसिया कप : आज नेपाल र यूएई भिड्दै,"एसीसी महिला एसिया कपको आफ्नो पहिलो खेलमा नेपालले शुक्रबार संयुक्त अरब इमिरेट्स (यूएई) को सामना गर्दै छ। श्रीलंकाको दाम्बुलास्थित रंगिरी दाम्बुला अन्तर्राष्ट्रिय क्रिकेट मैदानमा नेपालले आफ्नो पहिलो खेलमा यूएईको सामना गर्न लागेको हो। खेल नेपाली समयानुसार दिउँसो २:१५ बजेदेखि सुरु हुने छ । एसियाली क्रिकेट काउन्सिल (एसीसी)को आयोजनामा महिला एसिया कप जुलाई १९ देखि २८ सम्म श्रीलंकामा हुँदैछ। प्रतियोगितामा आठ टोलीले प्रतिस्पर्धा गर्दै छन्। प्रतियोगिताको समूह ए मा नेपाल, भारत, पाकिस्तान र संयुक्त अरब इमिरेट्स (यूएई) छन्। यस्तै समूह बी मा आयोजक श्रीलंका, बंगलादेश, मलेसिया र थाइल्यान्ड छन्। नेपालले जुलाई २१ मा पाकिस्तान र जुलाई २३ मा भारतसँग प्रतिस्पर्धा गर्नेछ। प्रतियोगिताको तयारीका लागि नेपाली टोली दुई हप्ता अगाडि नै श्रीलंका पुगेको थियो। श्रीलंकामा नेपालले श्रीलंकाको डेभलपमेन्ट स्क्वाडसँग तीन वटा अभ्यास खेल खेलेको थियो। पहिलो र दोस्रो अभ्यास खेलमा पराजित भएको नेपालले तेस्रो खेलमा दुई रनको रोमाञ्चक जित निकालेको थियो। एसीसीले अन्तर्राष्ट्रिय क्रिकेटपरिषद् (आईसीसी) को पूर्ण सदस्य राष्ट्र भारत, पाकिस्तान, बंगलादेश र श्रीलंकासहित एसीसी महिला प्रिमियर कपको फाइनल खेलेका दुई टोलीलाई एसिया कप खेलाउने नियम बनाएको थियो। पछि मलेसियामा भएको प्रिमियर कपको सेमिफाइनलमा पुग्ने थप दुई टोलीलाई पनि एसिया कप खेलाउने निर्णय गरेसँगै नेपालले प्रतियोगितमा सहभागिता जनाउने अवसर पाएको हो। योसँगै नेपाली महिला टोलीले तेस्रो पटक एसिया कपमा सहभागिता जनाउन लागेको हो। नेपालले यसअघि सन् २०१२ र २०१६ मा एसिया कपमा प्रतिस्पर्धा गरेको थियो। दुवै संस्करणमा नेपाल समूह चरणबाटै बाहिरिएको थियो। इन्दु बर्माको कप्तानीमा रहेको नेपाली टोलीमा सबनम राई, रुबिना क्षत्री, सीता रानामगर, बिन्दु रावल, कविता कुँवर, कविता जोशी, अप्सरी बेगम, काजोल श्रेष्ठ, पूजा महतो, सम्झना खड्का, डोली भट्ट, रोमा थापा, ममता चौधरी, किर्तिका मरासिनी र राजमती ऐरी छन्।"
"युएईको पाँचौं विकेट पतन, कृतिकाले लिइन् विकेट",काठमाडौं : युएईको पाँचौं विकेट पतन भएको छ। कृतिका मरासिनीले कभिसा इगोडेजलाई आउट गरेकी हुन्। कभिसा २ चौकासहित २२ रन बनाएर आउट भएकी हुन्। यसअघि कप्तान इन्दु बर्माले समाइरा धर्निधार्काको विकेट लएकी थिइन्। समाइरा १३ रन बनाएर पेभेलियन फर्किएका छन्। इन्दुले व्यक्तिगत दोस्रो विकेट लिएकी हुन्। श्रीलंका जारी खेलमा यसअघि इन्दुले युएईकी तिर्थ सतिसको विकेट लिएकी थिइन्। तिर्थ ९ रन बनाएर आउट भएकी हुन्। त्यसअघि सबनम राईले युएईका रिनिथा रजिथलाई बोल्ड गरेकी थिइन्। रजिता ६ रन बनाएर पेभेलियन फर्किइन्। नेपालले दोस्रो ओभरको पाँचौं बलमा युएईका इशा ओजालाई रनआउट गरेको थियो। ओजाले दुई चौकासहित ११ रन बनाइन्। महिला एसिया कपको पहिलो खेलमा नेपालले युएईको सामना गरिरहेको छ। समूह एमा रहेको नेपालले युएईसँगै भारत र पाकिस्तानसँग खेल्नेछ।
सन्दीप लामिछानेको मुद्दाको पूर्ण पाठमा के छ?,"काठमाडौं : उच्च अदालत पाटनले क्रिकेटर सन्दीप लामिछानेविरुद्धको बलात्कार मुद्दामा फैसलाको पूर्णपाठ सार्वजनिक गर्दै आधार र प्रमाण नपुग्दा सफाइ हुने ठहर गरेको छ। न्यायाधीशद्वय सुदर्शनदेव भट्ट र अन्जु उप्रेती ढकालको संयुक्त इजलासले गत जेठ २ गते गरेको फैसलाको आज सार्वजनिक गरेको पूर्णपाठमा आधार र प्रमाण नपुगेका कारण सफाइ दिएको उल्लेख छ। फैसलाको पूर्णपाठमा भनिएको छ, 'आधार र कारण समेतबाट यसमा प्रतिवादी सन्दीप लामिछानेले अनुसन्धानका क्रममा र अदालतमा गरेको इन्कारी बयान, परिवर्तित नाम गौशाला २६ ले पठाएको म्यासेज, निजको शारीरिक परीक्षण प्रतिवेदन, निजको शारीरिक अवस्था, घटनास्थल मुचुल्का, घटना विवरण कागज गर्ने होटल काठमाडौं इन होटलका सेक्युरिटी कार्ड राजन राणाले गरेको वकपत्रका साथै मिसिल संलग्न परिस्थितिजन्य प्रमाणहरूबाट पुनरावेदक प्रतिवादीले अभियोग मागदाबी बमोजिमको कसुर गरेको पुष्टि हुन आएन।' फैसलामा पीडितले प्रतिकार गरेको, कराएको, चिच्चाएको, तेस्रो व्यक्तिसँग आत्मरक्षाका लागि कुनै सहयोगको याचना गरेको नदेखिएको उल्लेख छ। त्यस्तै, उमेर पुगेका व्यक्तिहरूबीच जबर्जस्ती करणीको १ नं विपरीत नभई सहमतिमा भएको करणीलाई जबर्जस्ती करणी नमानिने भनेर सर्वोच्च अदालतबाट प्रतिपादित सिद्धान्तलाई प्रस्तुत मुद्दाको उल्लिखित तथ्यहरूले अनुमोदन गरेको इजलासको ठहर छ। फैसलाको पूर्णपाठको भनिएको छ, 'प्रतिवादीसँग पीडितले आर्थिक संरक्षण मागेको, प्रतिवादीले पछि सकेको सहयोग गर्छु भनेको तर कुनै सहयोग नगरी प्रतिवादी केन्यातर्फ गएको घटनाक्रमले रिसको आवेगमा प्रतिवादी उपर यस्तो जघन्य कसुरमा जाहेरी दिएको होला भनी यो तथ्यलाई ठाडै इन्कार गर्न सकिने अवस्था पनि देखिँदैन।' पीडितले प्रतिवादीले आफूलाई जबर्जस्ती करणी भने पनि निज वारदातको समय १८ वर्ष पूरा भएको देखिएको फैसलामा उल्लेख गरिएको छ। अदालतले मिसिल संलग्न सिसिटिभी फुटेजको स्क्रिप्टसमेतका प्रमाणबाट अभियोग दाबी शङ्कारहित तवरले पुष्टि नभएको, पीडित र प्रतिवादीबीच होस्टल नजिकबाट प्रतिवादीको गाडीमा बसी नगरकोट गएको, रातको समयमा काठमाडौं होटल इनमा बसी भोलिपल्ट प्रतिवादीले पीडितलाई निजको होस्टलमा पुर्याउँदाका अवस्थासम्मका उल्लिखित घटनाक्रमलाई विश्लेषण गरी हेर्दा जबर्जस्ती करणीको कसुर भएको मान्न मिल्ने अवस्था नदेखिएको ठहर छ फैसलामा भनिएको छ, 'प्रतिवादीलाई पीडित बालक ठहर गरी जबर्जस्ती करणी गरेको ठहर्याइ काठमाडौं जिल्ला अदालतबाट भएको फैसला सो हदसम्म मिलेको देखिन आएन।' फैसलामा पीडित आफैंले प्रतिवादीलाई फ्रेन्ड रिक्वेस्ट पठाएको, प्रतिवादीलाई स्न्याप च्याटमार्फत फोटो पठाउने गरेको, प्रतिवादी आफूले क्रिकेट खेल्न विदेश गई दुई महिनापछि फर्केर आएर भेट्नेभन्दा पीडितले मलाई सहयोग गर्नुपर्यो भनेर तुरुन्तै भेट्न चाहेको विषयलाई पनि अदालतले लामिछानेमाथि जबर्जस्ती करणीको कसुर प्रमाणित नहुने आधारका रूपमा व्याख्या गरेको छ। फैसलामा लामिछानेले गाडी लिएर आउँदा स्वस्फूर्त रूपमा पीडित गाडीमा गइबसेको, नगरकोट जाँदासमेत पीडितले कुनै प्रतिकार नगरेको र प्रतिवादीले नगरकोटबाट पीडितलाई चाँडै जाउँ, तिम्रो होस्टेल बन्द हुन्छ भन्दा होस्टेल जुनसुकै बखत खुला हुन्छ भनी प्रतिवादीलाई विश्वास दिलाएको र नगरकोटको होटल प्रतिवादी (सन्दीप)ले बुक गराएको भन्ने तथ्य पुष्टि नभएको जस्ता आधारमा टेकेर अदालतले सन्दीपलाई सफाइ दिएको उल्लेख छ। जिल्ला अदालत काठमाडौंका न्यायाधीश शिशिरराज ढकालको इजलासले गत पुस २५ गते आठ वर्ष जेल सजाय, जरिवाना र क्षतिपूर्ति गरी पाँच लाख भराउने र गौशाला २६ को कमजोर आर्थिक अवस्थाको फाइदा उठाएको ठहर गरेको थियो। सो फैसलाविरुद्ध लामिछाने उच्च अदालत पाटन गएका थिए। अदालतमा उक्त मुद्दाको सुनुवाइपछि लामिछानेलाई सफाइ हुने ठहर गरेको हो। गौशाला २६ माथिको बलात्कारको अभियोगमा लामिछानेविरुद्ध २०७९ भदौ २१ गते उजुरी परेपछि उनलाई गत असोज २० गते अन्तर्राष्ट्रिय त्रिभुवन विमानस्थलबाट पक्राउ गरिएको थियो। उक्त मुद्दामा लामिछानेलाई अदालतले सफाइ दिएको छ।"
"युएईको चौथो विकेट पतन, इन्दुले लिइन् दोस्रो विकेट",काठमाडौं : युएईको चौथो विकेट पतन भएको छ। कप्तान इन्दु बर्माले समाइरा धर्निधार्काको विकेट लएकी हुन्। उनले कविता कुँवरमार्फत क्याच गराएकी हुन्। समाइरा १३ रन बनाएर पेभेलियन फर्किएका छन्। इन्दुले व्यक्तिगत दोस्रो विकेट लिएकी हुन्। श्रीलंका जारी खेलमा यसअघि इन्दुले युएईकी तिर्थ सतिसको विकेट लिएकी थिइन्। तिर्थ ९ रन बनाएर आउट भएकी हुन्। त्यसअघि सबनम राईले युएईका रिनिथा रजिथलाई बोल्ड गरेकी थिइन्। रजिता ६ रन बनाएर पेभेलियन फर्किइन्। नेपालले दोस्रो ओभरको पाँचौं बलमा युएईका इशा ओजालाई रनआउट गरेको थियो। ओजाले दुई चौकासहित ११ रन बनाइन्। महिला एसिया कपको पहिलो खेलमा नेपालले युएईको सामना गरिरहेको छ। समूह एमा रहेको नेपालले युएईसँगै भारत र पाकिस्तानसँग खेल्नेछ।
पेरिस ओलम्पिकमा सहभागी खेलाडीको बिदाइ,"काठमाडौं : राष्ट्रपति रामचन्द्र पौडेलले ३३ औं गृष्मकालिन पेरिस ओलम्पिकमा सहभागी हुन जान लागेका नेपाली खेलाडीलाई बिदाइ गरेका छन्। राष्ट्रपति भवन शीतल निवासमा शुक्रबार आयोजित कार्यक्रममा राष्ट्रपति पौडेलले खेलाडीहरूलाई शुभकामनासहित बिदाइ गरेका हुन् । सो अवसरमा राष्ट्रपति पौडेलले खेल राष्ट्रलाई अन्तर्राष्ट्रिय जगतमा चिनाउने सबैभन्दा उपयुक्त माध्यम भएको बताउँदै उच्च मनोबलका साथ प्रतिस्पर्धा गर्न आग्रह गरे। उनले गृष्मकालिन पेरिस ओलम्पिकमा सहभागी खेलाडीहरूले देशको प्रतिष्ठा उचो बनाउने विश्वास व्यक्त रे । उनले दृढ संकल्प र अठोटका साथ ओलम्पिकमा सहभागी हुन खेलाडीहरूलाई सुझाव दिए।् कार्यक्रममा राष्ट्रपति पौडेलले पेरिस ओलम्पिकको सेभ द मिसन रहेका राष्ट्रिय खेलकुद परिषद्का सदस्यसचिव टंकलाल घिसिङलाई नेपालको राष्ट्रिय झण्डा हस्तान्तरण गरेका थिए । ३३ औं गृष्मकालिन पेरिस ओलम्पिकमा ब्याडमिन्टनबाट प्रिन्स दाहाल, एथलेटिक्सबाट सन्तोषी श्रेष्ठ, शुटिङबाट सुश्मिता नेपाल, जुडोतर्फ मनिता श्रेष्ठलगायत सहभागी हुँदैछन् ।"
महिला एसिया कप : युएईविरुद्ध नेपाललाई पहिलो सफलता,काठमाडौं : युएईविरुद्धको खेलमा नेपाललाई पहिलो सफलता मिलेको छ। दोस्रो ओभरको पाँचौं बलमा युएईका इशा ओजालाई नेपालले रनआउट गरेको हो। ओजाले दुई चौकासहित ११ रन बनाइन्। महिला एसिया कपको पहिलो खेलमा नेपालले युएईको सामना गरिरहेको छ। समूह एमा रहेको नेपालले युएईसँगै भारत र पाकिस्तानसँग खेल्नेछ।
एसिया कपमा नेपालले युएईलाई ६ विकेटले हरायो,"काठमाडौं : एसीसी महिला एसिया कपमा नेपालले युएईलाई ६ विकेटले हराएको छ। श्रीलंकाको धम्बुलामा शुक्रबार भएको खेलमा नेपालले सुखद सुरुवात गरेको हो। युएईले दिएको ११६ रनको लक्ष्य नेपालले १६१ ओभरमा पूरा गरेको थियो। नेपालका लागि सम्झना खड्काले विष्फोटक ब्याटिङ गरेपछि नेपालले जित सुनिश्चित गरेको हो। खड्काले सर्वाधिक ७२ रन बनाइन्। ४५ बलमा उनले ११ चौका प्रहार गर्दै अविजित रहिन्। त्यस्तै नेपालका लागि पूजा महतोले अविजित ७ रन बनाइन्। त्यसअघि सीता राना मगरले ७ रन, कविता कुँवरले २ रन, इन्दु बर्माले ६ रन र रुबिना क्षेत्रीले १० रन बनाइन्। टस हारेर ब्याटिङ गरेको युएईले निर्धारित ओभरको खेलमा ८ विकेटको क्षतिमा ११५ रन बनाएको थियो। युएईलाई ११५ रनमै रोक्न कप्तान इन्दु बर्माले ३ विकेट लिइन्। त्यस्तै सबनम राई, कविता जोशी र कृतिका मरासिनीले एकएक विकेट लिइन्। युएईका लागि खुसी शर्माले सर्वाधिक ३६ रन बनाइन्। त्यस्तै कभिसा इगोडेजले २२, समाइराले १३ र इशा ओजाले १० रन बनाइन्।"
"नेपालले एकै ओभरमा लियो दुई विकेट, युएईको आठौं विकेट पतन",काठमाडौं : नेपालले एकै ओभरमा दुई विकेट लिएको छ। युएइविरुद्ध नेपालले १९औं ओभरमा दुई विकेट लिएको हो। इन्दु बर्माले खुसी शर्मको विकेट लिएक हुन् भने उनैले हीना होट्चदानीलाई रनआउट गरिन्। यससँगै नेपालले युएईको आठौं विकेट लिएको छ। इन्दु बर्माले सर्वाधिक ३ विकेट लिएकी छन्। सबनम राई र कृतिका मरासिनीले एकएक विकेट लिइन्।
कप्तान इन्दुले लिइन् युएईको तेस्रो विकेट,काठमाडौं : नेपालले युएईको तेस्रो विकेट लिएको छ। कप्तान इन्दु बर्माले युएईकी तिर्थ सतिसको विकेट लिएकी हुन्। तिर्थ ९ रन बनाएर आउट भएकी हुन्। यसअघि सबनम राईले युएईका रिनिथा रजिथलाई बोल्ड गरेकी थिइन्। रजिता ६ रन बनाएर पेभेलियन फर्किइन्। नेपालले दोस्रो ओभरको पाँचौं बलमा युएईका इशा ओजालाई रनआउट गरेको थियो। ओजाले दुई चौकासहित ११ रन बनाइन्। महिला एसिया कपको पहिलो खेलमा नेपालले युएईको सामना गरिरहेको छ। समूह एमा रहेको नेपालले युएईसँगै भारत र पाकिस्तानसँग खेल्नेछ।
सीमा नखुल्दा मुगुमवासीलाई सास्ती,"मुगु : चीनको तिब्बतसँग जोडिएको जिल्लाको पूर्वी क्षेत्रमा पर्ने मुगुम कार्मारोङ गाउँपालिकामा पर्ने नाक्चेलाग्ना नाका खुलाउन सरकारी पहल नहँुदा स्थानीयले सास्ती खेप्नु परेको छ। कोभिड१९ ले गर्दा चीनसँग जोडिएका १५ जिल्लाका नाकाहरू चीन सरकारले बन्द गराएको थियो। ती नाकाहरूमध्ये परराष्ट्र मन्त्रालयको पहलमा केही समय अगाडि केही जिल्लाका नाकाहरू खुलाइए पनि मुगु जिल्लाको नाक्चेलाग्ना नाकाका बारेमा सरकारी निकायबाट कुनै पहल नहुँदा स्थानीयले सास्ती खेप्नु परेको हो। मुगुम कार्मारोङ गाउँपालिकामा ९ वडा छन्। यी वडामा १ हजार ४ सयभन्दा बढी घरधुरी छन्। यहाँका स्थानीय नाका बन्द हुनुभन्दा पहिले आफूलाई वर्षभरि पुग्ने दैनिक उपभोग्य सामग्रीसहित लत्ता कपडाहरू किनमेल गर्न साउनको दोस्रोदेखि अन्तिम सातासम्म तिब्बतको ह्याजिमारा पुग्थे। त्यहाँ लागेको हाटबजारबाट सामान किनेर ल्याउँथे। तर कोभिड सुरु भएपछि यो नाका बन्द भएर सबैभन्दा बढी मुगुम कार्मारोङका स्थानीयवासीले सास्ती खेप्नु परेको मुगुम कार्मारोङ गाउँपालिका अध्यक्ष छिरिङ क्याप्ने लामाले बताए। स्थानीयले ह्याजिमाराको हाटबजारबाट चाँदी र काठबाट बनेका भाँडाकुडा, मसला, गरगहना, यार्सालगायतका जडीबुटी लिएर चिनियाँ व्यापारीहरूलाई बेचबिखन गरी आम्दानी भएको रकमले घरपरिवारलाई वर्षभरि पुग्ने दैनिक उपभोग्य सामग्री ल्याउँथे। ह्याजिमारामा सबै सामान सस्तो मूल्यमा पाइन्थ्यो। गमगढी बजारमा सामानहरू महँगो छ। हामी लामा समुदायलाई नुनचिया नभई हुँदैन। यो चिया बनाउँदा चाहिने चियापत्ती, घिउ, छुर्पी, ढिकेनुन, दूध वर्षभरिका लागि ह्याजिमाराबाटै ल्याउने गरेका थियौं। अहिले नाका बन्द भएकाले घिउ, दूध र छुर्पी भारतबाट ल्याउने गरेका छौं भने चियापत्ती काठमाडौंबाट मगाउने गरेका छौं, मुगुम कार्मारोङ गाउँपालिका १ का उर्गिन तामाङले बताए। नाका खुलाउन कसैले गरेन पहल नाका खुलाउन स्थानीय प्रशासनदेखि संघीय सांसद सबैलाई अनुरोध गर्दै आए पनि यो विषयमा कसैले सुनुवाइ नगरिदिएको स्थानीयको गुनासो छ। अघिल्लो वर्ष नाका खुल्छ भने पनि खुलेन। यो वर्ष पनि खुल्छ भन्नेमा स्थानीय अझै ढुक्क छैनन्। यो वर्ष साउनको १७ गतेबाट नाका खुल्ने जानकारी आए पनि अझै निश्चित भइनसकेको स्थानीय बताउँछन्। यो विषयमा गाउँपालिका अध्यक्ष, उपाध्यक्षदेखि मुगुबाट विजयी भएर गएका प्रदेश र संघीय सांसदलाई आफूहरूले फोन गरेर पहल गरिदिन आग्रह गरे पनि कसैले चासो नदेखाएको मुगुम कार्मारोङ३ का उर्गिन टुण्डुल तामाङले बताए। नाका खुले स्थानीयले संकलन गरेको यार्सालगायत अन्य जडीबुटी बेचेर भएको आम्दानीले वर्षभरि पुग्ने दैनिक उपभोग्य सामग्री किनमेल गर्न पाउने उनको भनाइ छ। नाका खुलाउन सरकारले पहल गरिदिए स्थानीयलाई ठूलो राहत हुने मुगुम कार्मारोङ२ का कार्मा तामाङले बताए। नाका खुलिहाले पनि सास्ती चीन सरकारसँग सीमा जोडिएका जिल्लाका नागरिकका हकमा सीमा प्रवेशका लागि जिल्ला प्रशासन कार्यालयबाट अस्थायी प्रवेश पास उपलब्ध गराइँदै आए पनि कोभिडपछि यो प्रक्रिया रोकिएको छ। गृह मन्त्रालयले चीनसँग सीमा जोडिएका जिल्लाका नागरिकका लागि चीन आवागमनमा उपलब्ध गराउनेसम्बन्धी कार्यविधि २०८१ तयार पारिएको अनलाइन पास व्यवस्थापन लागू गरिने जानकारी पाएपछि अनलाइन पासका लागि स्थानीयले झनै हैरानी खेप्नुपर्ने देखिएको छ। गृह मन्त्रालयले तयार गरेको यो कार्यविधि अनुसार यो प्रक्रियाबाट अनलाइन पासको व्यवस्था गर्ने हो भने समय छोटो छ। यो समयमा सबैजना जिल्ला प्रशासन कार्यालयमा आइपुग्न सक्दैनन्। प्राविधिकसहित प्रशासनको टोली अनलाइन पास व्यवस्थापनका लागि गाउँपालिकामै पुग्ने हो भने पनि गाउँपालिकामा इन्टरनेट त्यति राम्रो छैन। अरू गाउँमा इन्टरनेटको पहुँचै छैन। यदि यही प्रक्रियामा पास वितरण गरिने हो भने धेरै स्थानीयले नाका प्रवेश गर्न नपाउने अवस्था रहेको मुगुम कार्मारोङ गाउँपालिकाका निमित्त प्रमुख प्रशासकीय अधिकृत सुवासकुमार रावलले बताए। जिल्ला प्रशासन कार्यालयका प्रमुख जिल्ला अधिकारी टोपेन्द्रबहादुर केसीले दिएका जानकारीअनुसार यो प्रक्रियामा लैजान गृह मन्त्रालयले सम्बन्धित प्रशासन कार्यालयका कर्मचारीलाई अभिमुखीकरण गराइसकेकाले नाका ढिलो खुले अनलाइन प्रवेश पास नै लागू हुने र नाका छिटो खुले पुरानै पास लागू हुने बताए।"
जसले होटललाई सांस्कृतिक सम्पदा बनाइन्,"काठमाडौं : पर्यटन व्यवसायी एवं महिला उद्यमी अम्बिका श्रेष्ठको निधन भएको छ। बत्तीसपुतलीस्थित द्वारिकाज होटलकी अध्यक्ष श्रेष्ठको बिहीबार बिहान ललितपुरस्थित मेडिसिटी अस्पतालमा ९२ वर्षको उमेरमा निधन भएको परिवारले जनाएको छ। श्रेष्ठ लामो समयदेखि निमोनिया र बाथरोगबाट ग्रसित थिइन्। उनको शनिबार अन्तिम दाहसंस्कार गरिने होटलद्वारा जारी विज्ञप्तिमा उल्लेख छ। सन् १९३३ फेबु्रअरीमा भारतको सिक्किममा जन्मिएकी अम्बिका नेपालका व्यापारी घरानाका द्वारिकादास श्रेष्ठसँग विवाह गरेपछि काठमाडौं छिरेकी थिइन्। श्रेष्ठ दम्पती मिलेर बत्तीसपुतलीमा गोठबाट व्यवसाय सुरु गरे। उनीहरूले नेपाली कला र संस्कृतिलाई होटल व्यवसायको माध्यमबाट विश्वभर चिनाउने भूमिका निर्वाह गरे। द्वारिकाज होटल सम्पदा होटलका रूपमा नेपालमा मात्र नभई विश्वमा प्रसिद्ध छ। श्रीमान्को मृत्युपछि अम्बिकाले हरेस खाइनन्। बरु द्वारिकाजलाई नयाँ उचाइमा लैजान सफल भइन्। उनले नेपालको समृद्ध सांस्कृतिक सम्पदा र प्राकृतिक सुन्दरताको प्रवर्द्धनमा आफ्नो जीवन समर्पित गरिन्। फरकपनकै कारण द्वारिकाज होटलमा बस्न मात्रै पनि विदेशीहरू नेपाल आउने गरेको अन्य पर्यटन व्यवसायी बताउँछन्। पुराना वस्तुहरूको जगेर्ना गर्दै नेपाली संस्कृतिलाई द्वारिकामा आकर्षक ढंगले सजाइएको छ। नेपालको पहिलो बुटिक होटलका रूपमा पनि द्वारिकाज मानिन्छ। नेपाली कला र संस्कृतिको संरक्षणमा परम्परागत नेपाली वास्तुकला र समर्पणका लागि प्रख्यात काठमाडौंको हेरिटेज होटल द्वारिकाजको अध्यक्षको भूमिकाका लागि उनी चर्चित छिन्। परम्परागत नेवारी वास्तुकला र आधुनिक विलासिताको अनुपम मिश्रणका लागि प्रसिद्ध द्वारिकाज होटल परिसरमा धेरै सम्पदा भवनहरू समावेश छन्। ती भवनहरू उत्कृष्ट काष्ठकला, टेराकोटा, र इँटा शिल्प कौशलद्वारा सज्जित छन्। होटलमा प्रयोग गरिएका काठको कामको प्रत्येक टुक्रा सावधानीपूर्वक पुनस्र्थापना गरिएको छ । द्वारिकाजसँगै होटलका रिसोर्ट तथा रेष्टुँराहरू पनि सञ्चालनमा छन्। स्वास्थ्यमा समस्या आउन थालेपछि उनकी ठूली छोरी संगिता श्रेष्ठ र नाति विजयले अहिले होटलको व्यवस्थापन हेर्दै आएका छन्। कान्छी छोरी विनिता श्रेष्ठ भने अमेरिकामा छिन्। श्रेष्ठको निधनप्रति होटल संघ नेपालले गहिरो दुःख प्रकट गरेको छ। श्रेष्ठको निधनबाट देशले पर्यटन विकासको सच्चा अभियन्ता गुमाएको होटल संघ नेपालका अध्यक्ष विनायक शाह बताउँछन्। श्रेष्ठको निधनप्रति दुःख व्यक्त गर्दै शाह अम्बिका श्रेष्ठले यस क्षेत्रमा पुयाएको योगदान अतुलनीय रहेको बताउँछन्। होटल व्यवसाय धेरैले चलाएका छन्। तर, उहाँले कला, संस्कृतिलाई जोडेर नयाँ प्रयोग गर्दै द्वारिकाज होटललाई अघि बढाउनुभयो, शाह सम्झिन्छन्। श्रेष्ठले नेपाललाई सस्तो गन्तव्यको रूपमा नभई संसारका आकर्षक र महँगा गन्तव्यमा बजारीकरण गर्न आवश्यक भएको बताउने गरेको शाह सुनाउँछन्। होटल व्यवसायमा मात्र नभई ट्राभल एन्ड टुरलगायतका दर्जनभन्दा बढी संघसंस्थालाई हाक्न पनि सफल भइन्। सफल महिला उद्यमीको रुपमा उनले विभिन्न राष्ट्रिय तथा अन्तर्राष्ट्रिय सम्मान प्राप्त गरेकी छन्। अम्बिका श्रेष्ठको कृतिले नेपालको सांस्कृतिक परिदृश्यमा अमिट छाप छोडेको छ। द्वारिकाज होटलमा उनको नेतृत्व र विभिन्न सामाजिक पहलहरूमार्फत उनले नेपालको समृद्ध सांस्कृतिक सम्पदाको संरक्षण र संवद्र्धनमा महत्वपूर्ण भूमिका खेलेकी छिन्। उनको विरासतले उद्यमशीलता, आतिथ्य र सांस्कृतिक संरक्षणको क्षेत्रमा धेरैलाई प्रेरणा दिइरहेको छ र दिइरहने छ।"
किन घट्दै छ सरकारको विकास खर्च गर्ने सामर्थ्य ?,"काठमाडौ : जति बढी विकास खर्च, त्यति नै मुलुकको अर्थतन्त्र चलायमान र सुदृढ हुन्छ। अर्थात् पुँजीगत खर्चले मुलुकको विकास, समृद्धि र आर्थिक गतिविधिमा प्रत्यक्ष असर गर्छ। तर, केही वर्षयता मुलुकको विकास खर्च घट्दै गएको छ। त्यसैकारण पनि मुलुकको अर्थतन्त्र चलायमान हुन नसकेको विज्ञहरू बताउँछन्। सरकारले बजेटमा जेजति विकास खर्चको घोषणा गर्छ, व्यवहारमा त्यस्तो हुँदैन। आर्थिक वर्षको अन्तिमतिर विकास खर्चमा जोड गर्ने प्रचलन त हुन्छ, तर हतारहतार गरिने खर्चले प्रतिफल भने दिँदैन। उल्टै जेठअसारमा गरिने अन्धाधुन्ध खर्चलाई बर्खाको भेलले नै बगाईदिने गरेको विज्ञहरू बताउँछन्। बजेट निर्माण गर्दा नै त्रुटि हुने गरेकाले पनि विकास खर्च अपेक्षाकृत हुन नसकेको उनीहरूको तर्क छ। आर्थिक वर्ष ०८०८१ मा पनि पुँजीगत खर्च लक्ष्यभन्दा निकै कम भयो। उक्त आवमा सरकारले ३ खर्ब २ अर्ब ७ करोड ४४ लाख रुपैयाँ बजेट विकास निर्माणमा खर्च गर्ने लक्ष्य राखेको थियो। तर, महालेखा नियन्त्रक कार्यालयका अनुसार १ खर्ब ९१ अर्ब ७३ करोड १६ लाख रुपैयाँ मात्रै खर्च भयो। जुन, ६३४७ प्रतिशतमात्रै हो। यसअनुसार सरकारले बाँकी ३६५३ प्रतिशत पुँजीगत खर्च नगर्दा १ खर्ब १० अर्ब ३४ करोड २८ लाख रुपैयाँ फ्रिज भयो। फ्रिज रकम राष्ट्रिय ढुकुटीमा जम्मा हुन्छ। राष्ट्रिय योजना आयोगका पूर्व सदस्य एवं अर्थविद् डारमेश पौडेल पुँजीगत खर्च बढी फ्रिज हुँदा असर पर्नु स्वाभाविक भएको बताउँछन्। उनी भन्छन्, विकास खर्चमा पैसा खर्च नगर्दा बजारमा पैसा फ्लो भएन। बरु चालु खर्च कम हुँदा पैसा जोगिएको अर्थ लाग्न सक्छ। एक हिसावले चालुमा खर्च कम हुनु राम्रै हो। वित्तीय व्यवस्थापनमा छुट्ट्याएको पैसा फ्रिज हुनु भनेको ऋण नतिरेर पोस्टपोन्ड मात्रै भएको हो। आर्थिक वर्ष २०८०८१ मा पुँजीगत, चालु खर्च र वित्तीय व्यवस्थापन सबै गरेर बजेटको ८०४४ प्रतिशत खर्च भएको छ। सरकारले विनियोजित कुल बजेट १७ खर्ब ५१ अर्ब ३१ करोड २१ लाखबराबर खर्च गर्ने लक्ष्य राखेको थियो। १४ खर्ब ८ अर्ब ७६ करोड ४५ लाख रुपैयाँ बराबर खर्च भयो। यसअनुसार यसपटक सरकारले खर्च गर्न नभ्याएको कुल बजेट १९५६ प्रतिशत हो। गत आवमा ३ खर्ब ४२ अर्ब ५४ करोड ७५ लाख रुपैयाँ बराबरको बजेट फ्रिज भएको छ। गत आर्थिक वर्षमा पुँजीगत खर्च अघिल्लो आर्थिक वर्षभन्दा कम थियो। लक्ष्यअनुसारको खर्च हेर्ने हो भने अघिल्लो वर्षभन्दा आव ०८०८१ मा २३ प्रतिशत बढी पुँजीगत खर्च गर्न सफल भएको छ। राजस्वको सवालमा पनि संशोधित अनुमानभन्दा कम अर्थात् १० खर्ब ३० अर्ब रुपैयाँ हाराहारी राजस्व उठ्यो। यसलाई उपलब्धिपूर्ण ठान्नुपर्छ। मधुकुमार मरासिनी, अर्थसचिव आर्थिक वर्ष ०७९८० मा पनि लक्ष्यभन्दा निकै कम मात्रै विकास खर्च भयो। अर्थात् त्यस वर्ष ६११७ प्रतिशत मात्रै बजेट खर्च भयो। ०८००८१ मा भने केही बढी विकास खर्च भयो। त्यस वर्ष पुँजीगतको आकार पनि करीब ७८ अर्ब रुपैयाँले बढी थियो। आर्थिक वर्ष ०७९८० मा पुँजीगत खर्चमा ३ खर्ब ८० अर्ब थियो। सरकारले आव ०७९०८० मा कुल १७ खर्ब ९३ अर्ब ८३ करोडको बजेट ल्याएको थियो। पुँजीगत, चालु र वित्तीय व्यवस्थापन गरेर १४ खर्ब २८ अर्ब मात्रै खर्च भयो। यो कुल लक्ष्यको ७९६६ प्रतिशत मात्रै हो। यद्यपि सरकारले समयमा बजेट विनियोजन नगर्ने, बिना योजनामा बजेट छुट्ट्याउने, टुक्रे परियोजनामा केन्द्रित गर्दा बर्सेनि विकास खर्च चुनौतीपूर्ण बन्दै गएको छ। यो अवस्थाले हरेक वर्ष लक्ष्यभन्दा कम पुँजीगत खर्च हुँदै आएको छ। बर्सेनि सरकारले विनियोजन गरेको बजेट शतप्रतिशत खर्च नहुँदा फ्रिज हुने अवस्था दोहोरिरहन्छ। यद्यपि प्रवृत्ति हेर्दा कुल विनियोजित बजेटको सामान्यतया औसत ८०८५ प्रतिशत खर्च हुँदै आएको छ। बाँकी समयसिमामा खर्च नगर्दा फिर्ता हुने गरेको छ। आर्थिक वर्ष ०८०८१ मा पनि पुँजीगत खर्ब, चालु खर्च र वित्तीय व्यवस्थापनको सबै गरेर सरकारको कुल खर्च भने ८०४४ प्रतिशत बराबर भएको छ। सरकारले विनियोजित कुल बजेट १७ खर्ब ५१ अर्ब ३१ करोड २१ लाखबराबर खर्च गर्ने लक्ष्य राखेको थियो। जसमा १४ खर्ब ८ अर्ब ७६ करोड ४५ लाख रुपैयाँ बराबर खर्च भयो। यसअनुसार यसपटक सरकारले खर्च गर्न नभ्याएको कुल बजेट १९५६ प्रतिशत हो। अर्थात खर्च नभएको ३ खर्ब ४२ अर्ब ५४ करोड ७५ लाख रुपैयाँ फ्रिज भयो। ५ वर्षमा औसत ५६ प्रतिशत खर्च सार्वजनिक खर्च र वित्तीय उत्तरदायित्व मूल्यांकन (पेफा) अनुसार ५ आर्थिक वर्षको पुँजीगत खर्च औसत ५६ प्रतिशत मात्रै छ। करिब डेढ महिनाअघि प्रकाशित पेफा प्रतिवेदनले विकास खर्च घट्दै गएको देखाएको छ। सरकारले सार्वजनिक गर्ने बजेट र वास्तविकता बीचको भिन्नताका कारण वर्षौंदेखि बजेटको विश्वसनीयता घट्दै गएको प्रतिवेदनको निचोड छ। खर्च र राजस्व समग्र स्तर र संरचना दुवैमा बढेको छ। तर बजेट र वास्तविकता बीचको भिन्नताका कारण वर्षौंदेखि बजेटको विश्वसनीयता घट्दै गएको छ, प्रतिवेदनमा भनिएको छ अध्ययन गरेका तीन सूचकहरूको स्कोरमा कमी आएको छ।, सो प्रतिवेदनले पुँजीगत खर्च कम हुनुको कारण पनि देखाएको छ। उक्त प्रतिवेदनको ड्राफ्ट बनाउन सह्योग गरेका पूर्वअर्थसचिव रामेश्वर खनाल सरकारले बजेटमा जति प्रस्ताव गरेको छ सोहीअनुसार खर्च गर्ने सामर्थ्य नहुनुलाई विश्वसनिय बजेट नमानिने बताउँछन्। नवनियुक्त अर्थमन्त्री विष्णु पौडेलले पनि पदवहाली गर्नेक्रममा बजेट विश्वसनिय नभएको स्विकारे गरेका छन्। विगत तीन आर्थिक वर्षको बजेट नै त्रुटिपूर्ण बन्यो। जहाँ खर्च हुनुपर्ने हो, त्यहाँ बजेट राखिएन। सरकारले बजेटमा जति प्रस्ताव गरेको छ, सोहीअनुसार खर्च गर्ने सामर्थ्य नहुनुलाई विश्वसनीय बजेट मानिँदैन। रामेश्वर खनाल, पूर्वअर्थसचिव तीन आर्थिक वर्ष (आव ०७८७९, ०७९८० र ०८०८१) को बजेट नै त्रुटिपूर्ण बनेको टिप्पणी गर्छन्, पूर्व अर्थसचिव खनाल। तीनवटा आवको बजेट नै त्रुटिपूर्ण बन्यो। जहाँ खर्च हुनुपर्ने त्यहाँ बजेट राखिएन। यसकारण जति बजेट प्रस्ताव गरिएको छ त्यति खर्च गर्ने सामर्थ्य भएन, खनालले अन्नपूर्णसँग भने। अर्थ मन्त्रालय स्रोत भने विगत २३ आर्थिक वर्षको पुँजीगत खर्च तोकेअनुसार कम हुनुमा वित्त र मौद्रिक नीति कडा भएको, कतिपय चुहावट भएको र चुनावको वर्ष भएको कारण देखाउँछन। अस्थिर राजनितीले पनि पुँजीगत खर्चमा कमी आएको जानकारहरू औंल्याउँछन्। त्यसैकारण स्थिर सरकार बनेमात्रै अर्थतन्त्र सुध्रिने जानकारहरू बताउँछन। पूर्वअर्थसचिव खनाल मन्त्री मात्र नभई सचिव नै पटकपटक परिवर्तन हुनु पनि राम्रो नभएको बताउँछन्। निवर्तमान प्रधानमन्त्री पुष्पकमल दाहालकै पालामा ४ पटक अर्थ सचिव फेरिए। खनाल भन्छन्, सचिव, विभागीय प्रमुख, आयोजना प्रमुख ३४ पटक परिवर्तन भए। कामहरू थुप्रिएका हुन्छन्। कतिपय निर्णय तिनीहरूले गर्नुपर्ने हुन्छ। तर, यो अस्थिरताले समयमा निर्णय हुन पाउँदैन। कतिपय परियोजना सम्पन्न हुने बेला राजनीति हावी भएर विभिन्न विरोधहरू सिर्जना भएकाले पनि समस्या थपिएको खनालको भनाइ छ। अर्कोतिर, सरकार र स्थानीय तहबीचको अन्तरसम्बन्ध नहुँदा विकास खर्चमा व्यवधान आएको खनालको बुझाइ छ। वर्षान्तमै अधिक खर्च संविधानको व्यवस्थाअनुसार हरेक वर्ष जेठ १५ मा बजेट सार्वजनिक हुन्छ। साउनदेखी लागू हुन्छ। तर, कार्यान्वयनको लामो प्रक्रिया अपनाउँदा बजेट भुक्तानी प्रायः वर्षको अन्तिममै अधिक हुने गरेको छ। त्यसैकारण असारमा बढी खर्च देखिएको अर्थ मन्त्रालयको भनाइ छ। अर्कोतिर, विकास खर्च आवको अन्त्य अर्थात् असारमै अधिक खर्च गर्ने परम्परा नै छ। सरकारले पुँजीगत खर्च संरचनात्मक सुधार नगरेसम्म यस्तै स्थिति दोहोरिरहने अर्थविद्हरू औंल्याउँछन्। पहिलेपहिले असारमै सडक निर्माण बढी हुन्थे। अहिले भने केही नियन्त्रित भएको मन्त्रालयको बुझाई छ। महालेखा नियन्त्रक कार्यालयको तथ्यांकअनुसार असार महिनामा मात्र सवा २ खर्ब रुपैयाँ हाराहारीमा पुँजीगत खर्च देखिएको छ। यसो हुनुको कारण यस वर्ष मन्त्रिपरिषद्ले ३० अर्ब रुपैयाँ थप रकमान्तर गर्न अनुमति दियो। यसले पनि खर्च बढ्नु स्वाभाविक भएको अर्थ मन्त्रालयको तर्क छ। सामान्यतया विनियोजन ऐनले कुल बजेटको १० प्रतिशतसम्म मात्रै रकमान्तर गर्ने अधिकार दिएको छ। सिद्धान्ततः सो सीमा नाघ्न पाइँदैन। सरकारले असार मध्यमा ३० खर्बको रकमान्तरको निर्णय गरे पनि अर्थ मन्त्रालयले भने २८ अर्ब मात्रै रकमान्तर गर्न सक्यो। अर्थ मन्त्रालयले असार २५ गतेपछि रकमान्तर गर्न पाउँदैन। यसपछि प्रणालीले स्विकार्दैन। अर्थ मन्त्रालय स्रोतका अनुसार असार २५ गते राति १२ बजेसम्म रकमान्तर गर्दा गर्दै २८ अर्ब मात्रै गर्न सकियो। मध्यरात कटिसकेकाले प्रणालीले बाँकी २ अर्ब नलिने हुँदा अफ्ठेरो स्थिति सिर्जना भयो। यद्यपि अन्तिम घडीमा भए पनि रकमान्तरबाट भए पनि बजारमा थप पैसा आएको छ। आम उपभोक्ताको क्रयशक्ति कमजोर भइरहेको बेला यसले सर्वसाधारणको खल्तीसम्म पैसा पुयाउन मद्दत पुयाएको छ। चालु खर्च मात्रै लक्ष्यको ८३४३ प्रतिशत सरकारको सबैभन्दा बढी चालु खर्च भएको छ। गत आवमा ११ खर्ब ४१ अर्ब ७८ करोड ४१ लाख बराबरको चालु खर्च गर्ने लक्ष्य थियो। सरकारले ९ खर्ब ५२ अर्ब ४१ करोड ५१ लाख रुपैयाँ खर्च गयो। जुन, लक्ष्यको ८३४१ प्रतिशत हो। सरकारले वर्षेनी आन्तरिक र बाह्य ऋणको सावाँब्याज भुक्तानीको भार बढ्दै गएकाले वित्तीय व्यवस्थाको खर्चको आकार पनि फराकिलो भएको छ। जसले गर्दा गत आवमा तिर्ने वित्तीय दायित्व बजेटले विनियोजन गरेको लक्ष्यअनुसार धेरै अर्थात् ८६०७ प्रतिशत रकम भुक्तानी गरेर वित्तीय व्यवस्थापन कायम गरेको छ। सरकारले गत वर्ष वित्त व्यवस्थापन शीर्षकमा ३ खर्ब ७ अर्ब ४५ करोड ३६ लाख रुपैयाँ बजेट विनियोजन गरेर सार्वजनिक ऋणको सावाँ तथा ब्याज बापतको रकम तिर्ने लक्ष्य लिएको थियो। तर, लक्ष्यभन्दा करिब १४ प्रतिशत कम अर्थात २ खर्ब ६४ अर्ब ६३ करोड १६ लाख रुपैयाँ खर्च गयो। जबकी अघिल्लो आर्थिक वर्षको तुलनामा बढी हो। किनभने आर्थिक वर्ष २०७९८० मा वित्त व्यवस्थापनअन्तर्गत १ खर्ब ९० अर्ब रुपैयाँ खर्च गयो। यो खर्च सो आवको लक्ष्यको ८२५० प्रतिशत हो। साढे १० खर्ब बढी राजस्व मुलुकको बाह्य क्षेत्रमा सुधार देखिए पनि आन्तरिक अर्थतन्त्र अझै माथि उठ्न सकेको छैन। त्यसैकारण सरकारको आम्दानी घटेको छ। तुलनात्मक रूपमा पुँजीगत खर्चमा मात्रै हैन, सरकारी आम्दानीमा पनि समस्या देखिन्छ। गत आर्थिक वर्षमा १४ खर्ब २२ अर्ब रुपैयाँ प्राप्त गर्ने लक्ष्य थियो। तर, सरकारले १० खर्ब ५८ अर्ब ८९ करोड रुपैयाँ मात्रै राजस्व संकलन गर्न सक्यो। जुन लक्ष्यको ७४४४ प्रतिशत मात्रै हो। सरकारले कर राजस्वबाट १३ खर्ब ५ अर्ब उठाउने लक्ष्य राखे पनि ९ खर्ब २७ अर्ब हाराहारीमा उठायो। यस्तै, गैरकर राजस्वबाट १ खर्ब १७ अर्ब उठाउने बताएको थियो। तर, १ खर्ब ३ अर्ब हाराहारीमा उठायो। आम्दानीको स्रोतमा रहेको वैदेशिक सहायता र अनुदानबाट भने अपेक्षा गरेभन्दा धेरै न्यून मात्र स्रोतको जोहो भयो। गत आर्थिक वर्षमा उक्त शीर्षकमा ४९ अर्ब ९४ करोड ३० लाख रुपैयाँ अनुदान प्राप्त गर्ने लक्ष्य थियो। तर, २ अर्ब ७५ करोड ८० लाख रुपैयाँ हारहारीमा मात्रै हासिल भएको सरकारी तथ्यांकमा उल्लेख छ। जबकी अघिल्लो आर्थिक वर्षमा ५५ अर्ब ४५ करोड अनुदान प्राप्त गर्ने लक्ष्य लिएकोमा २१ अर्ब २९ करोड रुपैयाँ वैदेशिक अनुदान प्राप्त भएको थियो। त्यतिबेला सरकारले लक्ष्यको ३८ प्रतिशत प्राप्त गरेको थियो। राजस्वको मुख्य आम्दानीका रूपमा रहेको भन्सार कर पनि गत आर्थिक वर्ष घट्यो। आयात घटेकाले भन्सार कर घटेको सरकारको भनाइ छ। आन्तरिक कर पनि घट्यो। व्यवसायीहरूको मनोवल घटेको र अधिकांश उद्योगको आय नै आधाले घटेकाले पनि सरकारले लक्ष्य पूरा नभएको जानकारहरू बताउँछन्। यद्यपि यस्तो अवस्थामा पनि संशोधित अनुमानभन्दा कम अर्थात् १० खर्ब ३० अर्ब हाराहारी राजस्व उठाउन सक्नुलाई उपलब्धिपूर्ण ठान्नुपर्ने बताउँछन्, अर्थ मन्त्रालयका अर्थ सचिव मधुकुमार मरासिनी। उनी भन्छन्, आन्तरिक अर्थतन्त्रको चुनौतीपूर्ण अवस्थामा पनि यत्तिको राजस्व संकलनलाई राम्रो मान्नुपर्छ।"
किन भएन अर्थतन्त्र चलायमान ? के भन्छन् सरोकारवाला ?,"विकासका लागि वन मुख्य चुनौती : मोहनकुमार डाँगी वरिष्ठ उपाध्यक्ष, स्वतन्त्र ऊर्जा उत्पादकहरूको संस्था नेपालइप्पान गत आर्थिक वर्ष निजी क्षेत्रका आयोजनाबाट करिब साढे ४ सय मेगावाट बिजुली राष्ट्रिय ग्रिडमा जोडियो। तर, समीक्षा वर्षमा वित्तीय व्यवस्थापन भएका आयोजनाहरूमा पनि लगानीको कठिनाइ भयो। आर्थिक वर्षको सुरुमा लगानीका लागि धेरै समस्या भए पनि आर्थिक वर्षको अन्तिमसम्म आइपुग्दा केही सहज बन्न पुग्यो। वनको समस्याका चाङ समीक्षा वर्षमा पनि सम्बोधन हुन सकेनन्। मुलुकका कुनै पनि पूर्वाधार विकासमा वनका मुद्दाहरू नै मुख्य बाधक बन्दै आइरहेका छन्। वनका निर्देशिका, नियमावली, ऐनहरू नै बाधक भइरहेका छन्। यस्तै एकातिर विशेषगरी वर्षायाममा कतिपय आयोजनाहरूको पूर्ण क्षमतामा सञ्चालन नगराएर कन्टिजेन्सीमा चलिरहेका छन्। अर्कोतिर आयोजना व्यावसायिक सञ्चालनमा आएन भनेर पनि जरिवाना तिराउने काम भइरहेको छ। आयोजनाको आन्तरिक कारणलेभन्दा पनि कोभिड, अर्थतन्त्र संकुचन लगायतका कारणले तोकिएको समयमा आयोजनाहरू व्यावसायिक उत्पादनमा जान नसकेको सर्वविदित नै छ। तर, यसमा नेपाल विद्युत् प्राधिकरणले जरिवाना लिनु उपयुक्त देखिँदैन। अहिले पनि करिब ४ सय मेगावाट कन्टिजेन्सीमा चलाउन बाध्य बनाइएको छ। लक्षित राजस्व अति नै कम उठ्यो : डा डिल्लीराज खनाल, अर्थविद् समग्रमा आर्थिक वृद्धि नै बढ्न सकेको छैन। धेरैपछि लक्षित राजस्व अति नै कम उठेको छ। पुँजीगत खर्च पनि अहिले पछिल्लो महिना आएर बढाइएको छ। त्यो खर्च पनि कसरी भयो भन्ने खुलाइएको छैन। अहिलेको नियम कानुनलाई पनि नाघेर रकमान्तर गरिएको छ। जसरी हुन्छ पुँजीगत खर्च बढी देखाउने ध्याउन्नमा सरकार लागेको देखियो। हिजोको सरकारले समृद्धि र सुशासनको कुरा गरे पनि व्यवहारमा त्यस्तो भएन। सुशासन भनेको बजेटलाई समयमा ठीक ढंगले कुशल तरिकाले लगानी गरी बढी प्रतिफल दिने वातावरण तयार गर्नुपर्ने हो। तर, त्यसो हुन सकेन। बजेटको फाँटमा अघिल्लो आर्थिक वर्ष निराशाजनक रह्यो। यता फेरि तरलता बढ्ने, सोअनुसार निजी क्षेत्र लगानी गर्न नसकेर विश्वासको खाडल देखियो। बाह्य क्षेत्रमा भने सुधार देखिएको छ। तर, त्यो सरकारको कारणले नभई रोजगारीका लागि विदेश गएका नेपालीको विप्रेषणले गर्दा हो। रेमिट्यान्स बढ्दा त्यसको सकारात्मक असर विदेशी मुद्रा संचितिमा परेको हो र त्यसले नै बैंकिङ क्षेत्रमा तरलता बढायो। यसले पोलिसि स्पेस बढाउने काम हो। तरलता बढ्ने गरी नीतिगत ठाउँ सिर्जना भए पनि सरकारले त्यसलाई उपयोग गरेर ठोस कदम चाल्न सकेन। बजेट र मौद्रिक नीतिमा समन्वय हुन सकेन : राजेश अग्रवाल, अध्यक्ष नेपाल उद्योग परिसंघ अघिल्लो आर्थिक वर्ष औद्योगिक क्षेत्रका लागि उत्साहजनक देखिएन। विदेशी मुद्रा संचिति बढ्नुबाहेक अन्य आर्थिक परिसूचकहरू सकारात्मक भएनन्। राजस्व बढ्न सकेको छैन, आयातको आकार बढेको छ भने निर्यात बढ्न सकेको छैन। बैंकमा पुँजी थुप्रिएको छ तर लगानी हुन सकेको छैन। खराब कर्जा अनुपात बढेको छ। यी परिदृश्यले अर्थतन्त्रमा उत्साह थप्न सकेन। मागमा आएको गिरावटका कारण औद्योगिक क्षेत्र क्षमताको ३० देखि ४० प्रतिशतमा झरेका छन्। जनताले खर्च गरिरहेका छैनन्। सरकारसँग खर्च गर्ने पैसा छैन। बजेट र मौद्रिक नीतिमा समन्वय हुन नसकेको यी कारणहरूले पनि देखाउँछ। बजेटले आर्थिक वृद्धिको बढी लक्ष्य लिने, तर मौद्रिक नीति भने संकुचनकारी आयो। अर्थमन्त्रालय र राष्ट्र बैंकको तालमेल नमिल्दा यसको असर अर्थतन्त्रमा परेको छ। बजेटलाई सघाउने गरी मौद्रिक नीति आउनुपर्यो। अब १० लाख पर्यटक भिœयाएर मात्र पुग्दैन : विनायक शाह, अध्यक्ष होटल संघ नेपाल (हान) सरकारको लक्ष्यअनुसार गत वर्ष पर्यटक आए। तर, हाम्रोमा जे जति होटल पूर्वाधार छन्, त्यसको तुलनामा कम आए। अर्थात् १० लाख पर्यटक आएर सञ्चालन खर्च उठाउन सकिँदैन। हाम्रो क्षमता बढेर गएको छ। कोभिडपछि नयाँ तारेहोटल खुल्ने क्रम बढेको छ। सरदरमा ३५ लाख ग्राहकलाई सेवा दिने क्षमतामा हामी पुगिसकेका छौं। क्षमता अनुरूप ग्राहक छैनन्। आन्तरिक पर्यटक पनि सुस्ताएको अवस्था छ। करिबकरिब १८ खर्बको लगानी होटल क्षेत्रको छ, तर त्यो अनुरूपको व्यापार हुन सकेको छैन। अर्को भनेको कनेक्टिभिटि ठूलो चुनौतीको रूपमा रह्यो। सरकारले त्रिभुवन अन्तर्राष्ट्रिय विमानस्थलपछिका पोखरा र भैरहवा विमानस्थल बनायो। तर, यी विमानस्थल सञ्चालनको नीति लिन नसक्दा त्यसको असर पर्यटन आगमनमा देखिएको छ। विमानस्थल बनेपछि खुलेका होटलहरू अहिले मारमा परेका छन्। पोखराभन्दा पनि भैरहवाका धेरै होटलहरू बैंकको कालोसूचीमा पर्दैछन्। यस्तै बाटो पूर्वाधार पनि पर्यटनमैत्री छैनन्। निर्माण क्षेत्रका समस्या सरकारले सुनेन : रवि सिंह, अध्यक्ष नेपाल निर्माण व्यवसायी महासंघ निजी क्षेत्र र निर्माण व्यवसायीका लागि अघिल्लो आर्थिक वर्ष सुखद रहन सकेन। सरकारले निर्माण क्षेत्रमा भुक्तानी निकासा नगर्दा अर्थतन्त्र नै संकटमा परेको छ। हामीले निर्माण क्षेत्र सकसपूर्ण अवस्थामा छ भन्ने विषय तत्कालीन प्रधानमन्त्री, अर्थमन्त्री, भौतिकमन्त्री, गभर्नर सबैलाई भन्यौं। तर, उहाँहरूले यसलाई हल्का रूपमा लिनुभयो। यसको गम्भीरतालाई बुझ्नु भएन। अर्थ मन्त्रालयले निर्माण व्यवसायीलाई रकम भुक्तानीका लागि स्रोत सुनिश्चिता नभएर नगरेको भन्ने भाष्य निर्माण गयो। तर, सरकार परिवर्तन भइरहने र सरकारपिच्छेका स्वार्थमा आयोजना अघि बढाउने अर्को सरकारले त्यसलाई निरन्तरता नदिने जस्ता कारणले यो अन्योलता बढेको हो। यसले प्रत्यक्ष असर निर्माण कम्पनीहरूलाई परेको छ। निजी क्षेत्रको आत्मविश्वास घट्यो : चन्द्र ढकाल, अध्यक्ष नेपाल उद्योग वाणिज्य महासंघ अर्थतन्त्रको बाह्य बजार सन्तुलनका लागि सरकारले लिएका नीतिको प्रभाव अघिल्लो आर्थिक वर्ष पनि आन्तरिक बजारमा देखियो। यसले आर्थिक गतिविधि खुम्च्यो। आर्थिक वर्षको अन्त्यतिर आएर तरलता अधिक नै भएकाले बैंकले ब्याज एकल अंकमा नै झायो। तथापी, आर्थिक गतिविधि पहिलाको तुलनामा बढ्न सकेन। सरकारको राजस्व संकलन पनि घटेको छ। निजी क्षेत्रको आत्मविश्वास घटेको देखियो। व्यवसाय क्षेत्रमा पनि उत्साह देखिएन। चलेका व्यवसाय पनि साँवाब्याज भुक्तानी गर्न सक्ने अवस्थामा देखिएनन्। यसले बैंकको खराबकर्जा अनुपात बढाएको छ। निराशाकाबीचमा आशाका किरणका रूपमा पर्यटन क्षेत्र बढेको छ, लगानीयोग्य पुँजी (तरलता) छ। अबको सरकारले अर्थतन्त्रलाई चलायमान बनाउन विश्वासको वातावरण बनाउनुपर्छ। मन्त्रीले भाषण गर्दैमा मात्रै लगानीको वातावरण बन्दैन : डा गोविन्दराज पोखरेल, पूर्वउपाध्यक्ष, राष्ट्रिय योजना आयोग हाम्रा चुनौती धेरै रहे। लक्ष्यबमोजिम राजस्व उठाउन सकेनौं। बजेट बनाउँदा लिएको लक्ष्यको धेरै कम मात्रै राजस्व संकलन भयो। राजस्व लक्ष्य र संकलनको खाडल सरकारलाई चुनौती बन्दै गइरहेको छ। देशको अर्थतन्त्र हाँक्नेहरूलाई यो ठूलो चुनौती हो। स्रोत नै नभएपछि जतिसुकै विकास र समृद्धि हासिल गर्छु भनेर मात्रै पुग्दैन। लगानी नै नभएपछि कसरी विकास हुन्छ ? के कारणले राजस्व संकलन भएन भनेर सरकारले यसको अध्ययन गर्न जरुरी छ। पुँजीगत खर्च नहुने रोग नै लागेको छ। दशकौंदेखि नै पुँजीगत खर्च हुन सकिरहेको छैन। जेठ १५ मा बजेट ल्याउँदा पनि लक्ष्यअनुसार पुँजीगत खर्च भइरहेको छैन। पुँजीगत खर्चमा सुधार हुने छाँट देखिएको छैन, यो पनि ठूलै चुनौती हो। साथै अघिल्लो आर्थिक वर्षमा लगानी हुन सकेन। एकातिर बैंकमा पैसा थुप्रिएको छ तर निजी क्षेत्रको मनोबल खस्किँदा लगानी हुन सकेन। अहिलेको नीतिगत, राजनीतिक सुशासन सबै माहोलप्रति निजी क्षेत्र विश्वस्त हुन सकेको छैन। विश्वासको वातावरण मन्त्रीले भाषण गरेर मात्र हुँदैन। ऋण लिएर जोखिम मोलेर लगानी गरेर प्रतिफल आउँछ भन्ने विश्वास नै भएन। अर्को भनेको आयात बढ्दै जानु तर निर्यात प्रवर्द्धनका गतिविधि घट्दै जानुले अर्थतन्त्रलाई चलायमान बनाउन सकेन।"

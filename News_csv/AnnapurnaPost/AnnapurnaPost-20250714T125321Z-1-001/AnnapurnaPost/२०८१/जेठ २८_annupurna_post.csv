शीर्षक,विवरण
भारतको निर्वाचनमा वैकल्पिक मिडिया,"दुई वर्षअघि काठमाडौंमा आयोजित हिमाल मिडिया मेलामा त्यतिखेर एनडीटीभीमा कार्यरत पत्रकार रविश कुमारले गोदी मिडियाका कारण पत्रकारिता बरालिएको बताएका थिए। आमजनताका मुद्दामा सरकारलाई खबरदारीभन्दा कसरी हुन्छ सरकारको खातिरदारी गर्ने ध्याउन्नमा लागेका र राज्यबाट पालितपोषित त्यस्ता मिडियालाई उनले गोदी मिडियाको संज्ञा दिएका थिए। तर त्यो अभिव्यक्ति दिएको दुई वर्षभित्रै आम चुनावमार्फत तिनै रविश गोदी मिडियाको वर्चस्व तोड्ने प्रमुख पत्रकारमध्ये एक बन्न पुगेका छन्। ती मिडियाको विकल्पमा उदाएका वैकल्पिक मिडियाले देशमा जारी एक दशक लामो सूचनाको एकाधिकार मात्र तोडेनन्, बरु यसअघि भन्दा हौसिँदै एक कदम अघि बढेर चार सो पार नारा असफलमात्र होइन, भाजपालाई कुनै पनि बेला सत्ताबाट बहिर्गमन हुन सक्ने गरी जनमत निर्माण गर्न मुख्य भूमिका खेले। यसरी बदलिएको चुनावी नतिजामा कमजोर बनेको भाजपा र उसका सहयात्रीले पाएको मतले पुष्टि गरेको छ। रविशले काठमाडौंमा वक्तव्य दिएको दुई वर्षपछि भारतमा जनतालाई सूचनामा मात्र विकल्प दिएन, बरु मताधिकार प्रयोगमा समेत विकल्प प्रयोग गर्न प्रेरित गरेको छ। चुनावअघि लगभग निर्विकल्प देखिएका नरेन्द्र मोदीलाई अब सत्ता गठनका लागि साझेदार दलहरूको साथ अपरिहार्य देखिएको छ। अघिल्ला चुनावमा काम गरे पनि परम्परागत मिडियाको असाधारण साथले समेत मोदीको लोकप्रियता जोगाउन सकेन, बरु संकट आउन सक्ने अंकगणित पोल्टामा दिएको छ। र, यी सबैका पछाडि एउटा प्रमुख कारण वैकल्पिक धारका मिडिया बन्न पुगेका छन्। मूलधार भनिने टेलिभिजनदेखि पत्रपत्रिकाले चुनाव आउनु कैयौं दिन अघिदेखि नै भाजपा र प्रधानमन्त्री मोदीको पक्षधरता लिएको प्रस्ट देखिन्थ्यो। तिनका मिडिया डिबेटहरूमा बेरोजगारी, महँगी तथा किसान आन्दोलनका मुद्दाका पक्षमा बहस भएन। यस्ता मुद्दा उठाउने किसान, युवा आदिमाथि नै प्रहार जारी रह्यो। केही मूलधारका भनिने सञ्चारमाध्यममा सरकारविरुद्ध आलोचनाका स्वरहरू सुनिइरहे। चर्चित पत्रकार प्रणव रोयले खोलेको एनडीटीभी त्यसमध्ये मुखर थियो। तर, विपक्षीको मुद्दा ल्याउने र सरकारविरुद्ध आलोचनात्मक चेत भएको भनेर चिनिने यस च्यानलमा मोदीनिकट गुजराती व्यापारी गौतम अडानीले कब्जा जमाए। अनि पछि परेका दलित, गरिब, अल्पसंख्यक अनि किसानका मुद्दालाई लिएर सरकारमाथि खरो प्रश्न उठाउने भनेर चिनिएका अनि एसियाको नोबेल मानिने रोमन म्यागसेसे पुरस्कार पाएका रविश कुमार त्यसबाट बाहिरिनुपर्ने अवस्था बन्यो। मूलधार छाडेका अनुभवी पत्रकारको प्रवेशले रंगिएको युट्युब : र, सायद त्यही बिन्दुबाट मोदी सरकारको खराब दिन सुरु भयो भनेरभन्दा अत्युक्ति नहोला। एनडीटीभी छाडेर युट्युब सुरु गरेको भनेर रविश कुमारले बनाएको पहिलो भिडियो नै यति सारो लोकप्रिय बन्यो कि जसले गर्दा उनले टीभीको प्लाटफर्म गुमाए पनि दर्शक नगुमाएको सन्देश गयो। रिपोर्टिङ अघि बढाउन अब यही उपयुक्त माध्यम भएको ठान्दै उनले एनडीटीभीमा दिएकै शैलीमा अझ सामाजिक सञ्जालमैत्री बनेर सामग्री दिन थाले। र, समाचार सामग्री राख्न थालेको डेढ वर्षमै उनले सञ्चालन गरेको युट्युबका ग्राहक एक करोड आठ लाख कटेका छन्। चुनावमा यो क्रममा ठोस सामग्रीमा झनै तीव्रता आयो। यसले कमजोर गुणस्तर र असत्य सामग्रीको बाढी रहने युट्युब सामग्रीलाई परिपक्व र पत्रकारिताका सिद्धान्तभित्र जँचिएर जाने मार्ग प्रदान गर्यो। यसले युट्युबमा भाइरल हुन बनाइने सामग्रीभन्दा परिपक्व र पत्रकारिताको सिद्धान्त अनुसरण गर्ने सामग्रीको प्रभाव बढी हुन्छ भन्ने कुरा पनि प्रमाणित गरिदिएको छ। ध्रुव राठी फ्याक्टर : र, यो भिडमा विभिन्न जानकारीमूलक सामग्री पस्किएका कारण भारतमा यसअघि नै चर्चित ध्रुव राठीको समेत प्रवेश भयो। यसअघि सामाजिक, राजनीतिक विषयमा सामग्री बनाउन सक्रिय राठीले चुनावताका जसरी भारतको लोकतन्त्र, प्रधानमन्त्रीका गलत भाषण अनि मूलधारका भनिने मिडियाका तमाम कमजोरी उदांगो पार्ने गरी प्रहार थालेपछि यस्तो लाग्थ्यो, सारा युट्युब नै विपक्षीमय बनेको छ। कतिपयले मतदाताको विचार परिवर्तन र सरकारविरोधी जनमतमा राठीको हात भएको भनेर प्रशंंसा तथा आलोचना पनि गर्ने गरेका छन्। पत्रकारहरूले थालेको सूचनाको युद्धमा दुई करोडभन्दा बढी ग्राहकसहित राजनीतिक सामग्रीका साथ थपिएका राठीले सरकारविरुद्धका असन्तुष्टि र गलत कदम धेरै युवा, सचेतवर्ग र प्रौढलाई मूलधारको विकल्पमा सूचना पुर्याउन प्रभावकारी कथावाचन शैलीमार्फत खेलेको भूमिका भने निकै प्रभावशाली छ। मूलधारमा देवत्वकरण युट्युबमा तिखो आलोचना : सामग्री आएको घण्टा नबित्दै मिलियन पुग्ने अवस्थाले एकातिर जनता मोदी सरकारका कमजोरीबारे देखिएको अन्धता घटाउन मद्दत गर्यो भने बढ्दो दर्शक सहभागिताले ती पत्रकारलाई पनि झन्झन् बढी सामग्री बनाउन मद्दत गर्यो। एकातिर मूलधारका भनिने माध्यममा भाजपापक्षीय सामग्री र प्रधानमन्त्रीको देवत्वकरणका अन्तर्वार्ता र टिप्पणीको बाढी अनि अर्कोतिर धेरैले हेर्ने युट्युब सामग्रीमा तिनको विपरीतका सामग्री आउन थाले। त्यसपछि नागरिकस्तरमा एकपक्षीय खबरको विकल्पमा आलोचनात्मक चेतका लागि ठाउँ दियो। सरकारपक्षीय मिडियाविरुद्ध विपक्षको सामाजिक सञ्जाल युद्ध : मूलधारका सञ्चारमाध्यममा आफ्ना मुद्दा आउन छाडेपछि विपक्षी दलहरूले सामाजिक सञ्जाललाई नै आफ्ना कुरा राख्ने माध्यमका रूपमा उपयोग थाले। राहुल गान्धीले भारत जोडो यात्रा थाल्दा होस् वा चुनावी प्रचार, सबैका भिडियो आफ्नै युट्युबमार्फत सार्वजनिक गर्न थाले। यति मात्र नभएर विश्वकै पार्टीहरूमध्ये बलियो र प्रभावकारी सामाजिक सञ्जाल रहेको बीजेपीसँग लड्न विपक्षी मोर्चाले आफ्ना हरेक विषय सामाजिक सञ्जालमा तत्काल र प्रभावकारी रूपमा राख्न थाल्यो। त्यसले गर्दा मूलधारका टीभी र पत्रपत्रिकाले स्थान नदिए पनि विपक्षी मुद्दा प्रभावकारी इन्टरनेट पहुँच भएको भारतमा सामाजिक सञ्जालका माध्यमबाट समेत आमनागरिकको मोबाइलमा पुग्ने बाटो बन्यो। र, यो चुनावले मूलधारका मिडियाले यदि मुद्दाहरू बिर्से भने पनि अब विकल्पका रूपमा उदाएको र अबको निकट भविष्यमा मूलधार बन्न लागेको सामाजिक सञ्जालले त्यो खाडल पुर्ने सन्देश दिएको छ। जुन लोकतन्त्रका लागि सुखद पनि मान्न सकिन्छ।"
दुरगामी रणनीतिक बजेट आउनुपर्छ,"मधेस प्रदेशको गौरवको आयोजनाहरूको छनोट गरेर लगानी गरेपछि दुरगामी प्रभाव पर्नेतिर बजेट केन्द्रित हुनुपर्छ । प्रदेशमा जनताको जनजीविकासँग जोडिएको डेटुडेको आवश्यकताहरूलाई पूरा गर्ने बजेट आउनुपर्छ । सर्भिस ओरिएन्टेड शिक्षा, स्वास्थ्य, खानेपानी, रोजगार जस्ता सेवामूलक स्थानहरूमा बजेट राखेर आमजनताको जीवनमा प्रभाव पार्ने बजेटको निर्धारण गर्न सकिन्छ, जसले दुरगामी महत्व राख्छ । मुख्यतः टुक्रे बजेट अर्थात् गहुँ जस्तो छर्ने बजेटभन्दा समग्रमा रेक्टिफाइ (शुद्धीकरण) गरेर प्राथमकिता निर्धारण गरेर बजेट एलोकेट गर्न सकिन्छ । जसरी कोशीदेखि नारायणीसम्म चुरेको फेदमा कृतिम नहर बनाएर व्यवस्थापन गर्न सकियो भने चुरे संरक्षण हुने, घटेको पानीको तहलाई माथि उकास्न मदत पुग्छ । सिँचाइको समस्या समाधान हुने, प्लानिङ गरेर विद्युतीय ऊर्जा, कृतिम नहरबाट पर्यटन प्रबद्र्धन, रोजगारी जस्ता मल्टिपर्पस मल्टिसेक्टर काम हुन सक्छ । शिक्षामा २०५२ को दरबन्दीअनुसार शिक्षकहरू खटिरहेका छन् । प्रावि शिक्षकले प्लस टुको विद्यार्थीलाई पढाउँछन् । जुन एकदमै ठूलो समस्या हो । जसले शिक्षामै प्रश्न चिह्न उठेको छ । त्यसलाई रोकेर अब दुनियाँ डिजिटलाइजेस भइसक्यो । हामी अझै परम्परागत शैलीमा पढाउँदै छौं । जसलाई परिवर्तन गरेर डिजिटल प्लेटफर्ममार्फत पढायौं भने शिक्षक अभावको समस्या समाधान हुनुको साथै शिक्षक आउने हाजिर गरेर जाने र राज्यकोषबाट पैसा लिइरहने परम्परासमेत अन्त्य हुन्छ । स्वास्थ्यमा नागरिकले पाउनुपर्ने न्यून्तम सेवा सुविधा पनि पाइरहेको छैन । मानिस जीवनजल नपाएर, सिटामोल नपाएको अवस्थामा सेवामूलक बजेट र आर्थिकोपार्जनमा उन्नति प्रगति हुने बजेटको अपेक्षा गर्न सकिन्छ । समग्रमा भन्दा शिक्षा, स्वास्थ्य, सिँचाइ, सडकलाई छुने बजेट आउनु जरुरी छ । समग्रमा भन्दा अधिकार क्षेत्र आत्मसात् गरी समस्या समाधान गर्ने सबैभन्दा अचुक औषधि बजेट नै भएकाले सर्वोपरी हितको बजेट आउनुपर्छ । संघीयता कार्यान्वयनको सतहमा देखिएका समस्याहरूलाई आत्मसात गर्ने गरी बजेट आउनु अत्यन्त जरुरी छ । ( मण्डल मधेस प्रदेशका सभामुख हुन् ।)"
छुवाछूतमुक्त राष्ट्र कहिले ?,"बिचलन, स्वेच्छाचारिता, अराजकता, अनुशासनहिनता, लापरबाही बढ्दै गएकाले भ्रष्टाचारसँगै कुशासनको ग्राफ पनि बढ्दै छ । संविधान २०७२ ले विभिन्न कालखण्डमा सामाजिक, आर्थिक, शैक्षिक दृष्टिले बहिष्करणमा पारिएका समुदायहरूलाई राज्यको मूलप्रवाहमा ल्याउने अभिप्रायले समानुपातिक समावेशी सिद्धान्तलाई अङ्गिकार गरेको छ । साथै सबै प्रकारका जातीय छुवाछूतको अन्त्य गर्ने भनेको छ । तर, राज्यकै तहबाट यस्तो संवैधानिक व्यवस्था एवं प्रावधानलाई बेवास्ता गरिएको छ । धेरै व्यवस्था फेरिए तर कथित दलित समुदायको अवस्था फेरिएन । अब त केही होला भन्यो घुमाइफिराइ तिनै चेहरा, पुरातन सोच, चिन्तन, नियत अनि प्रवृत्ति । व्यवस्था बदलिए पनि राष्ट्रमा आर्थिकसामाजिक रूपान्तरण हुन सकेन । त्यसैले बौद्धिक वृत्तमा केही जटील प्रश्न खडा भएका छन् (१) के नेपालको करिब २५ प्रतिशत दलित समुदायलाई लोकतान्त्रिक गणतन्त्रमा पनि सुनियोजित तवरले राज्यको मूलप्रवाहभन्दा बाहिर राखेर देशको सर्वाङ्गिण विकास संभव छ ? (२) नेपाली नागरिकको हैसियतले संविधानप्रदत्त हक, अधिकार प्राप्त गर्ने उसको नैसंर्गिक अधिकार होइन ? (३) राज्य, सरकार, राजनीतिक दलहरूको यस्तै सोच, चिन्तन, शैली र प्रवृत्तिले दिगोशान्ति, सामाजिक न्याय, सद्भाव, राष्ट्रिय एकता र सहस्राब्दी विकास लक्ष्यसम्म पुग्न सम्भव छ ? (४) जनता केन्द्रित गणतान्त्रिक उन्नत शासनव्यवस्थामा पनि व्यक्ति केन्द्रित शासनजस्तो बहिष्कृत भइरहनु लज्जाको विषय होइन र ? ५) घट्दो राष्ट्रिय उत्पादन र निर्यात, बाँझो जमिन, ऊर्जाशील युवा दिनहुँ बिदेसिन बाध्य पारिएको अवस्थामा कोरा राजनीति कसलाई, किन र केका लागि ? यी राष्ट्रिय सवालले स्वतन्त्र दलित नागरिक समाज र आमसमुदायलाई चिन्तित तुल्याएको छ । समयसीमा तोकी हरेक निकायलाई पत्राचार गरे सबै प्रकारका विभेद निर्मूल गर्न सम्भव छ। यसो गर्नु गराउनु राज्यको कर्तव्य र दायित्व हो। यो समुदायको कार्यपालिका, ब्यवस्थापिका, न्यायपालिका, संवैधानिक आयोगहरू, कूटनीतिक नियोगहरू, शिक्षण संस्थानहरू, सेना, प्रहरी आदिमा नगन्य उपस्थिति छ । श्रमजीवी, सेवाप्रदायक, कला, संस्कृतिका संवाहक, रैथाने शिल्पी समुदायमा शिक्षित, सक्षम, योग्य, इमानदार पात्रहरू, ख्यातिप्राप्त लब्धप्रतिष्ठित ब्यक्तित्व नभएका होइनन् । मानवसभ्यताको थालनीदेखि गणतान्त्रिक व्यवस्था ल्याउनसमेत दलित समुदायको रगत पसिना उत्तिकै बगेको इतिहास साक्षी तर शासनसत्ता, सेवासुविधा र अवसरबाट सधैं बञ्चित गरेको पाइन्छ । राज्य संयन्त्रहरूमा सामुदायिक प्रतिनिधित्व संविधानको मर्म र भावनाअनुसार भएको अवस्था छैन । राज्यका विभिन्न संयन्त्रमा राणा, शाहकालीन जस्तै एकलजात, वंशको प्रभाव, प्रभुत्व र बर्चस्व कायम छ । कतिपय प्राप्त पदीय जिम्मेवारीहरू समेत निर्णायक नभइ कर्मकाण्डी छन् । नेपालमा छिटोछिटो राजनीतिक ब्यबस्थाहरू बदलिए तापनि राजनीतिक दलहरूको सोच चिन्तन, कार्यशैली, मानसिकता नबदलिएकाले देशले विकासमा फड्को मार्न नसकी समस्याग्रस्त छ । छुवाछूतमुक्त राष्ट्र घोषणा २०६३ : आर्थिकसामाजिक रूपान्तरण तथा समानताका लागि संवैधानिक र कानुनी व्यवस्था आफैंमा फितलो छ । छुवाछूत तथा भेदभावविरुद्ध (कसुर सजाय) ऐन २०६८, बनेपछि गणतन्त्रात्मक शासन व्यवस्थामा समेत ७० जनाभन्दा बढीले अन्तरजातीय विवाह तथा जातीय विभेदका कारणले ज्यान गुमाउनुपयो । पीडकहरूको सांघातिक हमला सहन, प्रतिकार गर्न नसकी परिवार नै विस्तापित हुनुपरेको अवस्था छ । कतिपय घटनाहरूका पीडक वा दोषी राजनीतिक पार्टी कार्यकर्ता भएकाले निजलाई जोगाउन नेताहरू लागि पर्ने गरेकाले जायज उजुरी भए तापनि सुरक्षा निकायले दवाबका कारण मुद्दा दर्तासमेत नगरेको पाइन्छ । यसरी समानता र विभेदमुक्त गरिने मुद्दा दर्ता, सुरक्षा निकायको प्रभावकारिता र अदालती न्याय प्रक्रिया नै जटिल भएकाले आजसम्म समस्या उस्तै छ । स्मरणीय के छ भने नयाँ स्वरूप र संस्करणमा जातीय विभेद र असमानता विश्वभर फैलिइरहेको अवस्था छ । जातीय विभेद र असमानता हरेक समाजको जराजरासम्म पुगेर झाङ्गिएको छ । आज जन्मिने अवोध शिशु पनि कथित दलितको ट्याग भिर्न बाध्य छ । बिचरा शिशुको के दोष ? नेपाली समाजमा आजका दिनसम्म पनि अन्याय, श्रमशोषण, विभेदका अवशेष हरूवा, चरुवा, बालिघरे आदि कुप्रथा विद्यमान छन् । जुन अन्तर्राष्ट्रिय लज्जाको विषय बन्दासमेत यसको अन्त्यका लागि सरकारले कुनै ठोस योजना, कार्यक्रमहरू बनाएको छैन अनि अभियान चलाएको छैन । निराकरणका उपायहरू : यदि नैतिक र मानसिक विकाससहितको वैज्ञानिक शिक्षाप्र्रणाली लागू गरी मौजुदा संवैधानिक र कानुनी व्यवस्थालाई प्रभावकारी कार्यान्वयन गरेको भए समाजबाट जातीय विभेद सदाका लागि अन्त्य भइसक्ने थियो । तर सरकारको संकीर्ण सोच बाधक बनेको स्पष्ट हुन्छ । समाजशास्त्रीय दृष्टिकोणबाट हेर्दा नेपालको राज्यसंयन्त्रहरूका आर्थिक, सामाजिक, शैक्षिक, प्रशासनिक, राजनीतिक, न्यायिक, धार्मिक, सांस्कृतिक, वातावरणीय आदि क्षेत्रमा खासगरी राज्यशक्तिको आडमा र राजनीतिक आवरणमा दिनानुदिन बेथिति, विकृति, विसंगतिहरू बढिरहेका छन् । यस्ता विचलन, स्वेच्छाचारिता, अनैतिकता, अराजकता, अनुशासनहिनता, लापारबाही बढ्दै गएकाले भ्रष्टाचार, कमिसन, कुशासन पनि बढेको देखिन्छ । यी र यस्तै अन्य बेथितिहरू राष्ट्र निर्माणका लागि बाधक तत्वहरू हुन् । यस्तै, नैतिकता, मानवीय मूल्यमान्यता र सेवाभावमा ह्रास आएको छ । कानुन कार्यान्वयन गराउनेहरूले उलंघन गर्छन् तर आमजनता पालन गर्छन् । नेपालमा केही कुप्रथाहरूको अपवाद अन्त्य भए तापनि मुक्तैमुक्तको अमुक्त देशभन्दा फरक नपर्ला । चन्द्र शमशेरको पालामा सतीप्रथा हटाउने घोषणा गरिएकाले सो कुप्रथा निर्मूल भएरै छाड्यो । बृहत् छलफल, राम्रो गृहकार्य गरी सुधारवादी नेतृत्वद्वारा नेपालको सर्वाङ्गिण विकासका बाधक तत्वहरू देशको कलंक, कुप्रथाहरू निर्मूलनार्थ समाज रूपान्तरणका कार्य अगाडि बढाउँदा सफल नहुने प्रश्नै उठ्दैन । सरकारमा केवल दूरदर्शिता, दृढसंकल्प, प्रतिबद्धता, इच्छाशक्ति हुनुपर्छ । नेतृत्वले पूर्खाले गरेका अपमान, विभेद गरेवापत पीडक पक्षसँग माफी माग्नु बुद्धिमता ठहर्छ । थर, गोत्र नमिल्ने नेपाली जातजातीबीच मागी वा प्रेमबिबाह दुवैलाई समाजले प्रोत्साहन दिनुपर्छ । अरूको व्यक्तिगत वैवाहिक जीवनमा हस्तक्षेप गरिनुहँुदैन । करिब २५ प्रतिशत दलित समुदायलाई शासनसत्ता, सेवासुविधा, अवसरबाट बन्चित, अपमान, तिरष्कार गरेर देशको समृद्धि सम्भव छैन र हुन सक्दैन । राष्ट्रिय एकता, स्वाधिनता पनि कदापि बलियो हुँदैन । विभेदकारी जो, कोही नागरिकलाई कसुर, पदीय जिम्मेवारी र उमेर हेरी पदबाट निष्कासन, सेवा, सुविधा, अवसर, सामाजिक सुरक्षा भत्ताबाट बन्चित गराई कानुनी दायरामा ल्याउन पर्ने देखिन्छ । आमनागरिकबीच बहसगरी हरेक निकायलाई पत्राचार गरे सबै प्रकारका विभेद निर्मूल गर्न सम्भव छ । यसो गर्नु, गराउनु राज्यको दायित्व हो । तर, लामो समय यसलाई अल्झाएर राखिएमा राष्ट्र विकासको गति रोकिने छ । पुख्र्यौली ज्ञानपरम्परामा आधारित शिल्पकला, ज्ञानसीप, प्रविधि एवं व्यावसायलाई आधुनिकीकरण, बजारीकरण गरी हरेक परिवारको आर्थिक पक्ष बलियो बनाउनुपर्ने देखिन्छ । उनीहरूको जीवनस्तर उकास्न, स्वरोजगार बनाउन, आत्मनिर्भरता बढाउन छुट्टै कोष खडागरी सञ्चालन गर्नुपर्छ । किनभने असमानता, जातीय विभेद विगतमा राज्यकै तहबाट धार्मिक र कानुनी आडमा लागू गरिएकाले छुवाछूत शिक्षा र आर्थिक सम्पन्नतासँग जोडिएको छ । सरकारले सस्तो लोकप्रियता देखाउन स्पष्ट योजना, बजेट, नीति, कार्यक्रमबिना हचुवामा छुवाछूतमुक्त राष्ट्र घोषणा उही घोषणाका लागि घोषणामा मात्र सीमित भएको छ ।"
टी२० विश्वकप : सन्दीप लामिछानेले दक्षिण अफ्रिका र बंगलादेशविरुद्ध खेल्ने,"काठमाडौं : नेपाली राष्ट्रिय क्रिकेट टोलीका पूर्वकप्तान सन्दीप लामिछानेले जारी आईसीसी टी २० विश्वकपमा वेस्ट इन्डिजमा दुई खेल खेल्ने भएका छन्। आज एक विज्ञप्ति जारी गर्दै नेपाल क्रिकेट संघ (क्यान) का सचिव पारस खड्काले लामिछाने वेस्ट इन्डिज प्रस्थान गरेको र आईसीसी टी२० विश्वकपअन्तर्गत दक्षिण अफ्रिका र बंगलादेशविरुद्धको खेलमा सहभागी हुने जानकारी दिएका हुन्। क्यानले युवा बलर प्रतिश जिसीलाई ट्राभलिङ रिजर्भमा राख्ने निर्णय गर्दै लामिछानेलाई विश्वकप खेल्ने आधिकारिक १५ जना टोलीको अन्तिम नामावली आईसीसीसमक्ष पेश गरेको जनाएको छ। क्यानले लेग स्पिनर लामिछाने गत मे १६ तारिखदेखि नै नेपालको अफिसियल स्क्वाडमा रहेका तर उनको अमेरिकी भिसा नदिएपश्चात अमेरिकामा हुने खेलमा सहभागी हुन नपाएको उल्लेख गरेको छ। जारी आईसीसी टी २० विश्वकप २०२४ का लागि नेपाली खेलाडी सन्दीप लामिछाने वेस्ट इन्डिज प्रस्थान भई नेपाली राष्ट्रिय क्रिकेट टोलीमा समावेश हुने जानकारी गराउन चाहन्छौं। क्यानले जारी गरेको विज्ञप्तिमा भनिएको छ,सम्मानित उच्च अदालत पाटनले गत मे १५ मा दिएको फैसलासँगै नेपाल क्रिकेट संघले पूर्व घोषित टिमबाट युवा बलर प्रतिश जिसीलाई ट्राभलिङ रिजर्भमा राख्ने निर्णय गर्दै सन्दीप लामिछानेलाई विश्वकप खेल्ने आधिकारिक १५ जना टोलीको अन्तिम नामावली आईसीसी सामु पेश गरेको थियो। लामिछाने गत मे १६ तारिखदेखि नै नेपालको अफिसियल स्क्वाडमा रहेका तर उनको अमेरिकी भिसा प्राप्त नभएता पनि आईसीसीसँग समन्वय गरी वेस्ट इन्डिजमा हुने दक्षिण अफ्रिका तथा बंगलादेश विरुद्ध नेपालका दुई खेलमा उनको उपस्थिति रहने जानकारी गराउन चाहन्छौं। उच्च अदालत पाटनले लामिछानेको मुद्दामा जिल्ला अदालत काठमाडौंको फैसला उल्टाउँदै सफाइ दिएपछि क्यानले लामिछानेमाथि राष्ट्रियअन्तर्राष्ट्रिय खेलमा गरेको निलम्बन फुकाएको थियो। उनलाई क्यानले राष्ट्रिय टोलीमा समावेश गरेपनि अमेरिकाले भिसा नदिँदा अमेरिकामा हुने दुई खेल गुमाएका हुन्। सचिव खड्काले लामिछानेको भिसासँग सम्बन्धित क्यानप्रति लक्षित नकारात्मक वक्तव्यबाजी सत्य नरहेको जानकारी गराए। विज्ञप्तिमा भनिएको छ,यस्ता अनावश्यक र आधारहीन वक्तव्यबाजीतर्फ नलागी, नेपाली क्रिकेटका शुभचिन्तक सबैले देखेको हाम्रो नेपाली क्रिकेटको उज्ज्वल भविष्य साकार पार्न यहाँको आफ्नो क्षमताले भ्याएसम्म ससाना भएपनि सकारात्मक टिप्पणीसहित प्रयास र पहल गरिदिनुहुने हार्दिक आह्वान गर्न चाहन्छौं। नेपाली क्रिकेटका सम्पूर्ण समर्थकहरूलाई, व्यक्तिगत तथा राजनीतिक लाभका लागि गरिएका फलहीन मिडियाबाजीबाट विचलित नभई नेपाली राष्ट्रिय क्रिकेट टिमलाई यस विश्वकपमा सक्दो हौसला प्रदान गरिदिनुहुन अनुरोध गर्दछौं। क्यानले दश वर्षपछि नेपालले सहभागिता जनाइरहेको क्रिकेटको यस महा उत्सवमा सम्पूर्ण नेपाली क्रिकेट समर्थकहरू एक ढिक्का भई नेपाली क्रिकेट टोलीको हौसला बढाइदिनुहुन समेत आह्वान गरेको छ। समूह डीमा नेपालसहित दक्षिण अफ्रिका, श्रीलंका, बंगलादेश र नेदरल्यान्ड्स छन्। नेपालले दोस्रो खेल श्रीलंकासँग जुन ११, तेस्रो खेल दक्षिण अफ्रिकासँग जुन १४ र चौथो खेल बंगलादेशसंग जुन १६ मा खेल्नेछ।"
टी२० विश्वकप :पाकिस्तानलाई ६ रनले पराजित गर्दै भारत विजयी,"काठमाडौं : आइसीसी टी२० विश्वकपमा भारतले पाकिस्तानलाई हराएको छ। आइतबार राति भएको रोमाञ्चक खेलमा भारतले पाकिस्तानलाई ६ रनले हराएको हो। टस हारेर पहिले ब्याटिङ गरेको भारतले जितका लागि दिएको १२० रनको सामान्य लक्ष्य पछ्याएको पाकिस्तानले निर्धारित २० ओभरमा ७ विकेटको क्षतिमा ११३ रन मात्र बनाएको हो। पाकिस्तानका लागि मोहम्मद रिजावनले सर्वाधिक ३१ रन, इमाद वसिमले १५ रन, कप्तान बाबर आजम, उसमान खान र फखर जमानले १३१३ रनको योगदान दिए। भारतका लागि जसप्रित बुमराहले ३ विकेट, हार्दिक पाण्ड्याले २ विकेट, अर्शदीप सिंह र अक्षर पटेलले ११ विकेट लिए। भारतले १९ ओभरमा सबै १० विकेट गुमाउँदै ११९ रन जोडेको थियो। भारतका लागि रिशभ पन्तले सर्वाधिक ४२ रन, अक्षर पटेलले २० रन र कप्तान रोहित शर्माले १३ रन बनाए। अन्य खेलाडीले दोहोरो अंक जोड्न सकेनन्। पाकिस्तानका लागि नसिम शाह र हरिस रौफले ३३ विकेट, मोहम्मद आमिरले २ विकेट र शाहिन शाह अफ्रिदीले १ विकेट लिए। समूह एमा रहेको भारतको यो लगातार दोस्रो जित हो भने पाकिस्तानको लगातार दोस्रो हार हो।"
दसौं राष्ट्रिय खेलकुद तोकिएकै मितिमा आयोजना हुन्छ : मन्त्री श्रेष्ठ,"व्रिेन्द्रनगर : खेलकुदमन्त्री विराजभक्त श्रेष्ठले आगामी मंसिरमा कर्णालीमा आयोजना हुने १०औं राष्ट्रिय खेलकुद प्रतियोगिता भव्यतताका साथ सम्पन्न हुने बताएका छन्। खेलकुदको महापर्व १०औँ राष्ट्रिय खेलकुद प्रतियोगिताको तयरीको अवस्था बुझ्न मन्त्रालयका सचिव, राष्ट्रिय खेलकुद परिषदका सदस्य सचिव लयातको उच्चस्तरीय टोली सहित सुर्खेत आएका मन्त्री श्रेष्ठले सुर्खेतमा निर्माणाधिन प्रदेश रंगशालाको निरिक्षण गर्दै यस्तो बताएका हुन्। उनले कर्णाली प्रदेशले १०औँ राष्ट्रिय खेलकुद प्रतियोगिता आयोजना गर्ने अवसर प्राप्त गरेको भन्दै उक्त कार्यक्रमलाई भव्यताका साथ सम्पन्न गर्न सबै कर्णालीबासीहरुले सहयोग गर्नुपर्ने बताए। उनले भने, 'यो नेपालकै गौरबको कार्यक्रम हो। यो कार्यक्रम सम्पन्न गर्नका लागि समग्र कर्णाली, नेपाल र बिदेशमा रहेका नेपालीहरुको पनि साथ र सहयोगको आवश्यकता पर्छ। सरकारले बजेटमा नै १०औं राष्ट्रिय खेलकुदका लागि बजेटसमेत विनियोजन गरिसकेकाले प्रतियोगिता निर्धारित समयमा नै सम्पन्न हुने बताए। यही २०८१ मंसिर २ देखि ७ गतेसम्म आयोजना हुने उक्त प्रतियोगिता गर्न तत्कालिन जीवनबहादुर शाहीको नेतृत्वको कर्णाली प्रदेश सरकारले प्रदेश गौरवको आयोजनाका रुपमा प्रदेश रंगशाला निर्माणको काम थालनि गरेको थियो। कर्णाली प्रदेश खेलकुद परिषदका सदस्य सचिव बिषामित्र संज्यालका अनुसार उक्त रंगशालाको निर्माणको काम हाल ८० प्रतिशत सम्पन्न भइसकेको छ। आउने असार मसान्तसम्म ९० प्रतिशत काम सम्पन्न गर्ने र आगामी भदौ अगाडि नै १०औं राष्ट्रिय खेलकुद प्रतियोगिताका लागि सुर्खेतमा सबै खुलसंरचनाहरू निर्माण कार्य पूरा हुनेछन्। प्रदेश गौरवको आयोजनाअन्तर्गत वीरेन्द्रनगरमा १० हजार दर्शक क्षमताको प्रदेश रंगशाला बनिरहेको छ। १ अर्ब ५९ करोड रुपैयाँमा रंगशाला निर्माणको काम भइरहेको हो। रंगशालासँगै १ हजार ५ सय दर्शक अट्ने इन्डोर कभर्डहल पनि बनिरहेको छ। कर्णालीमा अहिले खेलकुद पूर्वाधार, बसोबास व्यवस्थापन, प्रशिक्षक, अभ्यास र आन्तरिक प्रतियोगितालगायतको अभाव छ। संघीय सरकारले कर्णालीमा १०औं खेलकुद प्रतियोगिता सम्पन्न गर्नका लागि खेल पूर्वाधार निर्माणमा बजेट नदिएको भन्दै आलोचना पनि भइरहेको छ। एक जना जिल्ला खेलकुद विकास समितिका अध्यक्षले भने, 'विगतका प्रतियोगितामा जहाँ खेल आयोजना हुन्छ। त्यहाँ खेल पूर्वाधार निर्माणका लागि संघ सरकारले बजेट दिन्थ्यो। तर, अहिले कर्णालीलाई संघ सरकारले विभेद गरेको छ। कर्णालीमा खेल पूर्वाधार निर्माणका क्षेत्रमा संघ सरकारको् लगानी शून्य भयो। अहिले बजेटमा आएको बजेट प्रतियोगिताका लागि मात्र हो।' त्यस्तै खेलकुद परिषदका सदस्य सचिव संज्यालले भने, 'सुर्खेतमा खेलकुदका पूर्वाधार र आवाससमेत अभाव हुन सक्छ। त्यसका लागि कर्णालीका अन्य जिल्ला जिल्लामा पनि विभिन्न खेलहरू विभाजन गर्ने गरी तयारी भइरहेको छ।'"
क्यानको विज्ञप्ति लगत्तै सन्दीप लामिछानेले लेखे हेलो फ्रम वेस्ट इन्डिज,"काठमाडौं : नेपाली राष्ट्रिय क्रिकेट टोलीका पुर्व कम्तान सन्दीप लामिछाने टी२० विश्वकपमा सहभागी हुन वेस्ट इन्डिज पुगेका छन् । नेपाल क्रिकेट संघ (क्यान)ले आईसीसी टी२० विश्वकपअन्तर्गत दक्षिण अफ्रिका र बंगलादेशविरुद्धको खेलमा लामिछाने सहभागी हुने जानकारी दिएसँग सामाजिक सञ्जाल फेसबुकमार्फत लामिछानेले आफू वेस्ट इन्डिज पुगेको जानकारी दिएका हुन् । वेस्ट इन्डिजमा अन्तिम दुई खेलका लागि राष्ट्रिय टोलीमा आवद्ध भएको जनाउँदै उनले आफ्नो सपना र सबै क्रिकेट प्रेमीहरूको सपना पूरा गर्न तत्पर रहेको जनाएका छन्। सर्वप्रथम म नेपाल सरकार, परराष्ट्र मन्त्रालय, खेलकुद मन्त्रालय, राष्ट्रिय खेलकुद परिषद्, र नेपाल क्रिकेट संघ (क्यान) लाई धन्यवाद दिन चाहन्छु उनले भनेका छन्,सबै कुरालाई पन्छाएर, म अब वेस्ट इन्डिजमा अन्तिम दुई खेलका लागि राष्ट्रिय टोलीमा आबद्ध छु र मेरो सपना र सबै क्रिकेट प्रेमीहरूको सपना पूरा गर्न तत्पर छु। यो पनि पढ्नुहोस टी२० विश्वकप : सन्दीप लामिछानेले दक्षिण अफ्रिका र बंगलादेशविरुद्ध खेल्ने उनले आफ्नो भिसा र क्यानका पदाधिकारीको नाम जोडेर भएका झूटा प्रचारको पछि नलाग्न आग्रह गरेका छन्। उनले भनेका छन्, कृपया मेरो भिसा सम्बन्धी सबै झूटा प्रचारको पछि नलाग्नुहोस् जुन मानिसहरूले क्यान र नेपाल क्रिकेटको छविलाई कलंकित गर्न प्रयोग गरिरहेका छन्। हाम्रा सबै क्रिकेट फ्यानहरू र जसले मेरो लागि प्रार्थना गरे, म सधैं तपाईंको आशीर्वादको लागि आभारी रहनेछु। लामिछानेले आइसीसी र सबै सम्बन्धित आधिकारिक नेटवर्कहरूसँगको समन्वयले टी२० विश्वकपमा भाग लिन सम्भव बनाएको जनाउँदै क्यानका पदाधिकारीलाई समेत धन्यवाद दिएका छन्।"
पारस खड्का भन्छन् : पदाधिकारी र नेपाली क्रिकेटलाई बदनाम गराउँदै व्यक्तिगत लाभ लिन क्यानकै सदस्य लागे,"काठमाडौं : नेपाल क्रिकेट संघ (क्यान)का सचिव पारस खड्काले नेपाली क्रिकेटलाई नै बदनाम गराउँदै व्यक्तिगत लाभ र प्रायोजन हत्याउन संघभित्रकै सदस्य लागि परेको दाबी गरेका छन्। सोमबार सामाजिक सञ्जालमार्फत खड्काले संघका पदाधिकारी र नेपाली क्रिकेटलाई नै बदनाम गराउन संघ भित्रका सदस्यहरुले प्रयास गरिनु दुखद भएको बताएका हुन्। कयौं चुनौती र कठिनाइहरुलाई चिर्दै नेपाल क्रिकेटको दिगो विकास र विस्तारतर्फ नेपाल क्रिकेट संघ चलिरहेको समय आफैंमा महत्वपूर्ण रहेको उनको भनाई छ। नेपाल क्रिकेटको अभिभावकीय संस्था रहेको नेपाल क्रिकेट संघ ( क्यान ) ले समग्र नेपाली क्रिकेट र खेलाडीहरुको पक्षमा काम गर्दै आएको छ। पछिल्लो ९ महिना यता नेपाल क्रिकेट भित्र भएका केहि सराहनीय कार्यको फल स्वरुप सिंगो, संस्था नेपाल क्रिकेट संघ (क्यान) वर्तमान अवस्थामा सुमार्ग र सफलताको यात्रामा अघि बढीरहेको सर्वविदितै छ।उनले भनेका छन्।कयौं चुनौती र कठिनाइहरुलाई चिर्दै नेपाल क्रिकेटको दिगो विकास र विस्तारतर्फ नेपाल क्रिकेट संघ चलिरहेको समय आफैंमा महत्वपुर्ण रहेको छ । यद्यपि यी सबैका बीच, संघका अध्यक्ष, सचिव लगायत सिंगो संस्था र समग्र नेपाली क्रिकेटलाई नै बदनाम गराउँदै आफ्नो व्यक्तिगत लाभ र प्रायोजन हत्याउने उद्देश्य सहित यसै संघ भित्रका केही सदस्यहरुले हरसम्भव प्रयास गरिरहनु भएको कार्य आफैंमा दुखद: हो। उनले नेपाललाई क्रिकेटिंग राष्ट्रका रुपमा आत्मनिर्भर बनेको हेर्ने र संघको गरिमालाई थप उचाईमा पुर्याउनु आफ्नो लक्ष्य,जिम्मेवारी र प्रमुख कर्तव्य ठानेको बताए। खेलाडी जीवनबाट सन्यास लिंदै नेपाल क्रिकेट संघको जिम्मेवारीपुर्वक काम गर्न पाउनु आफ्ना लागि सबैभन्दा ठूलो अवसर समेत ठानेको उनको भनाई छ। नेपाली क्रिकेटमा खेलाडीको रुपमा मैले देशको झण्डा ओड्दै यसको गरिमा र मानप्रतिष्ठालाई थप उचाईमा लग्नका निम्ति गरेको २० वर्षको प्रयासलाई सम्झंदै यस खेलको विकासमा आफुलाई समर्पित गर्ने निधो गरेको हुँ। पूर्वकप्तान खड्काले भनेका छन्,नेपाललाई क्रिकेटिंग राष्ट्रका रुपमा आत्मनिर्भर बनेको हेर्ने हामी सबैको सपनालाई साकार पार्दै नेपाल क्रिकेट संघको गरिमालाई थप उचाईमा पुर्याउनु मेरो लक्ष्य, जिम्मेवारी र प्रमुख कर्तव्य ठानेको छु  र यसै सपनालाई साकार पार्न संस्थागत रुपबाट केही गरौं भन्ने सोचका साथ खेलाडी जीवनबाट सन्यास लिंदै नेपाल क्रिकेट संघको जिम्मेवारीपुर्वक काम गर्न पाउनु मेरो लागि सबैभन्दा ठूलो अवसर समेत ठानेको छु। उनले आधारहिन वक्तव्यहरुको बाटो रोजेर नेपाली क्रिकेटमा फैलाउन खोजिएको अराजकताको उचित छानविनसहित संस्थागत पद्धतिबाट छिट्टै नै कानुनि उपचार समेत खोजिने बताए। व्यक्तिगत राजनीतिक लाभका लागि गरिएका फलहीन मिडियाबाजीबाट विचलित नभई नेपाली राष्ट्रिय क्रिकेट टिमलाई विश्वकपमा सक्दो हौसला प्रदान गर्न उनले अनुरोध समेत गरे। मैले २० वर्ष देशको लागि खेलाडीका रुपमा कमाएको व्यक्तिगत प्रतिष्ठा मात्र नभई संघको गरिमामाथि नै आंच आउने गरि केही पदीय लाभ लिनका निमित्त अनर्गल र आधारहिन वक्तव्यहरुको बाटो रोजेर नेपाली क्रिकेटमा फैलाउन खोजिएको अराजकताको उचित छानविन सहित संस्थागत पद्दतिबाट छिट्टै नै कानुनि उपचार समेत खोजिने छ। साथै, नेपाली क्रिकेटका सम्पूर्ण समर्थकहरुलाई समेत यस प्रकारका व्यक्तिगत राजनीतीक लाभका लागि गरिएका फलहीन मिडियाबाजीबाट विचलित नभई नेपाली राष्ट्रिय क्रिकेट टिमलाई यस विश्वकपमा सक्दो हौसला प्रदान गरिदिनुहुन समेत हार्दिक अनुरोध गर्दछु। उनले लेखेका छन्,विश्वकप जस्तो सर्वोच्च मञ्चमा नेपाली राष्ट्रिय क्रिकेट टोली सहभागी भैरहेको यो समयमा हामी सबैको ध्यान र साँचो समर्थन हाम्रो टोली र खेलाडीहरु प्रति रहनु आवश्यक रहेको छ। यो क्षणमा हामी सबैको मुख्य प्राथमिकता भनेको क्रिकेट हो भन्ने पक्षलाई मनन गर्दै सिंगो विश्वसामु लडिरहेका हाम्रा खेलाडीहरुको मनोवल र हौसला बढाईदिनु हुन र नेपाली टोलीलाई समर्थन गरिदिनुहुन समेत अनुरोध गर्दछु।"
१३ खर्ब ३ अर्ब रुपैयाँको सामग्री आयात,"काठमाडौं : चालु आर्थिक वर्ष २०८०८१ को १० महिनामा आयात निर्यात दुवै घटेको छ। नेपाल राष्ट्र बैंकका अनुसार एक खर्ब २६ अर्ब १७ करोडको सामग्री निर्यात भएको छ। यो अघिल्लो वर्षको तुलनामा ३६ प्रतिशतले कमी आएको हो। गन्तव्यका आधारमा भारत तथा अन्य मुलुकतर्फ भएको निर्यात क्रमशः ५६ प्रतिशत र १४ प्रतिशतले कमी आएको छ। चीनतर्फको निर्यात ६८१ प्रतिशतले वृद्धि भएको छ। वस्तुगत आधारमा जिंक शिट, पार्टिकल बोर्ड, जुस, तयारी पोसाक, पिना लगायतका वस्तुको निर्यात बढेको छ भने पाम तेल, सोयाविन तेल, ऊनी गलैंचा, चिया, ब्रान्स लगायतका वस्तुको निर्यात घटेको छ। अघिल्लो वर्षको सोही अवधिमा यस्तो निर्यातमा २४५ प्रतिशतले कमी आएको थियो। यस अवधिमा १३ खर्ब ३ अर्ब ३६ करोड रुपैयाँको सामग्री आयात भएको छ। गत वर्षको तुलनामा वस्तु आयात २४ प्रतिशतले घटेको हो। अघिल्लो वर्षको सोही अवधिमा पनि यस्तो आयातमा १६८ प्रतिशतले कमी आएको थियो। वस्तु आयात गरिने मुलुकका आधारमा भारत र अन्य मुलुकबाट भएको आयात क्रमशः ३४ प्रतिशत र २०८ प्रतिशतले घटेको छ भने चीनबाट भएको आयात ३४४ प्रतिशतले बढेको छ। वस्तुगत आधारमा सवारी साधन तथा स्पेयर पार्टपुर्जा, तयारी पोशाक, हवाइजहाजको स्पेयर पार्टपुर्जा, विद्युतीय उपकरण, लत्ताकपडा लगायतका वस्तुको आयात बढेको छ भने कच्चा सोयाविन तेल, सुन, हट रोल्ड शिट इन क्वायल, कच्चा पाम तेल, धान तथा चामल लगायतका वस्तुको आयात घटेको छ। निर्याततर्फ भैरहवा, सुक्खा बन्दरगाह, जलेश्वर, कञ्चनपुर, कृष्णनगर, मेची, नेपालगञ्ज, रसुवा तथा तातोपानी बाहेकका प्रमुख नाकाबाट गरिएको निर्यात घटेको छ। आयाततर्फ सुक्खा बन्दरगाह, जलेश्वर, कञ्चनपुर, कृष्णनगर, नेपालगञ्ज, रसुवा तथा तातोपानी भन्सार कार्यालय बाहेकका सम्पूर्ण प्रमुख नाकाबाट भएको आयातमा कमी आएको छ। वस्तु व्यापार घाटा २३ प्रतिशतले कमी आएर ११ खर्ब ७७ अर्ब १८ करोड पुगेको छ। अघिल्लो वर्षको सोही अवधिमा यस्तो घाटा १५९ प्रतिशतले घटेको थियो। समीक्षा अवधिमा निर्यातआयात अनुपात ९७ प्रतिशत रहेको छ। अघिल्लो वर्षको सोही अवधिमा यस्तो अनुपात ९८ प्रतिशत रहेको थियो।"
१० महिनामा ११ खर्ब ९८ अर्बको रेमिट्यान्स भित्रियो,काठमाडौं : चालु आर्थिक वर्षको पछिल्लो १० महिनामा करिब १२ खर्ब रुपैयाँ रेमिट्यान्स भित्रिएको छ। नेपाल राष्ट्र बैंकका अनुसार सो अवधिमा रेमिट्यान्स १९२ प्रतिशतले वृद्धि हुँदा ११ खर्ब ९८ अर्ब ६० करोड रुपैयाँ भित्रिएको हो। अघिल्लो वर्षको सोही अवधिमा रेमिट्यान्स २३४ प्रतिशतले बढेको थियो। अमेरिकी डलरमा रेमिट्यान्स १७१ प्रतिशतले वृद्धि भई ९ अर्ब २ करोड पुगेको छ। अघिल्लो वर्ष यस्तो आप्रवाह १३४ प्रतिशतले बढेको थियो। यस अवधिमा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या ३ लाख ७४ हजार ८८७ र पुनः श्रम स्वीकृति लिनेको संख्या २ लाख ३७ हजार ८९३ रहेको छ। अघिल्लो वर्षको सोही अवधिमा यस्तो संख्या क्रमशः ४ लाख २१ हजार २७९ र २ लाख ३८ हजार ९७६ रहेको थियो। १० महिनामा खुद ट्रान्सफर १७२ प्रतिशतले वृद्धि भई १३ खर्ब १ अर्ब ७२ करोड रुपैयाँ पुगेको छ। अघिल्लो वर्षको सोही अवधिमा यस्तो ट्रान्सफर २२५ प्रतिशतले बढेको थियो।
"सेयर बजारमा ८ अंकको सुधार, कारोबार रकम ५ अर्ब ४९ माथि","काठमाडौं : नेप्से परिसूचक करिब ९ अंकले बढेको छ। सेयर कारोबार साताको दोस्रो दिन सोमबार नेप्से परिसूचक ८९० अंकले बढेर २०८२०९ विन्दुमा अडिएको हो। सेन्सेटिभ इण्डेक्स ०२३ प्रतिशतले बढेर ३६९०५ विन्दुमा कायमा भएको छ। अघिल्लो कारोबार दिन आइतबार नेप्से परिसूचक ४५९ अंकले घटेको थियो। सामान्य अंकले बढेको सेयर बजारमा कारोबार रकम आइतबारको तुलनामा बढेको छ। यसदिन ३१४ स्क्रिप्सको १ करोड १६ लाख ३४ हजार ६१८ कित्ता सेयर ५ अर्ब ४९ करोड ६ लाख ९ हजार ७८२ रुपैयाँमा खरिदबिक्री भए। आइतबार ५ अर्ब १८ करोड मूल्य बराबरको सेयर कारोबार भएको थियो। आज तीनवटा स्टकको सेयर सकारात्मक सर्किट लेभलमा कारोबार भयो। कुथेली बुखारी, त्रिशुली जलविद्युत कम्पनी र पिपुल्स पावरको सेयर सकारात्मक सर्किट लेभलमा कारोबार भयो। मोलुङ हाइड्रोपावरको सेयर ९४९ र सुपर माइ हाइड्रोपावरको ८९९ प्रतिशतले बढ्यो। जानकी फाइनान्सका लगानीकर्ताले भने गुमाए। सो कम्पनीको सेयर ८६७ प्रतिशतले घट्यो।कारोबार रकमका आधारमा एनआरएन इन्फ्रास्टक्चर डेभलपमेन्ट शीर्षस्थानमा रह्यो।सो कम्पनीको ४१ करोड ८७ लाख मूल्य बराबरको सेयर कारोबार भयो। माउन्टेन इनर्जी नेपालको २४ करोड,जानकी फाइनान्सको १६ करोड,सीईडीसी हाइड्रोपावरको १३ करोड मूल्य बराबरको सेयर कारोबार भयो।कारोबारमा आएका १७६ स्टकको मूल्य बढ्दा ६१ वटाको ओरालो लाग्यो। सात समूहको उपसूचक सकारात्मक देखिदा ८ वटा समूहको उपसूचक नकारात्मक देखिएका छन्। हाइड्रोपावर समूहको उपसूचक सर्वाधिक २ प्रतिशतले बढ्यो।"
विदेशी मुद्रा सञ्चिति बढ्यो,"काठमाडौं : नेपालमा विदेशी मुद्रा सञ्चिति बढेको छ। नेपाल राष्ट्र बैंकले सोमबार सार्वजनिक गरेको देशको वर्तमान आर्थिक तथा वित्तीय स्थितिअनुसार विदेशी विनिमय सञ्चिति १९ खर्ब ४२ अर्ब ४० करोड पुगेको हो। यो गत आर्थिक वर्षको सोही अवधिको तुलनामा २६२ प्रतिशतले वृद्धि भएको हो। २०८० असार मसान्तसम्म विदेशी विनिमय सञ्चिति १५ खर्ब ३९ अर्ब ३६ करोड बराबर रहेको थियो। अमेरिकी डलरमा यस्तो सञ्चिति २०८० असार मसान्तमा ११ अर्ब ७१ करोड रहेकोमा २०८१ वैशाख मसान्तमा २४२ प्रतिशतले वृद्धि भई १४ अर्ब ५४ करोड पुगेको छ। आर्थिक वर्ष २०८०८१ को १० महिनाको आयातलाई आधार मान्दा बैकिङ क्षेत्रसँग रहेको विदेशी विनिमय सञ्चिति १५१ महिनाको वस्तु आयात र १२६ महिनाको वस्तु तथा सेवा आयात धान्न पर्याप्त रहने देखिन्छ। २०८१ वैशाख मसान्तमा विदेशी विनिमय सञ्चितिको कुल गार्हस्थ उत्पादन, कुल आयात र विस्तृत मुद्रा प्रदायकसँगका अनुपातहरु क्रमशः ३४ प्रतिशत, १०५३ प्रतिशत र २९२ प्रतिशत रहेका छन्।"

शीर्षक,विवरण
महामारी प्रतिरोधमा जोखिम सञ्चार,"यतिबेला पुन : विश्वले स्वास्थ्य आपतकालको सामना गरिरहेको छ। नेपाल यसतर्फ उत्तिकै सचेत हुनु जरुरी छ। विश्वव्यापी स्वास्थ्य संकटको समयमा जोखिम सञ्चारले मानव जीवनमा ठूलो भूमिका खेल्छ। सार्वजनिक स्वास्थ्य संकटको व्यवस्थापनका लागि आवश्यक योजना बनाउन विश्व स्वास्थ्य संगठनले जोखिम सञ्चार (जोखिमपूर्ण अवस्थामा गरिने सञ्चारका प्रक्रिया) र सामुदायिक संलग्नतालाई आफ्ना सदस्य राष्ट्रलाई प्रोत्साहित गर्दै आएको छ। कोभिड१९ महामारीको समयमा नेपालले यी रणनीतिहरूमा महत्वपूर्ण अनुभव प्राप्त गरेको छ। जोखिम सञ्चारको प्रयासलाई लागू गर्न र सुधार्नका लागि नेपालको यो अनुभवले राम्रो दिशानिर्देश दिन सक्छ। कोभिड१९ को प्रारम्भिक लहरबाट विश्व बाहिर निस्किरहँदा भाइरसको पुनरागमनको त्रास व्याप्त थियो। यो त्रासबाट विश्व मानव समुदाय मुक्त हुन सकेको छैन। खोप र सार्वजनिक स्वास्थ्य सुरक्षाका उपायहरूले खतरालाई कम गरे पनि केही कारणले नयाँ प्रकोपहरू देखा परे। भाइरसका नयाँ भेरियन्टहरू प्रकट भइरहेका छन्। यी भेरियन्टहरूका कारण महामारी फैलिने सम्भावना देखा पर्न थाले। विश्वभर खोपको असमान वितरणले केही स्थानमा प्रकोपको जोखिम बढेको देखियो। प्रतिबन्धहरू हट्न र सामान्य अवस्थामा फर्किँदा मास्क लगाउने र सामाजिक दूरीजस्ता सुरक्षा उपायलाई बेवास्ता गरियो। जसले गर्दा भाइरस फैलिनका लाागि अनुकूल परिस्थितिहरू सिर्जना गर्न सक्छ। यी समस्याहरूलाई सामना गर्न स्वास्थ्य अधिकारीहरू सतर्क रहनुपर्छ नै। निगरानी प्रणालीलाई बलियो बनाउनु र जनस्वास्थ्य अभियान जारी राख्नु महत्वपूर्ण छ। सामुदायिक संलग्नता आवश्यक छ। खोपको महत्व र स्वास्थ्य दिशानिर्देशहरूका बारेमा जनचेतनाले व्यक्तिहरूलाई भाइरसको पुनरुत्थान रोक्न मद्दत गर्न सक्छ। कोभिड महामारी फैलिएपछि नेपालले आफ्ना नागरिकलाई सही सूचनाहरू समयमै उपलब्ध गराउने उद्देश्यले संगठनको आरसीसीई दिशानिर्देश अपनायो। गलत सूचनालाई सम्बोधन गर्न र जनता र सरोकारवालालाई जानकारी गराउन यो दिशानिर्देश डिजाइन गरिएको थियो। तर, नेपालको इलाम जिल्लामा यो लेखकले अध्ययनको क्रममा गरेको सर्वेक्षणले उपलब्धि र सुधार गर्नुपर्ने क्षेत्र दुवैको चित्रण गरेको छ। सर्वेक्षणबाट पत्ता लागेअनुसार धेरै उत्तरदाताहरू महामारीको समयमा जोखिमहरू सञ्चार गर्न सरकारको प्रयासहरूबारे सचेत रहेको भेटिए। लगभग ३६५ ले सरकारी निकायहरूले यी रणनीतिहरूलाई प्रभावकारी रूपमा व्यवस्थित गरेको महसुस गरे। सर्वेक्षणले गलत सूचना र विकृतिको बारेमा महत्वपूर्ण चिन्ताहरू पनि उजागर गर्यो। अनुसन्धानले जनस्वास्थ्यमा गलत सूचनाको नकारात्मक प्रभावलाई जोड दिन्छ। उदाहरणका लागि नास्सिमेन्टो एट अल, २०२२ ले गरेको एक समीक्षामा गलत जानकारीले वैज्ञानिक समाधानहरूमा विश्वास कम गर्छ। विशेषगरी खोपहरूका सम्बन्धमा गलत धारणाहरूलाई तीव्र पार्छ भन्ने कुरा पत्ता लगायो। त्यसैगरी, एलजमन, २०२२ ले सामाजिक सञ्जाललाई गलत जानकारीका लागि प्रमुख माध्यमको रूपमा औंल्याए। उनले यी विकृतिहरूलाई सम्बोधन गर्न र प्रतिरोध गर्न सुधारिएको रणनीतिहरूको तत्काल आवश्यकतालाई जोड दिएका छन्। नेपालमा यो चुनौतीलाई डा राधिका थपलियाले सरकारको सञ्चार प्रयास अपर्याप्त भएको ठानिन्। उनको आलोचना आरसीसीई नीतिलाई संशोधन गर्न गरिएको एक कार्यशालामा प्रतिध्वनित भएको थियो। अध्ययनको निष्कर्षले यी संशोधनहरूको आवश्यकतालाई समर्थन गरे तापनि सञ्चार नीतिहरूले गलत जानकारीलाई राम्रोसँग सम्बोधन गर्न र समुदायको विश्वास निर्माण गर्न थप सुधारको आवश्यकतालाई औंल्याएको छ। जोखिम सञ्चारको प्रयासलाई लागू गर्न र सुधार्न नेपालले कोभिडको अनुभव पर्याप्त छ। भाइरसका नयाँ भेरियन्टहरू प्रकट भइरहेका छन्। त्यसैले त्यो अनुभवबाट सिकेका पाठलाई नयाँ भेरियन्टहरूबाट आइपर्ने महामारीको सामना गर्न प्रयोग गर्नुपर्ने देखिएको छ। अध्ययनको क्रममा समीक्षा गरिएको सन्दर्भ सामग्रीहरूले जोखिम सञ्चार सुधार गर्न धेरै प्रमुख अन्तरदृष्टिहरू आवश्यक भएको सुझावहरू इंगित गरेका छन्। एडेबीसी एट अल, २०२१ ले विश्वसनियता निर्माण गर्न र सामाजिक अवरोधहरू पार गर्न सार्वजनिक प्रशिक्षणको साथै आरसीसीई रणनीतिहरूलाई एकीकृत गर्न जोड दिएका छन्। यसबीच, रेड्डी एन्ड गुप्ता, २०२० ले प्रभावित जनसंख्याको सामाजिक सांस्कृतिक र आर्थिक सन्दर्भहरूलाई सम्बोधन गर्न सञ्चार प्रयासहरूको निरन्तरताको महत्वलाई प्रकाश पारे। इलाम जिल्लामा यस लेखकको स्थलगत सर्वेक्षणले सरकारी अधिकारीहरू र स्थानीय बासिन्दाहरूको जनस्वास्थ्य संकटबारे चेतना र जोखिम सञ्चार रणनीतिहरूको प्रभावकारिताको मूल्यांकन गरेको थियो। सर्वेक्षणले गलत सूचनालाई सम्बोधन गर्न तत्काल तथ्यजाँच प्रणालीहरूका लागि महत्वपूर्ण आवश्यकतालाई उजागर गर्यो। जुन भविष्यको स्वास्थ्य आपतकालिन अवस्थाहरूलाई सम्बोधन गर्नका लागि महत्वपूर्ण छ। यी निष्कर्षहरूको आधारमा, नेपालको जोखिम सञ्चार दृष्टिकोणलाई सुदृढ पार्न धेरै सिफारिसहरू प्रस्ताव गरिएको छ। रणनीतिक सहयोगलाई सुदृढ बनाउने : सरकारी र गैरसरकारी एजेन्सीहरू दुवैलाई समावेश गर्ने आरसीसीई योजनाहरू विकास गर्नुपर्छ। एकजुट प्रतिक्रिया सुनिश्चित गर्न नीति निर्मातादेखि सामुदायिक कार्यकर्तासम्म सबैका लागि उपयुक्त तालिम कार्यक्रमहरू लागू गर्नु आवश्यक हुन्छ। मिडिया र सञ्चार रणनीतिहरू अद्यावधिक गर्ने : विश्वास निर्माण गर्न, सामाजिक एकता बढाउन र मिडिया आउटलेटहरू प्रकाशन र जनता दुवैसँग एकताबद्ध मोर्चा सिर्जना गर्न मिडिया दृष्टिकोणहरू परिष्कृत गर्नुपर्छ। गलत सूचनाविरुद्ध लड्ने : गलत जानकारीको प्रभावकारी रूपमा सामना गर्न तथ्यजाँचको व्यावहारिक उदाहरणहरू प्रदान गर्दै गलत सूचनाको खतराहरूबारे सार्वजनिक शिक्षा अभियानहरू सुरु गर्नु अनिवार्य हुन्छ। पालनपोषण सामुदायिक संलग्नता : समुदायहरूलाई विश्वास निर्माण गर्न र स्वास्थ्य आपतकालमा सामूहिक कार्यलाई प्रोत्साहित गर्न एक राष्ट्रिय सचेतना अभियान प्रारम्भ गर्नुपर्ने हुन्छ। सञ्चार स्थानीयकरण : सार्वजनिक सेवा घोषणाहरू स्थानीय भाषाहरूमा फैलिएको सुनिश्चित गर्नुपर्छ भने स्वास्थ्य सन्देशहरूको सही बुझाइ र व्याख्या सुनिश्चित गर्न समुदायका नेताहरूलाई समावेश गर्नुपर्छ। अन्त्यमा, यतिबेला पुन : विश्वले स्वास्थ्य आपतकालको सामना गरिरहेको छ। कोभिड १९ को भोगाइले नेपाललाई धेरै महत्वपूर्ण पाठहरू सिकाइसकेको छ। त्यसैले प्रभावकारी जोखिम सञ्चारले प्रभावकारी रूपमा जानकारी प्रवाह गर्नुका साथै समुदायलाई संलग्न गराउन, गलत सूचनाबारे समुदायलाई सचेत गराउन र प्रत्येक जनसमुदायको विशेष आवश्यकताहरूका लागि रणनीति बनाउने कार्यहरूलाई समावेश गर्छ। यी अनुभवबाट सिकेर हामीले भविष्यका स्वास्थ्य संकटहरू सामना गर्न राम्रोसँग तयारी र व्यवस्थापन गर्न सक्छौं।"
विवादको कसीमा हदम्याद,"भ्रष्टाचारलाई बेइमानी वा आपराधिक अपराधको एक रूप हो, जसमा एक व्यक्ति वा संगठनले प्राप्त गरेको अधिकारको स्थितिमा अवैध लाभहरू प्राप्त गर्न वा व्यक्तिगत लाभका लागि शक्तिको दुरुपयोग गर्छन्। वर्तमान अवस्था नियाल्ने हो भने अहिले भ्रष्टाचार नेपालको सबैभन्दा ठूलो र चुनौतीपूर्ण विषय बनेको छ। नेपालमा हुने राजनीतिक उथलपुथल, युवा पलायन, अस्थिर सरकारी सेवासुविधा, कमजोर शिक्षा प्रणाली र कमजोर कूटनीतिक सम्बन्ध यी सबैको मुख्य कारण भनेको नै भ्रष्टाचार हो। सन् २०२४ मा सीपीआईले निकालेको एक तथ्यांकअनुसार नेपाल १०८औं स्थानमा छ। विश्व वरियतामा नेपाल दुई स्थानमाथि उक्लिए पनि भ्रष्टाचार हुने मुलुकको सूचीमा यथावत् छ। कानुनको विधिशास्त्रलाई पल्टाएर हेर्ने हो भने सामान्य भाषामा हदम्याद भनेको मुद्दा गर्ने आखिरी म्याद (लिमिटेसन अप टु द लास्ट डेट) हो। अर्को शब्दमा हदम्याद भनेको मुद्दा गर्न पाउने अधिकतम समय हो। कानुनी शासन मान्ने संसारभरिका सबै देशले हदम्यादको व्यवस्था गरेका छन्। हदम्याद र हकदैया (कुनै काम गर्न कानुनबमोजिम प्राप्त हुने हक)को महत्व मुद्दाका सन्दर्भमा अपरिहार्य रहन्छ। आफ्नो अधिकारमाथि सुतेर बस्नेलाई अदालतले मुद्दा गर्न सक्दैन भन्ने कानुनी अवधारणाकै अर्कोरूप हदम्याद हो। यसको अर्थ कसैले हदम्याद गुजार्छ भने उसले मुद्दा गर्न पाउने आफ्नो अधिकार परित्याग गर्नु हो। राष्ट्रियसभाबाट पारित भएर प्रतिनिधिसभामा गएको भ्रष्टाचार निवारणसम्बन्धी विधेयकको दफा १६ मा मुद्दा चलाउने अवधिसम्बन्धी व्यवस्था छ। जहाँ भनिएको छ, भ्रष्टाचारजन्य कसुरमा मुद्दा चलाउने हदम्याद थाहा पाएको मितिले पाँच वर्ष हुनेछ। २०४९ सालमा जारी भएको भ्रष्टाचार निवारण ऐन २०४९ मा भ्रष्टाचारको आरोपमा मुद्दा चलाउन हदम्यादको व्यवस्था गरिएको थिएन। विधेयकमा भ्रष्टाचारजन्य कसुरमा त्यस्तो कार्य भएको थाहा पाएको मितिले पाँच वर्षभित्र मुद्दा चलाउनुपर्ने उल्लेख छ। सार्वजनिक पद धारण गरेको व्यक्तिले निज त्यस्तो पदमा बहाल रहँदाका बखत भ्रष्टाचार गरेको रहेछ र त्यस्तो विषयमा ऐनबमोजिम तत्काल कारबाही हुन सक्ने रहेनछ भने निज जुनसुकै बेहोराबाट अवकाश प्राप्त गरेको भए पनि अवकाश भएको मितिले पाँच वर्षभित्र निजउपर कारबाही गर्न वा मुद्दा चलाउन बाधा पर्नेछैन भन्ने प्रावधान प्रस्ताव गरिएको छ। अहिलेको विवाद यही उपदफामा हो। भ्रष्टाचार जस्तो देशमा अस्थिरता निम्त्याउने अपराधमा पनि हदम्याद राख्नु भनेको भ्रष्टाचारलाई निम्तो गर्न दिनु र यसलाई थप प्रोत्साहन गर्नुनै हो। भविष्यमा आफैं परिन्छ कि भनेर यो प्रावधान ल्याउन लागेको देखिन्छ। अहिले संसदभत्रको सदन र मिडियाको समाचारमा भ्रष्टाचार मुद्दामा ५ वर्ष हदम्याद राख्ने भन्ने सम्बन्धमा गहिरो रूपमा बहस चलिरहेको छ। उक्त प्रावधानमाथि विभिन्न दलद्वारा समर्थन र आलोचना दुवै थुप्रिएको अवस्था छ। एकातिर हदम्याद राख्न नहुने भन्ने तर्क राख्दै आएका छन् भने अर्कोतिर समयसीमा नतोकिए कहिलेकाहीँ राज्यले नै मुद्दा चलाउन ढिला गर्न सक्ने सम्भावना रहन्छ। भ्रष्टाचारको मुद्दामा हदम्याद हुनुपर्छ र पर्दैन भन्ने विवादको निष्कर्षमा पुग्न दुवै पक्षको अध्ययन गर्नुपर्छ। भ्रष्टाचार जस्तो जघन्य अपराधमाथि हदम्याद हुनुपर्छ भन्नेको पनि छुट्टै तर्क छ। हदम्याद राखिए मुद्दाको शीघ्र अनुसन्धान हुने र निश्चित रूपमा अनुसन्धानको टुंगो लाग्ने भएकाले यसले थप सहयोग पुर्याउन सक्छ। हदम्याद राखिएको खण्डमा प्रमाण मासिने डर हुँदैन। निश्चित समय तोकिएको हुँदा समयमै अनुसन्धान र अभियोजन गर्न बाध्य बनाउन सक्छ। यदि हदम्याद राखिए विभिन्न अनुसन्धानकर्ता र सरोकारवाला निकायहरू समयभित्रै मुद्दाको निष्कर्ष निकाल्न बाध्यतामा पर्ने छन्, जसले न्याय क्षेत्रमा पारदर्शिता ल्याउन भने सक्छ। यदि हदम्यादको व्यवस्था नगर्ने हो भने भ्रष्टाचारमा संलग्न हुने व्यक्ति सधैं त्रास र डरमा रहन सक्छ। भ्रष्टाचार भएको राज्यलाई थाहा भएर पनि पाँच वर्षसम्म केही नगरेर बस्यो भने मुद्दा नचलाउन चाहेकै हो बुझिन्छ। भ्रष्टाचार मुद्दामा हदम्याद नराख्दा अपराध गर्नेहरूलाई ठूलो राहत मिल्न सक्छ। किनभने हदम्याद सकिएपछि उनीहरूविरुद्द मुद्दा चल्ने सम्भावना न्यून रहन्छ। गम्भीर अपराध गर्नेहरू सधैं डर र त्रासमा रहनुपर्छ। हाम्रा प्रशासनहरू अस्थिर छन्। न्यायपालिका ढिलासुस्तीमा अल्झिएको छ। अदालतमा मुद्दाको चाङ लागेर बसेको छ। त्यसैले भ्रष्टाचार जस्तो गम्भीर किसिमको मुद्दालाई ५ वर्षभित्रै अनुसन्धान गरेर टुंग्याउनु अत्यन्त ठूलो चुनौती हुनेछ। त्यसैगरी घूस लिएको वा भ्रष्टाचार गरेको तथा गैरकानुनी सम्पत्ति आर्जन गरेका मुद्दामा अनुसन्धान एवं अभियोजन गर्ने निकायलाई निश्चित समयमा प्रमाण जुटाउनसमेत कठिन हुने हुन्छ। भ्रष्टाचार धेरै किसिमका हुन्छन्। कहीँ एक व्यक्ति मात्र पनि संलग्न हुन सक्छ भने कहीँ संगठित भएर भ्रष्टाचार गरेका हुन्छन्। त्यसैले यसको अनुसन्धान गर्दा वर्षौंसम्म समय लाग्न सक्ने सम्भावना उच्च रहन्छ। जसकारण शक्तिको मुखमा र पदको धारणा गरेका व्यक्ति भए त्यस्ता व्यक्तिले अनुसन्धानमा प्रभाव पारी हदम्यादको गलत उपयोग पनि गर्न सक्छ। त्यसैले हदम्याद राखिनु हुँदैन। व्यक्तिको अधिकार र हितका लागि हदम्यादको व्यवस्था राखिने भए तापनि राज्यले ठूलो हानिनोक्सानी बेहोर्नु परेको अवस्थामा भ्रष्टाचारमा संलग्न व्यक्तिलाई हदम्यादको व्यवस्था राखिनुहुँदैन। झनै नेपालमा भ्रष्टाचारको उग्ररूप छ, प्रधानमन्त्रीदेखि वडाध्यक्षसम्म विभिन्न भ्रष्टाचारको खोट लागेको छ। यसकारण शक्ति र पदको दुरुपयोग गरेर उनीहरूले गरेका जघनीय अपराधहरू दबाउने गर्छन्। यता विश्वको विभिन्न देश तथा अन्तर्राष्ट्रिय कानुनलाई नियाल्ने हो भने कुनै देशमा हदम्याद राखिएको पाइन्छ भने कुनै देशमा राखिएको पाइँदैन। उदाहरणका लागि पाकिस्तानमा नेसनल एकाउन्टविलिटी अर्डिनेन्स, १९९९ मा भ्रष्टाचारसम्बन्धी कसुरमा मुद्दा दायर गर्ने विषयमा निश्चित समयावधि याने कि हदम्याद राखिएको पाइँदैन। बंगलादेशको भ्रष्टाचारसम्बन्धी कानुनमा भ्रष्टाचारको सम्बन्धमा निश्चित हदम्याद तोकिएको छैन। माल्दिभ्सको प्रिभेन्सन अफ करप्सन एक्ट तथा भुटानको एन्टी करप्सन एक्ट, २०११ मा १० वर्षको हदम्याद तोकिएको पाइएको छ। युरोपियन देशको अभ्यास हेर्दा विभिन्न देशमा देशअनुसार तीन वर्षदेखि २५ वर्षसम्मको हदम्याद तोकिएको पाइएको छ। हाम्रो देशमा नीतिगत भ्रष्टाचारले ठाउँ ओगटेको छ। नीतिगत भ्रष्टाचार भन्नाले नीतिगत निर्णयको आवरणमा अमुक वर्ग र समूहको निहित स्वार्थसिद्ध गर्ने आशयले गरिने सफेद भ्रष्टाचार नै नीतिगत भ्रष्टाचार हो। यसमा अनौपचारिक सञ्जाल तथा संगठित जालोका आधारमा निर्णय गर्ने गरिन्छ। जसले गर्दा सामाजिक, राष्ट्रिय, अन्तर्राष्ट्रिय र मानवीय हिसाबमा प्रतिकूल प्रभाव पार्छ। नीतिगत भ्रष्टाचारकै कारण आज हाम्रो देशपछि परेको हो। हदम्याद लगाउनु पर्छ भन्ने धारणामा पनि राजनीतिक दलहरूको आफ्नै छुट्टै स्वार्थ देखिन्छ। जति नै राम्रो व्यवस्था किन नल्याइओस्, अन्त्यमा समातिने, जेल जाने, सजाय भोग्ने भनेकै साना माछाहरू हुन्। ठूलो माछाहरू सत्ताको चाकरी गरेर भुइँमान्छेलाई दमन गरेर पुग्नुपर्ने ठाउँमा पुगिसकेको हुन्छ। जसलाई कुनै पनि व्यवस्था र कानुनले रोक्न सकिराखेको हँुदैन। कानुनको शासन कायम राख्ने, पारदर्शिताको प्रबद्र्धन गर्ने र जवाफदेहिताको संस्कृतिलाई बढावा दिनु सबै नेपाली नागरिकका लागि थप न्यायपूर्ण र समतामूलक समाज सुनिश्चित गर्ने भ्रष्टाचारका लागि उचित कानुनको आवश्यक देखिएको छ। भ्रष्टाचार नेपालका लागि दीर्घ रोग नै बनिसकेको छ। हदम्याद नराखी सधैं भ्रष्टाचार गर्नेहरूलाई त्रसित राख्न आवश्यक छ।"
प्रदेश रंगशालाको निर्माण ९२ प्रतिशत सकियो,"सुर्खेत : कर्णाली प्रदेशमा राष्ट्रिय खेलकुद प्रतियोगिताको १०औं संस्करण आयोजना हुँदै छ। आगामी मंसिरमा आयोजना हुने प्रतियोगितालाई सफल बनाउन मुख्य मेरुदण्ड मानिएको प्रदेश रंगशालाको निर्माणको काम तीव्र गतिमा भइरहेको छ। कर्णालीको राजधानी वीरेन्द्रनगरमा निर्माणाधीन रंगशालाको अहिलेसम्म ९२ प्रतिशत काम सम्पन्न भएको छ। बाँकी निर्माणको काम असोजभित्रै सक्ने लक्ष्य छ। कर्णालीमा अहिलेसम्म एउटा पनि गतिला रंगशाला छैनन्। त्यसकारण पनि प्रदेश सरकारले यो रंगशालालाई गौरवको आयोजनाका रुपमा लिएको छ। यो रंगशालाको हालसम्म ९२ प्रतिशत भौतिक काम सम्पन्न भइसकेको कर्णाली प्रदेश खेलकुद विकास परिषद्ले जनाएको छ। परिषद्का अनुसार असोजभित्र बाँकी काम सक्नेगरी धमाधम काम भइरहेको छ। रंगशालामा केही फिनिसिङ र कभर्डहलको छानो निर्माणको काम मात्र बाँकी छ। १० औं राष्ट्रिय खेलकुद प्रतियोगितालाई लक्षित गरेर रंगशाला निर्माणको काम भइरहेको हो। १०औं राष्ट्रिय खेलकुदका लागि आगामी मंसिर २ देखि ९ गतेसम्मको मिति तोकिएको छ। कर्णालीमा खेलकुदका भौतिक पूर्वाधारको अभावले हालसम्म यहाँ राष्ट्रियस्तरको प्रतियोगिता आयोजना हुन सकेको छैन। यसकारण पनि कर्णालीले १०औं खेलकुद आयोजना हुनुलाई प्रतिष्ठाको रुपमा लिएको छ। कर्णाली प्रदेश खेलकुद विकास परिषद्का सदस्यसचिव विश्वामित्र सन्ज्याल भन्छन्, भौतिक पूर्वाधारको अभावमा अब १०औं खेलकुद प्रतियोगिता रोकिन्न। हामीले आवश्यक पूर्वाधार तयार पारिसकेका छौं। प्रतियोगिता सञ्चालनका लागि मुख्य मेरुदण्ड प्रदेश रंगशाला नै हो। यसको पनि ९२ प्रतिशत काम सकिएको छ। उनले अब बाँकी रहेको ८ प्रतिशत काम पनि असोजभित्र सम्पन्न गर्नेगरी काम भइरहेको बताए। उनका अनुसार रंगशाला निर्माणमा हालसम्म १ अर्ब ४३ करोड रकम खर्च भइसकेको छ। सम्झौता अनुसारको बाँकी रकम भने रंगशाला निर्माण सम्पन्न भएपछि मात्र भुक्तानी हुनेछ। सदस्यसचिव सन्ज्याल भन्छन्, १०औं राष्ट्रिय खेलकुदका लागि नै हामीले दिनरात लगाएर काम गरिरहेका छौं। अब कर्णालीका कारण प्रतियोगिता रोकिँदैन। १०औं राष्ट्रिय खेलकुद सञ्चालन गर्न मिल्नेगरी वीरेन्द्रनगरमा प्रादेशिक रंगशाला निर्माणको काम सुरु गरिएको हो। यो रंगशाला निर्माणका लागि २०७८ कात्तिक २८ गते सम्झौता भएको थियो। एमएसी एन्ड जीएसएल जेभी कम्पनीले रंगशाला निर्माणको जिम्मा लिएको छ। यो रंगशालामा १० हजार दर्शक अट्ने छन्। यही रंगशालामा अन्तर्राष्ट्रिय स्तरको भलिबल, स्वीमिङ पुल, फुटबल, ह्यान्डबल, बास्केट बल र एथलेटिक्सलगायतका प्रतियोगिता सञ्चालन गर्नेगरी भौतिक संरचना बनेका छन्। १ अर्ब ५९ करोड रुपैयाँमा रंगशाला निर्माणका लागि ठेक्का सम्झौता भएको हो। त्यसमा हालसम्म १ अर्ब ४३ करोड रकम बराबरको काम सम्पन्न भइसकेको परिषद्ले जनाएको छ। ठेक्का सम्झौता अनुसार आगामी फागुन २ गतेभित्र रंगशाला निर्माणको काम सक्नुपर्ने छ। तर, १०औं राष्ट्रिय खेलकुदका लागि धमाधम काम गरिएका कारण सम्झौता मिति अगाडि नै रंगशाला निर्माणको काम पनि सम्पन्न हुन लागेको सदस्यसचिव सन्ज्यालले जानकारी दिए। कर्णालीमा आयोजना हुने १०औं राष्ट्रिय खेलकुद प्रतियोगितामा जम्मा २४ वटा खेल सञ्चालन गर्ने प्रस्ताव गरिएको छ। कर्णाली प्रदेश खेलकुद विकास परिषद्ले राष्ट्रिय खेलकुद परिषद् (राखेप) लाई यो प्रस्ताव गरेको हो। कर्णालीमा उपलब्ध भौतिक संरचना र क्षमताका आधारमा २४ वटा खेलको मात्र प्रतियोगिता गराउन सम्भव हुने भन्दै परिषद्ले यो प्रस्ताव गरेको हो। गण्डकी प्रदेशमा सम्पन्न नवौं राष्ट्रिय खेलकुदमा भने विभिन्न ३६ वटा खेल सञ्चालन भएका थिए। तर, कर्णालीमा सबै खेल खेलाउन सम्भव नभएकाले २४ वटा खेलमा मात्र प्रतियोगिता गर्न प्रस्ताव गरिएको परिषद्का सदस्यसचिव विश्वामित्र सन्ज्यालले बताए। कर्णालीमा हाल उपलब्ध भौतिक पूर्वाधार र संरचनाले नधान्ने भएकाले बाँकी खेलहरू सञ्चालन गर्न नसकिने जानकारी राखेपलाई गराइसकेको उनले बताए। स्वर्णको संख्या दुई अंकको हुन्छ अघिल्लो वर्ष गण्डकीमा सम्पन्न नवौं राष्ट्रिय खेलकुद प्रतियोगितामा कर्णालीले दुई वटा मात्र स्वर्ण पदकमा चित्त बुझाएको थियो। तर, आफ्नै प्रदेशमा हुन लागेको १०औं राष्ट्रिय खेलकुदमा भने स्वर्ण पदकको संख्या बढाउने लक्ष्य कर्णालीको छ। कम्तिमा पनि दुई अंकको स्वर्ण पदक हात पार्नेगरी तयारी भइरहेको कर्णाली प्रदेश खेलकुद परिषद्ले जनाएको छ। परिषद्का सदस्यसचिव सन्ज्याल भन्छन्, नवौं राष्ट्रिय खेलकुदमा हामीले दुई वटा मात्र स्वर्ण जितेका थियौं। अब त्यो संख्या बढाउने हाम्रो लक्ष्य छ। यसका लागि खेलाडीलाई तयार गरिरहेका छौं। कर्णालीमा हुने प्रतियोगितामा दुई अंकको स्वर्ण जित्ने छौं। दुई अंकको अर्थात कम्तिमा १० वटाभन्दा बढी स्वर्ण पदक जित्ने लक्ष्यसहित कर्णालीले तयारी गरिरहेको उनको भनाइ छ। उनका अनुसार यसका लागि प्रदेश सरकारसँग आवश्यक बजेटसमेत माग गरिएको छ। खेलाडी तयार गर्नका लागि आफूहरूले प्रदेश सरकारसँग १६ करोड बजेट माग गरेको उनले बताए।"
भुटानलाई हराउँदै नेपाल फाइनलमा,"काठमाडौं : नेपालले भुटानलाई हराउँदै साफ यु२० च्याम्पियनसिपको फाइनलमा पुगेको छ। सातदोबाटोस्थित एन्फा कम्प्लेक्समा आइतबार भएको खेलमा नेपालले भुटानलाई टाइब्रेकरमा ४१ गोलले हराउँदै फाइनल यात्रा सुनिश्चित गरेको हो। पहिलो हाफ गोलरहित बराबरीमा सकिएको थियो। दोस्रो हाफमा जेत्सन दोर्जीले गोल गरेर भुटानलाई अग्रता दिए। नेपालका निराजन धामीको गोलबाट बराबरी भयो। पेनाल्टी सुटआउटमा नेपालका लागि राम थापा, अविनाश स्याङ्गतान, सिमान्त थापा, र जियारथ शृखले गोल गरे भने भुटानका लागि जेत्सुन दोर्जीले मात्र गोल गरे। भारत र बंगलादेशबीचको सेमिफाइनल खेल भने भोलि हुने छ। फाइनल खेल बुधबार दशरथ रंगशालामा हुने छ।"
साफ यु२० च्याम्पियनसिप : गोलरहित बराबरीमा सकियो नेपालभुटानबीचको पहिलो हाफ,काठमाडौं : साफ यु२० च्याम्पियनसिपअन्तर्गत आज भएको सेमिफाइनलमा नेपाल र भुटानबीचको पहिलो हाफ गोलरहित बराबरी भएको छ। सातदोबाटोस्थित एन्फा कम्प्लेक्समा भएको खेलमा पहिलो हाफमा दुवै टिमले गोल गर्न सकेनन्। भारतले माल्दिभ्सलाई १० ले पराजित गरेसँगै नेपालले सेमिफाइनलमा भुटान प्रतिद्वन्द्वी पाएको हो। ६ राष्ट्र सम्मिलित प्रतियोगितामा श्रीलंका र माल्दिभ्स अंकविहीन हुँदै बाहिरिएका छन्। भारत र बंगलादेशबीचको सेमिफाइनल खेल भने भोलि हुने छ।
संघ र प्रदेशबाट आएको बजेट फ्रिज,"रुकुमपूर्व : रुकुमपश्चिमबाट यसपटक प्रदेश सरकारको ठूलो बजेट फ्रिज भएको छ। स्थानीय तह तथा प्रदेश मातहतका कार्यालयमा विभिन्न शीर्षकमा प्राप्त झन्डै आधा अर्ब रुपैयाँ बजेट खर्च हुन नसकी फ्रिज भएको हो। प्रदेश लेखा नियन्त्रक कार्यालयअन्तर्गतको प्रदेश लेखा एकाइ कार्यालय रुकुम पश्चिमका अनुसार जिल्लाभरबाट ४८ करोड ५९ लाख ९८ हजार रुपैयाँ फ्रिज भएको छ। जिल्लामा कुल २ अर्ब ३१ करोड २३ लाख ४३ हजार रुपैयाँ प्राप्त भएकोमा १अर्ब ८२ करोड ६३ लाख ४४ हजार रुपैयाँ खर्च भएको छ। यो कुल बजेटको ७८९८ प्रतिशत हो। जिल्लामा प्राप्त भएको बजेट मध्ये २१०२ प्रतिशत फ्रिज भएको प्रदेश लेखा एकाइ कार्यालय रुकुमपश्चिमका प्रमुख यामबहादुर पुनले दिएका छन्। जिल्लाबाट सबैभन्दा बढी विकासे अर्थात् पुँजीगत बजेट फ्रिज भएको छ। जिल्लाबाट ३१ करोड २३ लाख ५२ हजार रुपैयाँ पुँजीगत बजेट फ्रिज भएको पुनको भनाइ छ। जिल्लामा कुल १ अर्ब ३६ करोड ९९ लाख ६३ हजार पुँजीगत बजेट प्राप्त भएकामा १ अर्ब ५ करोड ७६ लाख ११ हजार रुपैयाँ अर्थात् ७७२० प्रतिशत मात्र खर्च भएको छ। चालु बजेट पनि ठूलो मात्रामा फ्रिज भएको छ। प्रदेश कोष लेखा एकाइ कार्यालयका अनुसार जिल्लाबाट १७ करोड ३६ लाख ४६ हजार रुपैयाँ फ्रिज भएको छ। यो कुल बजेटको १८४३ प्रतिशत हो। जिल्लामा चालु बजेट कुल ९४ करोड २३ लाख ७९ हजार रुपैयााँ प्राप्त भएको थियो। जसमध्ये ७६ करोड ८७ लाख ३३ हजार रुपैयाँ अर्थात् ८१५७ प्रतिशत बजेट खर्च भएको छ। जिल्लामा कर्णाली प्रदेश मातहतका १५ कार्यालय र ६ स्थानीय तहमा प्रदेशबाट बजेट आएको थियो। कार्यालयहरूको तुलनामा स्थानीय तहको खर्च राम्रो देखिएको छ। जिल्लाका ६ वटै स्थानीय तहले प्रदेशबाट आएको बजेट ९० प्रतिशतभन्दा बढी खर्च गरेका छन्। कार्यालयतर्फ सबैभन्दा कम खर्च खानेपानी, सिँचाई तथा ऊर्जा विकास कार्यालयको ६४ प्रतिशत छ भने सबैभन्दा बढी जिल्ला समन्वय समितिको ९९२५ प्रतिशत रहेको छ। स्थानीय तहतर्फ कम सानीभेरी गाउँपालिकाको ९२ प्रतिशत रहेको छ भने चौरजहारी नगरपालिकाको सबैभन्दा बढी ९७५१ प्रतिशत रहेको छ। यसैबीच प्रदेश मातहत ४ करोड ४२ लाख ८४ हजार रुपैयाँ राजस्व संकलन भएको प्रदेश लेखा एकाइ कार्यालय रुकुम पश्चिमले जनाएको छ। दरबन्दीअनुसार कर्मचारी नहुँदा कर्मचारीको तलब भत्ताको रकम र केही कार्यालयका १५ लाखभन्दा मुनिका योजना कार्यान्वयन नगर्ने निर्देशनका कारण बजेट फ्रिज भएको देखिएको कार्यालय प्रमुख पुनको भनाइ छ। बितेको वर्ष जिल्लाबाट संघको भन्दा बढी बजेट प्रदेशको फ्रिज भएको छ। संघबाट बढी बजेट आएको भए पनि फ्रिज बजेटको तुलना गर्ने हो भने प्रदेशको बढी देखिएको छ। जिल्लामा सङ्घबाट चालु र पुँजीगततर्फ संघबाट कुल ५ अर्ब ३० करोड ८५ लाख ६१ हजार रुपैयाँ आएकामा ३५ करोड ३९ लाख ८१ हजार रुपैयाँ फ्रिज भएको थियो। संघको भन्दा प्रदेशको १३ करोड २० लाख १७ हजार रुपैयाँ बढी फ्रिज भएको छ। विभिन्न ठाउँमा बजेट अभावका कारण योजना अलपत्र परेको भन्ने गरिए पनि यसरी जिल्लाबाट बर्सेनि ठूलो रकम खर्च हुन नसकी फ्रिज हुँदा बजेट अभाव भयोभन्नु गलत भएको विज्ञहरूको भनाइ छ।"
बैकिंङ क्षेत्रमा देखिएका विकृति नियन्त्रण गर्न प्रभावकारी कानुन आवश्यक : अर्थमन्त्री,"काठमाडौं : अर्थमन्त्री विष्णु पौडेलले बैकिंङ क्षेत्रमा देखापरेका विकृतिलाई नियन्त्रणका लागि प्रभावकारी कानुन बनाउन आवश्यक रहेको बताएका। सिंहदरबारमा आइतबार बसेको प्रतिनिधिसभाअन्तर्गतको अर्थ समितिमा बैङ्किङ कसुर तथा सजाय (दोस्रो संशोधन) विधेयक, २०८० माथिको छलफलमा क्रममा अर्थमन्त्री पौडेलले पछिल्ला दिनहरूमा बैङ्किङ कसुर र चेक अनादरका घटनाहरू धेरै नै बढ्दै गएकाले विधेयक छिटो पास गरेर बलियो कानुन बनाउनुपर्नेमा जोड दिएका हुन्। बैंकिङ क्षेत्रको चेक अनादरको समस्या समाधान गर्न यससम्बन्धी कानुनलाई प्रभावकारी बनाउँदै सजायसमेत तोक्ने गरि विधेयक ल्याइएको उनले बताए। बैङ्किङ कसुर र चेक अनादर सम्बन्धी मुद्दाको अनुसन्धान, अभियोजन र अदालती कारबाहीलाई समेत सरल,व्यवस्थित, व्यवहारिक बनाउनुपर्ने उनले बताए । अर्थमन्त्री पौडेलले सहकारीबाट हुने कारोवारलाई समेत बैंकिङ्ग कारोबार मानि विधेयकमा आवश्यक व्यवस्था गरिएको जानकारी दिए। सरकारले बैंकिङ कसुर तथा सजाय ऐन, २०६४ को संशोधन गरी चेक अनादर (बाउन्स) को सजायलाई बैंकिङ कसुर बनाउने प्रस्ताव गरेको छ । विधेयकमा चेक अनादरलाई बैंकिङ कसुर मान्दै अधिकत दुई वर्षसम्मको कैद सजाय प्रस्ताव गरिएको छ ।"
स्टार्टअपसँग अन्नपूर्ण अभियानको अमेरिकी पार्टनरमा भक्ति फाइनान्सीयल ग्रुप,"अमेरिका : युवा उद्यमीहरूले सुरू गरेको स्टार्टअप व्यवसायको प्रवर्दन गर्न अन्नपूर्ण मिडिया नेटवर्कले सुरू गरेको स्टार्टअपसँग अन्नपूर्णअभियानमा अमेरिकी कम्पनी भक्ति फाइनान्सीयल ग्रुप जोडिएको छ । अमेरिकाको टेक्सासमा केन्द्रीय कार्यालय रहेको उत्त ग्रुप स्टार्टअपसँग अन्नपूर्ण अभियानमा अमेरिकाका लागि स्थानीय पार्टनरका रुपमा रहनेछ । नेपाली युवा उद्यमीहरूलाई सघाउने यस अभियानमा हाम्रो कम्पनी पनि जोडिन पाउँदा खुसी लागेको छ,' ग्रुपका संस्थापक सिइओ गगन केसीले भने, स्टार्टअपसँग अन्नपूर्ण अभियानमा जोडिएका कम्पनीहरूलाई अन्तर्राष्ट्रिय मञ्चसहित उनीहरूका प्रोडक्टलाई बजारीकरण गर्न हाम्रो कम्पनीले सघाउनेछ । टिम भक्तिबाट अमेरिकामा लोकप्रिय रहेको उक्त कम्पनीले अमेरिकामा रहेका युवा व्यवसायीहरू उत्पादन गरी उनीहरूको ज्ञान, सिप र क्षमता बढाउनका लागि विभिन्न रचनात्मक कार्यहरू गर्दै आइरहेका छ । हामीले एक सय भन्दा बढीलाई स्वरोजगार बनाइसकेका छौं,'उनले भने, आगामी दिनमा अझै तीव्रताका साथ स्वरोजगार बनाउने काममा लाग्नेछौं । उक्त ग्रुपमा अमेरिकामा व्यवसायी गरिरहेका १२ सयभन्दा बढी व्यवसायीहरू सदस्य रहेका छन् । अन्नपूर्ण मिडिया नेटर्वकका महाप्रबन्धक मनोज बस्नेतका अनुसार स्टार्टअपसँग अन्नपूर्ण' अभियानमा जोडिएका नेपालका उत्कृष्ट स्टार्टअपहरूको बजारीकरण र उनीहरूका प्रोडक्टको ब्रान्डिङ र केयरिङका लागि अमेरिकाका लागि स्थानीय पार्टनर रहेको भक्ति फाइनान्सीयल ग्रुपले उनीहरूको प्रोडक्टको बजारीकरण गर्न त्यहाँका स्थानीय युवा व्यवसायीमाझ उनीहरूका प्रोडक्टलाई चिनाउनका लागि रचनात्मक भूमिका खेलिदिने भएकाले नेपालका स्टार्टअप कम्पनीहरूले अन्तर्राष्ट्रिय मञ्च पाउनेछन् । यो अभियानमा नेटवर्कका सबै प्लेटफर्महरू सहभागी हुनेछन । नेटवर्कले हाल नेपाली संस्करण अन्नपूर्ण पोस्ट दैनिक, अंग्रेजी द अन्नपूर्ण एक्सप्रेस डेली, रेडियो अन्नपूर्ण नेपाल ९४ मेगाहर्ज, अनलाइन न्यूज पोर्टल अन्नपूर्ण पोस्ट डटकम, एपीवान टेलिभिजनलगायतका मिडिया प्लेटफर्महरू सञ्चालन गर्दै आइरहेको छ ।"
प्री ओपन सेसनमा नेप्से परिसूचक १२६० अंकले बढ्यो,काठमाडौं : साताको पहिरो कारोबार दिन आइतबार प्री ओपन सेसनमा नेप्से परिसूचक दोहोरो अंकले बढेको छ। प्री ओपन सेसनमा नेप्से परिसुचक १२६० अंकले बढेर २९८७०६ विन्दुमा पुगेको हो। यो समयमा १०७ स्क्रिप्सको ५१ हजार ११० कित्ता सेयर २ करोड ४९ लाख ८१ हजार ३३६ रुपैयाँमा खरिदबिक्री भए।
स्टार्टअपसँग अन्नपूर्ण अभियानको नलेज पार्टनरमा एनहब,"काठमाडौं : युवा उद्यमीहरुले सुरु गरेको स्टार्टअप व्यवसायको प्रवर्द्धन गर्न अन्नपूर्ण मिडिया नेटवर्कले सुरु गरेको स्टार्टअपसँग अन्नपूर्ण अभियानको नलेज पार्टनरमा एनहब रहने भएको छ। आइतबार नेटवर्कको तीनकुनेस्थित केन्द्रिय कार्यालयमा भएको एक समारोहमा उक्त सम्झौता भएको हो। सम्झौता पत्रमा अन्नपूर्ण मिडिया नेटवर्कका महाप्रबन्धक मनोज बस्नेत र एनहबका संस्थापक दिलिप भट्टराईले हस्ताक्षर गरे। एन हबले स्टार्टअप समुदायलाई ज्ञानसहित परियोजना निर्माण र इन्क्यूवेसन लगायतका सेवा दिँदै आइरहेको छ। यो सहकार्यले नेपाली युवा उद्यमीहरुलाई ज्ञान, स्रोत साधन र अनुभव प्रदान गर्न महत्वपूर्ण भूमिका खेल्नेछ एनहबका संस्थापक दिलिप भट्टराईले भने, अन्नपूर्णले सुरु गरेको यो अभियान निकै राम्रो छ। यसले देशभरका नवप्रवर्तनशील विचार र स्टार्टअपहरुले चिनाउन तिनीहरुको व्यावसायी वृद्धि विकासमा सघाई राष्ट्र तथा अन्तर्राष्ट्रियस्तरमा परिचत गराउनेछ। नलेज पार्टनरका रुपमा रहेको एनहबले स्टार्टअपसँग अन्नपूर्ण अभियानमा जोडिएका स्टार्टअप कम्पनीहरुलाई आवश्यक पर्ने सबै सेवाहरु प्रदान गर्नेछ। साथै उनीहरुको परियोजनालाई व्यवस्थित गर्नका लागि चाहिने विशेषज्ञ सेवासमेत प्रदान गर्नेछ। यो अभियानमा नेटवर्कका सबै प्लेटफर्महरु सहभागी हुनेछन। नेटवर्कले हाल नेपाली संकरण अन्नपूर्ण पोस्ट दैनिक, अंग्रेजी द अन्नपूर्ण एक्सप्रेस डेली, अनलाइन न्यूज पोर्टल अन्नपूर्ण पोस्ट डट कम, रेडियो अन्नपूर्ण नेपाल ९४ मेगाहर्ज, एपीवान टेलिभिजनलगायतका मिडिया प्लेटफर्महरु सञ्चालन गदै आइरहेको छ।"
"सेयर बजारमा ७९८८ अंकको गिरावट, १९ अर्बको कारोबार","काठमाडौं : साताको पहिलो कारोबार दिन आइतबार नेप्से परिसूचक उच्च अंकले घटेर बन्द भएको छ। नेप्से परिसूचक ७९८८ अंकले घटेर २८९४५७ विन्दुमा अडिएको छ। सेन्सेटिभ इण्डेक्स २७२ प्रतिशतले घटेर ५१९३४ विन्दुमा पुगेको छ। यसदिन ३३३ स्क्रिप्सको ४ करोड २६ लाख ८६ हजार ६४० कित्ता सेयर १९ अर्ब ७४ करोड ५ लाख ९३ हजार ८०० सय रुपैयाँमा खरिद बिक्री भए। उच्च अंकले घटेरको सेयर बजारमा ३ वटा कम्पनीको सेयर सकारात्मक सर्किट लेभलमा कारोबार भयो। विन नेपाल लघुवित्त वित्तीय संस्था,उपकार लघुवित्त वित्तीय संस्था र आत्मनिर्भर लघुवित्त वित्तीय संस्थाको सेयर १० प्रतिशतले बढेको हो। थ्री स्टार हाइड्रोपावरको सेयर ९९४ प्रतिशतले बढ्दा धवलागिरी लघुवित्त वित्तीय संस्थाको सेयर ८१४ प्रतिशतले बढ्यो। कारोबार रकमका आधारमा अपी पावर शीर्षस्थानमा रह्यो। सो कम्पनीको ८४ करोड मूल्य बराबरको सेयर कारोबार भयो। यसैगरी हिमालयन रिइन्स्योरेन्सको ७३ करोड,साइन रिइन्स्योरेन्सको ५१ करोड,अरुण भ्याली हाइड्रोपावको ३७ करोड र शिवम् सिमेन्टको ३२ करोड मूल्य बराबरको सेयर कारोबार भयो। यसदिन माइक्रोफाइनान्स समूहबाहेक अन्य समूहको उपसूचक नकारात्मक देखिएका छन्। कारोबारमा आएका स्टक्समध्ये ५९ वटाको मूल्य बढयो भने १८५ वटाको घट्यो।"
मुस्ताङी लोकल आलुको उपभोक्तामा क्रेज,"जोमसोम : ठूला होटलमा होस् वा घरपरिवारमा भान्सामा पाक्ने तरकारीमा आलुको प्रयोग अनिवार्य हुन्छ। भान्साको तरकारीमा मिसाउने आलुको मि श्रण नभए हामीले खानासँगै खाने तरकारी अपूर्ण हुन्छ। जुनसुकै तरकारीसँग मिल्ने आलुको विशेषता भनेकै यही हो कि आलु अपरिहार्य तरकारीको सारथि। हाम्रो सामान्य घरपरिवारको भान्सामा पाक्ने तरकारीमा आलुको जोहो नियमित गरिन्छ। चाहे माछामासुमा होस् वा अन्य तरकारीमा मिसाउँदा होस् आलु सबैथोकमा प्रयोग हुन्छ। सहरबजारका सामान्यदेखि तारे होटलसम्म तरकारीको भेराईटी छुट्दैन। आलुलाई भान्सामा पाक्ने तरकारीका अलावा उसिनेर, पोलेर, साँधेर पनि खाइन्छ। यसका कारण मानव जीवनको महत्वपूर्ण भोजनका रूपमा आलुको विशेषता अनेक छन्। हाम्रो भान्सा र होटल रेष्टुरेन्टमा नियमति रुपमा नछुट्ने महत्वपूर्ण तरकारी आलु देशका ७७ वटै जिल्लामा उत्पादन हुन्छ। यद्यपि नेपालमा छिमेकी देश भारतबाट पनि उल्लेख्य मात्रामा आलु आयात हुन्छ। हामीले तरकारीमा प्रयोग हुने आलुकै कुरा गर्दा मुस्ताङी आलुको खास र बेग्लै विशेषता हुन्छ। समुद्री सतहको ३ हजार मिटरको अग्लो उचाइको शितोष्ण हावापानीमा उत्पादन हुने मुस्ताङी सेतो लोकल आलु सहरबजारका उपभोक्ता र सेवाग्राहीहरूले उत्तिकै रुचाइएकाले पनि मुस्ताङी लोकल आलुको क्रेज बढी हुने गरेको पाइएको छ। हिमाली जिल्ला मुस्ताङमा तल्लो भेंकदेखि उपल्लो भेंकसम्म आलु खेती विस्तार भइरहेको छ। स्याउपछिको मुख्य नगदेबालीका रूपमा स्थापित मुस्ताङी आलु खेतीतर्फ स्थानीय कृषकहरूको आर्कषण बर्सेनि वृद्धि भइरहेको छ। विशेषगरी राष्ट्रिय गौरवको (बेनीजोमसोमकोरला) सडकमार्ग विस्तारसँगै आलुको बजारीकरणमा आलु उत्पादन गर्ने कृषकहरूलाई थप सहज बन्दै गएको छ। कृषकले उत्पादन गरेको आलु व्यापारीहरू आफैं आएर नगद बुझाएर खरिद गर्ने भएकै कारण मुस्ताङका कृषकहरू आलु खेतीतर्फ हौसिएका हुन्। मुस्ताङको घरपझोङ५ ठिनीका स्थानीय कृषक महेन्द्र थकालीले मुस्ताङी आलु स्याउ जस्तै पृथक प्रकारको ब्रान्ड बनिसकेको सुनाए। स्थानीय पशुचौपयाको मल प्रयोग र हिउँले सिञ्चित भई खेतबारीमा लामो समय उत्पादन अवधि लाग्ने भएकाले यहाँको आलु स्वादिलो र पोषिलो हुने कृषक थकालीको भनाइ छ। पछिल्लो समयमा आलुको माग अध्यधिक हुने गरेको छ, उत्पादन गर्न सके बिक्री नहुने होकी भन्ने चिन्ता हुँदैन, कृषक थकालीले थपे, यसवर्ष आलुको उत्पादन राम्रो छ, मूल्य पनि राम्रै चलेको छ। हिमाली जिल्ला मुस्ताङमा सडक सञ्जाल सहज भएसँगै यहाँ उत्पादन हुने मुस्ताङी आलु पोखराकाठमाडौंसम्म ब्यापारीले पुर्याउने गरेका छन्। मुस्ताङ र छिमेकी जिल्लाहरूमा समेत मुस्ताङी आलुको डिमान्ड हुने भएकाले यहाँका आलुले राम्रो भाउ पाएको कृषकहरू बताउँछन्। यसवर्ष मुस्ताङी आलुको भाउ कृषकसँगै सोझै खरित्दा पाथीको १ सय ८० रुपैयाँमा खरिद बिक्री भइरहेको छ। एक पाथीमा साढे ३ केजी वजन हुने भएकाले मुस्ताङी आलु प्रतिकेजी ६० रुपैयाँमा बिक्री गरिएको छ। स्याउपछिको मुख्य नगदेबालीको रूपमा स्थापित मुस्ताङी आलु खेतीतर्फ स्थानीय कृषकहरूको आकर्षण बर्सेनि वृद्धि पशुचौपायको मल प्रयोग र हिउँले सिञ्चित भई लामो समयमा उत्पादन हुने यहाँको आलु स्वादिलो र पोषिलो गतवर्ष मुस्ताङमा जलवायु परिवर्तनको असरका कारण आलु उत्पादन घटेको थियो। कृषि ज्ञान केन्द्र मुस्ताङका अनुसार गतवर्ष तल्लो मुस्ताङमा आलु खेतीमा डढुवा रोगको प्रकोप र उपल्लो मुस्ताङको तुषारोको प्रकोपले आलु उत्पादनमा ३३ प्रतिशतले गिरावट आएको थियो। यसवर्ष भने मुस्ताङका कृषकले डढुवा रोग प्रकोप समयमै नियन्त्रण गरेको तुषारोको समस्या नभएकाले यसवर्ष आलु उत्पादन राम्रो हुने प्रक्षेपण गरिएको छ। गतवर्ष मुस्ताङमा स्याउ उत्पादनक्षेत्र वृद्धि हुँदासमेत ४ सय ५९ हेक्टर जमिनमा लगाइएको आलु खेतीबाट ७ हजार ३१ टन आलु उत्पादन भएको कृषि ज्ञान केन्द्रले जनाएको छ। उक्त वर्ष प्रतिहेक्टर क्षेत्रफलमा १५३२ टन आलु उत्पादन भएको थियो। आर्थिक वर्ष २०७९८० मा मुस्ताङमा ७ हजार २८ टन आलु उत्पादन भएको थियो। थासाङ गाउँपालिकामा १ हजार ३ सय ७५ टन, घरपझोङमा १ हजार ५ सय ५१, वारागुङ मुक्तिक्षेत्रमा २ हजार ३ सय १०, लोघेकरमा १ हजार ३ सय ९ र लोमान्थाङ गाउँपालिकामा ३ सय ९४ टन आलु उत्पादन भएको थियो। कृषि ज्ञान केन्द्रको तथ्यांकअनुसार मुस्ताङमा आलु उत्पादनको क्षेत्र र उत्पादन आँकडा हेर्दा सबैभन्दा बढी वारागुङ मुक्तिक्षेत्रमा हुने गरेको छ। सबैभन्दा कम आलु उत्पादन र क्षेत्र लोमान्थाङ गाउँपालिका रहेको छ। उपल्लो मुस्ताङको ठिङ्गरमा सामुहिक आलु खेती गरिएको छ भने तल्लो मुस्ताङको कुञ्जो आलु हबको रुपमा विकास भइरहेको छ। कृषि ज्ञान केन्द्र मुस्ताङका कार्यालय प्रमुख प्रकाश बस्ताकोटीले यसवर्ष अनुकूल मौसम भएकाले स्याउ जस्तै आलु उत्पादन पनि राम्रो भइरहेको जानकारी दिए। मुस्ताङमा आलु खेतीको प्रचुर सम्भावना भएकै कारण कार्यालय आलु खेती बिस्तार कार्यक्रमलाई जोड दिएको केन्द्र प्रमुख बस्ताकोटीको भनाइ छ। कृषि ज्ञान केन्द्रले जिल्लाका आलु खेती गर्ने किसानलाई प्रोत्साहन तथा आलु उत्पादनमूलक कार्यक्रम सञ्चालन गर्न प्रति रोपनी क्षेत्रफलमा आलु खेती गर्ने कृषकलाई ५५ हजारका दरले लागत साझेदारी गरेको जनाएको छ। पछिल्लो समय मुस्ताङमा ६ हेक्टर जमिनमा थप आलु खेती विस्तार भएको जानकारी दिए। जिल्लाको प्रमुख नगदेबालीको रुपमा स्थापित मुस्ताङी लोकल सेतो आलु उपल्लो मुस्ताङमा चैत्रको अन्तिम र वैशाखमा खेतबारीमा रोपेर असोज महिनामा खनेर निकाल्ने गरिन्छ। यस्तै, तल्लो मुस्ताङमा फागुनमा खेतीबारीमा रोपेर भदौ महिनाको पहिलो हप्तादेखि निकाल्ने गरिन्छ। यद्यपि मुस्ताङको थासाङ५ कुञ्जोमा सडक असहजताका कारण असोज महिनामा आलु खनेर निकाल्ने गरिन्छ। मुस्ताङको चिसो भूगोलमा आलु उत्पादन हुन समयअवधि धेरै लाग्ने भएकाले मुस्ताङको स्याउको गुणस्तर र स्वाद फरक हुने गर्छ।"

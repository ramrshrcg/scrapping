शीर्षक,विवरण
मर्ज घोषणा भएको विद्यालय जिल्लामै उत्कृष्ट,"विद्यार्थी नभएर र एसएलसीमा नतिजाविहीन हुँदै गएपछि २०६८ सालमा तानसेनको देववाणी संस्कृत तथा साधारण माध्यमिक विद्यालयलाई तत्कालीन जिल्ला शिक्षा अधिकारीले मर्ज गर्ने प्रस्ताव ल्याए। म नेपाल राष्ट्रिय शिक्षक संगठन पाल्पाको जिल्ला उपाध्यक्षका रूपमा बैठकमा सहभागी भएको थिएँ। बैठकमा मलाई भित्रैदेखि जोश जागर आयो र एक बर्षमै सुधार गरेर देखाउने प्रतिबद्धता गरेँ। हाम्रो विद्यालयमा पढाउने, सिकाउने तरिका बेग्लै छ। सबै विद्यार्थीको व्यक्तिगत प्रोफाइल बनाएको छ। सुधार गर्ने योजनासहित अर्काे विद्यालयबाट २०६८ साल फागुन १ गते सरुवा भएँ। विद्यालयमा आउँदा २० जना विद्यार्थी मात्र थिए। २०६९ सालको शैक्षिक सत्रमा सबै शिक्षकले आआफ्ना छोराछोरीलाई आफूले पढाउने विद्यालयमा भर्ना गरियो। तिनै छोराछोरीलाई देखाउँदै विद्यार्थी खोज्न घरदैलो गरियो। सोही वर्ष सयभन्दा बढी विद्यार्थी भर्ना गर्न सफल भयौं। पहिलो वर्ष २०६९ सालमा ३८ जनामध्ये १८ जना विद्यार्थीलाई एसएलसीमा पास गराउन सफल भयौं। २०७४ सालको एसईई नतिजामा विद्यालयले ३९५ जीपीए ल्यायो। २०७४ सालपछि विद्यार्थी खोज्न कहीँ कतै जान परेको छैन। विद्यार्थी र अभिभावकको अनुरोधमा यस वर्षदेखि कक्षा ११ सञ्चालन गरेका छौं। हाम्रो विद्यालयमा पढाउने, सिकाउने तरिका बेग्लै छ। सबै विद्यार्थीको व्यक्तिगत प्रोफाइल बनाएको छ। प्रत्येक महिनाको अन्तिम दिन १ बजेपछि विद्यार्थीको प्रोफाइल समीक्षा हुन्छ। शिक्षकको इच्छा शक्ति भएमा, विद्यालय सुधार गर्न सकिन्छ भन्ने अनुभव मिलेको छ। (कृष्ण थापा तानसेनको देववाणी संस्कृत तथा साधारण माध्यमिक विद्यालयका प्रधानाध्यापक हुन्।)"
तलब समायोजनको बहसमा भइरहेको शब्द राजनीति,"समान मर्यादाक्रममा रहेका पदहरूमा असमान तलबमान रहेको भनी सो विभेद हटाउनका लागि नेपाल सरकारविरुद्ध सहायक न्यायाधिवक्ता भरतकुमार मैनालीसमेतले दायर गरेको रिटमा सम्मानित सर्वोच्च अदालतले पूर्ण पाठ जारी गरेलगत्तै तलब समायोजनका विषयमा कर्मचारी वृत्तमा अनेक बहस भइरहेको छन्। निजामती सेवामा राजपत्र अनंकित कर्मचारी संरक्षण अभियानले प्रेस विज्ञप्ति नै जारी गरिसकेको छ। विषेश गरी राजपत्र अनंकित कर्मचारीहरूको समूहले यो बहसलाई महत्वका साथ उठाइरहेको छन्। नेतृत्वको निहित स्वार्थमा ऐन, नियमहरू समयानुकूल संशोधन जारी गर्नसक्ने तर राज्य सञ्चालन गर्न अहम् भूमिका निर्वाह गर्ने कर्मचारीतन्त्रभित्र भएको विभेदविरुद्ध न्याय पाउन आवश्यक ऐननियमनीति किन ल्याउन सकिँदैन? असमानता र विभेदको अन्त्य गर्दै सामाजिक न्यायको सुनिश्चतता प्रदान गर्ने मुख्य अभिभारा पाएको राजनीतिक र प्रशासनिक नेतृत्वको संयन्त्रभित्रै पनि तलबी असमानता छ। समानता कायम गर, विभेद हटाउ भनेर पनि अदालतले भनी दिनुपर्ने अवस्थामा आइपुग्दा एउटा कुरा त के निश्चित हो भने राज्य सञ्चालन गर्ने हाम्रो राजनीतिक र प्रशासनिक नेतृत्व असफल छन् भन्ने कुरा ढुक्कसाथ भन्न सकिन्छ। विषयवस्तुलाई अगाडि बढाउनुभन्दा पहिले दुई वटा शब्दावलीलाई हेरौं: १ 'मर्यादाक्रम'    औपचारिक कार्यक्रम, समारोहर अन्य महत्वपूर्ण कार्यक्रमहरूमा व्यक्तिको श्रेणी र स्थान निर्धारण गर्न बनाइएको एक सूची हो। यसले राष्ट्रिय जीवनका विभिन्न क्षेत्रहरूमा रहेका व्यक्तिहरूको औपचारिक वा समारोहिक दर्जाका आधारमा तिनीहरूको महत्त्व र स्थानलाई निर्धारण गर्दछ। मर्यादाक्रमको मुख्य उद्देश्य औपचारिक कार्यक्रमहरूमा सहभागि व्यक्तिहरूलाई उचित सम्मान र स्थान दिनु हो। मर्यादाक्रम सूचीमा राष्ट्रपतिदेखि पूर्व राष्ट्रपति र पूर्व प्रधानमन्त्रीहरूलगायत शिक्षाविद्, वैज्ञानिक, व्यापारी, कलाकारआदि समावेश गरिएको हुन्छ। मर्यादाक्रमले औपचारिक कार्यक्रमहरूमा अनुशासन, सम्मानर औपचारिकतालाई कायम राख्न महत्त्वपूर्ण भूमिका खेल्छ औपचारिक कार्यक्रम सहज र सम्मानजनक तरिकाले सम्पन्न होस् भन्ने धेयका साथ राष्ट्रिय जीवनका विभिन्न क्षेत्रका व्यक्तिहरूको महत्त्व र स्थानलाई सुनिश्चित गरिएको हुन्छ। २ पदसोपान  यो विभिन्न पद वा जिम्मेवारीको स्तरलाई क्रमबद्ध गर्ने प्रणाली हो। व्यक्तिलाई तिनीहरूको जिम्मेवारी, अधिकार पदका आधारमा श्रेणीवद्ध गरी औपचारिक सन्दर्भमा प्रयोग गरिन्छ। पदसोपानका विषेशताहरू  क्रमबद्धता: व्यक्तिहरूलाई तिनीहरूको पद र जिम्मेवारीको आधारमा क्रमबद्ध गर्छ।  औपचारिकता र अनुशासन: संगठनभित्र अनुशासन र औपचारिकतालाई कायम राख्न मद्दत पुर्याउँछ। यसले निर्णय प्रक्रियालाई सजिलो र प्रभावकारी बनाउँछ।  जिम्मेवारी र अधिकारको वितरण: जिम्मेवारी र अधिकारको स्पष्ट वितरण गर्दछ। यसले संगठनभित्र कसको कस्तो भूमिका रहने भन्ने सुनिश्चित गर्छ।  कर्मचारीहरूको मूल्याकन: पदसोपानको आधारमा कर्मचारीहरूको मूल्यांकन गर्न सकिन्छ। यसले पदोन्नति, बढुवार तलब वृद्धिलाई पनि प्रभाव पार्छ।  प्रशिक्षण र विकास: कर्मचारीहरूको प्रशिक्षण र विकासको योजना बनाउन मद्दत पुर्याउँछ। यसले कर्मचारीहरूको दक्षता वृद्धि गर्न मद्दत गर्छ। मर्यादाक्रममा आबद्ध तलका पद र तलब शब्दको मनन गरौं  पूर्व प्रधानमन्त्री  नेपाल रत्न पाउने महानुभावहरू  पूर्व सभामुख, पूर्व उपप्रधानमन्त्री  नेपाल सरकारका पुर्व मन्त्री  नेपालस्थित विदेशी राजदूत आदिजस्ता पदहरू  पदाधिकारीका पति वा पत्नीलाई आमन्त्रित गरिएको औपचारिक समारोहमा निजको मर्यादाक्रम सम्बन्धित पदाधिकारीको मर्यादाक्रम अनुसार हुने। उल्लेखित पद र तलबको कुनै पनि सम्बन्ध रहेको देखिँदैन। मर्यादाक्रम भन्ने शब्दलाई पदसोपानसँग मिलाई अहिले भइरहेका बहसमा शब्दको राजनीति भएको सजिलै बुझ्न सकिन्छ। यसर्थ असमान तलबमान रहेको भनी विभेद हटाउनका लागि सम्मानित सर्वोच्च अदालतबाट नेपाल सरकारविरुद्ध जारी भएको रिट आदेशको कार्यान्वयन गर्ने सन्दर्भमा राजपत्रांकित कर्मचारीको मात्र नभई सबै कर्मचारीहरूको तलब समायोजन हुनेछ भन्ने कुरामा हामी विश्वस्त हुन आवश्यक छ। एकमुष्ट सबै कर्मचारीको तलब समायोजन हुने चार मुख्य आधारहरू सम्मानित सर्वोच्च अदालतको पूर्ण पाठ सम्मानित सर्वोच्च अदालतबाट जारी भएको पूर्ण पाठको पेज नं २२ को बुँदा १६ को अन्तिम वाक्याशंमा निजामती सेवाका राजपत्रांकित कर्मचारीहरूको आधारभूत तलबमानलाई तादम्यता कायम गर्दा यसले निजामती सेवाका अन्य श्रेणीका कर्मचारीहरूलाई समेत प्रभाव पार्ने भएमा सोको समेत यथोचित सुनुवाई र व्यवस्थापन गर्नु पर्ने विषय स्पष्ट उल्लेख गरिएको छ। यही पूर्ण पाठको भाषालाई सापटी लिने हो भने राजपत्रांकित कर्मचारीको तलबमानलाई मात्र तादम्यता गरी अन्यलाई नगर्ने हो भने निर्णयकर्ताले निजामति सेवाका अन्य श्रेणीका कर्मचारीहरूलाई यो यो कारणले कुने पनि प्रभाव पारेको छैन भनेर उल्लेख गर्नुपर्ने देखिन्छ। सबै कर्मचारीहरूको एकमुष्ट तलब समायोजन गर्नुपर्ने जबरजस्त आधार र कारणहरू छन् तर नग पर्ने आधार कारण छैन। पदसोपान र तलबको सैद्धान्तिक मेल नेपालको कर्मचारीतन्त्रको प्रमुख विशेषता भनेको पदसोपानमा आधारित कर्मचारीतन्त्र हो। बहसमा उठाइएको विषयमा मर्यादाक्रम र तलबको सैद्धान्तिक सम्बन्ध देखिँदैन। बरु पदसोपानको विशेषताले के भन्छ भने पदसोपानका आधारमा कर्मचारीको मुल्याङ्कन गर्दा तलबर बढुवा निर्धारणमा प्रत्यक्ष प्रभाव गर्छ। मुख्यसचिवदेखि कार्यालय सहयोगीसम्म निजामती सेवाको पदसोपान छ भने सुरक्षा निकाय र अन्य सेवामा समेत सोहीबमोजिमको पदसोपान निर्धारण गरिएको छ। यसर्थ मर्यादाक्रम र पदसोपान शब्दावलीको ओझ बुझेका निर्णयकर्ताले राजपत्राकिंत कर्मचारीको मात्र तलब समायोजन गरी राजपत्र अनंकित कर्मचारीको तलब समायोजन नगर्ने परिस्थिति आउँदैन। निजामती सेवा र अन्य सेवाका विभिन्न पदबीच भएको असमान तलब सुरक्षा निकाय, निजामती सेवा, अन्य सेवाको तलबको तुलना गर्दा प्रहरी महानिरीक्षकदेखि प्रहरी जवानसम्म र मुख्य सचिवदेखि कार्यालय सहयोगी सम्म समष्टिगतरूपमा हेरिएन भने त्यसले एउटा श्रेणीसमूहलाई राज्यबाट भएको विभेद र असमानताका रुपमा लिने भएकोले यसको गम्भीरतालाई हेरेर पनि सिमित पदको तलब मात्र समायोजन गर्ने कुरामा दम छैन। श्रेणीगत विभेदको चरम उत्कर्षमा पुग्ने डर राजपत्र अनंकित प्रथम श्रेणीको बढुवा अहिले १७१७ वर्ष सम्म भएको छैन त्यसमा पनि अझ लेखा समूहको झन बढी असर पारेको छ। यो श्रेणीका कर्मचारीहरू वृत्तिविकासको पाटोबाट पीडित छँदैछन् अझै नेपाल सरकारले तलब समायोजन राजपत्र अनंकित कर्मचारीलाई नगरी पीडा थपेको खण्डमा यो वर्गलाई हतोत्साहित गर्ने अन्तरनिहित स्वार्थलाई निस्तेज पार्न ठूलो विद्रोह सरकारविरुद्ध हुनसक्ने हुँदा त्यो विषयलाई निर्णयकर्ताले राम्ररी बुझेका छन्। वृत्तिविकासबाट न्यायोचित अवसर नपाएको विद्यमान अवस्थामा तलब समायोजनसमेत नगरे सार्वजनिक सेवा प्रवाहमा अनंकित कर्मचारीले गरेको योगदानको अवमूल्यन पश्चात हुने श्रेणीगत विभेदको चरम उत्कर्ष पश्चात स्वभाविक द्वन्द्वले क्षति हुनसक्ने आँकलनले पनि सबै कर्मचारीको तलब समायोजन हुन्छ भन्ने एउटा आधार देखिन्छ। विगतको सिकाई अघिल्लो आर्थिक वर्षमा पनि अर्थ मन्त्रालयले अधिकृतदेखि माथिको पदको तलब समायोजन गर्ने सम्बन्धमा मन्त्रिपरिषदबाट स्वीकृत गरेको नयाँ तलबमानलाई विरोधका बीचमा कार्यान्वयन गर्न नसकेको अवस्था ताजा नै छ। यही सिकाईले असमानता हुनेगरी नेपाल सरकारले कुनै पनि प्रकारका निर्णय गर्दैन भन्ने कुरालाई सजिलै बुझ्न सकिन्छ। अन्त्यमा, सरुवा, पदस्थापन, पदोन्नति र अवसरमा पूरै प्रभाव हुने गरी समायोजन ऐन, २०७५ ले जबरजस्ती रूपमा समायोजन गरेका पीडित कर्मचारीहरूले अहिलेसम्म न्याय पाएको छैन। १७१७ वर्षसम्म नासुलेखापालकम्प्युटर अपरेटर लगायतका एउटै पदमा रही काम गर्नु पर्दा भद्रगोल वृत्ति विकासको योजनाबाट आजित म लगायत थुप्रै कर्मचारीले कहिले न्याय पाउनु। अधिकृत मुनिका कर्मचारीको तलब समायोजनलाई वेवास्ता गर्दै अधिकृतदेखि माथिको तलब समायोजनसम्बन्धी अर्थ मन्त्रालयको अपरिपक्क निर्णय क्षणभर पनि टिक्न सकेन, कर्मचारीहरूको विरोधका बावजुद सो निर्णय कार्यान्वयन भएन। मुलुक संघीयतामा गएको आठ वर्षसम्म भइसक्दासमेत संघीय निजामती सेवा ऐन जारी गर्न नसक्दा प्रशासनिक संघीयताले पूर्णता पाउन सकेको छैन। संविधानले पहिचान गरेका थारूलगायत सबै वर्ग र समूहलाई कानुनमै आरक्षणको व्यवस्था गर्ने गरी ९ महिनाभित्र संघीय निजामती ऐन जारी गर्न सर्वोच्च अदालतका न्यायाधीश विश्वम्भरप्रसाद श्रेष्ठ र डा आनन्दमोहन भट्टराईको संयुक्त इजलासले २०७९ माघ २४ गते नेपाल सरकारका नाममा परमादेश जारी गर्दासमेत ऐन अहिले सम्म ल्याउन सकेको छैन। यी सबै विषयलाई मनन गर्ने हो भने कर्मचारीतन्त्रका विषयमा हाम्रो राजनीतिक र प्रशासनिक नेतृत्व गम्भीर छैनन्। पूरै उदासीनता देखाएका छन् भन्ने प्रष्ट देखिन्छ। ट्रेड युनियनहरूले यसको खबरदारी नगरी, कर्मचारीहरूका हक र हितका विषयमा राज्यले गरेका सम्झौताको कार्यान्वयन गर्न अनिच्छा देखाएको अवस्थामा पनि डटेर विरोध गर्न सकिएन भने राजनीतिक र प्रशासनिक नेतृत्वको असफलताको भारी ट्रेड युनियनले पनि बोक्न तयार हुनुपर्छ। अविवेकी निर्णयविरुद्ध पनि आवाज उठेन भने हामी हुन र नहुनुको औचित्य रहँदैन। तसर्थ अब ट्रेड युनियनले सोच्ने बेला आएको छ। कहिलेसम्म ऐन जारी नहुँदा पनि चुप लागेर बस्ने? कर्मचारीतन्त्रभित्र हुने विविध प्रकारका विभेदका विरुद्ध कहिलेसम्म नबोल्ने? लेखक नेपाल निजामती कर्मचारी युनियनको केन्द्रीय सदस्य हुन्।"
कसरी रोक्ने युवा पलायन ?,"शक्ति र सत्ताका लागि मात्रै अनेकन प्रपञ्च गरेर युवालाई कठपुतलीमात्र बनाइरहने प्रवृत्ति राजनीतिक नेतृत्वले त्याग्नुपर्छ। मुलुकमा राजनैतिक समीकरण परिवर्तन भएको छ। नेकपा एमाले र नेकपा माओेवादी केन्द्रबीचको गठबन्धन एकाएक फेरिएर ठूला राजनीतिक दलहरूबीचको गठबन्धन कायम भएको छ। राजनीतिक समीकरण फेरिनु नेपालको लागि नौलो विषय रहेन। सत्तामा रहँदा कुनै पनि राजनीतिक दलले युवालक्षित प्रभावकारी कार्यक्रम ल्याउन सकेनन्। निर्वाचनको समयमा युवालाई भर्याङ बनाउने शीर्ष नेतृत्वले सत्तामा पुगेपछि आफ्नो चुनावी नारा एवं वाचा पूरा गर्न सकेनन्। अन्तर्राष्ट्रिय विमानस्थलमा देखिने हजारौं युवाहरूको भिडले जनप्रतिनिधिको मनमस्तिष्क छुन सकेन। सत्ता र शक्तिको दौडमा लागिपरेका नेतृत्व वर्गले मुलुकको राजनीति र सरकारलाई अस्थिर बनाउँदा त्यसको प्रत्यक्ष असर युवा वर्गमा परेको छ। सत्ता बाहिर हुँदा युवा पलायन रोक्ने सबैको भाषण जनतालाई कण्ठै छ। तर व्यवहारमा उल्टो भइरहेको छ। युवालाई पलायन गराउने, बेरोजगार बनाउने र डिप्रेसनमा पुर्याउने मुख्य तत्त्व नै निकम्मा सरकार र शासन प्रणाली हो। नेतृत्वको गैरजिम्मेवारपन र सरकार परिवर्तनको शृंखलाले नै आम युवामा नैराश्यता छाएको छ। सरकार परिवर्तनपछि हुने नीति तथा कार्यक्रमहरूको हेरफेरले रोजगारी क्षेत्रमा प्रत्यक्ष प्रभाव पार्दछ। नीतिगत अस्थिरताको कारण लगानीको उपर्युक्त वातावरण बन्न सकेको छैन। नयाँ उद्योगहरू स्थापना हुन सकेका छैनन् भने भएका उद्योगहरूसमेत थला परेका अवस्थामा छन्। वैदेशिक लगानी भित्रिने क्रम घट्दो छ। औद्योगिक विकासमा सुस्त छ। रोजगारीको अवसर सिर्जना गर्न नयाँ उद्योगले महत्त्वपूर्ण भूमिका खेल्दछ तर उद्योग सञ्चालनलाई प्रोत्साहित गर्ने वातावरण छैन। फलस्वरूप युवाहरू बेरोजगार बन्न बाध्य छन्। त्यस्तै नवप्रवर्तनमा लागिपरेका युवा पुस्तालाई समेत सरकार परिवर्तनले असर गर्दछ। नयाँ सोचका साथ काम गर्ने वातावरण धमिलो हुन पुग्छ। नव प्रवर्तनको लागि आवश्यक पर्ने आर्थिक सहयोगमा सरकारको सहयोग अनिवार्य रहेको छ। केही वर्षअघि बागमती प्रदेश सरकारले नवप्रवर्तनलाई सहयोग गर्ने भन्दै दुई सय युवालाई नवप्रवर्तनमा आधारित अनुदान दिने नीति ल्यायो। कार्यान्वयनको चरण पूरा नहुँदै सरकार परिवर्तन हुँदा अर्को सरकारले त्यसलाई निरन्तरता दिनु जरुरी ठानेन। त्यो त्यत्तिकै अधुरो रह्यो। युवामा गरिने सही समयको लगानीले देशको समग्र आर्थिक अवस्थालाई सुधार्न सक्ने सम्भावनालाई नेतृत्वले बुझ्न सकेनन्। नवगठित सरकारले आर्थिक वर्ष २०८१०८२ का लागि युवा लक्षित कार्यक्रहरूमा अघि बढाउनु पर्छ। यसो हुँदा परियोजना अगाडि बढाएर स्वरोजगार हुन लागेका देशभरिका नयाँ उद्यमीहरूलाई प्रोत्साहित गर्नुपर्छ। पटकपटक भइरहने सरकार परिवर्तनले युवाको मनोविज्ञानमा स्वदेशमा केही गर्न सकिँदैन भन्ने भावना उत्पन्न गराएको छ। यो मनोविज्ञान बढ्दै गएमा युवाहरूमा मानसिक रूपमै देशमा बस्न नसकिने सोचमा पुग्ने कुरालाई नकार्न सकिन्न। उच्च शिक्षा १२ कक्षा पास गर्नेबित्तिकै वैदेशिक अध्ययनको लागि आफ्ना सन्तानलाई तयार पार्नु नेपाली अभिभावकको लक्ष्य हुनु विडम्बना हो। किनकि राजनीतिक नेतृत्वको अकर्मण्यताले गर्दा आफ्नो सन्तानकोे भविष्य नै अनिश्चित देख्न अभिभावक बाध्य हुनुपर्ने अवस्था आएको छ। अस्थिर सरकारको कारण परिवारमा समेत त्यसको प्रभाव देखा पर्दछ। सरकार फेरिएसँगै बारम्बार नीति परिवर्तन भइरहन्छन्। विकास बजेट, युवा लक्षित कार्यक्रमलाई दलीय भागबन्डा बनाइँदा पनि युवाहरू देश बस्न अनिच्छुक रहेको देखिन्छ। साधारण हेराइमा युवा पलायन खासै महत्त्वपूर्ण जस्तो नलाग्न सक्छ। तर यसको गम्भीर र दीर्घकालीन समस्या नेपालले भोग्नुपर्ने अवस्था छ। ग्रामीण क्षेत्रमा युवा पलायनको प्रत्यक्ष असर परिसकेको छ। जमिनहरू बाँझो छन्। यसले गर्दा खाद्यान्न उत्पादनमै कमी भएको अवस्था छ। विकासका काममा दक्ष नेपाली युवाहरूको अभाव छ। जसले गर्दा विदेशी जनशक्तिको प्रयोग गर्नुपर्ने अवस्था छ। विभिन्न सामाजिक समस्याहरू बढ्दो क्रममा रहेका छन्। शैक्षिक जनशक्ति घट्दो अवस्थामा रहेको छ। उत्पादन घट्दा देशले बर्सेनि अर्बौं व्यापारघाटा व्यहोर्नु परेको अवस्था छ। यी सम्पूर्ण असरमा सरकार परिवर्तनले विशेष भूमिका खेल्द छ। छिमेकी मुलुक चीनले युवालाई आर्थिक सामाजिक र राजनीतिक विकासमा महत्त्वपूर्ण हिस्सा मानेर ठूलो लगानी गरेको छ। रोजगारीको अवसर, नवप्रवर्तनलाई विशेष अनुदान, संरक्षण, अनुसन्धानमा अत्यधिक सहयोग, प्राविधिक शिक्षामा जोडलगायत युवा लक्षित कार्यक्रमलाई विशेष ध्यानमा राखेको छ। यसले गर्दा चीनमा युवा बेरोजगारीको समस्या छैन र पलायनको अवस्था पनि छैन। नेपालबाट वार्षिक हजारौं युवा रोजगारीको लागि जाने दक्षिण कोरियामा पनि सरकारले युवाको लागि विशेष काम गरेको छ। युवा उद्यमशीलतालाई प्रोत्साहन गर्न स्टार्टअप ईको सिस्टम र नवप्रवर्तन केन्द्रहरूको विकास गरिएको छ। युवालाई विशेष ध्यान दिई नीति तथा कार्यक्रम अगाडि बढाएका नर्वे, जर्मनी, सिंगापुर, फिनल्यान्डजस्ता धेरै देशहरूलाई उदाहरणको रूपमा लिन सकिन्छ। यी देशबाट नेपाली नेतृत्वले सिक्नुपर्ने धेरै पाठहरू छन्। अतः मुलुकलाई समृद्ध बनाउने र युवा पलायन रोक्ने हो भने नेतृत्वले वर्तमान कार्यशैलीलाई तत्कालै परिवर्तन गर्नु जरुरी छ। दीर्घकालीन योजना, रणनीति ल्याई कार्यान्वयनको लागि जनस्तरबाटै दबाबको आवश्यकता रहेको छ। शक्ति र सत्ताको लागि मात्रै अनेकन प्रपञ्च गरेर युवालाई कठपुतलीमात्र बनाइरहने प्रवृत्ति राजनीतिक नेतृत्वले त्याग्नु पर्छ।"
यूरो कप : नेदरल्यान्ड्सलाई पराजित गर्दै इंग्ल्यान्ड फाइनलमा,काठमाडौं : इंग्ल्यान्ड यूरो कपको फाइनल पुगेको छ। आज बिहान भएको दोस्रो सेमिफाइनलमा नेदरल्यान्ड्सलाई २१ गोलले पराजित गर्दै इंग्ल्यान्डले फाइनलमा प्रवेश गरेको हो। इङ्ल्यान्ड लगातार दोस्रो पटक युरो कपको फाइनलमा प्रवेश गरेसँगै उपाधिका लागि स्पेनसँगको भेट पक्का गरेको हो। दोस्रो सेमिफाइनलमा सुरुवाती अग्रता लिएको नेदरल्यान्ड्सलाई रोक्दै इंग्ल्यान्ड फाइनलमा पुगेको हो। उसका लागि ओली वाटकिन्सले दोस्रो हाफको अतिरिक्त समयको पहिलो मिनेटमा गोल गर्दै फाइनल यात्रा निश्चित गरेका हुन्। खेलको सातौं मिनेटमा नेदरल्यान्ड्सका जावी सिमोन्सले गोल गर्दै सुरुवाती अग्रता दिलाएका थिए। खेलको १८ औं मिनेटमै इंग्ल्यान्डका लागि कप्तान ह्यारी केनले पेनाल्टी गोल गर्दै खेल बराबरीमा फर्काए। इंग्ल्यान्डका कप्तान केनलाई नेदरल्यान्डस्का डेनजेल डम्फ्रिजले फउल गरेपछि पाएको पेनाल्टीको सदुपयोग गर्दै खेल केनले खेल बराबरीमा फर्किएका थिए। खेल अवधिभर खेल बराबरीमै सम्पन्न हुनै लाग्दा दोस्रो हाफको अतिरिक्त समयको पहिलो मिनेटमा ओलीले गोल गर्दै इंग्ल्यान्डलाई फाइनल पुर्याएका हुन्। उनलाई गोलका लागि कोल पाल्मरले पास दिएका थिए। बुधबार बिहान भएको पहिलो सेमिफाइनलमा स्पेन फ्रान्सलाई २१ गोलले नै पराजित गर्दै स्पेन फाइनल पुगिसकेको छ।
कोपा अमेरिका कप : उरुग्वेलाई हराउँदै कोलम्बिया कोपा अमेरिकाको फाइनलमा,काठमाडौं : उरुग्वेविरुद्ध सनसनीपूर्ण जित निकाल्दै कोलम्बिया कोपा अमेरिका कप फुटबलको फाइनल प्रवेश गरेको छ। आज बिहान भएको दोस्रो सेमिफाइनल खेलमा कोलम्बियाले १० गोलअन्तरले उरुग्वेलाई पराजित गरेको हो। खेलको ३९ मिनेटमा गोल गर्दै जेफरसन लेर्माले कोलम्बियालाई अग्रता दिलाएका थिए। खेलमा अग्रता लिए लगत्तै पहिलो हाफको अतिरिक्त समयमा कोलम्बियाका डेनियल मुनोजले रातो कार्ड पाए। डेनियल मैदानबाट बाहिरिएपछि कोलम्बिया १० खेलाडीमा सीमित भएको थियो। १० खेलाडीमा सीमित कोलम्बियाले पूरै समय उरुग्वेलाई दबाबमा राख्दै फाइनल यात्रा तय गरेको हो। दोस्रो सेमिफाइनलको विजेता कोलम्बियाले अब फाइनलमा पहिलो सेमिफाइनलको विजेता अर्जेन्टिनासँग प्रतिस्पर्धा गर्नेछ। पहिलो सेमिफाइनलमा क्यानडलाई २० गोल अन्तरले पराजित गर्दै अर्जेन्टिना फाइनल पुगेको हो। उरुग्वेमाथिको सननसनीपूर्ण जितसँगै कोलम्बियाले २८ खेलको अपराजित यात्रालाई कायम राखेको छ। कोलम्बियाले हालसम्म एकपटक मात्र कोपाअमेरिकाको उपाधि चुमेको छ। कोलम्बियाले सन् २००१ मा कोपाअमेरिकाको उपाधि हात पारेको थियो।
"सुनको मूल्य बढ्यो, तोलाको कति पुग्यो?",काठमाडौं : आज स्थानीय सुनचाँदी बजारमा सुनको मूल्य प्रतितोला आठ सयले बढेको छ । नेपाल सुनचाँदी व्यवसायी महासङ्घका अनुसार बुधबार प्रतितोला एक लाख ४४ हजार एक सयमा कारोबार भएको छापावाला सुन आज प्रतितोला एक लाख ४४ हजार नौ सय निर्धारण भएको छ । बुधबार प्रतितोला एक लाख ४३ हजार चार सयमा कारोबार भएको तेजाबी सुन आजका लागि एक लाख ४४ हजार दुई सय निर्धारण भएको छ । चाँदीको मूल्य तोलामा १५ ले बढेको छ । बुधबार प्रतितोला एक हजार आठ सय ७० मा कारोबार भएको चाँदीको मूल्य आज भने एक हजार आठ सय ८५ निर्धारण भएको छ ।
प्री ओपन सेसनमा नेप्से परिसूचक दोहोरो अंकले बढ्यो,काठमाडौं : सेयर कारोबार साताको अन्तिम दिन बिहीबार प्री ओपन सेसनमा नेप्से परिसूचक दोहोरो अंकले बढेर बन्द भएको छ। नेप्से परिसूचक १३२३ अंकले बढेर २१८८६३ विन्दुमा पुगेको छ। यो समयमा ७३ स्क्रिप्सको ८ हजार ३५ कित्ता सेयर ३५ लाख ९० हजार ६२ रुपैयाँमा खरिदबिक्री भए। कारोबारमा आएकामध्ये ४६ स्टकको मूल्य बढ्दा १९ वटाको घट्यो भने ८ वटाको मूल्य स्थिर रह्यो।
काटिएको लाइन नजोडिए थप उद्योगको लाइन आफैं काट्ने उद्योगीको चेतावनी,"काठमाडौं : डेडीकेटेड तथा ट्रकलाइन विवादमा नेपाल विद्युत प्राधिकरणले उद्योगको लाइन काट्न थालेपछि उद्योगी आक्रोशित बनेका छन्। मंगलबार र बिहीबार गरी प्राधिकरणले बक्यौता रहेका ५ उद्योगको लाइन काटेको छ। प्राधिकरणले ५ उद्योगमा बिजुली जडान नगरे थप उद्योगको आफैं बिजुली कटौती गर्ने चेतावनी दिएका छन्। उनीहरूले बिहीबार राजधानीमा पत्रकार सम्मेलन गर्दै प्राधिकरणले लाइन नजोडे बाँकी उद्योगको आफैं लाइन काट्ने चेतावनी दिएका हुन्। प्राधिकरण यही असार ९ गते पठाएको बिलको आधार र प्रमाण पेस गर्न मार्ग गर्दै आएका बक्यौता रहेका उद्योगीहरूले प्राधिकरणले प्राधिकरणले उद्योगीलाई तर्साउने र धम्काउने काम सुरु गरेको विज्ञप्तिमार्फत् जनाएका छन्। सर्वोच्च अदालतका पूर्व न्यायाधीश गिरीशचन्द्र लालको नेतृत्वमा गठित न्यायिक आयोगको सिफारिस कार्यान्वयन गर्न मन्त्रिपरिषदले निर्देशन कार्यान्वयन प्राधिकरणले कार्यान्वयन नगरेको उनीहरूको भनाइ हो। प्राधिकरणले लाल आयोगले दिएको सुझाव तथा मन्त्रिपरिषदले दिएको निर्देशन विपरीत हुने उद्योगीलाई पत्र पठाएपछि हामी उद्योगीले कुन आधारमा अतिरिक्त महसुल भुक्तानी गर्नु पर्ने हो त्यसको आधार र कारणका विषयमा जानकारी माग गर्दै पत्र लेखेका थियौं, जारी विज्ञप्तिमा भनिएको छ। कुनै पनि ग्राहकले अतिरिक्त रकम तिर्नुको आधार, कारण र प्रमाण माग्न पाउनु संवैधानिक अधिकार भएको उद्योगीहरूको भनाइ छ। विद्युत् महसुल निर्धारण आयोगको १०३ औं र १०८ औं बैठकले तोकेका सर्त पूरा हुने गरी प्रमाण दिएको हदसम्म सबै महसुल चुक्ता गर्ने उद्योगीहरूले बारम्बार बताउँदै आएका छन्। आयोगले डेडीकेटेड लाइनबाट लोडसेडिङको समयमा निर्वाध र निरन्तर २४ घण्टा बिजुली प्रयोग गर्ने ग्राहकबाट थप प्रिमियम लिन २०७२ पुस २९ गते स्वीकृति दिएको थियो। यस्तै ट्रंक लाइनबाट ६ घण्टा लोडसेडिङ भएको अवस्थामा २० घण्टा निरन्तर बिजुली प्रयोग गर्ने ग्राहकबाट थप प्रिमियम लिन आयोगले २०७३ असार १६ गते प्राधिकरणलाई स्वीकृति दिएको थियो। यो सर्त पुरा हुने प्रमाण दिँदै उद्योगबाट अतिरिक्त रकम उठाउनु पर्ने लाल आयोगले सिफारिस गरेको छ।"
दुई पाइलटको शैक्षिक योग्यता पेश गर्न अख्तियारको निर्देशन,"काठमाडौं : नेपाल वायुसेवा निगमका पाइलटहरुको शैक्षिक योग्यतामा प्रश्न उठेको छ। अख्तियार दुरुपयोग अनुसन्धान आयोगले निगमका न्यारोबडी (ए ३२०) चालकद्वयको शैक्षिक योग्यताको प्रश्न उठाउँदै तीन दिनभित्र प्रमाण पेश गर्न निर्देशन दिएको छ। आयोगले निगमका महाप्रबन्धकलाई सम्बोधन गर्दै गत असार १३ गते पत्र पठाएको हो। विमान चालकहरु क्याप्टेन (पी वान) नगेन्द्र भट्टराई र कोपाइलट(पी टु) नेपेन्द्र भट्टराइको शैक्षिक प्रमाणपत्र तहको योग्यताको प्रमाणपत्र उपलब्ध गराउन भनेको थियो। तर, अहिलेसम्म आयोगलाई उक्त प्रमाणपत्र उपलब्ध नगराएको स्रोत बताउँछ। नेपाल नागरिक उड्डयन प्राधिकरणले सन् २००१ देखि विमान चालकहरुको शैक्षिक योग्यता प्रमाणपत्र तह विज्ञान वा सो सरहको हुनुपर्ने व्यवस्था गरेको छ। प्राधिकरणको व्यवस्था बमोजिम निज पाइलटद्वयको प्रमाणपत्र तहको शैक्षिक योग्यताको प्रमाणपत्रहरु निगम कार्यलयको अभिलेखमा नभएको भनि पत्र प्रेषित गरेको देखिँदा स्पष्टिकरणसहित उक्त प्रमाणपत्र पेश गर्न निर्देशन सहित अनुरोध गरेको छआयोगको पत्रमा उल्लेख छ।"
अन्तत : मृत्युदण्डबाट जोगिए रामआशिष,"भैरहवा : धनुषा जनकपुरधाम१७ कनकपट्टीका रामआशिष यादव परिवारमा तीन छोरी र श्रीमती छन्। जेठी आरतीकुमारी यादव १८ वर्ष, माइली पूजाकुमारी यादव १५ वर्ष र कान्छि सञ्जुकुमारी १० वर्षकी भइन्। जेठी आरतीलाई मात्र बुवा रामआशिषको अलिअलि सम्झना छ। बुवा वैदेशिक रोजगारीका लागि साउदी अरब गएको दशक भयो। तर, फर्किएका छैनन््। अन्य साथीहरूको बाबाले विदेशबाट नयाँ लुगा, मिठाई, खेल्ने सामग्री ल्याउँदा तीनै जना छोरीहरूको मन कटक्क पोल्छ। र, आमालाई सोध्छन्, आमा, आमा, हाम्रो बाबा कहिले आउनुहुन्छ ? अनुत्तरित आमा मनमा ढुंगा राखेर बालमनोविज्ञानलाई बुझ्दै सधैं एउटै जवाफ फर्काउँछिन्, छिट्टै आउनुहुन्छ। यादव परिवार आर्थिक अवस्थाले थलिएपछि रामआशिष घरको गुजारा चलाउन लेबरको काममा साउदी अरब बिदेसिए। बिदेसिनका लागि पनि उनले २ लाख रुपैयाँ ऋण लिनुपर्यो। रूपन्देहीको कंचन गाउँपालिका४ का दुर्गाप्रसाद शर्मा पनि रोजगारीका लागि साउदी पुगे। दुवै जनाबीच चिनजान त थिएन्। तर, संयोगले दुवै साउदीको ताबुकस्थित एउटै कम्पनीमा काम गर्न पुगे। एउटै कोठामा बसेर काम गर्न थाले। करिब ६ वर्षअघि सन् २०१८ अक्टोबरमा मादक पदार्थ सेवन गरी दुवै जनाबीच झगडा भयो। र, यादवले छुरा प्रहार गरी शर्माको हत्या गरे। साउदी प्रहरीले कर्तव्य ज्यान मुद्दामा यादवलाई पक्राउ गर्यो। प्रहरीले पक्राउ गरेको ६ महिनापछि मात्र घरमा खबर पुग्यो। ताबुकस्थित क्रिमिनल कोर्टले सन् २०२० डिसेम्बर २० मा पब्लिक राइटअन्तर्गत यादवलाई मुद्दामा दोषी ठहराउँदै पाँच वर्ष र मादक पदार्थ उत्पादन, बिक्री तथा सेवन गरेको अभियोगमा थप एक वर्ष गरी ६ वर्षको जेल सजायको फैसला सुनायो। यादवले जेल सजाय भुक्तान गरिरहेका छन्। यो विषय त्यहाँँको राजदूतावासमा पुगिसकेको थियो। त्यसपश्चात् साउदीको जेद्दास्थित नेपाली कन्सुलेट जनरलले कन्सुलर सेवा विभागमार्फत प्राइभेट राइटअन्तर्गत पीडकलाई साउदीको कानुन अनुरूप अधिकतम सजाय (मृत्युदण्ड सम्मको) को दाबी गर्ने वा क्षतिपूर्ति सहितको माफीमा मन्जुरीनामा दिने भन्दै रूपन्देहीमा रहेको मृतक परिवारसँग निर्णय माग्यो। मृतक परिवारले पीडक परिवारसँग सम्पर्क नरहेकाले निर्णय लिन नसकिएको जवाफ दियो। त्यसपछि जनरलबाट जेलमा रहेका यादवलाई भेट गर्न कर्मचारी पठाइयो। भेटमा जनरलको तर्फबाट पीडक परिवारले मृतक परिवारसँग छलफल गरी सहमतिमा माफीको रकम तोक्न सके दुवै पक्षलाई हित हुने यादवलाई सुझाइएको थियो। कुराकानीसहितको घटना विवरणबारे उल्लेख गर्दै नेपाली कन्सुलेट जनरलबाट मृतक र पीडक पक्षका परिवारसँग आवश्यक समन्वय गरेर महावाणिज्य दूतावासलाई आवश्यक कागजात पठाइदिने भन्दै कन्सुलर सेवा विभागलाई बोधार्थ दिँदै परराष्ट्र मन्त्रालयलाई पत्राचार भयो। पीडित परिवारका मामा ससुरा पर्ने प्रभु यादवका अनुसार कन्सुलर सेवा विभागमार्फत मृतक पक्षसँगको छलफलमा माफी रकम (ब्लड मनी) ७० लाख रुपैयाँ माग भएपछि दिन सक्ने अवस्था रहेन। त्यसपछि भान्जा ज्वाइँँ फर्किने आशा मारेर उनी जनकपुर फिर्ता भए। पटकपटकको छलफलमा पनि ब्लड मनी मा कुरा मिलेन। यादव परिवारको सम्पूर्ण जायजेथा बेचेर पनि त्यति रकम दिने अवस्था थिएन्। जसका कारण उनीहरू आशा मारेर बसे। कुराकानी नमिलेपछि जनरलको पत्र संलग्न गरी विभागले जिल्ला प्रशासन कार्यालय रूपन्देहीलाई ०८० चैत १२ गते घटनाबारे जानकारी पत्र पठायो। प्रशासन कार्यालयले जनताको दैलोको सरकार र सुःख, दुःखमा साथ उभिने भएकाले आवश्यक सहजीकरण र सहयोग हुने अपेक्षासहित कंचन गाउँपालिका४ को कार्यालयलाई पत्राचार गर्यो। वडा कार्यालयले केही गर्न नसक्ने आशयको जवाफ फर्कायो। तर, भ्रष्टाचारले डुंगडुंगति गनाएका मुलुकका स्थानीय तहहरूमध्ये साइनो रहेको पीडकको न जनकपुरधाम उपमहानगरपालिकाले साउदी जेलमा रहेको आफ्नो पालिकावासीका लागि ब्लड मनी उपलब्ध गराएर जोगाउन खोज्यो, न त मृतकको कंचन गाउँपालिका जनप्रतिनिधि लगायतले नै मानवता देखाए। साउदी जेलमा रहेका एक नेपालीलाई जोगाउन स्थानीय सरकारहरू उदार भएनन्। दुवै पालिकाको सूक्ष्म रुपमा योजनाकार्यक्रमका फाइल अनुसन्धान गरे भ्रष्टाचारका अनेक नमुना फेला पर्ने उत्तिकै सम्भावना छ। तर, दुवै सरकारका नेतृत्वकर्ताहरूले सरकारी रकम नभए पनि अभियान चलाएर संकलन गर्न सकिने ब्लड मनी प्रतिचासो देखाएनन्। नागरिकप्रति स्वार्थी निस्किए। ब्लड मनी जुटाएर श्रीमान्लाई जोगाउन जनकपुरको गल्लीगल्लीमा दौडिएर हात फैलाए पनि कसैले सहयोग नगरेको पीडककी श्रीमती रेनुकुमारी यादवले भक्कानिँदै सुनाइन्। यादवलाई जोगाउन स्थानीय सरकारहरू तयार नभएपछि रूपन्देहीका प्रमुख जिल्ला अधिकारी गणेश अर्यालले धनुषा प्रशासनसँग ब्लड मनी व्यवस्थापनका लागि पहल गरिदिन आग्रह गरे। तर, उताबाट पनि खासै पहल नभएको अर्याल बताउँछन्। ब्लड मनी को कतैबाट पनि व्यवस्थापन नभएपछि जेलमा रहेका यादवका लागि मृतक परिवारसँग अधिकतम सजाय (मृत्युदण्डसम्म) को दाबी गराएर कागज पठाउनुपर्ने अर्यालसमक्ष कठिन परिस्थिति आइपुग्यो। एक जनाको मृत्यु भइसकेको र अर्कोको अधिकत्तम सजाय (मृत्युदण्डसम्म) का लागि कागज बनाएर पठाउनुपर्ने अवस्था आएपछि मन धेरै चिन्तित हुनपुग्यो, सीडीओ अर्यालले भने, पैसाकै अभावमा कसैलाई मर्न दिनुहँुदैन भन्ने पक्षमा गएँ। सीडीओ अर्याल पीडक परिवारलाई लिएर मृतक परिवारको घरमा माफीको अपेक्षासहित पुगे। मृतक परिवार ब्लड मनी लिएर माफीमा अख्तियारीनामा दिन तयार थिएन्न्। तर, पनि सीडीओ अर्याल दुवै परिवारलाई मिलाउने वातावारण बनाउनमा लागिरहे। पटकपटक भेटघाट र छलफल गरे। तर, हार मानेनन्। नहुनु भइसक्यो। परिस्थितिले तपाईंको सिउँदो पुछियो तर तपाईंको निर्णयले अर्को महिलालाई एकल नबाइदिनुस्। महान व्यक्तिले मात्र माफी दिन सक्छन्। उदार बनिदिनुस् भनेर धेरै सम्झाएँ सीडीओ अर्यालले भने, सुरुमा उहाँ (मृतकको श्रीमती) मान्नुभएको थिएन्, जुन स्वाभाविक पनि थियो। तर, सबैले आग्रह गरेपछि उहाँ ब्लड मनी लिएर माफीमा अख्तियारीनामा दिन तयार हुनुभयो। जसमा कञ्चन गाउँपालिका अध्यक्ष र मृतकका दाजु मेघनाथ शर्माले सहयोग गरेको उनले बताए। मृतक परिवार तयार भएपछि ब्लड मनी जम्मा गर्नु सीडीओ अर्याल समक्ष अर्को संकट आइपर्यो। किनभने पीडक परिवारको अवस्था दयनीय थियो। त्यसपछि सहयोगबाट मुख फर्काएका स्थानीय सरकारहरूभन्दा माथि उठेर सीडीओ अर्यालले असल प्रशासकको भूमिका निर्वाह गरेको भन्दै स्थानीयले प्रशंसा गरेका छन्। हामीले हाम्रो स्तरबाट बुझ्दा यादव परिवार ब्लड मनी दिन सक्ने अवस्थामा थिएन्न् उनले भने, कसैले सहयोग नगरेपछि मैले आफैं व्यक्तिगत रूपमा ५० हजार रुपैयाँ जम्मा गरेर ब्लड मनी को सुरुवात गरे। किनभने विदेशी भूमिबाट नेपालीको ज्यान जोगाएर आमासँग बाबा कहिले आउनुहुन्छ ? भनेर सधैं प्रश्न खेपिरहने र गरिरहने आमा र छोरीहरूसँग मिलन गराउनु थियो। दुई जना सहायक प्रमुख जिल्ला अधिकारी, नेपाल प्रहरी, सशस्त्र प्रहरीका एसपी र राष्ट्रिय अनुसन्धान विभागको जिल्ला प्रमुखले पनि स्वचेछिक रूपमा २५२५ हजार रुपैयाँ जम्मा गरे। रकम संकलन हुन थाल्यो। त्यसपछि अर्यालले भैरहवाका व्यापारी, सामाजिक व्यक्तित्वहरूसँग घटनाबारे छलफल गरेर ब्लड मनी जुटाउन अनुरोध गरे। सबै तयार भए। कुल ३६ लाख २५ हजार रुपैयाँ संकलन भयो। पीडक परिवारले पनि अढाई धुरमा रहेको फुसको घर र १५ धुर जग्गा गरी सम्पूर्ण जायजेथा बेचेर सात लाख रुपैयाँ जम्मा गर्यो र ऋण काढेर ३ लाख गरी १० लाख जुटायो। दुवै गरेर ४६ लाख २५ हजार ब्लड मनी मृतकको श्रीमती सीता शर्मालाई उद्योग वाणिज्य महासंघ लुम्बिनी प्रदेशका अध्यक्ष कृष्णप्रसाद शर्मा सहितले बैंकमा जम्मा गरिएको रकमको भौचर हस्तान्तरण गरे। भौचर बुझ्दै गर्दा मृतककी श्रीमती भक्कानिएकी थिइन्। श्रीमती शर्माले माफीमा मन्जुरीनामा सहितको अख्तियारीनामा दिइन्। उता यादवकी श्रीमतीले जीवनकै ठूलो गुण लगाएको सम्झिएर सीडीओ अर्याललाई समाएर रुन थालिन्। सीडीओ अर्याल पनि भावुक हुँदै आँखा रसाएर आँसु झार्न थालेपछि उठेर कार्यकक्षतर्फ लागे। महासंघका अध्यक्ष शर्माले बजारको आर्थिक अवस्था राम्रो नरहे पनि सामाजिक उत्तरदायित्वअन्तर्गत रकम संकलन गरी सहयोग गरिएको बताए। मृतक परिवारका तर्फबाट प्राप्त माफीमा मन्जुरीनामा सहितको अख्तियारीनामा कन्सुलर सेवा विभाग पठाइएको अर्यालले बताए। पीडकको श्रीमती यादवले रूपन्देहीका प्रमुख जिल्ला अधिकारी र यहाँका व्यवसायी आफ्नो परिवारका लागि भगवान् सरह भएको बताइन्। धेरै जनासँग सहयोग माग्यौं। निकै भौतारियौं। कसैले सहयोग नगरेपछि हामीले श्रीमान् फर्किने आशा मारिसकेका थियौं। तर, चिनजान नै नरहेको सीडीओ साहबले सहयोग गर्नुभयो, स्थानीय मैथिली भाषामा बोल्दै उनले भनिन्, हामीहरूका लागि उहाँ भगवान् बनेर आउनुभयो। अब सीडीओ साहबको फोटो लगेर उहाँको पूजा गर्छौं। जसका लागि पीडक परिवारले सीडीओ अर्याललाई वास्तविकता जानकारी नगराई साथमा फोटो खिच्ने अनुरोध गरेर फोटो लिएर बसमा जनकपुरधाम फर्किएका छन्। कागजी प्रक्रिया अघि बढेपछि सामूहिक तस्बिर खिचाउने क्रममा सीडीओ अर्यालले यादव परिवारलाई भने, अब चिन्ता नलिनुहोस्। मैले सकेको गरेको हुँ। रामआशिष छिट्टै घर फर्किनेछन्। अदालतबाट यादवविरुद्ध मृत्युदण्डको सजाए नै फैसला भएको होइन। ६ वर्ष जेल सजाए भएको हो, कन्सुलर सेवा विभागका कानुन अधिकृत कृष्णप्रसाद बस्यालले अन्नपूर्ण पोस्टसगँ भने, त्यही सजायमा पनि मृतक परिवारलाई चित्त नबुझे अधिकत्तम सजाय (मृत्युदण्ड सम्म) का लागि दाबी गर्न सक्ने वा क्षतिपूर्तिसहित माफी दिने विषय थियो। अधिकतम सजाएका लागि दाबी गरेको भए जेल सजाय बढ्ने वा मृत्युदण्ड सजायको सम्भावना पनि रहन्थ्यो। जसलाई नकार्न सकिँदैन। त्यो अदालतले विचार गर्ने विषय हो। तर, मृतक परिवारले क्षतिपूर्तिसहित माफीमा मन्जुरीनामा दिनुभएको छ। त्यसैअनुसार प्रक्रिया अघि बढाउँछौं। उनले प्रशासन कार्यालयबाट प्राप्त कागजपत्रहरू साउदी पठाइने र प्रक्रिया पूरा भएपश्चात् यादव स्वदेश फर्किने बताए। अब जेलमा रहेका यादवको रिहाइका लागि प्रक्रिया सुरु हुन्छ, उनले भने, प्रक्रिया पूरा हुनका लागि केही समय लाग्छ। यादवले पाएको ६ वर्ष जेल सजाए भुक्तानअघि नै प्रक्रिया पूरा भए पहिल्यै रिहाइ हुन्छ, नभए केही समय लाग्न सक्छ तर उनी स्वदेश फर्किन्छन्।"
आर्थिक क्रियाकलाप झनै ठप्प,"काठमाडौं : लामो समयदेखि बजारमा माग बढ्न सकेको छैन। यसले आर्थिक क्रियाकलाप ठप्प सरह छ। यसलाई नेपाल राष्ट्र बैंकका प्रवक्ता डा गुणाकर भट्ट आर्थिक क्रियाकलाप अपेक्षित रूपमा विस्तार हुन नसकेको स्विकार गर्छन्। अपेक्षित रूपमा कर्जा विस्तार बढेको छैन। कर्जा वृद्धिदर राष्ट्र बैंकले राखेको लक्ष्यभन्दा निकै तल छ। कर्जा वृद्धिदर घटेको छ। यसले समग्र मुद्रास्फीति पनि कम भएको छ। चालु आवको जेठसम्ममा वार्षिक बिन्दुगत उपभोक्ता मुद्रास्फीति ४१७ प्रतिशत छ। यो समग्रमा वार्षिक सीमाभन्दा कम भए पनि गत आवको भन्दा बढी हो। गत आवमा यस्तो मुद्रास्फीति ६८३ प्रतिशत थियो। एकातर्फ कर्जा विस्तार न्यून हुनु र मूल्यवृद्धि पनि कम हुँदा आर्थिक क्रियाकलाप अपेक्षित रूपमा विस्तार नभएको डा भट्टले औंल्याए। अझै बैंक तथा वित्तीय संस्थाबाट निजी क्षेत्रमा प्रवाहित कर्जा २ खर्ब ४६ अर्ब ८० करोड रुपैयाँ (५१ प्रतिशत) ले मात्रै बढेको छ। वार्षिक बिन्दुगत आधारमा बैंक तथा वित्तीय संस्थाहरूबाट निजी क्षेत्रतर्प प्रवाहित कर्जा ५६ प्रतिशतले मात्रै बढेको छ। लामो समयदेखि बैंकिङ प्रणालीमा पर्याप्त लगानीयोग्य पुँजी हुँदा पनि कर्जा जान सकिरहेको छैन। यसको आशय कर्जाको माग कम भएको डा भट्टको तर्क छ। उनका अनुसार आर्थिक क्रियाकलाप सुस्त रहँदा मुद्रास्फीतिको समग्र दबाब कम भएको हो। क्रियाकलाप सुस्त रहँदा मुद्रास्फीति तल आउनु भनेको त्यसले आर्थिक क्रियाकलाप विस्तार हुन नसकेको भन्ने हो। यो ठूलो चुनौतीको रूपमा रहेको छ, प्रवक्ता डा भट्टले अन्नपूर्णसँग भने। तरकारी, गेडागुडी र चिनीको मूल्य अकासियो समग्रमा मूल्यवृद्धि लक्ष्यभन्दा कम देखिए पनि बजारमा तरकारी, गेडागुडी, दाल, चामल, पिठोको महँगी भने बढेको छ। पछिल्लो समय तरकारी १६०२, दाल तथा गेडागुडीको ११७६, खाद्य तथा खाद्यजन्य पदार्थको ७३२, चिनी तथा चिनीजन्य वस्तुको ६९८ प्रतिशत र गैरमदिराजन्य पेयपदार्थको ५९५ प्रतिशतले बढेको छ। तथ्यांकअनुसार खाद्यान्नको महँगी नियन्त्रणमा आएको छैन। तर गैरखाद्य मुद्रास्फीतिको दबाब कम छ। यो दबाब कम हुनु भनेको आर्थिक क्रियाकलाप जुन गतिमा बढ्नु पथ्र्यो त्यसअनुसार नबढेको संकेत भएको डा भट्टको भनाइ छ। बाह्य क्षेत्र सबल : रेमिट्यान्स सवा १३ खर्बले वृद्धि पछिल्लो समय आन्तरिक अर्थतन्त्र उठ्न नसके पनि बाह्य क्षेत्र भने सबल छ। चालु आवको ११ महिनासम्ममा रेमिट्यान्स १९३ प्रतिशतले वृद्धि भई १३ खर्ब २७ अर्ब ५१ करोड रुपैयाँ पुगेको छ। गत आव सोही अवधिमा विप्रेषण आप्रवाह २२७ प्रतिशतले बढेको थियो। अमेरिकी डलरमा विप्रेषण आप्रवाह १७३ प्रतिशतले वृद्धि भई ९ अर्ब ९८ करोड रुपैयाँ पुगेको छ। आर्थिक क्रियाकलाप सुस्त रहँदा मुद्रास्फीतिको दबाब कम तरकारी १६०२, दाल तथा गेडागुडी ११ ७६, खाद्य तथा खाद्यजन्य पदार्थ ७ ३२, चिनी तथा चिनीजन्य वस्तु ६ ९८ र गैरमदिराजन्य पेय पदार्थको मूल्य ५९५ प्रतिशतले वृद्धि यस्तै, चालु खाता २ खर्ब ३९ करोड रुपैयाँले बचतमा रहेको छ। जबकि गत वर्ष ७९ अर्ब ५३ करोड रुपैयाँले घाटामा थियो। यस्तै, खुद प्रत्यक्ष वैदेशिक लगानी पनि ८ अर्ब १६ करोड रुपैयाँले धनात्मक छ। गत वर्ष ४ अर्ब ६५ करोड रुपैयाँले धनात्मक रहेको थियो। यता देशबाट बाहिरिनेभन्दा भित्रिने वैदेशिक मुद्रा बढ्दा शोधनान्तर स्थिति बचतमा छ। यस अवधिसम्म ४ खर्ब २५ अर्ब ६७ करोड रुपैयाँले शोधनान्तर बचतमा छ। जबकि गत वर्षको सोही अवधिमा २ खर्ब २४ अर्ब ९० करोडले बचतमा रहेको थियो। विदेशी विनिमय सञ्चिति बढ्यो विदेशी मुद्रा भित्रिने बढेसँगै मुलुकको कुल विदेशी विनिमय सञ्चिति पनि बढेको छ। गत असार मसान्तमा १५ खर्ब ३९ अर्ब ३६ करोड रुपैयाँबराबर रहेको कुल विदेशी विनिमय सञ्चिति २७८ प्रतिशतले वृद्धि भई २०८१ जेठ मसान्तमा १९ खर्ब ६७ अर्ब १९ करोड रुपैयाँ पुगेको छ। अमेरिकी डलरमा यस्तो सञ्चिति गत असार मसान्तमा ११ अर्ब ७१ करोड रहेकोमा २०८१ जेठ मसान्तमा २५७ प्रतिशतले वृद्धि भई १४ अर्ब ७२ करोड पुगेको छ। यसले गर्दा सञ्चिति पर्याप्तताको आकार पनि बढेको छ। आर्थिक वर्ष २०८००८१ को ११ महिनाको आयातलाई आधार मान्दा बैंकिङ क्षेत्रसँग रहेको विदेशी विनिमय सञ्चिति १५१ महिनाको वस्तु आयात र १२६ महिनाको वस्तु तथा सेवा आयात धान्न पर्याप्त रहने देखिन्छ। चुलिँदै वैदेशिक अध्ययन खर्च, अधिकांश युवा १२ कक्षा अध्ययनपछि बाहिरिने क्रमले मुलुकका स्नातक तहका कलेजहरू सञ्चालनमा चुनौती भएको गुनासो बढिरहेको छ। अर्कोतर्फ युवा जनशक्तिसँगै मासिक रूपमै वैदेशिक अध्ययनमा अर्बौं रुपैयाँ पनि पलायन भइरहेको छ। राष्ट्र बैंकको तथ्यांकअनुसार पछिल्लो एक महिनामा मात्रै वैदेशिक अध्ययनमा (शिक्षातर्फ) १३ अर्ब रुपैयाँ बाहिरिएको छ। अझ ११ महिनासम्म १ खर्ब १७ अर्ब रुपैयाँ नाघेको छ। यसअघिको १० महिनामा मात्रै १ खर्ब ४ अर्ब २५ करोड रुपैयाँ रकम बाहिरिएको छ। यससँगै देशभित्र घुम्न आउनेबाट हुने आम्दानीभन्दा विदेश घुम्न, उपचार गर्न र पढ्न जानेले गर्ने खर्चको आकार बढ्दा सेवा खाता घाटा चुलिएको राष्ट्र बैंकले जनाएको छ। विदेशमा पढ्न गएकाले पनि कुनै न कुनै रूपमा स्वदेशमा रेमिट्यान्स पठाउने भएकाले यसमा आत्तिनु नपर्ने डा भट्ट बताउँछन्। यससँगै ती युवा जनशक्ति पढ्नु भनेको मुलुकको सम्पत्ति हो। कतिपय स्वदेशमै दक्ष भएर फर्कन सक्छन्। विदेशमै काम गरे पनि स्वदेशकै सम्पत्तिको रूपमा काम गर्छन्, उनले भने। राष्ट्र बैंकका अनुसार चालु आर्थिक वर्षको जेठसम्ममा खुद सेवा आय ५८ अर्ब ६ करोड रुपैयाँले घाटामा छ। गत आवकोे सोही अवधिमा पनि खुद सेवा आय ७७ अर्ब १५ करोड रुपैयाँले घाटामा थियो। यद्यपि अहिले सेवा खाताअन्तर्गत भ्रमण आय ३३ प्रतिशतले वृद्धि भई ७६ अर्ब ५५ करोड रुपैयाँ पुगेको छ। गत आव यस्तो आय ५७ अर्ब ५५ करोड रुपैयाँ रहेको थियो। अझ सेवा खाताअन्तर्गत भ्रमण व्यय ३४७ प्रतिशतले वृद्धि भई १ खर्ब ७५ अर्ब १६ करोड रुपैयाँ पुग्दा यसमध्ये शिक्षातर्फको व्यय १ खर्ब १७ अर्ब १ करोड रुपैयाँ रहेको हो। गत वर्ष भ्रमण व्यय १ खर्ब ३० अर्ब रहेकोमा शिक्षातर्फको व्यय ८९ अर्ब १८ करोड रुपैयाँ थियो।"
"राप्रपा संसदीय दलको बैठक आज बस्दै, प्रधानमन्त्रीले लिने विश्वासको मतबारे निर्णय हुने","काठमाडौं: राष्ट्रिय प्रजातन्त्र पार्टीको संसदीय दलको बैठक आज बस्ने भएको छ। सरकारलाई विश्वासको मत दिने वा नदिने विषयमा निर्णय गर्न आज संसदीय दलको बैठक बस्न लागेको राप्रपाका नेता राजाराम श्रेष्ठले जानकारी दिए। उनका अनुसार बैठकले संसदीय दलका नेताहरुसँग छलफल गरी पक्ष वा विपक्षमा निर्णय लिनेछ। बैठकले थप रणनीति तय गर्ने छ। प्रधानमन्त्री पुष्पकमल दाहाल प्रचण्डनेतृत्वको सरकारलाई दिएको समर्थन एमाले, जसपा र नागरिक उन्मुक्तिले फिर्ता लिएका छन्। अहिले सरकारमा माओवादी केन्द्र,एकीकृत समाजवादी, रास्वपा रहेका छन्। सरकारमा सहभागी दलले समर्थन फिर्ता लिएर मन्त्रीले समेत राजीनामा दिएपछि शुक्रबार विश्वासको मत लिने कार्यसूची तय भएको छ। राप्रपाको प्रतिनिधिसभामा १४ सिट रहेको छ। राप्रपाले एमालेकांग्रेसबीचको गठबन्धन र संविधान संशोधन गर्ने विषयलाई स्वागत गरेको छ।"
काम सकेका व्यवसायीले समेत पाएनन् भुक्तानी,"बुटवल : प्रदेश सरकारले असार मसान्तको मुखैमा सम्पन्न भइसकेका योजनाहरूको भुक्तानी नदिँदा लुम्बिनीका १२ वटै जिल्लाका निर्माण व्यवसायी र उपभोक्ता समितिहरू समस्यामा परेका छन्। काम गर्ने मिस्त्री, मजदुर र निर्माण सामग्री खरिद गर्दा लागेको पैसा दिन नसकेपछि सरकारले व्यवसायीहरूलाई असारको अन्तिममा आएर आशा मात्र देखाएको छ। यसले गर्दा सयौं व्यवसायीहरू सडकमा पुग्नुपर्ने अवस्थामा आएको गुनासो गरेका छन्। लुम्बिनी प्रदेश सरकारले करिब दुई अर्ब जति भुक्तानी गरेको छैन। संघीय सरकारले प्रदेशलाई दिने वित्तीय समानीकरण अनुदानतर्फको चौथो किस्ताबापत २ अर्ब १० करोड रुपैयाँ नपठाएको र सोचेअनुसार राजस्व संकलन हुन नसकेपछि भुक्तानी रोकिएको हो। मजदुरहरूले घर घेर्न थाले, जसको फोन आए पनि साहुकै जस्तो लाग्छ जय बागेश्वरी निर्माण सेवा बर्दियाका सञ्चालक गोविन्द कँडेलले समयमै काम गरेर पनि भुक्तानी नपाउँदा मानसिक तनाव भइरहेको गुनासो गरे। मेरो कम्पनीमा ९० जना मिस्त्री र मजदुरहरू काम गर्छन्, उनले भने, कसैलाई पनि काम गरेको पैसा दिन सकिएको छैन। निर्माण सामग्री किनेको व्यवसायीलाई भुक्तानी दिन नपाउँदा चेक बाउन्समा जाने त्रास छ। अहिले जसको फोन आएपनि साहुँकै जस्तो लाग्छ। मिस्त्री र मजदुरलाई गरी ४० लाख रुपैयाँ भुक्तानी दिन नसकिएको उनले बताए। सरकारको गैरजिम्मेवारीले गर्दा इमान्दारीपूर्वक काम गर्ने व्यवसायीहरूलाई समस्या परेको उनले गुनासो गरे। सडक पूर्वाधार विकास कार्यालय बर्दियामार्फत तीनवटा सडक योजनाहरूको काम गरेवापत दुई करोड रुपैयाँ भुक्तानी नपाएको उनले जानकारी दिए। कुल १० करोडमा योजना सम्झौता भएको छ, कँडेलले भने, दुई करोडको रनिङ विल पेस गरे पनि भुक्तानी भएन्। सतपतिया डाँफे, बगना न्याउलापुर र घोरपिट्टा बानियाभार सडकको कुल ७ सय मिटर सडक कालोपत्रे गर्ने योजना रहेको उनले बताए। दिनमा एक सयभन्दा धेरैको पैसा माग्ने फोन आउँछ, कँडेल भन्छन्, सापटी माग्दा कहीँ पाइँदैन। कसरी भुक्तानी दिने ? नेताहरूले डुबाए। सडक बनायौं, पैसा पाएनौं रुपन्देहीको बेल्वास बेथरी नमुना सडक अन्तर्गत बेथरीदेखि मर्चवार जाने चार किलोमिटर सडक कालोपत्रे गर्ने योजनाको ८० प्रतिशत काम सम्पन्न गरेको भुक्तानी नपाएको लुम्बिनी अर्घाखाँची बावुल जेभीका सञ्चालक नफिस खाँनले गुनासो गरे। यो सडक योजनाको बीचमा रूखहरू कटान आदेश नहुँदा धेरै समय काम रोकिएको थियो, उनले भने, सबै विवाद समाधान भएर काम गरिएको थियो। त्यही पनि भुक्तानी भएन्। काम गरेका मजदुर, इन्धन, यातायात, सिमेन्ट, छड लगायतको भुक्तानी दिन नसकिएको र दिनहुँ फोन आइरहेको उनले सुनाए। वैशाख, जेठ र असार महिनामा गरिएको कामको भुक्तानी नभएको उनले बताए। सडक पूर्वाधार विकास कार्यालय प्यूठानअन्तर्गत मजुवाधगेसिन्दुरे सडकको स्तरोन्नतिको काम गरेबापत ७ लाख रुपैयाँ भुक्तानी नपाएको सिराफ बिल्डर्स एन्ड सप्लार्यसका सञ्चालनक विनोद ओलीले जानकारी दिए। काम गरेर सवै फाइल कार्यालयमा पेश गरेका छौं, ओलीले भने, तर तत्काल भुक्तानी नहुने कार्यालयले जानकारी दिएको छ। उनले ९ सय मिटर सडक स्तरोन्नतीको काम गरेको बताए। ऊर्जा, जलस्रोत तथा सिँचाइ मन्त्रालय लुम्बिनी प्रदेशका उपसचिव एवं ऊर्जा महाशाखा प्रमुख महेश पोख्रेलले प्रदेशभर ४० करोड रुपैयाँ काम गरेर पनि भुक्तानी दिन नसकिएको जानकारी दिए। मन्त्रालय र मातहतका निकायका व्यवसायी र उपभोक्ता समितिहरूलाई उक्त रकम दिन बक्यौत रहेको छ, उनले भने, साना व्यवसायीहरू र किसानको पैसा रोकिँदा अलि समस्या आएको देखियो। बर्दियामा तालाबन्दी योजना सम्पन्न भएर पनि भुक्तानी नपाएपछि सडक पूर्वाधार विकास कार्यालय बर्दियामा तालाबन्दी गरिएको छ। बुधबार व्यवसायीहरूले कार्यालय प्रमुख गोविन्द महतराको कार्यकक्षमा तालाबन्दी गरेका छन्। भुक्तानी दिन नसकेपछि दिनहुँजसो व्यवसायीहरूले कार्यालय घेराउ गर्ने गरेको र अन्तिममा तालावन्दी भएको कार्यालय प्रमुख महतराले जानकारी गराए। काम गरेको योजनाको भुक्तानी नपाएपछि सडक पूर्वाधार विकास कार्यालय बर्दियामा सामूहिक डेलिगेसनमा पुगेका व्यवसायी । तस्बिर : केशरराज क्षेत्री उहाँहरूले योजना सम्पन्न गर्नुभएको छ तर पैसा दिन सकिएको छैन, महतराले भने, हामीसँग कुनै जवाफ छैन। माथीबाटै रोकिएको छ त भन्छौ तर मान्ने स्थिति छैन। उनले आर्थिक वर्षको अन्तिमतिर आएर बजेट निकासा नहुँदा कार्यालयलाई जवाफ दिन धेरै समस्या पर्ने गरेको गुनासो गरे। भयो बेहाल नेपाल निर्माण व्यवसायी महासंघका लुम्बिनी प्रदेश अध्यक्ष बलिभद्र रानाले सरकारको कारण निर्माण व्यवसायीहरूको बेहाल भएको गुनासो गरे। प्रक्रियाअनुसार व्यवसायीहरूले ठेक्का पारेर काम गर्छन्। समयमै काम पूरा हुन्छ तर काम गरेको पैसा पाइँदैन, रानाले भने, सरकारको यो कस्तो लापरबाही हो ? उनले लुम्बिनी प्रदेशभरका सानाठूला गरी करिब चारसय जना व्यवसायीहरूले सडक, पुललगायतका योजनाहरूको भुक्तानी रोकिँदा मारमा परेको गुनासो गरेका छन्। धेरै व्यवसायीहरू चेक बाउन्समा पक्राउ पर्ने स्थिती छ, उनले भने, सरकारसँग पैसा छैन भने टेण्डर आह्वान नगरे हुन्छ। तर, टेन्डर गरेको योजनाको काम सक्दा पनि किन भुक्तानी हुँदैन् ? सरकारको यो गम्भीर लापरबाही हो। सात प्रदेशमध्ये लुम्बिनीमा मात्र यस्तो समस्या देखिएको रानाको भनाइ छ। भुक्तानी उठाएको १७ करोड रोकियो सडक पूर्वाधार विकास कार्यालय रुपन्देहीले योजना सम्पन्न भएर पनि ५१ वटा योजनाको १७ करोड रुपैयाँ भुक्तानी दिन सकेको छैन। प्रदेश लेखा नियन्त्रक कार्यालयमा भुक्तानीको फाइल पठाए पनि असार २२ गते सरकारको सञ्चित कोष रित्तिएकाले भुक्तानी गर्न नसकिने जवाफ आएको सिनियर डिभिजनल इन्जिनियर लालु गिरीले बताए। न्यूनतम ५० हजारदेखि अधिकतम ४ करोड रुपैयाँसम्मका योजनाहरूको भुक्तानी रोकिएको उनको भनाइ छ। काम गरेका व्यवसायीहरूले कार्यालय घेरेका छन्, उनले भने, काम गर्दा पनि समयमै भुक्तानी दिन नसकेपछि भोलिका दिनमा काम गर्नस् भनेर व्यवसायीलाई कसरी ताकेता गर्ने ? कार्यालयबाट भुक्तानी दिन नसक्दा कार्यालयको वित्तीय प्रगतिसमेत कम देखिएको जानकारी दिए। सबै भुक्तानी दिएको भए प्रगति ८८ प्रतिशत हुन्थ्यो तर अहिले ७२ प्रतिशतमै रोकिएको गिरीले बताए। यो कार्यालय सडक र पुल निर्माण गर्नेमध्ये लुम्बिनीकै सबैभन्दा ठूलो कार्यालय हो। असार मसान्तको अन्तिममा आएर काम गरेको पैसा दिन नसक्दा सरकारको विश्वसनीयता टुट्यो, गिरीले भने, सबै योजना प्रदेश सरकारको रातो किताबमा परेका हुन्। अबदेखि काममा लगाउँदा भुक्तानी पाइने हो वा होइन् भनेर व्यवसायीलाई अन्यौलता हुने भयो। यस्तो अवस्थाले समग्र प्रदेश सरकारको नै कार्यसम्पादन मूल्यांकनमा असर पर्ने उनको भनाइ छ। निर्माण व्यवसायी संघ, बर्दियाका वरिष्ठ उपाध्यक्ष विमल केसीले काम सम्पन्न गरी बिल पेस गरेर भुक्तानी लिनुपर्नेमा रकम निकासा रोकेकोमा आक्रोश पोखेका छन्। व्यवसायीले बैंकबाट ऋण लिएर सरकारको काम गरेको छ, उनले भने, भुक्तानी नपाउँदा निर्माण व्यवसायी सडकमा पुग्ने अवस्थामा पुगेको छ। प्रदेश लेखा नियन्त्रण कार्यालयको निर्माण व्यवसायीको रकम रोक्का गरेपछि निर्माण व्यवसायी आन्दोलित भएका छन्। सडक पूर्वधार विकास कार्यालय, बर्दियाका प्रमुख गोविन्दबहादुर महत्रा क्षेत्रीले काम सम्पन्न गरेका निर्माण व्यवसायीले बिल पेस गरे पनि प्रदेश सरकारले चालु आवको रकम निकासा नगरेकाले भुक्तानी दिन नसकेको बताए। निर्माण व्यवसायीले काम गरेको रकम भुक्तानी नपाए कडा आन्दोलनमा उत्रिने चेतावनी दिएका छन्। समानीकरणको बजेट नआउँदा समस्या लुम्बिनी प्रदेशका आर्थिक मामिला तथा योजना मन्त्रालयका सचिव रामबहादुर केसीले संघीय सरकारबाट आउनुपर्ने वित्तीय समानीकरणतर्फको २ अर्ब १० करोड बरावरको अनुदान निकासा नहुँदा भुक्तानीमा समस्या भएको बताएका छन्। चौथो किस्ता वापतको निकासा आएन्, केसीले भने, माथिबाट किन रोकियो भन्ने कुनै लिखित जानकारी आएको छैन। चालु आर्थिक वर्षमा भुक्तानी दिन नसकेपछि सरकारलाई आगामी आर्थिक वर्ष २०८१०८२ करिव दुई अर्बको दायित्व थपिएको छ। त्यही दायित्व पूरा गर्नका लागि विनियोजित नयाँ योजनालाई कटौती गरेर आगामी भदौ महिनासम्म रोकिएको भुक्तानी दिने तयारी गरिएको अर्थ सचिव केसीले जानकारी दिए। प्रदेश सरकारको उठ्नुपर्ने राजस्वमा समेत कमी हुँदा भुक्तानी गर्न नसकिएको उनको भनाइ छ। लक्ष्यको करिब ३४ प्रतिशत राजस्व संकलन भएको छैन। संघ सरकारले वित्तीय समानीकरण अनुदानबापतको २५ प्रतिशत अनुदान पठाएको छैन। प्रदेश सरकारको चालु आर्थिक वर्षको बजेटको आकार ४० अर्ब ४८ करोड हो। चालु आवमा आन्तरिक राजस्व १ अर्ब ६३ करोड, सवारीसधान करबाट एक अर्ब ७१ करोड र स्थानीय मालपोत, ढुंगा गिट्टी बालुवा, मनोरञ्जन र विज्ञापन करबाट एक अर्ब ४७ करोड राजस्व संकलन भएको केसीले बताए। अन्य प्रदेशको तुलनामा लुम्बिनीमा कामको चाप धेरै भएकाले वित्तीय समानीकरण तर्फको अनुदान पनि कटौती हुनेमा धेरै भएको उनको भनाइ छ। लुम्बिनीको महत्वाकांक्षी बजेट संघीय सरकारको अर्थ मन्त्रालयका उपसचिव एवं सहायक प्रवक्ता युवराज बस्नेतले महत्वाकांक्षी बजेट ल्याउँदा भुक्तानीमा समस्या भएको हुनसक्ने प्रतिक्रिया दिए। वित्तीय समानीकरणको अनुदान पठाउदा कुनै पनि प्रदेशलाई विभेद गरिएको छैन, बस्नेतले भने, बजेट विनियोजनको आफ्नै सुत्र छ। कसैलाई थोरै र कसैलाई धेरै गर्न मिल्दैन्। सिस्टम अनुसार नै जान्छ। उनले स्रोत व्यवस्थापनमा चाप परेको हुँदा बजेटमा कटौती भएको प्रतिक्रिया दिए। स्थानीय तहलाई पठाउन बाँकी रकम पठाइएको उनले जानकारी दिए। मन्त्रालय बनाउन अर्बौं, जनताका योजनालाई खै ? लुम्बिनी प्रदेशको स्थायी राजधानी राप्ती उपत्यका (देउखुरी)मा नौवटा मन्त्रालय र एउटा मुख्यमन्त्री तथा मन्त्रिपरिषद्को कार्यालय गरी १० वटा भवन निर्माणाधीन अवस्थामा छन्। मुख्यमन्त्री कार्यालय ६ तला र अन्य मन्त्रालय ५ तलाका बनिरहेका छन्। सबै मन्त्रालय बनाउनका लागि ७ अर्ब बजेट स्टिमेट गरिएको छ। त्यसमध्ये पाँच अर्बको स्रोत सुनिश्चत भइसकेको छ। चालु आर्थिक वर्षमा मात्र यी भवन निर्माण गर्नका लागि प्रदेश सरकारले एक अर्ब रुपैयाँ भुक्तानी गयो। असारको अन्तिम महिनासम्म मन्त्रालयको भवन निर्माणलाई भुक्तानी दिएको सरकारले जनताका योजनाहरू सञ्चालन गरेका व्यवसायीहरूलाई भुक्तानी नदिएको भन्दै आलोचना भइरहेको छ। प्रदेशका १० वटा मन्त्रालयमा ठूलो बजेट खर्च गर्दा विभिन्न जिल्लामा सञ्चालित नागरिकहरूका योजनाहरूमा बजेट अपुग भएको पूर्वमन्त्री एवं कार्यरत कर्मचारीहरूले प्रतिक्रिया दिएका छन्। प्रदेश राजधानी निर्माण आयोजना कार्यान्वयन एकाइका आयोजना प्रमुख एवं सिनियर डिभिजनल इन्जिनियर ईश्वर जोसीका अनुसार मन्त्रालय भवन निर्माणको हालसम्म ५० प्रतिशत भौतिक र ४० प्रतिशत वित्तीय प्रगती भएको छ। २०८२ पुस १७ गतेसम्म निर्माण पुरा गर्ने गरी सरुमासगुन जेभी काठमाडौंले निर्माणको जिम्मा लिएको छ। एक अर्ब ७६ करोड काम गरेको भुक्तानी भइसक्यो, जोसीले भने, पहिलो चरणमा १० मन्त्रालय र दोस्रो चरणमा प्रदेशभा संसदीय समितिका भवन, पुस्तकालय, चमेना गृह र ६ वटा संसदीय दलका कार्यालय निर्माण पूरा हुन्छ। प्यूठानका व्यवसायीले रोकियो सात करोड निर्माण व्यवसायी संघ प्यूठानका अध्यक्ष नविनकुमार श्रेष्ठका अनुसार जिल्लाभरका विभिन्न कार्यालयको गरी कुल सात करोड रुपैयाँ व्यवसायीको भुक्तानी रोकिएको छ। सडक पूर्वाधार विकास कार्यालय, खानेपानी तथा सरफाइ डिभिजन र सिँचाइ कार्यालयको गरी उक्त रकम भुक्तानी भएको छैन। ७ जना निर्माण व्यवसायीहरूले भुक्तानी नपाएको गुनासो गरेको उनले बताए। सरकारले व्यवसायीहरूलाई मानसिक पीडामा नतडपाउनसमेत उनले आग्रह गरे। लुम्बिनीले महत्वाकांक्षी बजेट ल्याउँदा भुक्तानीमा समस्या आएको हो। वित्तीय समानीकरणको अनुदान पठाउँदा कुनै पनि प्रदेशलाई विभेद गरिएको छैन। बजेट विनियोजनको आफ्नै सुत्र प्रणाली छ। कसैलाई थोरै र कसैलाई धेरै गर्न मिल्दैन्। सिस्टमअनुसार नै जान्छ। स्रोत व्यवस्थापनमा चाप परेको हुँदा बजेटमा कटौती भएको हो। स्थानीय तहलाई पठाउन बाँकी रकम पठाइएको छ। युवराज बस्नेत उपसचिव एवं सहायक प्रवक्ता, अर्थ मन्त्रालय, नेपाल सरकार संघीय सरकारबाट आउनुपर्ने वित्तीय समानीकरणतर्फको २ अर्ब १० करोड बराबरको अनुदान निकासा नहुँदा भुक्तानीमा समस्या भयो। चौथो किस्ता बापतको निकासा आएन। माथिबाट किन रोकियो कुनै लिखित जानकारी पनि आएको छैन। चालु आर्थिक वर्षमा भुक्तानी दिन नसकेपछि सरकारलाई आगामी आर्थिक वर्ष २०८१०८२ मा करिब दुई अर्बको दायित्व थपिने भयो। त्यही दायित्व पूरा गर्नका लागि विनियोजित नयाँ योजनालाई कटौती गरेर भए पनि आगामी भदौ महिनासम्म रोकिएको भुक्तानी दिने तयारीमा छौं। रामबहादुर केसी अर्थसचिव, आर्थिक मामिला तथा योजना मन्त्रालय, लुम्बिनी प्रदेश सरकारको कारण निर्माण व्यवसायीहरूको बेहाल भएको छ। प्रक्रियाअनुसार व्यवसायीहरूले ठेक्का पारेर काम गर्छन्। समयमै काम पूरा हुन्छ तर काम गरेको पैसा पाइँदैन। सरकारको यो कस्तो लापरबाही हो ? लुम्बिनी प्रदेशभरका सानाठूला गरी करिव चारसय जना व्यवसायीहरूले सडक, पुललगायतका योजनाहरूको भुक्तानी रोकिँदा मारमा परे। धेरै व्यवसायीहरू चेक बाउन्समा पर्ने स्थिति आयो। योजनाको काम सक्दा पनि किन भुक्तानी हुँदैन ? बलिभद्र राना अध्यक्ष, नेपाल निर्माण व्यवसायी महासंघ, लुम्बिनी प्रदेश ५१ वटा योजनाको १७ करोड रुपैयाँ भुक्तानी दिन सकिएन। ती सबै योजनाको भुक्तानीका लागि प्रदेश लेखा नियन्त्रक कार्यालयमा फाइल पेस भएको छ। सरकारको सञ्चित कोष रित्तिएकाले भुक्तानी गर्न नसकिएको पत्र आएको छ। एउटै योजनाको ३ देखि ४ करोड भुक्तानी हुन सकेको छैन। काम गरेका व्यवसायीहरूले कार्यालय घेर्न आउँछन्। काम गर्दा पनि समयमै भुक्तानी दिन नसकेपछि भोलिका दिनमा काम गर्नुस् भनेर व्यवसायीलाई कसरी ताकेता गर्ने ? लालु गिरी, सिनियर डिभिजन इन्जिनियर सडक पूर्वाधार विकास कार्यालय, रुपन्देही कमजोरी केके ? समयमै सकिन्छ योजना, हुँदैन भुक्तानी असार मसान्तकै मुखमा समस्या करिब दुई अर्ब भएन भुक्तानी हजारदेखि करोडको भुक्तानी रोकियो मानसिक पीडामा व्यवसायीहरू सरकारको आलोकाँचो काम देखिएन संवेदनशिलता व्यवसायी सोध्छन्, पैसा नभए किन गर्ने टेन्डर ? मजदुरले घेर्न थाले घर व्यवसायीले घेर्न थाले कार्यालय जसको फोन आए पनि लाग्छ साहुकै जस्तो लुम्बिनी प्रदेशको महत्वाकांक्षी योजना मन्त्री बस्ने मन्त्रालयलाई फालाफाल बजेट जनताका योजनालाई छैन वित्ताीय समानीकरणको आएन बजेट सरकारको विश्वसनीयतामाथि गम्भीर प्रश्न कार्यालय प्रमुख भन्छन्, व्यवसायीलाई काममा कसरी गर्ने ताकेता ?"
घरायसी र व्यावसायिक प्रयोजनका लागि ग्यासको छुट्टाछुट्टै मूल्य कायम गर्ने तयारी,काठमाडौं : खाना पकाउने एलपी ग्यासमा दोहोरो मूल्य कायम गर्ने तयारी भएको छ। घरायसी र व्यावसायिक प्रयोजनका लागि छुट्टाछुट्टै मूल्य कायम गर्ने तयारी गरिएको नेपाल आयल निगमले जनाएको हो। निगमका कार्यकारी निर्देशक डा चन्डिकाप्रसाद भट्टले दुई थरी मूल्य तय गर्न कार्ययोजना बनाउन लागिएको जानकारी दिए। उपभोक्तालाई सहुलियत दिनका लागि दुई थरी मूल्य निर्धारण गर्ने तयारी गरेको भट्टले बताए। राष्ट्रिय परिचयपत्रका आधारमा ग्राहकलाई दोहोरो मूल्य कायम गरी सहुलियत दिने तयारी गरेको निगमले जनाएको छ। पाँचतारे होटेलदेखि सडक पेटीमा चिया बिक्री गर्ने र सर्वसाधारण उपभोक्तालाई एउटै मूल्य हुँदा उपभोक्ता मारमा परेका छन्। हाल घरायसी र व्यावसायिक प्रयोजनका लागि एउटै मूल्य कायम गरिएको हो। बजारमा खाना पकाउने एलपी ग्यासको मूल्य एक हजार ९१० रुपैयाँ रहेको छ। एलपी ग्यासमा परल मूल्य कायम गरी घरायसी प्रयोजनमा उपभोग गर्नेलाई क्यास ब्याक गर्ने योजना रहेको निगमले जनाएको छ। यसैबीच खाना पकाउने एलपी ग्यासको आयातमा दुई अर्ब रुपैयाँले कमी आएको छ। भन्सार विभागको तथ्याङ्क अनुसार चालु आवको ११ महिनामा ५१ अर्ब ७२ करोड ६७ लाख रुपैयाँ बराबरको चार लाख ८१ हजार ६२५ मेट्रिक टन ग्यास आयात भएको छ। गत आर्थिक वर्षको सो अवधिमा ५४ अर्ब ३२ करोड ९७ लाख ७१ हजार रुपैयाँ बराबरको चार लाख ७४ हजार ५७ मेट्रिक टन ग्यास आयात भएको थियो। पछिल्लो समय विद्युतीय चुलो (इन्डक्सन) को प्रयोग बढ्दै गएकाले पनि ग्यासको खपतमा कमी आएको हो।

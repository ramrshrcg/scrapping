शीर्षक,विवरण
जलवायुमा जेलिएको जालसाझी,"राजनीतिक खिचातानी, शासन प्रणालीको उदासीनता तथा नेताहरूको मनमौजी व्यवहार लगायतबाट सिर्जित अविकास एवं अधोगतिलाई मात्र समस्या मान्ने मनोविज्ञान अब धेरै पुरानो भइसक्यो। विश्वसमुदाय यस्ता राजनीति आधारितभन्दा अन्य केही फरक प्रकृतिका समस्याबाट अभै धेरै प्रताडित बन्दै गएको छ। कृतिम प्रज्ञा (आर्टिफिसियल इन्टेलिजेन्स), एजिङ, तापक्रम वृद्धि, मानसिक स्वास्थ्य, प्रविधिको दुरुपयोग, अन्तरिक्षमाथिको आक्रमणलगायतका नयाँ विषयले समस्यका भिमकाय स्वरूप दर्शाइरहेका छन्। पछिल्लो केही दशकयता जलवायु परिवर्तनलाई समसामयिक समस्याको सूचीमा पेचिलो विषयको रूपमा सबैले ग्रहण गरेका छन्। संसारका सबै राष्ट्र यसका बहुआयमिक विनास र क्षतिबाट त्राहिमाम भएको अवस्था छ। पृथ्वीको भविष्य र आगामी पुस्ताका लागि गम्भीर चुनौती बन्दै गएको भनेर निरन्तर चासो र चिन्ता व्यक्त गरिन्छ। पछिल्ला केही समयभित्र भएका अन्तर्राष्ट्रिय सभा, समारोह तथा विभिन्न तहका अन्दरदेशीय शिखर सम्मलेनमा यो विषय जोडतोडले उठ्ने गरेको छ। संयुक्त राष्ट्रसंघ महासभादेखि अन्य फोरम यही विषयले गुन्जिएको सुनिन्छ। हरेक वर्ष हुने संयुक्त राष्ट्रसंघ जलवायु परिवर्तन सम्मलेन (कोप)ले २९औं संस्करण पार गरिसकेको छ। यस वर्षको सम्मलेन भर्खरै अजरबैजानको बाकुमा आयोजित थियो। यसको अर्थ विश्वसमूहको एकीकृत चिन्ता सुरु भएको पनि २९ वर्ष पुगिसकेछ। राजनीतिशास्त्रीहरू समेतले राजनीतिको अध्ययन विषयवस्तु अथवा क्षेत्राधिकारभित्र पर्ने नवीनतम सन्दर्भको रूपमा जलवायु परिवर्तनलाई शिरोपर गर्न थालेका छन्। सतहमा हेर्दा जलवायु परिवर्तन विश्वका सबै राष्ट्रको चिन्ताको विषय भएको देखिन्छ। केही प्रयास गर्ने हुटहुटी बोके को भान हुन्छ। संसारका विकसित र शक्तिशाली भनिएका राष्ट्रहरू जस्तै अमेरिका, चीन, जापान, रूस लगायतले यो चुनौतीबाट विश्वलाई राहत दिन अग्रणी भूमिका खेल्न खोजेको जस्तो आभास हुन्छ। तर, गहिरिएर विश्लेषण गर्ने हो भने जलवायु परिवर्तनको विषयमा यी विकसित र शक्तिशाली देशहरूको भूमिका सहयोगीको नभई कसुरवालाको रूपमा छ। उनीहरूले समग्र विश्वको संरक्षणका लागि नभई आफ्नो वर्चश्व र वैभवलाई अक्षुण्ण राख्ने नियोजित अभिरुचिमा यो बहसमा अरूलाई अल्मल्याइरहेका छन्। जलवायु संकटमा ठूला भनिएका देशको दोष र षड्यन्त्र ठूलै आकारको छ। वर्तमानमा मञ्चन भएका बहसहरूमा ती देशहरू जुझारु भएर समस्याको न्यूनीकरणका लागि नभई जालसाझीको व्यवहारले उद्घत देखिन्छन्। कम्तीमा आठ परिघटनाहरूले जलवायु परिवर्तनको बहसपैरवी केही ठूला र शक्तिशाली देशहरूले अन्य राष्ट्रमाथि चलाइरहेको सूक्ष्म जालसाझी र अपार धोखाधडीको षड्यन्त्रमूलक प्याकेज भएको पुष्टि गर्छ। एक, पश्चिमा राष्ट्रहरूबाट विकसित भएको विकासको गलत अवधारणा नै आज भोगिएको जलवायु संकटको सुरुआती बिन्दु अथवा बिजारोपण हो। विकास भनेको उद्योग, सडक, सहर, सवारी र पूर्वाधारमात्र हो भन्ने बुझाइलाई उनीहरूले प्रतिपादन मात्र गरेनन् कि संसारभर निर्यात गरे, अतिक्रमण नै गरेर कार्यान्वयनसमेत गराए। अव्यवस्थित सहरीकरण, गगनचुम्बी भवन, व्यापक वनविनाश, ठूलाठूला सडक, मानिसभन्दा धेरै सवारी साधन र व्यापक धुवा उत्सर्जन जस्ता कुराको गति अत्याधिक बढ्यो। अहिलेको जलवायु संकट केवल पछिल्लो ४० वर्षको यस्ता गतिविधिले सिर्जित भएको भनेर एस कर्वको अनुसन्धानकृति कि एक्सेस् अफ डेभलपमेन्ट २०२४ मा समेत प्रकाशित छ। दुई, नेपाल कार्बन उत्र्सजन गर्ने देश हैन। सन् २०२३ मा विश्वभर भएको ३३७५ गिगाटन कार्वन उत्सर्जनमध्ये अमेरिका ३२ र चीन १३ प्रतिशतको भूमिकामा छन्। नेपाल ००४ प्रतिशत र १२०औंभन्दा तलको क्रममा छ। यद्यपि क्षति बराबरी भोग्नुपरेको छ। खाद्यान्न उत्पादन, मानव स्वास्थ्व, कृषि, पर्यटन, पर्यावरण, मौसम, प्रजननलगायत सबैमा यसको असर विश्वका अन्य राष्ट्र जति नै भएको चन्द्रशेखर कर्पीको अनुसन्धानले समेत प्रस्ट पार्छ। नेपाललगायत थुप्रै देशले नगरेको गतिविधिमा सजाय पाइरहेको अवस्था छ। केही सीमित देशको कसुरको करारचाहिँ किन संसारका सबै देश हुनु र बन्नुपर्ने ? उनीहरूले बाँकी देशलाई करार गर्न खोज्नुभन्दा ती देशलाई क्षतिपूर्ति दिनुपर्ने होइन र ? तीन, कार्बन उत्सर्जन गर्ने राष्ट्रहरूले विकासको एउटा अपेक्षित तह पार गरिसके। उनीहरू औद्योगीकरण र सहरीकरणको उच्चतम बिन्दुमा पुगिसके। यसमा नयाँ अवतार अथवा प्रगति उनीहरूलाई अब आवश्यक पर्दैन। तर, अन्य देशले त्यो हैसियत बनाउन नसकून् र आफ्नो समानान्तर शक्ति अनि दबदबा अरूलाई चाहिँ प्राप्त नहोस् भन्ने सुनियोजित अभिलाषाचाहिँ बोकेका छन्। जलवायु संकटको आवरणमा अन्य देशले चाहेका विकास गतिविधिलाई रोक्न सके उनीहरूको हैकम अक्षुण्ण रहन्छ भन्ने आसय छ। तसर्थ, जलवायु संकटको पिटेर भरसक अरू देशको विकासको मार्गमा सकेको अवरोध उनीहरूको चासोको विषय हो। चार, उनीहरूको चिन्ता एक विलासी र आडम्बरी सोचमात्र हो। किनभने उनीहरू स्वयंले चाहिँ जलवायु संकट न्यूनीकरण अथवा निवारण गर्न कुनै निश्चित कानुन बनाएका छैनन्, ठोस कार्ययोजना ल्याएका छैनन्। अमेरिका नै कार्बन उत्सर्जनको विरोधमा भएको पेरिस सहमतिको खिलापमा छ। अमेरिका, भारत, जापान, इन्डोनेसिया जस्ता देशको कार्बन उत्सर्जन सन् २०२२ भन्दा २०२३ मा अभै बढेको तथ्यांक छ। गैरजीवाश्म इन्धनको खपतमा चीनबाहेक अन्य राष्ट्रको उल्लेख्य चासो देखिँदैन। अझ चीनले यस्तो प्रविधिको प्रयोगमार्पत गरेका उत्पादनको विरोध र आयातमा प्रतिबन्ध लगाउन उद्घत बन्दै छन्। त्यसैले जलवायु संकटको सवालमा शक्तिराष्ट्रहरू केवल प्रचारप्रसार चाहन्छन्, तर परिणाम चाहदैनन् भन्ने प्रस्ट हुन्छ। पाँच, अन्तर्राष्ट्रिय कानुनहरू पनि अन्य विधामा बढी छन्। तर, निकै पेचिलो समस्या बन्दै गएको जलवायु संकटमा त्यति अनुपातमा कानुन बनेनन्, जति यसको गाम्भीर्यता छ। सन् १९४६ फेबु्रअरी १६ मा प्रथमपटक प्रयोग भएपछि संयुक्त राष्ट्रसंघमा पछिल्लोपटक अप्रिल २४, २०२४ सम्म २७९ पटक भिटो पावर प्रयोग गरियो। तर, एउटा पनि भिटो कार्बन उत्सर्जनलाई लिएर प्रयोग भएको छैन। ती केवल अन्तरदेशीय लडाइँ, अरूको देशको प्रजातान्त्रिक प्रक्रियाको बिखण्डन लगायतका विषयमा मात्र आधारित छ। छ, मानव अधिकारको व्याख्याभित्र तीन पुस्ताको अवधारणा विद्यमान छ। जेनेरेसन थ्यौरी भनेर मानवअधिकारवादीहरू यसलाई निकै रोमाञ्चक हिसाबले बहस गरिरहेका हुन्छन्। तर, अब केवल राजनीतिक, आर्थिक र सांस्कृतिक अधिकार मात्रले सम्पूर्ण अधिकारको अवधारणालाई न्याय गर्न सक्दैन। अब चौथो पुस्ता पनि बन्नुपर्छ, स्वस्थ्य जलवायु नै नरहे मानव जीवनकै कल्पना हँुदैन। यतातिर मानवअधिकारको विषयमा अग्रणी भनिएका देश र संस्था लगभग चुप नै छन्। सात, अहिलेको चेतना र चिन्तन विशुद्घ मानवीय स्वार्थ र मानव जगत्को कल्याणकेन्द्रित अथवा एन्थ्रोपोमोरफिक छ। यति स्वार्थी र सतही बहसमा आधरित छ कि केवल मानवको जीवनमा संकट आउने भयले त्रसित भएर छलफल केन्द्रित छन्। तर, पर्यावरण सन्तुलनका अन्य समानान्तर सहयोगी जंगल, जनवार र वन्यजन्तुको हितप्रति लक्षित भएर खासै विषय उठान हुँदैन अथवा प्राथमिकतामा पर्दैन। आठ, सबैभन्दा धेरै कार्बन उत्सर्जन गर्ने देशहरूको बन क्षेत्र र अनुपात तुलनात्मक रूपमा अरूको भन्दा निक्कै थोरै छ। जलवायु संकटसँग प्रतिरोध गर्ने मुख्य सूचांकमा उनीहरू निःसन्देह छन्। तसर्थ, जलवायु संकटलाई लिएर केही ठूला देशबाट देखाइएको चिन्ता एक विलासी रोदनमात्र हो। जलवायु संकट वास्तविकता त हो। तर, यसका जिम्मेवार देशहरू अझै गम्भीर छैनन्, केवल अरूलाई तर्साइ र थर्काइ रहेछन्। बिगतमा सैन्य शक्ति र त्यसपछि व्यपारलाई आधार बनाएर अरू देशलाई नियन्त्रणमा राख्ने प्रचलन थियो। अहिले जलवायु संकटको जन्जीर बुनेर अरूलाई नियन्त्रणमा राख्ने जालसाझी गरिरहेछन्।"
स्तरअनुसारको माग्ने,"आज बिहानै म सुपर्णखाको घर गएँ। हामीलाई चिन्ने सबैलाई थाहा छ, हामी बालशखा हौं। केटाकेटीमा हाम्रा विचार, सोच, बानी आदि धेरै कुरामा लगभग समानता थियो। पछि गएर मात्र हामी ती कुरामा फरक हुन गयौं। नहोस् पनि कसरी ! उनी आदर्शवादी, म हुन गएँ यथार्थवादी अर्थात् मेरै शब्दमा भन्ने हो भने म व्यावहारिक। उनी भन्छन्, धन आवश्यक कुरा हो। खान, लाउन र बिरामी पर्दा अरूको मुख ताक्न नपरे भैगयो नि ! त्योभन्दा बढी के चाहियो ? उनले हाम्रो समाज चिनेकै छैनन्। मैले राम्ररी चिनेको छु। जोसँग यथेष्ट सम्पत्ति छ, समाजमा त्यसैको इज्जत छ। अरूलाई कसले गन्छ र ! उनले भनेजत्तिमा मात्र सन्तुष्ट हुने हो भने त्यस्ताको हाम्रो समाजमा के भाउ हुन्छ ? त्यत्ति कुरा पनि नबुझेका मित्रको के कुरा गर्नु ! शिरोमणि कवि लेखनाथ पौड्यालले धनमहिमा त्यसै लेखेका हैनन्। धनको महत्ता उनलाई राम्ररी थाहा थियो। हामीमा पछि गएर भएको भिन्नता हामीलाई टाढाबाट चिन्नेहरूले थाहा पाएका छैनन्। उनी आफैंले चिया ल्याएर टेबलमा राखेपछि हाम्रो संवाद सुरु भयो। मैले भनेँ, हेर यसपालिको मेरो विदेश भ्रमण अत्यन्त सफल रह्यो। क्या स्वागत सत्कार पाएँ। क्या अपनत्व भेटेँ। उनले झट्ट जवाफ फर्काइहाले, फुइँ नगर। भ्रममा नपर। त्यो सत्कार, त्यो अपनत्व तिमीलाई दर्शाएको हैन। यो देशप्रति दर्शाएको हो। सदियौंदेखिको हाम्रो प्रगाढ सम्बन्धको कारण भएको हो। यहाँबाट तिम्रो स्तरको जो गए पनि त्यस्तै सत्कार, त्यस्तै अपनत्व पाइन्छ। त्यस कुरामा उनीहरू कञ्जुस छैनन्। बरू दिल खोलेर स्वागत, सत्कार र अपनत्व दर्शाउँछन्। यो उनीहरूको संस्कार हो, सदाशयता हो। म के भनौं ? मैले विषयान्तर गर्दै भनेँ, ल भैगो। यो कुरा छोड। यसपाला धेरै ठूलो उपलब्धि भयो। कसैले गर्न नसकेको उपलब्धि मेरै भ्रमणले प्राप्त गयो। उनले भने, उपलब्धिको कुरा पछि गरुँला। दुइटा विवाहको जन्ती जस्तो लावालस्करको भेल अति भएन र ? आवश्यकताभन्दा बढी हुल लगेर तिमीले राष्ट्रको थैलीको दोहन गयौ। त्यो मलाई चित्त बुझेन। मलाई मात्र हैन, कसैलाई पनि चित्त बुझेको छैन। मैले आफ्नो बाध्यता बताउनै पयो, मेरो सीमा पनि बुझिदेउन। मेरो चाहनाले लिएर गएको हो र ! फन्दामा परेर पो त। उनले थपे, यति ठूलो मान्छे फन्दामा पर्न सक्छ, फन्दालाई पन्छाउन सक्दैन भने त्यो पदमा किन खोटो दलेर बस्छौं ? तिम्रो स्वाभिमान छैन ? कि स्वाभिमानलाई पोलेर खाइसक्यौ ? मलाई रिस नउठेको हैन उनको कुरा सुनेर। उपलब्धिका कुरा सुनाउनु थियो, त्यसैले आफ्नो रिसलाई दबाउँदै भनेँ, मेरो भ्रमणको उपलब्धिका कुरा सुनन्। म त त्यही सुनाउन आएको तिमीलाई। उनले मुख खोले, उपलब्धिको कुरा के सुन्नु ? तिमी र तिम्रा सहयोगी गुट जति नै माथि उड्न, मनमा गढेको तिमीहरूका हैसियत त थाहा भैगयो नि। भङेरो जतिसुकै माथि उडेको डिंग हाँके पनि उसको मस्तिष्कमा त त्यही खटप्वालको बास न कुँदिएको हुन्छ। बाजको जस्तो शिखरमा गुँड त हुँदैन नि। छुद्र स्वार्थ सिद्ध गर्न आआफ्ना क्षेत्रमा कतै जाबो सिटी हल त कतै जाबो खेलकुद मैदान बनाउन मागेर तिमीहरू दंग पयौ। तिम्रा हैसियत बुझेर मित्रहरू पनि छक्क परे होलान्। मैले अलि कड्िकएरै भनेँ, मैले कनेक्टिभिटीका कुराहरूमा रेलमार्ग, स्थलमार्ग मात्र हैन, विद्युत् विकास लगायत थुप्रै कुराको विकास निम्ति सहयोगको कुरा गरेको छु। हाम्रो देश विकासका बहुआयामिक पक्षका बारेमा कुरा गरेको छु र मित्रहरू यी सब कुरामा हामीलाई सहयोग गर्न तत्पर छन्। यो कम उपलब्धिको कुरा हो ? उनी कडकए, जावो सिटीहल र खेलकुद मैदान बनाउने कुराले मख्ख पर्ने तिमीले त्यत्रा देश विकासका कुरा अघि सायौ होला भन्ने म त पत्याउँदिनँ। हो, तिमीले नेपालमा उद्योग खोल्ने, रोजगारी बढाउने, निर्यात बढाउने खालका कुरामा पनि सहयोगको कुरा गरेको भए तिमीले देश विकासका विभिन्न आयामका विषयमा कुरा गयौं होला भनेर म पत्याउँथे। मलाई लाग्छ तिम्रो हैसियत बुझेर ती मित्रहरूले नै कनेक्टिभिटी, विद्युत् विकास आदिमा सहयोग गर्छौं भने होलान्। तिमी त सिटीहल र खेलकुद मैदान बनाउने कुरामै सीमित भयौ होला। म उनलाई प्रष्ट्याउन खोज्दै थिएँ। उनले भै गो, पुग्यो। अब पूरै अघाएँ भन्दै बाटो तताए।"
नेपाल र भारतबीचको खेल वर्षाका कारण रद्द,काठमाडौं : एसीसी महिला यु१९ एसिया कपमा नेपाल र भारतबीचको खेल वर्षाका कारण रद्द भएको छ। निरन्तरको वर्षाले मैदान प्रभावित बनाएपछि खेल 'नो रिजल्ट'मा पुगेको आयोजक मलेसिया क्रिकेट एसोसियसनले जनाएको छ। यससँगै नेपाल र भारतले अंक बाँडेका छन्। यसअघि टस हारेर ब्याटिङ गरेको नेपालले निर्धारित ओभरको खेलमा ९ विकेट गुमाएर ९४ रन बनाएको हो। नेपालका लागि कप्तान पुजा महतोले सर्वाधिक २५ रन बनाइन्। त्यस्तै अलिशा कुमारी यादव २० रनमा अविजित रहिन्। अन्य खेलाडीले दोहोरो अंकको रन जोड्न सकेनन्। भारतका लागि परुनिका सिसोडियाले सर्वाधिक ४ विकेट लिइन्। त्यस्तै आन्नदिता किशोर र मिथिला भीले ११ विकेट लिए। ९५ रनको विजय लक्ष्य पछ्याएको भारतले ३१ ओभरमा बिना विकेट क्षति २८ रनमा खेलिरहेका बेला वर्षाले प्रभावित बनाएको थियो। वर्षाका कारण खेल पनि ढिला सुरू भएको थियो। नेपालले सोमबार पाकिस्तानलाई हराउँदै सेमिफाइनल यात्रा सुनिश्चित गरेको थियो।
नेपालले भारतलाई दियो ९५ रनको लक्ष्य,काठमाडौं : एसीसी महिला यु१९ एसिया कपमा नेपालले भारतलाई ९५ रनको लक्ष्य प्रस्तुत गरेको छ। टस हारेर ब्याटिङ गरेको नेपालले निर्धारित ओभरको खेलमा ९ विकेट गुमाएर ९४ रन बनाएको हो। नेपालका लागि कप्तान पुजा महतोले सर्वाधिक २५ रन बनाइन्। त्यस्तै अलिशा कुमारी यादव २० रनमा अविजित रहिन्। अन्य खेलाडीले दोहोरो अंकको रन जोड्न सकेनन्। भारतका लागि परुनिका सिसोडियाले सर्वाधिक ४ विकेट लिइन्। त्यस्तै आन्नदिता किशोर र मिथिला भीले ११ विकेट लिए।
रंगशालाले लियो आकार,"चितवन : अन्तर्राष्ट्रिय मापदण्डको मैदान। खेल हेर्न दर्शकलाई व्यवस्थित प्याराफिट। अबको ३० महिनामा भरतपुर महानगरपालिका१५, रामपुरमा अन्तर्राष्ट्रिय मापदण्डको क्रिकेट रंगशालामा दर्शकले खेल हेरेर मज्जा लिन पाउँछन्। अधुरो बनेको गौतमबुद्ध अन्तर्राष्ट्रिय क्रिकेट रंगशालाको निर्माणले गति लिएको छ। साउनदेखि रंगशालाको काम तीव्र गतिमा अघि बढेको छ। काम सुरु भएको पाँच महिनामा १३ प्रतिशत काम भएको छ। मैदान पिच गर्ने, थप प्याराफिट निर्माण गर्ने, भीआईपी टावर निर्माण गर्ने, ड्रेन ढाक्ने काम ३० महिनामा सकिनेछ। रंगशालाले आकार लिएको छ। अहिले दुई वटा भीआईपी टावर र प्याराफिट निर्माणको काम भइरहेको छ। अहिले स्ट्यान्ड १ मा प्याराफिट निर्माणको काम सुरु भएको हो। त्यसपछि २, ३ र ४ नम्बरको स्ट्यान्डमा प्याराफिट निर्माण गरिनेछ। भीआईपी टावर १ मा माथिल्लो बिमको काम अन्तिम चरणमा पुगेको छ। त्यसपछि पहिलो तलाको काम अघि बढ्नेछ। प्रोजेक्ट म्यानेजर इन्जिनियर वीरेन्द्रकुमार यादवका अनुसार टावर २ को भने तलो बीमको काम अन्तिम चरणमा पुगेको छ। यस्तै रंगशालाको मैदानको माथिल्लो भागको माटो निकालिएको छ। सुरुमा झाँडी, ठूला रूखहरू, घाँसहरू पलाएका थिए। देख्दा नै उजाड जस्तो लागेको थियो। पहिला र अहिले हेर्दा नै थाहा हुन्छ कि काम कस्तो भएको छ भन्ने कुरा, यादवले भने, यही निर्माणले गति लिएको छ। हामी तोकिएको तीस महिनाभित्रमा काम पुरा गर्नेछौं, यादवले भने, भीआईपी टावर१ को फुटिङ बिमको ढलान सकिएको छ। टावर२ को ६ वटा फुटिङ ढलान गरिएको छ। प्याराफिटतर्फ स्ट्यान्ड १ र २ को पीसीसी ढलान सकिएको छ। स्ट्यान्ड ३ र ४ को १८ वटा कोठाको पीसीसी ढलान बाँकी छ। मैदानमा यसअघि रोएिको दुबो फालेर अत्याधुनिक प्रविधिबाट मैदान तयार गर्न लागिएको छ। रंगशालामा १५ हजार दर्शक अट्ने प्याराफिट बनाउन लागिएको हो। धुर्मुससुन्तली फाउन्डेसनले ५ हजार क्षमताको प्याराफिट निर्माण भइसकेको छ। ६ वटा ब्लकमध्ये चारवटाको पहिलो चरणको काम सकिएको छ। दर्शक बस्ने १६ मध्ये चार तहको सिँढी पहिल्यै बनेको थियो। अब १० हजार दर्शकका लागि काम थालिएको छ। रंगशाला निर्माणका लागि भरतपुर महानगरपालिका र हिमालयन कालिञ्चोक बीबीआर जेभीबीच असार २३ मा सम्झौता भएको हो। निर्माण कम्पनीले ७८ करोड ५० लाखमा ठेक्का पाएर साउनबाट काम सुरु गरेको हो। वर्षात्मा पानी जम्ने समस्याले काम प्रभावित भएको थियो। थालेको कामको प्रगतिअनुसार १३ प्रतिशत काम भएको छ। सम्झौताअनुसार २०८३ पुस २२ गतेभित्रमा निर्माणको काम सक्नुपर्ने छ। भ्याट र पीएससहित ७५ करोड ५० लाख ९१ हजार १८९ रुपैयाँ रहेको छ। खेल मैदानसहित ५ वटा पिच, मैदानमा ड्रेनएज, २ वटा ३३ तलाको टावर बनाइने छ। भीआईपी र खेलाडी रहने एउटा ब्लक अनि अर्कोमा मिडिया, अम्पायर र कर्पोरेट बक्सहरू हुनेछन्। रंगशाला निर्माण पुरा भएपछि चितवन क्रिकेटको हबको रूपमा चिनिने चितवन जिल्ला क्रिकेट संघका अध्यक्ष सुदिप पियाले बताए । धुर्मुससुन्तली फाउन्डेसनले निर्माणको जिम्मेवारीबाट अलग भएपछि भरतपुर महानगरपालिकाले स्वामित्व लिएर काम अघि बढाएको हो। तीन तहको सरकारको साझेदारीमा निर्माण अघि बढाइएको हो। संघीय सरकारले २५ करोड विनियोजन गरेको छ। बागमती प्रदेश सरकारले ठेक्का सम्झौताको ७० प्रतिशत बजेटको निर्णय गरिसकेको छ। प्रदेश सरकारको ५२ करोड ५० लाख र केन्द्र सरकारले २५ करोड बजेट बिनियोजन गरेको छ। नपुग रकम भरतपुर महानगरले आन्तरिक स्रोतबाट जुटाउनेछ। बजेटको सुनिश्चिता भएको कारण अब रंगशाला निर्माणको काम कुनै कारणले पनि नरोकिने भरतपुर महानगरपालिकाका प्रमुख रेनु दाहालले बताइन्। आकारसँगै कामको तीब्रता पनि बढ्दै गएको छ। अब केही कारणले पनि काम रोकिने अवस्था छैन, दाहालले भनिन्, यो राष्ट्रिय गौरवको आयोजना हो। निर्माण सकिएपछिको खेलाडी र दर्शकको उत्साह यो मैदानमा हेर्न आतुर छौं।"
इटहरीको जागृति झापा कपको सेमिफाइनलमा,"झापा : इटहरीको राष्ट्रिय जागृति क्लब बिर्तामोडमा जारी झापा कपको सेमिफाइनलमा प्रवेश गरेको छ। टाइब्रेकरमा भारतको जिटिए दार्जिलिङलाई ४२ गोल अन्तरले पराजित गर्दै जागृति अन्तिम चारमा प्रवेश गरेको हो। टाइब्रेकरमा जागृतिका प्रवेश दनुवार, सविन घिमिरे, योगेन्द्र कार्की र विदेशी खेलाडी नाम्दी इबोसीले गोल गरे भने निशान लिम्बूको प्रहार बारमा लागेर फर्कियो। जिटिएका आशिष् देवान र प्रितम राई गोल गरेकोमा अङ्गद थापा मगर र भाइचुङ राईको प्रहार जागृतिका गोलरक्षक नीरज चौधरीले बचाउ गरे। यसअघि खेलको १७ औँ मिनेटमा जागृतिका लागि प्रवेश बस्नेतले गोल गर्दै टिमलाई अग्रता दिलाए। डिबक्समा अनमार्क रहेका बस्नेतले खमिरगिल्सन कन्दङवाको क्रस पासलाई सदुपयोग गर्दै गोल गरे। खेलको २० औँ मिनेटमा डिफेन्डर निवास रानाको ह्यान्ड बल भएको थियो। त्यसपछि जागृतिका मिलन राईले गरेको पेनाल्टी प्रहार जिटिएका गोलकिपरले बचाउ गर्दा अग्रता दोब्बर गर्ने अवसर गुमेको थियो। खेलको २२ औँ मिनेटमा जिटिएले खेल बराबरीमा ल्यायो। देवाशिष राईले मैदानको मध्य भागबाट दुईजना डिफेन्डरलाई बिट गर्दै विपक्षी गोल पोस्टमा प्रहार गरेका थिए। गोलकिपरबाट रिबाउन्स भएको बललाई उनले गोलमा परिणत गरे। खेलको ६८ औँ मिनेटमा जागृति १० खेलाडीमा सीमित भयो। जागृतिका स्ट्राइकर मिलन राई विपक्षी गोलकिपर निगम सिंहलाई फाउल गरेपछि रेडकार्ड पाएर मैदानबाट बाहिरिएका थिए। खेलको प्लेयर अफ द म्याच विजेता जागृतिका गोलकिपर चौधरी भए। उनले नगद १० हजार रुपैयाँ पुरस्कार पाए। बुधवारको तेस्रो क्वार्टर फाइनल खेल चर्च ब्वाइज युनाइटेट र गोर्खा ब्वाइज स्पोर्टस क्लब रुपन्देहीबीच हुने आयोजकले जनाएको छ। प्रतियोगिताको विजेताले नगद १० लाख तथा उपविजेताले नगद ५ लाख पुरस्कार पाउने आयोजक झापा ११ फुटबल क्लबका अध्यक्ष जलकुमार गुरुङले जानकारी दिए।"
"माथिल्लो अरुणको लगानी प्रभावित, लगानीमा विश्व बैंक अनीर्णित","काठमाडौं : विकास साझेदारबाट लगानीको प्रत्याभूति नहुँदा माथिल्लो अरुण जलविद्युत् आयोजनाको वित्तीय व्यवस्थापन प्रभावित भएको छ। १०६३ मेगावाटको अर्धजलाशययुक्त आयोजनामा विश्व बैंकको नेतृत्वमा एसियाली विकास बैंक (एडीबी), जाइका लगायतका साझेदार निकायले लगानी गर्ने भन्ने थियो। तर, सन् २०२४ को अक्टोबरमा गर्ने भनेको वित्तीय व्यवस्थापन अहिलेसम्म हुन सकेको छैन। आयोजनाको लगानी भूराजनीतिक कारणले अनीर्णित बनेको स्रोत बताउँछ। विशेष गरी माथिल्लो अरुणमा भारतको चासोका कारण आयोजनाको लगानी प्रभावित बनेको छ। निर्माण अवधिको ब्याज, मूल्य वृद्धिलगायतसहित १ अर्ब ७५ करोड डलर अनुमानित लागत रहेको अपर अरुणमा ७० प्रतिशत ऋण र ३० प्रतिशत स्वपुँजी (इक्विटी) बाट जुटाइने छ। विश्व बैंकको नेतृत्वको सहवित्तीयकरणमा अन्तर्राष्ट्रिय वित्तीय संस्थाबाट र स्वदेशी बैंक तथा वित्तीय संस्थाबाट सहुलियतपूण ऋण जुटाएर वित्तीय व्यवस्थापन गरिने योजना बनाइएको छ। यसका लागि हाइड्रोइलेक्ट्रिसिटी इन्भेस्टमेन्ट एन्ड डेभलप्मेन्ट कम्पनी एचआईडीसीएल)को नेतृत्वमा ५३ अर्ब स्वदेशी बैंक तथा वित्तीय स्वदेशी बैंक तथा वित्तीय संस्थाबाट सहवित्तीयकरणमार्फत लगानी जुटाउन समझदारीपत्र (एमओयू) २ वर्षअघि नै भइसकेको छ। आयोजनाको लगानी सम्बन्धमा नेपाल विद्युत् प्राधिकरणका कार्यकारी निर्देशक कुलमान घिसिङले अन्तिम चरणमा आएर वित्तीय व्यवस्थापनमा केही ढिलाइ भएको भन्दै विश्व बैंकको लगानीका लागि प्रशासनिक तथा कूटनीतिक रूपमा छलफल भइरहेको बताए। यदि विश्व बैंक लगायतका विदेशी निकाय आयोजनाबाट बाहिरिए पनि स्वेदशी लगानीमा पनि आयोजना बन्ने उनको भनाइ छ। विश्व बैंकको अपरेसन निर्देशिकाले आयोजनाको तल्लो तटीय र माथिल्लो तटीय देशहरूसँग सहमति लिनुपर्ने व्यवस्था रहेको छ। तल्लो तटीय मुलुक भारत र माथिल्लो तटीय मुलुक चीन हो। चीनसँग सहमतीका लागि पत्र पठाएको कार्यकारी निर्देशक घिसिङले जानकारी दिए। भारतसँग भने जेठमा पनि सहमतिका लागि प्रस्ताव पठाइएको हो। तर, त्यसबेला भारतले रोक्न भनेकाले अघि बढ्न सकेको छैन। अरुण बेसिनका अरुण तेस्रो, अरुण चौथो, तल्लो अरुण भारतको प्रत्यक्ष तथा अप्रत्यक्ष लगानीमा अघि बढिरहेको छ। त्यसकारण पनि माथिल्लो अरुणमा भारतको चासो बढि भएको स्रोत बताउँछ। भारतले आयोजनाको पूर्ण स्वामित्व नभए पनि केही सेयर दिन भनेको स्रोतको भनाइ छ। प्राधिकरणले नेपाल सरकार, प्रदेश सरकार, आयोजना प्रभावित जिल्लाका स्थानीय तह, आयोजना प्रभावित जिल्लावासी, देशभरिका सर्वसाधारणको सेयर लगानी, अन्तर्राष्ट्रिय बहुपक्षीय विकास साझेदारको सहुलितपूर्ण ऋण र स्वदेशी बैंक तथा वित्तीय संस्थाको ऋण लगानी रहने गरी ब्लेन्डेड फाइनान्सिङ(मिश्रित लगानी)को नमुना परियोजनाको रूपमा अगाडि बढाउन लागिरहेको छ। इक्विटीमध्ये ५१ प्रतिशत आयोजनाको प्रबद्र्धक अपर अरुण हाइड्रो इलेक्ट्रिक कम्पनीका संस्थापक सेयरबाट र ४९ प्रतिशत सर्वसाधारण सेयरबाट संकलन गरिने छ। जनताको जलविद्युत् कार्यक्रममा समावेश माथिल्लो अरुणमा प्रदेश सरकार, आयोजना रहेको जिल्ला संखुवासभाका स्थानीय तह, नेपाल विद्युत् प्राधिकरणलगायतका संस्थापक सेयर रहने छ। आयोजना प्रभावित बासिन्दा, देशभरका सर्वसाधारण लगायतको ४९ प्रतिशत साधारण सेयर रहने छ। आयोजनाको निर्माण सुपरिवेक्षणका लागि परामर्शदाता नियुक्त भई डिजाइन पुनरावलोकन तथा बोलपत्रसम्बन्धी कागजात तयारीका काम भइरहेको आयोजनाका प्रबन्ध निर्देशक फणीन्द्रराज जोशी बताउँछन्। वित्तीय व्यवस्थापनका लागि विकास साझेदार संस्थाहरूको सम्झौताको पर्खाइमा रहेको उनले जानकारी दिए। आयोजनाले पूर्व तयारीका काम तीव्र रूपमा अघि बढाएको पनि उनले बताए। वित्तीय व्यवस्थापन हुनेबित्तिकै बोलपत्र आह्वानका लागि अहिले बोलपत्रसम्बन्धी कागजात तयारीको काम भइरहेको छ, उनले भने। आयोजनाको निर्माण सुपरिवेक्षणका लागि परामर्शदाताको रुपमा ट्रयाकबेल नियुक्त भएको छ। उक्त कम्पनीले डिजाइन पुनरावलोकन तथा बोलपत्र सम्बन्धी कागजात तयारीका कम गरिरहेको जोशीले बताए। आयोजनाको सन् २०२६ को सुरुवातबाट निर्माण सुरु गर्ने लक्ष्यका साथ निर्माण पूर्वका काम भइरहेका छन्। आयोजनाको निर्माण सन् २०३१ भित्र सम्पन्न गर्ने लक्ष्य राखिएको छ। तर, वित्तीय व्यवस्थापन सम्पन्न नभए आयोजना निर्माणको समय लम्बिने देखिन्छ। पूर्वतयारीको कामका लागि अहिलेसम्म करिब ५ अर्ब रुपैयाँ खर्च भएको छ। आयोजनालाई आवश्यक पर्ने २३२१४ हेक्टर निजी जग्गा प्राप्ति करिब करिब सम्पन्न भएको छ। अधिग्रहण गरिने जग्गाको करिब ९९ प्रतिशत मुआब्जा तथा क्षतिपूर्ति वितरण गरिसकिएको छ। आयोजनाबाट विस्थापितहरूको पुनस्र्थापना कार्य जारी छ। आयोजनाबाट करिब २२ घरधुरी भौतिक रूपमा विस्थापित हुने छन्। आयोजनाको निर्माणबाट वातावरणीय तथा सामाजिक प्रभावहरू तुलनात्मक रुपमा न्यून रहने अध्ययनले देखाएको छ। आयोजनालाई विद्युत् बढी माग हुने हिउँदका ६ महिनामा दैनिक ६ घण्टा पूर्ण क्षमतामा चलाउने गरी डिजाइन गरिएको छ। माथिल्लो अरुण आयोजनाको सन् १९९१ मा पूर्व सम्भाव्यता अध्ययन गरिएको थियो। प्राधिकरणले सन् २०११ म परिष्किृत अध्ययन गरेको थियो भने अपडेटेड सम्भाव्याता अध्ययन २०२१ म सम्पन्न भएको थियो। सुरुङ खन्नका लागि आवश्यक विस्फोटक पदार्थ भण्डारणका लागि बङ्कर र त्यसको रेखदेखका लागि खटिने सेनाका लागि कार्यालय तथा आवास निर्माणाधीन छ। उक्त सम्पूर्ण कामहरू सकिएपछि नामासे र रुकुमा दुवैतर्फबाट सुरुङ खन्न सकिने छ। छोङराङबाट नामासेसम्मको सडकको ट्रयाक खोल्न सुरु गरिएको छ। आयोजनाको कार्यालय तथा कर्मचारी अवास निर्माण अन्तिम चरणमा पुगेको छ। राष्ट्रिय वन क्षेत्रको जग्गा उपभोग र त्यहाँ रहेका रूख कटानको स्वीकृति प्रक्रियामा समय लाग्दा पहुँच मार्ग निर्माण डेढ वर्ष प्रभावित भएको थियो। पहुँच मार्ग निर्माणका लागि भारतीय कम्पनी गायत्री प्रोजेक्ट लिमिटेड र नेपालको कन्काई इन्टरनेसनल बिल्डर्सको संयुक्त उपक्रम (जेभी)बीच २०७९ फागुन ११ गते ७ अर्ब ९१ करोड रुपैयाँमा (प्रोभिजनल सम एवम् करसहित) ठेक्का सम्झौता भएको थियो।"
माथिल्लो तामाकोशी नआएसम्म औद्योगिक क्षेत्रमा साँझ विद्युत् कटौती हुने,"काठमाडौं : ४५६ मेगावाटको माथिल्लो तामाकोशीबाट उत्पादन सुरु नभएसम्म बढी विद्युत् माग हुने साँझको समय (पिक)मा औद्योगिक क्षेत्रको विद्युत् केही कटौती हुने देखिएको छ। हिउँदयाम सुरुसँगै खोला तथा नदीहरूमा पानी घट्दा देशभित्रका नदी प्रवाही (आरओआर) जलविद्युत आयोजनाहरूको उत्पादन क्षमताभन्दा एक तिहाइ घट्ने तर पिक समयमा आन्तरिक माग धान्न भारतबाट विद्युत् आयात गर्न नपाउँदा औद्योगिक क्षेत्रको विद्युत केही कटौती गर्नु पर्नेछ। चिसोका कारण यही समयमा विद्युतको माग बढ्ने तर नेपालको विद्युत प्रणालीमा सबैभन्दा बढी हिस्सा रहेको जलविद्युत आयोजनाहरूको उत्पादन घट्ने अवस्था छ। हिउँदयामको विद्युत् माग र आपूर्ति व्यवस्थापन गर्न यो समयमा भारतबाट विद्युत् आयात गर्नु पर्दछ। यस वर्ष झनै सञ्चालनमा रहेका जलविद्युत आयोजनाहरूमध्ये सबैभन्दा ठूलो ४५६ मेगावाटको माथिल्लो तामाकोशीबाट उत्पादन बन्द हुँदा हिउँदयामको पिक समयको विद्युत् व्यवस्थापनमा समस्या भइरहेको नेपाल विद्युत प्राधिकरणका कार्यकारी निर्देशक कुलमान घिसिङले बताए। कार्यकारी निर्देशक घिसिङले पिक समयमा औद्योगिकबाहेक अन्य ग्राहकको विद्युत् आपूर्ति कटौती गर्नु पर्ने अवस्था नरहेको प्रष्ट पारे। असोज ११ र १२ गतेको अविरल वर्षाका कारण माथिल्लो तामाकोशीका संरचनामा क्षति पुर्याएको थियो। आगामी पुस १० गतेभित्र विद्युत् उत्पादन सुरु गर्ने र त्यसको १५ दिनभित्रमा पिक समयमा चलाउने गरी माथिल्लो तामाकोशीको मर्मतसम्भार भइरहेको छ। विद्युत् माग कम हुने समयमा पानी जम्मा गरी आयोजनालाई पिक समयका ४ घण्टा पूर्ण क्षमतामा चलाउन सकिन्छ। भारतको केन्द्रीय विद्युत प्राधिकरणले नेपाल विद्युत प्राधिकरणलाई आगामी चैत २ गते (१५ मार्च २०२५)सम्म ढल्केबरमुजफ्फपुर ४०० केभी क्रसबोर्डर प्रसारण लाइनमार्फत ६०० मेगावाट र टनकपुरमहेन्द्रनगर १३२ केभी प्रसारण लाइनबाट ५४ मेगावाट गरी दैनिक रुपमा ६५४ मेगावाटसम्म विद्युत् आयात अनुमति दिएको छ। तर, पिक समय साँझ ५ देखि रातको ९ बजेसम्म भने विद्युत आयात गर्न नपाउने व्यवस्था छ। त्यसपछि ३ चैत २०८१ १६ असार २०८२ (१६ मार्च३० जुन २०२५)सम्म सोलार आवर अर्थात बिहान ६ बजेदेखि साँझ ६ बजेसम्म मात्र आयात गर्न पाउने स्वीकृति दिइएको छ। कार्यकारी निर्देशक घिसिङले माथिल्लो तामाकोशी पनि बन्द रहेको र पिक समयका ४ घण्टा भारतबाट विद्युत् आयात गर्नसमेत नपाउँदा औद्योगिक क्षेत्रको विद्युत् केही कटौती गर्नु पर्ने बाध्यात्मक अवस्था सिर्जना भएको बताए। घिसिङले भने,पिक समयमा आयात अनुमति पाएका छैनौं, माथिल्लो तामाकोशी सञ्चालनमा रहेको भए दिउँसो बढी आयात गरी तामाकोशीको जलाशयमा पानी जम्मा गरी पिक समयमा चलाउन सकिन्थ्यो, माथिल्लो तामाकोशीको मर्मत तीव्र गतिमा भइरहेको छ, आयोजना नआएसम्म औद्योगिक क्षेत्रमा पिक समयमा विद्युत् केही कटौती गर्नु पर्ने अवस्था छ। गत शुक्रबार बिहान साढे बजेतिर ढल्केबरनवलपुर १३२ केभी प्रसारण लाइनको तार (कन्डक्टर) चुँडिँदा ढल्केबर पश्चिमका बारा र पर्सा औद्योगिक करिडोरमा विद्युत आपूर्ति प्रभावित भएको थियो। उक्त लाइनको मर्मत गरी सोमबार दिउँसोबाट सञ्चालनमा ल्याइएपछि विद्युत् आपूर्ति नियमित भएको छ। यसैगरी दार्चुलाको चमेलियादेखि कैलालीको अत्तरियासम्मको १३२ केभी प्रसारण लाइनअन्तर्गत बैतडी खोचलेक भन्ने स्थानमा रुख ढलेर एउटा सर्किटमा क्षति पुगेको छ। उक्त लाइनको मर्मत भइरहेको छ।"
"सेयर बजारमा सामान्य सुधार, कारोबार ४ अर्बमा झर्यो","काठमाडौं : नेप्से परिसूचक सामान्य अंकले बढेर बन्द भएको छ। अघिल्लो कारोबार दिन सोमबार ५१३७ अंकले घटेको नेप्से आज २९५ अंकले बढेर बन्द भएको हो। नेप्से सामान्य अंकले बढेपनि कारोबार रकम भने सोमबारको तुलनामा घटेको छ। आज ३१८ स्क्रिप्सको ८९ लाख ३९ हजार ३४८ कित्ता सेयर ४ अर्ब ३४ करोड ३२ लाख ३४ हजार ७४० रुपैयाँमा खरिदबिक्री भए। सोमबार ५ अर्ब बढिको सेयर कारोबार भएको थियो। आज एउटा कम्पनीको सेयर सकारात्मक सर्किट लेभलमा कारोबार भयो। सपोर्ट माइक्रो फाइनान्स वित्तीय संस्थाको सेयर १० प्रतिशतले बढ्यो। जानकी फाइनान्सको ९८५ प्रतिशतले बढ्दा दोल्टी पावरको ९०९,गुराँस लघुवित्त वित्तीय संस्थाको ८४२ र नारायणी डेभलपमेन्ट बैंकको ६९८ प्रतिशतले बढेको हो। यसदिन कुथेली बुखारी स्माल हाइड्रोपावरका लगानीकर्ताले भने गुमाए। सो कम्पनीको सेयर १० प्रतिशतले घट्यो। कारोबार रकमका आधारमा जानकी फाइनान्स शीर्षस्थानमा रह्यो। सो कम्पनीको २२ करोड मूल्य बराबरको सेयर कारोबार भयो। कारोबारमा आएका स्टक्समध्ये ११७ वटाको मूल्य बढ्दा ११७ वटाकै घट्यो। बाँकी १० स्टक्सको मूल्य स्थिर रह्यो। पाँच समूहको उपसूचक घट्दा अन्यको उपसूचक भने सकारात्मक देखिएका छन्।"

शीर्षक,विवरण
"नेपालमा केही छैन, नेपालमै सबथोक छ","रामेछापका अमर परियारले त्रिभुवन विश्वविद्यालयबाट स्नातक गरेका छन्। २०७७ सालमा स्नातक सकेसँगै आर्थिक अवस्था कमजोर भएका कारण घरबाट पनि सहयोग भएन। त्यति नै खेर उनले काठमाडौंमा जागिरका लागि चिनेजानेका सबैसँग हारगुहार गरे। तर एक वर्षसम्म जागिर खोज्दा पनि उनले केही काम पाएनन्। त्यसपछि फेरि उनी रामेछापस्थित आफ्नै गाउँ फर्किए। आफ्नै खेतबारीलाई मलजल गरेर तरकारी खेती गर्ने सोच बनाए। अहिले ऋण काडेर भए पनि आफ्नो १० गह्रा खेतमा काउली, बन्दा, टमाटर, भिन्डी, मुला, गाँजर उत्पादन गर्दैछन् उनी। यसरी बजारमा लगी बेचेर महिनामा २०२५ हजार आम्दानी गर्दै आएका छन्। तर अमरका बाबुले यत्रो ऋण खोजीखोजी पढाएर जागिर गर्ला भनेको, गाउँमै खेती गर्नका लागि त किन पढ्न पथ्र्यो र ? भनेर एक किसिमको दबाब दिएका छन्। बाबुले मात्रै होइन, उनलाई समाजले पनि त्यसैगरी अप्रत्यक्ष ढंगले भनिरहेको हुन्छ। यसो भन्नु दबाब दिनु नै हो। म अमर र अमरको समाजलाई भन्न चाहन्छु, काम सानो वा ठूलो भन्ने हुँदैन। विडम्बना, स्नातक होइन, हामी विद्यावारिधि गरेका, मास्टर डिग्री पढेका नेपाली पनि अमेरिका, अस्ट्रेलिया, क्यानडा, जापान वा युरोपियन देशमा गएर चाहिँ शौचालय सफा गर्छौं, होटलमा भाडा माझ्ने काम गर्न तयार हुन्छौं। तर आफ्नै देशमा त्यही वा त्योभन्दा राम्रो काम गर्न चाहिँ हामीलाई सरम लाग्छ। यत्रो मास्टर डिग्री पास गरेर पनि यस्तो काम गर्ने ? भनेर यही समाज खिसिट्युरी गरिरहन्छ। यो सामान्य हो। साइकलमा तरकारी, फलफूललगायतका दैनिक उपभोग्य सामग्री राखेर टोलटोल घुमेर घरदैलोमै सेवा पुर्याउने साना व्यापारी, पुराना कागज र प्लास्टिकका सामान संकलनको काम गर्ने मानिसलाई घृणाको दृष्टिले हेर्ने गरिन्छ। कतिपय उत्पादनशील र रोजगारी एवं स्वरोजगारी सिर्जना हुने काम र त्यस किसिमका काममा संलग्न कामदारलाई समेत अत्यन्तै घृणाको दृष्टिले हेरिन्छ। सैलुन चलाउने हजाम, डकर्मी, सिकर्मी, प्लम्बर, टेलर, पेन्टर, साइकल वा मोटरसाइकल मर्मत गर्नेहरूलाई निकै तल्लो तहको व्यवहार गरिन्छ। जहाँ श्रमको सम्मान गरिन्छ, त्यहाँ नै विकास र सद्भावको राम्रो प्रभाव देखिन्छ। हामी आफ्नो जन्मभूमिमा पसिना बगाउन वा जुनसुकै श्रम गर्न पनि हुन्छ भन्ने सोचाइमा छैनौं। ज्यालामा काम गर्न खेती किसानीमा श्रम गर्न पनि हुन्छ भन्ने सोच्दैनौं। ज्यालामा काम गर्नु खेती किसानीमा श्रम गर्नुजस्ता कार्यलाई निकृष्ट कार्यको रूपमा हेर्छौं। नेपाली दाजुभाइ, दिदीबहिनीले एकपटक विश्व चिहाउने कि ? जुन देशमा श्रमको सम्मान हुन्छ, त्यहाँ छिटो विकास र प्रगति भएको हेर्नका लागि। अमेरिका, युरोपलगायतका देशहरू आज विकसित हुनुका पछाडि श्रमको सम्मान गर्ने संस्कृति नै हो। संविधानमा पनि प्रत्येक नागरिकलाई रोजगारीको छनोट गर्न पाउने हक हुनेछ भनिएको छ। त्यसैगरी प्रत्येक श्रमिकलाई उचित श्रम अभ्यासको हक हुनेछ पनि भनिएको छ। तर पनि नेपाली समाजमा कामलाई सम्मान गर्ने संस्कार अझै बसेको छैन। सरकारले युवाको सशक्तीकरण र विकासमा शिक्षा, स्वास्थ्य, रोजगारीलगायतका क्षेत्रमा विशेष अवसर प्रदान गर्दै व्यक्तित्व विकास गर्ने तथा राज्यको सर्वांगीण विकासको योगदानमा युवालाई उपयुक्त अवसर प्रदान गर्ने नीति अख्तियार गरेको छ। त्यसैगरी, सरकारले चालु आर्थिक वर्षमा युवाको क्षमता अभिवृद्धि गरी अन्तरनिहित प्रतिभा सार्वजनिक सेवा प्रवाह र उत्पादनमूलक क्षेत्रमा उपयोग गर्न राष्ट्र निर्माणमा युवा परिचालन कार्यक्रम सञ्चालन गरेको छ। सरकारले सो कार्यक्रमअन्तर्गत विश्वविद्यालयबाट अध्ययन सम्पन्न गरी कामको खोजीमा रहेका युवालाई विभिन्न सार्वजनिक निकाय र निजी क्षेत्रसँगको सहकार्यमा उद्योग, व्यवसाय, कृषि तथा पशुपन्छी फर्म, होटल, पर्यटन, निर्माण क्षेत्रलगायतमा कार्यस्थल तालिम प्रदान गरी कम्तीमा एक लाख युवालाई रोजगारी सुनिश्चित गर्न तीन अर्ब रुपैयाँ विनियोजन गरेको छ। अनि स्वास्थ्य, शिक्षा, पर्यटन, कृषि, सूचना प्रविधि क्षेत्रका एक हजार युवालाई फेलोसिप (छात्रवृत्ति) प्रदान गरेको छ। फेलोसिप प्रदान गर्न निजी क्षेत्रलाई समेत सरकारले प्रोत्साहन गरेको छ। त्यसो त सरकारले युवामा उद्यमशीलता प्रवद्र्धन गर्न कर्जाको सहज र सरल पहुँच पुयाउने कामलाई तीव्रता दिएको छ। जहाँ इच्छा त्यहाँ उपाय भने झैं जाँगर भए आफ्नै घरआँगनमा अनेकौं रोजगारीका अवसर छन्। खाडीमा अनेकौं कष्टको सामना गर्न पुग्छन्। कृषि ऋण लिई सामान्य तरकारी खेतीलगायतका अनेकौं कार्यमा खट्ने हो भने मनग्ये आम्दानी गरी आफ्नै भूमिमा आरामसँग जीवनयापन गर्न सकिने उदाहरण गाउँगाउँमा जाँगरिला युवाले प्रस्तुत पनि गरेका छन्। सरकारले श्रम तथा श्रमिकको मर्यादा अभिवृद्धि तथा आन्तरिक रोजगारी प्रवद्र्धन गर्ने दीर्घकालीन सोचका साथ श्रमको सम्मान, राष्ट्रको अभियानसम्बन्धी रणनीति, २०७८ कार्यान्वयनमा ल्याएको छ। देशभित्रै श्रम गर्ने वातावरण आवश्यक छ, जसका लागि कामलाई स्तरीकरण गरेर हेर्ने सोचमा सुधार हुनुपर्छ। सबै किसिमको श्रमको आआफ्नै महŒव हुन्छ। कुनै पनि कार्यालयमा हाकिमदेखि कार्यालय सहयोगीसम्म सबै आफ्नो ठाउँमा दक्ष हुन्छन्। अर्कोतिर, यहाँका एकथरी मानिसहरू मानिस बिदेसिए देश सकियो भनेर भ्रम फैलाइरहेका छन्। तर नेपालमै केही गर्छु भन्ने युवाका लागि प्रचुर सम्भावना छ। संविधानमै प्रत्येक नागरिकलाई रोजगारीको हक हुनेछ भनिएको छ। सबैले काम गर्न पाउने अवस्था सुनिश्चित गर्दै देशको मुख्य सामाजिक आर्थिक शक्तिको रूपमा रहेको श्रमशक्तिलाई दक्ष र व्यावसायिक बनाउने र स्वदेशमा नै रोजगारी अभिवृद्धि गर्ने विषय पनि संविधानमा समावेश गरिएको छ। देशमा केही छैन, केही हुँदैन, विदेश नगए के गर्नु ? भन्ने नकारात्मक भाष्यलाई अब चिर्दै जानुपर्छ। स्वदेशमा केही पनि नदेख्ने तर विदेशमा थोरै पैसामा पनि पसिना बगाउन तयार हुने युवाले देशभित्रै बसेर धेरै गर्न सकिन्छ भन्ने भाष्य निर्माण गर्नुपर्छ। गर्नेहरूका लागि देशभित्रै धेरै सम्भावना छ। अझ युवा जनशक्ति जुनसुकै मुलुकका लागि पनि समृद्धिको पहिलो आधारस्तम्भ मानिन्छ। युवावर्ग मुलुकको राजनीतिक, आर्थिक, सामाजिक एवं सांस्कृतिक रूपान्तरणको संवाहक शक्ति भएको सर्वस्वीकार्य छ। अन्त्यमा, अर्काको देशमा गएर भाँडा माझ्ने र शौचालय सफा गर्ने काम पनि गर्न तयार हुने तर आफ्नै देशमा सानका साथ कृषि, पशुपालन वा आफ्नै पेसा व्यवसाय गर्न आनाकानी गर्ने प्रवृत्ति युवाले हटाउनुपर्छ। सरकारले समृद्ध नेपाल, सुखी नेपालीको नारा अघि सारिएको सन्दर्भमा अब युवाले नेपालमा केही हुन्न भन्ने भन्दा पनि नेपालमा सबथोक छ भन्नुपर्छ।"
सोच्ने कि सम्पन्न सडकहरू ?,"समयले नयाँ नयाँ सोच जन्माइरहन्छ। जब नयाँ सोच (अवधारणा)लाई समयसँग समायोजन गर्दै मानिस अघि बढ्छ, तबमात्र नयाँ नयाँ काम गर्न सक्छ। सोचले नै हो, संसार बदल्ने पनि। सोच जुनसुकै विषय, क्षेत्र, तह र तप्कामा प्रयोग गर्न सकिन्छ। जसले हरसमय नयाँ आविष्कार गरिरहन्छ। यसरी भव्य काम गर्न र दिव्य परिणाम ल्याउन हरेक नागरिकमा नयाँ सोच चाहिन्छ। अझ देश निर्माण गर्छु भन्नेहरू अनि देश हाँक्छु भन्नेहरूमा झनै पृथक् र सिर्जनात्मक सोच अत्यावश्यक हुन्छ। सन्दर्भ, सोचसँग जोडिएको सडक निर्माणको। जसले आर्थिक विकास, कनेक्टिभिटी र दिगो विकासमा महŒवपूर्ण भूमिका खेल्छ। वर्षौं अझ भनौं नेपाल त दशकौंदेखि परम्परागत सडक निर्माणका विधिहरूमा अल्मलिइरहेको छ। तर अन्य देशले भने नवीनतम प्रविधिहरू र परिस्थिति अनुकूलका दृष्टिकोणसहित सडक निर्माणका अनेक आश्चर्यजनक काम गर्न थालेका छन्। यसो गर्दा त्यसले लागत घटाउँछ, टिकाउपन बढाउँछ र जलवायु परिवर्तनको वैश्विक समस्यासमेत सम्बोधन गर्छ, वातावरणीय प्रभावलाई कम गर्दै। पाँच उत्कृष्ट सडकका केही नौला दृष्टान्त: विश्वमा सडक सञ्जालले समग्र विकासमा खेलेको भूमिका अहम् पाइएका छन्। विकासको मूल आधार सडक भएकाले पनि यसलाई सिर्जनात्मक बनाउन पछिल्लो पुस्ता नयाँ सोच, अवधारणा र संकल्पका साथ अघि बढेको छ, सूचनाप्रविधिसमेत जोडेर। आफ्नो उपचार आफैं गर्ने (आत्मउपचारक) बेलायतका सडकहरू : बेलायतमा अनुसन्धानकर्ताहरूले आत्मउपचार गर्ने एस्फाल्ट विकास गरेका छन्, जसमा पुनस्र्थापना गर्ने एजेन्टका रूपमा ससाना क्याप्सुलहरू समावेश गरिएका छन्। ती क्याप्सुलले सडकमा पर्ने चिराहरूलाई आफैं मर्मत गर्छन्। यस किसिमको प्रविधिले सडकको आयु विस्तार गर्छ र मर्मतमा लाग्ने ठुलो धनराशिको लागतलाई घटाउँछ। नेदरल्यान्डमा सौर्य सडकहरू: नेदरल्यान्ड जसले सडकमा नयाँ सोच प्रयोगमा ल्याएको छ। जसलाई उसले सोलार प्यानेलइन्टिग्रेटेड रोडस् नामकरण गरेको छ। यस्ता सोलार रोड प्रोजेक्टहरूले सडकबाटै नवीकरणीय ऊर्जा (रिन्युएबल इनर्जी) उत्पादन गर्छन्। जुन सडकहरूले सडक बत्तीहरू आफ्नै प्रयासमा बाल्छन्। जसबाट इलेक्ट्रिक गाडीहरू रिचार्ज गर्न सकिन्छ भने बाँकी ऊर्जा सडक आसपासका भवनहरूले प्रयोग गर्छन्। जापानमा पर्मेबल पेभमेन्टस्: जापानले सडक अर्थात् फुटपाथमा पृथक् प्रयोग गरेको पाइन्छ। सहर आउने बाढीलाई कम गर्न र पानीको व्यवस्थापन सुधार गर्न यस्तो सोच अघि सारेको हो। पर्मेबल पेभमेन्टस्लाई वाटर पर्मेबल पनि भनिन्छ। यसले सहरमा वर्षाको बेला आउने बाढी र सडकमा भरिने जलमग्न अवस्थालाई स्वतः नियन्त्रण गर्छ। यतिमात्र होइन, यस्ता फुटपाथले सडक तात्ने समस्यालाई पनि क्रमशः कम गर्छ। जापानको यो प्रयोगले विश्वलाई नेतृत्व गरिरहेको छ। अमेरिकामा सडक निर्माणमा जियोसिन्थेटिक्स: संयुक्त राज्य अमेरिका सडकमा व्यापक रूपमा जियोसिन्थेटिक्स जस्तै जियोग्रिड र जियोटेक्स्टाइलको प्रयोग गरिन्छ, जसले भूक्षय भइरहने किसिमका कमजोर माटो भएका क्षेत्रहरूमा पनि सडकलाई सुदृढ बनाइदिन्छ। नेपाल जस्तो पहाडी भूभाग जहाँ कमजोर माटोका कारण ल्यान्डस्लाइडस् भइरहन्छ, त्यहाँ विशेष कामयावी देखिन्छ यो प्रयोग। यस्तो अभ्यासले सडकको टिकाउपन बढी हुन्छ। वर्तमान विश्वले सामना गरिरहेको पर्यावरणीय क्षतिलाई कम गर्ने भूमिका पनि यसले खेल्छ। भारतमा प्लास्टिकका सडकहरू: भारतले सडक निर्माणमा फोहोरका प्लास्टिकको प्रयोग गरेको छ। यो काममा भारतले विश्वलाई पाठ सिकाएको छ। यो नयाँ सोच (आविष्कार)ले प्लास्टिक प्रदूषणलाई ठूलो परिणाममा घटाएको छ। सँगै यसले सडक बलियो हुने हुँदा टिकाउपनमा पनि फड्को मारेको छ। प्लास्टिक र बिटुमिन घुलमिल गर्दा सडकहरू अत्यधिक टिकाउ हुने गरेको पाइन्छ। जसले पानीले सडकमा गर्ने क्षतिको स्वयं प्रतिरोध गर्ने अवस्था सिर्जना हुन्छ। नेपाल स्वयंले नयाँ सोच जन्माउन सके उत्तम। नसके विश्वका विकसित देशहरूले ल्याएका नयाँ सोचलाई आफ्नो भूगोलमा ढालेर प्रयोग गर्नुपर्छ। सडक निर्माणका सम्बन्धमा विश्वका उत्कृष्ट अभ्यासहरू लागू गरेको खण्डमा नेपालमा सडक सञ्जालले समग्र विकासमा फड्को मार्नेमा दुईमत हुने छैन। नेपालले सडक निर्माणका सन्दर्भमा जेजस्ता मापदण्ड अपनाएको छ, ती पूर्ण र सम्पूर्ण नहुन सक्छन्। जुन यथार्थ यसै वर्षको बाढीपहिरोबाट भएका सडकका क्षतिले पुष्टि गरिसकेका छन्। त्यसैले दिगो र लचकदार सडक पूर्वाधारका लागि वैश्विक मापदण्डहरू अपनाउनुमा कल्याण हुने देखिन्छ। किनकि यसले झट्ट हेर्दा निर्माण लागत बढेको भए पनि त्यसपछि गर्नुपर्ने मर्मतलाई घटाइसकेको हुन्छ। सडक निर्माणमा उत्कृष्ट अभ्यासहरू: आधुनिक सडक निर्माणले पूर्वाधारको दक्षता सुधार्न प्रविधि, दिगोपन र लचकतालाई समेटेको हुन्छ। यसका लागि नेपाल सरकारको भौतिक पूर्वाधार तथा यातायात मन्त्रालय, सडक विभागलगायतका सरोकारवाला निकायले विश्वका केही उत्कृष्ट अभ्यासहरूको अध्ययन र त्यसपछि नेपालमा निर्माण गर्न लागिएका सडकमा अनुसन्धान गर्नु उचित हुन्छ। केही अभ्यासलाई छोटकरीमा हेरौं: पुनः चक्रित सामग्री (रिसाइकल्ड मेटेरियल्स)को प्रयोग: धेरै देशहरूले सडक निर्माण गर्दा फोहोरमैलाबाट निस्किएका प्लास्टिक, रबर र पुनः प्राप्त गरिएको एस्फाल्ट आदिको प्रयोग गर्दै आएका छन्, जसले एकातिर फोहोरमैलाको समस्या कम गर्छ भने अर्कोतिर सडकको दिगोपनलाई प्रवद्र्धन गर्छ। स्मार्ट सडकहरूसँग आईओटीको संयोजन: प्रणाली र प्रयोगमा इन्टरनेट अफ थिङ्स (आईओटी) डिभाइस जोडेर सडकलाई स्मार्ट बनाउने काम विश्वका विकसित देशहरूले गरिरहेका छन्। सडकमा सेन्सर, सौर्य प्यानल र स्मार्ट प्रविधिको प्रयोग गरेर ट्राफिक व्यवस्थापन गर्न सहज हुन्छ। साथै ऊर्जामा आत्मनिर्भर बनाउँछ भने सडकको टिकाउपनलाई बढाउँछ। पारगम्य पक्काहरू (पर्मेम्बल पेभमेन्टस्): यस किसिमका (माथि चर्चा गरिएको) फुटपाथ बनाउन सक्यौं भने त्यसले पानीलाई जमिनमुनि प्रवेश गर्ने अनुमति दिन्छ। खासमा सहरका सडकमा बर्खाका बेला भेल आउने र सडकभरि पानीले भरिने समस्या हुन्छ, त्यस्तो सहरी बाढीलाई यस्ता सडकले तत्काल निराकरण गर्छ। यसबाट जमिनमा पानीलाई रिचार्ज गर्छ। कम लागत र वातावरणमैत्री एस्फाल्ट टेक्नोलोजी: परम्परागत गरम खालको मिश्रण एस्फाल्टका असर सडकमार्फत् देखेभोगेका छौं। नयाँ अवधारणा ल्याएर अचेल भने सडकमा विगतको तुलनामा कम लागत पर्नेगरी वातावरणमैत्री अर्थात् वातावरणअनुकूल विकल्प प्रयोगमा ल्याइएका छन्। यो अझ विशेषगरी दुर्गम क्षेत्रमा उपयोगी हुने अध्ययन, अनुसन्धानले देखाएको छ। जियोसिन्थेटिक्स र सडकमा बलियो माटो: जियोटेक्स्टाइल र माटोको सुदृढीकरण गर्ने प्रविधिहरूको प्रयोग गरेर सडक गुणस्तरीय बनाउन सकिन्छ। यस्ता सडक साँच्चै टिकाउ भएको पाइएको छ। जियोसिन्थेटिक्स कृत्रिम सामग्री हुन्, जसलाई निर्माण परियोजनाहरूमा इन्जिनियरिङ समस्याहरू समाधान गर्न प्रयोग गरिन्छ। जुन पोलिमर वा हाइड्रोकार्बन चेनबाट बनेका हुन्छन्। तिनलाई सडक निर्माणका क्रममा जमिनलाई बलियो पार्न, भूक्षण नियन्त्रण गर्न र निकास प्रणालीमा सुधार गर्न प्रयोग गरिन्छ। स्वचालित र रोबोटिक्समा आधारित सडक निर्माण: सडकमा एआईको प्रयोग हुन थालेको छ। ड्रोन र अन्य स्वचालित मेसिनहरूको प्रयोगले पनि सडक निर्माणलाई छिटो र प्रभावकारी बनाउन थालेका छन्। रोबोटिक्सले खासगरी उच्च जोखिमयुक्त कार्यहरू अस्फाल्ट ओछ्याउँदा होस् वा यातायातको नजिक काम गर्दा हुने दुर्घटना वा चोटपटकका जोखिमलाई घटाउँछ। किनकि यी कार्यहरूलाई स्वचालित बनाउँदा कामदारहरूको सुरक्षा हुन्छ। मोड्युलर र प्रिफेब्रिकेटेड सडकहरू: विदेशमा पुग्दा देख्छौं, रातारात सडक निर्माण भइसकेको हुन्छ। यसको एउटा मूलमन्त्र मोड्युलर र प्रिफेब्रिकेटेड (उद्योग, कलकारखानाबाट फालिने सामग्री)को प्रयोग नै हो सडकमा। यसले श्रम लागतमा कम खर्च गरे पुग्छ। यस प्रविधिले छिटो सडक निर्माण हुन्छ, अझ अन्य सडकभन्दा बढी टिकाउ सडक बन्छ। पुनः प्रयोग गरिएका प्लास्टिकहरूबाट बनेका सडकहरूमा धेरै मात्रामा प्रिफेब्रिकेट गर्दा परम्परागत सामग्री प्रयोग गरी बनाएका सडकभन्दा तीन गुणा बढी टिक्ने पाइएको छ। जसको आयु करिब ५० वर्षसम्म हुन्छ। नेपालका सडक सञ्जालमा नयाँ प्रयोगको अवसर: नेपाल पहाडी भूभागका कारण बारम्बारको भूस्खलनको चपेटामा छ। त्यसैले पनि दिगो र लचकदार सडक निर्माण गर्नुपर्ने आवश्यकता छ। जसमा प्रविधिहरूको प्रयोग आवश्यक देखिन्छ। माथि प्रस्तुत गरिएका र यसबाहेकका उत्कृष्ट प्रयोग समेतको खोजी गरेर नेपालले वैश्विक उत्कृष्ट अभ्यासहरूलाई नेपालमा प्रयोग गर्नु आजको आवश्यकता हो। त्यसो त नेपालमा यस किसिमका नयाँ सोच सडक निर्माणमा प्रयोग गर्नु चुनौतीपूर्ण छ। त्यसो त लाभ बढी होलान् गर्न सके। नेपालजस्तो विकासशील देशका लागि यस्ता उन्नत सडक निर्माणका कारण प्रविधिका लागि उच्च लागत पर्नेछ। प्राविधिक विशेषज्ञताको कमी छ। अपर्याप्त पूर्वाधार अर्को समस्याको विषय हुन सक्छ। सडकमा नयाँपन दिन अनुसन्धान संस्थानहरूको अभाव छ, जसले नयाँ प्रविधिहरूको विकास र अनुकूलन गर्ने क्षमता कम गरेको छ। पर्यावरणीय र भौगोलिक चुनौतीहरू छँदैछन्। चुनौतीसँगै अनेक अवसर: नेपालका लागि अवसरहरू पनि कम छैनन्। यी चुनौतीका बाबजुद नेपालले सडक निर्माणमा माथिका उत्कृष्ट अभ्यास अपनाउन सके थुप्रै अवसर पाउनेछ। विश्वका विकासशील देशसँग सहकार्य गर्दै आफूलाई सडक निर्माणमा विश्व प्रतिस्पर्धामा पुयाउन सक्छ। दिगो विकासका लक्ष्यहरू प्राप्त गर्ने अवसर हुन्छ। जलवायु परिवर्तनको मुद्दामा बलियो हुन सक्छ। प्रयास थालेपछि सडक निर्माणमा चीन, जापान, भारत जस्तै अन्य देशले हातेमालो गर्नेछन्। सडक निर्माणमा नितान्त नयाँ सोच र अवधारणाले विश्वभर पूर्वाधार कसरी निर्माण गर्न सकिन्छ भनेर क्रान्ति ल्याएको छ। वित्तीय र प्राविधिक बाधाका अलावा नेपाल चुनौती सामना गर्दै अघि बढ्ने हो भने रणनीतिक योजना, नीति समर्थन र विश्वव्यापी विशेषज्ञहरूसँग सहकार्य गर्ने अवसर पनि प्राप्त गर्नेछ।"
पाँचौं खेलमा नेपाल १० विकेटले पराजित,काठमाडौं : त्रीदेशीय महिला टी२० आई शृखंलाको पाँचौं खेलमा पनि नेपाल पराजित भएको छ। टियु क्रिकेट मैदानमा नेपाल नेदरल्यान्ड्ससँग १० विकेटले पराजित भएको हो। नेपालले दिएको १४६ रनको लक्ष्य नेदरल्यान्ड्सले २ बल अगावै पूरा गरेको हो। नेदरल्यान्ड्सका लागि स्टेर्री कालिजले अविजित ९८ रन बनाइन् भने फेबे मोल्केनबोयरले अविजित ४८ रन बनाइन्। टस जितेर ब्याटिङ गरेको नेपालले निर्धारित ओभरको खेलमा ४ विकेट गुमाएर १४५ रन बनाएको थियो। नेपालका लागि पूजा महतोले सर्वाधिक ६२ रन बनाइन्। त्यस्तै कप्तान इन्दु बर्माले ३९ र रुविना क्षेत्रीले २० रन बनाइन्। यसअघि नदेरल्यान्ड्ससँगको दुई र थाइल्यान्डसँगको दुई खेलमा नेपाल पराजित भएको थियो। नेपालले अन्तिम खेल थाइल्यान्डसँग खेल्नेछ।
प्रि ओपन सेसनमा नेप्से परिसूचक साढे ३ अंकले बढ्यो,काठमाडौं : प्रि ओपन सेसनमा नेप्से परिसूचक साढे ३ अंकले बढेर बन्द भएको छ। नेप्से परिसूचक ३६७ अंकले बढेर २७१९५९ विन्दुमा पुगेको छ। यो समयमा सेन्सेटिभ इण्डेक्स भने ०७१ अंकले बढेको छ। आज यो सेसनमा ६४ स्टक्सको २७ हजार ५०९ कित्ता सेयर १ करोड ४७ लाख २० हजार १११ रुपैयाँमा खरिदबिक्री भयो। कारोबारमा आएकामध्ये ३७ स्टक्सको मूल्य बढ्दा २३ वटाको घटेको छ। बाँकी ४ स्टक्सको मूल्य भने यो समयमा स्थिर रह्यो।
सुन धुँदै जीवन धान्दै,"गोरखा : आरुघाटस्थित बूढीगण्डकीको बगरमा माघको ठिही चलिरहेको छ। ७० हिउँद कटिसकेका हर्कबहादुर र गौमाया सुन्धुवाका दम्पती चिसो स्याँठको पर्वाह नगरी बगरमा दिनरात खटिरहेका छन्। झिस्मिसैदेखि उनीहरूको दिनचर्या सुरु हुन्छ। एउटा हात बेकम्मा, अर्को हात पनि अधकल्चो भएका हर्कबहादुर चुच्चेले बालुवा खोतल्छन्। बोरामा हाल्छन्। गौमाया गण्डकीको छिपछिपे पानीमाथि डुँड थाप्छिन्। त्यसमाथि गिटी छान्ने चिनौटो राख्छिन्। हर्कबहादुरले खन्याएको बालुवामाथि अञ्जुलीले उवाएर पानी हाल्छिन्। बालुवा र सुन पखालिएर डुँडमा झर्छ। गिटीहरू झिकेर फाल्छिन्। दिनभर चालेको बालुवामा थिग्रिएको सुनौला कण साँझ परेपछि सँगाल्छन्। थैलीमा राख्छन्। साँझ छिप्पिँदै गएपछि बालुवामाथि टाँगेको त्रिपालभित्र सुस्ताउँछन्। १० वर्षको उमेरदेखि बगरको बालुवामा सुन धुँदै आएका सुन्धुवा दम्पतीको यो ७०औं हिउँद त्यसैगरी बितिरहेछ। ७० को वयमा पनि दिनभरि बालुवा चाल्दा फेला परेको पहेँलपुर सुनका कण देख्दा त्यत्तिकै उत्साहित हुन्छन् जति १०, ११ वर्षको उमेरमा हुन्थे। उहिले बाउबाजेको पछि लागेर रहरले बालुवा चाल्थे, पछि पेट पाल्न र अहिले परिबार पाल्ने बाध्यताले सुन चाल्छन्। हाम्रो त बाउले पनि यसै गरे। बाजेले पनि यसै गरे। मैले पनि १० वर्षको उमेरदेखि यसै गरिरहेको छु, उनी भन्छन्, अहिले मेरो परिवार कोही त्रिशूली बगरमा छन्, कोही सेतीमा, कोही मादीमा, कोही मस्र्याङ्दीमा, कोही त्रिशूलीमा बालुवा चालिरहेका छन्। हाम्रो त खेतबारी पनि यही, नोकुरी पनि यही। गाईभैंसीको गोठ भने पनि यही हो। अरू इलम छैन। पहिले दुवै हात सद्दे थिए। हाँकेताकेको काम गर्न रोकतोक थिएन। कामको सिलसिलामा दुर्घटनामा परे। बायाँ हात गुम्यो, दायाँ पनि अधकल्चो छ। ५१ वर्षका टेकबहादुर सुन्धुवाको परिवारको बास पनि बूढीगण्डकी बगरको पालभित्रै छ। उनकी पत्नी बगरमा टाँगिएको पालभित्र नाति खेलाउँछिन्। टेकबहादुर, उनका छोरा र बुहारी भने बालुवा झिक्ने, चिनौटोमाथि बालुवा खन्याउने, पखाल्ने, डुँडमा झरेको सुन मिसिएको बालुवा संगाल्ने काममा व्यस्त छन्। एक, डेढ महिनामा एक, डेढ तोला भेटिन्छ, टेकबहादुर भन्छन्, यसलाई पगालेर मात्र बेच्नुपर्छ। त्रिशूली, मस्र्याङ्दीतिर अल्लि सेतो खालको भेटिन्छ। बूढीगण्डकी र कालीगण्डकीमा चाहिँ नम्बरी सुन आउँछ, आफू पनि १०, ११ वर्षको उमेरदेखि सुन्धुवाको काममा लागेको उनको भनाइ छ। हामी बोटेमाझी हौँ। खेतबारी हुनेहरू कात्तिकदेखि चैतसम्म सुन खोज्न हिँड्छन्। चैतदेखि खेतबारीको काम सुरु हुन्छ। खेतबारी नहुनेहरू साउन र भदौबाहेक सधैं यसमै हिँड्छन्, उनले भने, साउन र भदौमा चाहिँ खोला बढेर यो काम गर्न सकिँदैन। अरू कामभन्दा यही काम ठीक लाग्ने उनको भनाइ छ। यो काम नगरेको भए हामीले गर्ने कुल्लीको काम हो। कुल्ली काम गर्न गयो भने दुःख पनि ज्यादा हुन्छ। ठेकेदारले पैसा नदिएर कतिजना रोएर हिँडेको पनि देखेका छौं, उनी भन्छन्, यो काम गर्दा तीन, चार दिनमा २० हजार त कतै नजा। सुनधुवा आफ्नो पुख्र्यौली पेसा भएको उनको भनाइ छ। हाम्रा बाउले पनि यही काम गरेका हुन्। बाजे, बराजुले पनि यही काम गरेका हुन्, उनले भने, कुमालटारी, पाथ्रघाट, पाटनका हामी ४५, ५० घरका सबै गाउँले यही काम गर्छौं। मस्र्याङ्दी, त्रिशूली, बूढीगण्डकी, कालीगण्डकी, सेती, मादी सबै नदीमा बालुवा चाल्दै हिँड्ने गरेको उनको भनाइ छ। अस्वस्थ प्रतिस्पर्धा हुन नदिन उनीहरू आपसी समझदारीमा नदी भाग लगाउँछन्। नदीको पनि सबै बालुवामा सुन भेटिँदैन। बगर चाहार्दै जाँदा जहाँ कालो बालुवा मिसिएको देखिन्छ, त्यहाँ सुन छ भन्ने हामीलाई थाहा हुन्छ, उनी भन्छन्, त्यसपछि हामी त्यहीँ पाल टाँगेर बस्छौँ। त्यहाँको बालुवा चालेर सिध्याएपछि मात्र फेरि अन्त जान्छौं।"
राजस्व चुहावट नियन्त्रण गर्न केन्द्रदेखि स्थानीयसम्म समन्वय गरौं,"काठमाडौं : केन्द्रीय राजस्व चुहावट नियन्त्रण समितिले राजस्व चुहावट नियन्त्रणलाई थप प्रभावकारी बनाउन सरोकारवाला निकायहरूबीच केन्द्रदेखि स्थानीय स्तरसम्म नै समन्वय एवम् सहकार्य गर्नुपर्नेमा जोड दिएको छ। बैठकमा समितिका संयोजक उपप्रधानमन्त्री एवम् अर्थमन्त्री विष्णुप्रसाद पौडेलले भन्सार बिन्दु वरपरको क्षेत्रका साथसाथै वैकल्पिक मार्गबाट हुन सक्ने अवैध निकासीपैठारी नियन्त्रणतर्फ विशेष ध्यान दिनुपर्ने बताएका हुन्। उनले सबै निकाय जिम्मेवारपूर्ण ढङ्गबाट सक्रिय भएर लाग्दा अवैध कारोबारको नियन्त्रणमा उल्लेखनीय उपलब्धि हासिल गर्न सकिने बताए। अर्थसचिव डा रामप्रसाद घिमिरेले आयातनिर्यात हुने वस्तुको अवस्था, वर्गीकरण र प्रयोग लगायतका विषयमा विभिन्न निकायहरूबीचको बुझाइमा एकरूपता हुन जरुरी रहेको उल्लेख गर्दै तथ्यपरक सूचनाका आधारमा काम गर्नुपर्नेमा जोड दिए। राजस्व सचिव दिनेशकुमार घिमिरेले वस्तु उत्पादन र आयातको स्रोतमै नियमन गर्न सक्दा अवैध कारोबारलाई नियन्त्रण गर्न सहज हुने बताउँदै समितिको बैठकमा सम्बद्ध अधिकारीबाट गरिएको प्रतिबद्धता कार्यान्वयनको तहमा समेत प्रतिबिम्बित हुने विश्वास व्यक्त गरे। बैठकमा सहभागी अधिकारीहरूले अवैध निकासी पैठारी नियन्त्रणमा क्रमशः सुधार आए तापनि सार्थक नतिजाका लागि थप पहल गर्नुपर्ने आवश्यकता औँल्याएका थिए। उनीहरूले सीमा क्षेत्रमा निगरानी बढाउनुका साथै बजार अनुगमनलाई बढाउनु पर्ने र प्रविधिको प्रयोगलाई प्राथमिकता दिनुपर्नेमा जोड दिएका थिए। समितिको बैठकमा अर्थ मन्त्रालय, प्रधानमन्त्री तथा मन्त्रिपरिषद्को कार्यालय, राजस्व अनुसन्धान विभाग, भन्सार विभाग, आन्तरिक राजस्व विभाग, सम्पत्ति शुद्धीकरण अनुसन्धान विभाग, नेपाल प्रहरी, सशस्त्र प्रहरी बल र राष्ट्रिय अनुसन्धान विभाग लगायतका निकायका अधिकारीहरूको सहभागिता थियो।"
"नेप्सेमा ४४५ अंकको गिरावट, फाइनान्स कम्पनीमा लगानीकर्ताको उच्च आकर्षण","काठमाडौं : सेयर बजार आज पनि ओरालो लागेको छ। अघिल्लो कारोबार दिन मंगलबार १४ अंकले ओरालो लागेको नेप्से परिसूचक आज ४४५ अंकले घटेर २७११४५ विन्दुमा पुगेको हो। सेन्सेटिभ इण्डेक्स पनि १०७ अंकले घटेर ४५६०४ विन्दुमा अडिएको छ। यसदिन ३०९ स्क्रिप्सको १ करोड ९१ लाख ८१ हजार ४१४ कित्ता सेयर ८ अर्ब ९५ करोड ८० लाख ७ हजार ३०५ रुपैयाँमा खरिदबिक्री भए। नेप्से सामान्य अंकले घटे पनि तीनवटा कम्पनीको सेयर भने सकारात्मक सर्किट लेभलमा कारोबार भयो। उपकार लघुवित्त वित्तीय संस्था,छ्यांग्दी हाइड्रोपावर र सेन्ट्रल फाइनान्सको सेयर १० प्रतिशतले बढेको हो। यसैगरी पोखरा फाइनान्सको सेयर ९८१ प्रतिशतले बढ्दा समृद्धि फाइनान्सको ९४६ प्रतिशतले बढेको हो। कारोबार रकमका आधारमा नेपाल रिइन्स्योरेन्स कम्पनी शीर्षस्थानमा रहयो। सो कम्पनीको ३३ करोड ७६ लाख रुपैयाँ बराबरको सेयर कारोबार भयो। हिमालयन पावर पार्टनरको २७ करोडको सेयर कारोबार हुँदा सिनर्जी पावर डेभलपमेन्टले २२ करोड,ग्रीन डेभलपमेन्ट बैंकले २० करोड र हिमालयन उर्जा विकास कम्पनीले १९ करोड मूल्य बराबरको सेयर कारोबार गरे। कारोबारमा आएकामध्ये ११३ स्टक्सको मूल्य बढ्दा १२२ वटाको घट्यो। बाँकी ७ स्टक्सको मूल्य भने स्थिर रह्यो। यसदिन पाँच समूहको उपसूचक बढ्दा ८ वटा समूहको उपसूचक नकारात्मक देखिएका छन्। फाइनान्स समूहको उपसूचक सर्वाधिक ५६७ प्रतिशतले बढ्यो।"
"सुनको मूल्यमा फेरि नयाँ रेकर्ड, एकैदिन २२ सयले बढ्यो",काठमाडौं :स्थानीय बजारमा सुनको मूल्य फेरि उकालो लागेको छ। अघिल्लो दिन मंगलबार १९ सय रुपैयाँले बढेको सुन आज २२ सयले बढेर एक तोला सुनको मूल्य १ लाख ६६ हजार ९०० पुगेको छ। सुनको मूल्य बढेसँगै चाँदीको भाउ पनि बढेको छ। आज प्रतितोला चाँदी १९७५ रुपैयाँमा कारोबार भइरहेको महासंघले जनाएको छ। सोमबार प्रतितोला चाँदी १९३० रुपैयाँमा खरिदबिक्री भएको थियो।

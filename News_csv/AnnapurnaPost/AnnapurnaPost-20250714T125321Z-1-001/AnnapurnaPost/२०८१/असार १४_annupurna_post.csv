शीर्षक,विवरण
अनि आएछ ४ जीपीए,"मैले ए लेबल पढ्न सुरु गरिसकेको थिएँ। बिहीबार पनि सधंै झैं कक्षा चलिरहेको थियो। कक्षामा एसईईको नतिजा प्रकाशन भएको खबर आयो। म कम्प्युटर ल्याबमा गएँ र चेक गरेँ। ४ जीपीए आएछ। सुरुमा त विश्वासै लागेन। साथीहरूले पनि हो भनेपछि बल्ल ढुक्क भएँ। मेरो नतिजा राम्रै आउँछ भन्नेमा विश्वस्त थिएँ। नयाँ ग्रेडिङ सिस्टमले गर्दा लिखितमै ए प्लस आउनुपर्ने भएकाले ४ जीपीए नै आउँला भन्ने लागेको थिएन। सामाजिक अध्ययन नेपाली भाषामा दिनुपर्ने भएकाले यसले असर गर्ला कि भन्ने डर थियो। तर, नतिजा सोचेभन्दा राम्रो आयो। धेरै खुसी छु। मलाई कतिखेर यो खबर घरमा सुनाउ जस्तो भएको थियो। तर, ममीले पहिले थाहा पाइसक्नुभएको रहेछ। उहाँ त मलाई बधाई दिन भनेर कलेज छुट्टी भएपछि गेटमा कुरेर बस्नुभएको रहेछ। ममीबाबाले ममाथि गर्व गर्न पाउनु हुँदा मलाई सबैभन्दा बढी आनन्द लाग्यो। सबै विद्यार्थीको आआफ्नै क्षमता हुन्छ। कसैलाई १० घण्टा त कसैलाई त्यही कुरा ३ घण्टा पढे पुग्छ। एसईईमा राम्रो नतिजा ल्याउन कक्षा १० मा पुगेदेखि नै मेहेनत गर्ने बानी बसाल्नुपर्छ। मैले कक्षामा पढाएको विषयको कन्सेप्ट बुझेर घरमा आएर रिभिजन गर्थे। प्रत्येक दिन कम्तीमा २ घण्टा पढाइलाई छुट्ट्याउँथे। विद्यालयमा पनि हामी सबैलाई अतिरिक्त कक्षामार्फत नबुझेको विषय बुझाइन्थ्यो। मेरो पढाइमा गुरु र गुरुआमाको साथै अभिभावकको पनि ठूलो साथ रह्यो। म राति अबेरसम्म बस्दा उहाँहरू नसुति बस्नुहुन्थ्यो। म बिहान सबेरै उठेर पढ्न थाले, उहाँहरू पनि बिहानै उठ्नुहुन्थ्यो। साथीहरूले पनि तिमी ४ जीपीएको क्यान्डिडेट हौंभन्दा मलाई ठूलो हौसला मिल्यो। मलाई विदेशमा डाक्टर पढेर, नेपालमै फर्की सबैको सेवा गर्ने रहर छ। (चौधरी काठमाडौं प्रज्ञा कुञ्ज स्कुल, नयाँ बानेश्वरकी छात्रा हुन्।)"
असार १५ मा दहीचिउरा !,"नेपाली समाजमा असार १५ भन्नेबित्तिकै दहीचिउरा खाने दिन भनेर बुझिन्छ। अचेल धान दिवस तथा रोपाइँ महोत्सव पनि भनिन्छ। किन यही दिनलाई दही चिउरा खाने दिन भनिएको होला ? कहाँबाट यसको प्रचलन आयो ? असार १५ को महत्त्व के छ ? प्रश्न धेरै छन्। चित्तबुझ्दो उत्तर खोज्ने प्रयास यस लेखमा हुनेछ। लोकोक्तिअनुसार नेपाल एकीकरणका बखत पृथ्वीनारायण शाहलाई गुरु गोरखनाथले दही खुवाएर पराक्रमी हुनु भन्ने आशीर्वाद दिएका थिए। त्यही आशीर्वाद पाएपछि नेपाल एकीकरणका क्रममा शाहले जताततै विजय पाउन थाले। त्यसपछि गोरखकालीको पूजा गर्न थाले भन्ने कथा छ। असार १५ गते नै गोरखकालीको पूजा पनि गरिन्छ। त्यसैले सोही समयदेखि असार १५ गते दही चिउरा खाने चलन बसेको पनि हुन सक्छ। विभिन्न संस्कृतिकर्मीका अनुसार परापूर्वकालमा असार १५ सम्ममा प्रायः किसानको रोपाइँ सकिन्थ्यो। त्यसपछि उनीहरूले दही चिउरा खाएर भोज गर्थे। रोपाइँ सकिएको खुसीयालीमा यसलाई पर्वकै रूपमा मनाइन्थ्यो। यकिन समय थाहा नभए पनि त्यसै समयदेखि यो चलन चलेको पनि भन्न सकिन्छ। असार १५ पछि बल्ल पानी पर्छ, रोपाइँ कसरी सकिन्थ्यो ? भन्ने प्रश्न आउँछ। समयक्रम बढ्दै जाँदा भएका (मौसमी) जलवायु परिवर्तनले वर्षात्को समय पनि परिवर्तन भयो। सँगसँगै धानबालीका जातमा पनि परिवर्तन आए। पानी पर्ने र धान रोप्ने समय पनि पछि धकेलिँदै गयो। अचेल त असार १५ मा रोपाइँ सकिने होइन, बल्ल सुरु हुन्छ। तैपनि प्राचीनकालदेखि चलिआएको असार १५ पर्व यथावत् छ। आयुर्वेद विज्ञ तथा विश्लेषकहरूले असार १५ मा दहीचिउरा नै खाने प्रचलनमा विभिन्न वैज्ञानिक आधारहरू दिएका छन्। हाम्रो समाज परापूर्वकालदेखि नै कृषिमा निर्भर छ। कृषिप्रधान देशका बासिन्दा भएकाले पनि यहाँका अधिकांशको पेसा खेतीपाती नै हो। हाम्रो भूगोलअनुसार असार खेतीबाली लगाउने मध्य सिजन हो। धानबाली लगाउने अनुकूल समय। असार महिनालाई मानो खाएर मुरी उब्जाउने महिनाका रूपमा लिइन्छ। वर्षभरिका लागि पुग्ने अन्न उब्जाउनु पर्ने समय। अत्यधिक परिश्रम गर्नुपर्ने सिजन। त्यसैले घरका सबै सदस्य खेतबारीमै व्यस्त हुन्छन्। घरमै मिठोमसिनो बनाएर खाने समय नै हुँदैन। सबैका घरमा दुहुना गाईभैंसी हुन्छन्। दूधदही टुट्दैन। पकाइरहनु नपर्ने। कामको चापमा पनि खान मिल्ने छिटोमिठो आडिलो खान्की दहीचिउरा। पौष्टिक तत्त्व पनि पाइने। त्यसैले असारमा दहीचिउरा सबैभन्दा उत्तम आहारा बन्न पुग्यो। परिश्रम गर्दा पसिना धेरै आउँछ। दही र चिउरा मिसाएर खाँदा पानीको मात्रा पनि परिपूर्ति हुन्छ। प्यास मेटिन्छ। डम्म अघाइन्छ। पुनः काम गर्न सकिन्छ। दहीमा प्रोटिन उच्च मात्रामा पाइन्छ। यसको सेवनले भोक कम लाग्ने, प्रशस्त ऊर्जा दिने तथा शरीर फुर्तिलो बनाउँछ। दहीबाट प्राप्त हुने प्रोबायोटिक्सले खानेकुरालाई सजिलै पचाउन मद्दत गर्छ। जसले पखाला, कब्जियत, ग्यास्ट्रिक आदि हुन दिँदैन। भएको छ भने पनि निको पारिदिन्छ। शरीरलाई चाहिने क्याल्सियम, भिटामिन बी कम्प्लेक्स र खनिज दहीमा भरिपूर्ण हुन्छ। पकाउनु नपर्ने हाम्रो परम्परागत खाद्यपदार्थ हो चिउरा। यो स्वादिलो हुनुका साथै यसमा प्रशस्तै पौष्टिक तत्त्व भिटामिन, खनिज, फाइबर, कार्बोहाइड्रेट र प्रोटिन पाइन्छन्। खेतमा काम गर्दा हिलाम्ये भएको शरीरमा दही चिउराले प्रचुर मात्रामा ऊर्जा दिने विज्ञ बताउँछन्। कामको चटारो परेका बेला थोरै मेहनतमा तयार हुने यस्ता पौष्टिक खानेकुरालाई प्राचीनकालका अन्वेषकहरूले असारमा दही चिउरा खानू भनेर चलन चलाए। त्यसैको अनुसरण हुँदै गयो। समयचक्र चल्दै जाँदा अहिलेको समाजमा असार १५ लाई दहीचिउरा खाने दिनका रूपमा मनाइँदै आएको छ। केही विश्लेषकले धानखेती सुरु भएसँगै असारमा दहीचिउरा खाने चलन चलेको भन्छन्। वर्षात्का बेला खेतबारीमा आगो बाल्न समस्या हुन्छ। पानी परेर दाउरा भिजेका हुन्छन्। गोठको ओतमा सञ्चित गरिएका दाउरा पनि बाछिटाले ओस्सिएका हुन्छन्। बल्दैनन्। त्यसैले रोपाइँ गरेर थाकेको अवस्थामा पोषिलो र शीतलता दिने खाद्य परिकार दही चिउरालाई सजिलो खाजाका रूपमा स्थान दिइएको हुन सक्छ। यद्यपि यो चलन कहिलेबाट चल्यो भन्ने स्पष्ट प्रमाण भने अहिलेसम्म भेटिएको छैन। नेपालमा २०६१ सालदेखि असार १५ गतेलाई धान दिवसका रूपमा मनाउन थालिएको छ। कृषिप्रधान हाम्रो मुलुकमा खाद्य सुरक्षाको प्रमुख आधार धान उत्पादनलाई महत्त्व दिँदै असार १५ लाई धान दिवसका रूपमा मनाउन थालियो। यस दिन देशका अधिकांश स्थानमा रोपाइँ गरी धान दिवस मनाउँछन्। धेरैजसोले असार १५ देखि रोपाइँ सुरु गर्छन्। असार महिनाको साहित्यिक महत्त्व पनि छ। कामको चटारोकाबीच कृषकलाई भ्याइँनभ्याइ हुन्छ। यसबीच पनि किसानहरू हिलो छ्यापाछ्याप गरेर, असारे गीत गाएर रमाइलो गर्छन्। धान रोप्दा असारे गीत गाइन्छ। हाम्रो भूगोलमा प्रायः असारमा धान रोपिने भएकाले ती गीतलाई असारे गीत भनिएको हो। धान रोप्दै गाइने हुँदा असारे गीत सरल र लेग्रो तानेर सामूहिक रूपमा गाइन्छ। काममा ध्यान पनि पुग्ने, श्वास पनि लामोलामो फेर्न सकिने, अनि थकान पनि कम हुने हुँदा सुस्तरी लेग्रो तानेर असारे गीत गाउने परम्परा प्राचीन समयदेखि रहिआएको छ।"
कृषि पेसामा असारेकर्म,"मध्ययुगको त कुरै छोडौं, केहीसमय पूर्वसम्म कृषि पेसाले नै राम्रो जीवन निर्वाह हुने अवस्था विद्यमान रहेको र त्यसले सामाजिक प्रतिष्ठा र मान्यता पाएको हुँदा पेसाहरूमा उत्तमखेती, मध्यम व्यापार, नीच जागिर भन्ने उक्ति नेपाली समाजमा प्रचलित थियो। जुन अहिले आएर ठीक उल्टो उत्तम व्यापार, मध्यम जापगर र नीच कृषि हुन गएको छ। देशको अर्थतन्त्रको मेरुदण्डको रूपमा रहेको कृषि क्षेत्रप्रति जनमानसमा आएको यो वितृष्णाले हाम्रो अर्थतन्त्रको जग कति खोक्रो हुँदै गइरहेको छ भन्ने कुरा सजिलै आकलन गर्न सकिन्छ। देशको समृद्धिप्रतिको तृष्णा र कृषि पेसाप्रतिको वितृष्णा विरोधाभाषी कुरा हो। जबसम्म कृषिक्षेत्रप्रति आत्मनिर्भर हँुदैनौं, तबसम्म आर्थिक उन्नति र प्रगति हासिल गर्ने कुरा उडन्ते सावित हुन्छ। कृषिक्षेत्रप्रति सरकारको रवैया प्रोत्साहन भए पनि नीतिगत रूपमा सरकारले आँखा चिम्लिहालेको चाहिँ होइन। किनभने कृषि क्षेत्र सुधारका क्रममा १९८२ सालमा सिंहदरबार परिसरमा कृषि प्रदर्शनी फार्म खुलेको र १९९४ मा कृषि विकास परिषद्को स्थापना भएको पाइन्छ। त्यसपछि विभिन्न कालखण्डमा कृषिक्षेत्रको सुधारका निमित्त कृषि विकास मन्त्रालय, भूमिसुधार तथा व्यवस्था मन्त्रालय, सिँचाइ मन्त्रालय, (नार्क), कृषि अनुसन्धान विकास कार्यालय आदि स्थापना भएको पाइन्छ। २००७ पछिका विभिन्न चरणका आयोग, योजना र २०१३ मा लागू गरिएको पञ्चवर्षीय योजना, त्रिवर्षीय योजना हँुदै वर्तमान योजनासम्म आइपुग्दा धेरथोक लगानी कृषि क्षेत्रमा भएकै छ। अझै कृषि क्षेत्रमा आउनुपर्ने हरितक्रान्ति आएको छैन। मुख्यतः धान तथा अन्य कृृषिजन्य वस्तुहरूको उत्पादनमा अपेक्षाकृत वृद्धिको साटो ह्रास आएको देखिन्छ। जति राम्रा शब्द चयन गरेर योजना तर्जुमा गरे पनि ती सबै कागजी घोडामात्रै भएका छन्। व्यवहारमा परिणामुखी हुन सकेका छैनन्। कुनै पनि त्यस्तो बजेट वक्तव्य नहोला जसले कृषि क्षेत्रको व्यवसायीकरण र आधुनिकीकरणमा जोड नदिएको होस्। कृषि क्षेत्रमा विकृति आउनुमा सरकार मुख्य जिम्मेवार त छँदैछ। तर त्यसदेखि अतिरिक्त बढ्दो सहरीकरण र उपभोक्तावादी समाजको विस्तारको कारण, केही दशकअघिदेखि जिल्लाजिल्लाका किसान व्र्ग विशेषका र अन्य तप्काका युवासमेत वैदेशिक रोजगारीको निमित्त आकर्षित हुनुले पनि थप समस्या सिर्जना भएको छ। अधिकांश खेतीयोग्य जमिन बाँझो छ। उपभोक्तावादी संस्कृतिले पनि कृषितर्फ नेपालको खस्कँदो स्थितिलाई औंल्याउँछ। कुनै समयमा भारतबाट तीन अर्बभन्दा बढी नगदको प्याज र चीनबाट ६० करोडभन्दा बढीको लसुन आयात गरिएको थियो। कृषियोग्य जमिनको चाहिँदो क्षेत्रफल हुँदाहुँदै धान, चामललगायत लसुनप्याज खुर्सानी आदि वस्तु आयात गर्नु चिन्ताकै विषय हो। कारण, भारतीय किसानले कृषिकर्म गरेबापत सरकारबाट उन्नत प्रविधिको ज्ञान, कृषिऋण, उत्पादन गरिएका सामानको राम्रो बजार सुविधा र अनुदानसमेत पाउँछन्। भारतका किसानको दाँजोमा नेपालका किसानले आफ्नो उत्पादन बिक्री गर्न नसक्दा पनि नेपालको कृषितन्त्रमा सुधार आउन नसकेको हो। अनि कृषिवस्तुको ठूलो परिमाण विदेशबाट आयात गर्नुको कारणमा कृषियोग्य जमिनको खण्डीकरण र अतिक्रमणलाई पनि लिन सकिन्छ। साथै कृषि क्षेत्रलाई प्रबर्धन गर्न विशेष ध्यान नदिएर रेमिट्यान्सलाई मह;व दिने सोचबाट ग्रस्त हुनुपर्ने यौटा प्रमुख कारण हो। खाद्यान्नको मुख्यस्रोत धान खेतीलाई प्रवद्र्धन गर्न दुई बाली धानको विस्तार आर्थिक समृद्धिको आधार भन्ने नाराका साथ नेपाल सरकारको २९ मंसिर २०६१ मा असार १५ गते राष्ट्रिय धान दिवस मनाउन थालियो। नेपालमा धान खेतीको विकास क्रम हेर्ने हो भने जुम्ला जिल्ला पुग्नुपर्ने हुन्छ। बाइसे राज्यकालमा वर्तमान कर्णाली प्रदेशको जुम्ला मुख्य केन्द्र बिन्दु थियो। नेपालका विभिन्न भागमा खेतखलामा धानको दाइँ गर्नुअघि आआफ्नो खेतको केही धान घरघरमा ल्याई चामल अथवा चिउरा बनाई दहीमा भिजाई न्वागी खाने भन्ने परम्परा धेरै थोरै चलिरहेकै छ। गाउँघर तराई मधेस पहाडमा धानकै व्यवसाय गर्नेहरू धान राख्नकै निमित्त बेग्लै घर बनाई त्यसलाई धनसार नाम राख्थे। धान राख्ने उद्देश्यले बनाएको धनसार पछि गएर गोदाम घर बन्न गयो। गोदाम राख्ने व्यक्ति अपभ्रंश भई गोदामे र पछि गएर गौतम थर कायम भएको भन्ने पनि गरिन्छ। नेपाली संस्कृति र हिन्दु परम्परामा धानको मह;व अधिक छ। हाम्रो कृषि कर्मको मुख्यआधार धानखेती हो जुन हाम्रो धर्म दर्शन र संस्कृतिसँग आबद्ध छ। आध्यात्मिक, पौराणिक पूजापाठ, श्राद्धअन्तर्गतमा धानको परिकारकै विशेष मान्यता हुँदा निम्तालु वर्गविशेष तथा कन्याकुमारहरूलाई दक्षिणा आशीर्वाद थमाउँदा धनंधान्यं पशुं बहुपुत्र लाभंको आशीर्वाद मन्त्र दिइने चलन अझै कायम छ। धानको रोपाइँ गर्ने दिन असार १५ गते नेपालीका लागि मह;वपूर्ण दिन वा चाडको रूपमा लिइन्छ। उन्मुक्त वातावरणको रोपाइँमा बियाडेले रोपाहारलाई, रोपाहारले बाउसे अथवा कोदाले तथा हलीलाई आआफ्नो सन्दर्भ, पारामा मनोरञ्जनात्मक तथा व्यंग्यात्मक गीतहरू गाउँदै रोपाइँ गर्ने गर्छन्। त्यहाँ गीतिभाकामार्फत नै काम सञ्चालन गर्ने तौरतरिका र विधि हुन्छ। हलीले रोपाहारलाई असार मासको दबदबे हिलो छिमलाई घिन लाग्यो, पातली नानीलाई फरिया किन्दा छ बिस ऋण लाग्यो भनी गाउँछन्। रोपाहारले हिलै र लाग्यो धुुलै र लाग्यो, साटनको चोलीमाहलीको टाउको मुसाले लग्यो खुर्सानी बारीमा गीतको बोलले जवाफ दिन्छन्। अविवाहित रोपाहार कोदाले छन् भने रिमी र झिमी पानी नै पयो मकैको पातलाई, जन्मेको गाउँमा मर्नु चाई छैन छोरीको जातलाई भन्दै भविष्यमा प्रेममिलन हुन सक्ने गीत गाँउछन्। अनि कसैले चाहिँ दोहोरो अर्थ झल्कने शैलीमा छुपुमा छुपु खेत है रोपौं मुठीको बिउ छइञ्जेल, भलै र खाउली, भलै र लाउली बाबाको जिउ छइन्जेल। अर्थात् मातापिता हुँदासम्म खान, लाउन कुनै दुःख नहुने तर्क र अर्को पक्षमा पितामाताको शेषपछि कस्तो स्थिति होला भन्ने सन्देश व्यक्त गरेको पाइन्छ। अनि अर्की रोपाहारले गीतमा मात्र ध्यान नदिन, मेलो अघि बढाउन कण्ठ खोल्दै असारे भाका कान्छीले गाई मनको बिलौना, बाउसे आए कोदाली बोकी छेउकुना मिलाउन गाउँछन्। अनि कुनै कालखण्डमा घरको कामको चाँजोपाँजो मिलाउन एक व्यक्तिले दुई श्रीमती ल्याउने र एक हलगोरुलाई धेरै बोझ नदिन तीन गोरुको एक हल अर्थात् आलापालो साथदिन तीन गोरु राख्ने परम्परामा र काममा सघाउन ल्याइएकी अतिरिक्त श्रीमतीलाई व्यंग्य हान्छन्, असार मासको दबदबे हिलो छुनलाई घिन लाग्यो, जेठीहुँदै कान्छीलाई ल्याउँदा नौ बिस ऋण लाग्यो भन्ने गीत बर्सन्छ।"
धान उत्पादनका चुनौती,"असार १५ गतेलाई नेपालमा राष्ट्रिय धान दिवस मनाउन थालेको पनि २१ वर्ष लागेछ। मुलुकको कुरा गर्ने हो भने धानको औसत उत्पादकत्व विश्वमै निकै कम रहेको देशमध्ये नेपाल पनि एक हो। फलतः धानको औसत उत्पादकत्व विश्वमै निकै कम ३५ मेट्रिकटन प्रतिहेक्टर रहेको अनुमान छ। त्यसरी नै विश्व खाद्य तथा कृषि संगठनको तथ्यांकअनुसार, सन् २०१८ मा विश्वमा धानको उत्पादकत्व ४७ टन प्रतिहेक्टर रह्यो। सबैभन्दा धेरै धान उत्पादन गर्ने देश चीनमा उत्पादकत्व भने ७० टन प्रतिहेक्टर छ। नेपालका लागि वार्षिक करिब ४० लाख मेट्रिकटन चामल आवश्यक पर्छ। जसमध्ये ३३ लाख १२ हजार मेट्रिकटन मात्र उत्पादन र आपूर्ति हुने गरेको छ। देशमा जबकि धान नेपालसहित एसियाली राष्ट्रहरूको प्रमुख खाद्यान्न बाली पनि हो। प्रमुख धान उत्पादकमा नेपाल १७औं स्थानमा पर्छ। फलतः धानखेती देशमा ७७ जिल्लामध्ये ७५ जिल्लामा हुन्छ। मनाङ र मुस्ताङबाहेकका जिल्लामा धान खेती गरिन्छ। यो समुद्र सतहभन्दा ६० मिटर झापाको कचनाकलन माथिदेखि ३ हजार ५० मिटरसम्मको जुम्ला जिल्लाको छुमचौरसम्म धान खेती हुन्छ। यसका साथै धानको सालाखाला उत्पादनलाई अवलोकन गर्ने हो भने भौगोलिक हिसाबले उच्च पहाडी क्षेत्रमा करिब ५, मध्यपहाडमा २५ र तराईमा ७० प्रतिशत धानको उत्पादन हुन्छ। धानबालीको उत्पादकत्वलाई अध्यनन गर्ने हो भने गत आर्थिक वर्ष ३८० प्रतिशत प्रतिहेक्टर मेट्रिकटन थियो भने चालू आर्थिक वर्षमा ०२८ ले वृद्धि भई ३८२ प्रतिशत प्रतिहेक्टर मेट्रिकटन भएको अनुमान छ। यसका साथै उन्नत तथा हाइब्रिड जातको बिउको उपलब्धता तथा प्रयोगमा आएको वृद्धि औसतको तुलनामा लामो मनसुन अवधि, रासायनिक मलको सहज उपलब्धता तथा सिँचाइ प्रविधिमा आएको सुधारजस्ता कारणले धानबालीको उत्पादकत्व हालसम्मकै उच्च छ। देशमा सबैभन्दा धेरै धान उत्पादन झापामा भएको पाइन्छ। यसरी पहाडी २२ जिल्लामा भएको धानका उत्पादन बराबर एउटै झापा जिल्लामा उत्पादन भएको छ। त्यसरी नै तराईलाई देशको अन्न भण्डारको रूपमा रहनुका साथै झापाको यही उत्पादन क्षमतालाई दृष्टिगत गरेर सरकारले झापालाई धान उत्पादनको सुपरजोन घोषणा गरेको छ। यो घोषणाले झापामा अत्यधिक धान उत्पादन गरेर यसको लक्ष्य हासिल गर्न सकेमा मात्र यो सार्थक भएको मानिनेछ। यसर्थ झापामा पनि अरू क्षेत्रजस्तै तीव्र गतिमा धानसमेतका खेतीयोग्य जमिन मासिने क्रम जारी छ। यसरी किसानहरू खेतीबाट पलायन भएर जानेक्रम बढिरहेको छ। जसले गर्दा देशले वार्षिक रूपमा ३० अर्बभन्दा बढी रुपैयाँको चामल आयात गर्दै आएको छ। युवा खेतीबाट पलायन भइरहेको अवस्था छ। यी सबैमा सम्बन्धित निकायको गम्भीर ध्यान गएको छैन भन्ने बुझिन्छ। यसरी खाद्य तथा पोषणका आधारमा प्रतिव्यक्ति प्रतिवर्ष १ सय ३८ किलो चामल आवश्यक पर्ने देखिन्छ। खासगरीकन स्वदेशमा उत्पादन भएको ५१ लाख ५१ हजार मेट्रिकटन धानलाई प्रशोधन गर्दा ३० लाख ९० हजार ६ सय मेट्रिकटन चामल तयार हुन्छ। यसरी हेर्दा स्वदेशमा उत्पादन भएको चामलले वर्षभरि सबै नेपालीको पेट भर्न करिब १० लाख मेट्रिकटन धान अपुग भएको देखिन्थ्यो। मुलुकको धान बालीलाई अवलोकन गर्ने हो भने गत वर्ष १४ लाख ३८ हजार ९ सय ८९ हेक्टरमा धान रोपाइँ भएको थियो। त्यसअघिको आर्थिक वर्ष २०७९८० मा १४ लाख ४७ हजार ७ सय ८९ हेक्टरमा रोपाइँ भएको थियो। जुन केन्द्रको तथ्यांकअनुसार गत वर्ष अघिल्लोभन्दा २ प्रतिशतले धान रोपाइँ कम भएको थियो। कृषि तथा पशुपन्छी विकास मन्त्रालयको तथ्यांकअनुसार गत वर्ष १४ लाख ३८ हजार ९ सय ८९ हेक्टरमा रोपाइँ भएको थियो। चालु आवमा ५७ लाख २४ हजार २ सय ३४ टन धान उत्पादन भएको छ। अघिल्लो वर्ष ५४ लाख ८६ हजार ४ सय ७२ टन उत्पादन भएको थियो। गत वर्षभन्दा यस वर्ष धान २ लाख ३७ हजार ७ सय ६२ टन धान बढी उत्पादन भएको थियो। यसलाई प्रतिशतका आधारमा भन्दा ४३३ प्रतिशतले धान वृद्धि भएको हो। सो मन्त्रालयका अनुसार विगत चार वर्षको औसत उत्पादनको तुलनामा या ५८ प्रतिशतले बढी हो। धान बालीको औसत उत्पादकत्व गत आवको तुलनामा ४९७ प्रतिशतले वृद्धि भई ३९८ टन प्रतिहेक्टर पुगेको छ। जुन धान उत्पादनमा वृद्धि भए पनि गत वर्षभन्दा कम क्षेत्रफलमा धान रोपाइँ भएको थियो। आव २०७९८० मा १४ लाख ४७ हजार ७ सय ८९ हेक्टरमा रोपाइँ भएको थियो भने चालु आवमा १४ लाख ३८ हजार ९ सय ८९ हेक्टरमा रोपाइँ भएको थियो। गत वर्षभन्दा ८ हजार ८ सय हेक्टर क्षेत्रमा कम रोपाइँ भएको थियो। आर्थिक वर्ष २०७६०७७ मा विश्वभर चामल निर्यात गर्ने प्रमुख देशहरूमा क्रमशः भारत, थाइल्यान्ड, भियतनाम र पाकिस्तान परेका छन्। वस्तुतः कृषि प्रधान देश नेपालमा धान खेतीलाई सुनको बालाको खेती पनि भनिन्छ। यसले नेपालको विशाल जनसंख्यालाई भोकमरीबाट बचाएको छ। जुन धान खेतीले नेपालीलाई रोजगारी पनि दिएको छ। नेपालीका लागि धान नै जीवन हो। यसकारण चामल नै जीवनको आधार हो। एसियाली देशहरूमा नै खाद्यान्न भनेको धान, चामल भन्ने बुझिन्छ। विश्वका आधाभन्दा बढी जनसंख्याको प्रमुख आधार नै चामल हो। अझ भन्ने हो भने धानले एसियालीहरूलाई एकैसाथ ल्याउन सेतुको काम पनि गरिरहेको छ। त्यसरी नै धान खेतीलाई धेरै पानी चाहिने बाली हो। तसर्थ जलस्रोतको धनी भएकाले नेपाल धानखेतीका लागि उपयुक्त थलो मानिन्छ। यहाँ विविधतायुक्त जलवायुमा विभिन्न जातका धान खेती हुन सक्ने भएकाले हावापानीको दृष्टिले पनि नेपाल धानखेतीका लागि उपयुक्त मानिन्छ। कृषि योग्य भूमिको एक चौथाइमा पनि सिँचाइको भरपर्दो व्यवस्था नभएकाले हामीकहाँ मनसुनको आगमन तथा प्रभावलाई हेरेर पहाड, हिमाल र तराईमा विभिन्न समयमा खेती गरिने गरिन्छ। बर्से मौसममा गरिने खेती भए पनि हिमाली, पहाडी तथा तराईका भूभागमा धान खेतीको समय एकडेढ महिनाको अन्तरमा पर्ने गर्छ। अर्थात्, चैत्र महिनामा तल्लो हिमाली भेगबाट सुरु हुने धान खेती वैशाख, जेठ, असार हुँदै भदौ महिनासम्म निरन्तर रोपाइँ भइरहन्छ। हिमाल र उच्च तथा मध्यपहाडी भेगमा नदी र खोलाको पानी प्रयोग गरी जुडा खेती रोपाइँ गरे पनि तराईका लागि भने मनसुनी वर्षा कुर्नुपर्छ। नेपालमा हाल स्थानीय जातका धानको सट्टा उत्पादनलाई मध्यनजर गरेर उन्नत जातका धान खेती गर्ने प्रचलन बढेर गएको छ। अतः असार १५ लाई पछिल्ला वर्ष रोपाइँधान दिवसका रूपमा मनाइने गरिएको छ। यद्यपि जेठदेखि साउन, भदौसम्म पनि बर्खेधान रोपिन्छ तर असारलाई धानकै सन्दर्भमा मानो खाएर मुरी उब्जाउने महिना भन्नुमा विशेष कारण पनि यही हो। विश्व जनसंख्याको झन्डै आधा मानिसको मुख्य खाना धानका परिकार हुने गरेका छन्। यसलाई भन्ने नै हो भने नामै धान कामै धानले गरेको पाइन्छ। यसले विश्व खाद्यान्नको ठूलो अंश यसले धानेको छ। यसलाई अर्थतन्त्र धानेको सुनको दानाको रूपमा पनि भनिने गरिएको छ। यसले सारा विश्वका प्राणीलाई धानले धानेको पनि छ। अपितु देशको कुल गार्हस्थ्य उत्पादनमा करिब २७ प्रतिशत योगदान दिने कृषि क्षेत्रमा २० प्रतिशत योगदान मात्रै यसै धानले धानेको छ। त्यसैले असार १५ को महŒव दिवसमा मात्र होइन, नेपाली जीवनमा खोज्नुपर्छ। यसरी धान दिवस मनाउँदै गर्दा धानको उत्पादन, भण्डार र उपयोगका विभिन्न चरणलाई बढीभन्दा बढी लाभदायक र प्रतिफलपूर्ण बनाउने पे्ररणा मिल्नुपर्छ। यसरी कृषकलाई धानको बिक्री वितरणमा पनि सकस परेको छ। एकातिर किसानले उत्पादित कृषि उपज कुहाएर फाल्नु परेको छ भने अर्कोतिर उपभोक्ताले सुलभ मूल्य र पहुँचमा कृषि उपज पाएका छैनन्। तसर्थ बढ्दो सहरीकरण, कृषियोग्य भूमिको संरक्षणमा गरिएका कमजोरीपूर्ण अभ्यासले आज मुलुकैभर धान रोपिनुपर्ने खेत आनाआनामा काटिएर घडेरी बनेका छन्। यस अर्थमा मानव इतिहास हेर्ने हो भने पहिला खाना अनि छानाको विकास भएको हो।"
"इङ्ल्याण्डलाई पराजित गर्दै भारत फाइनलमा, उपाधिका लागि दक्षिणअफ्रिकासँग भिड्ने","काठमाडौं : इङ्ल्याण्डलाई पराजित गर्दै भारत आइसिसी टि२० विश्वकप २०२४ को फाइनलमा प्रवेश गरेको छ । गुयनामा गए राति सम्पन्न दोस्रो सेमिफाइनल खेलमा इङ्ल्याण्डलाई ६८ रनले हराउँदै भारत विश्वकपको फाइनमा पुगेको हो । यससँगै अब भारतले उपाधिका लागि दक्षिणअफ्रिकासँग खेल्नेछ । फाइनल खेल भने भोलि राति हुनेछ । यसअघि भएको पहिलो सेमिफाइन खेलमा दक्षिणअफ्रिकाले अफगानिस्तानलाई नौ विकेटले हराउँदै विश्वकपको फाइनलमा पुगेको हो । अन्तरराष्ट्रिय सञ्चारमाध्यमहरूका अनुसार खेलमा टस हारेर पहिला ब्याटिङ गरेको भारतले निर्धारित २० ओभरमा सात विकेट गुमाउँदै एक सय ७२ रनको लक्ष्य प्रस्तुत गरेको थियो । जवाफमा इङ्ल्याण्ड १६ दशमालव चार ओभरमा सबै विकेट गुमाउँदै एक सय तीन रनमा समेटिएको थियो । इङ्ल्याण्डका लागि ह्यारी ब्ररुकले १९ बलमा सर्वाधिक २५ रन बनाएका छन् । त्यस्तै कप्तान जस बट्लरले १५ बलमा २३ रन जोडे । जोफ्रा अर्चरले २१ रन बनाए । बलिङतर्फ भारतका कुलदीप यादव र अक्षरले पटेलले समान तीनतीन विकेट लिए भने जसप्रित बुमराहले एक विकेट झारे । भारतको इनिङ्समा कप्तान रोहितले शर्माले सर्वाधिक ५७ रनको योगदान दिए । उनले ३९ बलमा छ चौका र दुई छक्कासहित सर्वाधिक ५७ रन बनाएका हुन् । त्यसैगरी सूर्यकुमार यादवले ४७, हार्दिक पाण्ड्याले २३ र रवीन्द्र जडेजाले १७ रन जोडे । इङ्ल्याण्डका लागि क्रिस जोर्डनले सर्वाधिक तीन विकेट लिएका थिए ।"
मधेसबाट माउन्टेन फ्लाइट सुचारु गर्न जोड,"धनुषा : मधेस प्रदेशका मुख्यमन्त्री सतिशकुमार सिंहले सप्तरीको राजविराजबाट माउन्टेन फ्लाइट सुचारु गर्नुपर्ने बताएका छन्। उनले १० मिनेटमै राजविराज एयरपोर्टबाट माउन्टेन फलाइटबाट हिमाल अवलोकन गर्न सक्ने सुनाए। मधेसमा सप्तरीको राजविराज, धनुषाको जनकपुरधाम र बाराको सिमरामा गरी तीन वटा आन्तरिक विमानस्थल रहेको मुख्यमन्त्री सिंहले बताए। मुख्यमन्त्री सिंहलाई बधाई तथा शुभकामना दिन नेपाल होटल तथा पर्यटन व्यवसायी महासंघ मधेस प्रदेशले धनुषाको लालगढमा कार्यक्रमको आयोजना गरेको थियो। बधाई र शुभकामना ग्रहण गर्दै मुख्यमन्त्री सिंहले मधेसमा कृषि, स्वास्थ्य, प्राकृतिक, धार्मिक तथा सांस्कृतिक पर्यटनको विकासका लागि योजना बनाएर अघि बढेको बताए। मधेसमा दुई राष्ट्रिय वन्यजन्तु आरक्ष केन्द्र छन्। कोसी टप्पु वन्यजन्तु र पर्सा राष्ट्रिय निकुञ्ज रहे पनि त्यसको सदुपयोग हुन सकेको छैन, मुख्यमन्त्री सिंहले भने, निकुञ्जमा सफारी सेवालाई विकास गरेर लानुपर्छ। त्यसका लागि कम्मर कसेर लाग्नुपर्छ। निजी क्षेत्रसँग सहकार्य गरेर मधेसको पर्यटन क्षेत्रलाई विकास गर्नुपर्नेमा मुख्यमन्त्री सिंहले बताए। पर्यटकलाई टिकाउनका लागि मधेसमा भौतिक संरचना र सेवासुविधाको प्रबन्ध गर्नुपर्ने आवश्यकता रहेको मुख्यमन्त्री सिंहले धारणा राखे। मधेसमा पर्यटन क्षेत्रको विकासका लागि आठ जिल्लालाई चार वटा सर्किटमा विभाजित गरेर विकास गर्न मधेस प्रदेश सरकारले नीति, कार्यक्रम, बजेट लिएर आएको मुख्यमन्त्री सिंहले सुनाए। उनले भने, अब मधेसमा पर्यटकीयस्थलका बारेमा डिजिटल पोर्ट बनाएर विश्वमा सार्वजनिक गर्छौं। भारतबाट नेपाल आउने पर्यटकका लागि सहज प्रवेशका लागि पहल थालिने मुख्यमन्त्री सिंहले पर्यटन व्यवसायीलाई विश्वास दिलाए। हाम्रो मुख्य पर्यटक भारतका छन्। बोर्डबाट नेपाल छिरेबाटै पर्यटकलाई सास्ती दिइरेहको सुन्छौं, मुख्यमन्त्री सिंहले भने, बोर्डमै कडा सुरक्षाजाँच गरेर नेपालमा भारतीय पर्यटकलाई सहज प्रवेश दिने व्यवस्था गर्नुपर्छ। पर्यटकलाई टर्चर होइन, पाहुनाको रूपमा स्वागत गर्ने मुख्यमन्त्री सिंहले बताए। आफ्नो नेतृत्वमा गठन भएको मधेस प्रदेश सरकारमाथि जनताको आशा, भरोसा र विश्वास रहेको बताउँदै काम गरेर त्यसलाई टुट्न नदिने उनले बताए। त्यसैगरी, मधेस प्रदेश सरकारका शिक्षा तथा संस्कृति राज्यमन्त्री शारदादेवी थापाले होटल तथा पर्यटन व्यवसायी संघले थालेको पर्यटनको अभियानलाई प्रदेश सरकारले सम्बोधन गर्नुपर्ने बताएकी थिइन्। मिथिला नगरपालिका ढल्केवरकी उपप्रमुख सुनिता सिंह बुढाथोकीले पर्यटनको अवस्था, सम्भावना र चुनौतीलाई बुझेर पर्यटन क्षेत्रको विकासका लागि अघि बढ्नुपर्ने उल्लेख गरिन्। उनले तीनै तहका सरकारबीच समन्वय र सहकार्य गरेर अघि बढे समुन्नत प्रदेश बन्नेमा विश्वास व्यक्त गरिन्। मधेस प्रदेशमा अन्तर्राष्ट्रिय स्तरको मन्दिर रहेको उल्लेख गर्दै यहाँ बढीभन्दा बढी पर्यटक भिœयाउने वातावरण निर्माण गर्नुपर्नेमा उनले जोड दिइन्। होटल तथा पर्यटन व्यवसायी महासंघ मधेस प्रदेशका अध्यक्ष हीरा गौतमले मधेसको पर्यटन प्रवद्र्धनका लागि घुमौं मधेस, बुझौं मधेस भन्ने नारा साथ महाअभियान थालेको बताए। मधेसका पर्यटन क्षेत्रलाई चिनाउनका लागि योजनाबद्ध काम थालेको अध्यक्ष गौतमले बताए। मधेसलाई पर्यटकीय गन्तव्य बनाउने थुप्रै आधारहरू रहेको अध्यक्ष गौतमले उल्लेख गरे। उनले भने, निजी स्तरबाट मधेसमा स्तरीय होटलहरू खोलिने क्रम जारी छ। यसलाई सफल बनाउनका लागि मधेस प्रदेश सरकारले पनि काम गर्न जरुरी छ। भारतसँग जोडिएका नाकाहरू बन्द छ। त्यसलाई छिटो सञ्चालन गर्नुपर्नेमा गौतमले मुख्यमन्त्रीलाई आग्रह गरे। नेपाल होटल तथा पर्यटन व्यवसायी महासंघ मधेस प्रदेशका संरक्षक सल्लाहकार विजय झुनझुनवालाले थिचिएको मधेस प्रदेशलाई पर्यटनको विकास गरेर उजागर गर्न मुख्यमन्त्रीसँग माग गरेका छन्। पर्यटन क्षेत्रको विकासले मधेसलाई समृद्ध बनाउने उनले बताए।"
पर्यटकको रोजाइमा ठिनी सामुदायिक होमस्टे,"जोमसोम : ऐतिहासिक, धार्मिक, सांस्कृतिक, जैविक र पृथक् भूगोलका कारण हिमाली जिल्ला मुस्ताङ सबैखाले पर्यटकका लागि प्रिय छ। यहाँको मौलिकता र विविधताले मुस्ताङ एक महŒवपूर्ण पर्यटकीय हबको रूपमा विकास भइरहेको छ। गण्डकी प्रदेशकै लाइफ लाइनका रूपमा रहेको मुस्ताङ अथाह सम्भावना नै सम्भावनाले भरिएको जिल्ला पनि हो। पछिल्लो समय राष्ट्रिय गौरवको बेनीजोमसोमकोरला सडककै कारण मुस्ताङमा पछिल्लो आधा दशक यता पर्यटकको संख्या उल्लेख वृद्धि भइरहेको पनि छ। मुस्ताङमा पर्यटकीय गतिविधि बढ्दै जाँदा मुस्ताङको घरपझोङ गाउँपालिका५ स्थित ठिनी थकाली सामुदायिक होमस्टेमा पर्यटकहरू बास बस्न जाने गरेका छन्। कृषि व्यवसायमा आश्रित ठिनी गाउँका महिलाको आर्थिक जीवनस्तर उकास्न त्यहाँको जनमुक्ति युवा क्लबले २०७३ सालमा अनौपचारिक रूपमा ग्रामीण घरबास (होमस्टे)को अवधारण ल्यायो। क्लबकै पहलमा २०७४ सालमा ठिनी गाउँका पाँच घरधुरी महिला संगठित हुँदै होमस्टे सञ्चालन गरे। सुरुवाती चरणमा ठिनीमा पाँच घरधुरीबाट सुरु भएको होमस्टे अर्को वर्षदेखि थप पाँच घरधुरी जोडिँदै १० घरधुरीले होमस्टे चलाइरहेका छन्। ठिनी थकाली होमस्टे सञ्चालनका लागि यसअघि नै समिति बनेको थियो। अध्यक्षमा मदना थकाली छिन् भने सचिवमा जुमा थकाली छन्। उनीहरूकै अगुवाइमा होमस्टेमा बस्ने पर्यटक पाहुनाको अभिलेख, खाएको र बसेको खर्चको हिसाब किताब राख्छन्। होमस्टेमा आएका पर्यटकले खर्च गरेको पैसा उनीहरूले समान रूपमा बाँड्ने गर्छन् भने होमस्टेको कामकाजमा समेत कार्य विभाजन गरी खटिने गर्छन्। सधैंभरि कृषि कर्ममा व्यस्त हुने ठिनी गाउँका थकाली महिलाले होमस्टे चलाएपछि उनीहरूको आर्थिक जीवनमा समेत परिवर्तन आउन थालेको छ। थकाली सामुदायिक होमस्टेकी अध्यक्ष थकालीले होमस्टेकै कारण आफूहरूलाई पर्यटन कर्ममा लाग्न उत्साहित बनाएको बताइन्। होमस्टे सञ्चालन गर्दा प्रचारप्रसार नहुँदा पर्यटक आउन नसकेको भए पनि अहिले होमस्टे खोजीखोजी पर्यटक बाँस बस्न आउने गरेको उनले बताइन्। होमस्टेमा रैथाने जातका स्थानीय उत्पादनका विभिन्न परिकार बनाएर पर्यटकलाई खुवाउनेदेखि थकाली कल्चर र सांस्कृतिक कार्यक्रमसमेत देखाउने गरेको अध्यक्ष थकालीले सुनाइन्। होमस्टेमा चालु वर्षमात्रै पाँच हजार बढी पर्यटक पुगिसकेका छन्। पर्यटकको चाहनाअनुसार खान र बस्नको व्यवस्थासमेत होमस्टेमा गरिएको होमस्टे सचिव थकालीले जानकारी दिइन्। उनका अनुसार होमस्टेमा पर्यटक बढेसँगै गाउँमा भएका होटलमा कोठाहरूको सुधार गर्ने कोठा बढाउने कार्य भइरहेको छ। साँझपख सांस्कृतिक कार्यक्रम देखाउने र ठूलो संख्यामा आएका पर्यटकलाई खाना खुवाउनसमेत किचन कोठाको हलसमेत निर्माण भइसकेको सचिव थकालीको भनाइ छ। होमस्टेका लागि संघ, प्रदेश र स्थानीय सरकारदेखि एक्यापले समेत आवश्यक आर्थिक, भौतिक र विभिन्न प्रकारका रचनात्मक सहयोग गरेका छन्। चालु वर्षमा उनीहरूलाई स्थानीय तहले रैथाने बाली प्रवर्द्धनका लागि स्थानीय उत्पादनलाई प्रशोधन गरी विभिन्न परिकार बनाउने उपकरण वितरण गरेको थियो। उनीहरूलाई विभिन्न निकायले तालिम र भ्रमणसमेत गराइसकेको छ। एक्याप जोमसोमका कार्यालय प्रमुख प्रमोदराज रेग्मीले पर्यापर्यटनका लागि यहाँका होमस्टे प्रवर्द्धन र विकासका लागि सहयोग गर्दै आइरहेको बताए। उनले कलासंस्कृति र मौलिकतालाई संरक्षण गर्दै होमस्टे प्रवर्द्धन गर्न विभिन्न सामग्री वितरण, होमस्टे साइन बोर्ड, पर्यटक लक्षित सूचनाका साथै होमस्टे प्रवर्द्धन गर्न थकाली सांस्कृतिक गीत र लोक पर्यटनसम्बन्धी गीत बनाउन आर्थिक सहयोग गरेको बताए। थकाली होमस्टेमा उवा, फापर, जौ, मकै आदिबाट तयार पारिएका विभिन्न खान पाक्छन्। पर्यटकले अर्डर गरेमा याक चौरी र च्यांग्राको मासु र सुकुटीको झोलसँग फापरको ढिँडोसमेत खान पाइन्छ। एकातिर होमस्टे चलाएर मनग्ये आम्दानी हुने गरेको छ भने अर्कोतर्फ आपूले उत्पादन गरेको बाली होमस्टेमै खपत हुने भएकाले उनीहरूका लागि होमस्टे गतिलो आम्दानीको स्रोत बनेको हो। ठिनी सामुदायिक होमस्टेका महिलाले पछिल्लो समय अनलाइनमार्फत होमस्टेमा बस्ने पाहुनाको बुकिङ गर्ने प्रणालीको विकास गरेका छन्। यसो गर्दा पर्यटकलाई डेलिभरी दिन सजिलो भएको छ भने अर्कोतर्फ पर्यटक कति आउँछन भन्ने थाहा पाउन सजिलो भएको छ। ठूलो समूहमा पाहुना आउँदा उनीहरू सामूहिक रूपमा काममा खटिन्छन्। पर्यटकले चाहेमा सांस्कृतिक कार्यक्रम देखाउन होमस्टे उपसमितिसमेत गठन गरिएको छ। जोमसोम सदरमुकामदेखि नजिकै रहेको ठिनी गाउँ ओझेलमा पर्दै आइरहेकोमा सडक सञ्जाल सहज भएसँगै त्यहाँ पर्यटन विकासको ढोका खुल्ला भएको हो। जोमसोमदेखि ठिनी हुँदै ढुम्बाताल जाने सडकसमेत प्रदेश सरकारले निर्माण गर्दै गरेका कारण मुस्ताङ आएका पर्यटक ठिनी होमस्टेमा पुग्न सहज भएको हो। वैकल्पिक पदमार्ग, ढुम्बाताल, यारुझो भ्युटावर, स्नो लियोपार्टका साथै ठिनी गाउँ त्यहाँबाट मनमोहन देखिन्छ। नीलगिरि र धौलागिरि हिमाल, कालीगण्डकी नदीको तटीय क्षेत्र सुन्दर देखिन्छन्। त्यहाँ बास बस्न पुगेका स्वदेशी तथा विदेशी पर्यटकहरूको त्यहाँको मौलिकता अवलोकन गर्ने र साँझ सांस्कृतिक कार्यक्रममा झुमेर नाच्ने गर्छन्। पर्यटकले चाहना गरे थकाली कपडा लगाएरसमेत फोटो र भिडियो खिच्ने व्यवस्थासमेत गरिएको छ। कोरलानाका र मुक्तिनाथ दर्शन गरी फर्किएका पर्यटक ढुम्बाताल पुगेर होमस्टेमा बास बस्न जान्छन्। तिब्बतीय कला संस्कृति, पृथक् भूगोल, जैविक विविधतालगायतले स्वदेशी तथा विदेशी पर्यटकलाई मुस्ताङ घुम्न लोभ्याउन गर्छ। पछिल्लो समय अन्तर्राष्ट्रिय सञ्चार माध्यमहरूले समेत मुस्ताङलाई घुम्नै पर्ने सूचीमा राखेपछि झनै मुस्ताङमा पर्यटकको संख्या वृद्धि भइरहेको छ। गत वर्ष पाँच लाख पर्यटकले मुस्ताङको भ्रमण गर्दा ९० हजार बढी पर्यटक विदेशी मुस्ताङ आएका थिए। पर्यटक आगमन बढेसँगै मुस्ताङका पर्यटन व्यवसायीलाई थप उत्साहित मात्र बनाएको छैन यहाँका आर्थिक विकासमा समेत ठूलो योगदान पुयाएको छ।"
ठूलो संख्यामा स्थानीय तहले कानुन छलेर बजेटै ल्याएनन्,"काठमाडौं : ऐनहरूले असार १० गते स्थानीय तहले बजेट ल्याउनै पर्ने बाध्यात्मक व्यवस्था गरेका छन्। तर, तोकिएको दिनमा ठूलो संख्यामा स्थानीय तहले बजेट ल्याएनन्। कतिपयले अझै नीति तथा कार्यक्रमसम्म ल्याएका छैनन्। स्थानीय सरकारमा दोस्रो कार्यकालका जनप्रतिनिधिहरूको यो तेस्रो नीति तथा कार्यक्रम र बजेट हो। दोस्रो कार्यकालका लागि २०७९ वैशाख ३० स्थानीय तहको निर्वाचन भएको थियो। संघीय मामिला तथा सामान्य प्रशासन मन्त्रालयको वेबसाइटअनुसार ४६ प्रतिशत अर्थात् ३४७ वटा स्थानीय तहले मात्रै बजेट प्रस्तुत गरे। ७५३ मध्ये ५४ प्रतिशत अर्थात् ४०६ वटा स्थानीय तहले तोकिएको दिन बजेट ल्याउन सकेन्। कोशी प्रदेशका १३७ मध्ये ८३ स्थानीय तहले १० गतेभित्र नै बजेट पेस गरेका थिए भने ५४ स्थानीय तहले बजेट प्रस्तुत गर्न सकेका थिएनन्। मधेस प्रदेशमा अझै दुईतिहाइ स्थानीय तहले तोकिएको दिन बजेट गर्न नसकेको देखिन्छ। मधेस प्रदेशका १३६ स्थानीय तहमध्ये ४६ वटाले मात्रै असार १० गते बजेट प्रस्तुत गरेका थिए। बागमती प्रदेशका ११९ स्थानीय तहमध्ये ४८ ले तोकिएको दिन बजेट प्रस्तुत गरे भने ७१ त्यो दिन बजेट प्रस्तुत गरेनन्। गण्डकी प्रदेशमा भने तोकिएको दिन आधाभन्दा बढी स्थानीय तहले बजेट ल्याए। गण्डकीका ८५ स्थानीय तहमध्ये ४५ ले असार १० बजेट ल्याउन सके भने ४० त्यो दिन बजेट ल्याउन सकेनन्। त्यस्तै लुम्बिनी प्रदेशका १०९ स्थानीय तहमध्ये ४९ वटाले ल्याए भने ६० वटा ल्याउन सकेनन्। संघीय मामिला तथा सामान्य प्रशासन मन्त्रालयको वेबसाइटका अनुसार कर्णाली प्रदेशका ७९ वटा स्थानीय तहले बजेट ल्याए भने ३५ वटाले ल्याउन सकेनन्। त्यता सुदूरपश्चिम प्रदेशका ८८ स्थानीय मध्ये ३२ वटाले मात्रै बजेट ल्याए भने ५६ वटा स्थानीय तहले बजेट ल्याउन सकेनन्। मन्त्रालयले धेरै स्थानीय तहले वेबसाइटमा अपटेड नगरेको बताएको छ। मन्त्रालयका सहप्रवक्ता एवं उपसचिव अश्विनकुमार पोखरेलले कतिले बजेट प्रस्तुत गरे भन्ने विवरण वेबसाइटमा अपटेड नभएको बताए। उनले विवरण अपेटड गर्ने क्रम जारी रहेको बताए। धेरै स्थानीय तहले वेबसाइटमा अपटेड गरेका छैनन्, त्यसैले वेबसाइटमा धेरै बाँकी रहेको देखिएको हो, उनले भने। उनले ४७ वटा स्थानीय तहले बजेट पेस नगरेको विवरण आएको जानकारी दिए। यो समाचार तयार गर्दा सम्म पनि मन्त्रालयको वेबसाइटमा धेरैले अपटेड गरेको पाइएको छैन। पछिल्लो मन्त्रालयको वेबसाइटमा पनि ७५३ स्थानीय तहमध्ये ३८० वटाले बजेट पेस गरेका छन्। बजेट पेस नभएका स्थानीय तह ३७३ उल्लेख छ। तर, संघीय मामिला तथा सामान्य प्रशासन मन्त्रालयको विवरणभन्दा गाउँपालिका राष्ट्रिय महासंघ नेपाल र नगरपालिका संघको विवरण भने फरक छ। गाउँपालिका महासंघले ४६० गाउँपालिकामध्ये ९३ प्रतिशतले १० गतेभित्रै नीति तथा कार्यक्रम र बजेट पेस गरेको दाबी गरेको छ। ४२९ वटा स्थानीय तहले १० गते भित्रै बजेट पेस गरेको गाउँपालिका महासंघका कार्यकारी निर्देशक राजेन्द्र प्याकुरेलले जानकारी दिए। गाउँपालिका महासंघ असार १० गतेभित्र गाउँनगरसभामा नीति तथा कार्यक्रम र बजेट पेस गर्ने गाउँपालिकाको विवरण सार्वजनिक गरेको छ। जसमा ३० वटा गाउँपालिकाले सभाको अधिवेशन नै सुरु गर्न नसकेको जनाइएको छ भने एउटा गाउँपालिकामा सम्पर्क हुन नसकेको बताएको छ। २९३ नगरपालिकामध्ये १९ वटाको पेस नगरेको बताइएको छ। अझै बजेट पेस नगर्ने ४७ वटा नगरपालिका संघ र गाउँपालिका महासंघका अनुसार २ उपमहानगरपालिकासहित ४७ स्थानीय तह बजेट प्रस्तुत गर्न बाँकी छन्। सेलिब्रेटी हर्क सम्पाङ नगर प्रमुख रहेको धरान उपमहानगरपालिकाले अझै बजेट ल्याउन सकेको छैन। जनप्रतिनिधिको विवादको कारण धरान उपमहानगरपालिका बजेट आउन नसकेको हो। त्यस्तै जनकपुर उपमहानगरपालिकाले बजेट ल्याउन सकेको छैन्। जनकपुरमा पनि स्वतन्त्रले नै जितेका थिए तर पछि उनी कांग्रेसमा प्रवेश गरेका छन्। २ वटा उपमहानगरपालिकासहित १९ वटा नगरपालिकाले बजेट नल्याएको नेपाल नगरपालिका संघका कार्यकारी अधिकृत कलानिधि देवकोटाले जानकारी थिए। अख्तियार दुरुपयोग अनुसन्धान आयोगले भ्रष्टाचारमा प्रमुख उपप्रमुख दुवैलाई मुद्दा चलाएपछि मधेस प्रदेशको सर्लाही जिल्लाको बागमती नगरपालिका र महोत्तरीको जलेश्वर नगरपालिका, बागमती प्रदेशअन्तर्गत ललितपुर जिल्लाको गोदावरी नगरपालिकाको बजेट पेस हुन सकेन। यी दिन नगरपालिका कसले सभाको अध्यक्ष गर्ने र कसले बजेट पेस गर्ने भन्ने व्यवस्था नै नभएको कारणले बजेट आउन नसकेको नगरपालिका संघका कार्यकारी अधिकृत देवकोटाले बताए। उनले विगत वर्षको तुलनात्मक रूपमा धेरैले यो आर्थिक वर्षमा बजेट ल्याएको बताए। कोशी प्रदेशका ३ वटा नगरपालिकाले बजेट नल्याएका छैनन्। सुनसरीको धरान उपमहानगरपालिकासहित उदयपुरको कटारी र तेह्रथुमको म्याङलुङ नगरपालिकाले बजेट ल्याएको छैन। मधेस प्रदेशका १३ वटा नगरपालिकाले बजेट ल्याउन नसकेको देखिएको छ। धनुषाको जनकपुरधाम उपमहानगरपालिका, कमला नगरपालिका, क्षिरेश्वरनाथ नगरपालिका, धनुषाधाम र हंसपुर नगरपालिकाले बजेट ल्याएका छैनन्। त्यस्तै सप्तरीको राजविराज नगरपालिका साथै हनुमान कंकालिनी नगरपालिका, डाक्नेश्वरी नगरपालिकाले बजेट ल्याउन सकेका छैनन्। महोत्तरीको जलेश्वर, सर्लाहीको बागमती र पर्साको बहुदरमाई नगरपालिकाको बजेट आएको छैन। रौटहटको २ नगरपालिकाले बजेट ल्याउन सकेका छैनन्। रौटहटको देवाही गोनाही नगरपालिका र फतुवा विजयपुर नगरपालिकाले बजेट ल्याएका छैनन्। बागमती प्रदेशका २ नगरपालिकाले बजेट ल्याएका छैनन्। बजेट नल्याउनेमा चितवनको राप्ति नगरपालिका र ललितपुरको गोदावरी नगरपालिका हो। कर्णालीको दैलेखको चामुण्डा विन्द्रासैनी नगरपालिकाले बजेट ल्याएको छैन। गण्डकी, लुम्बनी र सुदूरपश्चिमका सबै स्थानीय तहले बजेट ल्याएको जानकारी प्राप्त भएको संघीय मामिला तथा सामान्य प्रशासन मन्त्रालयका सहप्रवक्ता पोखरेलले जानकारी दिए। २८ गाउँपालिका बाँकी समाचार तयार पर्दासम्म २८ वटा गाउँपालिकाको बजेट पेस गर्न नसकेको बताइएको छ। सुदूरपश्चिम र गण्डकी प्रदेशका सबै गाउँपालिकाले यो समाचार तयार पर्दासम्म बजेट प्रस्तुत गरिसकेको विवरण पाइएको छ। कोशीका ३, मधेसका १०, बागमतीका ५ र लुम्बिनीका ८ र कर्णालीका ३ स्थानीय तह बजेट प्रस्तुत गर्न बाँकी रहेका छन्। कोशी प्रदेशका तीनवटा स्थानीय तहले अहिलेसम्म बजेट ल्याउन नसकेको पछिल्लो विवरणमा उल्लेख छ। धनकुटाको सागुरीगढी, भोजपुरको साल्पासिलिछो र मोरङको ग्रामथानले बजेट ल्याएका छैनन्। सागुरीगढी गाउँपालिकामा त अहिलेसम्म नीति तथा कार्यक्रममा नै सहमति हुन सकेको छैन। भोजपुरको साल्पासिलिछो गाउँपालिका सभाको तयारी पूरा नगरेको भन्दै बजेट प्रस्तुत नगरिएको हो। यो गाउँपालिकामा स्वतन्त्रले चुनाव जितेको छ। मोरङको ग्रामथानमा अध्यक्षकै मृत्यु भएको कारण बजेट ल्याउन नसकेको देखिएको छ। मधेस प्रदेशका धेरै गाउँपालिकाले बजेट ल्याएका छैनन्। मधेस प्रदेशका १० वटा गाउँपालिकाले बजेट ल्याएका छैनन्। बजेट नल्याउने गाउँपालिका धनुषा र पर्साका ३३, सिराहका २, महोत्तरी, सर्लाहीका ११ गाउँपालिका छन्। मधेस प्रदेशमा अधिकांश गाउँपालिकामा जनप्रतिनिधिबीचमा विवाद भएका कारण बजेट आउन नसकेको हो। धनुषाका तीनवटा गाउँपालिकाले जनप्रतिनिधिबीचको विवादका कारण असार १० त के यो समाचार तयार गरेको मितिसम्म पनि बजेट ल्याउन सकेका छैनन्। जनप्रतिनिधिबीचको विवादका बजेट ल्याउन नसक्ने धनुषाका गाउँपालिकामा लक्ष्मीनिया, जनकनन्दिनी र औरही छन्। त्यस्तै पर्साका छिपहरमाई, बिन्दबासिनी र धोबिनी गाउँपालिकाले पनि जनप्रतिनिधिबीचको विवादकै कारण असार १० गते बजेट ल्याउन नसकेको बताइएको छ। महोत्तरीको सोनमा गाउँपालिकामा पनि जनप्रतिनिधिबीच विवाद हुँदा बजेट आएको छैन। सर्लाहीको विष्णु गाउँपालिकामा भने अध्यक्ष बिरामी भएका कारणले समय बजेट आउन नसकेको जानकारी गराइएको छ। केही स्थानीय तहमा भने बजेटको मुखमा प्रमुख प्रशासकीय अधिकृतको सरुवा भएका कारणले पनि बजेट समय आउन नसकेको हो। हालै भएको पत्रकार सम्मेलनमा संघीय मामिला तथा सामान्य प्रशासनमन्त्री भानुभक्त जोशीले समेत बजेटको मुखमा प्रमुख प्रशासकीय अधिकृत सरुवा गर्नु बाध्यता सुनाएका थिए। उनले जनप्रतिनिधिकै दबाबका कारण सरुवा गर्नु परेको उल्टै गुनासो गरेका थिए। सिरहाका विष्णुपुर र लक्ष्मीपुर गाउँपालिकामा भने बजेटको मुखमा प्रमुख प्रशासकीय अधिकृतको सरुवा भएका कारणले बजेट आउन नसकेको हो। बजेट ल्याउने तीन दिनअघि असार ७ गते दुवै गाउँपालिकाका प्रमुख प्रशासकीय अधिकृतको सरुवा गरिएको थियो। बागमती प्रदेशका पाँचवटा गाउँपालिकाले बजेट ल्याएका छैनन्। जसमा अधिकांश जनप्रतिनिधिबीचको विवाद नै प्रमुख कारण बनेको छ। दोलखाको शैलुङ, धादिङको सिद्धलेक, मकवानपुरको बागमती गाउँपालिकामा जनप्रतिनिधिबीचको विवादको कारण बजेट आउन नसकेको हो। त्यस्तै नुवाकोटको तारकेश्वर गाउँपालिकामा बजेट प्रस्तुत गर्ने गाउँसभामा जनप्रतिनिधिबीच विवाद भयो। नाराबाजी भयो। जसको कारण सभा सञ्चालन हुन सकेन। सिन्धुपालचोकको सुनकोशी गाउँपालिका सभाको गणपुरक संख्या नै नपुगेर सभा स्थगित भएको छ। अब गाउँ सभा असार १६ गर्ने बताइएको छ। लुम्बिनी प्रदेशका ८ स्थानीय तहले बजेट प्रस्तुत नगरेको गाउँपालिका महासंघले जनाएको छ। रोल्पाको रुन्टीगढी र रुपन्देहीका रोहिणी तथा मायादेवी गाउँपालिका, बाँकेको नरैनापुर गाउँपालिकामा जनप्रतिनिधि विवादको कारण बजेट आउन नसकेको पाइएको छ। प्युठानको झिमरुक गाउँपालिकामा नीति तथा कार्यक्रम मात्रै पेस भएको छ। नवलपरासी (बर्दघाट सुस्ता पश्चिम) माल्हीनन्दन गाउँपालिका र कपिलवस्तुको मायादेवी गाउँपालिका वाडहरूले बजेट धेरै मागे गरेको कारण गाउँसभामा बजेट पेस हुन नसकेको हो। कपिलवस्तुको सुद्धोधन गाउँपालिका भने जनप्रतिनिधिबीचको विवादले बजेट नआएको बताइएको छ। कर्णालीका तीन गाउँपालिका बजेट ल्याएका छैनन्। दैलेखको भैरवी गाउँपालिका विविध कारण देखाउँदै असार १० गते बजेट प्रस्तुत गरिएन। भैरवीमा १५ गतेभित्र ल्याउने तयारी भइरहेको बताइएको छ। सल्यानको कुमाख गाउँपालिका जनप्रतिनिधि विवादले बजेट नआएको पाइएको छ। हुम्लाको चंखेली गाउँपालिकामा समानीकरण अनुदान कटौतीे बजेट निर्माणमा समस्या भएको बताइएको छ। मोरङको ग्रामस्थान र धनुषाको लक्ष्मीनिया गाउँपालिका पेस गरेको विवरण आएको संघीय ममिला तथा सामान्य प्रशासन मन्त्रालयले जनाएको छ। धेरै बजेट पेस पाएका स्थानीय तहका पारित गर्न भने धौ धौ छ। पेस भएको बजेट असार मसान्तभित्र पेस गर्नुपर्ने कानुन व्यवस्था छ। बजेट पेस नगर्ने स्थानीय तहको कानुन हैसियत के ? संविधानमा नै जेठ १५ गते अनिवार्यरुपमा बजेट पेस गर्ने व्यवस्था गरिएको छ। संसद्मा पेस गर्ने अवस्था नभएमा अध्यादेशबाट भए पनि बजेट ल्याउनै पर्छ। जेठ १५ गते जसरी पनि बजेट आउँछ नै र संविधानमा नै व्यवस्था गरेपछि अहिलेसम्म जेठ १५ मा बजेट पेस भइरहेका छन्। प्रदेशको बजेट पनि असार १ गते नै ल्याउनुपर्ने व्यवस्था छ र ७ वटै प्रदेशले असार १ मा ल्याएका छन्। स्थानीय तहले पनि असार १० गतेभित्र ल्याउनुपर्ने व्यवस्था गरिएको छ तर कतिपयले अटेर गरेर बजेट ल्याउने गरेका छन्। संघीय मामिला मन्त्रालयका प्रवक्ता एवं सहसचिव कालीप्रसाद पराजुलीले स्थानीय तहले १० गतेभित्र बजेट पेस गर्नुपर्ने व्यवस्था भए पनि पेस नगरेमा के गर्ने भन्ने व्यवस्थाको कल्पना नै भएको बताए। उनले यसले स्थानीय तहको छविमा पनि असर पर्ने बताए। असार १० गतेभित्र पेस गर्नुपर्ने भनिएको छ, पेस नगरे भने के हुन्छ भन्ने कानुन स्पष्ट लेखिएको छैन, उनले भने। सुशासनविद् काशीराज दाहालले कानुनले तोकेको समयमा बजेट ल्याउन र पास गर्न नसक्नु अवैधानिक, अलोकतान्त्रिक, अस्वस्थकर विषय भएको बताए। उनका अनुसार असार १० भित्र बजेट सभा पेस गरिसक्नुपर्छ र असार मसान्तभित्र पास गरिसक्नुपर्छ। कानुनअनुसार योजना र बजेट ७ चरणमा पास गरेर मात्रै कार्यपालिका हुँदै सभामा असार १० भित्र पेस गर्नुपर्छ। १५ दिन छलफलको गर्ने र उपयुक्त संशोधन आएमा त्यसलाई पनि समावेश गरेर सभाबाट पास गर्नुपर्छ। दलीय खिचातानीका कारण नै धेरै ठाउँमा बजेट समय नआएको उनको भनाइ छ। संघ र प्रदेश जस्तो स्थानीय तहको स्वरूपको कल्पना नगरिएको उनको भनाइ छ। स्थानीय तह भनेको विकासको एकाइ हो, त्यहाँ दलीय विवाद गर्नु हुँदैन, स्थानीय औचित्य आधारमा बजेट आउनुपर्छ, उनले भने, संघ र प्रदेशमा बहुमत अल्पमत कुरा स्थानीय तह हँुदैन। उनले स्थानीय सरकार बलियो भएमा लोकतन्त्र र संविधान संस्थागत हुने बताए। उनले लोकतन्त्रको आधार स्तम्भ नै स्थानीय सरकार भएको बताए। स्थानीय तहसहित तीन तहको सरकारलाई अख्तियारको सुझाव कार्यान्वयन गर्न निर्देशन अख्तियार दुरुपयोग अनुसन्धान आयोगले ७५३ वटै स्थानीय सरकारसहित तीन तहको सरकार सुझाब कार्यान्वयन गर्न निर्देशन दिएको छ। प्रधानमन्त्री तथा मन्त्रिपरिषद्को कार्यालयमार्फत नेपाल सरकारका सबै मन्त्रालय र ७ वटै प्रदेश सरकारलाई, संघीय मामिला तथा सामान्य प्रशासन मन्त्रालयमार्फत ७५३ वटै स्थानीय तहहरूलाई र अर्थ मन्त्रालय, अन्तर्राष्ट्रिय आर्थिक सहायता समन्वय महाशाखालाई सुझाव कार्यान्वयनका लागि लेखी पठाउने निर्णय अख्तियारबाट भएको प्रवक्ता एवं सहसचिव नरहरी घिमिरेले जानकारी दिए। सरकारका तिनै तहबाट परामर्श सेवा खरिद गर्दा निश्चित फर्मलाई लक्षित गरी योग्यताका आधार प्रस्ताव गर्ने र प्रतिस्पर्धा सीमित गर्ने गरेको विषयका उजुरीहरू आयोगमा दर्ता भई छानबिनको क्रममा रहेको अख्तियारले जनाएको छ। अख्तियारका अनुसार सार्वजनिक खरिद ऐन, २०६३ को दफा ३१(४)मा प्रस्ताव छनौट विधिहरू उल्लेख गरिएको र सोही दफाको उपदफा (५) मा खरिद गर्नुपर्ने परामर्श सेवाको प्रकृति असामान्य रूपले जटिल भएको वा त्यस्तो सेवाले राष्ट्रिय अर्थतन्त्र वा भावी परियोजनामा उल्लेखनीय प्रभाव पार्न सक्ने अवस्थामा प्रस्ताव छनौट पूर्णतः गुणस्तर विधिको आधारमा तोकिएबमोजिम गर्न सकिने भन्ने प्रावधान रहेको छ। प्रस्ताव छनौट गर्ने विधिको सम्बन्धमा सार्वजनिक खरिद नियमावली, २०६४ को नियम ७१ को उपनियम (४) को देहाय क) मा गुणस्तर र लागत विधि अपनाइ प्रस्ताव छनौट गर्दा कामको प्रकृति र जटिलता अनुसार प्रस्ताव मूल्यांकनको अंकभार निर्धारण गर्ने विषय उल्लेख गरिएको छ। जसअनुसार प्राविधिक प्रस्तावको कुल अंकभार ७० देखि ९० प्रतिशत र आर्थिक प्रस्तावको अंकभार ३० देखि १० प्रतिशतसम्म हुने गरी निर्धारण गर्न सकिने प्रावधानअनुसार गर्न अख्तियारले सुझाव दिएको छ। सडक निर्माण कार्यको सुपरभिजन तथा व्यवस्थापन, सहरी पूर्वाधारको पूर्वसम्भाव्यता र सम्भाव्यता अध्ययन, नियमित र सामान्य प्रकृतिका खानेपानी तथा ढल निकास योजनाका अध्ययन जस्ता कार्यको परामर्श सेवा खरिदमा समेत प्रस्ताव छनौट गर्दा कानुन पालना गर्न अख्तियारले निर्देशन गरेको छ। परामर्श सेवाको प्रस्ताव छनौट गर्न गुणस्तर र लागत विधि अपनाउँदा प्राविधिक पक्षलाई कम वेटेज दिँदा पनि भरपर्दो परामर्शदाता छनौट हुन सक्ने अवस्था रहने भए तापनि नेपाल सरकार र कतिपय दातृ निकायको सहयोगमा सञ्चालित परियोजनाको प्रोजेक्ट डकुमेन्ट मा नै परामर्श सेवा खरिद गर्दा प्राविधिक र आर्थिक पक्षलाई क्रमशः ९० र १० प्रतिशत वेटेज दिने व्यवस्था भएको पाइएको र सो कारणले परामर्श सेवा खरिदमा सार्वजनिक खरिदको मूलभूत सिद्धान्त प्रतिस्पर्धा, मितव्ययिता तथा सार्वजनिक खर्चको अधिकतम प्रतिफल हासिल गर्ने मर्मविपरीत निश्चित फर्मलाई लक्षित गरी योग्यताका आधार प्रस्ताव गर्ने र प्रतिस्पर्धा सीमित गर्ने गरेको छ। अन्ततः नेपाल सरकारलाई हानी नोक्सानी हुने गरी परामर्श सेवा खरिद भएको देखिएकाले सार्वजनिक खरिद ऐनबमोजिम गुणस्तर र लागत विधि अपनाइ परामर्श सेवा खरिद गर्न प्रस्ताव छनौट गर्दा उक्त ऐन र नियमावलीमा उल्लिखित प्रावधानको सीमाभित्र रही विशिष्टिकृत योग्यता र क्षमता आवश्यक भएका विज्ञको सेवा लिनुपर्ने ठूला र जटिल प्रकृतिको पूर्वाधारको अध्ययनमा मात्र प्राविधिक प्रस्तावको अंकभार तोकिए बमोजिमको अधिकतम सीमासम्म कायम गर्ने र त्यसरी प्राविधिक प्रस्तावको अंकभार अधिकतम सीमासम्म कायम गर्दा सार्वजनिक निकायले सो कुराको स्पष्ट आधार र कारण उल्लेख गरेर मात्र गर्ने व्यवस्था मिलाउन निर्देशन गरेको छ।"
धितोपत्र बोर्ड अध्यक्ष नियुक्ति प्रक्रिया रद्द,"काठमाडौं : नेपाल धितोपत्र बोर्ड अध्यक्ष नियुक्ति प्रक्रिया रद्द भएको छ। अर्थ मन्त्रालयले शुक्रबार सूचना जारी गरेर बोर्डको अध्यक्ष छनोट प्रक्रिया रद्द भएको जानकारी दिएको हो। 'नेपाल धितोपत्र बोर्डको अध्यक्ष नियुक्ति गर्ने प्रयोजनका निमित्त नाम सिफारिस गर्नका लागि गठन भएको समितिको मिति २०८१०३१४ को निर्णयअनुसार नेपाल धितोपत्र बोर्डको अध्यक्षको निमित्त नाम सिफारिस गर्नको लागि मिति २०८०१११६ मा सूचना प्रकाशन गरी समितिले हालसम्म सम्पन्न गरेका छनोटसम्बन्धी सम्पूर्ण प्रक्रियाहरू रद्द गरिएको व्यहोरा सम्बद्ध सबैमा जानकारीको लागि यो सूचना प्रकाशन गरिएको छ,' सूचनामा भनिएको छ।"

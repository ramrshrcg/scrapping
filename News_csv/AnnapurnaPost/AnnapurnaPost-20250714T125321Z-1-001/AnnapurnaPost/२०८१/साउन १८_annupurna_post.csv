शीर्षक,विवरण
घण्टाकर्णदेखि गठेमंगलसम्म,"यसपालिको घण्टाकर्ण चतुर्दशी भनौं गठेमंगल पर्व यही साउन १८ गते शुक्रबार परेको छ। श्रावण कृष्ण चतुर्दशीको यो पर्व अचम्मको छ, काठमाडौंका नेवार जातिले यसलाई गथामुँगः भन्छन्, चः र्हे पूजा पनि भन्छन्। खासगरी यस दिन शिवपुत्र कुमार कार्तिकेय र भैरवको पूजा हुन्छ। नेवार समुदायमा वर्षकै ठूलो चाडको रूपमा हेरिन्छ। यो चाड राम्ररी मनाउन पाए अन्य चाड पनि राम्ररी मनाउन सकिने विश्वास गरिन्छ। यस दिन टोलटोल र दोबाटाहरूमा तीनवटा नर्कट उभ्याइन्छ। नाङ्लोमा अनुहार बनाएर, हाँडीको टाउको राखेर, अद्भुत चित्रहरू बनाई, कपडाका पुतलीहरूले सजाई घण्टाकर्णको प्रतीक बनाइन्छ। भूतप्रेत, पिशाचको प्रतीकको रूपमा तान्त्रिक विधिबाट त्यसलाई विर्सजन गरिन्छ। राक्षसको प्रतीक मानी अबदेखि घर, आँगन, बस्ती खेतीपातीमा दुःख नदेओस् भन्ने मनशायले खेद्ने पनि गरिन्छ। यो पर्वको सुरुआतको सन्दर्भ जोडौं। धेरै पहिले काठमाडौंमा एक राक्षस रहेछ। उसलाई धर्मकर्म पटक्कै मन नपर्ने रहेछ। विधर्मी उसबाट धेरैको सातो नै गएछ। मठमन्दिर, सत्सङ्गको चर्चा गर्नेलाई उसले मारिदिन्थ्यो रे। धर्मकर्मको कुरा सुन्दा उसका कान टट्याउने हुँदा कानले त्यो सुन्न नपरोस् भनी बोक्नै नसक्ने गरुँगो भारी उसका कानमा राख्दो रहेछ। कर्ण अर्थात् कानमा घण्टा झुन्ड्याएकाले उसको नाम घण्टाकर्ण भएछ। मानिसलाई दुःख दिने, देवमन्दिर भत्काउने सुनभन्दा फलामको प्यारो, साधु, सन्त देख्नासाथ सिध्याइहाल्ने, दोबाटोमा बाटो ढुक्ने, बाटोमा बसेर कर, जगात उठाउने, नदिए धरपकड गर्ने नरभक्षी र स्त्रीहरूको बेइज्जत गर्ने आदि जस्ता आतंक नै सिर्जना गर्ने गर्दोरहेछ उसले ! एक दिन त उसलाई भोकलाग्दा केही भेटेनछ, नजिक एउटा भ्यागुतो देखेछ। सोधेछ मानिसको बस्ती कतातिर छ ? भनेर। उसको खराब व्यवहार बुझेको भ्यागुतोले हिलोतिर देखाउँदै त्यतै छ मानव बस्ती भनिदिँदा आहार खोज्दै गएको त्यो राक्षस ठूलो शरीर हुनाले हिलो धापमा फसेछ। भोकप्यासले थकित त्यो राक्षसलाई मानिसले देखेर ढुंगामुढा गर्दै मारिदिएछन्। धेरै दिनसम्म त्यसको सिनोले टोल गल्ली गन्हाउने भएपछि लास झिकेर बिसर्जन गरिदिएछन्। यसैको सम्झनास्वरूप खुसीयालीमा घण्टाकर्ण पर्व मान्न थालिएछ। हिजोआज पनि यस दिन बाटो, चौबाटोमा केटाकेटीसमेत हरियो नर्कट, निगालो, भए गहुँको छ्वाली मिसाएर तीन खुट्टाको राक्षस बनाएर उभ्याइराख्ने र हिँड्ने यात्रु, सवारी साधनहरूबाट केही भए पनि दिनुस् भन्दै माग्ने गर्छन्। त्यो घण्टासुरलाई दमन गर्न पैसा मागेर हैरान पनि पार्छन्। यतिसम्म कि घण्टाकर्णको काजकिरिया गर्न खर्चको जोहो गर्नुपर्छ भन्न पनि पछि पर्दैनन्। काठमाडौंका किसानहरू त रातमा पुतलाको मुखमा आगो लगाउने गर्थे रे ! हिजोआज त काठमाडौंका उब्जनी हुने खेतमा सिमेन्टका रुखहरू धेरै भएकाले त्यो समस्या छैन र पहिलेको जस्तो परम्परा धान्ने चलन पनि छैन। टँुडी भन्ने राक्षसलाई चौरभित्र हालेपछि बाहिर आउन नदिने गरी घोडाको टापले थिच्ने अनौंठो चलन टुँडिखेलमा अहिलेसम्म घोडेजात्राको प्रथा भएकाले यी तथ्यमा विश्वास गर्ने आधार छन्। काठमाडौंमै घोडेजात्राको अघिल्लो दिन शिवजीलाई लुकुमाद्यौ भनेर रछ्यानमा बसेका रुद्रलाई लुकेर बसेका देवता भन्दै पूजा गर्ने चलन छ, पिशाच चतुर्दशीका दिन ! एकपटक पार्वती रिसाउँदा हेर बूढा तिमीले मासु, रक्सी पनि खाने दिन आउँला नि भनेर सरापेकीले महादेवलाई वर्षमा एक दिन यस्तो हुनु परेको हो। रुद्रयामल तन्त्र हेर्दा यसबारे थप चर्चा भएको पाइन्छ। देवभूमि, स्वर्गभूमि, तपोभूमि सात्विक भूमि, वेद भूमि नेपालको खेदो खन्ने विधर्मीहरू पहिले पनि नभएका होइनन्। देशलाई रसातल पुयाउन तल्लीन ती विधर्मीहरूले गठेमंगल नामको राक्षसको रूप लिएर आतंक मच्चाउन थालेछन्। उसलाई सिध्याउन कसैले नसक्दा एक जना तान्त्रिक गुरुले भ्यागुतोको रूपमा आपूलाई प्रस्तुत गर्दै श्रावण कृष्ण चतुर्दशीका दिन त्यसलाई यमलोक पुयाइदिएछन्। यसैको खुसीयालीमा यो उत्सव मनाउन थालिएको चर्चा भेटिन्छ। शमसुद्दीनले पशुपतिनाथमा आक्रमण गरेको र उसको दशा त इतिहासमा भेटिन्छ नै। काठमाडौं उपत्यका ४ गणेश, ४ योगिनी, ४ नारायण, पाँचौं नारायण श्रीबूढानीलकण्ठबाट संरक्षित छ। उत्तर पूर्वमा वज्रयोगिनी, दक्षिणपश्चिमा खड्ग योगिनी भनौं दक्षिणकाली उत्तरमा शिवपुरी, पूर्वमा चाँगुनारायण दक्षिणमा विशंखु, गुप्तेश्वर शिव, गोदावरी र बीचमा पशुपतिनाथ विराजमान हुनुहुन्छ। तप गर्दै यहाँको जल कटाई बस्ती बसाएको क्षेत्र काष्ठमण्डप नगरी र रमणीय उपत्यका कसैको निजी पेवा होइन, यहाँ सबै अटाएका छन्। लोटा लिएर यहाँ पस्नेहरू शिव कृपाले खर्बपति भएका छन्। बागमतीको शुद्ध जल पिउने मानिस तुरुन्तै काव्यकार, लेखक, सर्जक हुन्छ। अघि राजा गुणकामदेवले कान्तिपुर नगरको स्थापना गर्दा तन्त्र विधिअनुसार अष्टमातृकाको स्थापना, ४ योगिनी, ३२ टोलको स्थापना गरेका थिए। अर्का तान्त्रिकले कामरु कामाख्यबाट भद्रकालीलाई ल्याएर टुँडिखेलमा बसाएका थिए, बौद्ध परम्पराका बौद्धनाथ, स्वयम्भू तीर्थ, अशोकपुत्री चारुमतीको चाबहिल विहार वर्णन सबै गर्दा हजारौं पृष्ठको पुस्तक तयार हुन सक्छ। विस्तृत हेर्नु पर्दा नेपाल महात्म्य, स्कन्द पुराण छ, हिजो आज मेरो मात्रै हो यो देश भन्नेहरू पनि देखिएका छन्। लुछाचुँडी गर्दैछन्, पुर्खालाई सत्तोश्राप गर्दैछन्। भूमि नै नभए कहाँ रजाइँ गर्ने हो ? स्वदेशभित्रका सबै र विदेशीसमेतलाई यही ठाउँ चाहिएको छ। एकछिन पुराणकै चर्चा गरौं, पुरानो सबै कुरा खराब हुन्न तर हामीलाई श्रीखण्ड र खुर्पाको बिँड छुट्याउनै आउँदैन। शिव पुराणमा प्रवेश गर्दा कीर्तिमुख गणका प्रमुख घण्टाकर्णलाई श्रीशिव पुत्र मानिएको भेटिन्छ। मोटो शरीर सधैं बाबुलाई भोक लाग्यो भन्दा श्रीशिव रिसाई आफ्नै मासु खा भनिदिँदा घण्टाकर्णले आफ्नै मासु खाँदा टाउकोबाहेक सबै खाइसकेछन्। आफ्नो आदेशलाई निर्धक्क पालना गरेको देखेर खुसी भई शिवले मेरोभन्दा उँचो ठाउँमा तेरो बास होस्, मेरोभन्दा अगाडि नै पूजा होस् भन्ने वरदान दिए। त्यसपछि अहिलेसम्म भारतको दक्षिण सीमा स्वामी विवेकानन्दको शालिक नजिकै समुद्रतटमा रहेको कन्याकुमारी मन्दिर एवं संसारकै धनी देवता तिरुपति बालाजीमा श्रीशिवपूजन गर्नुअघि भैरवलाई पूजा गर्ने चलन छ। गोपालराज वंशावली हेर्दा गठेमंगललाई सŒव, रज र तम अर्थात् तीन गुणले युक्त भैरव भनी चर्चा भएको पाइन्छ। घण्टाकर्ण श्रीशिवकै प्रतीक हो, उनलाई नाट्येश्वर पनि भनिन्छ। अद्र्ध नारीश्वर पनि भनिने हुँदा नर्कटको गठेमंगल बनाउँदा एकातिर पुरुष र अर्कोतिर स्त्री आकारको चित्र बनाइन्छ। पशुपतिनाथको दक्षिण पूर्वमा कीर्तिभैरवको टाउको मात्र देखिन्छ, हरेक पूर्णिमामा पशुपतिनाथलाई महाभोग लगाउँदा कीर्तिभैरवलाई पञ्चवली दिने चलन छ, रगतको आहालै देखन्छ त्यहाँ ! पशुपतिनाथले आफूले महाभोग लिनुअघि मासु मनपर्ने भैरवलाई मासुको भोग दिनू भनिएअनुसार यसो गरिएको हो। भैरवको उन्मक्त रूप पनि श्रीशिवकै रौद्र रूप हो। पशुपतिनाथकै दक्षिण परिसरमा उन्मक्त भैरवको मूर्ति नाङ्गो रूपमा देखिन्छ। जीवनमा कान्ति चाहनेले खासगरी नवदम्पतीले घण्टाकर्णको दर्शन गरे इच्छा सिद्धि हुन्छ भनिएअनुसार घण्टाकर्णको दर्शन गर्ने र नसके उन्मक्त भैरवको दर्शन, पूजा गर्ने चलन छ। यसो गर्दा रोग र शत्रु भय नहुने विश्वास छ। काठमाडौंको हनुमान ढोकामा कालभैरवको विशाल मूर्ति छ भने टुँडिखेल परिसरमै महाकाल रूप मन्दिरसहित महाकालस्थान रहेको छ। त्यस्तै, इन्द्रचोकको आकाश भैरव, ज्ञानेश्वरको आनन्द भैरव, लगनखेलका बटुक भैरव, पाल्पा तानसेन डाँडामा रहेका रोठ खाने भैरव देशका प्रसिद्ध भैरवहरू हुन्, जहाँ भक्तहरूले हरेक दिनजसो दर्शन पूजा गर्ने गर्छन्।"
हिमाली कलासंस्कृति जोगाउन यार्तुङ,"धार्मिक, सांस्कृतिक, ऐतिहासिक एवं हिमाली सभ्यता, रीतिरिवाज र परम्पराले भरिपूर्ण जिल्ला हो मुस्ताङ। मुस्ताङको तल्लो क्षेत्रका थकाली समुदायले तोरन्ल, तेरमी, त्यूङल्हा पर्वका साथै खिल्हा र आङ्ख्ला पर्व मनाउँछन्। उपल्लो मुस्ताङमा तिजी र यार्तुङ पर्व मनाइने गरिन्छ। बाह्र गाउँ क्षेत्रमा यार्तुङ र धज्याङ पर्व मनाउने प्रचलन छ। बाह्र गाउँ क्षेत्रको यार्तुङ धार्मिक पर्व हो। हाम्रो गाउँपालिकाले यार्तुङ पर्वको मौलिकता संरक्षण, सम्बद्र्धन र पुस्तान्तरण गर्ने र पर्वकै माध्यमबाट पर्यटन प्रबर्द्धनसँग जोड्ने प्रयास गरिरहेको छ। मुस्ताङको कागबेनीमा छैटौं संस्करणको यार्र्तुङ महोत्सव सञ्चालन गर्दै छौं। साउन १८ देखि २० गतेसम्म महोत्सव हुनेछ। यार्तुङमा हामीले स्थानीय स्याब्रो नाच, सांस्कृतिक झाँकी र स्थानीय मौलिक भेषभूषा पहिरिएर फेसन शो तथा लाइभ कन्सर्ट गर्दै छौं। कागबेनी यार्तुङमा आन्तरिक तथा बाह्य पर्यटकलाई आकर्षित गर्ने उद्देश्यले हामीले परम्परागत घोडा दौड, तारा खेल र डोरी तान्ने खेल राखेका छौं। मनोरञ्जनका लागि राष्ट्रिय कलाकारहरूलाई आमन्त्रण गरेका छौं। विगतमा हामीले जुन ढंगले सांस्कृतिक पर्व यार्तुङलाई मनाउँदै आएका थियौं, पछिल्लो समय यसलाई पर्यटनसँग जोड्ने प्रयास गरेका छौं। त्यसो त मुस्ताङ भन्नेबित्तिकै स्वदेशी तथा विदेशी पर्यटकका लागि एउटा ब्रान्ड नै हो। यद्यपि यसको साख र गरिमालाई कालान्तरसम्म जोगाउनु अपरिहार्य छ। कला, संस्कृति र मौलिकता जोगाउने दायित्व स्थानीय तहको हो। त्यसकारण स्थानीय स्तरमा निरन्तर साथ सहयोग गर्दै आएका छौं। यार्तुङ हिमाली क्षेत्रको मौलिक आयाम भएकाले यसको अवलोकन गरिदिन र यसको महत्वलाई अझ वृद्धि गर्न सबै क्षेत्रको साथ र सहयोग आवश्यक छ। (गुरुङ वारागुङ मुक्तिक्षेत्र ४ कागबेनीका वडाध्यक्ष हुन्।)"
"नयाँ अर्थमन्त्री, नयाँ अपेक्षा","देशको अर्थतन्त्र बहुआयमिक समस्यातर्फ धकेलिरहेको बेला नेकपा एमालेका उपाध्यक्ष विष्णु पौडेलले पुनः अर्थमन्त्रीको जिम्मेवारी पाएका छन्। अर्थ मन्त्रालयमा उनको यो जिम्मेवारी चौथो हो। यद्यपि उनी अहिलेसम्म आठपटक मन्त्री बने। अर्थमन्त्रीको पदभार सम्हाल्नेबित्तिकै उनले अर्थतन्त्रमा देखिएको निराशा चिर्ने र आशा जगाउने प्रतिबद्धता जनाएका छन्। तर पनि अनेक चुनौती देखिइरहँदा उनले अर्थतन्त्रका चुनौतीका चाङ कसरी पार लगाउँछन् भन्नेचाहिँ हेर्न बाँकी छ। अर्थमन्त्री पौडेलले अर्थतन्त्रको बागडोर सम्हाल्नैबित्तिकै निजी क्षेत्रका समस्या सुन्ने, बजेट कार्यान्वयनमा पनि जोड दिने, उत्पादन, रोजगारी, आर्थिक वृद्धि, सेयर बजारलाई अर्थतन्त्रको ऐनाको रूपमा बुझ्ने उद्घोष गरेका छन्, यो सकारात्मक संकेत हो। हुन त हरेक नयाँ अर्थमन्त्रीले यस्तो बताउँछन् नै। यथार्थ हेर्ने हो भने मुलुकको अर्थव्यवस्थामा उल्लेखनीय सुधार छैन नै। राजस्व संकलन, पुँजीगत खर्च, वैदेशिक सहायता तथा अनुदानलगायतको अवस्था नाजुक छ। सार्वजनिक ऋणको ब्यारोमिटर उत्कर्ष हुँदा सरकारलाई थप भार हुन पुगेको छ। बैंकहरूमा थुप्रिएको तरलता व्यवस्थापन गर्न नसकेर अप्ठ्यारो अवस्थामा पुगेका छन्। अर्कातिर खराब कर्जा बढेर बैंकलाई टाउको दुखाइ बनेको छ। वित्तीय अपराध बढेपछि बैंकहरूको खराब कर्जा बढेको हो। कुल प्रवाह भएको बैंकिङ कर्जा रकममध्ये उठ्न नसकेको बैंकहरूको निष्क्रिय (खराब) कर्जा एक वर्षमै दोब्बर भएको छ। अर्थमन्त्रीले अर्थतन्त्रमा देखिएको शिथिलता हटाउन कडा मेहनत गर्नुपर्ने देखिन्छ। अर्थमन्त्रीले आर्थिक क्रियाकलापलाई तीव्रता दिने, वित्तीय संस्थालाई विसंगतिमुक्त बनाउने स्वदेशी उत्पादन र स्वदेशी उपभोगलाई प्रोत्साहन गर्दै राष्ट्रिय पुँजीको विकास गर्ने, उद्यमशील शिक्षित युवाको नीति कार्यान्वयन गर्ने, विद्युत् उत्पादन विस्तारमार्फत आर्थिक वृद्धिदर बढाउने कार्यमा विशेष ध्यान दिन जरुरी छ। अर्थमन्त्रीसँग पटक पटकको गहिरो अनुभव र ज्ञान पनि छ। यद्यपि विषय विज्ञसित अधिकतम विमर्श गरी तत्काल मुख्य ६ वटा क्षेत्रमा सुधार गर्नुपर्ने गरी अघि बढ्नुपर्ने देखिन्छ : बजेट कार्यान्वयनमा जोड : हरेक नयाँ बन्ने सरकारले बजेट कार्यान्वयनको उद्घोष गर्छन् तर बजेट कार्यान्वयनमा असफल हुँदै आएका छन्। महालेखा नियन्त्रक कार्यालयका अनुसार गत आव २०८०८१ को अन्त्यमा सरकारले कुल १४ खर्ब ८ अर्ब ९८ करोड रुपैयाँ खर्च गरेको छ। जुन त्यसअघिको आवको तुलनामा करिब २१ अर्ब रुपैयाँले कम हो। सो वर्ष सरकारले कुल १४ खर्ब २९ अर्ब ५६ करोड रुपैयाँ खर्च गरेकोे थियो। २०८०८१ का लागि पुँजीगत शीर्षकमा ३ खर्ब २ अर्ब ७ करोड ४४ लाख विनियोजन गरिएको थियो। तर १ खर्ब ९१ करोड ७१ करोड ७८ लाख अर्थात् लक्ष्यको ६३४७ प्रतिशतमात्रै खर्च हुन सक्यो। यो ज्यादै लज्जाको विषय हो। स्वाधीन आर्थिक नीति: अर्थतन्त्रको मुख्य जग रेमिट्यान्समुखी र आयातमुखी भएको छ। रेमिट्यान्स अहिले अर्थतन्त्रको मेरुदण्ड भएको छ। नेपाल राष्ट्र बैंकको तथ्यांकअनुसार चालु आवको ११ महिनामा १३ खर्ब २६ अर्ब ५१ करोड रुपैयाँ भित्रिएको छ। यो अघिल्लो वर्षको सोही अवधिको तुलनामा १९३ प्रतिशतले बढी हो। तर सबै उपभोगमै सिद्धिने गरेको छ। यसलाई आन्तरिक कृषि उत्पादन र औद्योगिक क्षेत्रमा सहुपयोग गर्ने हो भने हाम्रो अर्थतन्त्रको वृद्धिदर निकै राम्रो हुन्छ। हाम्रो राजस्वको प्रमुख स्रोत आयातबाट हुने गरेको छ। आयातबाट हुने राजस्व स्रोतले व्यापार घाटालाई बढावा गराउँछ। तसर्थ, आम्दानीको मुख्य स्रोत कृषि र पर्यटन बनाउनु पर्छ। पछिल्लो १० वर्षमा देशको कुल गार्हस्थ्य उत्पादन (जीडीपी) मा कृषिको योगदान २३९५ प्रतिशत छ। यो पछिल्लो वर्षयताकै कम हो। आयात घटाउने विशेष योजना: सरकारले आयात घटाउने विभिन्न वैकल्पिक उपायको खोजी गर्नुपर्छ। निर्यातको तुलनामा आयातको फराकिलो अन्तर छ। हामीले एक रुपैयाँको सामान निर्यात गर्छौं भने ९ रुपैयाँको सामान आयात गर्छाैं। आर्थिक वर्ष २०८०८१ को ११ महिनामा निर्यात केवल १ खर्ब ३९ अर्ब २६ करोड रुपैयाँ भएको छ भने आयात १४ खर्ब ५३ अर्ब ७० करोड भएको छ। आयातनिर्यातको फराकिलो अन्तरमा मुलुकको समृद्धि सम्भव छैन। नेपालको व्यापारघाटामा सबैभन्दा ठूलो योगदान दिने क्षेत्र पेट्रोलियम पदार्थ हो। विद्युतीय सवारीसाधनको प्रयोग बढाउने हो भने व्यापार घाटा कम गर्न सकिन्छ। विद्युतीय सवारीसाधनको प्रयोग गराउन राज्यले यस्ता साधनमा भारी छुट दिनुपर्छ। विद्युतीय सवारीसाधनको प्रयोगले खर्च पनि घट्छ। जसका कारणले ढुवानी खर्च पनि पेट्रोलियम पदार्थको भन्दा निकै कम पर्छ। आयात घटाउने अर्को मुख्य उपाय आन्तरिक उत्पादन बढाई कृषिमा आत्मनिर्भर हुन सक्नुपर्छ। कृषिमा ठूलो रकम अर्थात् तीन खर्बभन्दा बढी रकम बाहिर गएको छ। ऋणको सदुपयोग: देशको सार्वजनिक ऋण हरेक वर्ष बढिरहेछ। अहिले ऋण २४ खर्बभन्दा माथि छ। टाउको गन्ती हिसाब गर्दा हरेक नेपालीको भागमा ८१ हजार ऋण पर्छ। अर्थतन्त्रको उत्पादन क्षमता वृद्धि गर्न तथा दीर्घकालीन महŒवका पूर्वाधारमा ऋण लिनु सही हो, तर चालु खर्च धान्न ऋण लिनु राष्ट्रलाई घातक छ। सरकारको सार्वजनिक ऋण जीडीपीको ४२२ प्रतिशत छ। आठ वर्षअघिसम्म यसको अनुपातमा २२५ प्रतिशत थियो। तर अहिले यसको अनुपात झन्डै दोब्बर भएको छ। जीडीपीको आकारमा ३० प्रतिशतभन्दा बढी ऋण नबढाउने र ऋणलाई पुँजीगत खर्च र उत्पादनशील बनाउने हो भने अर्थतन्त्र सुधार गर्न सकिन्छ। वित्तीय अराजकता रोक्नु: एक वर्षदेखि बैंक तथा वित्तीय संस्थाविरुद्ध अराजक गतिविधि बढ्दो छ। बैंक तथा वित्तीय संस्थाबाट ऋण लिने तर नतिर्नेहरूको अराजक गतिविधि बढेको हो। त्यस्तो समूहमा क श्रेणीका बैंकदेखि लघुवित्त र सरकारी संस्थासम्म ऋणी छन्। वित्तीय अराजक गतिविधि गर्नेलाई सरकारले कडा कारबाही गर्नुपर्छ। कर्जा माग नहुँदा बैंक तथा वित्तीय संस्थामा करिब आठ खर्ब रुपैयाँ थुप्रिएको छ। त्यसको असरले ब्याजदर तल झरिसकेको छ। यस्तो अवस्थामा अर्थतन्त्र चलायमान हुँदैन। राष्ट्र बैंकले यस कुरामा ध्यान दिन सक्नुपर्छ। निजी क्षेत्रलाई प्रोत्साहन: निजीक्षेत्र अर्थतन्त्रको मेरुदण्ड हो जसको अर्थतन्त्रमा झन्डै ८५ प्रतिशत योगदान छ। यो क्षेत्रले स्वदेशी उपभोग नीति अंगीकार गर्नुपर्छ। निजी क्षेत्रले विदेशी ब्रान्ड पनि यही उत्पादन गर्ने गरी काम गर्नुपर्छ। सरकारले स्वदेशमै उत्पादन तथा स्वदेशी खपतका लागि प्रोत्साहन गर्नुपर्छ। अनि उपभोक्ताले पनि स्वदेशी वस्तुलाई रोज्नुपर्छ। अहिले १५ प्रतिशत महँगो भए पनि स्वदेशी वस्तु नै खपत गर्नुपर्ने सरकारको नीति छ। तर त्यसको प्रभावकारी कार्यान्वयनमा कमजोर छ। सरकारले निजी क्षेत्रलाई करको दर बढाउनेभन्दा पनि करको दायरा बढाउने नीति लिनुपर्छ। सरकारका नीतिहरू व्यवसायीमैत्री उद्योगमैत्री बनाउनुपर्छ। अन्त्यमा, हरेक नयाँ बन्ने सरकारसँग जनताको ठूलो आशा हुन्छ। लामो समयदेखि नेपालको अर्थतन्त्र संरचनागत समस्यामा फसेको छ। हरेक कालो बादलमा चाँदीको घेरा भएजस्तै संकटपछिको उभारका लागि नेपाली अर्थतन्त्रमा सुधारको पर्खाइमा छ। अर्थ मन्त्रालयको चौथो इनिङको रूपमा प्रवेश गरेको नयाँ अर्थमन्त्रीले अर्थतन्त्रमा जरा गाड्दै गएको शिथिलता र अविश्वासको अवस्थालाई चिर्दै अघि बढ्नुपर्ने हुन्छ। त्यसका लागि सर्वप्रथम नयाँ अर्थमन्त्रीमा इमानदारिता झल्किनुपर्छ। राम्रो काम गर्नेलाई प्रोत्साहन गर्नुपर्छ भन्ने भ्रष्ट कर्मचारीलाई दण्डित गर्नुपर्छ। राज्यका आर्थिक नीतिहरू आफ्नै जगमा उभिएर बनाउनुपर्छ। तबमात्र अर्थतन्त्र सुधारको दिशामा जान्छ। खरेल, अर्थराजनीतिक विश्लेषक हुन्।"
जादुयी जेसिका,"पेरिस : कुनै समय जेसिका फक्सलाई लागेको थियो, ओलम्पिकमा कहिले पनि स्वर्ण जित्न सक्तिनँ। तर, अस्ट्रेलियाकी क्यानोइङ खेलाडी जेसिकाले कहिले पनि हिम्मत हारिनन्। हरेक पटक ओलम्पिकमा सहभागी हुँदा नयाँ उत्साह र जोस बोकेर सहभागी भइन्। हरेक पटक स्वर्णको नजिक पुगेर चुक्दा निरास हुन्थिन्। तर, हिम्मत भने हार्दिनथिन्। उनी हरेक पटक विगतको निरासा र हारबाट पाठ सिकेर भिन्न रुपमा प्रस्तुत हुन्थिन्। जेसिका अहिले अस्ट्रेलियाली टोलीकी सदस्य हुन्। तर, उनको जन्मभूमि भने फ्रान्स हो। उनी आफ्नो कर्मभूमिका लागि स्वर्ण पदक जित्ने उत्कट अभिलाशा बोकेर जन्मभूमि आएकी मात्रै होइन, त्यसलाई साकार पार्न पनि सफल भइन्। उनले बुधबार भएको महिला स्लालमको सीवान र केवान दुवै विधामा स्वर्ण पदक जित्न सफल भइन्। जेसिकाले पहिलो पटक सन् २०१२ को लन्डन ओलम्पिकमा प्रतिस्पर्धा गरेकी थिइन्। १८ वर्षीया जेसियालाई स्वर्ण पदकको दावेदार मानिएको थियो। तर, पहिलो सहभागितामा उनले रजत पदकमा मात्रै चित्त बुझाउनु पर्यो। महिला स्लालमको केवान विधामा उनी दोस्रो स्थानमा समेटिइन्। पहिलो सहभागितामै रजत पदक जित्न पाएकोमा जेसिका खुसी थिइन्। तर, स्वर्ण पदकबाट चुक्दा भने उनी केही निरास पनि थिइन्। उनले चार वर्षपछि हुने ओलम्पिकमा थप मेहनत गरिन्। लामो तयाी गरेर उनी सन् २०१६ को रियो द जेनेरिया ओलम्पिकमा सहभागी भइन्। यस पटक पनि नतिजा उनले सोचजस्तो भएन। उनी केवान विधामा यस पटक भने कांस्य पदकमा समेटिइन्। उनले अघिल्लो ओलम्पिकमा भन्दा पनि कमजोर प्रदर्शन गरिन्। यसले उनलाई खिन्नता त बनायो। तर, हिम्मत भने हारिनन्। उनी अर्को ओलम्पिकको तयारीमा जुटिन। यस पटक जसरी पनि स्वर्ण पदक जित्छु भन्ने संकल्प बोकेर उनी सन् २०२० को ओलम्पिक खेल्न जापानको राजधानी टोकियो पुगेकी थिइन्। यस पटक उनले उत्कृष्ट प्रदर्शन गर्दै केवानमा स्वर्ण पदक जित्न सफल भइन्। तर, यसमा उनी त्यति खुसी भने थिइनन्। उनको मुख्य लक्ष्य सीवानमा स्वर्ण जित्नु थियो। यस विधामा भने यस पटक पनि स्वर्णबाट विमुख हुनुपरेको थियो। त्यसैले उनी जसरी पनि सीवानमा स्वर्ण जित्ने अभियानमा लागिन्। चार वर्षपछि आफ्नो जन्मभूमिमा स्वर्ण जित्ने अर्जुनदृष्टि राखेर तयारी थालिन्। यसका लागि उनले धेरै पसिना बगाइन्। चार वर्षसम्म एकोहोरो रुपमा त्यही अभियानमा लागिन्। नभन्दै उनको एकलब्य अभियानले बुधबार पूर्णता पायो। उनले पेरिस ओलम्पिकमा सीवान र केवानमा गरी दोहोरो स्वर्ण पदक जित्न सफल भइन् र आफ्नो अभूतपूर्व क्षमता र जादुयी प्रदर्शनको परिचय दिन सफल भइन्। केवानमा स्वर्ण पदक जितेपछि उनी निकै भावुक भइन्। वषौंदेखिको सपना पूरा भएकोमा खुसीको आँसु उनको आँखाबाट निरन्तर बर्सिरहेका थिए। सीवानको फाइनलमा जेसिकाले जर्मनीकी ऐलेना लिलिकलाई पछि पारिन्। केवानमा भने पोल्यान्डकी क्लाउडिया जोलिन्स्कालाई पराजित गर्न सफल भइन्। जेसिका ओलम्पिको क्यानोइङ विधामा दुई वटा स्वर्ण पदक जित्ने पहिलो खेलाडी बनेकी छन्। त्यसैले उनले आफ्नो नाम इतिहासमा सुनौलो अक्षरले लेखेकी छन्। यो एउटा स्वप्निल पल हो। यो पलको बयान गर्नसक्ने शब्द मसँग छैन, उनले भनिन्, लगातारको असफलताले ओलम्पिकमा स्वर्ण जित्ने पूरा कहिल्यै पूरा हुँदैन कि भन्ने लाग्थ्यो। तर, भित्रि मनले तैंले हिम्मत हार्नु हुँदैन, निरन्तर प्रयास गरिरहनु पर्छ भन्थ्यो। मैले त्यही मनको आवाज सुनेर एकलब्य भावमा लागिरहें र, निरन्तरको प्रयासपछि स्वर्ण पदक जित्न सफल भएँ। चार पटकको ओलम्पिक सहभागितामा उनले अहिलेसम्म ६ वटा पदक जितिसकेकी छन्। जसमा तीन स्वर्ण, एक रजत र दुई कांस्य छन्। यो उपलब्धिसँगै उनी अस्ट्रेलियाको ओलम्पिक इतिहासमा सबैभन्दा धेरै पदक जित्ने खेलाडी बनिसकेकी छन्।"
लक्ष्य पूरा गर्न अहिलेदेखि काममा लाग्न अर्थमन्त्रीको निर्देशन,"काठमाडौं : उपप्रधान एवं अर्थमन्त्री विष्णु पौडेलले चालू आर्थिक वर्षका लागि अर्थ मन्त्रालयले निर्धारण गरेको लक्ष्य पूरा गर्न अहिलेदेखि काममा लाग्न निर्देशन दिएका छन्। अर्थ मन्त्रालयमा शुक्रबार आयोजित आर्थिक वर्ष २०८०८१ को वार्षिक प्रगति समीक्षा तथा मन्त्रालयस्तरीय विकास समस्या समाधान समितिको बैठकमा अर्थमन्त्री पौडेलले वार्षिक र आवधिकरूपमा निर्धारण गरिएका लक्ष्य पूरा गर्नका लागि आआफ्नो जिम्मेवारीअनुसार परिणाम निकाल्न निर्देशन दिएका हुन्। उनले राष्ट्रिय महत्वका, गौरवका आयोजना र प्रतिफल दिने आयोजनालाई उच्च प्राथमिकतामा राखेर काम गर्न निर्देशन दिए। त्यस्तै अर्थ मन्त्रालयले आर्थिक वर्ष २०८१०८२ बजेट कार्यान्वयन कार्ययोजना तयार परेको छ। मन्त्रालयले अघिल्लो आर्थिक वर्षका लागि १७५ वटा माइलस्टोन निर्धारण गरेको थियो, जसमध्ये ५१ वटा सम्पन्न भए भने ९६ वटा जारी अवस्थामा छन्। २८ वटाको काम सुरु हुन सकेन।"
पर्यटन आवागमनमा वर्षाको असर,"काठमाडौं : अंग्रेजी महिना जुलाईमा ६४ हजार ५ सय ९९ पर्यटक हवाईमार्गबाट नेपाल भित्रिएका छन्। यो कोभिड१९ अघिको पर्यटक आगमनभन्दा करिब ९ प्रतिशतले कम हो। २०१९ मा ७० हजार ९ सय १६ पर्यटक आएको तथ्यांक छ। नेपाल पर्यटन बोर्डको तथ्यांकअनुसार कोभिड१९ अघिको तुलनामा ९१०९ प्रतिशतमात्र पर्यटक नेपाल आएका छन्। जुलाईमा नेपाल छोड्नेको संख्या ६२ हजार २ सय २८ रहेको छ। सरकारले चालु आर्थिक वर्षको बजेटबाट १६ लाख पर्यटक नेपाल भिœयाउने भनेको छ। जनवरीदेखि जुलाईसम्म सात महिनाको अवधिमा करिब ५ लाख ८३ हजार पर्यटक नेपाल आएका छन्। क्षेत्रगत रूपमा सबैभन्दा धेरै सार्क राष्ट्रहरूबाट पर्यटन नेपाल घुम्न आएका छन्। एसियाको सार्क क्षेत्रबाट मात्रै ४२१ प्रतिशत पर्यटक आएका छन्। त्यसपछि, एसियाकै अन्य मुलुकबाट १८४ प्रतिशत, युरोपबाट १४४ प्रतिशत, अमेरिकाबाट १३७ प्रतिशत, ओसिनियाबाट ३२ प्रतिशत र अन्यबाट ८२ प्रतिशत पर्यटक नेपाल आएका छन्। नेपाल भित्रिने प्रमुख गन्तव्य मुलुकहरूमा भारत नै पहिलो रहेको छ। जुलाई महिनामा २१ हजार ४ सय ९१ पर्यटक नेपाल भित्रिएका छन्। यो तथ्यांकमा स्थलगत मार्गबाट नेपाल भित्रिने भारतीय पर्यटकको संख्या भने समावेश गरिएको छैन। दोस्रो गन्तव्य मुलुकमा अमेरिकाबाट ७ हजार ८ सय ६४ पर्यटक नेपाल आएका छन्। चिनियाँ पर्यटक प्रवद्र्धन बोर्डले केही काम गरेको भए पनि आगमन संख्यामा त्यसको प्रभाव देखिएको छैन। छिमेकी मुलुक भारतपछि चीन नेपालको दोस्रो ठूलो गन्तव्य मुलुक बन्न सक्ने बोर्डले बताउँदै आएको छ। जुन, जुलाई र अगस्ट महिनालाई कम पर्यटक आउने महिनाको रूपमा लिइन्छ। यी महिनाहरूमा पानी पर्ने हुँदा त्यसको असर पर्यटक आवागमन देखिने गरेको नेपाल पर्यटन बोर्डका निर्देशक मणिराज लामिछाने बताउँछन्। सरकारी तथ्यांकले नेपालमा पर्यटक मनोरञ्जन गर्न आउने गरेको देखाउँछ। तर, वास्तविक रूपमा साहसिक पर्यटनका लागि नेपाल पर्यटकको रोजाइमा पर्ने गरेको छ। सरकारको आयस्रोतमा पनि साहसिक पर्यटनको योगदान बढी हुने गरेको छ। मनसुनमा पर्यटक घुम्न रुचाउँदैन। यस्तै, पानी परेको बेलामा नेपालको प्रमुख आकर्षण साहसिक पर्यटन पनि प्रायः ठप्प हुन्छ। यसले पर्यटन संख्यामा कमी देखिन्छ, लामिछाने भन्छन्। नेपालमा पर्यटक प्रवद्र्धनमा नयाँ आयामहरू थप्नेभन्दा पनि परम्परागत रूपमा मात्र अघि बढेको पर्यटनविज्ञ दीपकराज जोशीको भनाइ छ। वर्षभरिमा दुई सिजनमा पर्यटक आगमन बढ्ने गरेको छ। सेप्टेम्बर, अक्टुबर र नोभेम्बर महिनामा पर्यटक सबैभन्दा बढी आउने गरेका छन्। त्यसपछि भनेको मार्च, अप्रिल र मे महिनामा पर्यटन संख्या बढ्ने गरेको छ। यी सिजनमा हिमाल आरोहण, पर्वतरोहण, टेकिङ, र्याफ्टिङ पर्यटकको रोजाइमा पर्छन्। १२ महिना नै पर्यटक भित्र्याउने सक्ने सम्भावना भएर पनि स्पष्ट कार्यदिशाको कमिले त्यसो हुन नसकेको जोशी बताउँछन्। भारत, बंगलादेशलगायतका मुलुकहरूले मनसुन पर्यटनको रूपमा प्रवद्र्धन गर्ने गरेको विज्ञ बताउँछन्। तर, नेपालमा पर्यटन प्रवद्र्धनमा सरोकारवाला निकायहरूको चासो कम देखिएको जोशी बताउँछन्। सार्वजनिकनिजी साझेदारीको रूपमा पर्यटन क्षेत्रलाई अघि बढाउन पर्यटन बोर्ड स्थापना गरिएको हो। तर पर्यटन बोर्ड नै दिशाविहीन बनेको छ, जोशीको भनाइ छ। यातायात सञ्जाल, हवाई सञ्जाललगायत अन्य आवश्यक पूर्वाधारको कमी पनि पर्यटन प्रवर्द्धनमा समस्याको रूपमा रहेको जोशी बताउँछन्।"
सुनको मूल्यमा नयाँ रेकर्ड,"काठमाडौं : नेपाली बजारमा सुनको मूल्यमा नयाँ रेकर्ड कायम भएको छ। नेपाल सुन चाँदी व्यवसायी महासंघका अनुसार आज छापावाल प्रतितोला सुन १ लाख ४९ हजार ९०० सय रुपैयाँ कायम भएको छ। तेजाबी सुन प्रतितोला १ लाख ३७ हजार ९१० रुपैयाँ पुगेको महासंघले जनाएको छ। बिहीबार प्रतितोला सुन १ लाख ४९ हजार ४ सय रुपैयाँमा कारोबार भएको थियो। यसैगरी, चाँदी प्रतितोला १ हजार ७९५ रुपैयाँमा खरिदबिक्री भइरहेको महासंघले जनाएको छ।"

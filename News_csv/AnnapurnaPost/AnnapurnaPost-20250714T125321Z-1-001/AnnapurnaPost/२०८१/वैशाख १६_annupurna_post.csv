शीर्षक,विवरण
नेपालमा लगानी किन नगर्ने ?,"आर्थिक संक्रमणबाट मुक्ति र समृद्धिका लागि ठूला लगानी आवश्यक हुन्छन्। नेपालले पटकपटक लगानी सम्मेलन गरेको छ। साथै सोकेस आयोजनाहरू पनि प्रस्तुत गर्दै लगानीकर्तालाई आश्वस्त पार्ने प्रयास गर्दै आएको छ। उता लगानीकर्ताहरू लगानी कहाँ गर्ने भनी विश्वव्यापी दौडमा छन्। लगानीकर्ता जहिले पनि लगानी सुरक्षा र सुुरक्षित प्रतिफलको वातावरण चाहन्छन्। माग र पूर्ति पक्ष वा लगानीको आमन्त्रण गर्ने र लगानी गर्न चाहने पक्षबीचको सन्तुलनले लगानीको परिमाण निर्धारण गर्छ। लगानीका लागि लगानीमैत्री वातावरण चाहिन्छ। लगानीमैत्री वातावारणले निजी तथा संस्थागत क्षेत्रमा भएको क्षमता, सम्भावना तथा उद्यमशीलतालाई उपयोग गरी अर्थतन्त्रलाई गतिशील बनाउने (लगानी, रोजगारी, उत्पादन, मूल्य शृंखला विकास, आपूर्ति) काम गर्छ। लगानीमैत्री वातावरणका लागि नीति संरचना, संगठनात्मक सहजीकरण, प्रोत्साहन तथा कर सहुलियत, सुरक्षा, सुशासन, पूर्वाधार सेवाको प्रत्याभूति चाहिन्छ। यसको पहिलो सर्त लोकतन्त्र र उदार आर्थिक दर्शनको अवलम्बन हो। त्यसो त नेपालमा किन लगानी गर्ने भन्ने पक्षमा केही तर्क राखिँदै आएका छन्। जहाँ उदार लोकतन्त्रको अभ्यास छ। लगानी, उत्पादन, बजार व्यवस्था, नाफा उपयोग, सहकार्य गर्ने कानुनी प्रत्याभूति छ। कुनै उद्योग व्यवसाय राष्ट्रियकरण नगरिने संवैधानिक सुनिश्चितता छ। आयातमा आधारित अर्थतन्त्र भएकाले खास वस्तुुहरूमा छिट्टै मुनाफा कमाउन सकिने अवस्था छ। छिमेकी मुलुकहरूले प्राकृतिक स्रोतहरूको दोहन गरिसकेका छन्। भूगर्भ र वायुमण्डल पनि उपयोग भइसकेको छ। उनीहरूले वन, भूमि, समुन्द्र र पर्वतबाट लिन सक्ने उपयोगिता लिइसके। प्राकृतिक साधनको सीमितता र प्राकृतिक पुनः भण्डारणको लामो प्रक्रियाले ती स्रोतबाट लाभ बढाउन सकिने स्थिति छैन। नेपालका प्राकृतिक स्रोतहरू अहिले पनि भर्जिन छन्। यस अवस्थामा नेपालमा हुने लगानीले दोहोरो फाइदा पाउन सक्छ। पहिलो, कच्चा पदार्थको सहज उपलब्धता र दोस्रो, तुलनात्मक लाभ। पानीमा आधारित व्यवसायको अर्को अवसर छ। व्यावसायिक कृषि तथा वनमा प्रचुर सम्भावना छ। ६१ प्रतिशत नेपाली सक्रिय उमेर समूहमा पर्छन् र अब करिब दुई दशक जनसंख्यामा युवाको हिस्सा उच्च रही जनसांख्यिक लाभ उपयोग गर्न सकिने अवसर पनि छ। यहाँको श्रमशक्ति विश्वकै इमान्दार मानिन्छ र सस्तो पनि छ। श्रम कानुन पनि उदार छ। भौगोलिक तथा जैविक विविधताले थुप्रै अवसरको आमन्त्रण गर्छ। जैविक तथा भौगर्भिक विविधताले धेरैखाले औद्योगिक व्यवसाय सम्भावनाको स्वयं संकेत गरिरहेको छ। हिमाल, पहाड तराई, भिर, पाखा, वन छुट्टाछुट्टै सम्भावनाका खानी हुन्। अर्को ठूलो अवसर भनेको अवस्थिति हो। नेपाल विश्वका सर्वाधिक जनसंख्या भएका उदीयमान दुई अर्थतन्त्रको बीचमा छ। दुवै भूमिमार्फत प्रत्यक्ष सम्बन्ध (ल्यान्ड लिंक) भएका मुलुक हुन्। दुवै मुलुक आर्थिक समृद्धिको द्रूत यात्रामा रही उपभोगवादी संस्कृति पनि विकास भएकाले यी दुई अर्थतन्त्रले छाडेको उत्पादन स्पेस नेपालले लिन सक्छ। उनीहरूलाई तुलनात्मक लाभ नहुने, इकोनोमी अफ स्केल अनुकूल नहुने तर उनीहरूको आवश्यकता पूरा गर्ने उद्योग व्यवसायबाट नेपालको अर्थतन्त्रले आर्थिक र रणनीतिक फाइदा लिन सक्छ। साना अर्थतन्त्रले फाइदा लिएर कसरी समृद्ध बन्छन् भन्ने उदाहरण सिंगापुर तथा लक्जेम्वर्गबाट लिन सकिन्छ। साथै यी दुई अर्थतन्त्र जोड्ने सेवा व्यवसायको अवसर पनि छ। यी दुई मुलुकमार्फत नेपालका उत्पादनले विश्व बजार पेनेट्रेट गर्न सक्छन्। तर नीति घोषणा र औचिारिक व्यवस्थाले मात्र लगानी वातावरण बन्दैन चन्ने बुुझाइ लगानीकर्ताको छ। बाह्य लगानीको पहिलो आधार आन्तरिक लगानीकर्ताको लगानी अवस्था र क्षमता हो। सम्बन्धित मुलुकका उद्यमी व्यवसायीहरू उद्योग व्यवसाय गर्न कति सुरक्षित भएको महसुस गरिरहेका छन्, सरकारसँग उनीहरूको विश्वासको स्तर कस्तो छ र संस्थागत संस्कृति कस्तो छ ? यी कुराको अध्ययनपछि मात्र बाह्य लगानीकर्ताहरू आउने हुन्। नेपालमा यो स्थिति अनुकूल भइसकेको छैन। राजनीतिक स्थिरता छैन। एकै दलको सरकार भए पनि मन्त्री परिवर्तनपछि नीति व्यवहार परिवर्तन हुन्छ। लगानीकर्ताहरूले स्वागत संस्कृति नभएको महसुसमा छन्। लगानीलाई प्रशासनिक सहजीकरण छैन। सामान्य कानुनमा पर्याप्त ज्ञान नराख्दा पनि नकारात्मक सन्देशहरू फैलिएका छन्। उद्योग कलकारखानाका लागि चाहिने सबल पूर्वाधारहरू छैनन्। लगानीकर्र्ताहरू भौतिक र भावनात्मक सुरक्षाको प्रत्याभूतिमा छैनन्। श्रमशक्ति सीपयुक्त मात्र नभएको होइन, यो राजनीतिकृत छ। मौजुदा प्रतिष्ठानमा असल श्रम सम्बन्ध देखिएको छैन। बैंक तथा वित्तीय संस्था र पुँजीबजार दरो छैन। कर प्रणाली प्रोत्साहनमूलक छैन। छिमेकी मुलुकहरूसँगको सम्बन्ध गतिशील सुुनिश्चिततामा छैन। संविधानमा रहेको समाजवाद उन्मुख वाक्यांशको संशय छ। त्यसैले लगानीकर्ताहरू लगानी गर्न तत्पर देखिएका छैनन्। आन्तरिक लगानी पनि उत्साहित नभएको अवस्थामा नेपालले लगानी सम्मेलन गर्न लागेको छ। यस अवस्थामा लगानी सम्मेलनलाई औपचारिकतामा सीमित नराखी वास्तविक रूपमा सफल बनाउन सर्वप्रथम विगतमा भएका यस्तै सम्मेलन, वार्ता, सम्झौता र संवादको समीक्षा गर्नुपर्छ। रहेको कमीकमजोरीलाई आलोचनात्मक अन्तर्यमा विश्लेषण गर्नुपर्छ। एउटा सम्मेलनमा एनआरनका अध्यक्षले स्वागत संस्कृति नभएर आफू आजित भएको गम्भीर गुनासो राखेका थिए। सुशासन र अस्थिर नीति व्यवहारको कुरा पटकपटक उठ्दै आएको छ। साथै नेपालमा उत्पादित हुने वस्तुुको पहिलो बजार नेपाल हो, जुन निकै साँघुरो छ। युवाहरू रित्तिँदै गएकाले मुलुकभित्र उच्च उपभोग शक्तिका मानिस छैनन्। यस अवस्थामा छिमेकी मुलुक नै भरपर्दा बजार हुन् तर यी मुलुकहरूसँगको सम्बन्ध उतारचढावमा छ। छिमेकीबाट अनौपचारिक रूपमा वस्तुहरू निर्यातमा भएको अवरोध र सधैंजसो हुनेगरीको प्रशासनिक असजिलाहरू फुकाउनु पर्छ। नेपालको वाईवाई पश्चिम बंगालमा बेच्न दिइएन, महमा पनि परिमाणात्मक अवरोध रह्यो। कानुनबीच रहेको आपसी बेमेल फुकाउन प्रयास गर्नुुपर्छ। जस्तोकि जग्गा प्राप्ति, वनको जग्गा उपयोग, वातावरण प्रभाव मूल्यांकन, क्षतिपूर्ति निर्धारण, पुनस्र्थापना नीति, श्रम र कर कानुनबीच रहेका प्रतिस्पर्धी प्रावधानले लगानी वातावरणलाई प्रोत्साहन गरिरहेका छैनन्। यी कानुनहरू पहिल्यै नै परिमार्जन भइसक्नुुपर्ने थियो। सम्मेलनको मुखमा अध्यादेशबाट संशोधन गर्दा अर्को सन्देश जाने पनि सम्भावना रहन्छ। राजनीतिक समझारीमा साझा दृष्टिकोण बनाउनुुपर्छ। अर्को पक्ष लगानी क्षेत्र र आयोजनामा शास्त्रीय सोच राखिनुु हुँदैन। सोकेश आयोजनाहरू प्रदर्शन प्रभाव पार्ने र पारिसकेका छैनन्। सडक, विद्युुत्, सभागृह र पार्कहरू सधैंका सनातनी आयोजना हुन्। प्रवर्तनकारी सोच र प्रवर्तनकारी लगानी ढाँचामा ध्यान दिनुपर्छ। छिमेकी र परम्परागत ढाँचाभन्दा फरक पहिचान देखाउनु पर्छ। नेपालको विशिष्टता र सम्भावनाको संयोजन हुनेगरी आयोजना तय भएपछि मात्र ती सोकेस बन्ने हुन्।"
राष्ट्रिय भलिबल लिगको आठौं संस्करण जेठ १९ गतेदेखि,"काठमाडौं : प्रधानमन्त्री कप एनभीए महिला तथा पुरुष राष्ट्रिय भलिबल लिगको आठौं संस्करण जेठ १९ गतेदेखि काठमाडौंमा आयोजना हुने भएको छ। नेपाल भलिबल संघले आइतबार काठमाडौंमा पत्रकार सम्मेलन गर्दै वार्षिक क्यालेण्डर अनुसार उक्त प्रतियोगिता जेठ १९ देखि २६ गतेसम्म हुने जानकारी दिएको हो। गत चैत महिनामा काठमाडौंमा आयोजित एनभीए क्लब च्याम्पियनसिपबाट छानिएका पुरुषतर्फ ८ र महिलातर्फ ६ टिमले क्लब लिगमा प्रतिस्पर्धा गर्नेछन्। लिगमा एक टिमबाट तीन विदेशी खेलाडी राख्न पाइने संघले जनाएको छ। लिगमा महिला तथा पुरुषतर्फ उपाधि विजेताले समान ८ लाख रुपैयाँ पुरस्कार पाउँछन्। दोस्रो हुनेले ४ लाख र तेस्रो हुनेले दुई लाख रुपैयाँ प्राप्त गर्ने संघका अध्यक्ष जितेन्द्रबहादुर चन्दले जानकारी दिए। उनले भलिबलको कवर्ड हल बनाउनका लागि सरकारसमक्ष कुरा राखिसकेको भन्दै आगामी आर्थिक वर्षमा कवर्ड हल निर्माणको काम सुरु हुने बताए। उनले काठमाडौंमा जग्गा नपाएकाले कवर्ड हल निर्माणमा ढिलाइ भएको धारणा राखे। प्रतियोगितामा पुरुष तथा महिलातर्फ सर्वोत्कृष्ट खेलाडीले जनही ५० हजार तथा विधागततर्फ उत्कृष्ट सर्भर, सेटर, ब्लकर, स्पाइकर, लिवेरो र प्रशिक्षकले जनही २०२० हजार रुपैयाँ पुरस्कार पाउने जनाइएको छ। प्रतियोगिता सम्पन्न गर्न ७५ लाख रुपैयाँ खर्च हुने अनुमान गरिएको छ।"
वेस्ट इन्डिज 'ए' सँग दोस्रो खेल खेल्दै नेपाल,काठमाडौं :नेपालले वेस्ट इन्डिज 'ए' विरुद्धको टी२० श्रृंखलाअन्तर्गत आज दोस्रो खेल खेल्दैछ। कीर्तिपुरस्थित त्रिवि क्रिकेट मैदानमा दिउँसो सवा १२ बजेबाट सुरू हुनेछ। शनिबार भएको पहिलो खेलमा नेपालले पाहुना टोली वेस्ट इन्डिज 'ए' लाई ४ विकेटले पराजित गरेको थियो। वेस्ट इन्डिजले दिएको २०५ रनको लक्ष्य पछ्याएको नेपालले १९४ ओभरमा ६ विकेट गुमाउँदै २०६ रन बनाएको थियो। नेपालले आईसीसी टी२० विश्वकपको तयारीका लागि वेस्ट इन्डिजसँग शृंखला खेलिरहेको हो। उक्त शृंखलापछि नेपाली टोली आईसीसी टी२० विश्वकपका लागि अमेरिका प्रस्थान गर्नेछ।
"वेस्ट इन्डिज ए ले टस जित्यो, नेपाललाई दियो बलिङको निम्तो","काठमाडौं : नेपालविरुद्ध वेस्ट इन्डिज ए ले पहिले ब्याटिङ गर्ने भएको छ। कीर्तिपुरस्थित त्रिवि मैदानमा पाँच खेलको टी २० सिरिज अन्तर्गत आज दोस्रो खेलमा वेस्ट इन्डिजले टस जितेर नेपाललाई बलिङको निम्तो दिएको हो। आइसिसी टिट्वान्टी विश्वकप २०२४ को तयारी स्वरुप नेपालले वेस्ट इन्डिजको एटोलीसँग खेल्न लागेको हो। शनिबार नेपालले वेस्ट इन्डिज एलाई ४ विकेटले हराएको थियो। वेस्ट इन्डिज ए ले निर्धारित २० ओभरमा ५ विकेटको क्षतिमा २०४ रन बनाएको थियो। जवाफि ब्याटिङ गर्दा नेपालले ६ विकेटको क्षतिमा १९४ ओभरमा लक्ष्य भेटेको हो। नेपाल र वेस्टइन्डिज एबीचको तेस्रो खेल वैशाख १९ गते, चौथो खेल वैशाख २० गते र पाँचौं तथा अन्तिम खेल वैशाख २२ गते हुनेछ। घरेलु मैदानमा पाँच खेल खेलिसकेपछि नेपाली टोली वेस्ट इन्डिज प्रस्थान गर्ने तालिका रहेको क्यानले जनाएको छ।"
वेस्ट इन्डिज एविरुद्ध नेपाललाई दोस्रो झड्का,"काठमाडौं : वेस्ट इन्डिज एविरुद्ध नेपाललाई दोस्रो झड्का लागेको छ। आइतबार त्रिवि क्रिकेट मैदानमा टस जितेर ब्याटिङ गरेको वेस्ट इन्डिज एले निर्धारित २० ओभरमा ७ विकेटको क्षतिमा १०६ रनको योगफल तयार पारेको थियो। जवाफी ब्याटिङ गर्ने क्रममा ओबेद म्याककोयको बलमा जोनसन चार्ल्सले ३४ ओभरमा कुशल भुर्तेललाई क्याच आउट गराएका हुन्। भुर्तेलले ८ बलमा २ रन मात्र जोड्न सके। त्यस अगाडि लोकेश बम घाइते भएपछि क्रिजमा अनिल शाह आएका हुन्। शाह पनि ओसेन थोमसको बलमा आन्द्रे फ्लेचरले क्याच आउट भए। शाहले ५ बलमा १ रन मात्र बनाए। बमले १२ बलमा १७ रन जोडेका थिए। शाह बाहिरिएपछि अहिले पुन: बम कप्तान रोहितकुमार पौडेलसँग साझेदारी गर्न क्रिजमा आएका छन्। नेपालले ५ ओभरको समाप्तिमा २ विकेटको क्षतिमा २३ रन तयार पारेको छ। आइसिसी टिट्वान्टी विश्वकप २०२४ को तयारी स्वरुप नेपालले वेस्ट इन्डिजको एटोलीसँग खेलेको हो। शनिबार नेपालले वेस्ट इन्डिज एलाई ४ विकेटले हराएको थियो। नेपाल र वेस्टइन्डिज एबीचको दोस्रो खेल यही वैशाख १६ गते, तेस्रो खेल वैशाख १९ गते, चौथो खेल वैशाख २० गते र पाँचौं तथा अन्तिम खेल वैशाख २२ गते हुनेछ। घरेलु मैदानमा पाँच खेल खेलिसकेपछि नेपाली टोली वेस्ट इन्डिज प्रस्थान गर्ने तालिका रहेको क्यानले जनाएको छ।"
नेपाललाई १० रनले पराजित गर्दै वेस्ट इन्डिज ए विजयी,"काठमाडौं : नेपाललाई वेस्ट इन्डिज एले १० रनले पराजित गरेको छ। आइतबार त्रिवि क्रिकेट मैदानमा टस जितेर नेपालविरुद्ध ब्याटिङ गरेको वेस्ट इन्डिज एले निर्धारित २० ओभरमा ७ विकेटको क्षतिमा १०६ रनको योगफल तयार पारेको थियो। जवाफी ब्याटिङ गर्ने क्रममा नेपालले निर्धारित २० ओभरमा ९ विकेट गुमाएर १५० रन मात्र बनाउन सके। नेपालका लागि कप्तान रोहित पौडेलले सर्वाधिक ७१ रन बनाए। त्यसैगरी गुलशन झाले २६ रन, लोकेश बमले १७ रन,आरिफ शेखले १२ रनको योगदान गरे। अन्य खेलाडिले उल्लेख्य प्रदर्शन गर्न सकेनन्। वेस्ट इन्डिजका ओबेद म्याककोय र गुडाकेश मोतीले २२ विकेट,ओसेन थोमस र रोस्टन चेजले ११ विकेट लिए। त्यस अगाडि वेस्ट इन्डिज एका ०६ रनको योगफल बनाउँदा आन्द्रे फ्लेचरले सर्वाधिक ४३ रन बनाएका थिए। कप्तान रोस्टन चेजले २३ रन जोडे भने अन्य खेलाडीले उल्लेख्य प्रदर्शन गर्न सकेनन्। नेपालका लागि सागर ढकाल र कुशल भुर्तेलले २२,सोमपाल कामी र दीपेन्द्रसिंह ऐरीले ११ विकेट लिए। आइसिसी टिट्वान्टी विश्वकप २०२४ को तयारी स्वरुप नेपालले वेस्ट इन्डिजको एटोलीसँग खेलेको हो। शनिबार नेपालले वेस्ट इन्डिज एलाई ४ विकेटले हराएको थियो। नेपाल र वेस्टइन्डिज एबीचको तेस्रो खेल वैशाख १९ गते, चौथो खेल वैशाख २० गते र पाँचौं तथा अन्तिम खेल वैशाख २२ गते हुनेछ। घरेलु मैदानमा पाँच खेल खेलिसकेपछि नेपाली टोली वेस्ट इन्डिज प्रस्थान गर्ने तालिका रहेको क्यानले जनाएको छ।"
वेस्ट इन्डिज ए ले नेपाललाई दियो १६१ रनको लक्ष्य,"काठमाडौं : वेस्ट इन्डिज एले नेपाललाई १६१ रनको लक्ष्य दिएको छ। आइतबार त्रिवि क्रिकेट मैदानमा टस जितेर ब्याटिङ गरेको वेस्ट इन्डिज एले निर्धारित २० ओभरमा ७ विकेटको क्षतिमा १६० रनको योगफल तयार पारेको हो। वेस्ट इन्डिज एका लागि आन्द्रे फ्लेचरले सर्वाधिक ४३ रन बनाए। कप्तान रोस्टन चेजले २३ रन जोडे भने अन्य खेलाडीले उल्लेख्य प्रदर्शन गर्न सकेनन्। नेपालका लागि सागर ढकाल र कुशल भुर्तेलले २२,सोमपाल कामी र दीपेन्द्रसिंह ऐरीले ११ विकेट लिए। आइसिसी टिट्वान्टी विश्वकप २०२४ को तयारी स्वरुप नेपालले वेस्ट इन्डिजको एटोलीसँग खेल्न लागेको हो। शनिबार नेपालले वेस्ट इन्डिज एलाई ४ विकेटले हराएको थियो। नेपाल र वेस्टइन्डिज एबीचको तेस्रो खेल वैशाख १९ गते, चौथो खेल वैशाख २० गते र पाँचौं तथा अन्तिम खेल वैशाख २२ गते हुनेछ। घरेलु मैदानमा पाँच खेल खेलिसकेपछि नेपाली टोली वेस्ट इन्डिज प्रस्थान गर्ने तालिका रहेको क्यानले जनाएको छ।"
वेस्ट इन्डिज ए विरुद्ध सागर ढकालले लिए एकै ओभरमा दुई विकेट,"काठमाडौं : वेस्ट इन्डिज एविरुद्ध नेपालले दोस्रो विकेट लिएको छ। नेपालका सागर ढकालले वेस्ट इन्डिजका उपकप्तान एलिक अथान्जे र जोनसन चार्ल्सलाई आउट गराएका हुन्। २२ ओभरमा अथान्जे ढकालको बलबाट कुशल मल्लले क्याच आउट गराएका हुन्। २५ ओभरमा चार्ल्स भने बोल्ड आउट भएका हुन्। वेस्ट इन्डिज एले २ ओभरको समाप्तिमा २ विकेटको क्षतिमा १८ रन बनाएर खेलिरहेको छ। कीर्तिपुरस्थित त्रिवि मैदानमा जारी खेलमा वेस्ट इन्डिजले टस जितेर पहिले ब्याटिङ रोजेको हो। आइसिसी टिट्वान्टी विश्वकप २०२४ को तयारी स्वरुप नेपालले वेस्ट इन्डिजको एटोलीसँग खेल्न लागेको हो। शनिबार नेपालले वेस्ट इन्डिज एलाई ४ विकेटले हराएको छ। टियु क्रिकेट मैदानमा वेस्ट इन्डिज ए ले निर्धारित २० ओभरमा ५ विकेटको क्षतिमा २०४ रन बनाएको थियो। जवाफि ब्याटिङ गर्दा नेपालले ६ विकेटको क्षतिमा १९४ ओभरमा लक्ष्य भेटेको हो। नेपाल र वेस्टइन्डिज एबीचको दोस्रो खेल यही वैशाख १६ गते, तेस्रो खेल वैशाख १९ गते, चौथो खेल वैशाख २० गते र पाँचौं तथा अन्तिम खेल वैशाख २२ गते हुनेछ। घरेलु मैदानमा पाँच खेल खेलिसकेपछि नेपाली टोली वेस्ट इन्डिज प्रस्थान गर्ने तालिका रहेको क्यानले जनाएको छ।"
लगानी सम्मेलनको मुखैमा देशको सोभरेन क्रेडिट रेटिङ,"काठमाडौं : सरकारले तीन वर्षदेखि रोकिएको मुलुकको सार्वभौम साख मूल्यांकन ९सोभरेन क्रेडिट रेटिङ० को प्रक्रिया अघि बढाएको छ। तेस्रो लगानी सम्मेलनको पूर्वसन्ध्यामा वैदेशिक लगानीकर्ताहरूले चाहने देशकै रेटिङ प्रक्रिया भर्खर सुरु गरिएको छ। यसले लगानी भित्रिन कत्तिको मद्दत पुग्ला भन्नेमा प्रश्न नै छ। यद्यपि प्रक्रिया बढाइनु पनि सकारात्मक पक्ष हो। किनभने मुलुकको वित्तीय अवस्था तथा साख क्षमताको चित्र देखिने विभिन्न आधारमध्ये सोभरेन क्रेडिट रेटिङ मुख्य आधार हो। मुलुकको लगानी जोखिमको अवस्थाबारे यथार्थ जानकारी लिन सोभरेयन क्रेडिट रेटिङ गर्ने गरिन्छ। वैदेशिक लगानीकर्ताले लगानीको पूर्वसर्तका रूपमा सोभरेन क्रेडिट रेटिङलाई लिने गरेका छन्। क्रेडिङ रेटिङ नहुँदा अन्तर्राष्ट्रिय विकास साँझेदारबाट नेपालले हालसम्म ठूला पूर्वाधारका लागि व्यापारिक ऋण लिन सकेको छैन। वैदेशिक लगानी बढाउने उद्देश्यले आर्थिक वर्ष २०७५०७६ को बजेटमार्फत सरकारले सार्वभौम क्रेडिट रेटिङ गर्ने घोषणा गरेको थियो। सरकारले सार्वभौम क्रेडिट रेटिङका लागि सार्वजनिक सूचना जारी गरी कम्पनिहरूलाई आमन्त्रण गरेको थियो। रेटिङसम्बन्धी विश्वका तीन प्रमुख कम्पनी फिच, मुडिज र स्ट्यान्डर्ड एन्ड पुअर्सले आवेदन दिए। जसमध्ये सरकारले फिच रेटिङ एजेन्सीसँग क्रेडिट रेटिङसम्बन्धी सम्झौता गरेको थियो। त्यसका लागि तत्कालीन बेलायत अन्तर्राष्ट्रिय सहयोग नियोग ९डिएफआईडी० र हालको यूके एडसँग प्राविधिक सहयोगसम्बन्धी छुट्टै सम्झौता पनि गरिएको छ। सो प्रक्रियाका लागि सरकारले स्ट्यान्डर्ड चाडर्ट बैंकलाई रेटिङ सल्लाहकार तोकेको छ। कोभिड१९ महामारीका कारण अर्थतन्त्रका सबै सूचक नकारात्मक रहेको र क्रेडिट रेटिङ गर्दा अन्तर्राष्ट्रिय समुदायमा नकारात्मक सन्देश जाने भन्दै यो प्रक्रिया विगत तीन वर्षयता रोकिएको थियो। अर्थमन्त्री वर्षमान पुन अनन्तको सक्रियतामा फेरि सोभरेन क्रेडिट रेटिङको प्रक्रिया अघि बढेको हो। तीन वर्षअघि अन्तर्राष्ट्रिय लगानी सम्मेलनका क्रममा विदेशी लगानीकर्ताले सोभरेन क्रेडिट रेटिङका लागि ढिला नगर्न सुझाएका थिए। तेस्रो लगानी सम्मेलनको पूर्वसन्ध्यामा सरकारले रोकिएको क्रेडिट रेटिङ प्रक्रिया अघि बढाएको बताएको छ। यसमा अर्थ मन्त्रालयले शुक्रबार राजधानीमा सरोकारवालासँग सार्वभौम क्रेडिट रेटिङ क्षमता विकास कार्यशाला आयोजना गरेको छ। कार्यशालामा अर्थमन्त्री पुन, राजश्व सचिव डा। रामप्रसाद घिमिरे, नेपाल राष्ट्र बैंकका डेपुटी गभर्नर बमबहादुर मिश्र, अर्थ मन्त्रालयको वित्तीय क्षेत्र व्यवस्थापन तथा संस्थान समन्वय महाशाखा प्रमुख नारायणप्रसाद रिसाल, बजेट महाशाखा प्रमुख रितेशकुमार शाक्य, सम्पत्ति शुद्धीकरण विभागका महानिर्देशक पुष्पराज शाही, केन्द्रीय तथ्यांक विभाग, सार्वभौम क्रेडिट रेटिङमा प्राविधिक सहयोग गर्दै आएको बेलायती सहयोग नियोग ९यूके एड० र रेटिङ सल्लाहकार स्ट्यान्डर्ड चाटर्ड बैंकका प्रतिनिधि सहभागी थिए। यसैक्रममा कार्यशालाको उद्घाटन सत्रमा बोल्दै मन्त्री पुनले ढिला नगरी रेटिङको काम अघि बढाइने बताए। क्रेडिट रेटिङपछि नेपालको आर्थिक अनुहार संसारले हेर्न पाउने र कसैलाई पनि आर्थिक अवस्थासम्बन्धी तथ्यांक भन्दै हिँड्नु नपर्ने उनको भनाइ थियो। नेपालले आन्तरिक श्रोत परिचालनबाट मात्र मुलुकको आवश्यकता र जनताको आकांक्षाअनुसार विकास गर्न सम्भव नहुने भएकाले वैदेशिक लगानी आकर्षित गर्नैपर्नेमा जोड दिए। त्यसका लागि मुलुकको वित्तीय स्वास्थ्य कस्तो छ भन्नेबारे लगानीकर्ताले जान्न सोभरेन रेटिङ जरुरी रहेको उनको भनाइ थियो। हामीले विक्रम सम्वत् २१०० सम्म नेपाललाई विकसित अर्थतन्त्र भएको मुलुकमा स्तरोन्नति गर्ने गरी भिजन२००१ को लक्ष्य लिएका छौं, मन्त्री पुनले भने, त्यसका लागि कम्तिमा पनि लगातार साढे ७ प्रतिशतको आर्थिक वृद्धि जरूरी छ। आर्थिक वृद्धिका लागि लगानी चाहिन्छ। सार्वजनिक र निजी लगानीबाट मात्र विकासका लक्ष्य पूरा हुन सक्दैन। ठूलो मात्रामा वैदेशिक लगानी बढाउनुपर्छ। वैदेशिक लगानीसँगै अर्थतन्त्रको आकार पनि बढ्छ। बाह्य लगानीसँगै आन्तरिक लगानी पनि वृद्धि हुने भएकाले छिटोभन्दा छिटो सोभरेन रेटिङमा जार्नैपर्ने भएको छ। सोभरेन क्रेडिट रेटिङपछि लगानीकर्ताले आर्थिक, व्यावसायिक र नीतिगत व्यवस्था तथा लगानीको वातावरण कस्तो छ भन्नेबारे सजिलै जानकारी पाउने भएकाले मुलुकको विश्वसनीयतासमेत वृद्धि हुने मन्त्री पुनको भनाइ थियो। आफूले केही समयअघि अमेरिका भ्रमणका क्रममा विकास साँझेदार र निजी क्षेत्रका प्रतिनिधिसँग भेटेपछि नेपालमा अन्तर्राष्ट्रिय लगानीकर्ताको आकर्षण रहेको पाएको बताए। नेपालमा लगानी र नाफा कमाउन सक्ने वातावरण भएका विषयमा अन्तर्राष्ट्रिय स्तरमै बुझाउन नसक्दा सोचेजति वैदेशिक लगानी आउने नसकेको मन्त्री पुनले उल्लेख गरे। नेपालमा जुनजुन बहुराष्ट्रिय कम्पनिले र विदेशी लगानीकर्ताले लगानी गरेका उद्योग व्यवसाय छन् तीमध्ये एउटा पनि हालसम्म टाट पल्टिएर फर्किएको भन्ने मेरो जानकारीमा छैन, उनले भने, यसले के पुष्टि गर्छ भने नेपालमा वैदेशिक लगानीको प्रचुर सम्भावना छ। हामीले अहिलेसम्म यो कुरा अन्तर्राष्ट्रिय जगतले बुझ्ने गरी बताउनै सकेनौं। नेपालमा लगानीको वातावरण राम्रो रहेको, लगानीका धेरै क्षेत्र भएका तथा नाफाको ग्यारेण्टी रहेका विषयमा संसारलाई बुझाउन सक्नुपर्ने पुनले स्पष्ट गरे। बाहिर भनिएजस्तो लगानी प्रतिकूल वातावरण भएको भए किन लगानीकर्ता आउँथे र हाल लगानी गरिरहेकाहरूले लगानीको क्षेत्र विस्तार गर्थे भन्ने प्रश्न पुनले गरे। हाम्रोमा धेरै राम्रा कुराहरू पनि छन्। लगानी सम्मेलनमै ४० देशबाट लगानीकर्ता र उनीहरूको प्रतिनिधि आउने निश्चित भएको छ, मन्त्री पुनले प्रश्न गरे, हामी खत्तमै थियौं भने ठूला विदेशी कम्पनिहरू लगानी गर्ने सोचका साथ किन नेपालमा आइरहेका छन् त ? यस्तै, अर्थ मन्त्रालयका सचिव डा। रामप्रसाद घिमिरेले सोभरेन क्रेडिट रेटिङको रोकिएको प्रक्रिया अघि बढेको बताए। उनले रेटिङपछि विश्वले नेपालको आर्थिक अवस्थाका साथै आर्थिक पारदर्शीता र सुशासनको अवस्थाबारे समेत जानकारी पाउने उल्लेख गरे। रेटिङपछि थप वैदेशिक लगानी आउने वातावरण बन्ने विश्वास घिमिरेको थियो। क्षमता विकासका लागि तालिम कार्यक्रमको दोश्रो सत्रमा क्रेडिट रेटिङ सम्वद्ध अन्तर्राष्ट्रिय विज्ञले क्षमता अभिवृद्धिसम्बन्धी सैद्धान्तिक र प्राविधिक तालिम दिएका थिए। तालिममा अर्थ मन्त्रालय, नेपाल राष्ट्रबैंक, केन्द्रीय तथ्याङ्क विभाग, सम्पत्ति शुद्धीकरण विभाग, धितोपत्र बोर्ड, राष्ट्रिय बिमा प्राधिकरण, रेटिङ एडभाइजरी कमिटीका सदस्य, टास्क फोर्स कमिटीका सदस्य, रेटिङका फोकल पर्सन तथा अर्थतन्त्र सम्वद्ध सरोकारवाला निकायका प्रतिनिधि गरी ४० जना सहभागी थिए। तालिमका क्रममा अर्थतन्त्रका संरचनागत व्यवस्था, सूक्ष्म आर्थिक अवस्था, पब्लिक फाइनान्स, आवश्यक तथ्यांक संकलन, क्रेडिट रेटिङका प्रक्रिया तथा रेटिङ स्तरीय हुन गर्नुपर्ने कामबारे जानकारी लिइएको अर्थ मन्त्रालयको वित्तीय क्षेत्र व्यवस्थापन तथा संस्थान समन्वय महाशाखा प्रमुख नारायणप्रसाद रिसालले बताए।"
गृहमन्त्री जोडिएका सहकारीका पीडित न्यायको आवाज उठाउँदै,"बुटवल : बुटवलको सुप्रिम सहकारीले १ हजार ८ सय २८ जना बचतकर्ताको ८६ करोड १८ लाख २३ हजार ७ सय ५४ रकम हिनामिना गराएर बिचल्ली बनाएको छ। नहोस् पनि किन, सेयर सदस्य नै नभएका व्यक्तिले ऋण लिएका छन्। पैसा अपचलन गरेका छन्। त्यसरी अपलचन गर्नेमा अरू कोही नभई देशका गृहमन्त्री रवि लामिछाने पनि हुन्। लामिछाने र उनका व्यापारिक साझेदार जीबी राईले पटकपटक उक्त सहकारीबाट पैसा झिकेका छन्। सहकारी डुबेको छ। दुःखले जोहो गरेको पैसा सहकारीमा जम्मा गरेका बचतकर्ता आफ्नै पैसाका लागि सडक आन्दोलनमा छन्। कतिपय बचतकर्ता त मानसिक रूपमा पनि विक्षिप्त भइसकेका छन्। पीडितहरूले आफ्ना माग सम्बोधन गरिदिन गृहमन्त्री लामिछानेसँग पटकपटक माग पनि गरेका छन्। तर, सुनुवाइ भएको छैन। केही पीडितले अन्नपूर्णसँग यसरी दुःखेसो पोखे। विजयकुमार नेपाल, संयोजक, सुप्रिमपीडित संघर्ष समिति जीबी र सागरलाई प्रहरीले किन भेटाउँदैन ? दुःखले जोहो गरेको पैसा सहकारीमा जम्मा गर्नु हाम्रो के दोष थियो र ? सहकारीमा सुरक्षित होला भनेर राखेको पैसा यसरी हिनामिना होला भन्ने त कल्पना पनि गरेका थिएनौं। अहिलेसम्म दोषीलाई पक्राउ गरेर प्रहरीले किन अनुसन्धान गर्दैन ? प्रहरीसँग हाम्रा दुःख सुनाउन जाँदा गैरजिम्मेवार जवाफ पाउने गरेका छौं। सहकारीका अध्यक्ष जीबी राई, व्यवस्थापक सागर केसी कहाँ छन् ? प्रहरीले किन भेटाउँदैन ? यो कस्तो सरकार हो ? हाम्रो पैसा हिनामिना गर्नेमा प्रमुख हात अहिलेका गृहमन्त्री रवि लामिछानेको पनि छ। दोषी नै सत्ताको बागडोर सम्हालेपछि हामीजस्ता पीडितले कसरी न्याय पाउँछौं ? गृहमन्त्री लामिछाने र जीबी राईसित प्रत्यक्ष रूपमा जोडिएका अर्का प्रमुख पात्र सहकारीका व्यवस्थापक सागर केसी हुन्। आजसम्म उनीहरूलाई पक्राउ नगर्नुले यहाँ केही न केही रहस्य छ भन्नेमा कुनै शंका रहेन। जीबी राई र रवि लामिछानेलाई पैसा ट्रान्सफर गर्ने प्रमुख पात्र थिए सागर केसी। यही सहकारीमा मेरो ४० लाख रुपैयाँ डुबेको छ। म जस्ता हजारौंको करोडौं रुपैयाँ अपचलन हुँदासमेत राज्य बेखवरजस्तै भयो। सरकारले हाम्रो माग पूरा नगर्दासम्म निरन्तर सडक आन्दोलन गर्छौ। सरकारले पीडितको माग सुनुवाइ गर्न ढिलाइ नगरोस्। देवीलाल भट्टराई, बुटवल११ रुपन्देही हाम्रो पैसा लुट्नेलाई राजनीतिक संरक्षण भयो सहकारीमा पैसा राख्दा सुरक्षित होला भनेर ६५ लाख रुपैयाँ सुप्रिममा राखेको थिए। त्यस बेला आकर्षक योजनाहरू सुनाइयो। जग्गा बेचेर राखेको पैसा यसरी तहसनहस हुने गरी सहकारीले फसाउला भन्ने कसले कल्पना गर्न सक्छ र ? पैसा घरमा राख्नुभन्दा बैंक तथा वित्तीय संस्थामा राख्नु सुरक्षित हुन्छ भन्ने कुरा जो कोहीले पनि सोच्ने गर्छ। हामीले पनि त्यही गरेका थियांै। यसमा हाम्रो के दोष भयो ? अहिले आएर सहकारीले यता न उताको बनाइदियो। मान्छेका आआफ्नै घर व्यवहार हुन्छन्। सबै व्यवहार यहाँ भन्ने कुरा पनि भएन््। तलदेखि माथिसम्मका नेता, कर्मचारीहरू नै मिलेर यसरी सर्वसाधरण नागरिकहरूको पैसा लुट्लान भन्ने हामीले सोँचेका पनि थिएनौं। सहकारीको गिरोहले हाम्रो पैसा योजनाबद्ध रूपमा लुटेका छन्। जनतालाई न्याय दिने ठाउँमा अहिले गृहमन्त्री आफैं छन्। उनी हाम्रो पैसा अपचलन गर्नेमा एक मुख्य पात्रका रुपमा छन्। बचतकर्ताहरूको पैसा हिनामिना गर्ने गिरोहलाई उच्चस्तरीय राजनीतिक संरक्षण मिलेको हामीले अनूभुति गरेका छौं। यो देशमा सरकार छ, कानुन छ र न्याय छ भने हामीजस्ता पीडितहरूको माग तत्काल सुनुवाई गरोस्। यतिबेलासम्म किन बास्तविक कुरा बाहिर ल्याउँदैनन् ? कुनै पनि प्रमाण पूरा नगरी सहकारीले कर्जा प्रवाह गरेको थियो। सहकारी विभाग र प्रदेश सरकारबाट बेलाबेला अनुगमन हुन्थ्यो। तर, त्यसबेला यो सहकारीको काम कारबाही नियतसंगत छैन तपाईंहरूको पैसा डुब्न सक्छ भनेर हामीलाई कसैले पनि खबर गरेनन्। हामीलाई खबर भएको भए पैसा झिक्थ्यौं। प्रेम घिमिरे, बुटवल११ देवीनगर पीडितहरू कहिलेसम्म सडकमा भौतारिने ? सरकारका कारण हामी कहिलेसम्म सडकमा भौतारिनुपर्ने हो ? सरकारले हाम्रो माग किन सुन्दैन् ? वृद्ध बुवा आमा हुनुहुन्छ। बिरामी परेर हस्पिटलको शय्यामा छटपटाइरहनु भएको छ। हामीले उपचार गर्न पाएका छैनौ। उपचार गर्ने पैसा छैन। मकै, तरकारी बेचेर र दैनिक ज्याला मजदुरी गरेर एकएक रुपैयाँ जुटाएर जम्मा गरेको पैसा सहकारीका सञ्चालकहरूले यसरी लुट्दा पनि किन सरकारले हाम्रो माग सुन्दैन्। दोषीहरूलाई सरकारले कहिले कानूनको दायरामा ल्याउछ ? वर्षौंदेखि राजनीति गर्दै आउनुभएका नेताहरूले के हेरेर बस्नुभएको छ ? किन जनताको दुःखमा साथ दिनुहुन्न ? राजनीति कसका लागि गर्ने हो ? जनताका लागि होइन्। आफ्नो गोजी भर्न जनतालाई दुःख दिने र हामी जनतालाई झुक्याउने काम नेताहरूले पनि गरेका छन्। हिजो कांग्रेसलाई भोट दिएर हेयौं। एमाले, माओवादीलाई पनि हेयौं। पुरानो दल, नयाँ दल सबैलाई पालैपालो भोट दिएर जिताएर पठाएका छौं। तर, जनताले के पाए ? जनताले थोपा थोपा गरेर ज्याला मजदुरी गरेर जम्मा गरेको पैसा सहकारीले ठग्दा पनि कोही नेताहरू बोल्दैनन्। यस्तो बेला सरकारले टुलुटुलु राम हेरेर बसेको छ। दुर्गा गुरुङ , बुटवल९ कालिकानगर सहकारी डुबाउनेको जालो लामो छ व्यापार व्यवसाय गरेको पैसा सहकारीमा जम्मा गर्दा सुप्रिमले डुबायो। हाम्रो परिवारका १२ जना जतिको त्यस सहकारीमा खाता छ। सबैले बचत गरेका थियौँ। डेढ करोड रुपैयाँ जति पैसा फस्यो। कहिले पाउने भन्ने केही अत्तोपत्तो छैन्। सहकारीका पहिलेका अध्यक्ष जीबी राई र व्यवस्थापक सागर केसीलाई प्रहरीले छिटोभन्दा छिटो पक्राउ गर्नुपर्छ। अध्यक्ष ओम गुरुङलाई पनि यस्तो बदमासीबारे पक्कै जानकारी थियो होला, तर किन हामीलाई खबर गर्नुभएन् ? यसमा पनि उहाँको गल्ती छ। म भारतीय सेनामा कार्यरत थिए। रिटार्यड भएर आए। व्यापार व्यवसाय गरेको थिएँ। बचत भएको पैसा सुरक्षित होला भनेर सहकारीमा जम्मा गर्दा यसरी फसियो। बुटवलमा व्यवसाय गर्न थालेको २५ वर्ष भयो तर यसरी फसेको पहिलोपटक हो। सहकारीको पैसा डुबाउनेहरूको जालो धेरै लामो छ भन्ने सुनेका छाँं। अहिले सहकारीका तल्लो तहका कर्मचारीहरू मात्र पक्राउ परेका छन्। मुख्य दोषीहरू पक्राउ परेका छैनन्। सरकारले जीबी राई र सागर केसीलाई तत्काल पक्राउ गर्नुपर्छ। दीपक ज्ञवाली, बुटवल११ रुपन्देही गृहमन्त्रीलाई माग राख्यौं, सुनुवाइ भएन मैले १८ वर्ष साउदी अरबमा दुःख गरेर कमाएको पैसा सुप्रिम सहकारीले ठग्यो। सहकारीका बजार प्रतिनिधिहरूले मेरो श्रीमतीलाई आकर्षक ब्याजको प्रलोभन देखाएर पैसा फिक्स डिपोजिटमा राख्न भनेपछि हामीले सहकारीमा पैसा राख्ने निधो गरेका थियौं। राज्यको विभिन्न निकायमा आधिकारिक रूपमा दर्ता भएको सहकारीले यसरी ठग्ला भन्ने कुरा हामीले शंका गर्ने विषय पनि भएन्। तर, आज आएर हामीलाई यसरी झुक्काइयो। यो अत्यन्तै दुःखद् छ। १५ लाखमध्ये जसोतसो ५ लाख त झिकेका थियौं तर १० लाख रुपैयाँ हाम्रो फस्यो। हामी गरिखाने वर्ग हो। पैसा राखेर अलिकति भए पनि फाइदा होला भनेर सहकारीमा राखियो। तर, अहिले आएर यता न उता भइयो। हामी भुइँमान्छे सबैलाई कुन सहकारी ठीक छ, कुन बेठीक छ भन्ने कुरा थाहा हुने कुरा पनि भएन्। जनताको पैसा कसरी लुटिदो रहेछ भन्ने कुरा यो एउटा नमुना उदाहरण पनि हो। हाम्रो पीडाको सम्बोधनबारे सबैले पूरा गर्छौंगर्छौं मात्र भनेका छन्। तर, अहिलेसम्म कसैले पनि केही गर्न सकेका छैनन्। रवि लामिछानेलाई बुटवल आउँदा पनि हामीले भेटेर पीडा पोखेका थियौँ। त्यसबेला उहाँले तपाईंहरूको माग क्रमिक रूपमा पूरा हुन्छ भनेर भन्नुभएको थियो। तर, अहिले उहाँ गृहमन्त्री हुनुहुन्छ खै हाम्रो माग सुनुवाइ भएको ? राजु श्रेष्ठ, रुरुक्षेत्र३ गुल्मी गरिखानेलाई किन डुबाइयो ? दुःख गरेर जम्मा गरेको पैसा सहकारीले डुबायो। अहिलेसम्म केही अत्तोपत्तो छैन। कसले हाम्रो माग सुन्ने हो ? त्यो पनि थाहा छैन्। डेढ वर्ष हुँदासम्म पनि अहिलेसम्म पीडितहरूको माग सुनुवाइ हुन सकेको छैन्। बुटवलमा जुत्ताचप्पल व्यवसाय गरेर जम्मा गरेको २१ लाख रुपैयाँ पैसा सुप्रिम सहकारीमा डुबेको छ। अहिले पसलमा सामान राख्ने पैसा छैन्। पसल खुला छ तर सामान छैन। दिनमा एक हजार, दुई हजार गरेर बचत गरेको पैसा यसरी स्वाहा भयो। त्यही पैसा निकालेर बैंकको ऋण तिरौंला भनेर बसेको थिए। अहिले न पैसा न सामान भयो। सहकारीले हामीजस्ता गरिखाने वर्गलाई यसरी लुट्यो।"
लगानी वातावरण सुधार गर्न अध्यादेशमार्फत् कानुन संशोधन गरिएको हो : अर्थमन्त्री पुन,"यस वर्षको जेठ मध्यमा आगामी आर्थिक वर्षको बजेट सार्वजनिक गर्ने र सरकारले वैदेशिक लगानीलगायत विभिन्न क्षेत्रमा केही नीति तथा कार्यक्रम घोषणा गर्ने पुनले बताए। काठमाडौं : अर्थमन्त्री वर्षमान पुनले सरकारले करसम्बन्धी कानुनलाई थप लगानीमैत्री बनाउन लागेको बताएका छन्। काठमाडौंमा जारी लगानी सम्मेलनलाई सम्बोधन गर्दै हालै अध्यादेशमार्फत् नौवटा कानुनमा गरिएको संशोधनले कानुनी सुधारमा नेपालको प्रतिबद्धताको प्रमाण दिएको बताएका हुन्। मन्त्री पुनले यो काम नेपालको निजी क्षेत्रको परामर्शमा गरिएको पनि बताए। नेपालले कानुनी र नियामकीय सुधार र प्रक्रियागत सरलीकरणमार्फत देशको व्यावसायिक वातावरण सुधार गर्न काम गरिरहेको बताउँदै उनले विवाद समाधान गर्ने संयन्त्र पनि रहेको उल्लेख गरे। अध्यादेशमार्फत केही नेपाल ऐन संशोधन गरेको सरकारले विश्व भन्सार सङ्गठन र विश्व व्यापार संगठनको सिद्धान्त र अभ्यास अनुरूप नयाँ भन्सार विधेयक पनि संसदमा पेस गरेको उनले बताए। देशको कानुनी व्यवस्था तथा आर्थिक परपाटीबारे चर्चा गर्दै उनले सरकारले हरेक वर्षझैं यस वर्षको जेठ मध्यमा आगामी आर्थिक वर्षको बजेट सार्वजनिक गर्ने र सरकारले वैदेशिक लगानीलगायत विभिन्न क्षेत्रमा केही नीति तथा कार्यक्रम घोषणा गर्ने पनि बताए। नेपालमा लगानीको वातावरण' सम्मेलनमा मन्त्री पुनले नेपालमा जलविद्युत उत्पादनको प्रचुर सम्भावना रहेको जानकारी गराए। उनले उत्पादित बिजुली छिमेकी मुलुकमा निर्यात गरेर आम्दानीको प्रमुख स्रोत बन्न सक्ने दाबी गरे। उनले भने,नेपाल रणनीतिक रूपमा दुई ठूला र बढ्दो अर्थतन्त्र चीन र भारतको बीचमा अवस्थित छ। यसले नेपालमा स्वदेशी तथा विदेशी लगानीका लागि ठूलो अवसर प्रदान गरेको छ। उनले नेपालको आर्थिक वृद्धिका प्रमुख संवाहक ऊर्जा, पर्यटन, सूचना प्रविधि, कृषि र पूर्वाधार विकासलगायतका क्षेत्र भएको बताए। यसैगरी नेपाल विश्वव्यापी साझा प्रतिबद्धता अनुसार कार्बन उत्सर्जन कम गर्न नवीकरणीय र स्वच्छ ऊर्जाको आपूर्तिमा योगदान दिन तत्पर रहेको पनि दाबी गरे। कानुनी वातावरणबारे चर्चा गर्ने क्रममा उनले भने, विदेशी लगानी र प्रविधि हस्तान्तरण ऐनले आवेदन गरेको ७ दिन भित्र प्रत्यक्ष विदेशी लगानीको स्वीकृति प्राप्त हुने व्यवस्था गरेको छ। आईटी लगानीमा स्वीकृतिको स्वचालित व्यवस्था सुरु गरेका छौं। विदेशी लगानी र प्रविधि हस्तान्तरण ऐनले नाफा फिर्ता स्वीकृति १५ दिनभित्र दिइने व्यवस्था गरेको छ। ऐनमा सिंगल विन्डो सेवा केन्द्रको पनि प्रावधान छ जसमार्फत विदेशी लगानीकर्ताहरूले विभिन्न सरकारी निकायको सेवामा सहज पहुँच पाउन सक्छन्। नेपालको कानूनले कुनै पनि विदेशी कम्पनीलाई कुनै पनि कारणले राष्ट्रियकरण नगरिने ग्यारेन्टी दिएको छ, पुनले भने, नेपाल लगानी बोर्डले ठूला लगानी परियोजनाहरू स्वीकृत गर्नुका साथै देशमा सार्वजनिकनिजी साझेदारी (पीपीपी) परियोजनाहरूको व्यवस्थापनमा पनि काम गर्छ। नेपालले केही देशहरूसँग द्विपक्षीय लगानी सम्झौता र दोहोरो कर परित्याग सम्झौता गरेको बताउँदै उनले भर्खरै द्विपक्षीय लगानी सम्झौता (बीआईए) को मोडेल फ्रेमवर्क स्वीकृत गरेको बताए।"
नेपाल लगानीमैत्री छ,"नेपाल तेस्रो लगानी सम्मेलन २०८१ आजबाट सुरु भएको छ। पहिलो र दोस्रो लगानी सम्मेलनले लगानी भित्र्याउन आकर्षण गरेको देखिएन। लगानी गर्ने प्रतिबद्धता जनाएका लगानीकर्ताले पनि सोअनुसार लगानी गरेको देखिएन। पहिलो सम्मेलनको एक वर्षमा राष्ट्रिय पत्रपत्रिकामा प्रकाशित समाचारअनुसार लगानी सम्मेलनमा जाहेर भएको प्रतिबद्धताको एक रुपैयाँ पनि भित्रिएन। यसर्थ पहिलो लगानी सम्मेलन उपलब्धिपूर्ण भएन। दोस्रो लगानी सम्मेलन पनि त्यति सारभूत रहेन। लगानी आएको पढ्न सुन्न पाइएन। किन लगानी भित्रिएन सोको अध्ययन नेपाल सरकारले गयो नै होला तर निचोड भने हामीले जति लगानीमैत्री वातावरणको मौखिक प्रतिबद्धता वा कानुनी परिवर्तन गरे पनि लगानीको अवस्था भने गर्व गर्ने स्थिति देखिँदैन, छैन। विदेशी लगानीसम्बन्धी कानुनहरू निर्माण, सरकारद्वारा विदेशी लगानीको वातावरणमा प्रतिबद्धता र लगानी सम्मेलन हुँदासमेत विदेशी लगानी आसलाग्दो रहेको देखिँदैन। तर, यसपालिको लगानी सम्मेलन अलि फरक हुन लागेको देखिन्छ। सरकारले लगानी सम्मेलनलाई अलि गम्भीरता र रणनीतिको हिसाबले लिएको देखिन्छ। यो गम्भीरता र लगानीमैत्री वातावरणलाई रणनीतिको रूपमा निरन्तरता दिने हो भने पक्का पनि नेपालमा विदेशी लगानीको ओइरो आउनेछ। विश्वका कुनै पनि राष्ट्रका लागि विदेशी लगानी भनेको एउटा वाह्य वित्तीय स्रोतको प्रमुख माध्यमको रूपमा लिएको हुन्छ। नेपाल जस्तो विकासोन्मुख राष्ट्रको अर्थव्यवस्थाको विकासका लागि पनि विदेशी लगानीको आवश्यकता अझ बढिरहेको पाइन्छ। विदेशी लगानीकै माध्यमबाट नेपालमा प्रविधि तथा सीपको हस्तान्तरण, विश्व बजारमा पहुँच स्थापना गर्छ। नेपालले अझ स्वदेशी उत्पादनको उत्थानका निम्ति पनि विदेशी लगानीमा जोड दिन आवश्यक देखिन्छ। ठूलाठूला परियोजनाहरूमा नेपालमा रहेका उद्यमी व्यवसायीहरूले मात्र लगानी गर्न सक्दैनन्। त्यस्तै सबै परियोजनाहरूका निमित्त ऋण तथा अनुदानमा मात्रै भर परेर पनि पुग्ने अवस्था रहँदैन। त्यसैले विदेशी लगानीको प्रवद्र्धन र विकास आजको प्रमुख आवश्यकताको विषय हो। नेपालमा विदेशी लगानीसम्बन्धी नेपाल राष्ट्र बैंकद्वारा प्रकाशित रिपोट सन् २०२१२२ अनुसार नेपालमा वास्तविक विदेशी लगानी र स्वीकृत विदेशी लगानीबीच निकै अन्तर रहेको देखिन्छ। विदेशी लगानीकर्ताहरू अझ पनि स्थिति हेरी लगानी गर्न पर्खाइकै अवस्थामा रहेको अवस्थामा छन्। नेपालमा विदेशी लगानीमार्फत् सन् २०२३ मा ०१५ कुल गार्हस्थ्य विकास भएको पाइन्छ। गत वर्ष वैदेशिक लगानीमार्फत् ०४५ वृद्धि भएको थियो। वैदेशिक लगानी राष्ट्रको कुल गार्हस्थ विकासमा टेवा पुग्ने भए पनि सोअनुसारको उपलब्धि हेर्न धेरै गर्नुपर्ने हुन्छ। यस्तो अवस्थामा विदेशी लगानीलाई प्रवद्र्धन गर्न सक्दो प्रयास गरिएन भने विदेशी लगानी केवल छलफल र सम्मेलनको विषयमा मात्र समेटिन्छ। नेपालले प्रत्यक्ष रूपमा वैदेशिक लगानी खुला गरेको तीन दसक भइसकेको अवस्थामा पनि अन्य देशहरूको तुलनामा नेपालमा वैदेशिक लगानी सोचेअनुरूपको अनुपातमा भित्रिन सकेको छैन। लगानीमैत्री वातावरण सिर्जना गर्नु राष्ट्रहरूको कर्तव्य हो। कुनै पनि देशको आर्थिक विकासका लागि लगानी पूर्वशर्त हो। विदेशी लगानीद्वारा ठूलाठूला विकास योजनाका कार्यलाई सम्पन्न गर्न सकिन्छ जसको फलस्वरूप रोजगारी सिर्जना, राजस्व वृद्धि हुन गई देशको आर्थिक विकासमा नै टेवा पुयाउने देखिन्छ। पूर्वाधार र उत्पादन क्षेत्रमा विदेशी लगानी भित्रिन सकेको खण्डमा उचित पारिश्रमिक सहितकै रोजगारीमा वृद्धिको वातावरण सिर्जित हुन्छ। नेपालमा वैदेशिक लगानीसम्बन्धी कानुन २०३८ सालबाट लागू भएको हो। यस ऐनपश्चात् २०४९ मा औद्योगीकरणको प्रक्रियामा सीमित पुँजी, मानवीय एवं प्राकृतिक साधनको अधिकतम परिचालन गरी अर्थव्यवस्थालाई सबल, गतिशील एवं प्रतिस्पर्धात्मक बनाउन, विदेशी लगानी एवं प्रविधि हस्तान्तरणलाई प्रवद्र्धन गर्न २०३८ सालको ऐनलाई प्रतिस्थापन गरी २०४९ सालको ऐन लागू गरिएको थियो। जसलाई विदेशी लगानी तथा प्रविधि हस्तान्तरण ऐन २०७५ ले खारेज गरी मुलुकको आर्थिक समृद्धिका लागि उपलब्ध स्रोतसाधनको अधिकतम परिचालन गर्नुपर्ने देखिन्छ। राष्ट्रिय अर्थतन्त्रलाई प्रतिस्पर्धी, सुदृढ तथा रोजगारउन्मुख बनाउन र उत्पादकत्व वृद्धि गरी आयात प्रतिस्थापन, निर्यात प्रवद्र्धन र पूर्वाधार विकास तथा वस्तु वा सेवाको उत्पादनका क्षेत्रमा विदेशी पुँजी, प्रविधि र लगानीलाई आकर्षित गर्न लगानीमैत्री वातावरण सिर्जना गर्नुपर्ने हुन्छ। औद्योगिकीकरणमार्फत् दिगो आर्थिक वृद्धि हासिल गर्ने रहे तापनि लगानीको वातावरण अझै सुनिश्चित हुन सकेको देखिँदैन। लगानी संरक्षण गर्ने र नियन्त्रण गर्ने भरपर्दाे व्यवस्था कानुनमा देखिए तापनि लगानीसम्बन्धी कुराहरू प्रशासनिक निकाय र प्रशासनिक अभ्यास साथै सरकारी निकायको स्वविवेकीय तजबिजबाट हुने हुँदा लगानीकर्ताले धेरै झन्झट बेहोर्नु परेको देखिन्छ। विदेशी लगानीसँग सरोकार राख्ने विभिन्न विषय हुन्छन्, जस्तो कसरी लगानी ल्याउने, केमा लगानी गर्ने, लगानीको संरक्षण कस्तो छ, लगानी फिर्ता लैजाने व्यवस्था कस्तो छ, कर कानुन कस्तो छ, राष्ट्रिय व्यवहार हुन्छ कि हुँदैन। यसैगरी, क्षतिपूर्तिको व्यवस्था कस्तो छ, लगानीको सुरक्षाका नीति कस्ता छन्, सरकारले जग्गा उपलब्ध गराउन कतिको सहयोग गर्छ, अध्यागमनको सुविधा कस्तो छ, छुट र सहुलियत सुविधा केके छन्, कानुनी परिणाम कस्तो हुन्छ, विवाद समाधान कसरी गर्न सकिन्छ, विदेशी लगानीकर्तालाई कस्तो व्यवहार गरिन्छ जस्ता कुराले लगानी गर्ने नगर्ने सुनिश्चित गर्छ। तसर्थ लगानीसम्बन्धी कानुनले मात्र यी कुराको स्पष्ट व्यवस्था गर्ने हुनाले लगानीसम्बन्धी कानुनको आवश्यकता परेको हो। विद्यमान कानुनले यिनै व्यवस्थाको सुनिश्चितता गरेको देखिन्छ तर व्यवहारमा समस्या अझै छन्। आजको विश्वबजारमा आर्थिक विकासका लागि विदेशी लगानी अपरिहार्य छ। जति पनि विकसित मुलुक छन्, ती सबैले विदेशी लगानीलाई प्राथमिकतामा राखेको देखिन्छ। धेरै टाढा जानै पर्दैन, हाम्रा छिमेकी राष्ट्र चीन र भारतकै पनि आर्थिक विकासको एउटा मुख्य स्रोत भनेको विदेशी लगानी रहेको छ। नेपाल दुई ठूला राष्ट्रबीच रहनु अवसर साथै चुनौती पनि हो। नेपाल भित्रिने धेरैजसो विदेशी लगानी भारत र चीनबाट रहेको देखिन्छ। नेपालमा अन्य मुलुकबाट विदेशी लगानी भित्रिन यी दुई राष्ट्रसँग प्रतिस्पर्धा गरी सहज वातावरणमा ल्याउनुपर्छ। जुन कुनै पनि राष्ट्रका लागि सहज कुरा होइन। यस अवस्थामा लगानीमैत्री वातावरण सिर्जना गर्न नसकेमा विदेशी लगानी भित्र्याउन नेपाललाई कठिन सावित हुन सक्छ। पहिलेको जस्तो परिस्थिति अहिले विद्यमान छैन, पहिले लगानीकर्ता कमजोर सरकार र कानुनी व्यवस्था भएको राष्ट्रमा लगानी गर्न रुचाउँथे। जसका लागि उनीहरू जुन हदसम्म पनि जाने गर्थे। त्यो चाहे सरकारलाई आर्थिक सहयोग गर्ने, निर्वाचनमा पार्टीलाई सहयोग गर्ने होस् वा घुस खुवाएर आफ्नो काम पूरा गर्ने। अहिले लगानीकर्ता सरल तथा स्पष्ट कानुनी व्यवस्थासँगै स्थिर सरकार भएको, भ्रष्टाचार नभएको, सक्षम न्यायपालिका भएको मुलुकमा लगानी गर्ने उद्देश्यका साथ आएका हुन्छन्। लगानीकर्ताले लगानी गर्नुअघि लगानी गर्ने राष्ट्रका बारेमा बुझ्छन्, अनुसन्धान गर्छन्, रिपोर्ट तयार गर्छन् अनि सोही प्रारम्भिक अध्ययनबमोजिम लगानीको निर्णय गर्छन्। नेपालमा गरिने लगानी सम्बन्धीको अध्ययनले लगानीकर्तालाई आकर्षित होइन, निरुत्साहित गरेको देखिन्छ। विदेशी लगानीकर्ताले लगानी गर्नुअघि गर्ने अध्ययनबाट केही आधारभूत मापदण्ड तयार गर्छन्। तीमध्ये लगानी गर्ने राष्ट्रको कानुन कतिको लगानीमैत्री छ, सरकारी नीति कस्ता छन्, सरकार कस्तो छ, न्यायपालिका कतिको स्वतन्त्र छ, कानुनी शासन र अदालती कार्यविधी केकस्तो छ, भ्रष्टाचारको अवस्था के छ, कानुन र नीति निर्माण प्रक्रिया कत्तिको चुस्त छ, सरकारी संयन्त्रको लगानीसम्बन्धी विज्ञता कत्तिको छ, लगानीको कार्यविधि, प्रशासन, विवाद समाधान र कार्यान्वयनको स्थिति कस्तो छ भन्ने जस्ता अवयव महत्वपूर्ण हुन्छन्। यस्तै, विकास र लगानी नीतिको प्रभावकारिता, सरकारी हस्तक्षेपको मात्रा, प्रतिबद्धता र कार्यान्वयनको स्थिति जस्ता कुराले विदेशी लगानीसँग प्रत्यक्ष सरोकार राख्छ। जबसम्म यस्ता कुराको प्रत्याभूत गरिँदैन, नेपालले चाहेको विदेशी लगानीकर्ता आउने कुरामा सधंै शंका रहन्छ। नेपालमा बर्सेनि हजारौं विदेशी नागरिक आउँछन्। तीमध्ये केही लगानीकर्ता लगानीको वातावरण थाहा पाउने हेतुले आउँछन्। यसै कारण नेपालमा वास्तविक विदेशी लगानी र स्वीकृत विदेशी लगानीमा धेरै फरक छ। विदेशी लगानीको आधारभूत मापदण्ड र सहज वातावरण सुनिश्चित नगरे अपवाद बाहेक तेस्रो दर्जाको विदेशी लगानीकर्ताका लागि मात्र नेपाल गन्तव्य राष्ट्र बन्ने छ। किनभने विदेशी लगानीलाई भित्र्याउने कार्य सजिलो छैन। विदेशी पुँजी ल्याउने लगानीकर्तालाई टिकाइ राख्ने र लगानी गरी राख्ने आधारहरूको सुनिश्चितता नदिने हो भने हामीसँग पर्याप्त स्रोत तथा साधन भए तापनि विदेशी लगानीकर्ता नेपाल आउन चाहँदैनन्। विदेशी लगानीकर्तालाई मात्रै लिनै परेन, गैरनेपाली नागरिक पनि नेपालमा लगानी गर्ने कुरालाई धेरै सोचेर मात्र लगानी गर्ने सोच बनाउन थालेका देखिन्छन्। विद्यमान ऐनले विदेशी लगानी गर्न चाहने विदेशी लगानीकर्ताले लगानीको पँुजीअनुसार उद्योग विभाग वा उद्योग तथा लगानी प्रवद्र्धन बोर्ड वा लगानी बोर्डको स्वीकृत लिनुपर्ने हुन्छ। यस्तो स्वीकृतिका लागि विदेशी लगानीले दिन सक्ने रोजगारीको अवसर, नेपालमा भित्र्याउन लागेको विदेशी लगानीको कुल रकम, वातावरण संरक्षणका लागि अपनाइएका तरिका र त्यसलाई प्रमाणित गर्ने वातावरण संरक्षण रिपोर्ट, लगानीको समाजप्रति हुने योगदान, लगानीले गर्ने सम्भावित राजस्व संकलन जस्ता पूर्वशर्त पूरा गरे पछिमात्र स्वीकृति दिने प्रक्रिया अघि बढ्नु पर्ने हो तर यी विषयहरू परियोजना प्रतिवेदनमा देखाउन मात्र राखिएको जस्तो लाग्छ। विदेशी लगानीकर्ताको अर्काे गम्भीर चासो र सबैभन्दा झन्झटिलो व्यवस्था भनेको आर्जित रकमलाई बाहिर लैजाने कठिनाइ हो। अझ अर्को शब्दमा भन्ने हो भने यही कठिनाइका कारण विदेशी लगानीकर्ता नेपालमा आउन इच्छुक देखिँदैनन्। यस सन्दर्भमा ऐनमा विदेशी लगानीकर्ताले चाहेमा प्रचलित नेपाल कानुनबमोजिम आफ्नो लगानीको सेयर वा उद्योग पूर्ण वा आंशिक रूपमा बिक्री गरी प्रचलित नेपाल कानुनबमोजिम लाग्ने सबै कर भुक्तान गरी नेपालबाट आफ्नो लगानी फिर्ता लैजान पाउने व्यवस्था उल्लेख छ। तर, व्यवहारमा धेरै झन्झट देखिन्छ। विदेशी लगानीकर्ताले जुन विदेशी मुद्रामा लगानी गरेको हो, सोही विदेशी मुद्रामा वा नेपाल राष्ट्र बैंकको स्वीकृति लिई अन्य परिवत्र्य विदेशी मुद्रामा करसम्बन्धी दायित्व पूरा गरी सहज रूपमा परिवत्र्य विदेशी मुद्रामा रकम फिर्ता लैजान पाउने व्यवस्था गरेता पनि व्यावहारिक रूपमा विदेशी लगानीकर्ता प्रशासनिक झन्झटबाट आजित भएको देखिन्छ। नेपालमा विदेशी लगानीकर्ताले पाउने हैरानी र झन्झट भनेको लामो प्रक्रिया र कार्य विधिगत सुस्तता हो। लगानी भित्र्याउने कार्यविधि अति झन्झटिलो छ। सामान्य कागजात नपुगेको कारणबाट प्रक्रिया लम्बाइन्छ। एउटा स्वीकृतिका लागी बिसौं कर्मचारीको टेबुलबाट फाइल सर्नुपर्छ। विदेशी नागरिकलाई रोजगारीमा राख्न तीन महिनाभन्दा बढी लाग्छ। धेरै सरकारी निकाय चहार्नु पर्ने र बीसौं कर्मचारीको टिप्पणी उठ्नुपर्ने हुन्छ। छिमेकी राष्ट्रमा यति लामो प्रक्रिया छैन। त्यसैले लगानी गर्न आउने लगानीकर्तालाई सुरुदेखि नै झन्झट हुँदैन। सरकारी निकायमा व्याप्त भ्रष्टाचार अर्काे पाटो हो। भ्रष्टाचारले लगानीको मूल्य बढाउँछ। तसर्थ भ्रष्टचारको शून्य सहनशीलता बोलीमा होइन, व्यवहारमा चाहिन्छ। सरकारी कर्मचारीको लगानीकर्तालाई हेर्ने र व्यवहार गर्ने दृष्टिकोण पनि महत्वपूर्ण छ। सम्पूर्ण विदेशी लगानीकर्ता ठग हुन् भन्ने सोचबाट सरकारी संयन्त्र रहेको भान हुन्छ। विदेशी लगानीकर्ताको परियोजना प्रस्तावमा सरकारी कर्मचारीको हस्तक्षेप र अनेक बहानामा प्रस्ताव स्वीकृत नगराउने र आर्थिक लोभमा प्रस्ताव आफैं बनाइदिने प्रचलनलाई निस्तेज पार्नुपर्ने छ। विदेशी लगानीसम्बन्धी कानुनहरू विश्वविद्यालयमा पठाइन्छ। विदेशी लगानीको कानुनका आधार, महत्व, प्रभावकारी कानुन कस्तो हुनुपर्ने, समस्या र सम्भावना अध्ययन अध्यापनका दैनिक कार्य हुन्। कानुनका विद्यार्थीले सोसम्बन्धी अनुसन्धान शोधपत्र तयार गर्छन् तर लाग्छ कानुन निर्माण गर्ने निकाय र सम्बद्ध व्यक्तिलाई विश्वविद्यालय कानुन निर्माणमा सुझाव दिने महत्वपूर्ण प्राज्ञिक निकाय हो भन्ने थाहा छैन वा विश्वास छैन। तसर्थ कानुन निर्माणमा निर्माणकर्ता र सरोकारवालाको व्यापक सहभागिता भएन भने कानुन त लेखिएला तर व्यवहारमा भने समस्या रहन्छ। पर्याप्त गृहकार्य नगरी बनाइएको कानुन अस्पष्ट र दुविधायुक्त हुन्छ। अस्पष्ट र दुविधायुक्त कानुनले प्रशासनिक स्वविवेक बढाउँछ, प्रशासनिक स्वविवेकले भ्रष्टाचार निम्ताउँछ, भ्रष्टाचारले परियोजनाको लागत उच्च बनाइ दिन्छ। भ्रष्टाचार विदेशी लगानीको प्रमुख बाधक हो। आसन्न लगानी सम्मेलनले लगानी गर्न चाहनेहरूलाई सुनिश्चित गर्नुपर्ने केही कुरा यिनै हुन्। तर यी नै पूर्ण होइनन्। अघिल्ला सम्मेलनले नेपाल लगानीमैत्री छ भन्ने कुरा सुनाउन त सफल भए, सम्मेलन सकियो तर वातावरण सुध्रिएन। पहिलो सम्मेलनमा लगानी गर्ने प्रतिवद्धता लिखित रूपमा सभाहल बाहिर फर्म राखेर मागियो जुन अशोभनीय थियो। दोस्रो सम्मेलनमा मन्त्रीहरूको प्रस्तुति नै आलोचित बन्यो। लगानी सम्मेलनले लगानी ल्याउने होइन भन्ने बुझ्नुपर्छ। सम्मेलनले केवल लगानी गर्न सक्ने र लगानी गर्ने चाहना राख्नेलाई लगानी मैत्री वातावरणको सुनिश्चित गराउने हो। लगानी गर्नेहरूसँग उनीहरूलाई के गर्दा लगानी ल्याउँछन् भन्ने बुझेर त्यही अनुरूप विश्वास दिलाउनुपर्छ। दशकौंदेखि लगानीमैत्री वातावरणको रटाइ गरेका छौं तर वातावरण लगानीमैत्री बनाउन के गयौं, त्यो समीक्षा भएको छैन। आसन्न सम्मेलनले विदेशी लगानीकर्ताको विश्वास जित्न सफल हुनुपर्छ। त्यो सफलता भनेको भ्रष्टाचारविहीन प्रशासन, चुस्त कर्मचारी संयन्त्र, उनीहरूले देखाउने व्यवहार र आचरण जस्ता कुरा पनि प्रमुख हुन्छन्। त्यसैले विदेशी लगानी, लगानीमैत्री कानुनले मात्र होइन, हाम्रो कार्यविधि र आचरणले पनि हो। अन्तमा, लगानी सम्मेलनले विदेशी लगानीको सम्पूर्ण अनुभवमाथि छलफल गरी विदेशी लगानीकर्तालाई नेपालमा गरेको लगानी खेर जाँदैन भन्ने कुराको आभास कानुन, आचरण र चुस्त प्रशासनमार्फत देखाओस्। तबमात्र लगानी आउँछ, फर्किँदैन। तेस्रो लगानी सम्मेलनको सफलताको शुभकामना ! लेखक विदेशी लगानी र संवैधानिक कानुनका विज्ञ हुन्।"
लगानीकर्तालाई हामीले लगानी गर्ने वातावरण निर्माण गरिदिनुपर्छ : मन्त्री चौधरी,"काठमाडौं : महिला, बालबालिका तथा ज्येष्ठ नागरिक मन्त्री भगवती चौधरीले नेपालमा लगानी गर्न चाहने लगानीकर्ताका लागि वातावरण तयार गरिदिनुपर्ने बताएका छन्। वैदेशिक लगानीकर्तालाई आकर्षित गर्ने उद्देश्यले आयोजना गरिएको नेपाल लगानी सम्मेलन २०२४ का सन्दर्भमा सञ्चारकर्मीसँग कुराकानी गर्दै मन्त्री चौधरीले लगानी सम्मेलनलाई नै आधार मानेर केही अध्यादेश ल्याएको दाबी गरेकी हुन्। उनले भने,लगानीकर्ताहरूलाई हामीले वातावरण निर्माण गरिदिनुपर्छ । केहीकेही ऐन, कानूनका कारण उत्पन्न भएको समस्या समाधानका लागि अध्यादेशबाट लगानी सम्मेलनलाई नै आधार मानेर केही अध्यादेश ल्याएको छ, खासगरी नदी कोरिडोरको विषयमा । बाध्यात्मक अवस्था सिर्जना गर्ने चिजहरू, वातावरणीय कुराहरू रहेका छन् । लगानी गर्नका निम्ति नेपाल सम्भावनायुक्त देश भएको भन्दै मन्त्री चौधरीले कानूनी, भौगोलिक तथा रणनीतिक हिसाबले पनि लगानीका लागि सम्भावना भएको बताइन् । उनले भनिन्, नेपालमा लगानी गर्नका निम्ति प्रशस्तै सम्भावनाहरू रहेका छन् । खासगरी नेपालमा लगानी गर्न चाहने वैदेशिक लगानीकर्ताहरूलाई लगानी गर्न म आह्वान गर्दछु । अन्तर्राष्ट्रिय तथा राष्ट्रिय लगानीकर्ताहरू सबैका लागि यहाँ ठाउँ पनि छ र सम्भावना पनि छ। मुलुक अहिले आर्थिक समृद्धिको दिशामा लगानी बढेको भन्दै उनले लगानीका लागि नेपालमा आउन लगानीकर्तालाई आग्रह गरिन्।"
ठूला जलाशययुक्त आयोजना निर्माण गर्न अध्ययन थालिएको छ : प्रधानमन्त्री प्रचण्ड,"काठमाडौं : प्रधानमन्त्री पुष्पकमल दाहाल प्रचण्डले विद्युत् प्रणालीमा देखिएको मौसमी असन्तुलन हटाउन ठूला जलाशययुक्त आयोजना निर्माण गरिने बताएका छन् । मर्स्याङ्दीकाठमाडौँ २२० केभी डबल सर्किट प्रसारण लाइन तथा २२० केभी मातातीर्थ सबस्टेसनको आज उद्घाटन गर्दै प्रधानमन्त्री प्रचण्डले आयोजनालाई प्राधिकरणमार्फत अध्ययन कार्य अगाडि बढाइएको जानकारी दिएका हुन्। १२ सय मेगावाटको बूढीगण्डकी जलाशययुक्त जलविद्युत् आयोजना, एकहजार ६३ मेगावाटको माथिल्लो अरुण अर्धजलाशययुक्त जलविद्युत आयोजना, ६७० मेगावाटको दूधकोशी जलाशययुक्त जलविद्युत् आयोजनाको निर्माण प्रक्रिया अगाडि बढाइसकेको छ । प्रधानमन्त्री प्रचण्डले भने,साथै देशलाई दिर्घकालिन रूपमा कायापलट गराउन सक्ने राष्ट्रिय तथा क्षेत्रीय महत्त्वका कर्णाली चिसापानी १० हजार ८०० मेगावाटको आयोजनालाई प्राधिकरणमार्फत अध्ययन कार्य अगाडि बढाइएको छ । विश्व बैंकको नेतृत्वमा एक हजार ६३ मेगावाटको माथिल्लो अरुण र एशियाली विकास बैंकको नेतृत्वमा ६७० मेगावाटको दूधकोशी जलाशययुक्त जलविद्युत् आयोजनाको बित्तिय व्यवस्थापन सम्पन्न हुने चरणमा पुगेको प्रधानमन्त्री प्रचण्डले उल्लेख गरे। देशभित्र उत्पादित विद्युत् स्वदेशमै खपत गर्न सरकारले विद्युत् खपत बृद्धिसम्बन्धी कार्यायोजना मन्त्रिपरिषद्बाट पारित गराएर कार्यान्वयनमा ल्याइएको उल्लेख गर्दै प्रधानमन्त्री प्रचण्डले यसले विद्युत् खपत बढाउनका लागि दिशानिर्देश गर्ने बताए । अहिले करिब ९८ प्रतिशत जनसङ्ख्यामा विद्युत्को पहुँच पुगेको उल्लेख गर्दै प्रधानमन्त्री प्रचण्डले आगामी डेढ वर्षभित्र देशलाई पूर्ण रूपमा विद्युतीकरण घोषणा गर्नेगरी सम्पूर्ण तयारी भइसकेको बताए । उनले भने, पूर्ण रूपमा विद्युतीकरण गर्न सक्ने आधार तयार हुनु एउटा महत्त्वपूर्ण ऐतिहासिक उपलब्धी हो । नेपालको विकासमा यो एउटा मूख्य खुडकिलो हो । मर्स्याङ्दीकाठमाडौँ २२० केभी डबल सर्किट प्रसारण लाइन तथा २२० केभी मातातीर्थ सबस्टेसन निर्माण भएसँगै मर्स्याङ्दी नदी कोरिडोरमा निर्माण भएका र आगामी दिनमा सो क्षेत्र निर्माण हुने जलविद्युत् आयोजनाहरुको विद्युत् काठमाडौँ उपत्यकामा ल्याउन यो आयोजना निर्माण गरिएको हो । यो आयोजनाको निर्माणसँगै देशको सबैभन्दा बढी विद्युत् माग हुने काठमाडौँ उपत्यकाको विद्युत् आपूर्ति पर्याप्त, भरपर्दो, गुणस्तरीय र सुरक्षित हुने विश्वास लिइएको छ । देशको एकीकृत विद्युत् प्रणाली थप सुदृढ बनाउन महत्त्वपूर्ण योगदान पुग्ने विश्वास लिइएको छ । यो पनि पढ्नुहोस यसै आर्थिक वर्षदेखि बंगलादेशमा ४० मेगाबाट विद्युत् निर्यात हुन्छ : प्रधानमन्त्री"
"सहकारी पीडित संयुक्त लड्दै, जीबी राई नपक्रनुको कारण सोध्दै","काठमाडौं : विभिन्न सहकारी अपचनमा मुछिएका गृहमन्त्री रवि लामिछानेमाथि छानबिन गर्न र उनका व्यापारिक साझेदारी जीबी राईलाई पक्राउ गर्न सरकारले आलटाल गरेको भन्दै तीनवटा सहकारीका पीडितले संयुक्त संघर्ष गर्ने जनाएका छन्। गोरखा मिडिया प्रालिमा गृहमन्त्री लामिछानेका व्यापारिक साझेदार राई थिए। दर्जन बढी सहकारीको अर्बौं रकम हिनामिनामा संलग्न राई हाल फरार छन्। चितवनको साहारा, बुटवलको सुप्रिम र सूर्यदर्शन सहकारी पीडितले अब एक भएर लडाइँ लड्ने बताएका छन। उनीहरूले संयुक्त विज्ञप्ति निकालेर आधा दर्जन बढी सहकारीको अर्बौं रकम हिनामिना गर्ने जीबी राईको समूहलाई कारबाही गरेर बचतकर्ताहरूको पैसा फिर्ता गर्न माग गरेका छन्। सहकारी ठगीमा प्रहरीले धेरै महत्वपूर्ण कागजात बरामद गरेर पनि अनुसन्धान गर्न अलमल गरिरहेको बताउँछन्, चितवनको सहारा सहकारी पीडितका संयोजक सालिकराम दुवाडी। बरामद भएका सफ्टवेयर कागजातहरू विज्ञ टोलीबाट अनुसन्धान गरी ठगहरू को पहिचान गर्दै जीबी राईलाई पक्राउ गर्न र जति नै शक्तिशाली व्यक्ति मुछिएको भए पनि कारबाही गरी सर्वसाधारणको बचत फिर्ता गर्न पीडितहरूले माग गरेका छन्। संयुक्त प्रेस विज्ञप्तिमा उनिहरूले भनेका छन्, सर्वसाधारणको बचत हिनामिना गर्नेको आवश्यक छानबिन, अनुसन्धान गरी संलग्न दोषीहरूलाई कारबाही गर्न र बचत फिर्ता गरी दिन सरकारको ध्यानाकर्षण गर्दै छांै। पीडितलाई आश्वासन देखाएर सहकारी ठगी गर्नेलाई उम्काउने र ढाकछोप गर्ने कुनै काम नगर्न पनि उनीहरूले सचेत गराएका छन्। टालटुले आश्वासन होइन, तत्काल रकमको सुरक्षा र फिर्ता अनि गैरकानुनी रूपमा रकम दिने र लिनेलाई हदैसम्म कारबाहीको माग गरिएको छ। तर, आमसर्वसाधारण सहकारी पीडित भैरहँदा अहिलेसम्म पनि राज्य सरकारबाट कुनै ठोस कदम नचालिएको उनीहरूको गुनासो छ। विज्ञप्तिमा भनिएको छ, सहकारीका समस्या समाधानका नियामक निकाय र अनुसन्धानकर्ताहरू अनि कानुनी पहरेदारहरूले सहकारीको समस्याबाट प्रभावित सर्वसाधारणको जनजीवन अतिनै कष्टकर हुँदा पनि सरकारबाट प्रभावित भई पीडितले न्याय पाउने बाटोमा काँडेतार बने। न्याय मिलेन। जीबी राईको समूहले हाम्रो कृषि सहकारी संस्थादेखि पोखराको सूर्यदर्शन, काठमाडौंको स्वर्णलक्ष्मी, चितवनको साहारा, बुटवलको सुप्रिम, वीरगञ्जको सानोपाइला र नेपालगञ्जको समानता सहकारीका अर्बांै रुपैयाँ हिनामिना गरेका छन्। उक्त समूहले सरकारको कानुन र सहकारी ऐनविपरीत लगानी गर्न नमिल्ने नाफामूलक बिभिन्न कम्पनी तथा संघसंस्थामा लगानी गरी हजारांै बचतकर्ताको अर्बांै रुपैयाँ हिनामिना हुँदासमेत राज्यव्यवस्था मौन भएकामा पीडितहरू आक्रोश व्यक्त गर्छन्। सहाराका पीडित भन्छन्, सुप्रिम बचत तथा ऋण सहकारी संस्था लिमिटेड बुटवलको हालसालै भएको छानबिन प्रतिवेदनमा जीबी राईलगायत अन्य व्यक्तिहरूको संलग्नमा बिभिन्न कम्पनीमा करोडांै रुपैयाँ लगी अपचलन गरेको पाइएको छ, ती कम्पनीमा गैरकानुनी तवरले लगानी गरेको हाम्रो बचत कुनै हालतमा यो राज्यले फिर्ता गर्नुपर्छ भन्ने हाम्रो माग हो। चितवनको साहारा बहुउद्देश्यीय सहकारी संस्थामा समस्या देखापरेपछि गत असोज ९ गतेबाट छानबिन सुरु भएको थियो। त्यसबाट बनेको प्रतिवेदनअनुसार विभिन्न ९१० वटा कम्पनीमा करोडांै रुपैयाँ जीबी राईलगायत अन्य व्यक्तिहरूको मिलेमतोमा दुरुपयोग भएको देखिन्छ। २०८० चैत ४ गते यिनै कम्पनीहरूमध्येबाट ६ बटा कम्पनीहरूविरुद्ध जिल्ला प्रहरी कार्यालय चितवनमा जाहेरी दरखास्त बुझाएको थियो। त्यतिबेला कम्पनीको तीनपुस्ते विवरण भनिएको थियो। यसपछि जिल्ला प्रशासन कार्यालयबाट तीनपुस्ते विवरण उपलब्ध जुटाइएको थियो। यसपछि प्रक्रिया अघि बढाउने सहमति भए पनि हालसम्म केही प्रक्रिया सुरु नगरेको पीडितहरू गुनासो गर्छन्। यसले सत्तापक्षबाटै पीडितको समस्यामा खेलवाड गरियो। यस्तै, पोखराको सूर्यदर्शन बचत तथा ऋण सहकारी संस्थामा ०८० भदौ महिनामा जाहेरी दरखास्त परेको थियो। यसमा नियामक निकाय र प्रहरी प्रशासनको संयुक्त छानबिनमा करोडौं रुपैयाँ जीबी राईलगायत अन्य व्यक्तिको सहभागितामा विभिन्न दर्जनौं कम्पनीमा लगेर हिनामिना गरेको देखिएको थियो। सूर्यदर्शनमा सेयर सदस्य नरहेका गृहमन्त्री लामिछानेले १ करोड ऋण लिएको पोखरा महानगरको अध्ययन प्रतिवेदनले देखाएको थियो। ८० साल माघ २२ गते जिल्ला प्रहरी कार्यालय कास्कीलाई सूर्यदर्शन सहकारी पीडितका तर्फबाट १४ बटा बिभिन्न कम्पनीविरुद्ध जाहेरी दरखास्त दिएका थिए। अहिलेसम्म पनि अलपत्र बनेर प्रहरी कार्यालयमै थन्केर बसेको पीडितको गुनासो छ। यी सबै काम कारबाहीको विषयमा कुनै पनि कुरा अघि नबढ्नु, ती कम्पनीका सञ्चालक, सहसचालक, व्यापार, व्यवसाय र लगानी, ती कम्पनीका धन सम्पत्ति, आयस्रोत र ती कम्पनीको हालको अवस्थाका बारेमा कुनै पनि छानबिन, अनुसन्धान र कारबाही नहुनु पछाडिको रहस्य बुझाउन पीडितहरूले आग्रह गरेका छन्। गैरकानुनी तबरले सहकारीको बचत लगेर लगानी गरी अर्बांै रुपैयाँ दुरुपयोग गर्ने कम्पनीविरुद्ध जाहेरी दरखास्त नलिने र जाहेरीमा आवश्यक पर्ने वा नपर्ने तीनपुस्ते विवरणको आधारमा प्रक्रिया अघि नबढ्नुको कारण प्रहरी प्रशासनले प्रस्ट पार्न पनि उनीहरूले अनुरोध गरेका छन्। लगानीको सवालमा पीडितहरू भन्छन्, सहकारीको बचत नाफामूलक क्षेत्रमा लगानी गर्न विभिन्न कम्पनी तथा प्रालि को प्रयोग गर्ने क्रममा कतिपय अवस्थामा बदनियतपूर्ण ढंगले सञ्चालक स्वयं आफैं ती कम्पनीका मालिक छन् भने कतिपय अन्य व्यक्तिहरू ती कम्पनीका सञ्चालक छन्। सहकारीको बचत हिनामिना हँुदै गर्दा कतिपय अवस्थामा सञ्चालक, पूर्वसञ्चालकले आफ्नो प्रत्यक्ष सहभागिता नदेखाइकन अन्य व्यक्तिको प्रयोग गरी आफू रकम अपचलन र बचत दुरुपयोग गर्ने काममा मात्र सीमित रहेको पाइएको छ।"
"सेयर बजारमा दोहोरो अंकको सुधार, साढे २ अर्बको कारोबार","काठमाडौं : साताको पहिलो कारोबार दिन आइतबार नेप्से परिसूचक दोहोरो अंकले बढेर बन्द भएको छ। नेप्से परिसूचक १४३३ अंकले बढेर १९८०२७ विन्दुमा अडिएको छ। सेन्सेटिभ इण्डेक्स २६२ प्रतिशतले बढेर ३५०८० विन्दुमा पुगेको हो। ३०८ स्क्रिप्सको ६८ लाख ७८ हजार १५९ कित्ता सेयर २ अर्ब ६८ करोड २५ लाख ८६ हजार ९५५ रुपैयाँमा खरिदबिक्री भए। नेप्से दोहोरो अंकले बढेपनि कुनै पनि कम्पनीको मूल्य सकारात्मक सर्किट लेभलमा कारोबार हुन सकेन। यसदिन पोखरा फाइनान्सको सेयर सर्वाधिक ९०२ प्रतिशतले बढ्यो। यसैगरी प्रोग्रेसिभ फाइनान्सको ७६२,श्री इन्भेष्टमेन्ट फाइनान्सको ६८०,बेस्ट फाइनान्सको ६७८ र किसान लघुवित्त वित्तीय संस्थाको ५९३ प्रतिशतले मूल्य बढेको हो। कारोबार रकमका आधारमा पोखरा फाइनान्स शीर्ष स्थानमा रह्यो। सो कम्पनीको १३ करोड ५ लाख मूल्य बराबरको सेयर कारोबार भयो। कारोबारमा आएका १७९ स्क्रिप्सको मूल्य बढ्दा ५६ वटाको घट्यो भने ९ को मूल्य स्थिर रह्यो। १३ वटा उपसमूहमध्ये १२ वटाको उपसूचक बढ्यो।"

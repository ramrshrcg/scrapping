शीर्षक,विवरण
के शिक्षकले राजनीति गर्न हुन्छ ?,"शिक्षक र राजनीतिबीचको सम्बन्ध जटिल छ। नेपालको शैक्षिक परिदृश्यको जीवन्त चित्रणमा एउटा ठूलो विवादास्पद प्रश्न छः के शिक्षकहरूलाई राजनीतिमा भाग लिन अनुमति दिनुपर्छ ? यो बहसले प्रजातान्त्रिक मूल्यमान्यता, शैक्षिक अखण्डता र सामाजिक मान्यताको केन्द्रबिन्दुमा प्रहार गर्छ। नेपालमा शिक्षाविद्हरूको राजनीतिक संलग्नताका बहुआयामिक प्रभावहरू बुझ्न यस प्रवचनमा छलफल गर्नु महत्त्वपूर्ण छ। शिक्षक र राजनीतिबीचको सम्बन्ध जटिल छ। युवा दिमागलाई आकार दिन र भविष्यका लागि तयार पार्न शिक्षकले महत्त्वपूर्ण भूमिका खेल्छन्। यद्यपि, जब राजनीति शिक्षाको क्षेत्रमा प्रवेश गर्छ, यसले पूर्वाग्रह, अनुशासन र प्रभावको दुरुपयोगको बारेमा चिन्ता बढाउन सक्छ। नेपालमा शिक्षकहरूले राजनीतिमा भाग लिनुहुन्छ कि हुँदैन भन्ने प्रश्न बहुआयामिक र सूक्ष्म छ। शिक्षकहरूलाई नागरिकको रूपमा राजनीतिक गतिविधिहरूमा भाग लिने अधिकार भए तापनि उनीहरूले शिक्षकको रूपमा आफ्नो भूमिकालाई ध्यान दिएर निभाउन आवश्यक देखिन्छ। नागरिक संलग्नता र व्यावसायिक जिम्मेवारीबीच सन्तुलन कायम गरेर, शिक्षकहरूले शिक्षा प्रणालीको अखण्डतालाई कायम राख्न सक्नुपर्छ। वर्तमान गतिशीलता बुझ्नको लागि, नेपालमा शिक्षक राजनीतिको ऐतिहासिक जरा पत्ता लगाउन आवश्यक छ। सन् १९९० मा लोकतन्त्रको आगमनले शिक्षा क्षेत्रसहित राजनीतिक सक्रियताको नयाँ युगको सुरुवात गयो। शिक्षकहरू, परिवर्तनको भावनाबाट प्रेरित भएर, आफ्ना अधिकारहरूको वकालत गर्न र शैक्षिक नीतिहरूलाई प्रभाव पार्न आफूलाई संघहरूमा संगठित गर्न थाले। अखिल नेपाल राष्ट्रिय स्वतन्त्र विद्यार्थी युनियन (क्रान्तिकारी) (अनेरास्ववियु) एक प्रमुख शक्तिको रूपमा उभिएको थिए, जसले देशभरका शिक्षाविद्हरूको अभियानलाई अगाडि बढाएको छ। नेपालको इतिहास राजनीतिक उथलपुथल, संक्रमण र आन्दोलनसँग जोडिएको छ। शिक्षकहरू, ज्ञान र मार्गदर्शनका स्तम्भहरूका रूपमा सम्मानित जनमतलाई आकार दिन र परिवर्तनको वकालत गर्न निर्णायक भूमिका खेलेका छन् भने प्रजातान्त्रिक आन्दोलनदेखि सामाजिक न्याय अभियानहरूसम्म, शिक्षाविद्हरू सामाजिक रूपान्तरणलाई उत्प्रेरित गर्न अग्रभागमा रहेका छन्। नेपालका विद्यालय र विश्वविद्यालयहरू लामो समयदेखि राजनीतिमा शिक्षक र प्राध्यापकहरूको प्रत्यक्ष संलग्नताको विषय बनेका छन् र अहिले यो मुद्दा फेरि उठेको छ। अहिले बहसको केन्द्रबिन्दु शैक्षिक नीति र राजनीतिक अभिव्यक्तिको संयोजन हो। एकातिर, शिक्षकहरूलाई ज्ञान प्रदान गर्ने, आलोचनात्मक सोचलाई बढावा दिने र भावी पुस्ताहरूलाई पालनपोषण गर्ने महान् जिम्मेवारी सुम्पिएको छ। राजनीतिक तटस्थताका पक्षधरहरूले शैक्षिक वातावरणको पवित्रता कायम राख्न शिक्षकहरूले पक्षपातपूर्ण गतिविधिहरूबाट टाढा रहनुपर्ने तर्क गर्छन्। शिक्षकहरूको राजनीतिक संलग्नताका समर्थकहरूले लोकतन्त्र विविध आवाज र सक्रिय नागरिकतामा फस्टाउँछ भनी दाबी गर्छन्। जब राजनीति शिक्षाको क्षेत्रमा प्रवेश गर्छ, यसले पूर्वाग्रह, अनुशासन र प्रभावको दुरुपयोगको बारेमा चिन्ता बढाउन सक्छ। शिक्षकले शिक्षा प्रणालीको अखण्डतालाई कायम राख्न सक्नुपर्छ। शिक्षकहरू, सामुदायिक प्रभावकारहरूको रूपमा, चेतना जगाउन, सुधारको वकालत गर्न, र सीमान्तकृत आवाजहरू बढाउनको लागि एक अद्वितीय प्लेटफर्म छ। राजनीतिमा उनीहरूको संलग्नताले सामाजिक परिवर्तन र नागरिक सशक्तीकरणको लागि उत्प्रेरकको रूपमा काम गर्न सक्छ। तर, शिक्षा र राजनीतिको अन्तरसम्बन्ध चुनौतीरहित छैन। शैक्षिक संस्थाहरूमा पूर्वाग्रह, शिक्षा र विभाजनको सम्भावनाले निष्पक्षता र शैक्षिक स्वतन्त्रताको बारेमा चिन्ता बढाउँछ। शिक्षा प्रणालीको अखण्डतालाई कायम राख्न व्यक्तिगत विश्वास र व्यावसायिक जिम्मेवारीबीच सन्तुलन कायम गर्न आवश्यक छ। शिक्षा ऐन, २०२८ को दफा १६ ङ (५) (छ) मा शिक्षक वा कर्मचारी राजनीतिक दलको कार्यकारिणी समितिको सदस्य भएको पाइएमा पदबाट हटाउन सकिने कानुनी व्यवस्था छ। राजनीतिक दलसम्बन्धी ऐनमा सरकारी शिक्षक र कर्मचारी दलको सदस्य हुन नपाउने व्यवस्था छ। दुईवटा कानुनको दुईथरी विरोधाभाष व्यवस्थाको गलत फाइदा उठाउँदै शिक्षकहरूले दलको सदस्यता लिने गरेका हुन्। दलहरूले पनि शिक्षकलाई सदस्यता दिने गरेका छन्। ऐनले विद्यालयका शिक्षकहरूलाई राजनीतिक पदमा बस्न प्रतिबन्ध लगाएको भए पनि शिक्षकहरूले खुलेआम कार्यकर्ता वा निर्वाचन प्रतिनिधिका रूपमा राजनीतिक गतिविधिमा संलग्न भई नियमलाई अप्रासंगिक बनाएका छन्। पर्याप्त स्रोतसाधन, भत्ता र अवसरहरू उपलब्ध गराउने जस्ता उनीहरूको आवश्यकतालाई सम्बोधन गर्दा उनीहरूलाई पार्टी सम्बन्धको अनुचित विशेषाधिकारको प्रलोभनबाट रोक्न सकिन्छ। विद्यमान नियमावलीलाई कडाइका साथ लागू गर्नुपर्छ र सरकारले शैक्षिक संस्थाहरूलाई स्वायत्त र आत्मनिर्भर बनाउन काम गर्नुपर्छ। उदाहरणका लागि, प्रधानमन्त्री विश्वविद्यालयको कुलपति वा उपकुलपतिमा राजनीतिक नियुक्ति गर्नुपर्ने कुनै कारण छैन। यस्ता स्पष्ट रेखाहरू कोरेर लागू गर्न नसकेसम्म, व्यावसायिकता र राजनीतिबीचको स्पष्ट विभाजन धमिलो हुँदै जान्छ र हाम्रा पहिलेदेखि नै बिरामी भएका शैक्षिक संस्थाहरूलाई मेट्दै जानेछ। कोही शिक्षक आफ्नो बढुवा भइहाल्छ कि भनेर पनि राजनीति पार्टीमा आबद्ध हुने गरेका छन। माथिल्लो तहमा बढुवा हुने आस बोकेर राजनीतिमा लाग्ने शिक्षकहरू बढुवा हुनु या दुर्गम बस्तीदेखि सहरी क्षेत्रमा सरुवा हुन पाइहालिन्छ कि भनेर उनीहरू पार्टीको शुभचिन्तकमात्र नभई कार्यकर्ता नै भए पनि हुन तयार भएको पाइन्छ। सन् २०१२ मा भारतको बम्बई उच्च अदालतले शिक्षालाई दलीय राजनीतिबाट टाढा राख्नुपर्ने बताएको थियो। फैसलासँगै अदालतले एक शिक्षकलाई राजनीतिक दलसँग आबद्ध भएको आरोपमा निलम्बनसमेत गरेको छ। यो मुद्दालाई नियाल्दा के नेपालमा पनि राजनीति गर्ने शिक्षक माथि यो हदसम्म जान सकिन्छ त ? यसरी हेर्दा हाम्रो धेरैजसो स्थान र पदमा राजनीतिक नियुक्ति हुने भएकाले भारतको उच्च अदालतले गरेको फैसला जस्तै त हामी अपेक्षा गर्न सक्दैनौं तर शिक्षकलाई यो कुराबाट सचेत भने अवश्य गर्न सकिन्छ। शिक्षक एउटा यस्तो पेसा हो जसले हजारौं डाक्टर, वकिल, इन्जिनियर, पाइलट, राजनेता आदिजस्ता अर्को पेसा जन्माउँछ। कुनै समाजलाई मार्गदर्शन दिन शिक्षकको शिक्षणले अत्यन्तै ठूलो भूमिका खेलेको हुन्छ। शिक्षकलाई समाजले हेर्ने दृष्टिकोण अत्यन्तै सम्मानजनक हुने भएकाले शिक्षकले गरेको र दिएको अर्ती प्रायःले स्वीकार गरेका हुन्छन्। यसै कारणलाई राजनीतिक दलहरूले कमजोर पक्ष खडा गरी शिक्षकहरूलाई दलको झगडा बोक्न वाद्य बनाउँछ्न यदि यसो भएन भने बौद्धिक रूपमा शिक्षकहरूलाई दलको प्रचार गर्न प्रोत्साहन गर्छन्। शिक्षकहरू राजनीतिक दलमा संलग्न भए विद्यालयको स्तरोन्नतिमा अवरोध हुन सक्ने विभिन्न धारणहरू आउने गर्छ। नआओस् पनि कसरी नजिकबाट नियाल्ने हो भने हाल त्रिभुवन विश्वविद्यालयको स्तर खस्क्नुको मुख्य एक कारण भनेकै विश्वविद्यालयभित्र हुने दलीय राजनीति हो। विद्यालयको शैक्षिक सुधारका लागि सबैभन्दा महत्त्वपूर्ण पक्ष भनेकै अनिवार्य कक्षा सञ्चालन गर्नु नै हो यदि कक्षा कोठामा विद्यार्थीलाई शिक्षकविहीन राखेर शिक्षक राजनीति गर्न जान्छ भने यो कदापि स्वीकार्य हुने छैन। यस्तो कदम चाल्ने जो कोही पदको शिक्षक किन नहुन् त्यस्ता शिक्षकलाई कारबाही गरिनु पर्छ। राजनीति र शिक्षकबीचको सम्बन्ध स्वाभाविक रूपमा नकारात्मक छैन। शिक्षकसँग विद्यार्थीलाई समाजमा सक्रिय सहभागी बन्न प्रेरित गर्ने र सशक्त बनाउने क्षमता हुन्छ। खुला विचार, आलोचनात्मक सोच, र विविध परिप्रेक्ष्यहरूको सम्मानलाई प्रोत्साहित गरेर, शिक्षकले विद्यार्थीलाई उनीहरूको आफ्नै सूचित विचारहरू विकास गर्न र राजनीतिक परिदृश्यको जटिलताहरू मार्ग पहिल्याउन गर्न मद्दत गर्छ।"
हर एक विशेष,"संसारमा हर एक मानिस दोस्रोभन्दा भिन्न छ। हर एकको शारीरिक, मानसिक र मनोवैज्ञानिक क्षमता अलग छ। हर एकले जन्मसँगै आफूमा लिएर आएका गुणहरू फरक छन्। जीवन र जगत्लाई हेर्ने दृष्टिकोण हर एकको छुट्टै छ। वास्तवमा संसारमा हर एक आफैंमा विशेष छ, विशिष्ट छ। करिब एक महिनाअघि गत वर्षको चैत्रमा भएको माध्यमिक शिक्षा परीक्षा, एसईईको परीक्षाफल प्रकाशित भयो। परीक्षामा सम्मिलित कुल विद्यार्थी मध्ये ४७८६ प्रतिशत कक्षा ११ मा भर्ना हुन पाउने गरी उत्तीर्ण भए। त्यसैगरी यही साउन १८ गते कक्षा १२ को पनि परीक्षाफल प्रकाशित भयो जसमा ५२९१ प्रतिशत विद्यार्र्र्र्थी उत्तीर्ण भए। यही अवसरमा धेरै अभिभावकहरूले सामाजिक सञ्जालका भित्ताहरूमा आफ्ना बच्चाहरूको उत्तीर्ण प्रतिशत र ग्रेडसहितको विवरण पोस्ट गरे। यो देखेर परीक्षामा अनुत्तीर्ण अधिकांश विद्यार्थीका अभिभावकले आफ्ना बच्चाहरूलाई हप्कीदप्की र गालीगलौज गर्ने, डर त्रास देखाउने, कुटपिट गर्नेजस्ता शारीरिक र मानसिक यातना दिए। परीक्षामा अनुत्तीर्ण भएर दुःखी भएका विद्यार्थीलाई अभिभावकको यस्तो हर्कतले झनै दुःखी तुल्यायो। परिणामस्वरूप धेरै विद्यार्थीलाई लाग्यो कि जीवनमा मेरा लागि सबैभन्दा अँध्यारो क्षण यही हो। यही कारण अब मेरो बाँकी जीवन पनि यसैगरी अँध्यारोमै बित्नेछ। म जीवनमा केही पनि गर्न नसक्ने निकम्मा हुँ। यस प्रकारको हीनताबोध र निराशामा पलपल डुब्दै जानेहरू हजारौं छन्। जसमध्ये पनि जीवनमा सबैतिरबाट आशाका किरणहरू बन्द भएको देख्नेहरूले आफ्नो जीवन नै समाप्त पारे। यसैबीचमा कैयौं अभिभावकहरूले आफ्ना बच्चाहरूलाई फेरि पनि धम्कीपूर्ण आदेश गरे, तिमीले अब माथिल्लो कक्षमा फलानाको छोराछोरीले पढेजस्तै विषय पढ्नुपर्छ। त्योबाहेक अरू विषय पढ्ने कुरै नगर। नत्र मैले त्यसको अघि कसरी मुख देखाउने ? यसरी आफ्ना बच्चाहरूको क्षमता, रुचि आदिको ख्याल नै नगरी विगतमा आफूले पूरा गर्न नसकेका कतिपय अतृप्त चाहना उनीहरूमाथि थोपरिदिँदा कतिले अर्को दुई वर्षपश्चात् फेरि आफ्नो जीवन अँध्यारो देख्नेछन्। फेरि आफूूलाई धिक्कार्नेछन् अनि फेरि आफ्नो जीवन आफैं समाप्त पार्नेछन्। यस्तो फेरिफेरि भइरहनेछ। नयाँनयाँ विद्यार्थी यसको सिकार भइरहनेछन्। अनि समाज यसरी नै मूकदर्शक बनिरहनेछ। संसारमा आज प्रत्येक एक मिनेटमा सरदर २६७ बच्चाहरू जन्मिरहेका छन्। ती सबैले दसौं पुस्तामाथिदेखिको पूर्वजहरूबाट, पूर्वजन्मबाट र आमाको गर्भमा छँदा आमाको आहार, विहार र विचारबाट धेरै हदसम्मको शारीरिक, मानसिक र मनोवैज्ञानिक विशेषता र क्षमता लिएर आएका हुन्छन् भनेर पूर्वीय वैदिक दर्शनले त स्पष्ट भनेकै छ, पश्चिमी दर्शनले समेत यसको अवधारणा प्रस्तुत गरेको छ। यसबाहेक बच्चाहरूले आफू हुर्किंदै जाँदा कस्तो संस्कार, संगत र अनुभव प्राप्त गर्दछन् भन्ने कुराले पनि भविष्यमा ती कस्ता हुन्छन् भन्ने निक्र्योल गर्दछ। तर हामी त यो तथ्यलाई लत्याउँदै ती सबैलाई एकै बास्केटमा राखेर, एकै विधिमार्फत गुण र क्षमताको तुलना गरिरहेका छौं। ती सबैसँग समान योग्यता हुनुपर्दछ भन्ने गलत मान्यता बोकिरहेका छौं। हामीभित्रको योभन्दा ठूलो भ्रम अर्को के हुन सक्ला र ? अभिभावक मात्र होइन हाम्रो समाजमा जन्मने हर नयाँ बच्चाहरूमा हामीले सानैबाट यस्तो मान्यता थोपरिदियौं कि उसले आफ्नो प्रगति र सफलता आफूबाहेकका अरूको स्थिति खराब हुँदा देख्दछ। जब जीवनमा अरूले केही उल्लेखनीय कार्य गर्न सक्दैनन् तब ऊ आफूलाई तिनीसँग तुलना गर्दै श्रेष्ठ भएको महसुस गर्दछ। अरूको कमजोरी र हारमा नै उसले आफ्नो जित देख्दछ। प्रतिस्पर्धाको यो हद आज यसरी फैलिँदै छ कि प्रतिस्पर्धी दुःखी हुनु भनेकै आफू स्वतः खुसी हुनु हो भन्ने बुझाइ जनजनमा छ। यतिमात्र होइन तुलनाको मनोविज्ञानले नेपाली समाज यसरी विकृत हुँदै गयो कि अधिकांशलाई न ऐनामा देखिने आफ्नो रूप र रंग मन पर्छ, न आफ्नो प्रतिभा माथि गर्व लाग्छ, न त आफ्नो भएको प्रगति नै चित्त बुझ्छ। यस किसिमका मानिसहरू हरेक कुरामा आफूलाई आफूभन्दा माथिल्लो स्तरका सँग तुलना गर्दै उनीहरूजस्तै देखिन पाए, त्यसरी नै हिँड्डुल गर्न पाए, उनीहरूको जस्तै जीवन बाँच्न पाए भन्ने स्वैरकल्पनमा सारा जीवन नै बिताइदिन्छन्। मनोवैज्ञानिक रूपमा यसले उनीहरू स्वयंलाई दुःखी र कमजोर बनाइरहेको हुन्छ। विश्व इतिहासमा प्लेटो र अरस्तुको प्राचीन ग्रिक दर्शनदेखि युरोपको मध्यकाल, पुनर्जागरणकाल, उन्नाइसौं शताब्दीको औद्योगिक क्रान्ति, बीसौैं शताब्दीको विभिन्न स्वतन्त्रता आन्दोलनहरू हुँदै आजको दिनसम्म आइपुग्दा विद्यालयको कक्षाकोठादेखि अन्तर्राष्ट्रिय राजनीतिसम्म उठिरहेको समानताको सिद्धान्तलाई यसरी घुमाइयो कि यसको अन्तर्यले भनेको प्राकृतिक, सामाजिक, राजनीतिक, कानुनी र आर्थिक समानतालाई हामीले सही अर्थमा बुझ्नै सकेनौं। योग्यता र क्षमतामा समानता खोज्ने हैन कि अवसर र व्यवहारमा चाहिँ समानता भन्ने यस सिद्धान्तको मुख्य भावलाई हामीले लिनै सकेनौं। बदलामा हरमानिस जैविक रूपमै समान सामथ्र्य र दक्षतायुक्त हुन्छ भन्ने भावको नारा लगायौं। जसले समाजमा झनै ठूलो अन्तर्विरोध र द्वन्द्वको अवस्था सिर्जना गर्यो। संस्कृतमा हजारौं वर्ष पुरानो एउटा श्लोक छ, यत् पिण्डे तत् ब्रह्माण्डे, यत् ब्रह्माण्डे तत् पिण्डे अर्थात् हाम्रो शरीर र बाहिरको ब्रह्माण्ड समान गुण र प्रकृतिको छ। ब्रह्माण्ड जस्तो छ हामी त्यस्तै छौं। जसरी ब्रह्माण्डमा असीमित ऊर्जा छ ठीक त्यसैगरी हामीमा पनि असीमित ऊर्जा छ। वैदिक दर्शनले दिएको यो ज्ञानलाई न हामीले व्यावहारिक रूपमा बुझ्न सक्यौ न त नयाँ पुस्तालाई बुझाउन नै सक्यौं। यसैको अभावमा विद्यालयदेखि विश्वविद्यालयसम्मका हाम्रा विद्यार्थीहरूले आफूभित्र रहेको अथाह ब्रह्माण्डीय ऊर्जा र असीमित सम्भावनालाई कहिल्यै चिन्न सकेनन्। आफ्नै अवचेतन र अचेतन मनभित्र रहेको ज्ञानको अपार भण्डारलाई किमार्थ प्रकट गर्न सकेनन्। तर अब भने हामी अभिभावक र विद्यालयले विद्यार्थीको अन्तर्चेतनालाई जगाउन सक्नु पर्दछ। उनीहरू स्वयंभित्र रहेको असीमित ऊर्जा र अनन्त उज्यालोलाई प्रस्फुट गराउनु पर्दछ। ताकि जीवनमा भोलिका दिनमा आइपर्ने योभन्दा हजारौं गुणा कठिन परीक्षाको पनि सहजै सामना गर्न सकुन्।"
भारत काभा भलिबल नेसन्स लिगको फाइनलमा,"काठमाडौं : भारत काभा भलिबल नेसन्स लिगको फाइनलमा प्रवेश गरेको छ। काभा वुमन्स नेसन्स भलिबल लिगअन्तर्गत मंगलबार भएको खेलमा भारतले श्रीलंकालाई ३० को सोझो सेटले हराउँदै फाइनलमा प्रवेश गरेको हो। त्रिपुरेश्वरस्थित राष्ट्रिय खेलकुद परिषद् (राखेप)को कभर्ड हलमा भएको खेलमा भारतले श्रीलंकालाई २५१५, २५१६ र २५२३ ले हरायो। आजै हुने दोस्रो सेमिफाइनलमा नेपाल र इरानबीच प्रतिस्पर्धा हुने छ।"
इरानलाई हराउँदै नेपाल काभा भलिबलको फाइनलमा,"काठमाडौं : इरानलाई हराउँदै नेपाल काभा भलिबल नेसन्स लिगको फाइनलमा प्रवेश गरेको छ। लिगअन्तर्गत मंगलबार भएको खेलमा नेपालले इरानलाई ३० को सोझो सेटले हराउँदै फाइनलमा प्रवेश गरेको हो। त्रिपुरेश्वरस्थित राष्ट्रिय खेलकुद परिषद् (राखेप)को कभर्ड हलमा भएको खेलमा नेपालले इरानलाई २५२१, २८२६ र २५२० ले हरायो। तीनवटै सेट निकै रोमाञ्चक र प्रतिस्पर्धात्मक बनेको भएपनि अन्तिममा इरान नेपाल सामु निरिह बन्न पुग्यो। आजै भएको पहिलो सेमिफाइनल खेलमा श्रीलंकालाई हराउँदै भारत फाइनलमा प्रवेश गरिसकेको छ।"
पेरिस ओलम्पिक : पदक जित्ने शरणार्थी,"पेरिस : फ्रान्सको राजधानी पेरिसमा जारी ३३औं गृष्मकालीन ओलम्पिक खेलकुदमा दुई सय ६ राष्ट्रका करिब १० हजार ७ सय खेलाडीले तीन सय २९ स्पर्धामा प्रतिस्पर्धा गरिरहेका छन्। पेरिस ओलम्पिकमा दुई ६ सय देशबाहेक अन्य टोली टोलीले पनि प्रतिस्पर्धा गरिरहेका छन्। ती हुन्, इन्डिभिडुअल नेचुरल एथलिट्स (एआईएन) र रिफ्युजी ओलम्पिक टिम (ईओआर)। अन्तर्राष्ट्रिय ओलम्पिक कमिटी (आईओसी) ले युक्रेनमाथि अनावश्यक आक्रमण गरेको जनाउँदै रसिया र बेलारुसलाई ओलम्पिक सहभागितामा प्रतिबन्ध लगाउँदै आएको छ। आईओसीको प्रतिबन्धमा परेका राष्ट्रका खेलाडीले एआईएनका नाममा प्रतिस्पर्धा गरिरहेका छन्। किनभने यस्ता खेलाडीको राष्ट्रिय कुनै देशसँग जोडिँदैन। तटस्थ रूपमा हुन्छ। यस्तै विभिन्न कारणले शरणार्थी भएकाले पनि ईओआरका नाममा ओलम्पिकमा प्रतिस्पर्धा गरिरहेका छन्। ईओआरका नामबाट ओलम्पिकमा प्रतिस्पर्धा गर्ने एक खेलाडी हुन्, बक्सिङ खेलाडी सिन्डी नगाम्बा। उनी ओलम्पिकमा पदक जित्ने पहिलो शरणार्थी खेलाडी बन्दै छिन्। २५ वर्षीया नगाम्बाले महिला ७५ केजी तौल समूहको सेमिफाइनलमा स्थान बनाएसँगै कम्तिमा कांस्य पक्का गरेकी हुन्। उनले अन्तिम आठको खेलमा छैटौं वरीयताकी फ्रान्सकी डेभिना मिसेललाई पराजित गरेकी हुन्। उनले सेमिफाइनलमा पानामाकी अथेयना बाइलोनसँग प्रतिस्पर्धा गर्ने छिन्। क्यामरूनमा जन्मिएकी उनी १० वर्षको उमेरमा बेलायत पुगेकी थिइन्। उनसँग बेलायतमा पनि शरणार्थी जवन बिताइरहेकी छन्। उनले अहिलेसम्म पनि बेलायतको राहदानी पाउन सकेकी छैनन्। शरणार्थी ओलम्पिक टोलीले पहिलो पटक सन् २०१६ को रियोमा प्रतिस्पर्धा गरेको थियो। तर, अहिलेसम्म कोही पनि खेलाडीले पदक जित्न सकेका थिएनन्।"
"पेरिस ओलम्पिकमा अमेरिका २१ स्वर्णसहित शीर्ष स्थानमा, यी हुन् शीर्ष १० मा रहेका देश","सोमबारका विभिन्न स्पर्धापछि पेरिस ओलम्पिक खेलमा अमेरिका २१ स्वर्ण, ३० रजत र २८ कास्यसहित सबैभन्दा बढी (७९) पदकसहित अङ्क तालिकामा शीर्ष स्थानमा रहेको छ। चीन, फ्रान्स, अष्ट्रेलिया, बेलायत, दक्षिण कोरिया, जापान, इटाली, नेदरल्याण्ड र जर्मनी क्रमशः शीर्ष १० स्थानमा रहेका छन्। दोस्रोमा चीनले २१ स्वर्ण, १८ रजत र १४ कास्यसहित कुल ५३ पदक हात पारेको छ भने फ्रान्सले १३ स्वर्ण, १६ रजत र १९ कास्य पदकसहित कुल ४८ पदक जित्दै अहिलेसम्मको पदक तालिकामा तेस्रो स्थान हासिल गरेको छ। चौँथो स्थानमा रहेको अष्ट्रेलियाले १३ स्वर्ण, १२ रजत र आठ कास्यसहित ३३ पदक जितेको छ भने पाँचौ स्थानमा बेलायतले १२ स्वर्ण, १३ रजत र १७ कास्यसहित कुल ४२ पदक जितेको छ। पदक तालिकामा छैठौँ स्थानमा रहेको दक्षिण कोरियाले ११ स्वर्ण, आठ रजत र सात कास्यसहित कुल २६ पदक जितेको छ भने जापानले १० स्वर्ण, पाँच रजत र ११ कास्यसहित २६ पदक जित्दै सातौँ स्थानमा रहन सफल भएको छ। आठौँ स्थानमा रहेको इटालीले नौ स्वर्ण, १० रजत र छ कास्यसहित कुल २५ पदक जितेको छ भने नेदरल्यान्डसले सात स्वर्ण, पाँच रजत र पाँच कास्यसहित कुल १७ पदक जित्दै नवौँ स्थानमा रहेको छ। जर्मनीले सात स्वर्ण, पाँच रजत र चार कास्यसहित कुल १६ पदक जितेर शीर्ष दशमध्ये अन्तिम स्थानमा पर्न सफल भएको छ। रासस"
पेरिस ओलम्पिक : चार मिलिसेकेन्डले चुक्दा,"पेरिस : पेरिस ओलम्पिकअन्तर्गत आइतबार राति एथलेटिक्सको एक सय मिटर दौडको प्रतिस्पर्धा भएको थियो। जसमा अहिलेसम्मकै रोमाञ्चक भिडन्त भएको थियो। एक सय मिटर दौडमा अमेरिकाका विश्व विजेता नोआह लाइल्सले ९७९ सेकेन्डमा दौड पूरा गर्दै स्वर्ण जितेका थिए। लाइल्सले ओलम्पिक इतिहासमै अहिलेसम्मकै तेज गतिमा एक सय मिटर दौड पूरा गरेका हुन्। यस प्रतिस्पर्धामा जमैकाका किसन थम्पसनले पनि ९७९ सेकेन्डमै आफ्नो दौड पूरा गरेका थिए। तर, उनी रजत पदकमा चित्त बुझाउन बाध्य भए। अमेरिका र जमैकाका दुवै देशका धावकले एक सय मिटर दौड ९७९ सेकेन्डमा पूरा गरेका थिए। दुवैले एउटै समयमा दौड पूरा गरेपछि रेफ्रीले राउन्डअप समय हेरेका थिए। जसमा अमेरिकी धावक लाइल्सले उक्त दौड ९७८४ सेकेन्डमा पूरा गरेका थिए। जबकी जमैकाका धावकले सो दूरी ९७८९ सेकेन्डमा दौडिएका थिए। जम्मा ०००४ सेकेन्डले जमैकाका थम्पसन स्वर्ण जित्नबाट चुकेका थिए। अमेरिकी धावक लाइल्सले एक सय मिटर दौडमा स्वर्ण जित्दै इतिहास बनाए। उनी एक सय मिटर दौड सबैभन्दा कम समयमा पूरा गर्ने दुनियाँका पहिले धावक बने। उनको करियरकै यो अहिलेसम्म सर्वश्रेष्ठ प्रदर्शन हो। दोस्रो नम्बरमा रहेका जमैकाका धावक थम्पसन कीर्तिमान नजिक पुगे पनि जम्मा चार मिलिसेकेन्डले पछि परेका थिए। यो ओलम्पिक इतिहासमा अहिलेसम्मकै सबैभन्दा कडा प्रतिस्पर्धा हो। नोआ लाइल्सले पेरिस ओलम्पिकमा अब दुई सय मिटर दौड दौडिँदै छन्। दुई सय मिटरमा पनि उनलाई प्रमुख दावेदार मानिएको छ। उनले गत वर्ष वल्र्ड च्याम्पियनसिपमा उसेन बोल्टको १९१९ सेकेन्डको विश्व कीर्तिमान तोड्ने आशा गरिएको थियो। तर, हंगेरीमा भएको प्रतियोगितामा उनी चुकेका थिए। उनले दुई सय मिटर दौड १९५२ सेकेन्डमा पूरा गर्दै स्वर्ण पदक जितेका थिए।"
खेल्नुअघि नै अस्पताल भर्ना,"फ्रान्समा जारी पेरिस ओलम्पिकमा एथलेटिक्सका खेलहरू सुरु भइसकेको छ। एथलेटिक्सका खेल सुरु भएसँगै इटालीलाई भने नराम्रो झड्का लागेको छ। स्वर्ण पदक जित्ने लक्ष्य बोकेर पेरिस उड्ने तरखरमा रहेका महत्वपूर्ण खेलाडी अस्पताल भर्ना भएपछि इटालीलाई नराम्रो झड्का लागेको हो। सन् २०२० को टोकियो ओलम्पिकमा स्वर्ण पदक विजेता जियानमार्को ताम्बेरी अकस्मात बिरामी भएर अस्पताल भएपछि इटाली दबाबमा परेको हो। ३२ वर्षीय ताम्बेरी मिर्गौैलामा समस्या आएपछि अस्पताल भर्ना भएका हुन्। टोकियो ओलम्पिकका स्वर्णधारी ताम्बेरी यसपटक पनि स्वर्णकै लक्ष्यसहित पेरिस आउने तयारीमा थिए। उनले ओलम्पिकका लागि राम्रो तयारी पनि गरिरहेका थिए। तर, अकस्मात अस्पताल भर्ना भएपछि उनको तयारी मात्रै अस्तब्यस्त भएको छैन, ओलम्पिक खेल्ने हो कि होइन भन्ने आशंका पनि उब्जिएको छ। अस्पताल भर्ना भएपछि उनले पेरिसको निर्धारित उडान छाडिसकेका छन्। ओलम्पिक च्याम्पियन हाईजम्प खेलाडी ताम्बेरीले यो घटनाले आफूलाई नराम्रो झड्का लागेको बताएका छन्। मैले ओलम्पिकका लागि सबथोक गरेको थिएँ। यसले म आफैलाई नराम्रो झड्का दिएको छ, उनले समाजिक सञ्जालमा लेखेका छन्। उनी अस्पताल भर्ना भएपछि पेरिस जाने समय दुई दिन पर सारिएको छ। चिकित्सकले विस्तृत रिपोर्ट आएपछि मात्रै निर्णय लिन सकिने जनाएको छ। उनले गत जुनमा २३७ मिटर जम्प गरेका थिए। यो सन् २०२४ को अहिलेसम्मकै सबैभन्दा उग्लो जम्प हो। कीर्तिमानी जम्प गरेलगत्तै ताम्बेरीले खुट्टाको चोट बोक्न पुगेका थिए। चोटका बाबजुद उनले ओलम्पिकको तयारी भने निरन्तर रूपमा गरेका थिए।"
"वाणिज्य बैंकहरूको नाफा ६४ अर्ब, खराब कर्जा भने अझै नियन्त्रण भएन","काठमाडौं : अघिल्लो आर्थिक वर्षदेखि नै खराब ऋणको भारले थिचिएका वाणिज्य बैंकहरूको गत आर्थिक वर्षमा पनि सोही अवस्था दोहोरिँदा नाफा अपेक्षाअनुसार बढाउन सकेनन्। आर्थिक वर्ष २०८०८१ मा बैंकहरूको वितरणयोग्य नाफा प्रभावित हुँदा लाभांश क्षमता पनि नगन्य बाहेक प्रायः सबैको कमजोर छ। बर्सेनि खराब कर्जाको आकार बढ्दै जाँदा नाफासँगै लाभांश क्षमता पनि खुम्चिएको छ। आर्थिक वर्ष २०७८७९ मा निस्क्रिय कर्जा औसत ११५ प्रतिशत थियो। आव २०७९८० मा एनपीएल बढेर औसत २६७ प्रतिशत पुगेको थियो। यसपछि आव २०८०८१ को चौथो त्रैमाससम्ममा औसत ३७३ प्रतिशत पुगेको छ। यद्यपि गत आवको तेस्रो त्रैमासमा औसत एनपीए ३८७ पुगेकोमा चोथों त्रैमासमा आइपुग्दा थोरै (०१४ प्रतिशत विन्दु)घटाउन सफल भएको बैंकरहरू बताउँछन्। यसका वावजुद समग्रमा गत आर्थिक वर्षको चौथो त्रैमाससम्मको अपरिष्कृत वित्तीय विवरणअनुसार सञ्चालनमा रहेका २० वाणिज्य बैंकहरूले ६४ अर्ब १५ करोड ३० लाख रुपैयाँ बराबरको कुल नाफा कमाएका छन्। यो अघिल्लो आर्थिक वर्षको तुलनामा औसत १३४० प्रतिशत (७ अर्ब ५७ करोड रुपैयाँ) बढी हो। आर्थिक वर्ष (आव) २०७९८० मा खुद नाफा ५६ अर्ब ५७ करोड ४४ लाख रुपैयाँ कमाएका थिए। पूर्व बैंकर भुवनकुमार दाहाल बैंकहरूको हालत उत्साहजनक नभएको औंल्याउँछन्। उनका अनुसार केही बाहेक धेरै बैंकहरूको वित्तीय परिसूचक उत्साहजनक देखिँदैन। अर्थतन्त्रमा सुस्तता आएका कारणले नै बैंकको नाफादेखि लाभांशमा यस्तो स्थिति सिर्जना भएको उनको भनाइ छ। अघिल्लो आवमा पनि बैंकहरूको नाफा धेरै कम थियो। यसपटक पनि खासै राम्रो होइन। बैंकहरूको पुँजी १० खर्बको छ तर ७० अर्ब रुपैयाँ पनि नाफा छैन भने यसलाई उत्साहजनक कमाई मान्न सकिँदैन। अझ वितरणयोग्य नाफा बिजोग देखियो,उनले अन्नपूर्ण पोस्टसँग भने,अब अर्थतन्त्र चलायमान भए बैंकहरूको नाफा पनि बढ्ने अपेक्षा गर्न सकिन्छ। नेपाल बैंकर्स संघका अध्यक्ष सुनिल केसीले गएको आर्थिक वर्ष चुनौतीपूर्ण अर्थात अप्ठेरो अवस्थामा बैंकहरू गुज्रिनु परेको बताए। उनका अनुसार वर्षभर नै बैंकहरूसँग अधिक तरलता (लगानीयोग्य पूँजी) थियो। एनएमबी बैंकका प्रमुख कार्यकारी अधिकृत समेत रहेका संघका अध्यक्ष केसी भन्छन्, यस्तो अवस्थामा कर्जाको माग त्यति भएन। निजी क्षेत्र प्रभावित हुँदा कर्जा कम जाँदा कुल कर्जा वृद्धि ५ प्रतिशत मात्रै भयो। यसअघिको वर्षमा ३ प्रतिशत भएको थियो। लिएका निक्षेपहरू पनि एकदम सस्तोमा सरकारको ट्रेजरी बिल्समा लगाउनु परेको थियो। १० बैंकको नाफा वृद्धिदर घट्दा १० को मात्रै सुधार सञ्चालनमा रहेकामध्ये १० वटा वाणिज्य बैंकले नाफा बढाउन सकेका छैनन्। अघिल्लो वर्षको भन्दा नाफा घटाउने बैंकमा स्ट्यान्डर्ड चार्टर्ड, सिद्धार्थ, राष्ट्रिय वाणिज्य, सानिमा, ग्लोबल आईएमई, माछापुच्छ्रे, एनएमबी, सिटिजन्स, नेपाल बैंक र एनआईसी एशिया बैंक रहेको छ। यसबीच सबैभन्दा बढि नाफा प्रभु बैंकले गरेको छ। सो बैंकले अघिल्लो आवमा २८ करोड मात्रै नाफा गरेकोमा गत आवमा बढाएर ४ अर्ब ४८ करोड रुपैयाँसम्मको नाफा बढाउन सफल भएको छ। यसपछि वार्षिक नाफा वृद्धि गर्नेमा कुमारी, प्राइम, कृषि विकास, हिमालयन, नेपाल इन्भेष्टमेन्ट मेगा, लक्ष्मी सनराइज, नबिल, एभरेष्ट र नेपाल एसबीआई बैंक रहेको छ। नबिल, ग्लोबल र नेपाल इन्भेष्टमेन्टले अधिक नाफा कमाए समग्रमा गत आर्थिक वर्षको चौथो त्रैमाससम्मको वित्तीय विवरण केलाउँदा वर्षभर बढी नाफा कमाउने बैंकमा नबिल बैंक अगाडि छ। गत वर्ष नबिलले ७ अर्ब ६ करोड रुपैयाँ खुद नाफा गर्न सफल भएको छ। अघिल्लो वर्षको तुलनामा बैंकले १०२३ प्रतिशत नाफा बढाएको छ। यस्तै, बैंकको लाभांश क्षमता पनि १४२६ प्रतिशत रहेको छ। यसैगरी बढि नाफा गर्ने दोस्रो स्थानमा रहेको ग्लोबल आईएमई बैंकले ६ अर्ब १ करोड ६२ लाख रुपैयाँ कमाएको छ। तर सो बेंकको नाफा अघिल्लो आवको भन्दा १०१३ प्रतिशतले कम हो। तर पनि बैंकले ३०६ प्रतिशत लाभांश क्षमता बनाएको छ। यसपछि बढि नाफा कमाउने तेस्रो स्थानमा रहेको नेपाल इन्भेस्टमेन्ट बैंकले गत आवमा ५ अर्ब १९ लाख रुपैयाँ कमायो। यो अघिल्लो आवको भन्दा ३९७१ प्रतिशत बढि नाफा हो। तर सो बैंकको लाभांश क्षमता भने बनाउन सकेन। यसपछि प्रभु बैंकले ४ अर्ब ४८ करोड नाफा गरेको छ। यसबाहेक ४ अर्बभन्दा कम ३ अर्बमाथि नाफा गर्नेमा प्राइम, एभरेस्ट, कृषि विकास, राष्ट्रिय वाणिज्य, स्ट्यान्डर्ड चार्टर्ड, लक्ष्मी सनराइज, सिद्धार्थ बैंक रहेका छन्। यसबाहेक ३ अर्बभन्दा कम २ अर्ब माथि नाफा गर्नेमा हीमालयन, सानिमाा, एनएमबि, कुमारी, नेपाल एसबीआई बैंक रहेको छ। त्यस्तै, सिटिजन्स बैंक र एनआईसी एशिया बैंकको नाफा डेढ अर्बभन्दा कम रहेको छ यसबाहेकका बैंकको नाफा २ अर्ब रुपैयाँभन्दा कम छ। यसअनुरूप सबैभन्दा कम नाफा कमाउनेमा माछापुच्छ्रे बैंक रहेको छ। गत आव १ अर्ब २५ करोड रुपैयाँ खुद नाफा मात्रै गरेको छ। यसै क्रममा नेपाल बैंकर्स संघका उपाध्यक्ष तथा माछापुच्छ्रे बैंकका प्रमुख कार्यकारी अधिकृत सन्तोष कोइराला गत आर्थिक वर्षको वित्तीय प्रतिवेदन समग्रमा खासै सन्तोषजनक मात्रै रहेको बताउँछन्। उनका अनुसार ठूलो पूँजी अर्थात सबै बैंकहरूको अर्ब पूँजीको तुलनामा वार्षिक औसत १३ प्रतिशत मात्रै नाफा वृद्धि खासै केही होइन। उनी भन्छन्, पूँजीको तुलनामा प्रतिफल न्यून। सबै बैंकहरूको वितरणयोग्य नाफा प्राय बैंकहरूको कम छ। नेपाल वित्तीय प्रतिवेदन मान (एनएफआरएस)ले गर्दा वितरणयोग्य नाफा कम छ। यसले गर्दा सेयर होल्डरहरूले पाउने लाभांश कम छ। एनएफआरएस आउनुअघि बैंकहरूले जुन हिसाबले लाभांश वितरण गरेका थियो त्यसरी भने गर्न नसक्ने अवस्था रहेको उनले बताए। अहिलेको अवस्थाको प्रतिविम्ब वित्तीय प्रतिवेदनमा आएकै हो। यद्यपि चालु आवमा नेपाल राष्ट्र बैंकले गरेको प्रोभिजनमा लचकताले भने आगामी वित्तीय प्रतिवेदनमा नाफा बढ्ने छ, उनले अन्नपूर्णसँग भने। यस पटकसम्म प्राय सबै बैंकहरूको निस्क्रिय कर्जा खासै नियन्त्रणमा आउन नसकेको पनि उनले गुनासो गरे। यद्यपि अहिलेको अवस्थामा समग्र अर्थतन्त्र कमजोर हुँदा खराब कर्जा पनि बढेकाले प्रोभिजन बढाउनु पर्दा नाफा प्रभावित बनेको उनको भनाइ छ। अब भने चालु आवमा प्रोभिजनमा धेरै छुट्याउन नपर्दा नाफा बढ्ने उनको अपेक्षा छ।"
"एकैदिन २३ सयले घट्यो सुनको भाउ, कतिमा हुँदैछ कारोबार ?",काठमाडौं : नेपाली बजारमा सुनको मूल्य एकैदिन २३ सय रुपैयाँले घटेको छ। अघिल्लो कारोबार दिन सोमबार प्रतितोला सुनको मूल्य १ लाख ५० हजार रुपैयाँ पुगेर नयाँ रेकर्ड कायम गरेको थियो। नेपाल सुन चाँदी व्यवसायी महासंघका अनुसार आज २३ सय रुपैयाँले बढेर प्रतितोला सुन १ लाख ४७ हजार ७०० रुपैयाँमा कारोबार भइरहेको छ। सुनको भाउ घटेसँगै चाँदी पनि घटेको छ। आज चाँदी एक तोलाको १ हजार ७२५ रुपैयाँमा खरिदबिक्री भइरहेको महासंघले जनाएको छ। सोमबार एक तोला चाँदीको मूल्य १ हजार ७८५ रुपैयाँ कायम भएको थियो।
"काँक्रोको बीउ प्रतिकिलो १० हजारमा बिक्री, किसानले भित्र्याए दुई करोड","पौडेलले भने, गतवर्ष प्रति किलो रु पाँच हजारदेखि रु छ हजारमा बिक्री भएकामा यसपटक मूल्य बढेर रु १० हजारदेखि दश हजार पाँच सयसम्ममा बिक्री भयो। पर्वत: जलजला गाउँपालिका७ धाइरिङका किसानले काँक्रोको बीउ बिक्री गरेर रु दुई करोड भित्र्याउन सफल भएका छन्। व्यावसायिक रुपमा तरकारी उत्पादनमा सक्रिय सल्यान गाउँका करिब ७० घरधुरीले काँक्रोको बीउ उत्पादन गरेका हुन्। उनीहरुले भक्तपुर लोकल जातको काँक्रोखेती गरेका थिए। यसवर्ष यहाँ करिब दुई हजार किलोभन्दा बढी काँक्रोको बीउ उत्पादन भएको अगुवा किसान एकनारायण पौडेलले जानकारी दिए। गत वर्षभन्दा यसवर्ष उत्पादित बीउले राम्रो मूल्य पाएको उनले बताए। यहाँका किसानले विगत दुई दशकदेखि व्यावसायिक रुपमा काँक्रोको बीउ उत्पादन गर्दै आएका छन्। पौडेलले भने, गतवर्ष प्रति किलो रु पाँच हजारदेखि रु छ हजारमा बिक्री भएकामा यसपटक मूल्य बढेर रु १० हजारदेखि दश हजार पाँच सयसम्ममा बिक्री भयो। व्यवसायीहरुले गाउँमै आएर बीउ खरिद गर्ने गरेको उनको भनाइ छ। काँक्रोको बीउ बिक्री गरेर यसवर्ष थोरैमा रु तीन लाखदेखि धेरै आम्दानी गर्नेले रु दश लाखसम्म आम्दानी गरेको उनको भनाइ छ। राम्रो मौसम परेकाले यसपाली सल्यानको फाँटमा काँक्रोको बीउ उत्पादन राम्रो भएको किसान बलराम आचार्यले बताए। किसान आचार्यले भने, गतवर्ष ४० किलो उत्पादन भएकामा यस वर्ष ७५ किलो उत्पादन गरेँ । प्रतिकिलो रु दश हजारका दरले बिक्री गर्दा रु सात लाख ५० हजार आम्दानी भएको उनको भनाइ छ। यहाँ उत्पादन भएको काँक्रोको बीउ सङ्कलन गरेर एक हजार किलो काठमाडौँस्थित न्यू ग्रेसको सिट सप्लायर्सलाई पठाइएको किसान पौडेलले बताए। पौडेलका साथै वडाध्यक्ष टुङ्गनाथ आचार्य, स्थानीय गोपाल आचार्य, इन्द्र पौडेलले गाउँमा उत्पादन भएको बीउ सङ्कलन गरेर बिक्रीका लागि काठमाडौँ, पोखरा र बेनी पठाउने गर्छन्। स्थानीय नवराज शर्मा यसवर्ष गाउँभरिमा सबैभन्दा धेरै ९७ किलो काँक्रोको बीउ उत्पादन गरेर रु नौ लाख ७० हजार आम्दानी गर्न सफल भए। उत्पादन भएको काँक्रोको बीउले राम्रो मूल्य पाएपछि किसान उत्साहित भएका छन्। यहाँका किसानले २० वर्षदेखि निरन्तर रुपमा काँक्रो र गोलभेडाको बीउ उत्पादन गरेर गाउँमा दुई करोडदेखि तीन करोड रुपैयाँसम्म भित्र्याउने गरेका छन्। पछिल्ला केही वर्षयता काँक्रो र गोलभेडाको बीउले राम्रो मूल्य पाउन थालेपछि विदेश पुगेका युवासमेत गाउँ फर्किएर कृषि खेतीमा लागेको युवा किसान टेकनारायण आचार्यले बताए। तरकारी र बीउ उत्पादनको पकेट क्षेत्र रहेको धाइरिङका किसानले व्यावसायिक रुपमा ताजा तरकारी उत्पादन गरेर पनि राम्रो आम्दानी लिने गरेका छन्। यहाँ उत्पादन भएको तरकारी छिमेकी जिल्ला म्याग्दीको सदरमुकाम बेनी, मुस्ताङ, बागलुङ, कुस्मा र पोखरासम्म पुग्ने गर्दछ। ताजा तरकारी र बीउ उत्पादन गरेर यहाँका किसानको जीवनस्तरमा सकरात्मक परिवर्तन भएको जलजला७ का वडाध्यक्ष टुङ्गनाथ आचार्यको भनाइ छ। बीउबाहेक यहाँ मौसमी तथा बेमौसमी तरकारीको पनि व्यावसायिक खेती हुने गरेको छ। यहाँका स्थानीयले धान, कोदो जस्ता अन्नबाली छाडेर तरकारी खेतीलाई मुख्य पेसाका रुपमा अपनाएका छन्। धाइरिङ बाहेक जिल्लाको फलेवास नगरपालिका१० कर्घा, वडा नं ११ पाङराङ र विहादी गाउँपालिका१ बाच्छामा पनि काँक्रोको बीउ उत्पादन हुँदै आएको छ। रासस"
प्री ओपन सेसनमा नेप्से परिसूचक ५ अंकले बढ्यो,काठमाडौं : प्री ओपन सेसनमा नेप्से परिसूचक सामान्य अंकले बढेको छ। सेयर कारोबार साताको तेस्रो दिन आज प्री ओपन सेसनमा नेप्से परिसूचक ५६५ अंकले बढेर २८०२०४ विन्दुमा कायम भएको हो। यो समयमा ९७ वटा स्क्रिप्सको २९ हजार ९३१ कित्ता सेयर १ करोड ४९ लाख ८२ हजार ६०४ रुपैयाँमा खरिदबिक्री भए। कारोबारमा आएका ५२ स्टक्सको मूल्य बढ्दा २१ वटाको घटयो। बाँकी २१ स्टक्सको मूल्य भने यो समयमा स्थिर रह्यो।
"नेप्से परिसूचक १४५ अंकले घट्यो, ८ वटा कम्पनीको सेयर मूल्यमा नकारात्मक सर्किट","काठमाडौं: नेप्से परिसूचक १४५०५ अंकले घटेर बन्द भएको छ। सेयर कारोबार साताको तेस्रो दिन मंगलबार नेप्से परिसूचक १४५०५ अंकले घटेर २६५१३२ विन्दुमा पुगेको छ। सेन्सेटिभ इण्डेक्स २७२२ अंकले घटेर ४६४५६ विन्दुमा अडिएको छ। यसदिन ३२२ स्क्रिप्सको ५ करोड ३८ लाख ४४ हजार २३७ कित्ता सेयर २३ अर्ब ७१ करोड ६७ लाख १६ हजार ८७४ रुपैयाँमा खरिदबिक्री भए। उच्च अंकले घटेको सेयर बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। थ्री स्टार हाइड्रोपावरको सेयर १० प्रतिशतले ओरालो लागेको हो। आठवटा कम्पनीको सेयर मूल्यमा नकारात्मक सर्किट लागेको छ। नेपाल फाइनान्स,गोर्खाज फाइनान्स,सेन्ट्रल फाइनान्स,पञ्चकन्या माइ हाइड्रोपावर,एनआरएन इन्फ्रास्टक्चर एन्ड डेभलपमेन्ट,शुभम पावर,हाथवे र ओरेन्टल होटल्सको सेयर १० प्रतिशतले घटेको हो। कारोबार रकमका आधारमा हिमालयन रिइन्स्योरेन्स शीर्ष स्थानमा रह्यो। सो कम्पनीको १ अर्ब ३९ करोड ७८ लाख ८० हजार ३८३ रुपैयाँको सेयर कारोबार भयो। नेपाल रिइन्स्योरेन्सको ४८ करोड,सीईडीबी हाइड्रोपावरकको ४३ करोड,सानिमा माइ हाइड्रोपावरको ४२ करोड र शिवम् सिमेन्टको ४१ करोड मूल्य बराबरको सेयर कारोबार भयो। कारोबारमा आएका ८ स्टक्सको मूल्य बढ्दा २३३ वटाको घट्यो। बाँकी १ स्टकको मूल्य भने स्थिर रह्यो। यसदिन १३ वटै समूहको उपसूचक नकारात्मक देखिएका छन्। फाइनान्स समूहको उपसूचक सर्वाधिक ८२७ प्रतिशतले घट्यो। नेपाली कांग्रेस र नेकपा एमालेको नयाँ गठबन्धनसहितको सरकार बनेपछि सेयर बजारमा उछाल आएको थियो। सरकार गठनको पहिलो दिन ५६८८ अंकले बढेको नेप्से दोस्रो दिन ५९८७ अंकले बढेको थियो। नयाँ सरकार गठनपछिका दुई दिनमा नेप्से ११७ अंकले बढेर १९८३९५ विन्दुमा पुगेको थियो। त्यसयता नेप्से परिसूचक लगातार बढेको थियो। सेयर बजारमा रौनकता देखिएसँगै लगानीकर्ताहरू हौसिदा सेयर बजार बढेको विश्लेषकहरू बताउँदै आएका छन्। तर,सेयर बजार दिनप्रतिदिन अस्वभाविक रुपमा बढेको र यसको निगरानी बढाउनुपर्ने कतिपय लगानीकर्ताहरू नै बताउँछन्। यो विषयले संसद्मा समेत प्रवेश पाएको छ। सेयर बजार अस्वभाविक रुपमा बढेको र सरकारबाटै निगरानी बढाउनुपर्ने सांसदहरू माग गरेपछि त्यसको प्रभाव सेयर बजारमा परेको हो। सोमबार नेपाली कांग्रेस सांसद तथा पूर्वअर्थमन्त्री डाप्रकाशशरण महतले सेयर बजारमा देखिएको उतारचढाव स्वभाविक नदेखिएको बताएका थिए। सोमबार प्रतिनिधिसभाको विशेष समयमा बोल्दै महतले कतिपय संस्थाको सेयरमा भाउ अस्वभाविक रुपमा बढेको देखिएको भन्दै बुलिस ट्रेन्डलाई स्वभाविक लिन नसकिने बताए । उनले पछिल्लो समयमा सेयर बजारमा चलखेलकर्ताको हस्तक्षेप बढेको हो की भन्ने आशंका भएकाले छानविन गर्न सुझाव दिएका थिए। कमजोर कम्पनीको सेयर ह्वात्तै बढ्दा चलखेल भएको हुनसक्ने आशंका व्यक्त गरेका थिए। प्रतिनिधिसभाका अर्का सांसद अमरेश कुमार सिंहले पनि संसदमा नामै किटेर कम्पनीको सेयर अस्वभाविक रुपमा बढेको भन्दै निगरानी गर्न सरकारसँग माग गरेका थिए।"
धानको उर्वर भूमिमा उखु खेती,"गुलरिया : बर्दियाको राजापुर र गेरुवा क्षेत्र धान उत्पादनको दृष्टिले पकेट क्षेत्र मानिन्छ। देशकै अन्नको भण्डार मानिने राजापुरमा चिनी मिल स्थापनाले स्थानीय किसानको आकर्षण उखु खेतीमा बढेको छ। कर्णाली र गेरुवा (कर्णाली) दुई ठूला नदीको टापुमा अवस्थित भौराक्षेत्र धान उत्पादनका लागि अब्बल मानिन्छ। किसानले उक्त क्षेत्रमा उखु खेती गर्न थालेपछि धान खेती घट्ने चिन्ता थपिएको छ। राजापुरका स्थानीय छप्पुराम थारूले भने, राजापुर क्षेत्रमा चिनी मिल सञ्चालनका लागि अनुमति नै नदिनु पर्ने हो। खोइ सरकारले कसरी अनुमति दियो। किसानले उखु लगाउन सुरु गरेका छन्। वन्यजन्तु प्रभावित क्षेत्रसमेत भएकाले उखु बारीमा वन्यजन्तु लुकेर मानवीय आक्रमण गर्न सक्ने अर्को त्रास छ। थारूले थपे, राजापुर नगरपालिकाको वडा नम्बर २, ४ र ८ र गेरुवा गाउँपालिकाका धानखेती योग्य जमिनमा उखुखेती गरिएको छ। धानको उर्वर क्षेत्रमा उखु खेती उपयुक्त भएन। धान उत्पादन हुने क्षेत्रमा यस्तो खेती गर्न अनुपयुक्त हुने उनको बुझाइ छ। बर्दियामा प्रधानमन्त्री कृषि आधुनिकीकरण परियोजनामार्फत चैते धानको सुपर जोन तथा माछा र केराको जोन विस्तार गरिएको छ। जिल्लाका आठवटै पालिकामा कृषि उत्पादनको उत्पादकत्व वृद्धिको आधार छनोट गर्दै जोन तथा सुपरजोन विस्तार गरिएको छ। प्रधानमन्त्री कृषि आधुनिकीकरण परियोजना कार्यान्वयन एकाइ बर्दियाका अनुसार राजापुर नगरपालिका र गेरुवा गाउँपालिका क्षेत्र तथा ठाकुरबाबा नगरपालिका ९ र बारबर्दिया नगरपालिका ३ र ४ चैते धानको सुपरजोन हुन्। राजापुरमा वर्षे र चैते गरी बाह्ैमहिना धान खेती गरिन्छ। उखु खेतीका कारण यस वर्ष राजापुरमा चैते धानको क्षेत्रफल र उत्पादन घटेको प्रधानमन्त्री कृषि आधुनिकीकरण परियोजना कार्यान्वयन एकाइ बर्दियाका कृषि अधिकृत ध्रुवराज जोशीले बताए। सुपरजोन तथा जोनमार्फत गत आर्थिक वर्षमा बर्दियामा ६ सय ५० हेक्टर क्षेत्रफलमा गरिएको चैते धान खेतीबाट क्रप कटिङको आधारमा ३ हजार ४ सय ६ टन उत्पादन भएको छ। उखु खेती गरिनुपूर्व आर्थिक वर्ष ०७९८० मा १ हजार १ सय ५० हेक्टर क्षेत्रफलमा ६ हजार ४ सय टन चैते धान उत्पादन भएको थियो। अधिकृत जोशीले थपे, बाँकेको बैजनाथ गाउँपालिका २, ३, ४, ७, ८, जानकी गाउँपालिका वडा नम्बर १ देखि ४ सम्म र खजुरा गाउँपालिका वडा नम्बर २ र ४ लाई बर्खे धान जोन बनाई परियोजना एकाइ बर्दियामार्फत हेरिँदै आएको छ। बाँकेमा २ हजार १ सय १० हेक्टर क्षेत्रफलमा गरिएको बर्खे धान खेतीबाट ८ हजार ९ सय २५ टन धान उत्पादन भएको छ। चैते धानका लागि पर्याप्त सिँचाइ सुविधा नहुँदा समस्या पर्ने गरेको जोशीले बताए। सडक पूर्वाधार निर्माणले सिँचाइ कुलोहरू मासिएका कारण खेतसम्म सिँचाइ पुर्याउन किसानले सास्ती व्यहोर्नु परेको छ। धानसँगै माछा र केरा जोन प्रधानमन्त्री कृषि आधुनिकीकरण परियोजनाले बर्दियामा धान सुपरजोन र बाँकेमा धान जोन सँगसँगै बर्दियामा केरा र माछाको जोनमार्फत उत्पादनलाई प्राथमिकता दिइएको छ। बाँसगढी नगरपालिका १, २ र ३ गुलरिया नगरपालिकाको १ देखि ९ नम्बर वडा र मधुवन नगरपालिकाको ५ देखि ९ सम्मको वडा केरा जोन तोकिएको परियोजनाकी नायब सुब्बा विमला भण्डारीले बताइन्। परियोजनाअन्तर्गत बढैयाताल गाउँपालिका, बाँसगढी नगरपालिकाको ४ देखि ९ नम्बर वडा, बारबर्दिया ३, ४, ९ र १० गुलरिया २, ४, ५ र ६, मधुवन २, ३, ४ तथा ठाकुरबाबा नगरपालिका १, ३, ४, ५, ६, ७, ८ र ९ लाई माछा जोन निर्माण गरिएको छ। उनले भनिन्, गत वर्ष २ सय ९२ हेक्टर क्षेत्रफलमा गरिएको माछापालनबाट २ हजार १ सय ४५ टन माछा उत्पादन भएको छ।"
सेयर बजार राताम्मे : नेप्से परिसूचक ९३६४ अंकले घट्यो,काठमाडौं : सेयर कारोबार साताको तेस्रो दिन सेयर बजार राताम्मे देखिएको छ। यो समाचार तयार पार्दासम्म (मंगलबार दिउँसो २ बजेर १६ मिनेट जाँदा) नेप्से परिसूचक ९३६४ अंकले घटेर २७०२७४ विन्दुमा पुगेको हो। ३१८ स्क्रिप्सको ३ करोड ९७ लाख ४८ हजार ८८३ कित्ता सेयर १७ अर्ब ७० करोड २९ लाख ५५ हजार ४५१ रुपैयाँको खरिदबिक्री भएका छन्। थ्री स्टार हाइड्रोपावरको सेयर सकारात्मक सर्किट लागेको छ। एउटा समूहको उपसूचकबाहेक अन्यको सूचक नकारात्मक देखिएका छन्।
हिमाली क्षेत्रमा पनि व्यावसायिक भैंसीपालन,"जुम्ला : हिमपात धेरै हुन्थ्यो। हिउँ धेरै पर्ने भएकाले हिउँदका चार महिना पशुचौपाया पाल्नै कठिन। चरन क्षेत्र हिउँले ढाक्ने भएकाले घाँसको अभाव। चिसोका कारण हिउँदको समयमा पशुचौपायालाई बेंसीतिर झार्नुपर्ने बाध्यता थियो। अत्यधिक चिसोका कारण हिमालमा भैंसी जोगाउनै मुस्किल हुन्थ्यो। यस्तो अवस्थामा हिमाली क्षेत्रमा भैंसीपालन सहज थिएन। यहीकारण पनि यहाँका किसानले विगतमा भैंसी पाल्ने आँट नै गरेनन्। तर पछिल्ला केही वर्षयता भने हिमाली क्षेत्रमा पनि व्यावसायिक भैंसीपालन हुन थालेको छ। अर्थात् हिमालमा पनि व्यावसायिक भैंसीपालन सम्भव भएको छ। कुनै बेला दूधको अभाव हुने हिमाली क्षेत्र विस्तारै दूधमा आत्मनिर्भर बन्न थालेको हो। यहाँका किसानले पनि भैंसीपालनबाट मनग्य आम्दानी गर्न थालेका छन्। कर्णालीका हिमाली जिल्ला जुम्ला र कालीकोटका गाउँमा अहिले व्यावसायिक रूपमै भैंसीपालन गरेको देख्न सकिन्छ। पछिल्ला वर्ष विगतको तुलनामा हिमपात कम हुन थालेको, चिसोको घट्दै गएको, घाँसको व्यवस्थापनमा सहज भएको र गोठको सुधार गरिएकाले पनि भैंसीपालनमा सहज भएको किसान बताउँछन्। जुम्लाको गुठीचौर गाउँपालिका४ बिगारे गाउँ हिजोआज दूध उत्पादन हुने गाउँको रूपमा परिचित छ। यो गाउँका अधिकांश परिवारले व्यावसायिक रूपमै भैंसी पालेका छन्। गाउँभरि भैंसीपालन भएपछि यस क्षेत्रमा उत्पादन हुने दूधले नै सदरमुकाम खलंगाको ७० प्रतिशत माग धानेको छ। भैंसीपालन सम्भव भएपछि यहाँका पुरुष मजदुरीका लागि भारत जान छाडेका छन्। हाम्रा लागि भैंसी पाल्नु भनेको हात्ती पाल्नु जस्तै हो, स्थानीय लक्ष्मीकान्त देवकोटा भन्छन्, हिमपात र चिसोले भैंसी जोगाउनै मुस्किल हुन्थ्यो, हिउँदमा घाँस खुवाउनै सकिन्थेन। यहीकारण पहिले भैंसी पाल्ने आँट नै गरेनौं, अचेल भैंसी पाल्न सजिलो हुन थालेको छ। जुम्लाको गुठीचौरस्थित बिगारे गाउँमा किसानले व्यावसायिक रूपमा पालेका भैंसी । तस्बिर : ललितबहादुर बुढा पहिलाको तुलनामा हिउँ कम पर्ने गरेकाले आफूहरूलाई भैंसीपालनमा सहज भएको उनले सुनाए। लक्ष्मीकान्तसँग हाल ६ वटा भैंसी छन्। दुई वटा दुहुना छन्। उनले दैनिक २० लिटर दूध बेच्छन्। उनी भन्छन्, भैंसी पालेपछि हाम्रा दिन पनि फेरिए, दूध बेचेरै महिनामा ५० हजार रुपैयाँ आम्दानी भइरहेको छ। दूधबाट आम्दानी हुन थालेपछि कमाउनका लागि भारत जान छोडेको ८ वर्ष भयो, अब भैंसी पालेरै गाउँमा दुःख गर्ने हो। कृषि प्राविधिक विष्णु शाहीले मंसिरदेखि माघसम्म जाडोका कारण भैंसीपालन गर्न कठिन हुने गरेको बताए। जाडोबाट भैंसीलाई जोगाउन आफूहरूले गोठलाई आधुनिक तरिकाले न्यानो बनाउने उपाय किसानलाई सिकाएको उनको भनाइ छ। हिमाली जिल्ला जुम्लासँगै कालीकोटका किसानले पनि व्यावसायिक भैंसीपालन थालेको कृषि क्षेत्र विकास कार्यक्रम समन्वय कार्यालय सुर्खेतका प्रमुख बासुदेव काफ्लेले बताए। उनका अनुसार हाल जुम्लामा ८ समूहमा २ सय ३७ र कालीकोटमा ८ समूहमा २ सय १४ परिवारले व्यावसायिक रूपमा भैंसीपालन गरिरहेका छन्। उनले भने, हिमाली क्षेत्रमा भैंसीपालन गर्न हामीले किसानलाई प्रोत्साहन गरिरहेका छौं, गोठ सुधार र भकारो सुधारमा सहयोग गरेका छौं। किसानलाई पोखरी निर्माण र घाँस काट्ने मेसिन पनि उपलब्ध गराएका छौं, नश्ल सुधारमा पनि सहयोग गरिएको छ। दूध उत्पादन गर्ने किसानलाई अनुदान भैंसीपालनमा आकर्षित गर्न कर्णाली प्रदेश सरकारले पनि दूध उत्पादन गर्ने किसानलाई अनुदान दिन थालेको छ। कर्णालीका हिमाली पाँच जिल्लामा प्रतिलिटर १० रुपैयाँ र अन्य पाँच जिल्लाका किसानलाई प्रतिलिटर दूधमा ५ रुपैयाँका दरले अनुदान उपलब्ध गराउन थालिएको हो। हिमाली जिल्लाहरू हुम्ला, डोल्पा, जुम्ला, मुगु र कालीकोटमा दूध उत्पादन कम हुन्छ। यहाँको हावापानी चिसो हुने भएकाले भैंसीपालनमा कठिनाइ हुने गर्दछ। त्यसकारण पनि यहाँका किसानलाई दूध उत्पादनमा प्रोत्साहन गर्न प्रतिलिटर दूधमा प्रदेश सरकारले १० रुपैयाँ अनुदान दिँदै आएको छ। सरकारले दूधमा अनुदान दिन थालेपछि हिमाली जिल्लाका किसानले पनि व्यावसायिक रूपमा भैंसीपालन सुरु गरेका छन्। त्यसैगरी सुर्खेत, दैलेख, जाजरकोट, सल्यान र रुकुमपश्चिममा दूध उत्पादन गर्ने किसानलाई प्रतिलिटर ५ रुपैयाँ अनुदान दिने भूमि व्यवस्था, कृषि तथा सहकारी मन्त्रालयले जनाएको छ।"
"बृहत् खानेपानी आयोजना निर्माण : १७१ घरपरिवार लाभान्वित, घण्टौँसम्म हिँडनुपर्ने बाध्यता हट्यो","फिक्कल (इलाम) : इलाम माङसेबुङ गाउँपालिका६ माङमालुङ बजारकी वसन्ता राईको दिनचर्या फेरिएको छ। वर्षौँदेखि बिहानको समय गाग्रीमा पानी बोक्दैमा बिताउँदै आएकी उनको घरैमा खानेपानी धारा जडान भएपछिदिनचर्या फेरिएको हो। उनले भनिन्,पानी बोक्ने बिहानको समय घरायसी अन्य काममा लगाउन थालेको छु। डेढ घण्टा उकालो बाटो गाग्रीबाट बोकेको पानीको भरमा गुजारा चलाउँदै आएकी वसन्तासहित माङमालुङ बजार र आसपासका एक सय ७१ घरपरिवारले त्यो बाध्यताबाट मुक्ति पाएका छन्। सङ्घीय सरकारको विशेष अनुदानअन्तर्गत रु एक करोड ६६ लाख ६६ हजार एक सय ५३ को लागतमा बृहत् खानेपानी आयोजना निर्माण भएपछि खानेपानीको लागि घण्टौँसम्म उकालोओरालो गर्नुपर्ने वर्षौँदेखिको बाध्यता हटेको हो। माङसेबुङ गाउँपालिका२ र ६ वडावासीका लागि लिफ्ट प्रविधिबाट मिक्लाजुङ खानेपानी आयोजना (चित्रेखोला मुहान) निर्माण सम्पन्न भएको छ। मुख्य प्रसारण लाइनको विद्युत् प्रयोग गरेर चित्रेखोला मुहानअन्तर्गत गढेरे खोल्सी मुहानबाट एक हजार दुई सय मिटर टाढा पानी तानेर घरघरमा मिटरसहित धारा जडान गरी वितरण गरिएको छ। आयोजनाबाट वडा नं २ का चित्रे, डोलटार, भोटेडाँडा र वडा नं ६ का माङमालुङ बजार, नागीगाउँ, छेउनागलगायत गाउँका एक सय ७१ घरपरिवार प्रत्यक्ष लाभान्वित भएका छन्। आयोजना निर्माण भएसँगै खानेपानीका लागि सदियौँदेखि सास्ती खेप्नुपरेको त्यस क्षेत्रका बासिन्दा काकाकुलबाट मुक्त भएका छन्। सदियौँदेखिको खानेपानी समस्या तोड्दै घरघरमा बनाइएका धाराबाट पानी आउन थालेपछि त्यस क्षेत्रका बासिन्दामा खुसीको सीमा छैन। आदिवासी राई जातिको एकल बाहुल्य रहेको त्यस क्षेत्रका बासिन्दाले पानी शुद्ध पिउने पानी पाएपछि हर्षित भएका छन्। राससका अनुसार रु दुई करोड ५९ हजारको लागत अनुमान रहेकामा बिएनके महालक्ष्मी जेभी धनकुटाले रु एक करोड ६६ लाख ६६ हजार एक सय ५३ मा ठेक्का पारेको थियो। आयोजनाअन्तर्गत मुहानबाट दुई मिटर दूरीमा ७५ घनमिटर क्षमताको कलेक्सन ट्यााङ्की निर्माण गरिएको छ। कलेक्सन ट्याङ्कीबाट एक किलोमिटर दूरीमा एक लाख लिटर क्षमताको रिजर्भ ट्याङ्कीमा पुर्याएर पानी वितरण गरिएको माङसेबुङ गाउँपालिकाका इन्जिनिर युवराज दाहालले बताए। रिजर्भ ट्याङ्कीबाट साढे आठ हजार मिटर एचडीपीइ पाइप (पोलिथिन पाइप) विस्तार गरी घरघरमा खानेपानी वितरण गरिएको उनले बताए। लिफ्ट प्रविधिबाट सञ्चालन गरिएको आयोजनाबाट प्रतिसेकेण्ड पाँच लिटर पानी आउँछ, यो गाउँवासीका लागि पर्याप्त हुन्छ, इन्जिनियर दाहालले भने, त्यसका लागि मुख्य प्रसारण लाइनबाट ११ हजार भोल्टको करेन्ट प्रवाह हुनेगरी विद्युत् लाइन जडान गरिएको छ, आयोजनाका लागि छुट्टै ५० केभीए क्षमताको ट्रान्सफर्मर जडान गरिएको छ। वर्षौंदेखिको खानेपानीको समस्या भोग्दै आएका स्थानीयले घरघरमा खानेपानी आएपछि नयाँ जीवन पाएको बताएका छन्। जन्मेदेखि नै खानेपानीको सास्ती भोग्दै आएकी स्थानीय कमलकुमारी राईले घरघरमा पानी आउँदा निकै खुसी लागेको बनाइन्। खानेपानीका लागि बिहानभरि पर्खेर कुवाको दूषित पानी खान बाध्य थियौँ, हिउँदमा त त्यो पनि सुक्खा हुन्थ्यो, उनले भनिन्, वर्षौँदेखि भोग्दै आएको त्यो समस्या अहिले अन्त्य भएको छ, हामी सुखी छौँ। खानेपानी आयोजना सञ्चालन भएपछि पिउनका लागि मात्र होइन, शौचालय जान, नुहाइधुवाइ गर्न, लुगाकपडा धुन तथा वस्तुभाउलाई खुवाउने समस्या समाधान भएको स्थानीय सुनिता राईले बताइन्। घरघरमा शुद्ध खानेपानी पुगेपछि अहिले गाउँबासी सबै हर्षित भएको उनले बताइन्। उक्त क्षेत्रमा स्थानीयले सदियौँदेखि खानेपानीको चरम समस्या भोग्दै आएका थिए। आर्थिक वर्ष २०६७६८ मा मावाखोलाको शिर खालेधाराबाट अस्थायी खानेपानीको व्यवस्थापन गरेको भए पनि हिउँदमा मुहान सुक्ने कारणले समस्या ज्यूँकात्यूँ थियो। तर विद्युतीय माध्यमबाट पम्पिङ गरी खानेपानी आयोजना सञ्चालन भएपछि समस्या सधैँका लागि अन्त्य भएको माङसेबुङ गाउँपालिका अध्यक्ष हेमन्त राईले बताए। पहिलो चरणमा एक सय ७१ घरपरिवारका लागि खानेपानी आयोजना सम्पन्न गरिएको छ, यहाँबाट धेरैका खानेपानीको समस्या समाधान भएको छ, उनले भने, अर्को चरणमा अन्य बस्तीका लागि रु तीन करोडको यस्तै आयोजना सञ्चालन गरिनेछ, त्यसका लागि पहल भइरहेको छ। आयोजन सञ्चालन भएको क्षेत्र समुद्री सतहबाट दुई हजार मिटर उचाइमा अवस्थित छ।"
नेपालमा केही भएन भन्ने भाष्य द्रुतमार्गले खण्डन गरेको छ,"मकवानपुर : प्रधानमन्त्री केपी शर्मा ओलीले काठमाडौंतराईमधेस द्रुतमार्ग (फास्ट ट्रयाक) अन्तर्गत मकवानपुरको बकैया गाउँपालिका१२ स्थित घट्टेपाखाधेद्रे सुरुङको ब्रेक थ्रु गरेका छन्। उनले सोमबार एक समारोहबीच काठमाडौंनिजगढतर्फको १ दशमलव ७ सय २८ किमी लामो सुरुङ ब्रेक थ्रु गरेका हुन्। कार्यक्रममा प्रधानमन्त्री ओलीले मुलुकमा नयाँ प्रविधियुक्त ढंगले लामा सुरुङ निर्माणमा ब्रेक थ्रु एउटा महत्वपूर्ण कार्य भएको बताए। उनले भने, विगतमा जुन रफ्तारमा विकास हुनुपथ्र्यो, त्यो भएन, अब विकासको नमुना यो द्रुतमार्ग हुनेछ। द्रुतमार्ग अघि बढाउने सन्दर्भमा देखिएका बाधा ब्यवधानलाई समाधान गर्न सरकार तयार रहेको बताउँदै उनले द्रुतमार्ग निर्माणमा देखिएका व्यवधान राजनीतिक मात्र नभई अर्थतन्त्रसँग पनि जोडिएको स्पष्ट पारे। नेपालमा केही भएन भन्ने भाष्य खडा गर्न खोजिएको उल्लेख गर्दै प्रधानमन्त्री ओलीले दू्रत मार्गको सुरुङ निमार्णले त्यसलाई खण्डन गरेको बताए। सांस्कृतिक अन्तर्घुलन, राष्ट्रिय अर्थतन्त्रको सुदृढीकरण र पर्यटन उद्योग प्रबद्र्धन गर्न मुलुकको आत्मविश्वासको दृष्टान्तका रूपमा द्रुतमार्ग भएको बताउँदै प्रधानमन्त्री ओलीले देशमा पूर्णशान्ति र भयरहित वातावरण बनाउन प्रतिबद्ध रहेको धारणा राखे। उनले देश विकास होस, नागरिकको जीवनस्तर माथि उठोस, सुखी नेपाली र समृद्ध नेपालका राष्ट्रिय आकांक्षा पूरा होस् भन्ने दृष्टिकोणले सरकारले काम गरिरहेको उल्लेख गरे। अप्टिकल फाइबर, फोर जी इन्टरनेटलगायतका सेवा सबै जिल्लामा पुर्याउने काम अघि बढिरहेको बताउँदै प्रधानमन्त्री ओलीले द्रूतमार्गलगायतका पूर्वाधारले यस्ता कार्यक्रमलाई सहयोग पुर्याउने बताए। उनले सुरु गरेका काम समयमै सम्पन्न गर्न पूर्वाधार विकाससँग जोडिएका मन्त्रालयका पदाधिकारीलाई निर्देशन दिए। द्रुतमार्ग विसं २०८३ चैत मसान्तसम्ममा सम्पन्न गर्ने लक्ष्य रहेको आयोजना १३ प्योकजमा विभाजन गरी निर्माण भइरहेको छ। आयोजनाअन्तर्गत विभिन्न स्थानमा निर्माण हुने ८९ मध्ये ८५ पुल ठेक्का व्यवस्थापन भई कार्यान्वयनका चरणमा छन्।"
प्राधिकरण टुक्र्याउन सरकारको चासो,"सुदन किराँती पर्यटनमन्त्री हुँदा प्राधिकरण टुक्र्याउने दुई विधेयकलाई पुनः अघि बढाएका थिए। तर, तत्कालीन प्रधानमन्त्री पुष्पकमल दाहाल प्रचण्डको निर्देशन उक्त विधेयक मन्त्रिपरिषद्मा दर्ता हुन सकेन। काठमाडौं : फेरि एकपटक नेपाल नागरिक उड्डयन प्राधिकरण (क्यान) को क्षेत्राधिकार छुट्ट्याउने विषयमा चर्चा सुरु भएको छ। प्राधिकरणलाई सेवाप्रदायक र नियामक गरी छुट्टाछुट्टै निकाय बनाउने सम्बन्धमा नेपाली कांग्रेसले पहल सुरु गरेको हो। नेपाली कांग्रेसले सोमबार प्रधानमन्त्री केपी शर्मा ओलीसँग प्राधिकरण टुक्र्याउने विषयमा छलफल गरेको छ। प्रधानमन्त्री निवास बालुवाटारमा कांग्रेस सभापति शेरबहादुर देउवा, गृहमन्त्री रमेश लेखक, परराष्ट्रमन्त्री डाआरजु राणा देउवा, सांसदहरू उदयशमशेर राणा, सञ्जयकुमार गौतम, सरिता प्रसाईं, राजेन्द्र बजगाईंलगायतले प्रधानमन्त्रीसँग प्राधिकरण टुक्र्याउने विषयमा छलफल गरेका हुन्। सांसद उदयशमशेर राणाले हवाई उड्डयन सेवा, सञ्चालन तथा नियमनको काम एकै निकायले गर्न नसक्ने भन्दै प्राधिकरणको क्षेत्राधिकार छुट्ट्याउन प्रधानमन्त्रीलाई सुझाव दिएको जानकारी दिए। बितेको साढे २ वर्षमा ८ विमान दुर्घटना भएका छन् भने ११८ मानिसले ज्यान गुमाएका छन्। तर, यसको जिम्मेवारी कसैले लिँदैन। सांसद राणाले अन्नपूर्णसँग भने। प्राधिकरण नेतृत्व हवाई सुरक्षामा भन्दा पनि भवन निर्माणमा केन्द्रित रहेको उनको भनाइ छ। हवाई दुर्घटनापछि छानबिन समिति बन्ने तर सरकारले यसको जिम्मेवारी नलिने प्रवृत्तिप्रति पनि ध्यानाकर्षण गराएको उनले बताए। सांसदहरूसँगको छलफलमा प्रधानमन्त्री ओलीले यसमा काम गर्न पर्यटन मन्त्रालयलाई निर्देशन दिएको सांसद राणाले जानकारी दिए। प्रधानमन्त्रीको निर्देशनपछि संस्कृति, पर्यटन तथा नागरिक उड्डयनमन्त्री बद्रीप्रसाद पाण्डेले प्राधिकरण टुक्र्याउने विधेयकलाई अघि बढाउने सम्बन्धमा गृहकार्य सुरु गरेको मन्त्रालय उच्च स्रोतले जानकारी दियो। अन्तर्राष्ट्रिय नागरिक उड्डयन संगठन (आईकाओ) र युरोपेली युनियन (ईयू) ले सन् २०१३ देखि नै नेपालको हवाई सुरक्षाका लागि प्राधिकरण टुक्र्याउनुपर्ने भन्दै आइरहेका छन्। ईयूले नेपाली हवाई सेवा लगायतको प्रतिबन्ध यही कारणले अझै खुलाएको छैन। तत्कालीन पर्यटनमन्त्री योगेशकुमार भट्टराईले २०७६ चैत ११ गते राष्ट्रियसभाको बैठकमा दुई विधेयक माथिको दफावार छलफलका लागि विधायन व्यवस्थापन समितिमा पेस गराएका थिए। विधेयक आएपछि हवाई क्षेत्रको नियमन नेपाल नागरिक उड्डयन प्राधिकरण (क्यान)ले गर्ने छ भने हवाई सेवा प्रदान नेपाल हवाई सेवा प्राधिकरण (आसान) ले गर्ने उल्लेख गरिएको छ। नागरिक उड्डयन प्राधिकरणसँग सम्बन्धित हवाई सेवा प्राधिकरण विधेयक र उड्डयन प्राधिकरण विधेयक २०७६ राष्ट्रिय सभाबाट पारित भए पनि प्रतिनिधिसभाबाट भने फिर्ता भएको थियो। उक्त विधेयकमा प्रचलित ऐन २०५३ लाई खारिज गर्दै अहिले विद्यमान रहेको नेपाल नागरिक उड्डयन प्राधिकरणलाई फरकफरक संस्था बनाउने भन्ने व्यवस्था गरिएको छ। हवाई सेवा प्रदायक र नियमनकारी निकायका रूपमा नेपाल नागरिक उड्डयन प्राधिकरणलाई विभाजन गर्ने तयारीका साथ विधेयक ल्याएको हो। विधेयकअनुसार प्राधिकरण स्वशासित संस्था हुने र हवाई सेवा सञ्चालनको प्रमाणपत्र जारी गर्ने काम गर्ने भन्ने छ। यस्तै प्राधिकरणले वायुयानलाई टाइप प्रमाणपत्र जारी गर्ने वा टाइप प्रमाणपत्रको मान्यता प्रदान गर्ने, वायुयान दर्ता गर्ने, दर्ता चिह्न तथा राष्ट्रिय चिह्न प्रदान गर्ने, वायुवान उडान योग्यताको प्रमाणपत्र जारी गर्ने, अल्ट्रालाइट, माइक्रोलाइट, बेलुन, प्याराग्लाइडिङ जस्ता मनोरञ्जनात्मक क्रियाकलाप सञ्चालनका लागि प्रमाणपत्र जारी गर्ने काम गर्नेछ। यस्तै, नागरिक उड्डयनसम्बन्धी तालिम प्राप्त संस्थालाई सञ्चालन प्रमाणपत्र जारी गर्ने, वायुयान निर्माण तथा मर्मत सम्भार गर्ने, वायुयानको पाटपुर्जा बनाउने, वायुयानको निरीक्षण (इन्सपेक्सन) गर्ने, वायुयानको विस्तृत मर्मत गर्ने संस्थालाई प्रमाणपत्र जारी गर्ने अधिकार प्राधिकरणलाई विधेयकमा प्रस्ताव गरिएको छ। पर्यटनमन्त्री वा मान्यता प्राप्त विश्वविद्यालयबाट कम्तीमा स्नातकोत्तर उपाधि प्राप्त गरेको र नागरिक उड्डयन क्षेत्रमा कम्तीमा १० वर्ष अनुभव भएको व्यक्तिमध्येबाट अध्यक्ष चयन हुने प्रस्ताव विधेयकमा छ। त्यसपछि सुदन किराँती पर्यटनमन्त्री हुँदा प्राधिकरण टुक्र्याउने दुई विधेयकलाई पुनः अघि बढाएका थिए। मन्त्रिपरिषद्बाट सैद्धान्तिक सहमति पाएपछि यी विधेयकलाई अर्थ मन्त्रालय र कानुन मन्त्रालयको राय लिइएको थिए। मन्त्रालयहरूको रायपछि स्वीकृतिका लागि मन्त्रिपरिषद् लगिएको विधेयक भने दर्ता हुन सकेन। तत्कालीन प्रधानमन्त्री पुष्पकमल दाहाल प्रचण्डको निर्देशन उक्त विधेयक मन्त्रिपरिषद्मा दर्ता हुन नसकेको स्रोत बताउँछ। यो पनि पढ्नुहोस उड्डयन प्राधिकरणलाई सेवा प्रदायक र नियामक निकाय बनाउने विषयमा प्रधानमन्त्रीसँग छलफल"

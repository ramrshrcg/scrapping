शीर्षक,विवरण
टुक्रे योजना र असारे विकास समाप्त गर्छौं,"मधेस प्रदेश सरकारले टुक्रे योजना र असारे विकासको परिपाटीलाई समाप्त गर्छ। नयाँ आर्थिक वर्षको भदौदेखि नै बजेट कार्यान्वयन हुन्छ। साउन र भदौमा योजना लागत, स्टिमेट, नापजोखसहितको सबै काम सम्पन्न गरेर भदौ अन्तिमदेखि नै विकास बजेटको काम सुरु हुनेछ। वैशाखमा काम सुरु गरेर असारे विकासको परिपाटीलाई पूर्ण रूपमा निस्तेज बनाउँछौं। ५, १० लाखको योजनाको परिपाटीलाई समेत बन्देज लगाइएको छ। अबको बजेटमा प्रदेश सरकारले ५० लाखभन्दा कमको योजनामा लगानी गर्ने छैन। त्योभन्दा कमको योजना भए आवश्यकता अनुरूप केही क्षेत्रबाहेक, मन्दिर मस्जिद, गुम्बालगायत माटो पुर्ने, ग्राभेल गर्नेलगायतको योजना पूर्ण रूपमा बन्द हुन्छ। विगतको सरकारजस्तो ५० लाखको योजनामा पनि उपभोक्ता समिति र पाँच लाखको योजनामा पनि उपभोक्ता समिति गठन गरेर आधा काम गर्ने आधा रकम कुम्ल्याउने परिपाटीलाई बन्देज गर्नेछौं। अब ५० लाखको कामको सीधा टेन्डर खुलाएर कम्पनीहरूले खुल्ला प्रतिस्पर्धामार्फत काम गर्नेछन्। जसमा मन्त्रालयले योजनाअनुसारको सम्पूर्ण मापदण्डसहित गुणस्तरीय काम गराउँछ। बजेटले मधेस प्रदेशको स्वास्थ्य, सरसफाइ, शिक्षा र सुक्खाग्रस्त क्षेत्रको सम्वोधन गरेको छ। कृषि क्षेत्रको व्यवसायीकरण र रोजगारी, मधेसको आधार पानीजस्ता नारालाई आत्मसात् गरेको छ। यस क्षेत्रलाई उर्बर बनाउने शक्तिको रूपमा मधेसका नदीहरू जोड्ने आन्तरिक नहर परियोजना सञ्चालन गरिनेछ। यसका लागि विशेष क्षेत्र लक्षित गरी लगानी खाका तयार गरी कार्यान्वयनतर्फ अघि बढ्छौं। वित्तीय संघीयताको कार्यान्वयन, सडक पूर्वाधार, कार्यान्वयन व्यवहारमा सुधार गरी अघि बढिनेछ। प्रदेश सरकारअन्तर्गतका निकायहरूले कार्यान्वयन गर्ने विकास निर्माणका कार्यहरू खुला एवं विधिअनुसार गरिनेछ। (साह, मधेस प्रदेशका अर्थमन्त्री हुन्।)"
लोकतन्त्रमा नैतिक विचलन,"मानव उद्विकासको इतिहासमा जब प्रिफ्रन्टल कर्टेक्स अर्थात् नवमस्तिष्कको विकास भयो तब मानिसले आफ्नो प्रजातिमा पहिला कहिल्यै नभएको क्रान्तिकारी परिवर्तन ल्याउन सफल भयो। यो त्यस्तो परिवर्तन थियो जसले मानिसमा के नैतिक, के अनैतिक, के सही र के गलत छुट्ट्याउन सक्ने विशिष्ट चेतना दियो। करोडौं वर्षको अन्तरालमा अनगिन्ती प्रयासमार्फत प्राप्त त्यस चेतनाको लाखौं वर्षपश्चात् आज हामी त्यस्तो गम्भीर मोडमा उभिएका छौं। जहाँ न बौद्धिकताको कदर छ, न इमानको मान छ, न त नैतिकताको मूल्य नै। नेपाली राजनीतिको इतिहासमा २००७ सालको क्रान्तियता नेपाली जनताले प्रजातन्त्र, पञ्चायत, पुनप्र्रजातन्त्र हुँदै गणतन्त्र र लोकतन्त्रसम्मको राजनीतिक परिवर्तन देख्न पाए। छोटो समयमा परिवर्तनको ठूलो उतारचढाव भोग्न पाएका नेपालीले लोकतन्त्र सम्म आइपुग्दा लोकतन्त्र मात्र पाएनन्, योसँगै आएको गतिलो उपहारको रूपमा चरम नैतिक विचलन र अराजकता पनि साथै पाए। यही कारण आज सिंगो देश थिलथिल र जिलजिल भइसकेको छ। यहाँभित्र त्यस्तो कुनै तह र तप्का छैनन्, जहाँ नैतिकता र इमानदारिताको खडेरी नभएको होस्। यहाँभित्र त्यस्तो कुनै समूह र संगठन पनि छैन, जसले सदाचारलाई आफ्नो पहिलो सर्त मानेको होस्। जस्तोसुकै प्रतिद्वन्द्वी आए पनि मत परिमाण आफ्नै पोल्टामा पार्न सुरु गरिएको गठबन्धनका कारण देशको केन्द्रदेखि गाउँगाउँसम्म सामूहिक अनियमितता र दण्डहीनता मौलाउँदो छ। लोकतन्त्रमा जे बोल्न पनि पाइन्छ, जसो गर्न पनि पाइन्छ भन्ने गलत भाष्य समाजमा स्थापित हुँदै गइराखेको छ। यहाँ हरेकलाई आफ्नो अधिकार चाहिएको छ तर उसलाई समाज र देशप्रतिको आफ्नो नैतिक कर्तव्य र जिम्मेवारी भने पटक्कै बहन गर्नु छैन। समाजमा यसरी अनैतिक र अराजकहरूको संख्या दिनप्रतिदिन बढ्दो छ तर नैतिकतालाई नै आफ्नो आदर्श मान्नेहरू अल्पमतमा पर्दै गइरहेका छन्। नैतिकवान्हरूको शक्ति क्षीण हुँदै गइराखेको छ। समाजको गुणात्मक विकासका लागि के यो सकारात्मक संकेत हो र ? संसारमा आज जति पनि समाज अस्तित्वमा छन् ती सबै एकैनासका छैनन्। हरेक समाजको आफ्नै संरचनागत विशेषता र विभिन्नता छन्। यही कारण एउटै प्रणाली वा व्यवस्थामा पनि समाजपिच्छे त्यसले दिने परिणाम र बोक्ने ओझ फरकफरक हुन्छन्। लोकतन्त्रको सबालमा अन्य कति समाजको तुलनामा हाम्रो समाज धेरै हदसम्म जीवन्त छ। यो सुखद पक्ष हो। तर जीवन्तताको अभ्यास गर्दागर्दै नेपाली समाज जीवन्त मात्र बनिरहन सकेन, अनैतिक पनि बन्दै गयो। यसैको प्रतिबिम्ब स्वरूप यहाँका शासक र शासित दुवै मिली लोकतान्त्रिक संविधानको महŒवपूर्ण उपलब्धिको रूपमा प्राप्त मौलिक हक र स्वतन्त्रतालाई स्वच्छन्दताको रूपमा दुरुपयोग गर्न उद्यत् देखिँदै छन्। केही साताअघि संघीय संसद्मा देखिएका भाँडभैलो अनि समाजमा दिनहुँजसो हुने गरेका बितण्डा यसैको झिल्को होइन र ? पृथ्वीको हर कुना, जहाँ र जहिले पनि लोकतन्त्रको मुख्य उद्देश्य भनेको सीमान्तकृत, अल्पसंख्यक र पहुँचविहीनहरूले पनि समान र सम्मानका साथ आफ्नो सर्वांगीण विकास गर्न पाउने वातावरण निर्माण गर्नु हो। एउटा कमजोर र निर्बल मानिसले पनि शिर ठाडो पारेर भयमुक्त वातावरणमा बाँच्न पाउनु नै उत्कृष्ट लोकतन्त्र हो। तर हामीले त यस्तो लोकतन्त्र ल्यायांै जहाँ शक्ति र सत्ताको नजिक नहुनेहरू कोही मलाई गरी खान देउन भन्दै दिनदहाडै सडकमा ढलेका छन्, कोही जीवन भर न्यायको भिख माग्दामाग्दै कहिल्यै नउठ्ने गरी ढलेका छन्, कोही लाख कोसिस गर्दा पनि दुई छाक टार्न नसकी देश छाडेका छन् त कोही देश प्रेममा सडकमा बोल्दा अश्रुग्यास र लाठी खाएका छन्। लोकतन्त्रमा नैतिकताको योभन्दा ठूलो उपहास अरू के हुन सक्छ र ? नेपाली राजनीतिमा करिब तीन दशक अघिसम्म मात्र पनि यस्तो समय थियो जतिबेला कृष्णप्रसाद भट्टराई, मनमोहन अधिकारी, गणेशमान सिंहजस्ता आफ्नो बोलीमा ओज र नैतिक शक्ति भएका नेताहरू थिए। उनीहरू बोल्दा त्यसको प्रभाव देशभित्र मात्र होइन, अन्तर्राष्ट्रिय जगत्सम्म पनि पथ्र्यो। उनीहरूले कुनै विषयमा गरेको अपिललाई जनताले तुरुन्त अनुमोदन गरी आफ्नो अपनत्वसमेत प्रकट गर्दथे। तर आज हाम्रा नेताहरू बोल्दा त्यसमा नैतिक शक्ति त परको कुरा कार्यकर्तासम्मले उनीहरूलाई पत्याउँदैन। दशकांैदेखि बारम्बार देश र जनतालाई धोका दिएकै कारण आज नेताहरूले जतिसुकै सत्य बोलेता पनि जनताले त्यसलाई झूट नै ठान्ने अवस्था नेताहरू स्वयंले बनाए। आफ्नो बोली र व्यक्तित्वमा नैतिक ओज र गरिमा बनाउन नसकेकै कारण आफू पक्ष भएको अन्तर्राष्ट्रिय सन्धि, सम्झौतामा पटकपटक हाम्रो नेतृत्वले राष्ट्र हितमा स्ट्यान्ड लिन सकेन। अन्तर्राष्ट्रिय भ्रमण र समारोहहरूमा नेपालको सहभागिता उल्लेखनीय नहुनुको प्रमुख कारण पनि यही हो। यसरी आफ्नै कार्यशैली र व्यवहारका कारण हाम्रा नेताहरू आज आफ्नै नैतिक धरातलसम्म जोगाउन नसक्ने अवस्थामा आइपुगे। राजनीतिमा निष्ठा र नैतिकता गुमाउँदा आखिर हुने यही नै हो। कुनै पनि देशमा भोलिका दिनमा कति नैतिक, सभ्य र असल मानिस पैदा हुनेछन् भन्ने कुरा उक्त देशले आज कस्तो पाठ्यक्रम, शिक्षण विधि र शिक्षा ढाँचा अपनाएको छ भन्नेबाट सहजै अनुमान लगाउन सकिन्छ। तर यो सिंगो देशले आज नैतिकता र इमानदारिताको चरम खडेरी बेहोरिरहेको छ भनिरहँदा हिजोका दिनमा शिक्षामा हामीले नैतिकतालाई जोड्न सक्यौ कि सकेनौं त भन्ने प्रश्न पनि सँगसँगै उठ्छ नै। दुःखको कुरा राज्यले आजसम्म पनि व्यवस्थित रूपमा शिक्षामा यी तीन विषय जोड्न सकेन। अब यो देशको नैतिक उन्नयनका लागि यहाँभित्रको राजनीतिक नेतृत्व, निजी तथा सरकारी कर्मचारी संयन्त्र, हरेक पेसागत संघ, संगठन र जनता सबै उत्तिकै नैतिकवान् र इमानदार हुन जरुरी छ।"
के छन् गोरखाका मठमन्दिरमा ?,"२०८१ जेठमा गोकर्णेश्वर नगरपालिकाले ज्येष्ठ नागरिकलाई गोरखा भ्रमण गराउने कार्यक्रम राखेको थियो। ११ दर्जन बढी तीर्थयात्रीसँगको यात्रा त्यति सहज त थिएन। त्यसका बाबजुद केही तथ्य उजागर गर्ने प्रयास गरेको छु। देशमा घरभन्दा बढी मठमन्दिर छन्। गोकर्णेश्वर शिवसर्जक स्वयं ब्रह्माजीले स्थापना गरेको चर्चा छ पुराणहरूमा। गोकर्णेश्वर शिवकै नामले नगरपालिका छ। पंक्तिकार भने मठमन्दिरको दर्शनपछि गोरखा, गोरखा दरबार, गोरखकाली, गोरखनाथ र मनकामनासमेतको अध्ययनमा सरिक भयो। बाटो पनि सहज थिएन, झन्डै १ सय ५० किलोमिटर दूरीको यात्रामा १२ घण्टा बढी समय लागेको हो। बेलुकी बत्ती नहुनु र बिहान नुहाउन पानी नहुनु सायद देशैभरकै रोग होला, जुन धेरै ठाउँमा भोगियो। देशैभरि भत्केटुटेका भग्नावशेष भेटिनु राष्ट्रिय समस्या हो, जुन यात्रामा पनि देखियो। अहिले सिंहदरबार र नयाँ सडकको जुहारी छ, त्यतिबेला बाइसी र चौबिसीहरूको जुहारी अनि काठमाडौंमै पनि थरीथरीका राजारजौटाले राजविराज गरेको इतिहास साक्षी छ। गोरखाबाट सूत्रपात भएको एकीकरण र वीर रसको इतिहास सन् १८१६ को सुगौली सन्धिपछि भक्ति रसमा परिणत भएको हो। जसको श्रेय पनि गण्डकीकै भानुभक्तलाई जान्छ रामायणमार्फत्। काठमाडौंमा मल्ल शासकहरूको इष्टदेवी तलेजु भवानी हुन्, भक्तपुर र हनुमानढोकामा अहिलेसम्म छन्। गोरखा, शाहवंशका इष्टदेव गुरु गोरखनाथ, गोरखकाली र मनकामना हुन्। गोरखाको गोरखा दरबारमा नाथ सम्प्रदायका सिद्ध गुरु गोरखनाथको गुफा छ, ढोका बाहिरबाटै दर्शन गरिन्छ। गोरखनाथका गुरु भने मत्स्येन्द्रनाथ हुन्, काठमाडौंमा सेतो र पाटनमा रातो मत्स्येन्द्रनाथ छन्। भोटो देखाउने जात्रासँग सम्बन्ध रातो मत्स्येन्द्रनाथको जात्रा देश, अझ भनौं संसारकै लामो जात्रा हो वैशाखदेखि असारसम्म चलिरहन्छ। पहिले गोरखाको शासनसत्ता गुरु गोरखनाथकै प्रेरणाबाट सञ्चालित हुन्थ्यो। गोरखा जिल्लाको नाम उनैको कारणबाट रहेको हो। एकपल्ट गोरखनाथ साँझको बेला लमजुङ पुगे, खीर वितरण भइरहेको रहेछ, द्रव्यशाहको गोठमा। द्रव्य शाहले उनलाई पनि खीर खुवाए। आफू बिदा हुँदा उनलाई गोरखाका राजा हुने आशीर्वाद पनि दिए। गोरखा दरबार निर्माण गर्ने श्रेय रामशाहलाई जान्छ, जहाँ पृथ्वीनारायण शाह जन्मेका थिए। छ, सात वर्षको बाल्यकालमा गोरखनाथले पृथ्वी नारायणलाई दुई हात थाप्न लगाए, उनले मुखबाट केही ओकलिदिए, पृथ्वीनारायणले घिनाएर त्यो नखाई खुट्टातिर खसाले। खाएको भए वाक सिद्धि हुने थियो, जे बोल्योे त्यो पूरा हुन्थ्यो। खुट्टामा परेकाले तिमीले टेकेको भूमि तिम्रै हुनेछ भनिदिए। गोरखनाथ दरबारमा हरेक पूर्णिमामा एक पाथी चामलको पिठोको रोठ बनाई गोरखनाथलाई चढाउने गरिन्छ अहिले पनि। गोरखा सदरमुकाम गोरखाको माथि डाँडामा ऐतिहासिक दरबार छ। यसै दरबार परिसरमा माता गोरखकाली देवी रहेकी छन्। रामशाहले हरेक दिन बिहान उनको दर्शनपछि मात्रै राजकाजको काम सुरु गर्थे। सिँढी चढेर उकालो लाग्दै गर्दा बाटैमा रामशाह चौतारो छ, यही चौतारोमा बसेर राजा रामशाहले न्याय निसाफ गर्थे। यहाँबाटै न्याय नपाए गोरखा जानु भन्ने उखान चलेको हो। बालबालिकाले कान सुनेनन् भने यहाँका कानदेवताको दर्शन गराउने चलन छ अहिले पनि। माथि डाँडामा राम शाहले बनाएको ढुंगैढुंगाको दरबार छ, उभिएका गणेश छन्, डाँडाबाट चारैतिर हेर्न सकिन्छ, पर्यटकीय नगरी नै हो यो क्षेत्र। दरबारको सानो कोठामा देवी गोरखकालीलाई राखिएको छ, चतुर्भुजा छ रूप, कालीलाई हरेक अष्टमी र नवरात्रिमा मात्र यहाँ राखिन्छ र उनलाई त्यहाँ लाने ल्याउने गर्दा उत्तर ढोकाको प्रयोग हुन्छ, पूर्व ढोकाबाट भक्तहरूले दर्शन गर्ने गर्छन्, ढोका बन्द नै हुन्छ। अगाडिको चोकमा ध्यानमा मग्न रहेका साधकहरूको भीड नै देखिने गर्छ। दरबारको माथिल्लो तलालाई कैलाश भनिन्छ र देवीलाई त्यहीँ राखिन्छ। यहाँ अर्याल थरका ब्राह्मणहरूले पूजा गर्ने गरेका छन्। प्रसिद्ध शक्तिपीठ हुन् गोरखकाली। हाल त्यहाँ उपल्लोकोट, बज्रभैरवथान, चण्डीथान, सिद्धपाइला, हनुमान भन्ज्याङ, श्रीविद्या मन्दिर, चौघेरा दरबार, रोठपाटी, शीतल पाटी, नगरापाटी, गणेश मन्दिर, गोरखनाथ गुफा, पशुपतिनाथ, गुजेश्वरी, पण्डितपाटी, मूलदरबार, रंगमहल धेरै विषयको अवलोकन गर्न सकिन्छ र केही तल गुरुको गुफा छ, दर्शनपछि केही न केही भक्तहरूले पाउँछन् भन्ने मान्यता छ। गोरखाको प्रसिद्ध अर्को पीठ हो मनकामना देवी। गोरखाबाट खैरेनी आउँदा सीधै सवारीबाट मनकामना पुग्ने सडक बाटो छ। पहिलेजस्तो खैरेनीबाट हैं हैं गर्दै पसिना काढ्दै जानु पर्दैन, कुरिनटारबाट केवलकार सहज छ। केवलकारको श्रेय देशकै पहिलो केवलकार सञ्चालन गराउने श्रेय स्वलक्ष्मणबाबु श्रेष्ठलाई जान्छ, अहिले पनि छ त्यो। अहिले नजिकै मौलाकालीलगायत अरू पनि धेरै केवलकार छन् र धेरै नै लामो म्याग्दी मुक्तिनाथसम्मको अवधारणा पनि आएको छ, विदेशतिर त यस्ता धेरै हुन्छन्। उहिले दानव भष्मासुरले शिवजीसँग वर माग्यो, जसको शिरमा हात राख्छु, उसको भष्म हुने भनेर। शिवजीकै शिरमा हात राख्न खोज्दा लक्ष्मीले बचाउनु भयो। संकटमोचन भएका शिवले मनले चिताएको कुरा पुगोस् भन्ने शक्ति दिनुभयो। लक्ष्मीको नाम मनकामना भयो। उनले अंशस्वरूप भई रामशाहकी रानीमा प्रवेश गरिन्। राम शाहको मृत्यु हुँदा उनी सती गइन्। सती जानुपूर्व उनले लखन थापालाई भनिन् मेरो मृत्यपछि दूध र रगत बग्ने शिलामा प्रविष्ट हुन्छु भनेर। हाल मन्दिर भएको ठाउँमा शिला उत्पन्न भयो, यिनै शिलालाई मनकामनाको रूपमा पूजा गरिन्छ, मन्दिर पछि बनेको हो। लखन थापाका पछिल्ला पुस्ताले पूजा चलाएका छन् अहिलेसम्म। मन्दिरमा इन्द्र, बराह, विष्णु, कुमार, शिव, सरस्वती, दुर्गा, इन्द्रायणी, बाराही, लक्ष्मी, कुमारीका मूर्तिहरू छन्। गर्भगृहमा मनकामना, दायाँ, बायाँ गणेश र भैरवका मूर्तिहरू छन्। गणेशका छेउको शिलालाई कुमारी र पछाडि चामुण्डा देवीको रूपमा पूजा गरिन्छ, पश्चिममा बेतालको मूर्ति छ। मनकामनाको स्तुति यस्तो छः हे देवी, मनले चिताएको कुरा पुर्याइदेऊ, देवी अम्बिका बारबार नमन छ। यहाँ तान्त्रिक विधिले पूजा हुन्छ। बिहानको नित्य पूजामा चन्दन, अक्षता, काँचो नरिवल, अवीर, फल फूलहरू, धूप, बत्ती, नैवेद्य अर्पण हुन्छ भने तान्त्रिक विधिले पूजा सकेपछि बलि दिइन्छ। बडादसैंमा गोरखकाली मन्दिरबाट फूलपाती र टीका मनकामनामा ल्याउने गरिन्छ।"
टी२० विश्वकप : भारतद्वारा अफगानिस्तान ४७ रनले पराजित,"काठमाडौं : आइसिसी टी२० विश्वकप क्रिकेट प्रतियोगितामा भारतले अफगानिस्तानलाई ४७ रनले पराजित गरेको छ। भारतले प्रस्तुत गरेको एक सय ८२ रनको लक्ष्य पछ्याउने क्रममा अफगानिस्तान निर्धारित २० ओभरमा सबै विकेट गुमाएर एक सय ३४ रनमा समेटीएको अन्तर्राष्ट्रिय सञ्चारमाध्यमहरूले जनाएका छन्। अफगानिस्तानका लागि अजमतुल्लाह ओमरजाईले सर्वाधिक २६ रन बनाए। उनले २० बलमा दुई चौका र एक छक्का प्रहार गरे। यसैगरी, नजिबुल्लाह जादरानले १७ बलमा १९ रन जोडे। गुलबर्बादन नाइबले २१ बलमा १७ रन बनाए भने मोहम्मद नाबीले १४ तथा रहमतुल्लाह गुरबाजले ११ रन बनाए। भारतका लागि जसप्रित बुमराह र अर्शदीप सिंहले समान तीनतीन विकेट लिए। त्यस्तै कुल्दीप यादवले दुई विकेट लिँदा रवीन्द्र जडेजाले एक विकेट झारे। त्यसअघि टस जितेर पहिले ब्याटीङ गरेको भारतले निर्धारित २० ओभरमा आठ विकेट गुमाउँदै एक सय ८१ रनको योगफल बनाएको थियो। भारतका लागि सूर्यकुमार यादवले २८ बलमा पाँच चौका र तीन छक्काको मद्दतमा सर्वाधिक ५३ रनको योगदान दिए। त्यस्तै विराट कोहलीले २४ रन बनाउँदा ऋषभ पन्तले २० रन बनाए। हार्दिक पाण्ड्याले ३२ रन बनाए। अफगानिस्तानका लागि फजलहन फारुकी र रासिद खानले समान तीनतीन विकेट लिए। विश्वकप क्रिकेट प्रतियोगिताअन्तर्गत अहिले बङ्गलादेश र अस्ट्रेलियाबीचको खेल जारी छ।"
मधेसमा २०२७ प्रतिशत गरिब,"जनकपुरधाम : मधेसको आठ जिल्लामा गरिबीको दर राष्ट्रिय औसतको तुलनामा २०२७ प्रतिशत रहेको छ। मधेस प्रदेशका अर्थमन्त्री भरतप्रसाद साहले सार्वजनिक गरेका जीवनस्तर सर्वेक्षण चौथो (२०७९८०) अनुसार समग्रमा मधेसमा गरिबीको दर राष्ट्रिय औसतको २०२७ प्रतिशत छ। जसमध्ये मधेस ग्रामीण क्षेत्रमा २४९६ प्रतिशत गरिबी दर छ भने मधेस सहरी क्षेत्रमा २१७१ प्रतिशत गरिबी दर छ। गरिबीका कारण यहाँ वैदेशिक रोजगारीप्रति बढी आकर्षण देखिन्छ। मधेसमा १ लाख ४ हजार ६ सय जनाले नयाँ श्रम स्वीकृति लिएको तथ्यांकमा उल्लेख छ। मधेसमा २०८० फागुनसम्म ७ सय १ रोजगारदाता प्रतिष्ठानका २२ हजार ६ सय ३५ श्रमिक योगदानकर्ता सामाजिक सुरक्षामा सूचीकृत भएका छन्। आव २०८०८१ को समीक्षा अवधिमा ६६ रोजगारदाता प्रतिष्ठान र २ हजार १ सय ८६ श्रमिक योगदानकर्ताहरू कोषमा आबद्ध छन्। मधेसमा प्रधानमन्त्री रोजगार कार्यक्रमबाट आव २०७९८० मा १ हजार ४ सय ४९ आयोजनाहरू कार्यान्वयनबाट १२ हजार ७ सय १० जनाले रोजगारी प्राप्त गरेको देखिन्छ। आव २०७९८० को असार मसान्तमा मधेसको प्रमुख कृषि उपज (खाद्य तथा अन्य बाली, तरकारी तथा बागवानी, फलफूल र मसला) ले ढाकेको भूक्षेत्रफलमा आव २०७८७९ को तुलनामा १ प्रतिशतले घटी ११ लाख ५० हजार ५ सय ७५ हेक्टर पुगेको छ। आव २०७९८० मा मधेसको समग्र कृषि बालीहरूको कुल उत्पादनमा आव २०७८७९ को तुलनामा ५६१ प्रतिशतले ह्रास आई ६० लाख ९ हजार ८ सय १७ मेट्रिकटन पुगेको अर्थमन्त्री साहले प्रस्तुत गरेका तथ्यांकमा उल्लेख छ। आर्थिक वर्ष २०७९८० मा धान, मकै, गहुँ, आलु, तेलहन र दलहनको उत्पादनमा क्रमशः ०१८ प्रतिशत, १५०८ प्रतिशत, १०७१ प्रतिशत, २६५ प्रतिशत १५४७ प्रतिशत र १९३५ प्रतिशतले वृद्धि भएको छ। यस्तै कोदो, जौ, उखु र सुर्तीको उत्पादनमा क्रमशः १८८३ प्रतिशत, ०१५ प्रतिशत, ३३१८ प्रतिशत र २०५२ प्रतिशतले ह्रास आएको छ। मधेसमा आव २०७९८० मा तरकारी तथा बागवानीको उत्पादन ९८८ प्रतिशतले वृद्धि भई १२ लाख ७१ हजार ८ सय ५५ मेटन पुगेकोमा फलफूलको उत्पादनमध्ये केराको उत्पादन आव २०७८७९ को तुलनामा ५७७० प्रतिशतले वृद्धि भएको छ भने आँपको उत्पादनमा २६१३ प्रतिशतले ह्रास आएको छ। समग्रमा मधेस प्रदेशमा आव २०७९८० मा मसला तथा अन्यको उत्पादनमा १०४७९ प्रतिशतले वृद्धि भएको छ भने आव २०७८७९ मा १०२ प्रतिशतले ह्रास आएको छ। मधेस प्रदेशमा आर्थिक वर्ष २०७९८० मा दूधको उत्पादनमा १७० प्रतिशत, मासुको उत्पादनमा १३७ प्रतिशत, अन्डाको उत्पादन १८८ प्रतिशत, ऊन उत्पादन ०८४ प्रतिशत र माछाको उत्पादनमा ५२७ प्रतिशत वृद्धि भएको छ। मन्त्री साहले प्रस्तुत गरेको सर्वेक्षणमा मधेसमा २०७९८० मा कुल दूध उत्पादनमध्ये सिराहामा सबैभन्दा बढी २०२५ प्रतिशत र धनुषामा सबैभन्दा कम ६४० प्रतिशत छ। नेपालको कुल वन क्षेत्रमध्ये मधेस प्रदेशमा ३९ प्रतिशत वन क्षेत्र छ भने मधेस प्रदेशको कुल क्षेत्रफलको २४७८ प्रतिशत वन क्षेत्र छ। यस्तै मधेसमा जलविद्युत् उत्पादन हालसम्म २५ मेगावाट पुगेको छ। पेट्रोलियम पदार्थको भण्डारण क्षमताको हिसाबले प्रदेशगत रूपमा मधेसमा सबैभन्दा बढी २४ हजार ४ सय किलोलिटर छ भने देशभर कुल क्षमताको ३०५० प्रतिशत छ। मधेसमा अवस्थित कुल परिवार संख्यामध्ये सबैभन्दा धेरै ६ लाख ७७ हजार ७ सय ३२ परिवारले काठ, दाउरा र सबैभन्दा कम ३ सय ३ परिवारले मट्टीटेल इन्धनका रूपमा प्रयोग गर्छन्। मधेसमा अवस्थित कुल परिवारमध्ये ९८ प्रतिशत परिवारले बत्ती बाल्न बिजुली प्रयोग गर्छन्। हरेक जिल्लाका न्यूनतम ९७ प्रतिशत परिवारले बत्ती बाल्न बिजुली र इन्धनको प्रयोग गर्छन्। प्रदेशको खानेपानीको मुख्य स्रोत ट्युबवेल र पाइप प्रणालीमध्ये ४८ प्रतिशतले खानेपानीका लागि ट्युबवेलहातेपम्पको प्रयोग गर्छन्। कुल ८ लाख ३० हजार २ सइ १९ ट्युबवेलहातेपम्पको प्रयोग भइरहेको छ। खानेपानीका लागि नदीखोलामा आश्रित परिवार संख्या ७ सय २९ छ। मधेस अवस्थित कुल परिवार संख्यामध्ये खानेपानीका लागि ट्युबवेल र पाइपमा आश्रित परिवार संख्या सबैभन्दा धेरै सप्तरी र सबैभन्दा कम बारा जिल्लामा छ।"
भक्तपुरको नलिञ्चोकमा हेलिप्याड सञ्चालनमा,"काठमाडौं : भक्तपुरको नलिञ्चोकमा निर्माण गरिएको हेलिप्याड व्यावसायिक रुपमा सञ्चालनमा आएको छ । त्रिभुवन अन्तर्राष्ट्रिय विमानस्थलको हवाई उडान चाप व्यवस्थापन गर्ने उद्देश्यले सूर्यविनायक नगरपालिका१० स्थित नलिञ्चोकमा ३३ रोपनी क्षेत्रफलमा हेलिप्याड निर्माण गरिएको हो । हेलिप्याडको संस्कृति,पर्यटन तथा नागरिक उड्डयनमन्त्री हितबहादुर तामाङले उद्घाटन गरेका हुन्। करिब ११ करोडको लागतमा हेलिप्याड निर्माण सम्पन्न भएको नागरिक उड्डयन प्राधिकरणले जनाएको छ । प्राधिकरणका महानिर्देशक प्रदीप अधिकारीले हेलिप्याड सञ्चालनमा आएसँगै त्रिभुवन अन्तर्राष्ट्रिय विमानस्थलको उडान चाप व्यवस्थापन गर्न सहयोग पुग्ने विश्वास व्यक्त गरेको समाचार राससमा उल्लेख छ। उनले उडान चाप व्यवस्थापनसँगै हेलिकोप्टर सेवा प्रदायक कम्पनीलाई सहज रुपमा सेवा प्रदान गर्न मद्दत पुग्नुको साथै स्थानीयले पनि यसबाट लाभ लिनसक्ने विश्वास व्यक्त गरे। महानिर्देशक अधिकारीले अहिले त्रिभुवन विमानस्थल विस्तारको क्रममा रहेकाले हालको हेलिकोप्टर पार्किङ क्षेत्रमा पनि विस्तारको काम भइरहेको बताए । मुलुकको नागरिक उड्डयन सेवालाई सुरक्षित, भरपर्दो र स्तरीय बनाउन पूर्वाधार विस्तारसहित विभिन्न काम अगाडि बढाइएको उनको भनाइ छ । हेलिप्याड उद्घाटनको अवसरमा विभिन्न वायुसेवा कम्पनीका हेलिकोप्टर अवतरण गराइएको थियो । सोही अवसरमा सिम्रिक एयरको होलिकोप्टरले सोही हेलिप्याडबाट लुक्ला उडान गरेको थियो। हेलिप्याड सञ्चालनमा आएसँगै अन्तर्राष्ट्रिय विमानस्थलको उडान चाप व्यवस्थापनमा सहज हुने प्राधिकारणले जनाएको छ। प्राधिकरणका सिभिल इञ्जिनियर विनायक भट्टराईका अनुसार १७ वटा हेलिकोप्टर पाकिङ गर्न मिल्ने क्षमता रहेको उक्त हेलिप्याडमा एकैपटक चारवटा हेलिकोप्टर अवतरण गर्न सकिन्छ । पर्यटनमन्त्रीसहित क्यानका पदाधिकारी तथा हेलिकोप्टर कम्पनीका पदाधिकारी अन्तर्राष्ट्रिय विमानस्थलबाट हेलिकोप्टरमार्फत नलिञ्चोक आएका थिए। प्राधिकरणका अनुसार हाल मुलुकमा १२ हेलिकोप्टर सेवा प्रदायक कम्पनीका ४० हाराहारी हेलिकोप्टर छन् ।"
विश्व बैंकको आइडीए२१ बैठक समापन गर्दै अर्थमन्त्रीले के भने?,"काठमाडौं : अर्थमन्त्री वर्षमान पुन अनन्तले विश्व बैंकअन्तर्गतको अन्तर्राष्ट्रिय विकास संघ (आइडीए२१) परिपूरण बैठकको समापन गरेका छन्। चार दिनसम्म होटल सोल्टीमा चलेको बैठकको शुक्रबार साँझ मन्त्री पुनले समापन गरेका हुन्। बैठकको मंगलबार प्रधानमन्त्री पुष्पकमल दाहालले उद्घाटन गरेका थिए। मन्त्री पुनले विश्वव्यापी विकास चुनौतीहरू सम्बोधन गर्न समर्पित विकास साझेदार, ऋणी र व्यवस्थापकहरू सहभागी विशिष्ट बैठक आयोजना गर्न पाउनु नेपालका लागि ठूलो अवसर भएको बताए। दसकौंदेखि गरिबी हटाउन र दिगो विकास हासिल गर्न प्रयासरत आइडीए मुलुकहरूका लागि बैठक उपलब्धिमूलक भएको उल्लेख गरे। बैठकले संसारभरबाट गरिबी र अविकाश अन्त्यका लागि जारी अभियानलाई निरन्तरता दिने संकल्प गरेकामा धन्यवाद दिए । गरिबी अन्त्य र दिगो विकासका लागि प्रतिबद्ध देशहरूका लागि सहयोग र समर्थन जारी राख्ने काठमाडौं भेलाको सामूहिक निर्णयका लागि आभार व्यक्त गर्दछु, उनले भने, तपाईंहरूले अविकसित मुलुकहरूका लागि आगामी दिनमा पनि बलियो विकास सहायता र अन्तर्राष्ट्रिय समर्थन दिने कुराको सुनिश्चितता गर्नुभएको छ। बैठकका निष्कर्ष र रणनीतिहरू विश्व बैंक र अरु विकास सझेदारहरूबाट विकास वित्त प्राप्त गर्दै आएका आइडीए मुलुकहरू र ऋण दाता मुलुकहरूका लागि खुसीको विषय भएको मन्त्री पुनले बताए । आइडीए मुलुकहरूलाई कमजोर आर्थिक विकास र गरिबीको अवस्थाबाट माथि उठाएर बस्न लायक बनाउन बैठकले निकालेका निस्कर्ष प्रभावकारी हुने विश्वास उनको थियो। उनले धेरै आईडीए मुलुकहरूले आर्थिक चुनौतीका कारण गरिबी र असमानता, खाद्य असुरक्षा, श्रोतको सीमितता, ऋण भुक्तानीको दबाबजस्ता समस्या झेलिरहेको औंल्याए उक्त अवस्थाको अन्त्यका लागि बाह्य सहयोग र लगानी भित्र्याउनुपर्ने आवश्यकता रहेको बताए। यी चुनौतीहरूका कारण विकास सहायता र अन्तर्राष्ट्रिय सहयोगको निरन्तरताको प्रतिबद्धता माग गर्दछ, उनले भने। उनले आइडीए मुलुकका जनताका लागि विद्युत पहुँच, गुणस्तरीय स्वास्थ्य र शिक्षा तथा पोषणयुक्त खाद्यान्नमा जोड दिनुपर्ने उल्लेख गरे। मन्त्री पुनले जलवायु परिवर्तन, लैङ्गिक असमानता, गरिबी अन्त्यजस्ता एजेण्डामा सामूहिक प्रयास र प्रतिबद्धता जरुरी रहेको औंल्याए।"
"मेलम्चीको मुख्य बाँध सारिने, एडीबीको २ अर्ब अनुदान","काठमाडौं : एसियाली विकास बैंक (एडीबी) ले मेलम्ची खानेपानी आयोजनालाई १५ मिलियन अमेरिकी डलर (करिब २ अर्ब रुपैयाँ) अनुदान दिने भएको छ। आयोजनाको मुख्यबाँध (हेडवक्र्स) सार्नका लागि एडीबीले उक्त अनुदान दिन लागेको मेलम्ची खानेपानी विकास समितिका कार्यकारी निर्देशक इन्जिनियर रत्नप्रसाद लामिछानेले जानकारी दिए। योसँगै एडीबीले पूर्णसूचना प्रणालीका लागि पनि थप ३ मिलियन डलर अनुदान दिने उनले जानकारी दिए। हेडवक्र्सभन्दा माथिल्लो भागमा मौसमी जानकारी दिने गरी उक्त प्रणाली जडान गर्न लागिएको हो। ०७७ चैत २० गतेदेखि २ महिना अस्थायी रूपमा काठमाडौंमा पानी पुयाएको आयोजनामा ०७८ असार १ गते बाढि पसेर बन्द हुन पुगेको थियो। सिन्धुपाल्चोकको हेलम्बु गाउँपालिकास्थित अम्बाथानमा मेलम्चीको मुख्य बाँध छ। करिब एक अर्ब रुपैयाँमा निर्माणाधीन रहेको मुख्य बाँध असार १ को बाढीले प्रभावित भएपछि यसको भूअवस्थाको अध्ययन थालियो। बाढीका कारण अनिश्चित बन्दै गएको मेलम्चीको मुख्यबाँध नै सार्नपर्ने मुख्य दातृ निकाय एडीबीको अध्ययनले सुझाव दिएको थियो। मेलम्ची आयोजनाको हेडबक्र्स भएको अम्बाथानभन्दा माथि जोखिम अझै कायमै छ। माथिल्लो भागमा भइरहेको परिवर्तन र मनसुनमा आउने बाढीको जोखिम कायमै देखिन्छ। मेलम्चीमा बाढी आउनुको कारण सहायक नदी पेमदानमा बाढी आउनुलाई मानिएको छ। यसका साथै भूबनोट कमजोर हुनु र ०७२ सालमा गएको भूकम्पले थप कमजोर बनाउनु नै बाढीको कारण देखिन्छ, एडीबीको रिपोर्टमा भनिएको छ। दातृ निकायको सुझावपछि सरकार आफैंले पनि मुख्यबाँध सार्ने वा नसार्ने विषयमा अध्ययन गरेको थियो। सरकारको अध्ययनले पनि बाँध सार्दा नै उपयुक्त हुने सुझाएपछि सरकार अब त्यसतर्फ उन्मुख भएको हो। सरकारले गत जेठ अन्तिम साताको मन्त्रिपरिषद् बैठकले मेलम्चीको मुख्यबाँध सार्न निर्देशन दिएसँगै समितिले परामर्शदाता छनोटको प्रक्रिया अघि बढाएको कार्यकारी निर्देशक लामिछानेले बताए। दुई दशक लामो समयावधि र ६० अर्बभन्दा बढी खर्च भएको आयोजना हो, मेलम्ची। मेलम्चीको मुहानदेखि सुन्दरीजल सुरुङमार्गसम्म करिब ३१ अर्ब ५० करोड र सुन्दरीजलदेखि उपत्यकाको घरघरसम्म पुयाउन ३० अर्ब गरी करिब ६१ अर्ब रुपैयाँको लगानी मेलम्चीमा गरिएको छ। दैनिक १७ करोड लिटर पानी उपत्यकामा ल्याउने संरचना हो, यो। बाढी आएको ९ महिनापछि अस्थायी संरचनाबाट उपत्यकामा पानी पठाइएको थियो। हालको अवस्थामा पनि हिउँदमा अस्थायी संरचनाबाट काठमाडौंमा पानी पठाइन्छ भने वर्षामा बन्द गरिन्छ। उपत्यकामा करिब ३२ लाख मेलम्ची खानेपानीका उपभोक्ता रहेको बताइएको छ। मुख्य बाँधलाई अम्बाथानबाट करिब १ हजार मिटरबीचको उपयुक्त स्थानमा सार्ने र त्यसका लागि करिब साढे ३ अर्ब रुपैयाँ लाग्ने अनुमान गरिएको कार्यकारी निर्देशक लामिछानेले जानकारी दिए। अम्बाथानबाट करिब ४ सय मिटर माथितिर सर्कसथली भन्ने स्थानमा नयाँ बाँध बनाउनुपर्ने प्रारम्भिक अध्ययनले देखाएको छ। त्यहाँ दुवैपट्टि नै कडा चट्टान भएकाले बाढी पहिरो आउने जोखिम कम देखिएको अध्ययनले देखाएको छ। यसको विस्तृत डिजाइन भने बाँकी नै छ। यसका लागि अहिले परामर्श दाता छनोटको प्रक्रियामा रहेको समितिले जनाएको छ। आगामी ६ महिनामा परामर्शदाता छनोट गरी १ वर्षभित्र विस्तृत डिजाइन तयार पार्ने र ४ वर्षभित्र मुुख्यबाँध निर्माण सम्पन्न गर्ने योजना रहेको उनले सुनाए। उक्त परामर्शदाताले यांग्री र लार्केको पानी काठमाडौं लैजानेबारे पनि अध्ययन गर्ने छ। यस आयोजनाले पहिलो चरणमा मेलम्ची नदी डाइभर्सन गरी दैनिक १७ करोड लिटर पानी पथान्तरण गर्ने र दोस्रो चरणको कार्यक्रमअन्तर्गत यांग्री र लार्के नदीबाट दैनिक थप १७१७ करोड लिटर थप ३४ करोड लिटरसमेत गरी जम्मा ५१ करोड लिटर पानी काठमाडौं ल्याउने भन्ने थियो। यसका लागि थप २ सुरुङ मार्ग निर्माण गरी प्रथम चरणको सोही २६ किमि लामो सुरूङ मार्गबाट काठमाडौं उपत्यकामा वितरण गर्ने र थप ३४ करोड लिटरको पानी प्रशोधन केन्द्र निर्माण गरिने लक्ष्य लिएको थियो। वर्षा सुरु भए पनि बुधबारसम्म भने काठमाडौंमा मेलम्चीको पानी आइरहेको छ। खानेपानी मन्त्रालयले जेठ अन्तिमबाट आवश्यक परे पानी ल्याउन बन्द गर्न सक्ने निर्णय गरे पनि मेलम्चीबाट पानी खुवाइरहेको समितिका कार्यकारी निर्देशकले जानकारी दिए।"
सरकारले तिर्न बाँकी सार्वजनिक ऋण २४ खर्ब नाघ्यो,"काठमाडौं : नेपालको कूल सार्वजनिक ऋण २४ खर्ब नाघेको छ । सार्वजनिक ऋण व्यवस्थापन कार्यालयका अनुसार चालु आर्थिक वर्ष २०८०८१ को जेठ मसान्तसम्ममा आन्तरिक ऋण ११ खर्ब ९२ अर्ब ४८ करोड र बाह्यतर्फ १२ खर्ब सात अर्ब ८६ करोड बराबर रहेको छ । चालु आवको सुरुआत अर्थात् २०८० असार मसान्तमा कुल सार्वजनिक ऋण २२ खर्ब ९९ अर्ब ३५ करोड बराबर थियो । चालु आवको ११ महिनामा मात्र रु एक खर्ब ९९ करोड बराबर ऋण थपिएको हो । हालसम्मको कूल सार्वजनिक ऋणमा आन्तरिक ऋणको हिस्सा ४९ दशमलव ६८ र बाह्य ऋणको हिस्सा ५० दशमलव ३२ प्रतिशत छ । बाह्य ऋणतर्फ बहुपक्षिण ऋणदातालाई १० खर्ब ७१ अर्ब ११ करोड र द्विपक्षीय ऋणदातालाई एक खर्ब ३६ अर्ब ७४ करोड बराबर तिर्न बाँकी छ । त्यस्तै,आन्तरिक ऋणतर्फ विकास बण्डको दायित्व सबैभन्दा बढी रु सात खर्ब ६४ अर्ब ९४ करोड बराबर छ । हालसम्मको ट्रेजरी बिलको दायित्व रु चार खर्ब १२ अर्ब ६९ करोड,नागरिक बचतपत्रको दायित्व १० अर्ब ७५ करोड,वैदेशिक रोजगारी बचतपत्रको दायित्व रु १७ करोड र आईएमएफ बण्डको दायित्व तीन अर्ब ९१ करोड बराबर छ । चालु आर्थिक वर्षका लागि सरकारले कुल चार खर्ब ५२ अर्ब ७५ करोड बराबर ऋण उठाउने लक्ष्य राखेको थियो । जसमध्ये आन्तरिक ऋण रु दुई खर्ब ४० अर्ब र बाह्य ऋण दुई खर्ब १२ अर्ब ७५ करोड उठाउने लक्ष्य थियो । गत वैशाख मसान्तसम्ममा सरकारले आन्तरिकतर्फ दुई खर्ब २५ अर्ब र बाह्यतर्फ रु ८२ अर्ब ६७ करोड बराबर ऋण उठाइसकेको छ । वार्षिक लक्ष्यका आधारमा हालसम्मको कुल ऋण प्राप्ति ६७ दशमलव ९६ प्रतिशत बराबर हो । आन्तरिक तर्फ वार्षिक लक्ष्यको ९३ दशमलव ७५ र बाह्य तर्फ वार्षिक लक्ष्यको ३८ दशमलव ८६ प्रतिशत बराबर रहेको सार्वजनिक ऋण व्यवस्थापन कार्यालयले जनाएको छ । चालु आवभित्र उठाइसक्ने लक्ष्य लिइएको ऋणमध्ये वैशाख मसान्तसम्ममा आन्तरिकतर्फ १५ अर्ब र बाह्यतर्फ एक खर्ब ३० अर्ब सात करोड गरी कूल एक खर्ब ४५ अर्ब बराबर उठ्न बाँकी रहेको कार्यालयका प्रमुख दीर्घराज मैनालीले राससलाई जानकारी दिए। चालु आवमा सरकारी ऋणको साँवा तिर्न दुई खर्ब २५ अर्ब १७ करोड र ब्याज तिर्न एक खर्ब पाँच अर्ब ३८ करोड बराबर विनियोजन भएको थियो । जसमध्ये चालु आवको १० महिनामा साँवातर्फ एक खर्ब ९७ अर्ब ३२ करोड अर्थात् विनियोजित बजेटको ८७ दशमलव ८३ प्रतिशत र बाह्यतर्फ रु ३१ अर्ब ५२ करोड अर्थात् ७० दशमलव नौ प्रतिशत बराबर भुक्तानी भइसकेको कार्यालयले जनाएको छ । चालु आर्थिक वर्षको गत वैशाख मसान्तसम्म तिरिएको सार्वजनिक ऋणको साँवा ब्याजमध्ये आन्तरिकतर्फको भुक्तानी दुई खर्ब २७ अर्ब २० करोड र बाह्य ऋणको साँवा ब्याजमा ४३ अर्ब ९९ करोड बराबर खर्च भएको छ ।"
आगामी वर्षको बजेट कार्यान्वयन योजना बनाउन सुरु,"काठमाडौं : अर्थ मन्त्रालयले आगामी आर्थिक वर्षको बजेट कार्यान्वयनको योजना बनाउने काम सुरु गरेको छ। मन्त्रालयले शुक्रबारदेखि योजना बनाउने काम सुरु गरेको हो। अर्थमन्त्री वर्षमान पुन अनन्तले मन्त्रालयका दुवै सचिव, महाशाखा प्रमुखहरु र भन्सार र राजस्व प्रशासनका उच्च अधिकृतहरुको बैठक बोलाएर कार्ययोजनाबारे शुक्रबार प्रारम्भिक छलफल गरेका हुन्। मन्त्री पुनले कार्यान्वयन हुन सक्ने गरी वस्तुवादी योजना तयार गर्न निर्देशन दिए। उनले पहिलो, दोस्रो र तेस्रो त्रैमासिक योजना बनाएर काम गर्न र दसैं तिहारजस्ता ठूला पर्वलाई ख्याल गरेर कार्ययोजना बनाउन निर्देशन दिए। समयमै र छिटै काम गर्नेगरी योजना बनाउनुपर्नेमा उनले जोड दिए। स्रोतले नधान्ने गरी २० खर्बको बजेट आउने बजार हल्लाबीच १८ खर्ब ६० अर्बको वस्तुवादी बजेट ल्याउन सकिएकामा सन्तोष लागेको उनले बताए। मन्त्री पुनले नयाँ आयोजनामा भन्दा चालु र ठूला आयोजनालाई केन्द्रित गरेर बजेट ल्याएको बताए। पूर्वपश्चिम राजमार्ग विस्तारका लागि ३२ अर्ब बजेट विनियोजन गरिएको चर्चा गर्दै उनले पूरा नगरी नहुने अरू चालू आयोजनाको निर्माण सक्ने गरी बजेट व्यवस्था गरिएको जानकारी दिए। मन्त्री पुनले स्थानीयतहमा जाने समानीकरण रकम तत्काल निकासा गर्न पनि निर्देशन दिएका छन्। ७५३ वटै स्थानीय तह बजेट ल्याउने अन्तिम तयारीमा छन्। समानीकरणको बजेट भरसक शतप्रतिशत नै पठाऔं। नभए पनि अघिल्लो वर्षको भन्दा बढी जाने व्यवस्था मिलाऔं, मन्त्री पुनले भने। फरक प्रसंगमा मन्त्री पुनले आफू करिब चार महिनाअघि मन्त्रीका रूपमा आउँदा एक हजार फाइल पेन्डिङमा रहेको चर्चा गर्दै अहिले आफ्नो टेबलमा आएको फाइल एक दिन पनि नरोकिएको बताए। उनले आगामी आर्थिक वर्षका लागि सार्वजनिक वित्त नीति (बजेट) वस्तुगत र यथार्थपरक आएकामा सबैतिरबाट प्रशंसा भएको बताए। मन्त्री पुनले नेपाल राष्ट्र बैंकले वित्त नीतिसँग तालमेल हुने गरी आगामी आर्थिक वर्षका लागि मौद्रिक नीति ल्याउने विश्वास व्यक्त गरे। छलफलमा गभर्नर महाप्रसाद अधिकारी पनि सहभागी थिए। पुनले विश्व बैंक र एसियाली विकास बैंकले आगामी आर्थिक वर्ष ५ प्रतिशतको आर्थिक वृद्धि हुने प्रक्षेपण गरे पनि ७ प्रतिशतसम्म आर्थिक वृद्धि हुने आधार देखिएको बताएका छन्।"
अरुण३ जलविद्युत् आयोजनाबाट सडक क्षति,"खाँदबारी : त्रिदेशीय लिंक रोड किमाथाङ्काविराटनगर सडक खण्डमा अरुण तेस्रो जलविद्युत् आयोजनाले क्षति पुर्याएको छ। किमाथाङ्काविराटनगर सडकको मकालु गाउँपालिका३, दोभान नयाँबस्तीमा सडक खण्डमा निर्माणाधीन अरुण३ जलविद्युत् आयोजनाले क्षति पुर्याएको हो। सडकमा क्षति पुगेपछि उत्तरदक्षिण कोशी सडक आयोजना सङ्खुवासभाले एसजेभिएन अरुण३ पावर डेभलपभेन्ट कम्पनीसँग क्षतिपूर्ति माग गरेको उत्तरदक्षिण कोशी सडक आयोजना प्रमुख सविन कोइरालाले जानकारी दिए। जलविद्युत्् आयोजना निर्माणका क्रममा दोभान नयाँ बस्ती सडकमा १३ लाख रुपैयाभन्दा बढीको क्षति भएपछि क्षतिपूर्ति माग गरेको प्रमुख कोइरालाले बताए। उक्त सडक खण्डको मुनि अरुण३ जलविद्युत् आयोजनाले डाइर्भसनल सुरुङ निर्माण गरेको छ। डाइर्भसनल सुरुङका कारण त्यस क्षेत्रमा पटकपटक सडक भत्किएर सडक अवरुद्ध हुँदै आएको योजना प्रमुख कोइरालाले बताए। आयोजना कार्यालयले जमिनको स्थायित्व कायम राख्न र सडक चौडा गर्न लगाएको रिटेन्ङ पर्खाल विद्युत् आयोजनाका कारण क्षति पुगेको भन्दै सडक आयोजनाले क्षतिपूर्तिको मागसहित विद्युत् आयोजनालाई पत्रचार गरेको छ। करिब ५ सय मिटर क्षेत्रमा सुरुङ मार्गका कारण क्षति पुगरेको होे। सुरुङ माथि जलविद्युत् आयोजनाले भिर कटिङ र माटो थुपार्ने कार्य गरेकाले सडकको पर्खालहरू भत्किएको सडक आयोजनाले जनाएको छ। पीएस र अरुण वरुण निर्माण कम्पनीले २०७८ फागुनदेखि २०७९ मंसिरसम्ममा त्यस क्षेत्रमा सडक स्तरोन्नतिको काम गरेको थियो।"
किसान२ परियोजनाबाट २७ लाख किसान लाभान्वित,"काठमाडौं : किसान२ परियोजनाले नेपालका २५ जिल्लामा कृषि उत्पादकत्व र बिक्रीमा उल्लेखनीय वृद्धि गरेको छ। संयुक्त राज्य अमेरिकाको अन्तर्राष्ट्रिय विकास नियोग (यूएसएआईडी), नेपाल सरकार र निजी क्षेत्रबीचको बलियो साझेदारीले किसानमा यस्तो सकारात्मक सञ्चार पुयाएको हो। जुलाई २०१७ देखि जुलाई २०२४ सम्म सञ्चालित किसान २ परियोजनाले ७३ प्रतिशत महिला र ६३ प्रतिशत सीमान्तकृत समूहका करिब २ लाख ७० हजार ६ सयभन्दा बढी किसान लाभान्वित भएका हुन्। यूएसएआईडीले बिहीबार राजधानीमा आयोजित एक कार्यक्रममा किसान २ परियोजना सम्पन्न गर्दै हालसम्मको यस्तो उपलब्धि सार्वजनिक गरेको थियो। उक्त परियोजनाको समापन समारोहमा नेपाल सरकारलाई सहयोग पुयाउन यूएसएआईडीले ज्ञानसामग्री र प्रविधि हस्तान्तरण गरेको छ। यसले कृषिमा निजी क्षेत्रको भूमिका विस्तार गर्न, लगानी आकर्षित गर्न र नेपालमा कृषि उत्पादन तथा आर्थिक समृद्धि बढाउन मद्दत गर्ने कृषि तथा पशुपन्छी विकास मन्त्रालयका सहसचिव रामकृष्ण श्रेष्ठले अपेक्षा व्यक्त गरे। उक्त परियोजनाले कृषि उत्पादकत्व र कृषक तथा कृषि व्यवसायको आय वृद्धिको दिशामा परियोजनाले हासिल गरेका महŒवपूर्ण उपलब्धि सार्वजनिक गर्दै किसान२ परियोजना प्रमुख प्रवीण वैद्यले यो परियोजनाले विभिन्न ४ मोडलमा काम गरेको र सरकारको कृषि विकास रणनीतिलाई मद्दत गर्न सहयोग पुयाएको बताए। यससँगै, उक्त परियोजनाले १ सय ७७ फर्मसँग साझेदारी गरी लगभग ६ सय कृषि सल्लाहकारलाई तथा किसानलाई बजार र वित्तमा पहुँच पाउन सजिलो भयो। साथै, थप प्रतिस्पर्धी बन्न मद्दत पुयायो र ३५ हजारभन्दा बढी कृषक परिवारलाई सिँचाइ प्रणाली उपलब्ध गराएको छ। यस सहयोगले उत्पादन १ सय ३९ प्रतिशतले बढाउन र ४७ करोड ६० लाख अमेरिकी डलरबराबरको कृषिजन्य बिक्री गर्न मद्दत गरेको जानकारी दिए परियोजना प्रमुख प्रवीण वैद्यले। उनका अनुसार जलवायुका दृष्टिले उपयुक्त कृषि अभ्यासहरू र नयाँ डिजिटल प्रविधिको प्रयोगलाई प्रवद्र्धन गर्दै यूएसएआईडीले किसानलाई जलवायु परिवर्तनका प्रभावहरूको राम्रोसँग सामना गर्न सक्ने गरी सशक्त बनाएको छ। यससँगै, सन् २०११ देखि अमेरिकी सरकारको फिड द फ्युचर कार्यक्रमले ८ लाखभन्दा बढी नेपाली किसानलाई कृषि उत्पादकत्वमा सुधार र बिक्री वृद्धिमार्फत आय बढाउन मद्दत गर्न १८ करोड १० लाख अमेरिकी डलरभन्दा बढी सहयोग प्रदान गरिसकेको छ। यसैक्रममा कार्यक्रममा अमेरिकी दूतावासका उपप्रमुख जेसन मिक्सले नेपाली किसानलाई आयवृद्धि गर्न, स्थानीय बजारमा स्वस्थकर खाद्य पदार्थमा पहुँच विस्तार गर्न सहयोग पुगेको बताए। यसैक्रममा उनले भने, यसले नेपालको समग्र खाद्य सुरक्षा तथा समृद्धिमा सुधार ल्याउन नेपालको कृषिको सम्भाव्यतालाई उपयोग गर्न मद्दत गर्न पाउँदा हामी गौरवान्वित छौं। कार्यक्रममा कृषि तथा पशुपन्छी विकास मन्त्री ज्वालाकुमारी साहले सरकारले पनि आगामी आवको बजेटमार्फत कृषि लगानीको दशक बनाउने उद्घोष गरेकाले सो परियोजनाको कार्यान्वयन निरन्तरताले पनि सहयोग पुयाउने बताइन्। कृषिमन्त्री साहका अनुसार किसान २ ले कृषि विकास रणनीतिको पुनरावलोकन र प्राथमिकीकरणमा सहयोग पुयाउँदै संयुक्त क्षेत्र समीक्षामा पनि सहयोग पुयायो। निजी क्षेत्रको नेतृत्वमा विस्तार सेवा वितरण मोडेल प्रभावकारी कार्यक्रममा निजी क्षेत्रको नेतृत्वमा विस्तार सेवा वितरण मोडेल विषयक प्यानल छलफल गरिएको थियो। सो मोडल प्रभावकारी बनेको स्थानीय सरोकारवाला बताउँछन्। उक्त छलफलमा सहभागी भएका बाँके जिल्लाका साहु राइस मिलका सञ्चालक सञ्जय साहुले यूएसएआईडीको सहयोगमा आफूहरूले २ हजार ४ सयभन्दा बढी कृषकसँग काम गरेको जानकारी दिए। उनका अनुसार परियोजनाअन्तर्गत सहजीकरण भएपछि मिलिङ क्षमता दोब्बर गरियो। गुणस्तरीय मेसिन र सुधारिएको प्रशोधन संरचना थप पनि गरियो। बाँके जिल्लासँग आबद्घ एक कृषक बन्दी थारू साहु राइस मिलको तालिम र प्राविधिक सहयोगले गर्दा मसिनो धानका जातहरू उत्पादन गर्न आफ्नो सीपको विकास गर्न सकेको बताउँछन्। वास्तवमा नेपालमा ७५ प्रतिशत उपभोक्ताले मसिनो चामलको माग गर्ने तर उत्पादन भने सबैभन्दा बढी मोटो चामलको हुने हुँदा आयात गर्न बाध्य भएको अवस्था छ। मोटो धानभन्दा मसिनो धान उत्पादन महँगो र प्राविधिक ज्ञान बढी चाहिन्छ। यो परियोजना सञ्चालन भएसँगै आन्तरिक बजारको मागअनुसार मसिनो धान उत्पादनमा सहजीकरण गरेको स्थानीयहरू बताउँछन्। यससँगै, बर्दिया जिल्लाका सञ्चालक अन्नपूर्ण सप्लायरकी ईश्वरी भट्टराई पनि यूएसएआईडीको सहयोगले औद्योगिक मकैको स्थानीय उत्पादन बढाउन तथा आयात माथिको निर्भरता कम गर्न मद्दत गरेको बताउँछिन्।"

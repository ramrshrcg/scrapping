शीर्षक,विवरण
खेल क्षेत्रको विकास गरेर नयाँ आयाम थप्न प्रधानमन्त्री ओलीलाई सुझाव,"काठमाडौं : नेपाल खेलकुद महासंघले प्रधानमन्त्री केपी शर्मा ओलीलाई खेल क्षेत्रको विकासमा ध्यान दिन सुझाव दिएको छ। प्रधानमन्त्रीको सरकारी निवास बालुवाटारमा प्रधानमन्त्री ओली बधाई तथा शुभकामना व्यक्त गर्दै यो कार्यकालमा खेलकुद क्षेत्रको विकास गरेर नयाँ आयाम थप्न सुझाव दिएको हो। प्रधानमन्त्री ओलीलाई नेपालमा सम्भावना देखिएका खेलहरूलाई प्राथमिकतामा राखेर अगाडि बढ्न सुझाव दिएको महासंघका कोषाध्यक्ष एवम् प्रवक्ता उज्वल सुवेदीले जानकारी दिए। एमाले अध्यक्ष केपी शर्मा ओली प्रधानमन्त्री बनेपछि उहाँलाई बालुवाटारमा पुगेर संघका अध्यक्ष पर्शुराम बस्नेतसहित पदाधिकारीले बधाई तथा शुभकामनासहित खेलकुद विकासको बारेमा सुझाव दियौं। उनले भने,प्रधानमन्त्रीले मन्त्रिपरिषद्को पहिलो बैठकबाटै ३०० दिनभित्र किर्तिपुरमा रहेको टीयू क्रिकेट रंगशालालाई फ्लडलाइटसहित अत्याधुनिक सुविधा सम्पन्न अन्तर्राष्ट्रियस्तरको रंगशालाको रुपमा स्तरोन्नति गर्ने निर्णय भएको छ। यसको स्वागत गर्दै खेल क्षेत्रको विकासमा ध्यान दिन आग्रह गरेका छौं। खेलकुद पूर्वाधारको रोकिएका काम अब धमाधम अगाडि बढ्ने महासंघको विश्वास छ। कोषाध्यक्ष सुवेदीले सरकारको निर्णयले खेलप्रेमीमा सकारात्मक सन्देश प्रवाह भएकाले अन्य खेलकुद मैदानको भौतिक पूर्वाधारको विकासमा पनि जोड दिन आग्रह गरेको बताए। नेपाल खेलकुद महासंघले खेल प्रतिभाहरूको पहिचान र विकासका लागि प्रत्येक खेल क्षेत्रमा एकेडेमी स्थापना गर्न र तत्कालका लागि क्रिकेट लगायत नेपालको सम्भावना प्रकट भएका खेलहरूमा काम थाल्न सरकारलाई सुझाव दिएको सुवेदीले बताए। समृद्ध नेपाल, सुखी नेपालीको राष्ट्रिय आकांक्षा पूरा गर्न खेलाडीलाई पनि साथमा लिनुपर्ने महासंघको जोड छ। राष्ट्रिय गौरवका आयोजना,राष्ट्रिय प्राथमिकता प्राप्त आयोजना र रणनीतिक महत्त्वका पूर्वाधार निर्माणका लागि छुट्टै संरचनागत र कानुनी व्यवस्था गरेर समयमा नै सम्पन्न गर्नुपर्ने महासंघको सुझाव छ।"
मैत्रीपूर्ण खेलका लागि रसियाको भलिबल टोली नेपालमा,काठमाडौं : नेपाली राष्ट्रिय महिला भलिबल टोली र रसियन भलिबल टोलीबीच काठमाडौंमा दुई मैत्रीपूर्ण खेल आयोजना हुने भएको छ। नेपाल भलिबल संघले शनिबार काठमाडौंमा पत्रकार सम्मेलन गर्दै साउन ६ र ७ गते त्रिपुरेश्वरस्थित राष्ट्रिय खेलकुद परिषद (राखेप)को कभर्डहलमा दुई टोलीबीच मैत्रीपूर्ण खेल आयोजना हुने जानकारी दिएको हो। नेपालले मैत्रीपूर्ण खेलका लागि अरुणा शाहीको कप्तानीमा १४ सदस्यीय टोली घोषणासमेत भइसकेको छ। मैत्रीपूर्ण खेलले दुईदेशबीचको सम्बन्ध थप प्रगाढ हुने संघका अध्यक्ष जितेन्द्रबहादुर चन्दले बताए। उनले नेपालको राष्ट्रिय भलिवल टीमलाई थप बलियो र अनुभवी बनाउन मैत्रीपूर्ण खेल महत्वपूर्ण हुने बताए। त्यस्तै नेपाली राष्ट्रिय महिला भलिबल टीमका कप्तान अरुणा शाहीले रसियन टोलीको मैत्रीपूर्ण खेलले अनुभवका साथै सिक्ने अवसर पनि प्राप्त हुने बताइन्। त्यस्तै रसियन भलिबल टोलीका प्रतिनिधिहरूले पनि नेपालसँगको मैत्रीपूर्ण खेलका लागि उत्साहित भएको बताए।
नयाँ नेतृत्वसँगै अर्थतन्त्र सुधार्ने मौद्रिक नीतिको आशा,"काठमाडौं : अघिल्ला आर्थिक वर्षमा साउनको पहिलो साता मौद्रिक नीति सार्वजनिक गर्दै आएको नेपाल राष्ट्र बैंकले यसपटक नयाँ नेतृत्व फेरिएकाले सरेको छ। जबकि नयाँ नेतृत्व फेरिनुअघि केन्द्रिय बैंकले पहिलो सातासम्म सार्वजनिक गर्ने भन्दै आएको थियो। गत असार ३० गते प्रधानमन्त्री केपी शर्मा ओली नियुक्त भए र ३१ गते पदबहाली गरे। बाह्य क्षेत्र सबल भए पनि आन्तरिक अर्थतन्त्र कमजोर भएको टीकाटिप्पणी भइरहँदा यसलाई सुधार गर्ने पक्षमा प्रधानमन्त्री देखिन्छन्। उनको आर्थिक सल्लाहकारमा नियुक्त भएका डायुवराज खतिवडा यसअघि पूर्वगभर्नर, पूर्वअर्थमन्त्री र राष्ट्रिय योजना आयोगका पूर्वउपाध्यक्ष भइसकेकाले अर्थतन्त्रलाई सही दिशामा ल्याउन सक्ने सामथ्र्यको अपेक्षा पनि गरिएको छ। यता केन्द्रीय बैंक पनि आर्थिक वर्ष २०८१०८२ को मौद्रिक नीति सार्वजनिकको अन्तिम तयारीमा जुटेको संघारमा थियो। केन्द्रीय बैंकले साउन ३ गते बिहीबारसम्ममा मौद्रिक नीतिका लागि आवश्यक ९८ प्रतिशत तयारी पूरा गरिसकेको आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठले जानकारी दिए। साउन ४ गते शुक्रबार मौद्रिक नीति सार्वजनिक हुने हल्ला चले पनि सञ्चालक समितिको सामान्य बैठकमात्रै बस्यो तर मौद्रिक नीतिबारे अन्तिम निर्णय भएन। किनभने प्रधानमन्त्रीका आर्थिक सल्लाहकार डा खतिवडाले हतारमा मौद्रिक नीति नल्याउने पक्षमा रहेको स्रोतको भनाइ छ। प्रधानमन्त्रीको आर्थिक सल्लाहकारको पत्र पाउनुअघि नै डा खतिवडाले गभर्नर महाप्रसाद अधिकारीलाई आफ्नै निवासमा भेट गरेका थिए। उनले अब मौद्रिक नीतिमा यस्तायस्ता व्यवस्था गर्यो भने देशले पखेटा फेर्छ भन्ने ढंगले कुरा भएको थियो, सम्बद्ध स्रोतले भन्यो, यसैकारण शुक्रबार बोर्डको बैठक बोलाए पनि एजेण्डा नै नराखी यत्तिकै बैठक सकिएको थियो। यता अर्थमन्त्री विष्णु पौडेल आएदेखि उल्लास छाएको पुँजीबजारका लगानीकर्ताहरू झन् मौद्रिक नीतिले उत्साह थप्ने आशामा छन्। अझ प्रधानमन्त्रीका आर्थिक सल्लाहकार डा खतिवडा पनि विगतमा सेयर धितोमा लिएको रिस्कभार र सीमा पूरै हटाउनु पर्छ भन्नेबारे पटकपटक मत राख्दै आएका थिए। यसले गर्दा उनको यो मतलाई राष्ट्र बैंकले मौद्रिक नीतिमा देखाउने लगानीकर्ताहरूको अपेक्षा छ। सेयर धितो कर्जामा लगाइएको सीमाको पुनरावलोकनको कुरा बाहिर आएसँगै प्रधानमन्त्रीको कार्यालयले मौद्रिक नीतिमा चासो दिएर, पुनः छलफल गर्ने र यसलाई अझ लचिलो ल्याउने उद्देश्यले शुक्रबार ल्याउने भनिएको मौद्रिक नीति एकदुई दिन पर सर्ने भएको देखिन्छ। यसैक्रममा पूर्वगभर्नर तथा राष्ट्रिय योजना आयोगका पूर्वउपाध्यक्ष दीपेन्द्रबहादुर क्षेत्रीले सरकारमा नेतृत्व परिवर्तन भएसँगै आउन लागेको मौद्रिक नीतिबाट धेरैको अपेक्षा हुनु स्वाभाविक भएको बताउँछन्। तर पछिल्लो समय सरकारकै सल्लाहकार रहेको राष्ट्रबैंकले मौद्रिक नीति निर्माणलगायतमा केही स्वायत्तता गुमाएको उनले महसुस गरे। पूर्वगभर्नर क्षेत्री सरकारले ल्याएको बजेटले पार्ने नराम्रा प्रभावहरूलाई न्यूनीकरण गर्नको निम्ति मौद्रिक नीतिको काम हुने बताउँछन्। सरकार लोकप्रिय हुन खोज्छ। जति धेरै पैसा बाँड्न सक्यो त्यत्ति जनप्रिय भइन्छ भन्ने हुन्छ। तर त्यसबाट पर्ने प्रतिकूल प्रभावहरू मूल्यवृद्धि हुने, सबैसँग प्रशस्त पैसा हुने स्थिति आउन सक्छ। यस्तालाई टालेर अर्थतन्त्र विकृति हुनबाट बचाउने काम मौद्रिक नीतिको हो। तर यहाँ राजस्व कम उठेर सरकारले केही गर्न सक्दैनभन्दा सबै काम मौद्रिक नीतिले गर्ने भन्ने बुझाइ छ। यसकारण मौद्रिक नीतिको आफ्नो दायरा हुन्छ र वित्त नीतिको आफ्नै दायरा हुन्छ, उनले अन्नपूर्णसँग भने। अर्थमन्त्री र प्रधानमन्त्रीले भाषणमा गरेको भनाइ उदृत गर्दै क्षेत्रीले मौद्रिक नीति निजी क्षेत्रमैत्री हुन्छ भने पनि ब्याजदर एकल अंकमा घट्नुपर्ने तर्क गर्छन्। मूल्यवृद्धिकै हिसाबले साधारण बचत खाताकै ब्याजदरमा हुनुपर्ने भए पनि अहिले बचतको ब्याजदर कम भएकाले यसमा पनि सम्बोधन गर्न उनले राष्ट्रबैंकको ध्यानाकर्षण गराए। किनभने गत जेठसम्मको आधारमा वार्षिक बिन्दुगत उपभोक्ता मुद्रास्फीति ४१७ प्रतिशत छ। तर बैंकको साधारण बचत खाताको ब्याजदर न्यूनतम ३ प्रतिशत हाराहारीमा मात्रै छ। यता पूर्वबैंकर पर्शुराम कुँवर क्षेत्री मौद्रिक नीतिले मात्रै धूमधाम परिवर्र्तन गर्न नसक्ने यसमा वित्त नीतिको भूमिका बढी हुनुपर्ने बताउँछन्। उनी भन्छन्, मौद्रिक नीतिले कर्जाको जोखिमभार तलमाथि गर्ने हो। अहिले कर्जाको माग नबढ्ने अवस्थामा कर्जा प्रवाह बढाउन मौद्रिक नीतिभन्दा वित्त नीतिबाट सुधार्नु पर्छ। कर्जाको लक्ष्य पोहानेर पनि साढे ११ प्रतिशत राखिएको हो तर ६ प्रतिशत हाराहारीमा मात्रै भयो। उनका अनुसार अहिले साढे ५ प्रतिशतको मुद्रास्फीति र ६ प्रतिशतको आर्थिक वृद्धि लक्ष्य राख्दा चालु आवमा कम्तीमा पनि सीधै साढे ११ प्रतिशतको कर्जा लक्ष्य चाहिन्छ। लाटो हिसाबले १ प्रतिशत आर्थिक वृद्धिदरका लागि २ प्रतिशतदेखि सवा २ प्रतिशतसम्मको कर्जा वृद्धि हुनुपर्ने हो। कतिपय वर्षमा यसरी निर्धारण गरेको प्रवृत्ति छ, पूर्वबैंकर कुँवरले अन्नपूर्णसँग भने, यसकारण अब मौद्रिक नीतिले १११२ प्रतिशको कर्जा वृद्धिदरको लक्ष्य राख्न सोहीअनुसार काम हुनुपर्यो नि। सरकारले खर्च पनि सोहीअनुसारमा बढाउन आवश्यक छ। पुँजीगतको आकार बढाएर खर्च पनि समयमा धेरै हुन सकेमात्रै कर्जावृद्धि बढ्छ। पछिल्लो स्थिति हेर्दा कर्जा विस्तार निकै सुस्त भएकाले पनि अबको मौद्रिक नीति खुकुलो आउनुपर्ने विज्ञहरूको सुझाव छ। यता पूर्वगभर्नर डा चिरञ्जीवी नेपाल आर्थिक क्रियाकलाप बढाउने, व्यवसायीको मनोबल उच्च बनाउने र उद्योगव्यवसाय गर्ने वातावरण सहज बनाउने गरी खुकुलो मौद्रिक नीति आउनुपर्नेमा जोड दिन्छन्। ताकि अब व्यापार विस्तारदेखि कर्जा विस्तार हुन सकोस् भन्ने हिसाबले पनि खुकुलो आउने पर्ने उनको तर्क छ। उनी भन्छन्, बजेटलाई पनि सहायता पुगोस् र आर्थिक वृद्धि पनि पूरा होस्। यसले गर्दा आन्तरिक रूपमा उत्पादन बढाउन सक्ने स्थिति पनि सिर्जना होस् भनेर अब खुकुलो मौद्रिक नीति ल्याउनुपर्छ। अहिले कर्जा विस्तार नहुँदा आर्थिक क्रियाकलाप ठप्प जस्तै छ। अझ चालु पुँजी कर्जा निर्देशिकाले गर्दा अधिकांश व्यवसायीहरूले थप नयाँ कर्जा लिन नसक्ने स्थिति सिर्जना भएको छ। खराब कर्जा बढ्दा पनि फेरि कर्जा दिन बैंकहरूले अप्ठ्यारो मानेका छन्। अर्कोतिर ब्याजदर घट्दा पनि लगानीकर्ता कर्जा लिन गएका छैनन्। पुराना लगानीकर्ता कर्जाको किस्ता तिर्न नसकेर अप्ठेरोमा परेका छन्। यसैले पनि अब सहजताको बाटो अपनाउनुपर्ने डा नेपालले सुझाए। आगामी आवमा कर्जा विस्तार लक्ष्य ११५६ प्रतिशत माथि राख्नुपर्ने तर्फ पनि उनले राष्ट्र बैंकको ध्यानाकर्षण गराए। कर्जाको ब्याजदर घटेर एकल अंकमा आइसक्दा पनि कर्जाको माग बढेको छैन। उपभोक्ताको आय वृद्धि नभई कर्जाको माग वृद्धि हँुदैन। यसैले उपभोक्ताको माग वृद्धि गर्न सरकारले पुँजीगत खर्च गर्नुपर्यो। सरकारले जति विकास खर्च गर्छ, त्यति नै मौद्रिक नीतिले काम गर्न सक्छ। अहिले बैंक तथा वित्तीय संस्थाहरूको खराब कर्जा बढ्दै गएकाले यसलाई कटौती गरेर समाधान गर्ने भन्नेमा केन्द्रित हुनुपर्ने बेंक विज्ञहरूको भनाइ छ। व्यावसायिक ऋण असुली नहुने सम्भावना बढ्दै गएकाले यसका लागि सम्पत्ति व्यवस्थापन अर्थात् सम्पत्ति पुनर्निर्माण गर्ने कम्पनीहरू खोल्ने अवधारणामा जानुपर्ने बैंक विज्ञ अनलराज भट्टराई सुझाव दिन्छन्। अर्थतन्त्र चलायमान गर्न ठूला नीतिगत व्यवस्था आवश्यक देखिएको पनि सरोकारवालाहरू औंल्याउँछन्। केवल ब्याजदर घटाउन रिपो रेट, नीतिगत दर घटाए पनि र बढाए पनि केही फरक नपर्ने पनि बताइन्छ।"
वीरगञ्ज महानगरद्वारा ६१ करोड ४७ लाख राजस्व सङ्कलन,"वीरगञ्ज : वीरगञ्ज महानगरले गत आर्थिक वर्षमा ६१ करोड ४७ लाख १७ हजार एक सय ३१ राजस्व सङ्कलन गरेको छ । महानगरले सङ्कलन गरेको उक्त राजस्व अघिल्लो आवको तुलनामा चार करोड ४५ लाख ४३ हजार नौ सय ३० ले बढी हो । महानगरपालिका राजस्व महाशाखा प्रमुख मनोज कर्णले गत पुसमा बजेट संशोधन गर्दै ९० करोड राजस्व सङ्कलन गर्ने लक्ष्य राखे पनि सो अवधिमा ६१ करोड ४७ लाख राजस्व सङ्कलन गरेको बताए। आर्थिक मन्दिले करदाता पीडामा भएको बेला पनि उक्त रकम राजस्व सङ्कलन उठ्नुलाई सकारात्मक नै मान्नुपर्ने देखिन्छ', उनले भने, 'आर्थिक वर्षमा राजस्वको लक्ष्य निर्धारण गर्दा आम्दानीलाई हेरेरभन्दा पनि खर्चमा आधारित हुने गरी गराउँदा लक्ष्य पछ्याउन समस्या भएको हो ।' राजस्व महाशाखा प्रमुख कर्णले वीरगञ्ज महानगरमा गत आवमा करको दायरा पनि बढाउन नसकिएको बताए। 'गत आवमा घरेलु उद्योग तथा वाणिज्य उद्योग धेरै बन्द भए जसको असर राजस्व सङ्कलनमा पनि परेको छ', उनले भने। महानगरले गत आवमा सबैभन्दा धेरै राजस्व सम्पत्ति करमा उठाएको छ । सो शीर्षमा महानगरले २० करोड छ लाख ८४ हजार राजस्व सङ्कलन गरेको छ । त्यस्तै घरबहाल करबापत ११ करोड ७७ लाख ४४ हजार आम्दानी गरेको छ ।"
श्रममा सहभागिता बढाउँदै मधेसी महिला,"मधेसी महिलाको रोजगारीको अवस्था हेर्दा कहालीलाग्दो भए पनि पछिल्लो समय महिलाको श्रम क्षेत्रमा सहभागिता बढ्न थालेको छ। जनकपुरधाम : लैंगिक समानताका लागि आर्थिक सशक्तीकरण महत्त्वपूर्ण सर्त हो। मधेसी महिलाको रोजगारीको अवस्था हेर्दा कहालीलाग्दो भए पनि पछिल्लो समय महिलाको श्रम क्षेत्रमा सहभागिता बढ्न थालेको छ। ४५ वर्षीया रामपरी देवीलाई पढ्न लेख्न आउँदैन। सानो छँदा विद्यालयको मुखसमेत नदेखेकी रामपरीको विवाह पनि सानै उमेरमा भएको थियो। ससुराली घर महोत्तरीको धिरापुर आउँदा करिब २० वर्षसम्म उनले घर बाहिर निस्केर काम गर्ने त के हाटबजार जानसमेत अरूकै भर पर्नुपथ्र्याे। तर, घरपरिवारका पुरुष सदस्यहरू वैदेशिक रोजगारका लागि बाहिरिएपछि रामपरीकै काँधमा परिवारको जिम्मेवारी आइपुग्यो। उनले एक्लै खेतीकिसानी र हाटबजार सबै हेर्नु परेको छ। अहिले गाउँमै बुहारीहरूसँग मिलेर करिब ६ कठ्ठा जग्गामा तरकारी खेती गरिरहेकी रामपरी आफूले उब्जाएको तरकारी हाटबजारमा आफैंले बेच्न जान्छिन्। उनको श्रमले उनको परिवारको अर्थ उपार्जनमा निकै सहयोग भएको छ। धिरापुरकै रेखादेवी साह उमेरले ५० कट्न थालेकी छिन्। करिब १५ वर्ष पहिलासम्म उनले आफ्नै खेतबारीमा पनि काम गर्छु भनेर सोचेकी थिइनन्। घरकै कामहरूमा दिन बित्थ्यो तर, अहिले रेखाले पनि किसानी गर्न थालेकी छिन्। पहिलाको समय नै अर्कै थियो। हाम्रो समाजमा महिलालाई घरबाहिर निस्कनै दिँदैनथे। हामी नयाँ बुहारी हुँदा जोडले हाँस्ने बोल्नेमा पनि मनाही थियो तर, अहिले समय फेरिएको छ। पढेलेखेका बुहारीहरू छन्। महिलाले पनि कृषि, व्यवसाय र अन्य कामहरू गर्न थालेका छन्, रेखा भन्छिन्, मधेसका गाउँघरहरू पहिलाजस्तो रहेन। पहिले गाउँमा महिलालाई श्रमको काममा लगाउने प्रचलन नै थिएन तर, अहिले महिला पुरुष दुवै मिलेर काम गर्छन्। आर्थिक सशक्तीकरणका लागि रोजगार, व्यवसाय, सम्पत्तिमा अधिकार, प्रतिव्यक्ति आम्दानीको अवस्था सबै हेर्नुपर्ने हुन्छ। अन्य प्रदेशको तुलनामा मधेसमा महिला आर्थिक सशक्तीकरणको पिँधमा रहे पनि विस्तारै खुड्किला सार्न थालेका छन्। महोत्तरीको मटिहानीकी दिलखुस पासवान दलित समुदायको भएकै कारण घरबाहिर निस्केर श्रम गर्न र आर्थिक उपार्जन गर्न निकै संघर्ष गर्नु परेको थियो। आफ्ना संघर्षका दिनहरू सम्झिँदै दिलखुस भन्छिन्, सबैभन्दा बढी समस्या त घरपरिवारबाटै भयो। घरबाहिर निस्केर काम गर्न गयो वा महिला समूहहरूमा लाग्यो भने बिग्रिन्छ, गलत क्रियाकलापमा लाग्छ जस्ता लाञ्छनाहरू लगाइन्थ्यो। कतिले त यो दलित महिलालाई राखेर समूह बनायो भने कामै नदिने कुरा पनि गर्थे तर, निकै संघर्ष पछि अहिले गाउँमै सानो व्यापार गर्न पाएको छु। घरपरिवारमा पनि सम्मान भेटाएको छ। दिलखुसले गाउँमै सानो व्यापार र खेती किसानी गर्दै आएकी छिन्। १० वर्ष पहिलेसम्म समान श्रमका लागि महिलालाई समान ज्याला पाउनसमेत मधेसमा कठिनाइ थियो। महिलाहरूलाई कृषि, पशुपालन र सानो व्यापारमा संलग्न गराउने परम्परा नै थिएन। तर, अहिले गाउँघरका पुरुष वैदेशिक रोजगारमा जान थालेपछि महिलालाई पनि श्रमिकका रूपमा स्वीकार्न थालिएको छ। अहिले ज्यालामा पनि समानता आएको कृषि कामदार संगीता सदा बताउँछिन्। पहिला खेतीकिसानीको काम गर्दा पुरुषलाई तीन सय रुपैयाँ दिइन्थ्यो भने महिलालाई २ सय ५० दिने गरिन्थ्यो। त्यो पनि महिलाको हातमा पैसा दिँदैनथ्यो । उसका अभिभावक भएर पुरुष जान्थे र पैसा बुझ्थे। तर, अहिले महिला पनि समझदार भएका छन्। आफ्नो घरपरिवार आफैं चलाउन सक्ने भएका छन्, सदा भन्छिन्, अहिले रोपाइँमा जाँदा जति पुरुष श्रमिकले ज्याला पाउँछ त्यत्ति नै हामी महिलाले पनि पाउँछौं। अहिले त धान रोप्ने समयमा मधेसका गाउँघरमा महिलाहरू नै बढी कामदारका रूपमा प्रयोग भइरहेका छन्, महोत्तरीको मधवा गाउँमा धानको बेर्ना रोपाइँमा लागेका बेदानन्द झा भन्छन्, पुरुषहरू अधिकांश विदेश खट्न थालेछन्। यस्तोमा महिलाले नै कृषिको जिम्मा सम्हाल्न थालेका छन्। महिला कामदारहरू काममा लागेनन् भने त कृषि कर्म अझ बढी गाहे हुन जान्छ। मधेसको सामाजिक परिवेश फरक छ। यहाँ महिला पारिवारिक, सामाजिक र आर्थिक दबावले थिचिएका छन्। आर्थिक रूपमा सशक्त नभएकै कारण अधिकांश महिलाहरूले हिंसा भोग्नु परिराखेको हुन्छ, महिला अधिकारको क्षेत्रमा काम गर्ने संस्था ओरेक नेपालकी धनुषा संयोजक वीना सिंह भन्छिन्, अझ पनि मधेसमा महिला र युवतीलाई घरबाहिर काम गर्न सहज वातावरण छैन। महिला त्यसमा पनि दलित, मुस्लिम, निम्न वर्गको महिला आर्थिक परनिर्भरता र गरिबीको जालोमा फसेका छन् तर, यी सबै जालोहरूलाई विस्तारै तोड्ने प्रयास पनि हुन थालेको छ। अहिले छोरीहरूलाई शिक्षित बनाउने र उनीहरूलाई कामकाजमा पनि लगाउने क्रम बढ्न थालेको छ। राष्ट्रिय जनगणना २०७८ अनुसार मधेस प्रदेशको जनसंख्या ६१ लाख १४ हजार ६ सय छ। जसमध्ये महिलाको संख्या ३० लाख ४८ हजार ८ सय ४९ अर्थात् ४९८६ प्रतिशत छ। महिलाको साक्षरता दर ५४७ प्रतिशत छ भने पुरुषको साक्षरता दर ७२५ प्रतिशत छ। घरेलु व्यवसायमध्ये मुख्य रूपमा पुरुषले सञ्चालन गरेका ६८७ प्रतिशत र महिलाले सञ्चालन गरेका ३१३ प्रतिशत छन्।"
मकवानपुरका कुन स्थानीय तहले कति गरे खर्च ?,"हेटौंडा : भौगोलिक रूपमा विकट मानिएको कैलाश गाउँपालिकाले जिल्लाको १० स्थानीय तहमध्ये चालु आर्थिक वर्ष २०८००८१ मा तुलनात्मक रूपमा चालुतर्फभन्दा पुँजीगततर्फ बढी खर्च गरेको छ। कैलाशले चालु आवको लागि कुल ५२ करोड ४२ लाख रुपैयाँ बजेट कार्यान्वयन गरेकोमा ४३ करोड ५५ लाख बजेट खर्च गरेको हो। जुन ८४०४ प्रतिशत हुन्छ। विनियोजन बजेटमध्ये कैलाशले चालुतर्फ २६ करोड ८३ लाख अर्थात् ८३१५ प्रतिशत र विकास बजेटतर्फ १७ करोड ११ लाख अर्थात् विनियोजन बजेटको ८४ ९४ प्रतिशत खर्च गरेको गाउँपालिका अध्यक्ष लोकबहादुर मुक्तानले जानकारी दिए। अर्थात् कैलाशले पुँजीगततर्फ विनियोजन बजेटमध्ये धेरै प्रतिशत खर्च गरेको हो। त्यस्तै, जिल्लाको मनहरी गाउँपालिका र राक्सिराङ गाउँपालिकाले पनि ८४ प्रतिशतभन्दा बढी बजेट खर्चेका छन्। मनहरी गाउँपालिकाले कूल ९० करोड ५९ लाख रुपैयाँको बजेटमध्ये ७९ करोड ५८ लाख रुपैयाँ खर्च गरेको छ। जसमा चालुतर्फ विनियोजनमध्ये ४२ करोड ६८ लाख अर्थात् ८७ ९ र पुँजीगततर्फ ३६ करोड ९० लाख अर्थात् विनियोजनको ८७७ प्रतिशत खर्च भएको हो। राक्सिराङ गाउँपालिकाले पनि कुल विनियोजनको ८६ २८ प्रतिशत बजेट खर्च गर्न सफल भएको छ। राक्सिराङले ६३ करोड २४ लाख रुपैयाँको बजेट कार्यान्वयन गरेकोमा ५४ करोड ५७ लाख रुपैयाँ खर्च गरेको हो। उसले चालुतर्फ विनियोजनको २३ करोड ५४ लाख अर्थात् ८७ ३७ र पुँजीगततर्फ ३१ करोड २ लाख अर्थात् विनियोजनको ८५४७ प्रतिशत खर्च गरेको हो। मनहरीले सबैभन्दा धेरै र भीमफेदी गाउँपालिकाले सबैभन्दा कम बजेट खर्च गरेका छन्। मनहरीले ८७८५ प्रशिशत खर्च गर्दा भीमफेदीले ६८७१ प्रतिशत मात्रै खर्च गरेको हो। भीमफेदीमा कुल ७५ करोड ६५ लाख रुपैयाँको बजेट विनियोजन भएकोमध्ये ५१ करोड ९८ लाख रुपैयाँ मात्र खर्च भएको हो। बागमती र बकैया गाउँपालिकाले पनि ८० प्रतिशतमाथि नै खर्च गर्न सफल भएका छन्। बागमती गाउँपालिकाले ६८ करोड ५५ लाख रुपैयाँको बजेट कार्यान्वयन गरेकोमा कुल विनियोजनमध्ये ५७ करोड ४३ लाख अर्थात् ८३७८ प्रतिशत बजेट खर्च गरेको छ। जसमध्ये चालुतर्फ करोड ८३ लाख खर्च र पुँजीगततर्फ १८ करोड ६० लाख रुपैयाँ खर्च भएको गाउँपालिकाले जनाएको छ। बकैया गाउँपालिकाले पनि कुल विनियोजनको ८३ दशलव ९७ प्रतिशत खर्च गरेको छ। कुल ८१ करोड ७० लाख रुपैयाँ बजेट विनियोजन भएकोमा ६८ करोड २४ लाख रुपैयाँ खर्च भएको हो। चालुतर्फ ४८ करोड १९ लाख अर्थात् विनियोजनको ८७ ३९ प्रतिशत खर्च भएको छ भने पुँजीगततर्फ १९ करोड ५९ लाख अर्थात् विनियोजनको ७६४८ प्रतिशत खर्च गरिएको छ। हेटौंडा उपमहानगरपालिकाले ८० प्रतिशतमाथि बजेट खर्च गरेको छ। आव २०८००८१ मा कुल २ अर्ब ९२ करोड २९ लाख बजेट विनियोजन गरेको हेटौंडामा २ अर्ब ३४ करोड ५१ लाख अर्थात् कुल विनियोजनको ८०२३ प्रतिशत खर्च भएको छ। चालुतर्फ एक अर्ब ४० करोड १३ लाख अर्थात् ८४ ७४ प्रतिशत खर्च भएको छ भने पुँजीगततर्फ ९३ करोड ३८ लाख अर्थात् विनियोजनको ७४१५ प्रतिशत खर्च भएको हो। थाहा नगरपालिकाले पनि ८० प्रतिशतमाथि नै खर्च गर्न सफल भएको छ। थाहाले १ अर्ब २ करोड विनियोजन गरेकोमा ८३ करोड खर्च गरेको तथ्यांक सार्वजनिक गरेको छ।"
"पालिका प्रमुख, उपप्रमुखको नाममोह","गोरखा : पहिले विकासका संरचना तथा कार्यक्रमहरूमा राजा महाराजाको नाम जोड्ने चलन थियो। महेन्द्र राजमार्ग, वीरेन्द्र सिल्ड प्रतियोगिता आदि। राजतन्त्र समाप्त भयो तर, नामको लोभ समाप्त भएन। मध्यपहाडी लोकमार्गको पुष्पलाल मध्यपहाडी लोकमार्ग, राष्ट्रपति रनिङ सिल्ड, राष्ट्रपति चुरे संरक्षण कार्यक्रम आदि नामकरण भयो। सार्वजनिक महत्त्वको योजनामा मनमौजी आफ्नो वा आफ्ना नेताको नाम जोड्ने लोभ पालिकाका प्रमुख उपप्रमुखहरूलाई झन् धेरै देखिएको छ। स्थानीय तह गठन भएर पहिलो बजेट तथा नीति कार्यक्रम ल्याएदेखि नै गोरखाका सबै पालिकाले प्रमुख र उपप्रमुखको पद जोडेर कार्यक्रम ल्याउन सुरु गरेका थिए। यसले कटु आलोचना भइरहे पनि पालिका प्रमुख, उपप्रमुखहरूले यसको मोह त्याग्न सकेका छैनन्। यस वर्ष पनि सबैभन्दा धेरै भीमसेन थापा गाउँपालिकाले प्रमुख उप्रमुखको नाम जोडेर कार्यक्रम ल्याएको छ। सो पालिकाले विशेषगरी शिक्षासम्बन्धी कार्यक्रममा पालिका प्रमुखको पद जोडेको छ। हालै पास गरिएको नीति तथा कार्यक्रममा गाउँपालिकाका अध्यक्षले अध्यक्ष प्रविधि मैत्री विद्यालय, पालिका अध्यक्षसँग प्रत्यक्ष विद्यार्थी संवाद कार्यक्रम आदि घोषणा गरेका छन्। विज्ञान संकाय अध्ययन गर्न चाहने विपन्न समुदायका विद्यार्थीलाई पालिका प्रमुख विशेष छात्रवृत्ति कार्यक्रम र गाउँपालिका अध्यक्ष ज्येष्ठ तथा अशक्त नागरिक घरदैलो स्वास्थ्य सेवा कार्यक्रम सञ्चालन गर्ने उनले घोषणा गरेका छन्। चार वटा कार्यक्रमसँग प्रमुखको पद जोडिएको भीमसेन थापामा उपप्रमुखले पनि दुई वटा कार्यक्रममा आफ्नो पद जोडेकी छन्। उनले गाउँपालिका उपाध्यक्ष गर्भवती सुत्केरी पोषण कार्यक्रम र गाउँपालिका उपाध्यक्ष नेतृत्व विकास तथा किशोरकिशोरी शिक्षा कार्यक्रम घोषणा गरेर नाममोह दर्शाएकी छन्। त्यस्तै, गोरखा नगरपालिकाका मेयरले पनि नाममोहलाई अघि बढाएका छन्। हालै अनुमोदन गरिएको नीति तथा कार्यक्रममा नगर प्रमुख छात्रवृत्ति व्यवस्थापन कार्यक्रमका लागि साढे दुई लाख रुपैयाँ र नगरप्रमुख कल्याणकारी आर्थिक सहायता कोष सञ्चालनका लागि १५ लाख रुपैयाँ विनियोजन गरेको छ। यस्तै, नगर उपप्रमुख महिला भलिबल कप २०८१ कार्यक्रमका लागि पाँच लाख र नगर उपप्रमुखसँग असहाय गर्भवती तथा सुत्केरी सहायता कोष सञ्चालनका लागि आठ लाख विनियोजन गरिएको बजेट वक्तव्यमा उल्लेख छ। त्यस्तै, पालुङटार नगरपालिकाका मेयर, उपमेयरलाई पनि नाममोह ज्यादा देखिएको छ। उनीहरूले पनि प्रमुख, उपप्रमुखको नाम जोडेर तीन वटा कार्यक्रम अघि सारेका छन्। नगरप्रमुखसँग लोककल्याणकारी किसान कल्याण कोषमार्फत उत्पादनमा आधारित अनुदान कार्यक्रम सञ्चालन गर्ने घोषणा गरेको छ। त्यसैगरी नगर उपप्रमुखसँग अभिभावकविहीन अति विपन्न विद्यार्थीलाई शैक्षिक सहायता कार्यक्रम र उपप्रमुखसँग सुत्केरी पोषण कार्यक्रम भनेर पालुङटार नगरपालिकाले नाममोह दर्शाएको छ। पालिका प्रमुख, उपप्रमुखको नाम जोडेर आएका कार्यक्रम उपयोगी पनि छन्। राम्रा पनि छन्। तर यस्ता कार्यक्रममा जबर्जस्त नाम जोड्दा कटु आलोचना हुने गरेको छ। आलोचनामुक्त हुन कतिपय पालिका प्रमुख, उपप्रमुखहरूले भने कार्यक्रममा आफ्नो नाम जोड्न छाडिसकेका छन्।"

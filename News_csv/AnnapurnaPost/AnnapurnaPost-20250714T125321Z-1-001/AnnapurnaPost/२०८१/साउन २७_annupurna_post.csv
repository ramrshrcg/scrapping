शीर्षक,विवरण
पूर्वीय संस्कृतिमा नागपूजा,"ऋग्वेदमा नागमतबारे स्पष्ट उल्लेख नपाइए तापनि यसबारेमा केही उल्लेख भने पाइन्छ। यसमा इन्द्रलाई सर्प (अहि) का शत्रु हुन् भनी उल्लेख गरेको पाइन्छ। त्यस्तै यसमा अहि हत्या र फणयुक्त अहिको बारेमा पनि वर्णन गरेको पाइन्छ। अथर्ववेदमा पनि नागमतबारे उल्लेख छ। काठक संहिताले पितृ, सर्प, गन्धर्व, जल एवं औषधीहरूलाई पञ्चजन भनेका छन्। एतरेय ब्राम्हणमा पनि देव, मनुष्य, गन्धर्व, सर्प एवं पितृलाई पञ्चजनको संज्ञा दिएका छन्। वृहदारण्यकोपनिषद् ४४७ मा नागको केंचुलबारे वर्णन गरिएका छन्। यजुर्वेदमा नागहरूलाई नमस्कार गरिएको छ। सूर्योपासनाको प्राचीन परम्परा जसमा सर्प सूर्य रश्मिमण्डलको प्रतीक स्वरूप छ भने बाट पनि सर्प पूजाको प्राचीनता थाहापाउन सकिन्छ। अझ ऋग्वेदमा सूर्य अहिको रूपमा वर्णित छ। पछि कालान्तरमा सर्पोपासनाको रूपमा विश्वव्याप्त हुन गएको हो कि भन्ने देखिन्छ। सर्पलाई वैभवमय मातृत्वको प्रतीक स्वरूप पनि मानिन्छ। वेदले सर्पका केंचुल सदृश मानेका छन्। सर्प केंचुलको परित्याग गरी नित्य नवीन बन्छ भनेको छ। यो अमरत्वको प्रतीक र विलासको प्रतीक हो भनी पुराणले पनि मानेको छ। वेदको अनुसार सूर्य रश्मिहरू तिमिरको विनाश गर्छन् भनेको छ। मानव शरीरको शक्ति मूलको रूपमा रहेको षट्चक्रमध्येका मूलाधारमै सर्पिणीको जस्तै आकृति भएको कुण्डलिनी शक्ति अवस्थित छ। सर्प सूर्यको प्रतीक हो। यसले के देखाउँछ भने मानिसलाई आफ्नो षट्चक्रमध्येको मूलाधार भएको सर्पिणी जस्तै आकृति भएको कुण्डलिनी शक्तिलाई निरन्तर अगाडि बढाउने दिशामा अग्रसर हुनुपर्छ भन्ने कुरा बुझाउन खोजेको देखिन्छ। वायु र विष्णु पुराणमा पनि दश नागराजबारे उल्लेख छ। वाकाटक, गुप्तवंशीय र मथुराका अभिलेखहरूमा नागवंशीय शासकहरूको उल्लेख पाइन्छ। मथुरामा पाइएका मुद्राहरूको अध्ययनबाट केही नाग कुशानहरूका सामन्त भएको थाहा पाइन्छ। गुप्तवंशीय राजाहरूले नागराज गणपति नागसेनलाई परास्त गरेका थिए र चन्द्रगुप्त द्वितीयले नागकन्या कुबेर नागसित विवाह गरेका थिए। नागराजाहरूले कुशान क्षेत्रहरूलाई परास्त गरी वाराणसीस्थित गंगा तटमा अश्वमेध यज्ञ गरेका थिए भन्ने कुरा वाकाटक अभिलेखबाट थाहा पाउन सकिन्छ। हिन्दु सनातन धर्ममा भएका देवताहरूमा मात्र नभई बौद्धमूर्तिहरूको शिरमा र जैन तीर्थङ्करहरूको मुकुटाकारमा सर्पका आकृतिहरू निर्मित गरिएका छन्। जैन धर्ममा यो परम्परा कहिलेदेखि सुरु भयो भन्ने सन्दर्भमा एउटा कथा लोकप्रिय छ। जैन धर्मका २३औं तीर्थङ्कर पाश्र्वनाथले एकपटक यज्ञमा जल्न लागेका एक सर्पयुग्मको रक्षा गरेका थिए। कालान्तरमा त्यही सर्पयुग्म धीरेन्द्र र पद्मावतीको नामले प्रख्यात भई तिनका प्रथम शिष्य भए। त्यसै बेलादेखि जैन तीर्थङ्करहरूका आकृतिहरूको शिरमा सर्पाकार मुकुट बनाउने चलन चलेको हो। यिनै पाश्र्वनाथले आर्य एवं नाग जातिहरूबीच समधुर सम्बन्धको सुत्रपात गरे भन्ने भनाइ पनि छ। पाण्डुपुत्र अर्जुनले नागकन्या उलूपीसित विवाह गरका थिए। जरतकारुमुनिले वासुकी नागकन्यासित विवाह गरेका थिए। रघुवंशमा नागकन्याहरूको विवाह रघुवंशीहरूसित भएको कुरा उल्लेख छ। राजतरङ्गिनीमा किरा नागको प्रतीक मानिएको छ। कर्काेटक नागराज विनतापुत्र गरुडको आक्रमणबाट त्राण पाउन कौलमार्गी देवता भगवान् मत्स्येन्द्रनाथको शरणमा परे। मत्स्येन्द्रनाथले तिनलाई आफ्नो घाँटीमा मालाको रूपमा लगाई गरुडको आक्रमणबाट रक्षा गरे। यसैले गर्दा मत्स्येन्द्रनाथको घाँटीमा नागराज कर्काेटक मालाको रूपमा रहेको हो भन्ने आख्यान प्रचलनमा छ। नेपालमा रहेको पशुपति सूर्यघाटस्थित उत्तरप्राचीनकालीन संवत् ४२७ को अभिलेखमा लिच्छवि राजा मानदेवकी रानी भोगिनी भनी स्पष्टरूपले उल्लेख छ। सोही समयको श्रीमानांक अभिलेख अंकित मुद्राको पृष्ठभागमा भोगिनी लेख उत्कीर्ण गरिएको पाइएबाट उपर्युक्त समयमा नेपालमा लिच्छवि शासकहरूले नागहरूसित वैवाहिक सम्बन्ध जोडी आफ्नो राजनीतिक पकडलाई मजबुत तुल्याएका थिए भन्ने कुरा थाहा पाउन सकिन्छ। हाल भक्तपुरमा मनाइने बिस्केट जात्रामा पनि नागको विशेष उल्लेख भएको पाइन्छ। यो दिन नागपूजा गर्ने परम्परा किन प्रचलित भयो भन्नेबारे विभिन्न आख्यान पाइन्छ। वराह पुराणमा ब्रह्माले नागहरूलाई श्राप एवं वर दुवै यही दिन दिए। जसले गर्दा त्यस दिनदेखि नागपूजा गर्ने परम्परा चलेको थियो। यसबाहेक अर्काे आख्यानअनुसार यसैदिन आस्तिकको सदुपदेशबाट परिक्षितपुत्र जनमेजयलाई आफ्नो अपूर्ण नागयज्ञ समाप्त गर्नुपयो। त्यसै दिनदेखि यो तिथि नागपञ्चमी भनिन् थालियो। भविष्य पुराणमा वर्णित गरेअनुसार आफ्नो आज्ञालाई पालना नगरेको कारण नागमाता कद्रुले छोराछोरी सबैलाई उपर्युक्त जनमेजयको नागसत्रमा जलेर मरुन भनेर श्राप दिएकी थिइन्। सर्पहरूको उपासना नेपाल र भारतमा मात्र नभई अन्य देशमा पनि भएको कुरो अश्विनीकुमारलाई जस्तै रोमवासीहरूले एसकुलपिपसलाई देव वैद्यको रूपमा मान्छन्। यी एसकुलपिपसका हातमा दुइटा सर्पहरू राखिएको हुन्छ। मिश्रबासिको हार्मिस, बेबिलोनियाको बेल आदि सबै सर्पका प्रतीक मानिएर तिनीहरूको पूजा गरिन्छ। अलेक्जेन्डर नागवंशीय थिए भन्ने भनाइ छ। इजरायलका राजा योथभले नागपूजाका लागि एक मन्दिरको निर्माण गरेका थिए। एसिया माइनरका प्राचीन मुद्राहरूमा सर्पका आकृतिहरू बनाइएका छन्। बाइबलको आरम्भमै आदम र इबको आख्यानमा सृष्टि रचनाको समयमा एउटा सर्प रूखमा टाँसिराखेको देखाइएको छ। भारतवर्षमा जस्तै अमेरिकामा पनि नागवंशीहरू थिए। महादेवको मुखबाट नागपूजा देवताहरूका लागि पनि दुर्लभ भएको कुरा व्यक्त भएबाट नागपूजाको महिमा र यसको महत्वबारे प्रस्ट हुन्छ। शिवको पूजा रिखेश्वरको रूपमा पार्वत्य इलाकाहरूमा नागपञ्चमीको दिन गर्ने गरिन्छ। नेपालको टिष्टुंग भेकमा ऋषेश्वर महादेवको मन्दिर छ। यसले पनि नागको महिमा दर्शाएको छ। शिव नागहरूद्वारा घेरिएर बसेका हुन्छन् र यिनको शिरमा नागको छत्र हुने गर्छ। स्वयं भगवान् बासुदेवले नागराज वासुकीलाई स्वयं आपू नै मानेका छन्। गणेश एक हातमा नागवाण छ र तिनको कटिमा नागको आवरण दिइएको छ। श्रीकृष्णका दाजु बलराम र श्रीरामका भाई लक्ष्मणलाई शेषनागको अवतार मानिएको छ। शेषनागले सम्पूर्ण पृथ्वीलाई धारण गरिराखेको र भगवान् विष्णु क्षीर सागरमा शेषशैय्यामा अवस्थित रहन्छन्। यिनै कारण यज्ञद्वारा भगवान्ले सर्प पूजाको विधान गरे। यसप्रकार नागपञ्चमीको पूजा विभिन्न ठाउँमा नागलाई सम्मान प्रकट गरिएबाट केही शिक्षा पनि प्राप्त गर्न सकिन्छ। विभूति पूजा र साम्य दृष्टि यो योनिमा उत्पन्न प्रतापी जीव विभूतिवान्को रूपमा लिइन्छ। भगवद्गीताको अध्ययनमा यस कुराको पुष्टि छ। प्राचीन मनीषिहरूले विभूतिपूजाको आज्ञा दिएका छन्। विभूतिपूजाको अभिप्राय शरीरद्वारा परमात्माको अंशको जत्ति विकास र त्यसको पूजा हो। यही सिद्धान्त वासुकि आदि द्वादश नागहरूको पूजामा लागु भएको छ। नागपूजाको विभूतिवान सर्प हो। यस आदर्शअनुरुप नागपञ्चमीको मूल आर्यहरूको सभ्यता तथा धर्मपरायणतामा दूध दिने गाईको मात्र पूजा त सबैले गर्छन् तर विष ओकल्ने सर्पको पनि पूजा गर्नुनै आर्यहरूको उच्च आदर्श हो भन्न सकिन्छ। नागको पूजाको विधि अनुरूप सबैले नागको फोटोहरूलाई हरेक वर्षको श्रावण शुक्लपक्षको पञ्चमीको दिन घरघरको ढोकाढोकामा गाईको गोबर र दुबो राखेर टाँसेर धुपबत्ती, अबिर, अक्षता, फलपूल, पैसा, दूध चढाइ गर्ने गरिन्छ। त्यस्तै खेतहरूमा पनि नागको पूजा गर्ने गरिन्छ। घरमा यसरी नाग टाँस्नाले र पूजा गर्नाले घरमा चट्याङ पर्नेबाट बचाउँछ भन्ने मान्यता छ। खेतमा गरिने नागको पूजाले यथेष्ट मात्रामा बालिनालीलाई चाहिने पानी नागले पु;याइदिन्छन् भन्ने पनि जनविश्वास छ।"
स्थानीय सरकारमा वित्तीय सुशासन,"संघीय शासन प्रणालीको सुन्दर पक्ष भनेकै स्थानीय सरकारको लोकतान्त्रिक प्रणालीबाट नेतृत्व चयन गरी नागरिकको घर दैलोमा सेवा प्रवाह गर्नु हो। संघीय शासन प्रणालीलाई जीवन्त बनाउँदै स्थायित्व प्रदान गर्ने प्रमुख भूमिका स्थानीय सरकारको प्रभावकारिता तथा उनीहरूले अभ्यास गर्ने वित्तीय सुशासनका आयामहरूमा निर्भर हुन्छ। स्थानीय सरकारले वित्तीय सुशासन कायम गर्न सर्वमान्य वित्त व्यवस्थापनका आधारहरू बजेट निर्माणदेखि लेखा परीक्षणसम्मका कार्यहरू गर्दै आएका छन्। संविधान, ऐन, कानुनले नै उनीहरूको छुट्टै आर्थिक कार्य प्रणाली सञ्चालन र वित्त व्यवस्थापनको निर्णय, नियन्त्रण, नियमन, उत्तरदायित्व र जवाफदेही अभ्यासको व्यवस्था गरेको छ। तथापी स्थानीय सरकारले वित्तीय अनुशासन तथा सुशासन कायम गर्न नसकेको गुनासो प्रतिदिन बढिरहेको छ। आर्थिक वर्ष २०८१८२ का लागि करिब ५० स्थानीय तहले संविधानतः तोकिएको समय सीमाभित्र नीति कार्यक्रम र बजेट ल्याउन सकेनन्। महालेखाको प्रतिवेदनअनुसार बेरुजुको प्रतिशत स्थानीय तहमा सबैभन्दा बढी हुनु, अख्तियारको प्रतिवेदनअनुसार भ्रष्टाचारका सबैभन्दा बढी मुद्दा स्थानीय सरकारविरुद्ध नै पर्नुले स्थानीय तहमा आर्थिक अराजकता बढेको पुष्टि गर्छन्। नागरिकले प्रत्यक्ष अनुभूत गर्ने गरी काम गर्ने संवैधानिक दायित्वमा रहेका स्थानीय सरकारहरूले समयमा बजेट ल्याउन नसक्नु, पर्याप्त जनशक्तिको अभाव हुनु, बजेट निर्माण गर्दा अबन्डा रकम ठूलो अंकमा राख्नु, आन्तरिक नियमन प्रणाली कमजोर हुनु, आन्तरिक र अन्तिम लेखा प्रणालीबीच तादाम्यता नहुनु, अनुगमन, कमजोर मूल्यांकन र पृष्ठपोषण प्रणालीलगायतले आर्थिक अनुशासनहिनता बढेर बेरुजुको अंक बर्सेनि उच्च देखिन्छ। यसरी स्थानीय सरकारमा मौलाएको भ्रष्टाचारजन्य गतिविधिहरूले नागरिकमा निराशा छाएको छ। (राई प्रदेश लेखा एकाइ कार्यालय ओखलढुंगाका लेखा नियन्त्रक हुन्।)"
सहकारी कारोबारको अनौठो चक्र,"सहर बजारका केही सहकारीको अनौठो कारोबार चक्र देखिन्छ। सहकारीका नाममा संस्था दर्ता गर्ने, संस्थामा पारिवारिक वा स्वार्थ समूहको बर्चस्व कायम गर्ने अनि सञ्चालक नै कार्यकारी व्यवस्थापक बन्ने वा आफ्नो मानिसलाई व्यवस्थापक बनाउने। संकलित निक्षेप व्यक्तिगत रूपमा जग्गा तथा अन्य सम्पत्ति खरिद गर्ने, आफन्तलाई ऋण दिने र संस्थाको रकम अन्य कम्पनीमा लगानी गर्ने वा अर्को कम्पनी खडा गर्ने। यस्तै, कम्पनीको सम्पत्ति धितो राखेर ठूलो कर्जा प्रवाह गर्ने, विदेशमा समेत शाखा खोली अवैधानिक कारोबार गर्ने। सम्भव भए नेपालबाट रकम बाहि;याउने र समस्याग्रस्त भएपछि संस्था अरूको नाममा हस्तान्तरण गर्ने वा भाग्ने र सदस्यहरूको बिल्लीवाठ पार्ने। एकै व्यक्ति र समूहबाट धेरै सहकारी खोलेर आन्तरिक कारोबार गरी कारोबारलाई जञ्जालीकृत गर्न काम पनि भएको छ। यी सबै प्रक्रिया अपारदर्शी छन्। यो प्रक्रियामा लेखा परीक्षक, लेखा सुपरिवेक्षण समिति, साधारणसभा र नियामकहरूको पनि कमजोरी भेटिन्छ। एक प्रकारले यो समस्या चक्र सांगठनिक अपराधको रूपमा समेत विकसित भएको देखिन्छ। नीतिप्रभावी व्यक्तिहरूका कारण सरकारी प्रतिवेदनहरू कार्यान्वयनमा आएनन् न सदस्यहरूबाट भएको उजुरीहरूमाथि कारबाही भयो। निगरानी निकाय र सम्मानित संस्थाबाट भएका आदेशहरूले पनि सहकारीका मर्मविपरीत कारोबार गर्ने सञ्चालकलाई दुरुत्साहन गयो। सहकारी अभियान र राजनीतिबाट संरक्षित बने। अपराधको प्रभाव तथा त्यसमा संलग्न हुने पात्रहरूको प्रभावका आधारमा अपराधलाई सामान्य र संगठित भनेर छुट्टयाउने गरिन्छ। जब समूह नै व्यवस्थित रणनीतिसाथ अपराधजन्य कार्य गर्न पुग्छन्, त्यो संगठित अपराध बन्न पुग्छ। अमेरिकी संगठित अपराध नियन्त्रण ऐन १९७० का अनुसार निकै व्यवस्थित र योजनाबद्ध रूपमा अवैधानिक क्रियाकलापमा संलग्न हुने काम संगठित अपराध हो। नेपालको संगठित अपराध निवारण ऐन, २०७० ले जानी जानी कुनै गम्भीर अपराध गरेमा संगठित अपाराध हुने मानेको छ। यस प्रकृतिको अपराधमा संगठित समूहले कार्यसंरचना, कार्यविभाजन, जिम्मेवारी र लाभहरूको निर्धारण गरेका हुन्छन्। यसले समाजलाई नै हानी पुयाउँछ। यसलाई नियन्त्रण पनि निकै गाह्रो पर्छ। कतिपय संगठित अपराध राजनैतिक उद्देश्यप्रेरित हुन्छन् भने कतिपय आर्थिक। जे जस्तो उद्देश्य भए पनि यसले राज्यइच्छा र सामाजिक व्यवस्थालाई बाधा पुयाएको हुन्छ। यसका धेरै स्वरूप हुने गर्छन्, जस्तो कि बैकिङ तथा वित्तीय अपराध, नीति भ्रष्टाचार, प्रणालीगत भ्रष्टाचार जस्ता स्वेतपोशी अपराध, लागू पदार्थ कारोबार, मानव तस्करी, विद्युतीय अपराध, भूमिगत आर्थिक क्रियाकलाप आदि। कतिपय सहकारीका सञ्चालक, व्यवस्थापक र आफन्तहरू योजनावद्ध रूपमा ठगी र अपचलनमा लागेको घटनाक्रमले यो ठगी मात्र नभै संगठित अपराधतर्फ पनि उन्मुख छ भन्न सकिन्छ। समस्यामा परेका सहकारीहरू मूलतः वित्तीय कारोबारमा थिए। त्यसैले त्यो संगठित कारोबार वित्तीय अपराधतर्फ प्रवृत्त थियो। संगठित वित्तीय अपराधअन्तर्गत वित्तीय कारोबारमा ठगी, अनधिकृत कारोबार, भुक्तानी बेइमानी, कर छली, अवैध लगानी लगायतका कार्यहरू पर्छन्। वित्तीय सेवा सञ्चालकहरू जब अनधिकृत वित्तीय कारोबार गरेर समाजलाई त्रसित पार्छन्, यसले वित्तीय अपराधको रूप लिनपुग्छ। समस्यामा परेका भनिएका सहकारी सञ्चालकहरूको गतिविधि सामान्य थिएन। उनीहरूको गतिविधिले सहकारीका सदस्यहरू मानसिक भयमा छन्। सञ्चालकहरूप्रति विश्वास टुटेका, बचत फिर्ता नभएका कारण आन्दोलित छन्। ७३ लाख सदस्य भएको खर्वौ रुपैयाँको कारोबार गर्ने सहकारीमा यस प्रकारको संकटले कतै सघन वित्तीय अपचलनको रूप त लिँदैन भन्ने प्रश्न छ। २०६१ देखि सहकारी समस्या समाधान गर्न सरकारले सातवटा समितिआयोग बनाइसक्यो, जसका सिफारिसहरू कार्यान्वयनमा आएनन्। गत वर्ष सरकारले गठन गरेको राउत कार्यदलको सुझाव समेत कार्यान्वयन भएका छैनन्, भलै यसले दिएको सुझावमा पनि सहकारी पीडितभन्दा सञ्चालकहरूकै बोलबाला छ। सहकारीबाट हजारौं व्यक्ति पीडित छन्। सानोतिनो कारोबार गर्ने व्यक्तिहरू पीडाका कारण डिप्रेसनमा गएका छन्, परिवारमा विग्रह आएको छ, कतिपयको पीडाकै कारण मृत्यु भएको छ। निम्न आय वर्गमा पीडाको भार सघन छ। यसर्थ सहकारी समस्या मानवीय, वित्तीय, शासकीय र सामाजिक समस्याको एकीकृत रूप बनेको छ। यसलाई कुनै बहानामा ढिलो समाधान खोजिदा वित्तीय लागत मात्र बढ्दैन, मानवीय, राजनैतिक र शासकीय लागत अरू गहिरिने छ। सहकारी कारोबारको अनौठौ चक्र विवेचना गर्दा लाग्छ यस्ता सहकारी स्थापनाका समयमै गलत नियत राखिएका थिए। शुरुदेखिको अपारदर्शी कारोबार, सदस्यहरूप्रति भिन्नभिन्न व्यवहार, मान्य विधिभन्दा परको लेखा प्रणाली, लगानी गर्न नहुने स्थानमा लगानी र संकलित रकमको अनधिकृत हस्तान्तरणको सिलसिलाले दुराशयको शंका गर्ने ठाउ रहन्छ। साथै गलत नियत राख्ने सञ्चालकहरूले लिएको राजनैतिक ओतले शंकालाई पुष्टि गर्ने आधार दिन्छ। बचत कारोबारको खुला सीमाले गलत नियतको शक्तिलाई पुष्टि गर्छ। केहीअघि केही नेपाल ऐन संशोधन गर्ने विधेयकमा रहेको कारोबारको सीमालाई सहकारी सञ्चालकहरूले हटाउन संसदसम्म प्रभाव पार्न सफल भए। ससानो कारोबारबाट ठूलो अवस्थामा पुग्नुपर्ने सहकारीको वास्तविकता खारेज भयो। जति पनि रकम संकलन गर्न सकिने व्यवस्थाले परीक्षण नभएको पैसा, पसिना नबगाएको कालो धन पनि सहकारीतर्फ मोडिन सक्ने सम्भावना बढायो। नियमन नलाग्ने बैंकका रूपमा सहकारीको पहिचान बन्यो। यही प्रवृत्तिले सहर बाजारका वित्तीय कारोबार गर्ने गलत नियतका सहकारीहरू संगठित वित्तीय अपराधतर्फ अभिमुख हुन लागेको आशंका उब्जाएको छ। सहकारी व्यवसायका कार्यक्षेत्र भनेको सदस्य व्यवसाय र सरकारको वित्तीय नीतिले समेटेको क्षेत्र मात्र हो। सहकारीले सदस्य व्यवसायमा लगानी गर्नसक्छ, विशिष्टीकृत सहकारी वा सहकारी संस्थाहरू मिलेर स्थापना गरेको व्यवसायमा लगानी गर्नसक्छ, सरकार र नेपाल राष्ट्र बैंकका ऋण तथा बचत पत्रहरूमा लागनी गर्न सक्छ। यी चार क्षेत्र बाहेक अन्य क्षेत्रमा लगानी गर्नु भनेको सहकारी मूल्य सिद्धान्तभन्दा विपरीत हो। तर सहकारी अभियानबाट यी आधारमूल्यलाई उपेक्षा गरियो परिणाम स्वरूप अहिलेको अवस्था आएको हो। नियामकलाई यसको अवगत हुँदाहुँदै पनि नियमन सक्रियता देखाइएन। जव नेपाल राष्ट्र बैंकले बैंक तथा वित्तीय संस्था खोल्न कडा गयो, गैरसहकारी कारोबार गर्ने सहकारीहरू ह्वात्तै बढे र नियामकीय कमजोरीको फाइदा उठाए। विश्वभरि उत्पादक र कृषि सहकारी विस्तार हुँदा नेपालमा भने वित्तीय सहकारी विस्तार हुनुको पछिको रहस्य यही हो। उल्लिखित कारणले अर्थतन्त्रको तेस्रो स्तम्भप्रति नकारात्मक असरहरू देखिएका छन्। जनस्तरमा पुगेको सहकारीको छवि र विश्वास स्खलन भएको छ। आफ्नै व्यवसायबाट सदस्य बिचल्लीमा पर्दा संस्थापित सामाजिक सम्बन्ध र मूल्य प्रणाली धरापमा छ। स्थानीय आर्थिक संरचना र वित्तीय समावेशीकरणको प्रक्रिया अल्मलिएको छ। नेपालको सबैभन्दा ठूलो वित्तीय सञ्जालमा आएको समस्याले वित्तीय संकट ल्याउने संभावना राख्छ नै। होइन भनेर वास्तविकतालाई ढाकछोप गर्न भन्दा समस्या समाधानमा आक्रामक हुनुपर्छ। मैनाली नेपाल सरकारका पूर्वसचिव हुन्।"
गौतमबुद्ध अन्तर्राष्ट्रिय क्रिकेट रंगशालाको निर्माण सुरु,"चितवन : चितवनको भरतपुरमा निर्माणाधीन गौतमबुद्ध अन्तर्राष्ट्रिय क्रिकेट रंगशालाको काम अगाडि बढेको छ। भरतपुर महानगरपालिकाको सहरी पूर्वाधार महाशाखाका प्रमुख सन्तोष आचार्यले प्यारापिट मुनि ढुङ्गाको सोलिङको धमाधम भइरहेको जानकारी दिए। निर्माणमा प्रयोग हुने स्थानीय सामग्रीको महानगरपालिकाको प्रयोगशालामा परीक्षण भइरहेको छ भने रड प्रयोगशाला परीक्षणका लागि काठमाडौँ पठाइएको छ। उनले भने, निर्माण कम्पनीका प्राविधिक एवं कर्मचारी फिल्डमा खटिएर काम सुरु गरेका छन्। भरतपुर महानगरपालिकाले प्रदेश र केन्द्र सरकारसँगको सहकार्यमा क्रिकेट रंगशालाको काम अगाडि बढाएको हो। महानगरपालिकाका उपनिर्देशक इन्जिनियर जगन्नाथ अर्यालका अनुसार १० हजार दर्शक बस्नमिल्ने प्यारापिटसहित मैदान तयार गरिने छ। राससका अनुसार रंगशाला निर्माणको लागत ७५ करोड ५० लाख ९१ हजार १ सय ८९ रुपैयाँ छ। विसं २०८३ पुस २२ गतेसम्ममा निर्माण सम्पन्न गर्ने गरी सम्झौता भएको छ। चालु आर्थिक वर्षमा संघीय सरकारले २५ करोड रुपैयाँ र भरतपुर महानगरपालिकाले चार करोड ८० लाख रुपैयाँ बजेट विनियोजन गरेका छन्। बागमती प्रदेश सरकारले कुल ठेक्का रकमको ७० प्रतिशत व्यहोर्ने सहमति गरेको छ। सुरुमा रङ्गशाला निर्माण थालेको धुर्मस सुन्तली फाउण्डेशनले पाँच हजार जना अट्ने प्यारापिट तयार गरिसकेको छ। त्यसका लागि दुई सय ८६ वटा पिलर खडा भइसकेका छन्।"
पेरिस ओलम्पिक : म्याराथनमा सन्तोषी श्रेष्ठ ७९ औं स्थानमा,"काठमाडौं : पेरिस ओलम्पिक २०२४ को महिला म्याराथनमा नेपालकी सन्तोषी श्रेष्ठले ७९ औं स्थानमा दौड पूरा गरेकी छन्। आइतबार भएको म्याराथनमा उनले निर्धारित दूरी २ घण्टा ५५ मिनेट ०६ सेकेण्डमा पूरा गरिन्। महिला म्याराथनको उपाधि भने नेदरल्यान्ड्सकी सिफान हसनले जितेकी छन्। उनले निर्धारित दूरी दुई घन्टा २२ मिनेट ५५ सेकेन्डमा पूरा गरिन्। यस्तै, दुई घन्टा २२ मिनेट ५८ सेकेन्ड लगाएकी इथोपियाकी असिफा दोस्रो भइन्। केन्याकी ओबिरीले तेस्रो स्थान प्राप्त गरिन्। उनले सो दूरी २ घण्टा २३ मिनेट १३ सेकेन्डमा पूरा गरिन्। सन्तोषी श्रेष्ठले कठिन चूनौति भएपनि आफुले निकै प्रयास गरेको र रेश पुरा गरेको बताइन्। उनले पेरिस ओलम्पिकमा सहभागी हुनुनै आफ्नालागि गौरवको बिषय भएको सुनाइन्। म्याराथनमा ९२ खेलाडीले प्रतिस्पर्धा गरेका थिए।"
पेरिस ओलम्पिकमा चीन ३९ स्वर्णसहित शीर्ष स्थानमा,"शनिबारसम्मको विभिन्न स्पर्धापछि पेरिस ओलम्पिक खेलमा चीन ३९ स्वर्ण, २७ रजत र २४ कास्यसहित ९० पदकसहित अङ्क तालिकामा शीर्ष स्थानमा रहेको छ । अमेरिका, अष्ट्रेलिया, जापान, फ्रान्स, बेलायत, दक्षिण कोरिया, नेदरल्याड्स, जर्मनी र इटाली क्रमशः शीर्ष १० स्थानमा रहेका छन् । दोस्रो स्थानमा रहेको अमेरिकाले ३८ स्वर्ण, ४२ रजत र ४२ कास्यसहित कुल १२२ पदक हात पारेको छ भने अष्ट्रेलियाले १८ स्वर्ण, १८ रजत र १४ कास्य पदकसहित कुल ५० पदक जित्दै अहिलेसम्मको पदक तालिकामा तेस्रो स्थान हासिल गरेको छ । त्यसैगरी, चौथो स्थानमा रहेको जापानले १८ स्वर्ण, १२ रजत र १३ कास्यसहित ४३ पदक जितेको छ भने पाँचौं स्थानमा फ्रान्सले १६ स्वर्ण, २४ रजत र २२ कास्यसहित कुल ६२ पदक जितेको छ । पदक तालिकामा छैटौँ स्थानमा रहेको बेलायतले १४ स्वर्ण, २२ रजत र २७ कास्यसहित कुल ६३ पदक जितेको छ भने दक्षिण कोरिया १३ स्वर्ण, आठ रजत र नौ कास्यसहित ३० पदक जित्दै सातौँ स्थानमा रहन सफल भएको छ । आठौँ स्थानमा रहेको नेदरल्यान्ड्सले १३ स्वर्ण, सात रजत र १२ कास्यसहित कुल ३२ पदक जितेको छ भने १२ स्वर्ण, ११ रजत र आठ कास्यसहित कुल ३१ पदक जित्दै जर्मनी नवौँ स्थानमा छ । इटाली ११ स्वर्ण, १३ रजत र १५ कास्यसहित कुल ३९ पदक जितेर शीर्ष दशमध्ये अन्तिम स्थानमा रहेको छ । रासस"
पारालिम्पिकमा उत्कृष्ट नतिजाको आशा राखेका छौं,"सरोज श्रेष्ठ, सन् २०१० देखि राष्ट्रिय पारालिम्पक कमिटीमा आवद्घ भएर पारा खेलकुदको विकास र विस्तारमा क्रियाशील रहँदै आएका छन्। सन् २०१२ मा पहिलो पटक पारालिम्पिक खेलकुदको अवलोकन गर्ने अवसर पाएका उनले ह्विलचेयरमा बसेका खेलाडीलाई धकेल्दै गर्दा सबैको नजरमा परेका थिए। सबैले उनको कामको खुलेर तारिफ गरेका थिए। त्यही प्रेरणा र हौसलाबाट हौसियर उनले पारा पौडी संघ सञ्चालन गरेका थिए। त्यसलगत्तौ सन् २०१४ मा दक्षिण कोरियामा पहिलो पटक पौडीका तीन खेलाडी लिएर गएका उनले सन् २०१६ को रियो पारालिम्पिकमा लक्ष्मी कुँवरलाई सहभागी गराएका थिए। सन् २०१८ को एसियाली खेलकुदमा पनि तीन जना खेलाडी सहभागी गराएका उनी पेरिस पारालिम्पिकका सेभद मिसनको जिम्मेवारीमा छन्। उनीसँग पारालिम्पिकमा नेपालको तयारीका बारेमा केन्द्रित रहेर गरिएको कुराकानी : पेरिस पारालिम्पिक नजिकै आइसकेको छ। हाम्रो तयारी कस्तो भइरहेको छ ? पेरिस पारालिम्पिक यही अगष्ट २८ बाट सुरु हुँदैछ। यस पटक हाम्रा तीन खेलाडीले प्रतिस्पर्धा गर्दै छन्। जसमा दुई तेक्वान्दो र एक पौडीका खेलाडी छन्। तेक्वान्दोको विशेष प्रशिक्षण बेलायतको म्यानचेस्टरमा भइरहेको छ भने पौडीका खेलाडीले नेपालमै प्रशिक्षण गरिरहेका छन्। राज्यको साथ र सहयोग नभए पनि उत्कृष्ट नतिजा ल्याउने हिसाबले तयारी गरिरहेका छौं। तयारीका लागि राज्यले कुनै सहयोग गरेको छैन त ? अहिलेसम्म राज्यले प्रत्यक्ष रुपमा केही पनि दिएको छैन। राष्ट्रिय खेलकुद परिषद्ले थोरै रकम दैनिक भत्ताका रुपमा दिएको थियो। त्यो बाहेक अरु केही सहयोग पाएका छैनौं। यसको मतलब सबै तयारी आफ्नै खर्चमा गरिरहनु भएको छ ? अहिलेसम्म हामी आफैले तयारी गरिरहेका छौं। पारालिम्पिकको तयारीका लागि राज्यले खासै चासो लिएको छैन। हामी आफैले सकेजति गरिरहेका छौं। यसपटक हाम्रा तीन जना खेलाडी मात्रै सहभागी हुँदै छन् होइन त ? पेरिस पारालिम्पिकमा पारा तेक्वान्दोका पलेसा गोवद्र्धन र भरतसिंह महता तथा पारा पौडीका भीमबहादुर कुमाल सहभागी हुँदै छन्। हामीले अन्य खेलका खेलाडीका लागि पनि पहल गरेका थियौं। तर, उनीहरूको वाइल्ड कार्ड नै आएन। पेरिस ओलम्पिकमा नेपाल ओलम्पिक कमिटीका पदाधिकारीको लर्को लाग्यो भनेर आलोचना भइरहेको छ। तपाईंहरूको चाहिँ कति जनाको टोली जाँदै छ ? एवल र डिस्एवलको विषय फरक हुन्छ। एवलमा सबै खेलाडी सक्षम हुन्छन्। उनीहरूले आफ्नो सबै काम आफै गर्न सक्छन्। तर, पारालिम्पिक खेल्ने खेलाडी डिस्एवल हुन्छन्। संयोगले यस पटक ह्विलचेयर प्रयोग गर्ने हाम्रा खेलाडी छैनन्। ह्विलचेयरका खेलाडी हुँदा अफिसियलको कोटा अवश्य नै बढ्छ। ओलम्पिक कमिटीबाट कति जना पेरिस जानु भयो, त्यो मलाई थाहा छैन। पारालिम्पिकमा भिलेजमा बस्ने १० जनाको टोली हुन्छ। केही संघसंस्थाका साथीहरूले जाने इच्छा देखाउनु भएको छ। अहिलेसम्म विस्तृत विवरण आइसकेको छैन। त्यसैले त्यो संख्या कति हुन्छ भन्न सक्ने अवस्था छैन। हामीले जम्मा २० जनालाई सिफारिस गरेका छौं। उताबाट कति जनाको एक्रिडेसन आउँछ, हेर्न बाँकी छ। हामीले बाहिरी रुपमा भिसा प्रोसेस कसैको पनि गरेका छैनौं। त्यसैले यस पटक कोटाभन्दा पनि कम हुन्छ। बेलायतमा चाहिँ कस्तो प्रशिक्षण भइरहेको छ ? दुई जना पारा तेक्वान्दो खेलाडीले बेलायतमा प्रशिक्षण गरिरहेका छन्। नेपाल तेक्वान्दो संघले त्यहाँ प्रशिक्षणको व्यवस्था मिलाएको छ। त्यसैले तेक्वान्दोबाट उत्कृष्ट नतिजा आउँछ भन्ने विश्वास गरेका छौं। नेपालमा रहेका भीमबहादुर कुमालले पनि विगत तीन महिनादेखि नियमित प्रशिक्षण गरिरहेका छन्। उनले राष्ट्रिय कीर्तिमान तोड्दै नयाँ कीर्तिमान बनाउने आशा राखेका छौं। राज्यबाट साथ सहयोग पाइएन भन्नुभयो। यसको कारण के हो ? राज्यले त पारा खेलकुद र खेलाडीलाई झन् सहयोग गर्नुपर्ने होइन र ? राज्यले बिल्कुलै उपेक्षा गरेको भन्न मिल्दैन। हाङझाव एसियाली पारा खेलकुदमा सहयोग गरेकै हो। यस पटक पनि सहयोग गर्छु भनेर भन्नु भएको छ। हेरौं के गर्नु हुन्छ। अर्को कुरा पारालिम्पिक कमिटी दुई वटा छ। राष्ट्रिय र अन्तर्राष्ट्रिय मान्यता प्राप्त भन्ने विवादले नै समस्त पारा खेलकुद पछि परेको छ। हिजोका दिनमा के भयो भन्ने कुरा दोस्रो र तेस्रो पुस्तालाई थाहा हुने विषय भएन। हामी पारा खेलकुदमा केही गछौं भनेर आएका हौं। समस्त पारा खेलकुदलाई नै प्रभावित पार्ने काम गर्नु हुँदैन भन्ने मेरो मान्यता हो। खेलकुद विकास ऐनमा अन्तर्राष्ट्रिय मान्यता प्राप्त संघलाई नै मान्यता दिने भनेर स्पष्ट लेखिएको छ। यस हिसाबले राष्ट्रिय पारा ओलम्पिक कमिटीले स्वतः रुपमा मान्यता पाउनु पर्ने हो। तर, त्यसो हुन सकेको छैन। राष्ट्रिय खेलकुद परिषद्मा अर्कै संघ गठन भएको छ। त्यही कारण पनि पारा खेलकुदमा भनेजति काम हुन सकेको छैन। राज्यले पारा खेलकुदलाई महत्व नै नदिएको हो त ? अहिलेको परिप्रेक्ष्यमा राज्यले पारा खेलकुदलाई उपेक्षा गर्नै मिल्दैन। संगीना बैद्य, दीपक विष्टपछि छनोट चरण पार गरेर ओलम्पिक खेल्ने पलेसा गोवद्र्धन नेपालकै तेस्रो खेलाडी बनेकी छन्। छनोट चरण पार गरेर पारालिम्पक खेल्ने पलेसा पहिलो नेपाली खेलाडी पनि हुन्। यो कुराको आत्मसाथ राज्यले गर्नुपर्छ र, उनलाई सम्मान गर्नुपर्छ। पारा खेलाडीले पनि केही गर्न सक्छन् भन्ने कुरा पलेसालगायतका खेलाडीले प्रमाणित गरिसकेका छन्। राज्यको लगानीबिना नै यतिधेरै उपलब्धि हासिल भएको छ। साँच्चिकै राज्यले लगानी गर्ने हो भने त हामी धेरै अगाडि बढ्छौं भन्ने लागेको छ। भर्खरै नयाँ सरकार बनेको छ। उहाँहरूले अरु केही पनि गर्नु पर्दै ऐन नियम अनुसार हामीलाई सहयोग गरिदिनु भयो भने त्यो नै काफी हुन्छ। पारा खेलाडीको अवस्थाचाहिँ कस्तो छ ? यस विषयमा त हामीले कामै गर्न सकेका छैनौं। अर्थात् खेलाडीको खोजी नै गर्न सकेका छैनौं। अहिलेसम्म जति पनि खेलाडी आइरहेका छन्, उनीहरू आफैं स्वतःस्फुर्त रूपमा आइरहेका छन्। भिन्न क्षमता भएकाहरूका लागि पनि खेलकुद छ र, त्यहाँ उनीहरूको भविष्य सुनिश्चित हुन्छ भन्ने बोध राज्यले गराउनुु पर्छ। यसो भयो भने खेलाडीको कमी हुँदैन र छैन पनि। पारा ओलम्पिकको विवाद समाधान गर्न के गर्नुपर्छ ? हामीले कसैलाई पनि उपेक्षा गर्न मिल्दैन। राष्ट्रिय मान्यता प्राप्त संघले पनि काम गरिराखेकै छ। राष्ट्रिय स्तरमा खल्ने सबै खेलाडीको लक्ष्य भनेको अन्तर्राट्रिय प्रतियोगिता खेल्ने हो। यस्तोमा दुवै संघ एक ठाउँमा बसेर काम गर्नुपर्छ। साँच्चिकै खेल खेलाडीको हितमा काम गर्नु आउनु भएको हो भने आफ्नो स्वार्थलाई छाडेर एक भएर काम गर्नुपर्छ। सबैले आफूलाई भन्दा पनि खेलाडीको हितमा काम गर्ने हो भने यो समस्या नै आउँदैन। राष्ट्रिय खेलकुद विकास ऐन २०७७ मा अन्तर्राष्ट्रिय मान्यता प्राप्त संघ आधिकारिक हुने भन्ने स्पष्ट छ। त्यसैले राज्यले हामीलाई दर्ता गरेर अगाडि बढाउनु पर्छ। नयाँ दर्ताभन्दा पनि पहिले दर्ता भएकै संघसाग मिलेर जाँदा राम्रो हुन्छ होला नि होइन ? मिलेर जानेमा त हाम्रो केही विवाद नै छैन। पारा तथा विशेष खेलकुदको चर्चा पछिल्लो समय धेरै भएको छ। त्यसैले विवादका कुरा पनि पटक पटक उठ्ने गरेको छ। अहिले अस्तित्वमा भएका दुई संघ मिल्नुको विकल्प छैन। एकले अर्कोको अस्तित्व नस्विकार्ने हो र सधैं जुँगाको लडाइ लडिरहने हो भने फरक कुरा। होइन भने आफ्नो स्वार्थबाट माथि उठेर खेलकुद र खेलाडीको हित चाहने हो भने असम्भव केही छैन। खेलकुद र खेलाडीका लागि काम गर्ने हो भने मिल्नुको विकल्प छैन। यसो भयो भने हामी त खुसी नै हुन्छौं।"
चुहावट घट्दा प्राधिकरणलाई प्रतिवर्ष १२ अर्ब थप आम्दानी,"काठमाडौं : नेपाल विद्युत प्राधिकरणले विद्युत् चुहावटबाट नियन्त्रणबाट वार्षिक करिब १२ अर्ब थप आम्दानी गरेको छ। प्राधिकरणले विगत ८ वर्षमा प्रसारण तथा वितरण प्रणालीमार्फत भइरहेको विद्युत् चुहावटलाई आधा घटाएको विज्ञप्ति मार्फत् जानकारी दिएको छ। आर्थिक वर्ष (आव) २०७२७३मा प्रणालीमा २५७८ प्रतिशत विद्युत चुहावट थियो। २०८०८१मा उक्त चुहावट १२७३ प्रतिशतमा सीमित गरिएको छ। विद्युत् चुहावटमध्ये प्रसारण लाइनतर्फ ३३३ प्रतिशत र वितरणतर्फ ९४० प्रतिशत रहेको छ। आठ वर्षअघि २५७८ प्रतिशत चुहावटमध्ये १९८० प्रतिशत वितरण र बाँकी प्रसारणतर्फ थियो। प्राधिकरणका कार्यकारी निर्देशक कुलमान घिसिङले चुहावट नियन्त्रणका लागि चालिएका कदमलाई थप व्यवस्थित र प्रभावकारी बनाएर चुहावटमा ठूलो सफलता हासिल भएको बताए। कार्यकारी निर्देशक घिसिङले लोडसेडिङ अन्त्य भई नियमित रूपमा विद्युत् आपूर्ति र प्राविधिक तथा गैह्रप्राविधिक चुहावट नियन्त्रणका लागि चालिएका कदमले वितरणतर्फको विद्युत् चुहावट नियन्त्रणमा सकारात्मक प्रभाव परेको उल्लेख गरे। चुहावट नियन्त्रणबाट मात्र यस अवधिमा प्रतिवर्ष करिब १२ अर्ब रुपैयाँ थप आम्दानी भएको छ, गुमिरहेको रकम उठाउन सफलता मिल्दा यसको प्रत्यक्ष सकारात्मक प्रभाव प्राधिकरणको नाफामा देखिएको छ, नाफाबाट आर्जन भएको रकमलाई प्रणाली विस्तार र सुधारमा लगानी गरिरहेका छौं, अब चुहावटलाई एकल अंक (सिंगल डिजिट)मा झार्ने लक्ष्य राखी काम अगाडि बढाइरहेका छौं, घिसिङले भने। २०७२७३ सालमा ८ अर्ब ८९ करोड रुपैयाँ खुद नोक्सानीमा रहेको प्राधिकरणले आव ०७३७४ मा १ अर्ब ५० करोड रुपैयाँ खुद नाफा कमाएको थियो। त्यसपछि निरन्तर नाफामा रहेको प्राधिकरणको नाफा गत आवमा १३ अर्ब ३१ करोड रुपैयाँ (अन्तिम लेखापरीक्षण हुन बाँकी) पुगेको छ। आठ वर्षअघि ३४ अर्ब ६१ करोड रुपैयाँ सञ्चित घाटामा रहेको प्राधिकरण गत आवमा ४७ अर्ब ४१ करोड रुपैयाँ सञ्चित नाफामा पुगेको छ। ठूला क्षमताका प्रसारण लाइन तथा सबस्टेसन सञ्चालन, सबस्टेसन क्षमता वृद्धि तथा सुदृढीकरण, कन्डक्टर थप्ने, ओभरलोड ट्रान्सफर्मर फेर्ने, थ्रि फेज तथा स्मार्ट मिटरको प्रयोगलाई प्रोत्साहन गर्ने लगायतका कदमले प्राविधिक चुहावट नियन्त्रण भएको हो। प्राधिकरणले गैह्रप्राविधिक चुहावट नियन्त्रणका लागि चोरी नियन्त्रण, महशुल बक्यौता असुलीमा कडाइ, मिटर वाइपास तथा हुकिङ गरी चोरी गर्नेलाई कडा कारवाही गर्ने, बन्द मिटर फेर्ने, मिटर लिन प्रोत्साहित गर्ने, मिटर रिडिङ नभएको (स्टक युनिट) ग्राहकको पहिचान गरी रिडिङ गर्ने काम अभियानकै रुपमा चलाइरहेको छ।"
अर्थमन्त्री पौडेलले सचिवहरुसँग किन गरे कार्य सम्पादन सम्झौता ?,"काठमाडौं : उपप्रधानमन्त्री एवं अर्थमन्त्री विष्णुप्रसाद पौडेल र सचिवहरुबीच कार्य सम्पादन सम्झौता भएको छ। अर्थ मन्त्रालयमा आयोजित कार्यक्रममा अर्थमन्त्री पौडेल र अर्थ सचिव डा रामप्रसाद घिमिरे, राजस्व सचिव दिनेशकुमार घिमिरे र महालेखा नियन्त्रक विनोदप्रकाश सिंहबीच छुट्टाछुट्टै कार्य सम्पादन करार सम्झौता भएको हो। कार्य सम्पादन सम्झौतामा चालु आर्थिक वर्षमा गरिने कार्यक्रमहरु, लक्ष्यहरु र समयसीमा उल्लेख गरिएको छ । अर्थमन्त्री पौडेलले कार्य सम्पादन सम्झौता मूल्यांकनको महत्वपूर्ण आधार हुने उल्लेख गर्दै सिङ्गो टीमलाई परिचालन गरेर सचिवहरु र महालेखा नियन्त्रक सम्झौतामा उल्लेखित कार्यक्रम कार्यान्वयनमा खरो रुपमा उत्रिने विश्वास व्यक्त गरे। अर्थसचिव डाघिमिरेले वार्षिक कार्यक्रम र नीतिसँग सामजस्यता कायम गरी सम्झौतामा उल्लेखित क्रियाकलापहरु कार्यान्वयन गर्ने प्रतिबद्धता व्यक्त गरे।"
प्री ओपन सेसनमा नेप्से परिसूचक दोहोरो अंकले बढ्यो,काठमाडौं : साताको पहिरो कारोबार दिन आइतबार प्री ओपन सेसनमा नेप्से परिसूचक दोहोरो अंकले बढेर बन्द भएको छ। नेप्से परिसूचक १३७० अंकले बढेर २७८००८ विन्दुमा पुगेको हो। सेन्सेटिभ इण्डेक्स २५२ अंकले बढेको छ। यो समयमा ११३ स्टक्सको ७२ हजार २०३ कित्ता सेयर ३ करोड ९४ लाख ६८ हजार १३३ रुपैयाँमा खरिदबिक्री भए। कारोबारमा आएका ७२ स्टक्सको मूल्य बढ्दा २२ वटाको घटेको छ। बाँकी १८ स्टक्सको मूल्य भने यो समयमा स्थिर रहेको छ।
"सेयर बजारमा नयाँ रेकर्ड : परिसूचक २८ सय विन्दुमाथि, २५ अर्बको कारोबार","काठमाडौं : साताको पहिलो सेयर कारोबार दिन आइतबार सेयर बजारमा नयाँ रेकर्ड कायम भएको छ। २५ अर्ब माथिको सेयर कारोबार हुँदा नेप्से परिसूचक २८ सय विन्दुमाथि पुगेको छ। सेन्सेटिभ इण्डेक्स ३७६ प्रतिशतले बढेको छ। नेप्से परिसूचक ९४५३ अंकले बढेर २८६०९१ विन्दुमा पुगेर बन्द भएको छ। यसदिन ३३० स्क्रिप्सको ६ करोड ३२ लाख १ हजार ३२३ कित्ता सेयर २५ अर्ब ७७ करोड ९४ लाख ५३ हजार ५०९ रुपैयाँमा खरिदबिक्री भए। कारोबार रमका आधारमा हिमालयन रिइन्स्योरेन्स शीर्ष स्थानमा रहेको छ। सो कम्पनीको १ अर्ब ५२ करोड २ लाख ४७ हजार ३७० रुपैयाँको सेयर कारोबार भयो। यसैगरी शिवम् सिमेन्टको १ करोड १६ लाख रुपैयाँको सेयर कारोबार हुँदा नेपाल इन्फ्रास्टक्चर बैंकको ६८ करोड , नेपाल फाइनान्सको ५९ करोड र अपर तामाकोशी हाइड्रोपावरको ५५ करोड मूल्य बढीको सेयर कारोबार भयो। यसदिन एक दर्जन कम्पनीको सेयर सकारात्मक सर्किट लेभलमा कारोबार भयो। २५ अर्ब बढीको सेयर कारोबार भएको बजारमा कुथेली बुखारी स्माल हाइड्रोपावरका लगानीकर्ताले भने गुमाए। सो कम्पनीको सेयर १० प्रतिशतले घट्यो। १३ वटै समूहको उपसूचकमा हरियाली छाएको छ। इन्भेस्टमेन्ट,लाइफ इन्स्योरेन्स र माइक्रोफाइनान्स समूहको उपसूचक ४ प्रतिशत बढीले बढ्यो। कारोबारमा आएका २२५ स्टक्सको मूल्य बढ्दा १५ वटाको घट्यो । २ स्टक्सको मूल्य भने यो दिन स्थिर रह्यो।"
"गाउँमै मौरीपालन, मासिक ५० हजार आम्दानी","रामेछाप : रामेछाप नगरपालिका२ सुकाजोरका कृष्णबहादुर मगर सहरको रोजगारी छाडेर अहिले गाउँमै मौरीपालन गरी मासिक ५० हजार आम्दानी गरिरहेका छन्। सानै उमेरमा सहर पसेका मगर कोरोना कहरका कारण गाउँ फर्किएका थिए। कोरोनापछि लामो समय गाउँमा बस्नुपर्दा मगरले सुरुमा कुखुरापालन गरे। कुखुराबाट खासै आम्दानी नभएपछि उनले मौरीपालन गर्ने सोच बनाएर ललितपुरको गोदावरीमा गई मौरीपालनसम्बन्धी तालिम लिएर मौरीपालन सुरु गरेका हुन्। सुरुमा मेलिफेरा जातको १० घार मौरीबाट व्यवसाय सुरु गरेका थिए। उनले भने,त्यसपछि मैले छ घार सेरेना जातको मौरी थपेँ, अहिले यो व्यवसाय गरेको तीन वर्ष भयो आम्दानी राम्रै छ। उनले मौरीपालनसँगै मौरीका नयाँ घार उत्पादन गरी घारसहितका मौरी बेच्छन्। महभन्दा घारसहितको मौरी बिक्री चाँडो हुने र त्यसबाट बढी फाइदा हुने उनको अनुभव छ। मह र घार बिक्रीबाट उनले वार्षिर्क खर्च कटाएर छ लाख कमाइ गर्ने गरेको बताए। आर्थिक वर्ष २०८०८१ मा मौरीपालन व्यवसाय प्रवर्द्धनका लागि उनले रामेछाप नगरपालिकाबाट तीन लाख रुपैयाँ अनुदान प्राप्त गरे। सुरुमा लगानी गर्न समस्या भएको अवस्थामा अनुदान पाएपछि उनी खुसी छन्। उनले एक लाख १५ हजार लगानी गरी मौरीपालन सुरु गरेका थिए। सबैभन्दा बढी खर्च मह काढ्ने मेसिनमा लागेको उनको भनाइ छ। पछि आफैँले घार निर्माण गर्न थालेपछि अहिले उनको बगैँचामा मेलिफेरा र सेरेना जातका ७० घार माहुरी छन्। मेलिफेरा जातका मौरीले वर्षमा चारपाँचपटक मह उत्पादन गर्छ। यसले एक पटक मह काढ्दा एक घार बराबर १० देखि १५ केजीसम्म मह दिन्छ। सेरेना (लोकल) जातको माहुरीको घारबाट भने वर्षमा दुईपटक मात्र मह निकाल्न मिल्ने उनले बताए। अहिले महभन्दा पनि मौरीसहितको घारको माग बढी भएकोले उनले माउ उत्पादनमा जोड दिए। उनले उत्पादन र निर्माण गरेको मौरीसहितको घार १० हजारका दरले बिक्री गर्छन्। सेरेना जातको माहुरीको मह प्रतिकेजी एक हजारदेखि एक हजार दुई सयसम्म बिक्री गर्छन्। अठार वर्षसम्म सहरमा रोजगारी गर्दा खासै पैसा कमाउन नसकेका मगर अहिलेको आम्दानीबाट सन्तुष्ट छन्। उनी भन्छन्,देशका युवा लाइन लागेर विदेश गएको देख्दा आफूलाई पनि जाउँ जाउँ लागेको थियो, तर विदेश गएर फर्केको साथीहरुको अनुभव सुन्दा नजाने अठोट लिएर गाउँमै काम गर्न थालेका हुँ। मौरीपालन सुरु गरेको दुई वर्ष लगानी थप्दै जानुपर्ने र उत्पादन नहुनेजस्ता समस्या थियो। तेस्रो वर्षदेखि धमाधम उत्पादन हुन थालेपछि लगानी उठेको उनको अनुभव छ। कम मेहनत र लगानीमा राम्रो आम्दानी हुने यो व्यवसायका लागि विभिन्न स्थानीय तहहरुले आफ्नो नीति तथा कार्यक्रममा मौरीपालन समावेश गरेका छन्। सोही अनुसार सुनापति गाउँपालिकाले उनसँग एक सयवटा मौरीसहितको घार माग गरेको छ। रानीसहितको कर्मी मौरी उत्पादन गर्न केही समय लाग्ने भएकाले तत्काल मौरी उपलब्ध गराउन नसकिने उनी बताउँछन्। मौरीलाई अरिङ्गाल र मलसाप्रोबाट जोगाउन निकै समस्या हुन्छ। धेरै घार भएपछि घर वरिपरि मात्र राखेर नहुने भएकाले बारीको कान्लाहरुमा राख्ने गरेकाले त्यहाँ अरिङ्गाल र मलसाप्रोले दुःख दिने गरेको छ। घारभित्रको महमा कमिलाले दुःख दिने भएकाले कमिलाबाट जोगाउन स्ट्यान्ड बनाएर राख्नुपर्ने र मलसाप्रोबाट जोगाउन ढुङ्गाले थिचेर राख्नुपर्छ। उनले अर्को वर्षसम्ममा तीन सय घार मौरी पाल्ने योजना बनाएका छन्। प्रायः मौरीपालक किसानहरुले धेरै र चाँडो मह निकाल्न घार नजिक चिनी र चास्नी बनाएर राखिदिने गरेपनि आफूले त्यस्तो नगरेको र चास्नी बनाएर दिइरहनु नपर्ने उनको भनाइ छ। मौरीको घार विस्तार गर्दा रानी बनाउन कृत्रिम प्रविधि नअपनाई प्राकृतिक तरिकाले रानी उत्पादन गर्ने गरेको उनी बताउँछन्। उनले भने, घार फुटाएपछि मौरीहरुले आपत्कालीन रानी तयार पार्छन् रानी हराएको अवस्थामा माहुरीहरुले तीनचार दिनको लार्भा अण्डा हालेर भए पनि तुरुन्तै रानी उत्पादन गर्ने भएकाले कृत्रिम तरिकाले रानी उत्पादन गरिरहनु पर्दैन। रानी हराएको अवस्थामा दुईतीन दिनसम्म कर्मी मौरीले रानी खोज्ने तर फेला परेन भने चौथो दिन देखि तीनचार दिनको लार्भा हालेर रानी तयार पार्ने मगरले बताए। उनले उत्पादन गरेको मह सदरमुकाम मन्थली छिमेकी जिल्ला दोलखा, सिन्धुली, काठमाडौँ र भक्तपुरका बजारहरुमा बिक्री हुने गरेको छ।  रासस"

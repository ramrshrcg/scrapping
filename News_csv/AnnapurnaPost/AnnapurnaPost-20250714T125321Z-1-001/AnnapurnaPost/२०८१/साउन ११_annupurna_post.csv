शीर्षक,विवरण
साइबर सुरक्षाका चुनौती,"डिजिटल युगमा प्रविधिको तीव्र विकास र इन्टरनेटको व्यापक प्रयोग हुनु स्वाभाविकै हो। जसले मानिसको दैनिक जीवनलाई सजिलो र प्रभावकारी बनाएको छ। यसैले सायद अचेल हार्ड वर्क, स्मार्ट वर्कमा बदलिएको छ। व्यक्तिगत जीवन होस् या व्यापारिक गतिविधि, प्रविधिको प्रयोगले हरेक क्षेत्रमा सहजता छ। तर, प्रविधिको बढ्दो प्रयोगसँगै नयाँ प्रकारका जोखिम र खतराहरू पनि उत्पन्न भइरहेका छन्। साइबर अपराध र अनलाइन आक्रमणहरू विश्वभरि बढ्दै गएका छन्। यसले व्यक्तिगत, संस्थागत र राष्ट्रिय सुरक्षा खतरामा पारिरहेको छ। साइबर सुरक्षा, जसलाई डिजिटल सुरक्षाका रूपमा पनि चिन्छौं, हाम्रो डिजिटल सम्पत्ति र सूचनालाई यी खतराहरूबाट सुरक्षित राख्न अत्यन्त जरुरी छ तर कठिन पनि छ। यसका बाबजुद यो सुरक्षा उपायले व्यक्तिगत तथ्यांक, वित्तीय जानकारी र संस्थागत गोपनीयतालाई जोगाउने काम गर्छ। विश्वका अन्य मुलुकजस्तै नेपाल पनि साइबर सुरक्षा चुनौतीहरूबाट अछुतो छैन। इन्टरनेटको पहुँच र डिजिटल सेवाहरूको प्रयोगमा वृद्धि हुँदै जाँदा साइबर खतराहरूको जोखिम पनि बढ्दै गएको छ। नेपालमा विभिन्न सरकारी वेबसाइट ह्याक भएका छन्, जसले सरकारी तथ्यांक र सूचनाको सुरक्षा चुनौतीमा पारेको छ। सन् २०१९ मा नेपाल टेलिकमका वेबसाइटहरूमा साइबर आक्रमण भयो, जसले लाखौं प्रयोगकर्ताको व्यक्तिगत डाटामा पहुँच पुर्यायो। नेपालमा साइबर अपराधका घटनाहरू बढ्दै गएका छन्। प्रहरीको साइबर ब्युरोको तथ्यांकअनुसार, सन् २०२० मा मात्र १२ सयभन्दा बढी साइबर अपराधका घटना दर्ता भए। यसले नेपालमा साइबर सुरक्षा चुनौती कति गम्भीर छ भन्ने स्पष्ट पारेको छ। साइबर सुरक्षा चुनौती र समाधानहरूको उचित व्यवस्थापनले मात्र हाम्रो डिजिटल जीवनलाई सुरक्षित राख्न सक्छौं। साइबर सुरक्षा जागरुकता, प्रविधिको उचित प्रयोग र प्रभावकारी कानुनी प्रबन्धले साइबर अपराधबाट सुरक्षित रहन मद्दत पुर्याउँछ। चुनौतीहरू : १ डेटा चोरी र ह्याकिङ : डेटा अर्थात् तथ्यांक चोरी र ह्याकिङ नेपालमा एक गम्भीर समस्या हो। साइबर अपराधीहरूले सरकारी, निजी, र बैंकिङ क्षेत्रका डाटालाई लक्षित गरी आक्रमण गर्छन्। यस्तो आक्रमणले महŒवपूर्ण जानकारी चोरी गर्ने, गोपनीयता भंग गर्ने र वित्तीय क्षति पुर्याउने काम गर्छ। सरकारी वेबसाइट, बैंकहरूका अनलाइन सेवा र व्यक्तिगत खाताहरू साइबर अपराधीहरूको प्रमुख लक्ष्य बन्दै आएका छन्। २ फिसिङ आक्रमण : फिसिङ आक्रमणमा, साइबर अपराधीहरूले ठगीका माध्यमबाट प्रयोगकर्ताबाट संवेदनशील जानकारी प्राप्त गर्न प्रयास गर्छन्। उनीहरूले प्राय: इमेल, सामाजिक सञ्जाल वा एसएमएस मार्फत झुटा सन्देश पठाएर प्रयोगकर्तालाई ठग्छन्। नेपालमा पनि यस्तो आक्रमणका घटना बढ्दै गएका छन्। प्रयोगकर्ताहरूले बैंक खाताका विवरण, क्रेडिट कार्ड नम्बर वा व्यक्तिगत जानकारी दिनेबित्तिकै अपराधीहरूले ती जानकारीको दुरुपयोग गर्छन्। ३ मालवेयर र र्यान्समवेयर : मालवेयर र र्यान्समवेयर आक्रमणले कम्प्युटर प्रणालीहरूमा प्रवेश गरी डेटा नष्ट गर्न, चोर्न वा पहुँचलाई अवरुद्ध गर्न सक्छ। मालवेयरले कम्प्युटर प्रणालीमा विभिन्न प्रकारका नोक्सान पुर्याउँछ भने र्यान्समवेयरले प्रयोगकर्ताका फाइलहरू लक गरेर फिरौती माग्छ। नेपालमा पनि यस्ता आक्रमणका घटनाहरू देखिएका छन् जसले व्यक्तिगत र संस्थागत दुवै तहमा ठूलो नोक्सानी पुर्याएको छ। ४ डिस्ट्रिब्युटेड डिनायल अफ सर्भिस (डिडिओयस) आक्रमण : यस किसिमको आक्रमणमा साइबर अपराधीहरूले एकै समयमा धेरै ट्राफिक पठाएर वेब सर्भरहरूलाई अवरुद्ध गर्छन्। नेपालमा पनि सरकारी र निजी संस्थाहरू यस्तो आक्रमणको सिकार भएका छन्, जसले सेवाहरूलाई अस्थायी रूपमा अवरुद्ध गरिदिन्छ। यो आक्रमण विशेषगरी त्यतिबेला घातक हुन्छ जब महत्वपूर्ण सेवाहरू जस्तै बैंकिङ, स्वास्थ्य सेवा वा सरकारी सेवाहरूमा अवरोध पुग्छ। ५ सामाजिक इन्जिनियरिङ : सामाजिक इन्जिनियरिङले अनलाइन ठगी गर्न मानव मनोविज्ञानको प्रयोग गर्छ। साइबर अपराधीहरूले मानिसको विश्वास जितेर संवेदनशील जानकारी प्राप्त गर्न प्रयास गर्छन्। उदाहरणका लागि, कुनै व्यक्ति आफूलाई बैंकको कर्मचारी भएको नाटक गरेर प्रयोगकर्ताको बैंक खाताको जानकारी माग्न सक्छ। नेपालमा पनि सामाजिक इन्जिनियरिङ आक्रमणका घटना बढ्दै गएका छन्। नेपालमा नीति र कानुनी प्रबन्ध : नेपालले साइबर सुरक्षाका लागि विभिन्न कानुनी र नीतिगत व्यवस्था लागू गरेको छ। सन् २०२१ मा नेपाल सरकारले देशको साइबर सुरक्षालाई मजबुत बनाउन रणनीतिक दिशा निर्देश प्रदान गर्ने उद्देश्यले नेपाल साइबर सुरक्षा नीति जारी गरेको छ। यस नीतिले साइबर अपराधहरूको अनुसन्धान, प्रतिरोध र नियन्त्रणमा सहयोग पुर्याउँछ। नीतिअनुसार, सरकारी तथा निजी क्षेत्रका संस्थाहरूलाई साइबर सुरक्षा उपायहरूको कार्यान्वयन गर्न निर्देशन दिइएको छ। साथै, साइबर अपराधको घटनाहरूमा छानबिन र दोषीलाई कानुनी कारबाही गर्न पुलिस विभागमा विशेष साइबर ब्यूरोको स्थापना गरिएको छ। नेपालको कानुनी प्रबन्धमा इलेक्ट्रोनिक ट्रान्ज्याक्सन एक्ट २०६३ महत्त्वपूर्ण भूमिका खेल्छ। यस ऐनले अनलाइन ठगी, डेटा चोरी, ह्याकिङ र अन्य साइबर अपराधलाई नियन्त्रण गर्न कानुनी आधार प्रदान गर्छ। साइबर सुरक्षा सुदृढ गर्न नेपाल सरकारले नियमित रूपमा साइबर सुरक्षा जागरूकता कार्यक्रमहरू पनि सञ्चालन गर्दै आएको छ। यी कार्यक्रममा साइबर अपराधको जोखिम, सुरक्षाका उपायहरू र कानुनी अधिकारहरूबारे सर्वसाधारणलाई जानकारी गराइन्छ। यसका साथै, साइबर सुरक्षाको क्षेत्रमा अनुसन्धान र विकासलाई प्रवर्द्धन गर्न सरकार र शैक्षिक संस्थानहरूले सहकार्य गरिरहेका छन्। केही काम भए पनि साइबर सुरक्षाका चुनौतीहरू निरन्तर विकसित भइरहेकाले नेपाललाई यस क्षेत्रमा अझै पनि नयाँ रणनीतिहरू अपनाउनु र सुरक्षा उपायहरूलाई अध्यावधिक गर्दै लैजानु आवश्यक छ। साइबर सुरक्षामा सफल हुन सरकार, निजी क्षेत्र र सर्वसाधारणको सक्रिय सहभागिता र सहकार्य अत्यावश्यक छ। समाधान : साइबर सुरक्षा चुनौतीहरूको सामना गर्न विभिन्न समाधान लागू गर्न सकिन्छ। पहिलो र महत्वपूर्ण उपाय भनेको मजबुत पासवर्डको प्रयोग हो। प्रयोगकर्ताहरूले लामो र जटिल पासवर्ड अपनाउनुपर्छ, जसले अनधिकृत पहुँचलाई रोक्छ। नियमित रूपमा पासवर्ड परिवर्तन गर्नु पनि महत्वपूर्ण छ। दोस्रो उपाय भनेको नियमित सफ्टवेयर अध्यावधिक हो। सफ्टवेयर अध्यावधिकले सुरक्षाका कमजोरीहरूलाई समाधान गर्छ र प्रणालीलाई नयाँ खतराहरूबाट सुरक्षित राख्छ। तेस्रो, फायरवाल र एन्टिभाइरस सफ्टवेयरको प्रयोग अनिवार्य छ। यी उपकरणले प्रणालीलाई अनधिकृत पहुँच र मालवेयरबाट जोगाउँछन्। चौथो, डेटा एन्क्रिप्सनको प्रयोग गरेर संवेदनशील जानकारीलाई सुरक्षित राख्न सकिन्छ। डेटा ट्रान्समिसनका बेला एन्क्रिप्सनको प्रयोगले अवैध पहुँचलाई रोक्छ। पाँचौं, नियमित डेटा ब्याकअप पनि आवश्यक छ। यसले डेटा हानिको अवस्थामा पुनःस्थापना गर्न मद्दत गर्छ। यसका साथै साइबर सुरक्षासम्बन्धी जनचेतना अभिवृद्धि गर्नु आवश्यक छ। नियमित तालिम र कार्यशालाहरू मार्फत कर्मचारीलाई साइबर सुरक्षाका सर्वोत्तम अभ्यासहरूको जानकारी दिनुपर्छ। अन्त्यमा, साइबर सुरक्षा नीतिहरूको पालना र निरन्तर निगरानी गर्न संस्थागत व्यवस्थापनले पनि ध्यान दिनुपर्छ। यी सबै उपायको समन्वयात्मक प्रयोगले साइबर सुरक्षा चुनौतीहरूलाई प्रभावकारी रूपमा समाधान गर्न सकिन्छ।"
अनुभवसँगै सोच र दृष्टिकोण बदल्ने मानवीय अवस्था,"मानिसको जीवनमा ८ वटा आयाम हुँदा रहेछन्। पहिलो बाँच्नुपर्ने। यसमा गाँस, बास र कपाससँगै निरोगिता रहने विषय पर्छन्। यी चार कुरा हामीलाई आवश्यक पर्दोरहेछ। जब बाँच्यो तब मान्छे दोस्रो भोगतर्फ आकर्षित हुन्छ। हिजो खान पाए हुन्थ्यो भन्ने ऊ आज मिठो खानेतर्फ मोडिन्छ। त्यस्तै, लाउन पाए हुन्थ्यो भन्ने ऊ अब राम्रो लाउन पाए हुन्थ्यो भन्छ। अझ राम्रोसँग बसोबास गर्न पाए हुन्थ्यो भन्छ। भोग गर्दागर्दै मलाई मात्र हैन, अरूलाई पनि होस् न भन्दै तेस्रो तहमा सेवा गर्न चाहँदो रहेछ मान्छे। चौथो, सेवा गरिरहँदा त्यसको नेतृत्व गर्न चाहँदो रहेछ। त्यसको नेतृत्व आफूले लिन पाए ? भन्दोरहेछ मान्छे। नेतृत्व लिँदालिँदै मान्छे सम्मान खोज्दो रहेछ, पाँचौंमा। सम्मान खोज्दा खोज्दै त्यो सम्मानको लायक हुन बल्ल मैले केही जान्नुपर्छ भन्ने बुझ्छ र छैटौंमा ज्ञान खोज्दो रहेछ। त्यसपछि बल्ल मानिस केही खोज्ने र पढ्ने तहमा पुग्दोरहेछ। यसरी ज्ञान भइसकेपछि सातौं चरणमा मान्छे ध्यानमा प्रवेश गर्दो रहेछ। हिजो अस्ति खान मिठो चाहिन्छ भन्ने मान्छे अब भए पनि ठीक नभए पनि ठीक भन्नेमा पुग्छ। हिजोसम्म राम्रो लगाउनुपर्छ भन्ने ऊ अब जे भए पनि ठीक भन्नेमा पुग्छ। यसबेलामात्र मानिसले थाहा पाउँछ कि मैले गहिरिएर केही जानेबुझेको रहेनछु। सतही ज्ञान अर्थात् भ्रमको संसारमा बाँचेछु। ध्यानको यात्राले ऊ त्यसभन्दा माथि पुग्नेरहेछ अर्थात् समृद्ध हुँदोरहेछ। यो आठौं चरणमा पुगेपछि अब मान्छेमा कुनै कुराको लोभलालच बाँकी नरहने रहेछ। अर्थात्, हुँदा पनि ठीक नहुँदा पनि। वैराग्यको यो संसारमा पुगेपछि मात्र उसले समभाव राख्दोरहेछ, समदर्शी बन्दोरहेछ।"
व्यर्थ वन्दनाको वैधानिक विश्राम,"पछिल्लो राजनीतिक पर्यावरणमा सबैभन्दा परिपक्व अनि उच्च रणनीतिक मानिएका नेता केपी शर्मा ओली देशको ४५औं र नयाँ प्रधानमन्त्री बनेका छन्। संसदबाट उनले भारी विश्वासको मत प्राप्त गरिसकेपछि अब पूर्ण क्षमता र उच्च गतिमा काम गर्न इजाजत प्राप्त भएको छ। राजनीतिक स्थिरताको आवश्यकता आत्मसात् गरी यो सरकार निर्माण गर्नु परेको भाष्यलाई नागरिक समुदायबाट समेत आलोचनात्मक समर्थन प्राप्त छ। खासखास परिवर्तनमा मात्र ठूला दुई दलको मिलन भएको नजिर नेपाली राजनीतिले साक्षात्कार गरेको छ। २०४६ सालको आन्दोलन, गणतान्त्रिक आन्दोलन, संविधानसभाबाट संविधान निर्माण र प्रमाणीकरण यसका उदाहरण हुन्। प्रचण्डको अविछिन्न उथलपुथल र जादुमयी नम्बरको दुवाईलाई विश्राम गर्न पनि यो समीकरण बनेको देखिन्छ। सानातिना दल मिलाएर भ्यागुताको धार्नी बनाउने विचलनले नागरिकलाई राजनीतिमाथि असीम वितृष्णा बढाउँदै थियो। लेखक अल्र्बट क्यामुकृत सिसिफसको कथा जस्तै एउटा निरर्थक र निष्प्रभावी मञ्चन भएको राजनीतिलाई सल्याउन पछिल्लो समीकरण एक प्रभावकारी कदम हुन सक्छ। पार्टीका आन्तरिक झगडा र श्रीमान्श्रीमतीको किचलोसमेतले असर पर्नुपर्ने नियतबाट सरकारले मुक्ति पाएको छ। यद्यपि यो सरकार बन्ने भनेर दलबीच सहमति भएपछिको एक सातासम्म पनि संविधानको घारा ७६ (२) कि ७६ (३) भन्ने बेमौसमी बाजा बजाउँदै केही अन्योल सिर्जना गर्न खोजियो। भरसक धारा ७६ (३) मा गएर ओलीलाई रोक्न पाए हुन्थ्यो भन्ने अर्धेल्याईं र आधारहीन दुष्साहस गर्ने एउटा सानो समूह प्रायोजित पैरवी गर्दै थियो। कानुनजीवीहरू समेत विभाजित हुँदै बाँकी समाजलाई दुविधामा पार्ने र गलत दिशामा डोहोर्याउने अभ्यास गरिएको थियो। अहिले पनि केही व्यक्तिहरू सर्वोच्च गएर ओलीलाई हटाएरै छाड्ने भन्दै बालहठ र अशोभनीय जिद्दी देखाउँदैछन्। ओलीमाथि उनीहरूलाई केही व्यक्तिगत द्वेष अथवा बदलाको अभ्यास गर्नुहोला या नहोला, यो त उनीहरू नै जानुन्। तर राजनीतिशास्त्रको एक विद्यार्थी र संविधानको अध्येताको हिसाबले विश्लेषण गर्दा धारा ७६ (२) अनुसार ओलीलाई प्रधानमन्त्री नियुक्ति निर्विवाद थियो र छ। यही धाराअनुसार सरकार बन्नेमा कुनै बाधा नभएको मात्र होइन, संविधानको अनिवार्य प्रावधान नै त्यही थियो। अब सरकार बनेर विश्वासको मतसमेत प्राप्त गरेपछि यो सरकार बन्ने आधार थियो भन्ने झनै प्रस्ट हुन्छ। संविधानको ७६ (३) अनुसार बन्नुपर्ने थियो भन्ने व्यर्थ अनि पूर्वाग्रही बगावतको अन्त्य भएको छ। उक्त बखेडा लहडी, सतही र पूर्वाग्रही थियो रहेछ भन्ने आत्मज्ञानको दियो बाल्ने समय आएको छ। संवैधानिक प्रावधानलाई मिहिन हिसाबले अध्ययन गर्ने हो भने धारा ७६ (२) अनुसार प्रधानमन्त्री नियुक्त हुन नसकेमा अथवा नियुक्त भएको प्रधानमन्त्रीले ३० दिनभित्र लिनुपर्ने विश्वासको मत प्राप्त गर्न नसकेमा धारा ७६ (३) अनुसारको सरकार बन्ने भनिएको छ। यसका लागि धारा ७६ (२) अनुसार सरकार बन्न सक्छ कि सक्दैन भन्ने परीक्षण गर्न अनिवार्य हुन्छ। दिइएको समयसीमामा ७६ (२) अनुसार प्रधानमन्त्री नियुक्त हुन नसेकमा अनि प्रधानमन्त्री नियुक्त भएर ३० दिनभित्र विश्वास प्रमाणित गर्न नसकेमात्र ७६ (३) मा जाने हो। प्रचण्डले पटकपटक विश्वास प्राप्त गरेर एउटा समय कालसम्म सरकारको नेतृत्व गरिसकेको अवस्था थियो। तसर्थ सरकार निर्माणको क्रमिक प्रक्रिया होइन, नयाँ सरकार निर्माणको प्रक्रिया सुरु हुने कुरा स्पष्ट नै थियो र त्यही भयो। सरकार निर्माणको सबालमा विगतको राजनीतिक नजिर पनि त्यस्तै प्रकृतिको छ। केही वर्षपहिले (२०७८ सालमा) पनि धारा ७६(२) अनुसार प्रधानमन्त्री रहेका केपी ओलीले विश्वासको मत गुमाए। राष्ट्रपति विद्यादेवी भण्डारीबाट पुनः ७६ (२) अनुसारको संयुक्त सरकारको निर्माण गर्न सूचना जारी भयो। दिइएको समयभित्र कुनै दाबी नपरेपछि धारा ७६ (३) अनुसार संसद्मा ठूलो दलको संसदीय दलको नेताको हैसियतमा पुनः ओली प्रधानमन्त्री नियुक्त भए। तसर्थ ७६ (३) अनुसारको सरकार बन्न ७६ (२) अनुसार सरकार बन्न नसकेको प्रमाणित हुनु अनिवार्य हुन्छ। व्याख्याता तथा विश्लेषकले संविधानको धाराभन्दा पनि अन्तर्य चाहिँ हेर्नुपर्छ। धारा कुन लगाउनेभन्दा पनि प्रावधान र प्रक्रिया कसरी जाने भन्ने महŒवपूर्ण पक्ष हो। संविधानले बोकेको मर्म यो हो कि सम्भव भए बहुमतको सरकार बन्छ, नभए मिलीजुली बन्छ त्यो पनि बन्न नसके अल्पमतको सरकार बन्छ। अल्पमतको पनि सम्भव नभए व्यक्तिको नेतृत्व पनि परीक्षण गर्नुपर्छ। बहुमतको सरकार बन्ने सम्भावना नभएकाले अहिलेको राजनीतिक अवस्थामा संयुक्त सरकार निर्माणको परीक्षण बिना अन्य प्रावधानलाई आकर्षित गर्न संवैधानिक नहुने कुरा स्पष्ट नै छ। सम्मानित सर्वोच्च अदालतले विभिन्न फैसलामार्फत तीनवटा विशेष नजीरसमेत प्रतिपादन गरेको छ। नयाँ सरकार बन्ने अवस्था कायम रहेसम्म संसद् विघटन हुन सक्दैन। संविधानको एउटै धारालाई दोहोर्याएर प्रयोग गर्न मिल्छ। अनि एकपटक अघिल्ला धारामा पुगिसकेपछि पनि यदि सहज अवस्था विद्यमान रहेमा पुनः पछि फर्किएर पहिलेका अथवा छोडिसकिएका धारा पुनप्र्रयोगसमेत गर्न मिल्छ। तसर्थ ७६ (२) प्रयोग भएको अवस्थामा पुनः सोही धारा प्रयोग गर्न अथवा ७६ (५) मा पुगेको अवस्थामा पनि यदि सरकार बन्न सक्ने सम्भावना रहेमा पुन ७६ (२) लाई आकर्षित गर्न संवैधानिक हुने व्याख्या र अभ्याससमेत भइसकेका छन्। धारा ७६ (३) अनुसार सरकार बन्दा प्रधानमन्त्री नियुक्त हुने व्यक्ति शेरबहादुर देउवा स्वयंले समेत ओलीलाई प्रधानमन्त्री बनाउन हस्ताक्षर गरेका कारण पनि यस्तो तर्कको कुनै तुक थिएन। संसद्मा कुनै पार्टीको स्पष्ट बहुमत भएमा उक्त दलको संसदीय दलको नेता प्रधानमन्त्री बन्छ। केही गरी संसद्को सोही कार्यकालको बीचमा उक्त दलले संसदीय दलको नेता परिवर्तन गरेमा नयाँ नेता बहुमतको प्रधानमन्त्री बन्न सक्दैन र ? एकपटक बहुमतको सरकार बनिसक्यो अब संयुक्त सरकार बन्नुपर्छ भन्नु मजाकमात्र हँुदैन र ? तसर्थ धारा ७६ (३) को आशक्ति केवल एक अभिशप्त आधारहीन आकांक्षा र अर्थहीन उलनमात्र थियो। अब त ७६ (२) अनुसार नियुक्त प्रधानमन्त्रीले विश्वासको भारी मतसमेत प्राप्त गरिसकेकाले सरकार बन्न सक्छ कि सक्दैन भन्ने व्याख्यामा अड्किनुपर्ने बाध्यता छैन। अभै पनि कसैको सौखिन स्वाङचाहिँ बाँकी हुन सक्छ। सरकार बनेर विश्वास नै प्राप्त गरिसकेकाले अन्य आशंका र कुनै पनि प्रतिकूल व्याख्या स्वतः निष्क्रिय भइसकेका छन्। प्रधानमन्त्रीको नियुक्ति सम्बन्धमा संविधानका धाराहरूको प्रयोग एउटा शृंखलाभित्र मात्र अविछिन्न हुन्छन्। तर कोही व्यक्ति प्रधानमन्त्रीसमेत नियुक्त भई विश्वास पाएर कार्यभार गरिसकेपछि भने अर्को सरकार निर्माणको प्रक्रिया पुन नयाँ शिराबाट अथवा सुरुबाट नै थालनी हुन्छ। त्यो पुरानो शृंखलाको निरन्तरता हैन, नयाँ थालनी हो, यसपटक पनि त्यही भयो। दलीय हैसियतमा तेस्रोचौथो भए पनि संख्याका हिसाबले अति साना पार्टीहरू प्रजातन्त्रिक प्रक्रियामा जनादेशको अवमूल्यन हुनेगरी सरकारको नेतृत्वको आकांक्षी बन्नेबनाउने बेथिति अन्त्य भएको छ। जादुमयी नम्बर भन्दै अस्थिरताको शृंखला निर्माण गर्ने अनि धोखाधडीको धारावाहिक शृंखला रच्ने पद्घतिको सामुल निरूपण भएको छ। ओलीले पाएको विश्वासको मतले अनेकन गलत संस्कार, स्वार्थप्रेरित लहडी व्याख्या, ७६ (३) को आधारहीन बगावत अनि जादुमयी नम्बरको अहम्मा अड्किएको अस्थिरताको समिश्रणले भरिएको एउटा व्यर्थ वन्दनाको वैधानिक विश्राम भएको छ। अब यो सरकारले नागरिकमा आशा जगाउने गरी काम गर्न सकोस्। आर्थिक उन्नयन र प्रगतिमा दत्तचित्त रहन सकोस्, शुभकामना। गर्न नसकेमा सार्वभौम नागरिकले आगामी निर्वाचनमा यसको उचित मूल्यांकन गर्ने नै छन्।"
राखेप शुक्रबारबाट सदस्यसचिवविहीन !,"काठमाडौं : नेपाली खेलकुदको सर्वोच्च निकाय राष्ट्रिय खेलकुद परिषद् (राखेप) शुक्रबारबाट सदस्यसचिवविहीन हुँदैछ। तर, तालुकदार मन्त्रालय युवा तथा खेलकुदमन्त्री तेजुलाल चौधरी र राखेप सदस्यसचिव टंकलाल घिसिङ दुवै विदेश सयरमा रहेकाले शुक्रबारपछि राखेप कसरी सञ्चालन हुन्छ भन्ने चासो र चर्चा मात्रै होइन, अन्योलता पनि सिर्जना भएको छ। घिसिङ २०७८ मंसिर १३ गतेको मन्त्रिपरिषद्को निर्णय अनुसार चार वर्षका लागि सदस्यसचिवमा नियुक्त भएका थिए। घिसिङ २०७७ साउन १२ गते सदस्यसचिवमा नियुक्त भएका रमेशकुमार सिलवालको स्थानमा सदस्यसचिव भएका हुन्। सिलवाललाई तत्कालीन सरकारले २०७८ कात्तिक १ गते पदबाट हटाएपछि सुनपती२, रामेछापका घिसिङ सदस्यसचिव नियुक्त भएका थिए। युवा तथा खेलकुद मन्त्रालयले २०७८ मंसिर १४ गते दिएको पत्रमा उनलाई चार वर्षका लागि नियुक्त गरिएको उल्लेख छ। तर, खेलकुद विकास ऐन २०७७ को दफा ८ को उपदफा (२) ले पदावधि पूरा नहुँदै पद रिक्त भएमा बाँकी अवधिका लागि जुन प्रक्रियाबाट नियुक्त भएको हो, सोही प्रक्रियाबाट नियुक्त हुने उल्लेख छ। ऐनमा भनिएको छ, दफा ३ को उपदफा (२) बमोजिम परिषद्मा मनोनित सदस्यहरूको पदाविधि पूरा नहुँदै कुनै कारणले पद रिक्त हुन आएमा बाँकी अवधिका लागि जुन प्रक्रियाबाट उक्त सदस्यमा मनोनित भएको हो सोही प्रक्रियाबाट मनोनयन गरिनेछ। दफा ८ को उपदफा (२) मा सदस्य भने पनि दफा २ को उपदफा (ट) ले सदस्य भन्नाले राष्ट्रिय खेलकुद परिषद्को अध्यक्ष, उपाध्यक्ष र सदस्यसचिवलाईसमेत जनाउने उल्लेख छ। खेलकुद विकास ऐनको दफा ७ को उपदफा (१) मा मनोनित सदस्यहरूको पदावधि चार वर्षको तोकिए पनि दफा ८ को उपदफा (२) ले पदाविधि पूरा नहुँदै कुनै कारणले पद रिक्त भएमा बाँकी अवधिका लागि नियुक्त हुने उल्लेख भएकाले सदस्यचिव घिसिङको पदावधि शुक्रबार सकिन लागेको हो। मन्त्री र सदस्यसचिव दुवै विदेशमा युवा तथा खेलकुदमन्त्री तेजुलाल चौधरी र सदस्यसचिव टंकलाल घिसिङ विदेशमा छन्। शुक्रबारबाट सुरु हुने ३३औं गृष्मकालीन ओलम्पिकमा सहभागी हुन मन्त्री चौधरी र सदस्यसचिव घिसिङ फ्रान्सको राजधानी पेरिस पुगेका हुन्। सदस्यसचिव घिसिङ सेभ द मिसनको जिम्मेवारीसहित पेरिस उडेका हुन्। मन्त्री चौधरी भने बुधबार फ्रान्स प्रस्थान गरेका हुन्। राष्ट्रिय खेलकुद विकास नियमावलीको दफा ६ को उपदफा (३) मा सदस्यसचिवले परिषद्को कामको सिलसिलामा स्वदेशभित्र भ्रमण गर्दा परिषद्को अध्यक्ष र विदेशमा भ्रमण गर्नुपर्ने भएमा मन्त्रिपरिषद्बाट स्वीकृत लिनुपर्ने प्रावधान छ। तर, सदस्यसचिव घिसिङ मन्त्रिपरिषद्को स्वीकृतिबिनै पेरिस उडेको युवा तथा खेलकुद मन्त्रालय स्रोतले जनाएको छ। मन्त्रीज्यू मन्त्रिपरिषद्को स्वीकृत लिएर पेरिस जानु भएको हो, मन्त्रालय स्रोतले भन्यो, सदस्यसचिवले स्वीकृति लिएको थाहा छैन। उहाँले मन्त्रिपरिषद्बाट स्वीकृति लिएको भए मन्त्रालयलाई थाहा हुन्थ्यो। तर, अहिलेसम्म त्यसको जानकारी आएको छैन। बोर्ड सदस्यको पदावधि पनि सकिँदै खेलकुद विकास ऐन २०७७ अनुसार अधिकांश बोर्ड सदस्यको पनि पदावधि अर्को महिना सकिने भएको छ। नेकपा एमालेको कोटामा नियुक्त भएका सदस्यको स्थानमा नियुक्ति भएका अधिकांश सदस्यको पदावधि पनि यही साउनमै सकिँदैछ। तत्कालीन युवा तथा खेलकुदमन्त्री तथा परिषद्का अध्यक्षबाट नियुक्ति पाएका प्रकाशकुमार कुसारी, अञ्जन धमला, बिना श्रेष्ठ, श्रीमान् थापामगर, दीपेन्द्र विष्ट र मोहमद फाजिलको पदावधि खेलकुद विकास ऐन अनुसार यही साउन १५ गते सकिँदैछ।"
मौद्रिक नीतिमा बजेटका पाँच कार्यक्रमलाई प्राथमिकता,काठमाडौं : सरकारले चालु आर्थिक वर्षको बजेटमा समावेश भएका विभिन्न प्रबन्धलाई कार्यान्वयन गर्ने लक्ष्यका साथ मौद्रिक नीतिमा केही विशेष व्यवस्था गरेको छ। चालु आवको मौद्रिक नीति सार्वजनिक गर्दै नेपाल राष्ट्र बैंकका गभर्नर महाप्रसाद अधिकारीले कृषि उपजको धितोमा समेत सहज रुपमा कर्जा प्रवाह हुने व्यवस्था मिलाइने जानकारी दिए। चालु आवको बजेटमा सो व्यवस्था छ। बैंक तथा वित्तीय संस्थाबाट प्रवाह हुने कर्जालाई नव प्रवर्तनमा प्रवाह गर्न प्रोत्साहन गर्ने र वैदेशिक रोजगारीमा जान श्रम स्वीकृति लिएका व्यक्तिलाई बैंक खातामा विप्रेषण पठाउने सुनिश्चितताका आधारमा बिनाधितो ऋण उपलब्ध गराउनेसम्बन्धी बजेटमा उल्लिखित व्यवस्थालाई केन्द्रीय बैंकले नीतिमार्फत थप सहज बनाएको छ। बचत तथा ऋण सहकारी संस्थामा देखिएका समस्या समाधान गर्न समस्याग्रस्त सहकारीका सञ्चालक र एकाघरको परिवारका सदस्यका नाममा रहेको सम्पत्तिको धितोको सुरक्षणमा पाँच लाखसम्मका बचतकर्ता सदस्यको रकम फिर्ता गर्ने व्यवस्था कार्यान्वयनका लागि सरकारलाई सहजीकरण गर्ने नीतिमा उल्लेख छ। त्यस्तै बजेटमा व्यवस्था भएको युवामा उद्यमशीलता प्रवर्द्धन गर्न कर्जाको सहज र सरल पहुँच पुर्याउन सहजीकरण गर्न नीतिमा विशेष व्यवस्था गरिएको छ।
राष्ट्र बैंकले एआई मार्गदर्शन ल्याउने,"काठमाडौं : चालु आर्थिक वर्षको मौद्रिक नीतिमार्फत् नेपाल राष्ट्र बैंकले सम्पत्ति व्यवस्थापन ऐनको मस्यौदा बनाएर सरकारलाई बुझाउने र कृतिम बौद्धिकता (आर्टिफिसियल इन्टेलिजेन्सएआई) मार्गदर्शन तयार पार्ने योजना सार्वजनिक गरेको छ। 'बढ्दै गइरहेको डिजिटल प्रविधिको प्रयोगलाई मध्यनजर गर्दै वित्तीय क्षेत्रमा प्रयोग हुने कृत्रिम बौद्धिकता (आर्टिफिसियल इन्टेलिजेन्सएआई) सम्बन्धमा आवश्यक अध्ययन गरी यसबाट सृजना हुनसक्ने जोखिम पहिचान गरी सोलाई न्यूनीकरण गर्दै कृत्रिम बौद्धिकतालाई अधिकतम सदुपयोग गर्न यससम्बन्धी मार्गदर्शन तर्जुमा गरिनेछ,' राष्ट्र बैंकले मौद्रिक नीतिमा उल्लेख गरिएको छ। त्यस्तै चालु आर्थिक वर्षभित्र सम्पत्ति व्यवस्थापन ऐनको मस्यौदा तयार पारेर सरकारलाई बुझाउने लक्ष्य पनि राष्ट्र बैंकले लिएको छ। 'बैंक तथा वित्तीय संस्थाको निष्क्रिय सम्पत्ति तथा गैरबैंकिङ सम्पत्ति व्यवस्थापन गर्न सम्पत्ति व्यवस्थापन कम्पनी स्थापना गर्ने प्रयोजनका लागि सम्पत्ति व्यवस्थापन ऐनको मस्यौदा तर्जुमा गरी नेपाल सरकारसमक्ष पेश गरिनेछ,' मौद्रिक नीतिमा भनिएको छ। बचत तथा ऋण सहकारी संस्थाको नियमन तथा सुपरिवेक्षणका लागि छुट्टै संयन्त्रको निर्माणका लागि आवश्यक कानुन बनाउन नेपाल सरकारसँग समन्वय गरिने पनि मौद्रिक नीतिमा उल्लेख छ। त्यसैगरी मौद्रिक नीतिले ऊर्जा क्षेत्रसँग सम्बन्धित विशिष्टकृत संस्थाबाट जारी गरिएका ऊर्जा बन्डलगायत ऊर्जासम्बन्धी ऋणपत्रमा गरिएको लगानीलाई ऊर्जा क्षेत्रमा लगानी गर्नुपर्ने गरी तोकिएको सीमामा गणना गर्न सकिने व्यवस्था ल्याएको छ। सम्पत्ति शुद्धीकरण तथा आतङ्कवादी क्रियाकलापमा वित्तीय लगानी निवारणको लागि गरिएका व्यवस्थालाई थप प्रभावकारी बनाउन अधिक जोखिम रहेका विभिन्न क्षेत्रका सूचक संस्थालाई गोएएमएल प्रणालीमा आवद्ध गरिने नीति पनि लिइएको राष्ट्र बैंकले जनाएको छ।"
"लघु, घरेलु, साना एवं मझौला उद्यमका लागि तोकिएको १ करोडको सीमालाई पुनरावलोकन गरिने","काठमाडौं : लघु,घरेलु ,साना एवं मझौला उद्यमका लागि तोकिएको १ करोडको सीमालाई पुनरावलोकन गरिने भएको छ। नेपाल राष्ट्र बैंकले शुक्रबार सार्वजनिक गरेको आर्थिक वर्ष २०८१०८२ को मौद्रिक नीतिमा उक्त सीमालाई पुनरावलोकन गरिने उल्लेख छ। यसैगरी चालु पुँजी कर्जा मार्गदर्शनमा उल्लिखित भेरियन्स एनालाइसिस गरी कर्जा समायोजन गर्नुपर्ने व्यवस्थालाई २०८२ साउन १ गतेबाट लागू हुनेगरी समयावधि थप गरिनेछ। २ करोडसम्मको लघु, घरेलु, साना तथा मझौला उद्यम, कृषि र स्वदेशी कच्चा पदार्थमा आधारित उद्योगलाई प्रवाह हुने कर्जामा आधार दरमा २ प्रतिशत विन्दुभन्दा बढी प्रिमियम थपेर ब्याजदर निर्धारण गर्न नपाउने व्यवस्थामा कृषिका लागि सहयोगी उद्योग, कृषि औजार उत्पादन, सूचना प्रविधि, पर्यटनलगायत आन्तरिक उत्पादनसँग सम्बन्धित क्षेत्रहरू थप गर्ने गरी पुनरावलोकन गरिने राष्ट्र बैंकले जनाएको छ।"
कम्तीमा ७ महिनाको वस्तु तथा सेवा आयात धान्नेगरी विदेशी विनिमय सञ्चिति कायम गर्ने,काठमाडौं : आर्थिक वर्ष २०८१०८२को मौद्रिक नीतिमा उत्पादनशील क्षेत्रतर्फ कर्जा प्रवाह र कर्जाको गुणस्तर सुधारमा जोड दिएको छ भने वित्तीय स्थायित्व कायम हुनेगरी नियामकीय व्यवस्था गरेको छ । सहज मूल्य र बाह्य क्षेत्र स्थितिलाई मध्यनजर राखी अर्थतन्त्रलाई गतिशील बनाउन सजगतापूर्ण लचिलो मौद्रिक नीतिको कार्यदिशालाई निरन्तरता दिइएको नेपाल राष्ट्र बैंकले जनाएको छ। मौद्रिक नीति सार्वजनिक गर्दै नेपाल राष्ट्र बैंकका गभर्नर महाप्रसाद अधिकारीले आर्थिक स्थायित्वमा प्रतिकूल असर नपर्नेगरी कर्जा प्रवाहलाई सहज बनाउन मौद्रिक नीति र नियामकीय नीतिबीच तादात्म्यता कायम गरिएको बताए। मुद्रास्फीतिलाई पाँच प्रतिशतको हाराहारीमा राख्नेगरी मौद्रिक विस्तारबाट मूल्यमा चाप पर्न नदिनेगरी मौद्रिक व्यवस्थापन गरिने उनले बताए । त्यस्तै उनले कम्तीमा सात महिनाको वस्तु तथा सेवा आयात धान्न पुग्नेगरी विदेशी विनिमय सञ्चिति कायम गर्ने लक्ष्यका साथ मौद्रिक नीति ल्याइएको उनले दावी गरे। मौद्रिक नीतिमार्फत संस्थागत शेयर धितो कर्जामा तोकिएको अधिकतम सीमा खारेज गरेको गभर्नर अधिकारले जानकारी दिए। त्यस्तै सरकारको बजेटमा उल्लेख छ प्रतिशतको आर्थिक वृद्धि दर हाँसिल गर्न सहयोग पुग्नेगरी तरलता व्यवस्थापन र कर्जा प्रवाहलाई उत्पादनशील क्षेत्रतर्फउन्मुख गर्ने मौद्रिक नीतिको लक्ष्य रहेको उनले बताए। अहिले देखिएको अर्थतन्त्रलाई चलायमान बनाउने गरी नीति ल्याइएको गभर्नर अधिकारीले बताए। शुक्रबार बालुवाटारस्थित राष्ट्र बैंक सभाहलमा गभर्नर अधिकारीले मौद्रिक नीति सार्वजनिक गरेका हुन्।
यी हुन् मौद्रिक नीतिका १५ नयाँ विशेषता,"काठमाडौं : नेपाल राष्ट्र बैंकले चालु आर्थिक वर्ष २०८१८२ को मौद्रिक नीतिमार्फत केही नयाँ व्यवस्था ल्याएको छ भने केही पुराना व्यवस्थालाई खुकुलो बनाएको छ। समग्र मौद्रिक तथा वित्तीय क्षेत्र व्यवस्थापनका लागि राष्ट्र बैंकले सन्तुलित ढङ्गले सजगताका साथ लचिलो मौद्रिक नीति ल्याएको गभर्नर महाप्रसाद अधिकारीको भनाइ छ। अर्थतन्त्रलाई चलायमान बनाउन कर्जा विस्तारलाई प्राथमिकतामा राखिएको पनि स्वयं गभर्नर अधिकारीले बताए। चालु आर्थिक वर्षको मौद्रिक नीतिमा भएका केही मुख्य व्यवस्था यस प्रकारका छन्। बैंकदर र नीतिगतदर घटाइयो ब्याजदर करिडोरको माथिल्लो सीमाको बैंकदरलाई सात प्रतिशतबाट साढे छ प्रतिशत र नीतिगत दर साढे पाँच प्रतिशतबाट पाँच प्रतिशत कायम गरिएको छ। निर्माण व्यवसायीलाई राहत मौद्रिक नीतिले निर्माण व्यवसायीलाई प्रवाह भएको कर्जाको साँवाब्याज तिर्ने अवधि २०८१ मङ्सिर मसान्तसम्म थप गर्ने, उनीहरूलाई चेक अनादर भएका आधारमा मात्र कालोसूचीमा समावेश नगर्नेलगायत विभिन्न सहुलियत दिइएको छ। पुँजीकोषमा सहजता मौद्रिक नीतिमार्फत बैंक तथा वित्तीय संस्थाको पुँजीकोष व्यवस्थापनमा सहजता, असल कर्जामा गर्नुपर्ने विद्यमान एक दशमलव २० प्रतिशत कर्जा नोक्सानी व्यवस्थालाई घटाएर एक दशमलव १० प्रतिशत कायम गरिएको छ। त्यस्तै, रेगुलेटरी रिटेल पोर्टफोलिया (आरआरपी) को सीमालाई दुई करोडबाट बढाएर दुई करोड ५० लाख कायम गर्नेलगायत व्यवस्था ल्याइएको छ। चालु पुँजीकर्जा मार्गदर्शन संशोधन भेरियन्स एनालिसिस गरी कर्जा समायोजन गर्नुपर्ने व्यवस्थालाई २०८२ साउन १ गतेदेखि लागू हुनेगरी समयावधि थप गर्ने तथा लघु, घरेलु, साना एवं मझौला उद्यमका लागि तोकिएको एक करोडको सीमालाई पुनरावलोकन गर्नेगरी चालु पुँजी कर्जा मार्गदर्शनमा संशोधन गरिने मौद्रिक नीतिमा उल्लेख छ। संस्थागत शेयर धितो कर्जाको सीमा हट्यो संस्थागत लगानीकर्ताका लागि बैंक तथा वित्तीय संस्थाहरूले मार्जिन प्रकृतिको शेयर धितोमा प्रवाह गर्ने कर्जाको विद्यमान अधिकतम रु २० करोडको सीमा खारेज गरिएको छ । व्यक्तिगततर्फको १५ करोडको सीमा भने यथावत् राखिएको छ। कर्जा वर्गीकरण निष्क्रिय वर्गको कर्जा नियमित भइसकेको अवस्थामा छ महिनापछि मात्र असल वर्गमा वर्गीकरण गर्न सकिने व्यवस्थालाई परिमार्जन गरी छ महिनासम्म सुक्ष्म निगरानी वर्गमा वर्गीकरण गरी उक्त अवधिपछि मात्र असल वर्गमा वर्गीकरण गर्न सकिने व्यवस्था ल्याइएको छ। बिना धितो ऋण चालु आर्थिक वर्षको बजेटमा परेको वैदेशिक रोजगारमा जानेका लागि बिना धितो ऋण दिने व्यवस्थालाई मौद्रिक नीतिले पनि समेटेको छ। त्यस्तै, कृषि र नवप्रवर्तन क्षेत्रमा जाने कर्जा सहज बनाउने नीति पनि राष्ट्र बैंकले लिएको छ। कानुन निर्माण सम्पत्ति व्यवस्थापन ऐनको मस्यौदा बनाएर सरकारलाई बुझाउने र कृत्रिम बौद्धिकता (आर्टिफिसियल इन्टेलिजेन्सएआई) मार्ग दर्शन तयार पार्नेलगायत विषयहरू मौद्रिक नीतिमा परेका छन्। सहकारी र लघुवित्त क्षेत्र व्यवस्थापन बचत तथा ऋण सहकारी संस्थामा देखिएको समस्या समाधानका लागि समस्याग्रस्त सहकारीका सञ्चालक र एकाघरको परिवारको सदस्यका नाममा रहेको सम्पत्तिको धितोको सुरक्षणमा रु पाँच लाखसम्मका बचतकर्ता सदस्यको रकम फिर्ता गर्ने व्यवस्था कार्यान्वयनको राष्ट्र बैंकले सहयोग गर्ने मौद्रिक नीतिमा उल्लेख छ। बचत तथा ऋण सहकारी संस्थाको नियमन तथा सुपरीवेक्षणका लागि छुट्टै संयन्त्रको निर्माणका लागि आवश्यक कानुन बनाउन नेपाल सरकारसँग समन्वय गरिने पनि राष्ट्र बैंकले जनाएको छ। त्यस्तै, लघुवित्त संस्थाहरू गाभ्ने, कर्जाको पुनर्तालिकीकरण गर्ने तथा सेवा शुल्क परिमार्जन गर्ने, सेवाग्राहीको गुनासो व्यवस्थापनमा बढी ध्यान दिनेलगायत व्यवस्था राखिएका छन्। आयात खुकुलो ड्राफ्ट तथा टिटीका माध्यमबाट वस्तु आयात गर्दा उपलब्ध हुने सटही सुविधाको विद्यमान सीमा अमेरिकी डलर ३५ हजारबाट वृद्धि गरी अमेरिकी डलर ५० हजार कायम गरिएको छ। त्यस्तै डकुमेन्ट अगेन्स्ट पेमेन्ट र डकुमेन्ट अगेन्स्ट एसेप्टेन्सका माध्यमबाट आयात गर्न सकिने विद्यमान सीमा अमेरिकी डलर ६० हजारबाट वृद्धिगरी अमेरिकी डलर एक लाख कायम गरिएको छ। यी व्यवस्थाले वस्तु आयात केही बढ्ने अनुमान गर्न सकिन्छ। डलर खाताबाट हुने भुक्तानी सीमा बढाइने नेपालमा खोलिएका परिवत्र्य विदेशी मुद्राको खाताबाट खर्च गर्न सकिने सीमालाई वृद्धि गरिने मौद्रिक नीतिमा उल्लेख छ। त्यस्तै राहदानीबापत उपलब्ध हुने विदेशी मुद्रा सटही सुविधासम्बन्धी विद्यमान व्यवस्थामा सहजीकरण गर्ने नीति पनि राष्ट्र बैंकले लिएको छ। विप्रेषण आप्रवाह, भ्रमण, व्यापारलगायतका क्रियाकलापलाई थप सहज हुनेगरी सटही गर्न सकिने विदेशी मुद्राहरूको विद्यमान सूची पुनरावलोकन गरिने जनाइएको छ। भुक्तानी प्रणाली सुधार राष्ट्रिय भुक्तानी स्वीच पूर्ण रुपमा सञ्चालनमा ल्याउन आवश्यक पर्ने पूर्वाधार र संस्थागत संरचना पार्ने मौद्रिक नीतिमा उल्लेख छ। त्यस्तै, भुक्तानी, समाशोधन र फर्छ्यौटसम्बन्धी कार्य गर्ने संस्थाहरूलाई पब्लिक लिमिटेड कम्पनी बनाइनेछ। कर्जा विस्तारमा जोड चालु आर्थिक वर्ष २०८१८२ का लागि सरकारले राखेको छ प्रतिशतको आर्थिक वृद्धि हासिल गर्न सहयोग पुग्नेगरी तरलता व्यवस्थापन र कर्जा प्रवाहलाई उत्पादनशील क्षेत्रतर्फउन्मुख गरिने मौद्रिक नीतिमा उल्लेख छ। चालु आर्थिक वर्षका लागि विस्तृत मुद्राप्रदायको वृद्धिदर १२ र निजी क्षेत्रतर्फ जाने कर्जा वृद्धि दर १२ दशमलव पाँच प्रतिशतसम्म रहने प्रक्षेपण राष्ट्र बैंकले गरेको छ। चेक बाउन्स हुँदैमा कालोसूचीमा नराखिने चेक अनादरलाई मात्र आधार मानी कालोसूचीमा राख्ने तथा बैंकिङ कारोबारमा बन्देज हुनेगरी खाता रोक्का राख्नेलगायतका व्यवस्था परिमार्जन गर्नेगरी विद्यमान कर्जा सूचना तथा कालो सूचीसम्बन्धी निर्देशनमा पुनरावलोकन गर्ने नीति राष्ट्र बैंकले लिएको छ। त्यस्तै, प्राइभेट इक्विटी तथा भेन्चर क्यापिटलले लगानी गरेको संस्था कुनै कारणबस कर्जा चुक्ता गर्न नसकी कालोसूचीमा पर्ने अवस्था आएमा लगानी गर्ने प्राइभेट इक्विटी तथा भेन्चर क्यापिटललाई कालोसूचीमा नपर्ने व्यवस्था मिलाइने मौद्रिक नीतिमा उल्लेख छ। ऋणपत्र क्षेत्रगत कर्जामा गणना गरिने चालु आर्थिक वर्षको मौद्रिक नीतिले ऊर्जासम्बन्धी ऋणपत्रहरूलाई क्षेत्रगत कर्जाका रुपमा गणना गर्न पाउने व्यवस्था गरेको छ। ऊर्जा क्षेत्रमा लगानी अभिवृद्धि गर्न ऊर्जा क्षेत्रसँग सम्बन्धित विशिष्टकृत संस्थाबाट जारी गरिएका ऊर्जा बन्ड लगायतका ऊर्जासम्बन्धी ऋणपत्रमा गरिएको लगानीलाई ऊर्जा क्षेत्रमा लगानी गर्नुपर्ने गरी तोकिएको सीमामा गणना गर्न सकिने व्यवस्था मिलाइने मौद्रिक नीतिमा उल्लेख छ।"
बैंकदर र निक्षेप सङ्कलनदर घटाइयो,काठमाडौं : नेपाल राष्ट्र बैंकले आर्थिक वर्ष २०८१८२ को मौद्रिक नीति सार्वजनिक गरेको छ । नयाँ मौद्रिक नीतिमार्फत राष्ट्र बैंकले बैंकदर र निक्षेप सङ्कलनदर घटाएको छ । मौद्रिक नीति सार्वजनिक गर्दै नेपाल राष्ट्र बैंकका गभर्नर महाप्रसाद अधिकारीले ब्याजदर करिडोरको माथिल्लो सीमाको बैंकदरलाई सात प्रतिशतबाट छ दशमलव पाँच प्रतिशत र नीतिगत दर पाँच दशमलव पाँच प्रतिशतबाट पाँच प्रतिशत कायम गरिएको बताए। ब्याजदर करिडरको तल्लो सीमाका रुपमा रहेको तीन प्रतिशतको निक्षेप सङ्कलन दरलाई भने यथावत् राखिएको छ । बैंक तथा वित्तीय संस्थाले कायम गर्नुपर्ने अनिवार्य नगद अनुपात र वैधानिक तरलता अनुपातसम्बन्धी विद्यमान व्यवस्थालाई निरन्तरता दिइएको छ । सहज मूल्य र बाह्य क्षेत्रको स्थितिलाई मध्येनजर गरी अर्थतन्त्रलाई गतिशील बनाउन सजगतापूर्वक लचिलो मौद्रिक नीतिको कार्यदिशालाई निरन्तरता दिइएको गभर्नर अधिकारीको भनाइ छ। त्यस्तै उत्पादनशील क्षेत्रतर्फ कर्जा प्रवाह र कर्जाको गुणस्तर सुधारमा जोड दिँदै वित्तीय स्थायित्व कायम हुनेगरी नियामकीय व्यवस्था तर्जुमा गरिएको उनले दावी गरे। बैंकदरमा स्थायी तरलता सुविधा प्रदान हुने व्यवस्थालाई निरन्तरता दिँदै स्थायी तरलता उपलब्ध हुने शर्तहरुलाई लचिलो बनाइने राष्ट्र बैंकले जनाएको छ ।
आर्थिक वर्ष २०८१८२ को मौद्रिक नीति सार्वजनिक (पूर्णपाठ),काठमाडौं : नेपाल राष्ट्र बैंकले चालु आर्थिक वर्ष २०८१८२ को मौद्रिक नीति सार्वजनिक गरेको छ। शुक्रबार बिहान बसेको सञ्चालक समिति बैठकले मौद्रिक नीति पारित गरेसँगै मौद्रिक नीति सार्वजनिक गरिएको हो। नेपाल राष्ट्र बैंकका गभर्नर महाप्रसाद अधिकारीले राष्ट्र बैंकको बालुवाटारसस्थित भवनबाट मौद्रिक नीति सार्वजनिक गरेका हुन्। नयाँ मौद्रिक नीतिमार्फत राष्ट्र बैंकले बैंकदर र निक्षेप सङ्कलनदर घटाएको छ । मौद्रिक नीति सार्वजनिक गर्दै नेपाल राष्ट्र बैंकका गभर्नर महाप्रसाद अधिकारीले ब्याजदर करिडोरको माथिल्लो सीमाको बैंकदरलाई सात प्रतिशतबाट छ दशमलव पाँच प्रतिशत र नीतिगत दर पाँच दशमलव पाँच प्रतिशतबाट पाँच प्रतिशत कायम गरिएको बताए। ब्याजदर करिडरको तल्लो सीमाका रुपमा रहेको तीन प्रतिशतको निक्षेप सङ्कलन दरलाई भने यथावत् राखिएको छ । बैंक तथा वित्तीय संस्थाहरूबाट सेयर धितो कर्जामा दिइने अधिकतम २० करोडको सीमा खारेज गरेको गरिएको छ। व्यक्तिगत कर्जाको सीमा भने यथावत रहेको छ। हाल व्यक्तिका हकमा सेयर धितो कर्जाको सीमा १५ करोड रुपैयाँ रहेको छ।
मौद्रिक नीतिः वैदेशिक रोजगारमा जानेलाई बिनाधितो ऋण उपलब्ध गराइने,"काठमाडौं : चालु आर्थिक वर्ष २०८१८२ को मौद्रिक नीतिमार्फत नेपाल राष्ट्र बैंकले वैदेशिक रोजगारमा जानेहरुका लागि बिनाधितो कर्जा उपलब्ध गराउने व्यवस्था ल्याएको छ। चालु आर्थिक वर्षको बजेटमा उल्लेख भएको उक्त विषय कार्यान्वयनका लागि राष्ट्र बैंकले मौद्रिक नीतिमा पनि उल्लेख गरेको हो। त्यस्तै, चालु आवको बजेटले कृषि र नवप्रवर्तन क्षेत्रमा जाने कर्जा सहज बनाउने नीति लिएकामा त्यसलाई कार्यान्वयनका लागि राष्ट्र बैंकले पहल गरेको छ। 'नेपाल सरकारको २०८१८२ को बजेट वक्तव्यमा उल्लेख भएअनुसार वैदेशिक रोजगारीमा जान श्रम स्वीकृति लिएका व्यक्तिलाई बैंक खातामा विप्रेषण पठाउने सुनिश्चितताका आधारमा बिनाधितो ऋण उपलब्ध गराउने व्यवस्था गरिनेछ,' मौद्रिक नीतिमा भनिएको छ, 'बजेट वक्तव्यमा उल्लेखित कृषिउपजको धितोमा समेत सहज रुपमा कर्जा प्रवाह हुने व्यवस्था मिलाइनेछ। बैंक तथा वित्तीय संस्थाबाट प्रवाह हुने कर्जालाई नवप्रवर्तनमा प्रवाह गर्न प्रोत्साहन गरिनेछ।' युवामा उद्यमशीलता प्रवद्र्घन गर्न कर्जाको सहज र सरल पहुँच पुर्याउन सहजीकरण गरिने पनि मौद्रिक नीतिमा उल्लेख छ। त्यस्तै सहकारी क्षेत्रमा देखिएका समस्या समाधानका लागि राष्ट्र बैंकले सरकारलाई सहयोग तथा समन्वय गर्ने भएको छ। 'सरकारको २०८१८२ को बजेट वक्तव्यमा उल्लेख भएको बचत तथा ऋण सहकारी संस्थामा देखिएको समस्या समाधानका लागि समस्याग्रस्त सहकारीका सञ्चालक र एकाघरको परिवारको सदस्यका नाममा रहेको सम्पत्तिको धितोको सुरक्षणमा रु पाँच लाखसम्मका बचतकर्ता सदस्यको रकम फिर्ता गर्ने व्यवस्था कार्यान्वयनका लागि नेपाल सरकारलाई सहजीकरण गरिनेछ,' चालु आवको मौद्रिक नीतिमा भनिएको छ।"
"सञ्चालक समितिबाट मौद्रिक नीति पारित,सवा १२ बजे सार्वजनिक हुँदै",काठमाडौं : नेपाल राष्ट्र बैंकले आर्थिक वर्ष २०८१८२ को मौद्रिक नीति आज सार्वजनिक गर्ने भएको छ। शुक्रबार दिउँसो १२ बजेर १५ मिनेटमा सार्वजनिक गरिने राष्ट्र बैंकले जनाएको छ। बिहान बसेको सञ्चालक समितिको बैठकले पास गरेसँगै मौद्रिक नीति सार्वजनिक हुन लागेको हो। बालुवाटारसस्थित राष्ट्र बैंकको भवनबाट मौद्रिक नीति सार्वजनिक गरिनेछ।
मुस्ताङको बजेट खर्च सवा ३ अर्ब,"जोमसोम : हिमाली जिल्ला मुस्ताङमा संघीय तथा प्रादेशिक सरकारी कार्यालयले ३ अर्ब ३४ करोड ७२ लाख रुपैयाँ बजेट खर्च गरेका छन्। आर्थिक वर्ष २०८०८१ का लागि मुस्ताङका संघीय तथा प्रादेशिक सरकारी कार्यालयका लागि विनियोजित कुल बजेट ४ अर्ब २ करोड ६६ लाख ४९ हजार रुपैयाँ बजेटमध्ये ८३१३ प्रतिशत बजेट खर्च भएको कोष तथा लेखा नियन्त्रक कार्यालय (कोनिका) मुस्ताङले जनाएको छ। चालु वर्ष संघीय तथा प्रादेशिक कार्यालयको कुल १६८६ प्रतिशत बजेट फ्रिज हुन पुगेको छ। मुस्ताङका संघीय तथा प्रादेशिक कार्यालयका लागि विनियोजित चालु खर्चतर्फ १ अर्ब ६६ करोड ८७ लाख बजेटमध्ये १ अर्ब ३६ लाख ३१ हजार अर्थात् ८१६८ प्रतिशत खर्च भएको छ भने पुँजीगत विकास खर्चतर्फ विनियोजित १ अर्ब ४२ करोड १४ लाख बजेटमध्ये १ अर्ब १७ करोड ८५ लाख रुपैयाँ अर्थात् ८२९२ प्रतिशत बजेट खर्च भएको छ। कोष नियन्त्रक भण्डारीका अनुसार स्थानीय तह वित्तीय हस्तान्तरणतर्फ ९३ करोड ६४ लाख ४२ हजारमध्ये ८० करोड ५५ लाख ४९ हजार रुपैयाँ अर्थात् ८६०२ प्रतिशत बजेट रहेको छ। मुस्ताङका २३ वटा संघीय कार्यालयको चालु र पुँजीगत खर्चका साथै स्थानीय तह वित्तीय हस्तान्तरणका लागि विनियोजित कुल बजेट २ अर्ब २६ करोड ४ लाखमध्ये १ अर्ब ९५ करोड ६० लाख रुपैयाँ अर्थात् ८६५३ प्रतिशत बजेट खर्च भएको छ। जसमध्ये संघीयतर्फको चालु बजेट १ अर्ब ४० करोड १० लाख बजेट विनियोजन भएकोमा १ अर्ब १९ करोड ७९ लाख अर्थात् ८५५ प्रतिशत खर्च भएको हो भने संघीय पुँजीगत विकास खर्चतर्फको बजेट ८९ करोड ७६ लाखमध्ये ८६ करोड ६३ लाख रुपैयाँ अर्थात् ९६५१ प्रतिशत बजेट खर्च भएको कोष नियन्त्रक भण्डारीले बताए। उनका अनुसार चालु वर्ष संघीय स्थानीय तह वित्तीय हस्तान्तरण बजेट ८५ करोड ९३ लाखमा ७५ करोड ८० लाख रुपैयाँ अर्थात् ८८२२ प्रतिशत बजेट खर्च भएको हो। संघीय चालु तथा पुँजीगत र वित्तीय हस्तान्तरण गरी कुल बजेट ३ अर्ब १५ करोड ८० लाख बजेटमध्ये २ अर्ब ८२ करोड २३ लाख रुपैयाँ अर्थात् ८९३७ प्रतिशत बजेट खर्च भएको छ। यसैगरी, मुस्ताङमा १४ वटा प्रादेशिक कार्यालयतर्फ चालु तथा पुँजीगत र स्थानीय तह वित्तीय हस्तान्तरणका लागि विनियोजित कुल बजेट ८६ करोड ८५ लाख बजेटमध्ये ५२ करोड ४९ लाख रुपैयाँ अर्थात् ६०४३ प्रतिशत बजेट खर्च भएको कोनिका मुस्ताङका कार्यालय प्रमुख भण्डारीले जानकारी दिए। जसमध्ये प्रादेशिक चालुतर्फ २६ करोड ७६ लाख बजेटमा १६ करोड ५१ लाख रुपैयाँ अर्थात् ६१७१ प्रतिशत बजेट खर्च भएको हो। प्रादेशिक पुँजीगततर्फ ५२ करोड ३७ लाख बजेटमध्ये ३१ करोड २२ लाख रुपैयाँ अर्थात् ५९६१ प्रतिशत बजेट खर्च भएको छ। स्थानीय तह वित्तीय हस्तान्तरणतर्फको कुल बजेट ७ करोड ७१ लाखमध्ये ४ करोड ७४ लाख रुपैयाँ अर्थात् ६१५६ प्रतिशत बजेट वित्तीय हस्तान्तरण भएको उनले जनाए। आर्थिक वर्ष २०८०८१ का लागि संघीय पुँजीगत बजेट करिब शतप्रतिशत खर्च हुँदा प्रादेशिक पुँजीगत विकास खर्च बजेट सन्तोषजनक देखिँदैन। उत्तरी चीनको स्वशासित क्षेत्र तिब्बतसँग सिमाना जोडिएको कोरलानाका जोड्ने राष्ट्रिय गौरवको (बेनीजोमसोमकोरला) सडकको कामले गति लिँदा संघीय पुँजीगत खर्च वृद्धि भएको कोष नियन्त्रक भण्डारीको दाबी छ। तर, प्रादेशिक पुँजीगततर्फ पूर्वाधार विकास कार्यालय मुस्ताङको अख्तियारीमा परेका तीन वटा पुल र एक रिङरोड सडकको काम अलपत्र पर्दा प्रादेशिक पुँजीगत बजेट खर्च कम हुन पुगेको उनले जनाए। संघीय सरकारतर्फ कालीगण्डकी करिडोर (बेनीजोमसोमकोरला) सडक आयोजनालाई विनियोजित कुल बजेट ७४ करोड ३७ लाख बजेटमा ७४ करोड ७८ हजार रुपैयाँ अर्थात् ९९५० प्रतिशत खर्च भएको हो। यो कालीगण्डकी करिडोर सडकलाई विनियोजित बजेटको अहिलेसम्मकै सबैभन्दा बढी बजेट खर्च भएको देखिन्छ। संघीयतर्फ शीतोष्ण बागवानी विकास केन्द्र (मार्फा) ले कुल बजेट ९ करोड २२ लाखमध्ये ७ करोड ४९ लाख रुपैयाँ अर्थात् ८१२५ प्रतिशत बजेट खर्च गरेको छ। प्रधानमन्त्री कृषि आधुनिकीकरण परियोजना, परियोजना कार्यान्वयन इकाइ मुस्ताङले कुल बजेट ५ करोड ५१ लाखमध्ये ४ करोड ३० लाख रुपैयाँ अर्थात् ७८०३ प्रतिशत बजेट खर्च गरेको छ। यस्तै, जिल्ला अदालत मुस्ताङले कुल बजेट १ करोड ९३ लाखमा १ करोड ८३ लाख अर्थात् (९४२५ प्रतिशत) बजेट खर्च गरेको छ। आर्थिक वर्ष २०८०८१ मा प्रादेशिक कार्यालयतर्फ पूर्वाधार विकास कार्यालय मुस्ताङलाई २७ करोड ६२ लाख विनियोजन भएकोमा जम्मा १२ करोड १५ लाख रुपैयाँ खर्च गरेको छ। खानेपानी जलस्रोत तथा सिँचाइ सबडिभिजन कार्यालय मुस्ताङको कुल बजेट १९ करोड ४४ लाख रहेकोमा १७ करोड ४२ लाख रुपैयाँ अर्थात् ८९५८ प्रतिशत बजेट खर्च भएको देखिन्छ। यस्तै, कृषि ज्ञान केन्द्र मुस्ताङले कुल बजेट ३ करोड ८९ लाखमध्येमा २ करोड ७ लाख रुपैयाँ अर्थात् ५३३२ प्रतिशत बजेट खर्च गरेको हो। यस्तै, मुस्ताङ अस्पताल मुस्ताङका लागि विनियोजित बजेट ९ करोड ५६ लाखमध्ये २ करोड ८५ लाख अर्थात् २९८९ प्रतिशतमात्रै बजेट खर्च भएको हो। मुस्ताङ अस्पतालको निर्माणाधीन भवन अलपत्र हुँदा त्यहाँँ बजेट खर्च कम हुन पुगेको हो।आर्थिक वर्ष २०८०८१ मा मुस्ताङमा संघीय तथा प्रादेशिक कार्यालयबाट ८ करोड ९५ लाख ९६ हजार रुपैयाँ राजस्व संकलन भएको छ। जसमध्ये संघीयतर्फ ७ करोड ७० लाख २० हजार रुपैयाँ राजस्व संकलन भएको छ। प्रादेशिकतर्फ १ करोड २५ लाख ७६ हजार रुपैयाँ राजस्व संकलन भएको हो।"
संस्थागत सेयर धितो कर्जामा २० करोडको सीमा खारेज,"काठमाडौं : सेयर धितो कर्जामा संस्थाहरूलाई दिइने अधिकतम २० करोडको सीमा खारेज भएको छ। शुक्रबार आर्थिक वर्ष २०८१८२ को मौद्रिक नीति सार्वजनिक गर्दै गभर्नर महाप्रसाद अधिकारीले बैंक तथा वित्तीय संस्थाहरूबाट सेयर धितो कर्जामा दिइने अधिकतम २० करोडको सीमा खारेज गरेको जानकारी दिएका हुन्। उनले भने,' मार्जिन ट्रेडिब सहज र व्यवस्थित हुन नसकिरहेको परिस्थितिमा पुँजीबजारमा लगानी गर्ने मुख्य उद्देश्यले स्थापना भएका संस्थागत लगानीकर्ताहरुका लागि बैंक तथा वित्तीय संस्थाहरुले मार्जिन प्रकृतिको सेयर धितोमा प्रवाह गर्ने कर्जाको विद्यमान अधिकतम २० करोडको सीमा खारेज गरिनेछ।' व्यक्तिगत कर्जाको सीमा भने यथावत रहेको छ। हाल व्यक्तिका हकमा सेयर धितो कर्जाको सीमा १५ करोड रुपैयाँ रहेको छ।"
विश्व अर्थतन्त्रमा क्रमिक सुधार आएता पनि सुधारको गति सुस्त र असमान छ : गभर्नर अधिकारी,काठमाडौं : नेपाल राष्ट्र बैंकका गभर्नर महाप्रसाद अधिकारले अर्थतन्त्रको पछिल्लो अवस्था मिस्रित रहेको बताएका छन्। शुक्रबार आर्थिक वर्ष २०८१८२ को मौद्रिक नीति सार्वजनिक गर्दै गभर्नर अधिकारीले अर्थतन्त्रको पछिल्लो अवस्था मिस्रित रहेको बताएका हुन्। उनले आर्थिक वर्ष २०८०८१ को ११ महिनासम्मको तथ्यांक अनुसार मुद्रा स्फिति लक्षित सीमा भित्र रहेको र बाह्य क्षेत्र सवल रहेको बताए। बैंकिङ प्रणालीमा अधिक तरलता रहेका कारण निक्षेप र कर्जाको ब्याजदर घट्ने क्रममा रहेको उनको भनाइ छ। अघिल्लो वर्षको तुलनामा कूल ग्राहस्त उत्पादनमा सु्धार भएको अनुमान छ। तर नेपाल सरकारको खर्च र राजश्व परिचालन भने लक्ष्यभन्दा न्यून रहन गएको छ। यस्तै बैंक तथा वित्तीय संस्थाको कर्जा विस्तार कम रहेको र निस्क्रिय कर्जा अनुपात बढेको उनको भनाइ छ। गभर्नर अधिकारीले विश्व अर्थतन्त्रमा क्रमिक सुधार आएता पनि सुधारको गति सुस्त र असमान रहेको बताए।
मौद्रिक नीतिलाई अन्तिमरुप दिन राष्ट्र बैंक सञ्चालक समितिको बैठक जारी,काठमाडौं :आर्थिक वर्ष २०८१८२ को मौद्रिक नीतिलाई अन्तिम रुप दिन राष्ट्र बैंक सञ्चालक समितिको बैठक जारी छ। बैठक बिहान ९ बजदेखि जारी छ। बैठक सकिएलगत्तै दिउँसो सवा १२ बजे मौद्रिक नीति सार्वजनिक गरिने तयारी छ। नेपाल राष्ट्र बैंकका गभर्नर महाप्रसाद अधिकारीले मौद्रिक नीति सार्वजनिक गर्नेछन् । मुलुकको अर्थतन्त्रलाई चलायमान बनाउने उपायका साथ बैंकमा लगानीयोग्य रकम थुप्रने क्रम बढ्दै गएको सन्दर्भमा कर्जा विस्तारका साथै निर्माण क्षेत्रलाई गतिशील बनाउन मौद्रिक नीति ल्याउन लागिएको राष्ट्र बैंकले जनाएको छ। यसैगरी सेयर धितो र घरजग्गा कर्जामा केही लचिलो बन्नेलगायत उद्योगव्यवसायमैत्री मौद्रिक नीति आउन लागेको बताइएको छ।
आर्थिक वर्ष २०८१८२ को मौद्रिक नीति सार्वजनिक,काठमाडौं : नेपाल राष्ट्र बैंकले चालु आर्थिक वर्ष २०८१८२ को मौद्रिक नीति सार्वजनिक गरेको छ। शुक्रबार बिहान बसेको सञ्चालक समिति बैठकले मौद्रिक नीति पारित गरेसँगै मौद्रिक नीति सार्वजनिक गरिएको हो। नेपाल राष्ट्र बैंकका गभर्नर महाप्रसाद अधिकारीले राष्ट्र बैंकको बालुवाटारसस्थित भवनबाट मौद्रिक नीति सार्वजनिक गरेका हुन्।

शीर्षक,विवरण
अहिलेको एसईई नतिजाले शैक्षिक गुणस्तर बढाउँछ,"दुर्गाबहादुर खड्का । जसरी पुरानै एसएलसीकै लयमा अहिलेको माध्यमिक शिक्षा परीक्षा (एसईई) को नतिजा आयो यसले अबदेखि बिग्रँदै जान थालेको शैक्षिक गुणस्तरमा सकारात्मक परिवर्तन आउने अपेक्षा राखिएको छ। प्यूठानका ८० वटा विद्यालयमध्ये हालसम्म मैले झन्डै ४० भन्दा बढी विद्यालयमा टेलिफोन गरेर शिक्षकहरूसँग प्रतिक्रिया लिएँ। यो नतिजाप्रति सबैको सकारात्मक प्रतिक्रिया छ। १ दशमलव ६ जीपीए ल्याउँदा हुने पहिलेको प्रणालीलाई खारेज गरेर अहिले लिखितमा ३५ र प्रयोगात्मक विषयमा ४० प्रतिशत ल्याउनैपर्ने व्यवस्था भयो। जसले गर्दा धेरै विद्यार्थी अनुत्तीर्ण भए। कैयौं विद्यालयको नतिजा शून्य भयो। शिक्षक, विद्यार्थी, अभिभावक र शिक्षाप्रेमीहरूलाई यो नतिजाले झट्का हानेको छ। त्यसैले त, नतिजा आएलगत्तै कतिपय विद्यार्थीको सोचाइमा नकारात्मक असर पनि परेको देखियो, सुनियो। त्यसलाई न्यूनीकरण गर्न शिक्षासँग सरोकार राख्ने सवै पक्ष जिम्मेवार बन्नुपर्छ। शिक्षकहरू जिम्मेवार बन्नुपर्छ। विद्यार्थीलाई अब पढ्नुपर्ने रहेछ भनेर सचेत गराएको छ भने अभिभावकहरूको चासो बढेको छ। यी तीनवटै पक्षको घुलन नहुँदासम्म समग्र शिक्षा क्षेत्रको गुणस्तरमाथि जान सक्दैन। (खड्का शिक्षा विकास तथा समन्वय एकाइ प्यूठानका एकाइ प्रमुख हुन्।)"
अर्को शैक्षिक गन्तव्य,"बाल विकास केन्द्र, आधारभूत कक्षा तथा माध्यमिक कक्षाको पहिलो चरण माध्यमिक शिक्षा परीक्षा हुँदै शैक्षिक गन्तव्यको धरातल निर्माण गर्न तम्तयार भएर बसेका छन् देशका करिब पाँच लाख विद्यार्थी। जसले एसईईको परीक्षाफलसँगै आफ्नो भविष्यको विषयगत र उच्च शिक्षा स्थलको छनोट गर्दै केही दिनपछि नयाँ जोशजाँगरका साथ पाइला अघि बढाउने छन्। शिक्षाको उच्चतम प्रयोगबाट उत्पादित जनशक्ति विश्वको आवश्यकता अनुरूप हुनुपर्छ। अन्यथा शिक्षाको उपादेयता शून्य प्रायः हुनेछ। जनशक्तिको आवश्यकता र तालिमको व्याख्या देशको विकास र निर्माणसँग सम्बन्धित हुनेगर्छ। रोजगारमूलक शिक्षा आजको आवश्यकता हो अन्यथा शिक्षाले दिगोपन लिन सक्दैन। विषयगत शिक्षाको छनोट : विषयगत शिक्षाको छनोट भन्नाले एसईईपछि कुन संकाय लिने भन्ने बुझिन्छ। चलनचल्तीमा आएको विषय यानी संकायको कुरा गर्ने हो भने विज्ञान संकाय, व्यवस्थापन संकाय, मानविकी संकाय, कलादेखि भाषा, व्यावसायिक तालिमदेखि सीटीईभीटीसम्मका विषयहरू पढ्न पाइन्छ। विद्यार्थीले चिकित्सा शास्त्रतिर लाग्ने हो भने विज्ञान संकाय लिनुपर्ने हुन्छ भने इन्जिनियरिङतर्फ लाग्ने हो भने पनि विज्ञान विषय नै रोज्नुपर्ने हुन्छ। यदि विद्यार्थीले चाटर्ड एकाउन्टेटदेखि बंैकर र स्वावलम्बन भई व्यवसायतर्फ अगाडि बढ्ने हो भने व्यवस्थापन संकायतर्फ लाग्नुपर्ने हुन्छ। आज भोलि कम्प्युटर विज्ञानतर्फ पनि विद्यार्थीको आकर्षण बढ्दो छ। सूचना प्रविधिले पनि विश्वमा फड्को मारिसकेको हुँदा विद्यार्थीको रुचि त्यतिकै पाइन्छ। कानुनको अध्ययन गर्न चाहने विद्यार्थीहरूले विज्ञान, व्यवस्थापन वा मानविकी संकायबाट जानुपर्ने हुन्छ भने नृत्य, गायन, वाद्यवादनजस्ता विषय पढ्न कला विज्ञानतर्फ अगाडि बढ्नुपर्ने हुन्छ भने संस्कृततर्फ लाग्ने विद्यार्थीले संस्कृत विद्यालयमार्फत अध्ययन गर्न सकिन्छ। कृषि, पशुपालन तथा व्यावसायिक तालिममार्फत पनि अध्ययन गर्न सकिन्छ। अभिभावकको जिम्मेवारी : सन्तानले एसईई परीक्षामा निकालेको नतिजाको मात्र मूल्यांकन गरी कुनै विषय पढ्न पर्छ भनी मनोवैज्ञानिक दबाव सिर्जना गर्नु विल्कुल गलत हुन्छ। विद्यार्थीको पढ्न सक्ने क्षमता, पढ्ने इच्छा तथा चाहना हेरी बिनादबाब विषय छनोट गराई दिने अभिभावकको जिम्मेवारी हुन्छ। सन्तानले पढ्न चाहना राखेको विषयको गहन अध्ययन गरी त्यस्को फाइदा, बेफाइदा तथा सामाजिक मूल्यमान्यता रोजगारीको सम्भावना केलाई दिएर सहज बनाइदिने जिम्मेवारी अभिभावकको हुने गर्छ। युवा पुस्ता देशमा मात्र बस्छन् भन्ने सोचबाट माथि उठेर विश्वका कुनै कुनामा पनि खपत हुने शिक्षा दिलाउन अभिभावक स्वयं अन्तर्राष्ट्रिय जगत्को शिक्षाको स्तरलाई हेरी नियाली विषय छनोट गराउँदा उचित हुन्छ। विदेश पढ्न जाने सोच बनाएका छोरा वा छोरीले दुःख नपाउन त्यस देशको आवश्यक जनशक्ति कुन विधामा चाहिएको छ, त्यसलाई बुझ्न जरुरी छ। त्यसै अनुरूप ११ र १२ कक्षामा विषय छनोट गर्न सहयोग अभिभावकले गर्नुपर्छ। आईटीका लागि अमेरिका, नर्सिङको तथा एकाउन्टिङका लागि अस्ट्रेलिया त्यसैगरी क्यानडा, जापान, जर्मनी, फ्रान्सजस्ता देशमा आईटी, बिजिनेसजस्ता विषयको माग बढी देखिन्छ। त्यस्ता देशहरूमा पढ्न जाने चाहना राख्ने छोराछोरीलाई सोही अनुरूपको विषय कक्षा ११ मा छान्नुपर्ने हुन्छ। जस्तो विषय छान्दा पनि पढाइपछि रोजगारीको सुनिश्चितता हुनु आवश्यक हुन्छ। शिक्षक तथा शैक्षिक संस्थाको भूमिका : शिक्षक तथा शैक्षिक संस्थाले पनि विद्यार्थीको स्तर, क्षमता र पढाइप्रति लगाव हेरी विषय छनोटमा जोड दिनुपर्छ। क्षमतावान् तथा अब्बल विद्यार्थीलाई सोही अनुरूपको विषय छनोट गर्न प्रेरित गर्नुपर्छ। सामाजिक र पारिवारिक दबाब, साथीभाइको प्रभावमा परेर क्षमताभन्दा बाहिरको विषय छान्न खोजे शिक्षक तथा विद्यालयले विद्यार्थीलाई सम्झाउनु, बुझाउनुपर्छ। विद्यार्थीको रोजाइ विज्ञान विषय लिएर पढ्ने तर व्यवस्थापन संकायमा पढाउने या व्यवस्थापन विषय पढ्न खोज्ने विद्यार्थीलाई विज्ञान विषयमा अभिमुखीकरण गर्नेजस्ता क्रियाकलापले विद्यार्थी वर्ग अन्योलमा पर्छ। शिक्षक तथा शैक्षिक संस्थाको आफ्नो अन्तरनिहित स्वार्थ पूरा गर्न विद्यार्थीको चाहनाप्रति खेलवाड गर्न शिक्षक तथा विद्यालयलाई कुनै खालको छुट छैन। आफूलाई, कस्तो विषय पढ्ने विद्यार्थीको आवश्यकता छ सो अनुरूप अभिमुखीकरण गर्दा विद्यार्थीको स्वतन्त्रतामाथि प्रश्न चिह्न खडा हुन्छ। त्यसो नगरी यथार्थ धरातलमा उभिई नैतिक रूपले निष्ठावान् रही सही कुराको सूचना प्रवाह गर्नु शिक्षक र विद्यालयको कर्तव्य हुन आउँछ। विद्यार्थी र अभिभावकले नियाल्नुपर्ने कुरा १) बौद्धिक व्यक्तिहरूको समूह : विद्यालयकलेज छान्दा सबैभन्दा पहिला शिक्षक पंक्ति र कलेज सञ्चालकहरूको पृष्ठभूमि हेर्नु जरुरी हुन्छ। व्यापारिक दृष्टिकोणबाट नभई साच्चै शिक्षा दिन लायक शिक्षकशिक्षिकाबाट सञ्चालित संस्थामा सन्तानलाई भर्ना गर्न सकिन्छ। लामो समय यसै क्षेत्रमा लागेका र खारिएका शिक्षकशिक्षिकासँग यथोचित अनुभव हुने हँुदा विद्यार्थीले सहज ढंगले आफ्नो गन्तव्य पहिचान गर्न सक्ने हुन्छन्। २) विद्यालयको ऐतिहासिक शैक्षिक पृष्ठभूमि : विद्यालयको छनोट गर्दा त्यस विद्यालयको विगतको शैक्षिक पृष्ठभूमिलाई केलाएर हेर्न जरुरी छ। विगतका वर्षहरूमा विद्यार्थीको उत्तीर्ण प्रतिशत, मेडिकल वा इन्जिनियरिङमा नाम निकाल्न सफल विद्यार्थीको विवरण तथा सीएमा पढ्ने विद्यार्थीको विवरण आदिको सूचना लिई सन्तानको इच्छा, सम्भावना र भविष्यमा रोजगारीजस्ता कुरालाई ध्यान दिएर हेर्दा सम्बन्धित विद्यालय आफ्नो रोजाइमा पर्न सफल छ या छैन हेर्न जरुरी हुन्छ। ३) छात्रवृत्तिको सम्भावना : प्रतिस्पर्धात्मक बजारमा सबै कलेजको आआफ्नो तरिकाको छात्रवृत्ति दिइराखेका हुन्छन्। त्यसमध्ये कसले कति छात्रवृत्ति वास्तविक रूपमा उपलब्ध गराएको छ सोको जानकारी लिन जरुरी हुन्छ। आकर्षणका लागि मात्र छात्रवृत्ति दिने तर पछि अन्य शुल्क लगाउँदै जानेजस्ता प्रवृत्ति यत्रतत्र पाइन्छ। सोबाट जोगिन साँच्चै कस्तो विद्यार्थीले कतिको छात्रवृत्ति पाइरहेको हुन्छ थाहा पाउन जरुरी हुन्छ। त्यतिमात्र नभई छात्रवृत्ति पाउने आधार वास्तविक धरातलमा बनाइएको हो या होइन बुझेर यथोचित छात्रवृत्तिका लागि प्रयास गर्नु जरुरी हुन्छ। ४) स्थान र दूरी : माथिका सबै बुँदामा आफूलाई चित्त बुझेता पनि स्थान र दूरी हेरेर मात्र विद्यालय छनोट गर्नुपर्छ। एकपटकको परिचित सम्बन्धको कारण घरबाट धेरै टाढाको विद्यालयमा सन्तानलाई भर्ना गरेमा वर्षौंसम्म दुःख पाउन सक्छन्। यातायातमा नै आउँदा जादा घण्टौं लागेमा विद्यार्थी स्वयं शारीरिकरूपले थकित हुन्छन्। जसले पठनपाठनमा ह्रास आउन सक्छ। त्यसैकारण घरदेखि विद्यालय नजिकैको दूरीमा भयो भने पढाइमा राम्रो हुन्छ। ५) रोजगारीमूलक शिक्षा प्रणाली : समाजदेखि र विदेशमा खपत हुने खालको शिक्षा प्रणाली हो या होइन पहिचान गरी शिक्षा तथा शिक्षालय छनोट गर्नुपर्छ। मूलत शिक्षाले जीवन जिउने कला प्रशस्त गर्नुपर्छ। अन्यथा शिक्षा तथा शिक्षालयको औचित्य रहँदैन। शिक्षा रोजगारमूलक, सीपमूलक, व्यावसायिक र तालिममूलक हुनु जरुरी हुन्छ। यदि यस्तो भएमा मात्र कक्षान्तरणको महत्त्व हुन्छ र विश्वविद्यालय तथा महाविद्यालयमा अध्ययन गर्न सक्षम जनशक्ति निर्माण हँुदै जानेमा दुई मत हुन सक्दैन।"
लोकतन्त्रमा खतराको घण्टी,"यसरी नै सांसद र मन्त्रीहरू कर्तव्यबिमुख हुँदै गए नेपालले श्रीलंकाको नियति भोग्न धेरै दिन कुर्नु पर्दैन। महत्त्वपूर्ण सत्रहरूमा सांसदहरूको अनुपस्थितिले दक्षिण एसियामा प्रभावकारी लोकतान्त्रिक शासनलाई खतरामा पार्छ। सांसदको अनुपस्थितिले सुशासन र देशको विकासको प्रक्रियामा आफ्नो समय खर्च गर्नुको सट्टा उनीहरूको प्राथमिकताहरू अन्यत्र रहेको कुरालाई उजागर गर्छ। संसद्मा उपस्थितिप्रति उनीहरूको उदासीनता जनता र देश दुवैप्रति सांसदहरूको अक्षम्य कर्तव्य पलायनता हो। संसद्मा उपस्थितिलाई सांसदहरूले आफ्ना प्रथम कर्तव्य नठानेर ऐच्छिक विषय झैं व्यवहार गरे देश र लोकतन्त्र छिट्टै दुर्घटनामा पर्न सक्छ। दक्षिण एसियाली संसदीय लोकतान्त्रिक मुलुकहरूमा निर्णायक सत्रहरूमा सांसदहरू अनुपस्थित हुनु चिन्ताको विषय बनेको छ। महत्त्वपूर्ण निर्णयहरू लिइने सत्रहरूमा विधेयकहरूबारे बहस गरिन्छ। यो प्रक्रिया लोकतान्त्रिक शासनको आधार हो। यस्तो प्रक्रियामा सांसदहरूको बारम्बार अनुपस्थितिले जवाफदेहिता, प्रतिनिधित्वको प्रभावकारिता र लोकतान्त्रिक संस्थाहरूको समग्र स्वास्थ्यको बारेमा गहिरो प्रश्न खडा गरेको छ। भारत, पाकिस्तान, बंगलादेश, श्रीलंका, नेपाल र अन्य दक्षिण एसियाली देशले आर्थिक विकासदेखि सामाजिक सुधार र क्षेत्रीय स्थायित्वसम्मका अनगिन्ती चुनौतीहरूको सामना गरिरहेका छन्। यी चुनौतीहरूलाई सम्बोधन गर्न सांसदहरूको भूमिका महत्त्वपूर्ण छ। तर संसदीय अधिवेशनको महत्त्वका बाबजुद पनि उनीहरूको अनुपस्थिति लोकतन्त्रले विकृत रूप लिँदै गएको छ। सांसदहरूले प्रायः पार्टी कर्तव्यहरू, निर्वाचन क्षेत्रको काम र आधिकारिक दायित्वहरूलगायत धेरै जिम्मेवारी बोकेका हुन्छन्। केही देशमा निर्वाचन क्षेत्रहरूको विशाल भौगोलिक फैलावटले तार्किक चुनौतीहरू निम्त्याउँछ। सांसदहरूलाई यात्रा अवरोध वा कहिलेकाहीँ स्वास्थ्य समस्याहरूको कारणले सत्रहरूमा उपस्थित हुन गाह्रो बनाउँछ। यसका अतिरिक्त केही सांसदले संसदीय कारबाहीमा आफ्नो सहभागितालाई आफ्नो पहिलो कर्तव्य ठान्दैनन्। भारतमा संसद््का दुवै सदन लोकसभा र राज्यसभामा सदस्यहरूको प्रभावकारी उपस्थिति महत्त्वपूर्ण छ। संसद्मा उपस्थित हुँदा पनि उनीहरूले सार्वजनिक बहसमा कमै सहभागिता जनाउने गर्छन्। सामान्यतया सेलिब्रेटी सांसदहरूले कम उपस्थिति देखिन्छ। ११ अगस्त २०१७ मा मनसुन सत्रले सांसद उपस्थितिको मुद्दालाई अगाडि ल्यायो। २१ जुलाई २०१७ मा सांसदहरूको अपर्याप्त संख्याका कारण राज्यसभा स्थगित गर्नुपयो। सत्तापक्षका सांसदहरू अनुपस्थित भएकाले संविधान संशोधन विधेयक अघि बढ्न सकेन। उक्त घटनापश्चात् प्रधानमन्त्री नरेन्द्र मोदीले सांसदहरूको उपस्थिति र संसदीय कार्यवाहीमा सक्रिय रूपमा भाग लिनुको महत्त्वलाई विशेष जोड दिए। एक अध्ययनका अनुसार बंगलादेशको राष्ट्रिय संसद्को आठौं, नवौं र दसौं सत्रहरूमा विपक्षी र सत्तारूढ दलका सदस्यहरू कानुन निर्माणदेखि अनुगमन गर्ने कार्यमा धेरै हदसम्म निष्क्रिय रहेको पाइएको छ। यस संसदीय निष्क्रियताको मुख्य कारणहरू छलफल र बहसहरूमा संलग्न हुन अनिच्छुकता, संसदीय मान्यताहरूको अपर्याप्त समझ र निहीत स्वार्थको राजनीतिमा लिप्त रहनु देखिएका छन्। फलस्वरूप संसद्मा सक्रिय संलग्नताको अभावमा संसद्को भूमिका घट्दै गएको छ। कार्यपालिकाको मनोमानी संसद्को गरिमालाई छायामा पारेको छ। यसबाहेक सांसदहरूको निष्क्रियताले संसदीय लोकतन्त्रको संस्थागत विकासमा ठूलो अवरोध खडा गरेको छ। पाकिस्तान संसदीय सत्रमा सांसदहरूको अनुपस्थितिमा कुनै अपवाद होइन। १९ सेप्टेम्बर २०२० मा संसद्को संयुक्त बैठकमा बहुमत हासिल गरे पनि विपक्षीले विवादास्पद विधेयक अवरुद्ध गर्ने योजना कार्यान्वयन गर्न सकेन। यसले सरकारलाई फाइनान्सियल एक्सन टास्क फोर्स (एफएटीएफ) कानुनको कार्यान्वयनसँग सम्बन्धित तीनलगायत आठ विधेयक सहज रूपमा पारित भए। सिनेट (१०४) र राष्ट्रियसभा (३४२) गरी ४ सय ४६ सदस्य रहेको संयुक्त बैठकमा ट्रेजरी बेन्चबाट २ सय र विपक्षीबाट १ सय ९० गरी ३ सय ९० सदस्य मात्रै सहभागी थिए। यसले मतदानका क्रममा ५६ सदस्य अनुपस्थित रहेको जनाउँछ। त्यसपछि विपक्षी दलहरू विशेषगरी पाकिस्तान मुस्लिम लिगनवाज र पाकिस्तान पिपुल्स पार्टीले अनुपस्थित सदस्यहरूविरुद्ध अनुशासनात्मक कारबाही गर्ने निर्णय गरेका छन्। केही विधायकले उनीहरूको अनुपस्थितिमा बिरामी वा पारिवारिक दायित्वजस्ता बहाना गरे। यसका साथै केही सांसदले छोटो अवधिको सूचनामा संयुक्त बैठक बोलाएकोमा राष्ट्रपतिलाई दोष दिए। महत्वपूर्ण सत्रहरूमा सांसदहरूको अनुपस्थितिले दक्षिण एसियाली देशहरूमा प्रभावकारी लोकतान्त्रिक शासनका लागि महत्वपूर्ण अवरोध खडा गरेको छ। यस चुनौतीलाई पार गर्न, नीतिहरू सुधार गर्न, संस्थागत रूपरेखा सुधार आदि गर्न जिम्मेवारीको संस्कृतिको विकास गर्न ठोस प्रयासहरू आवश्यक छ। श्रीलंकाको संसद्मा अनुपस्थिति मिडिया रिपोर्टहरूमा हाइलाइट गरिएको प्रमुख मुद्दा बनेको छ। दुई वर्ष पूरा गरेपछि नवौं संसद्को हाजिरी रेकर्डले धेरै मन्त्रिपरिषद् र राज्यमन्त्रीहरूको उपस्थिति कम भएको देखाउँछ। तथ्यांकअनुसार संसद्ले २० अगस्ट २०२० देखि २३ अगस्ट २०२२ को बीचमा १८२ बैठक आयोजना गयो। रेकर्डअनुसार धेरै दिग्गज सांसदहरूको उपस्थिति पनि निराशाजनक रह्यो। मन्त्रिपरिषद् सदस्यहरूमध्ये सार्वजनिक सुरक्षामन्त्री सबैभन्दा कम केवल ६७ बैठकमा उपस्थित भएको देखियो। न्यायमन्त्री ६८ बैठकमा मात्रै उपस्थित रहे भने पर्यटन तथा भूमिमन्त्री ९० दिन र स्वास्थ्यमन्त्री ९८ दिन उपस्थित थिए। अन्ततः अनुशासनहीनता र भ्रष्टाचारले देशलाई थिलथिलो पारेपछि सडकमा उर्लिएको जनविद्रोह खेप्न नसकी श्रीलंकाका राष्ट्रपति र प्रधानमन्त्री देश छोडेर भाग्न बाध्य भए। प्रधानमन्त्री पुष्पकमल दाहाल प्रचण्डले गत ७ असार २०८१ बिहीबारको प्रतिनिधिसभाको बैठकमा प्रश्नोत्तरको क्रममा वरिष्ठ नेताहरूको अनुपस्थितिप्रति असन्तुष्टि व्यक्त गरेका थिए। सांसदहरूको जिज्ञासालाई सम्बोधन गरेपछि दाहालले यी महत्त्वपूर्ण सत्रहरूमा प्रमुख नेता तथा मन्त्रीहरूको उपस्थिति घट्दै गएकोमा चिन्ता व्यक्त गरेका थिए। नेपालमा हाटा भन्ने भनाइ प्रचलित छ। हाटाले हाजिरी किताबमा हस्ताक्षर गरेर पनि कार्यालयमा नबस्ने कर्मचारीतन्त्रभित्रको कामचोर चलनलाई जनाउँछ। यो अभ्यास सांसदहरूमा पनि देखिएको छ। यसरी नै सांसद र मन्त्रीहरू कर्तव्यबिमुख हँुदै गए नेपालले श्रीलंकाको नियति भोग्न धेरै दिन कुर्नु पर्दैन। निहित स्वार्थका लागि अनुपस्थिति रहने प्रवृत्तिले संसदीय प्रक्रियाहरूको प्रभावकारितालाई कमजोर बनाउँछ। महत्त्वपूर्ण निर्णयहरूमा ढिलाइ गर्छ र सम्भावित रूपमा नीति निर्माण प्रयासहरू पटरीबाट हट्छ। यसबाहेक निरन्तर अनुपस्थितिले प्रजातान्त्रिक संस्थाहरूमा जनताको विश्वासलाई घटाउँछ। जनताले आफ्ना निर्वाचित प्रतिनिधिहरूलाई उनीहरूको जिम्मेवारी बेवास्ता गरेको महसुस गर्छन्। यो चुनौतीलाई सम्बोधन गर्न बहुआयामिक दृष्टिकोण चाहिन्छ। अनुपस्थितिको लागि दण्डको साथ कडा नीतिहरू लागू गर्नाले सांसदहरूलाई उनीहरूको संसदीय कर्तव्यबोध गराउन सक्छ। सक्रिय सहभागिताको महत्त्वमा प्रशिक्षण सत्रहरूमार्फत सांसदहरूलाई संलग्न गराउनु र पारदर्शी उपस्थिति रेकर्डहरू मार्फत सार्वजनिक जवाफदेहितालाई सुदृढ पार्नु पनि महत्त्वपूर्ण कदमहरू हुन्। यसबाहेक संसदीय उपस्थितिलाई मौलिक कर्तव्यको रूपमा हेरिने राजनीतिक संस्कृतिको विकास गर्नाले राजनीतिक वृत्तभित्रका मान्यता र अपेक्षाहरू परिष्कृत गर्न सक्छ। महत्त्वपूर्ण सत्रहरूमा सांसदहरूको अनुपस्थितिले दक्षिण एसियाली देशहरूमा प्रभावकारी लोकतान्त्रिक शासनका लागि महत्त्वपूर्ण अवरोध खडा गरेको छ। यस चुनौतीलाई पार गर्न, नीतिहरू सुधार गर्न, संस्थागत रूपरेखा सुधार गर्न र निर्वाचित प्रतिनिधिबीच सक्रिय संलग्नता र जिम्मेवारीको संस्कृतिको विकास गर्न ठोस प्रयासहरू आवश्यक छ। यसो गर्नाले दक्षिण एसियाली राष्ट्रहरूले आफ्नो लोकतान्त्रिक जग बलियो बनाउन सक्छन् र संसदीय लोकतन्त्र फस्टाउने र प्रतिनिधित्व र शासनको आफ्नो वाचा पूरा गर्ने कुरा सुनिश्चित गर्दै देश र जनताको हितलाई डटेर सेवा गर्ने वातावरण बन्न सक्छ।"
लगानी सहजीकरण सम्बन्धी विधेयकबारे उद्योग मन्त्री र ३ दलका प्रमुख सचेतकबीच छलफल,"काठमाडौं : उद्योग, वाणिज्य तथा आपूर्तिमन्त्री दामोदर भण्डारीले लगानी सहजीकरण सम्बन्धी केही नेपाल ऐनलाई संशोधन गर्ने विधेयक, २०८१ मा प्राप्त संशोधनबारे तीन दलका प्रमुख सचेतकहरुसँग छलफल गरेका हुन्। मन्त्रालयमा आज भएको उक्त छलफलमा नेपाली कांग्रेसका प्रमुख सचेतक रमेश लेखक, नेकपा (एमाले) का महेश बर्तौला र नेकपा (माओवादी केन्द्र) का हितराज पाण्डेसँग मन्त्री भण्डारीले छलफल गरेका हुन्। राससका अनुसार छलफलमा भण्डारीले लगानी सहजीकरण सम्बन्धी कानुन लचकताका साथ संसद्बाट पास गर्न प्रमुख सचेतकहरुसँग आग्रह गरे। लगानीमैत्री वातावरण बनाउन सबै राजनीतिक दलको सहयोग आवश्यक रहेको उनको भनाई छ। कांग्रेसका प्रमुख सचेतक लेखकले आफ्नो पार्टीका संशोधनकर्ता सांसदहरुसँग छलफल गरेर सहजीकरणको वातावरण बनाउने प्रतिबद्धता जनाए। उनले लगानी सहजीकरणका लागि केही बुँदा संशोधन गर्न आवश्यक रहेको बताए। एमालेका प्रमुख सचेतक बर्तौलाले उद्योग कलकारखाना स्थापनाको विषय सबै दलको साझा एजेण्डा भएकाले सत्ता पक्ष र विपक्ष नभनीकन दलिय स्वार्थभन्दामाथि उठेर कानुन निर्माणमा जुट्नुपर्ने बताए। केही जटिल बुँदामा संशोधन आवश्यक रहेको उनको भनाइ थियो। माओवादी केन्द्रका प्रमुख सचेतक पाण्डेले संशोधन प्रस्ताव राख्नु उचित भएपनि समय अभावका कारण नगरी नहुने विषय मात्र संशोधन गरेर अगाडि बढ्नुपर्ने बताए। छलफलका क्रममा वनसँग सम्बद्ध निकुञ्ज र मध्यवर्ती क्षेत्र तथा जग्गा हदबन्दीका विषयमा संशोधन जरुरी रहेको औँल्याइएको थियो। उक्त छलफलमा सरोकारवाला मन्त्रालयका सचिवसमेत सहभागी थिए।"
"सेयर बजार दोहोरो अंकले बढ्यो, कारोबार रकम भने घट्यो","काठमाडौं : साताको दोस्रो सेयर कारोबार दिन सोमबार नेप्से परिसूचक दोहोरो अंकले बढेर बन्द भएको छ। अघिल्लो दिन आइतबार १४८३ अंकले घटेको नेप्से यसदिन १६२९ अंकले बढेर २०५३३८ विन्दुमा अडिएको हो। सेन्सेटिभ इण्डेक्स ३०१ अंकले बढेर ३६१७७ विन्दुमा अडिएको छ। यसदिन ३२३ स्क्रिप्सको ७१ लाख ६५ हजार ७३५ कित्ता सेयर २ अर्ब ९९ करोड ९९ लाख ६५ हजार २१ रुपैयाँमा खरिदबिक्री भए। आइतबार ३ अर्ब ६० करोड मूल्य बराबरको सेयर कारोबार भएको थियो। दोहोरो अंकले नेप्से बढेपनि कुनै पनि कम्पनीको सेयर सकारात्मक सर्किट लेभलमा कारोबार भएन। हिमालया ऊर्जा विकासको सेयर मूल्य सर्वाधिक ९७४ प्रतिशतले बढ्यो। दोर्दी खोला जल विद्युतको सेयर ८४७ प्रतिशतले बढ्दा कर्पोरेट डेभलपमेन्टको ७५२,हिमालयन बैंकको ७४८ प्रतिशतले सेयर बढ्यो। नेपाल फाइनान्सका लगानीकर्ताले भने गुमाए। सो कम्पनीको सेयर १० प्रतिशतले घट्यो। कारोबारमा आएका १७६ स्टकको मूल्य बढ्दा ६० वटाको मूल्य घट्यो । बाँकी ११ वटा स्टकको मूल्य भने स्थिर रह्यो। यसदिन दुई समूहको उपसूचकबाहेक अन्यको सूचक भने सकारात्मक देखिएका छन्। फाइनान्स र मनु एण्ड प्रोको उपसूचकबाहेक अन्य समूहको उपसूचक ओरालो लागेको हो।"
मधेसमा आँपको बलियो अर्थतन्त्र,"जनकपुरधाम : माल्दह, बमोई, केरबा, लालमोहन, अमरपाली, लरुबा, दसहरी, किसुनभोग, मिसरिया, डोलमा, गुलाबखास, बिज्जु, लटकामपुर, सकेरा, नकुअवा, जर्दा, सिपिया, कोदइया, बरमासिया, सेनुरिया। यी सबै नाम फलहरूको राजा आँपको हो। थरीथरीका प्रजातिमध्ये, अरू थुप्रै नाम मधेसका किसानहरूलाई मात्रै थाहा होला। मधेस अहिले आँपमय बनेको छ। घर, बारी, फूलबारी, बगैंचा चारैतिर लटरम्म फलेका आँपका रूखहरूले एकातर्फ प्रकृतिको सुन्दरतालाई अझ बढाएको छ भने अर्कोतर्फ रूखमै पाक्न थालेका आँपहरूको सुगन्धले जो कोहीलाई आकर्षित र खानका लागि ललायित गरेको छ। अहिले मधेसको बजार होस् वा सर्वसाधारणको घर सबै ठाउँमा आँप भरिभराउ देख्न सकिन्छ। घरमा कोही पाहुना आउँदा आँपले नै स्वागत गरिन्छ। बिहान बेलुकाको खाजामा पनि आँपनै खाने चलन छ। विशेष गरी ग्रामीण भेगमा त आँपको बगैंचामै मचान (काँठको बस्ने मेच) राखेर आँप रखवाली गर्नेसँगै रूखबाटै टिपेर आँप खाने गरिन्छ। अहिले आँपका बगैंचाहरू मेलमिलापको थलो पनि बनेका छन्। मधेसको आँप देशभरिनै बिक्री वितरण भइरहेको छ। आँपको माग अत्यधिक भए पनि यसको बजारीकरण हुन नसक्दा किसानहरूले चाहे जतिको आम्दानी गर्न सकेका छैनन्। जेठदेखि भदौ महिनासम्म मधेसको रूखमै पाइने आँप एकातर्फ व्यापारको ठूलो आधार बनेको छ भने अर्कोतर्फ आँपको उत्पादनलाई प्रबद्र्धन र प्रचारप्रसार गर्न सकियो भने यसले पर्यटनको सम्भावनालाई पनि निकै बढाउन सक्ने कृषकहरूको ठम्याइँ छ। आँपले चलाएको घरबार मधेसका मुख्य कृषि उत्पादनहरूमा वर्षेबाली धान, गहुँ, मकैं, ऊखु छन्। अर्को प्रमुख नगदेबाली आँप हो। जसले किसानलाई मनग्य आम्दानी दिएको छ। धनुषाको बटेश्वर गाउँपालिका१ चित्रपुरका रामउद्गार महतोको दुई बिघामा आँप बगैंचा छ। उनको आँप बोटमा चिचिला लागेकै बेला व्यापारीले बोटै किनेका थिए। अन्य बोटमा आँप फलेपछि बिक्री भयो। हालसम्म उनले आँप बेचेर ४ लाख ५० हजार जति आम्दानी गरिसकेका छन् भने आँप बिक्रीको क्रम अझै जारी रहेको उनी बताउँछन्। रामउद्गारले काँचो आँपबाट ११ प्रकारभन्दा बढीको अचार बनाएर पनि बिक्री गर्छन् भने पाकेको आँपलाई अमोट (आँपको पापड) को रूपमा पनि बेचेर आम्दानी गर्छन्। मेरो पाँच जनाको परिवार छ। हाम्रो परिवार नै आँपको आम्दानीले चलेको छ। बालबच्चाको पढाइ, लेखाइ, घर व्यवहार र अन्य सबै गर्जो टार्न आँपको आम्दानीले नै सघाउँछ। अन्य बालीहरू जस्तै धान लगायो भने मुस्किलले वर्षमा एकदेखि डेढलाखसम्म आम्दानी हुन्छ। तर, आँप यदि राम्ररी फल्यो भने यसले निकै धेरै आम्दानी दिन्छ, उनले भने। सोही गाउँका राजकुमार महतोको ५ बिघामा आँपको बगैंचा छ। जहाँ विभिन्न प्रजातिका आँप लटरम्म फलेका छन्। उनले पाँच वर्षका लागि ३० लाख रुपैयाँमा आँपको बोट व्यापारीलाई बेचिसकेका छन्। चित्रपुर गाउँ धनुषामा आँप उत्पादनका लागि पकेट क्षेत्र नै मानिन्छ। यहाँ करिब ५ सय बिघा जग्गामा आँपको बगैंचा लगाइएको छ। यहाँका किसानहरूको मुख्य आम्दानीको स्रोतनै आँप खेती हो। अधिकांश किसानहरूले आँपको बगैंचा नै व्यापारीलाई बेचिसकेका छन्। यस वर्षमात्रै यस गाउँबाट ५ करोडभन्दा बढीको आँप बिक्री भइसकेको स्थानीय कृषकहरू बताउँछन्। सरकारले चित्रपुरलाई आँपको पकेट क्षेत्र पनि घोषणा गरिसकेको छ तर, यहाँको आँपलाई ब्रान्डिङ गर्न र आँप भण्डारणको व्यवस्था गर्न प्रदेश वा स्थानीय तहको सरकारले कुनै योजना नल्याएको दुखेसो वडाअध्यक्ष अशोककुमार महतो पोख्छन्। आँपको उत्पादनलाई जुन प्रकारले प्रयोग गर्न सकिन्थ्यो त्यो हुन सकेको छैन। कृषकहरूको मेहनत र लगानी अनुसारको प्रतिफल पाउन गाह्रो छ। यहाँ आँप भण्डारण गर्न एउटा कोल्डस्टोरसमेत छैन। यस्तोमा बिक्री हुन नसकेका आँपहरू रूखमै कुहिएर जाने, उत्पादन भएका आँपका अन्य परिकारहरू बिक्री नहुने जस्ता समस्याहरू छन्, महतोले भने। मुखै रसाउने आँपका परिकारहरू आँप फलका रूपमा मात्रै खाइँदैन। यसका थरीथरीका परिकारहरू बनाएर मधेसमा वर्षैभरि प्रयोगमा ल्याउने गरिन्छ। आँपको टिकोला (चिचिला) देखि लिएर पाकेको फलसम्मलाई परिकार बनाउने गरिन्छ। आँप त सदाबहार फल हो। यसको टिकोलाको चटनी, खट्टिमिठी बनाइन्छ। अलि फल ठूलो भएपछि काँचो आँपलाई तरकारी बनाएर पनि खाइन्छ। त्यसैगरी आँपको अचारहरू थरीथरीका हुन्छन्, विशेष गरी मधेसमा फारा, कुच्चा, भरुवा, बरोबरा, सुखुवा जस्ता थुप्रै थरीका अचार बनाइन्छ। काँचो आँपको अमिलो आमपाना पनि गर्मीमा राहत दिने पेय पदार्थको रूपमा व्यापक प्रयोग गरिन्छ, आँप उत्पादक मन्जु महतो बताउँछिन्, पाकेको आँप खेर नजाओस् भनेर अमोट, आँपको पापड, आँपको सुखरी, क्यान्डी र जुस बनाएर प्रयोग गर्ने गरिन्छ। आँपको अर्थतन्त्र बेमौसमी फलफूलको उत्पादनसँगै सिजन अगावै वा सिजनपछि पनि बजारमा आँप भेटाउन सकिन्छ। तर, नेपालको आँप उत्पादनको मूल थलो तराईमधेसमा भने वैशाख अगाडि आँप खाइँदैन। वैशाख १ गतेपछि काँचो आँप र त्यसको चटनी, अँचार, खट्टिमिठी लगायतका परिकारहरू खान सुरु हुन्छ। जेठदेखि गृष्म ऋतु सुरु हुन्छ, यता आँप पनि छिपिइसकेको हुन्छ। आँप टिपेर सामान्य वातावरणको भन्दा केही बढी तापक्रममा दुई चार दिन राखेपछि पाक्न थाल्छ। जेठदेखि भदौसम्म रूखमै आँप पाइन्छ। तराई मधेसमा अर्थतन्त्रको एउटा आधारको साथै सामाजिक सांस्कृतिक प्रतीक पनि हो आँप, डा वीरबहादुर महतो भन्छन्, मधेसका गाउँघरमा त पहिला आँपको महिनामा भात खान पनि बिर्सिन्थ्यौं तर, अहिले आँपको स्वाद डिब्बामा बन्द भएको छ त्यो पनि शुद्ध हुँदैन। विभिन्न जुसको नाममा केमिकल हालेर हानिकारक पेय पदार्थहरू बिक्री गरिन्छ। यदि मधेसको आँपको जुसलाई मात्रै प्रबद्र्धन गरेर यसको प्याकेजिङ गर्ने व्यवस्था गर्यो भने यो ठूलो व्यापारका रूपमा स्थापित हुन सक्छ। आँपको उत्पादन अत्याधिक हुने क्षेत्रहरूमा यदि बजारीकरणलाई व्यवस्थित गरियो भने त्यसले आर्थिक सबलता ल्याउने नेता देवकुमार महतो बताउँछन्। प्रदेश सरकारले आफ्नो समृद्धिको आधार कृषिलाई भने पनि कृषि उपजलाई कसरी व्यवस्थापन गर्ने त्यसतर्फ कुनै ध्यान दिएको छैन, महतो भन्छन्, अनावश्यक क्षेत्रमा करोडौं करोड बजेट विनियोजन गरिन्छ तर, आँप किसानका लागि शीतभण्डारणको व्यवस्थापन, मलखाद्यको व्यवस्थापन र सिँचाइका लागि कुनै योजना ल्याइँदैन। यो दुर्भाग्य हो। कृषि तथा पशुपन्छी विकास मन्त्रालयको, नेपाली कृषि सांख्यिकीय जानकारी २०७८७९ को तथ्यांकअनुसार मधेस प्रदेशमा सबैभन्दा बढी सप्तरी र सिरहामा आँप उत्पादन हुने गरेको छ। प्रदेशभरिका जम्मा ३५ हजार ५५२ हेक्टर जग्गा आँप खेतीयोग्य रहेको छ। जसमध्ये २७ हजार ६५३ हेक्टरमा आँप उत्पादन हुने गरेको छ। गत वर्ष मधेस प्रदेशमा जम्मा ३ लाख ८७ हजार ६५९ मेट्रिक टन आँप उत्पादन भएको थियो। त्यसैगरी आँपको उपज १३९८ प्रतिशत रहेको थियो। मधेस प्रदेशमा सबैभन्दा बढी आँप उत्पादन सिरहा जिल्लामा हुने गरेको छ। सिरहामा ८ हजार २५ हेक्टर क्षेत्रफल आँप उत्पादनका लागि उपयुक्त रहेको छ। जसमध्ये ७ हजार १५४ हेक्टरमा आँप खेती हुने गरेको छ। गत वर्ष सिरहामा मात्रै १०९१७२ मेट्रिक टन आँप उत्पादन भएको थियो। त्यसैगरी अर्को सबैभन्दा बढी आँप उत्पादन हुने जिल्ला सप्तरीमा ७ हजार २६५ हेक्टर क्षेत्रफलमा आँपको खेती गरिन्छ। गत वर्ष यस जिल्लामा ९७७१६ मेट्रिक टन आँप उत्पादन भएको थियो। आँपको उत्पादन मधेसमा पर्याप्त मात्रामा हुने गरे पनि बजारीकरण हुन नसक्दा किसानहरूले सक्दो प्रतिफल पाउन सकेका छैनन्। अहिले आँपको प्रबद्र्धन र यसको प्रचारप्रसारका लागि आँप पकेट क्षेत्रहरूमा कृषकहरूले आँप मेला र आँप बजारको आयोजनाहरू गर्न थालेका छन्। बगैंचामै गएर आँप रूखबाटै टिपेर खाने, आँप टिप्ने प्रतिस्पर्धा गराउने जस्ता कार्यक्रमहरू आयोजना गरेर पर्यटकहरूलाई मधेसको आँप बगैंचासम्म तान्न सकिने आँपको ब्रान्डिङको अभियानमा लागेका युवा अभियन्ता फुलगेन महतो बताउँछन्। स्वास्थ्यका लागि आँप आँप स्वास्थ्यबर्धक हुन्छ। यसमा लौह तत्व र विभिन्न भिटामिन सहज र सरल ढंगमा उपलब्ध छ। रक्तहिनताको स्थितिमा रक्तपूर्तिका लागि यसको प्रयोग गरिन्छ। उष्ण प्रदेशीय फलफूलहरूमध्ये आँपलाई प्रमुख फलका रूपमा मानिन्छ। पाकेको आँपमा भिटामिन ए र सी प्रचुर मात्रामा पाइन्छ। पाकेको फलमा अम्ल र प्रोटिनको मात्रा थोरै भए तापनि चिनीको मात्रा धेरै हुन्छ। गर्भवती महिलाका लागि रक्तपूर्तिको सर्वोत्तम साधन आँपलाई मानिन्छ। यसले कतिपय रोगसित लड्ने क्षमता प्रदान गर्छ भने यसले भोक पनि बढाउँछ। आँपको फाइबरका साथै भिटामिन सिले शरीरमा कोलस्ट्रोलको लेबल कम गर्न मद्दत गर्छ। आँपमा उपलब्ध सेलेनियमले हृदयरोगमा फाइदा गर्छ। त्यसैगरी आँप खानाले आँखाको रोशनी पनि बढ्ने गरेको चिकित्सहरू बताउँछन्। संसारभरि आँप नै यस्तो रसदार फल हो जुन, गर्मी हुने देशहरूमा सबैभन्दा लोकप्रिय मानिन्छ, साहित्यकार रामदयाल राकेश भन्छन्, मिथिलाञ्चलमा त आँपको कोसेली कसिलो सम्बन्धको प्रतीक नै मानिन्छ। विवाह, व्रतबन्ध तथा अन्य लोकपर्वको अवसरमा यसको आदानप्रदान आल्हादकारी मानिन्छ। मिथिलाञ्चलका गाउँ गाउँमा आँपका बगैंचा छन्। प्राचीनकालमा त मानिस धर्म कमाउनका लागि पनि आँपको बगैंचा लगाउँथे। भनिन्थ्यो आँपको बगैंचामा गएर मनभरी र पेटभरि आँप पनि खान पाइन्थ्यो र यसको शीतल छहारीमा विश्राम पनि गर्न पाइन्थ्यो। तर, अहिले यो प्रशंसनीय परम्परा लुप्त हुँदै गएको छ। यो पनि पढ्नुहोस आँपका ५० बोटबाट ७ लाख बढी आम्दानी किसानलाई प्रोत्साहन गर्न लहानको आँप ब्राण्डिङ मधेशमा पहिलो पटक आँप मेला आँपको ब्रान्डिङले बढायो बजार"
घरजग्गा कर्जा र कारोबार बढ्यो,"काठमाडौं : सहकारी, बैंक तथा वित्तीय संस्थाको अधिकांश कर्जा घरजग्गा कारोबारमा लगानी भएको छ। यो क्षेत्रमा ठूलो लगानी थुप्रिए पनि किनबेच भने प्रायः ठप्प थियो। त्यसैकारण, समग्र अर्थतन्त्रको चेननै भंग भएको जानकारहरू बताउँछन्। तर, राष्ट्र बैंकले गरेको पछिल्लो अध्ययनले भने सुस्ताएको घरजग्गा कारोबारले क्रमशः गति लिन थालेको देखिएको छ। पछिल्लो समय बैंक तथा वित्तीय संस्थाबाट घरजग्गामा जाने कर्जामा राम्रै वृद्धि भएको र घरजग्गा कारोबार पनि बढ्दा आर्थिक गतिविधिलाई थप चलायमान हुन मद्दत गरेको बताउँछन्, नेपाल राष्ट्र बैंकका प्रवक्ता डा गुणाकर भट्ट। लामो समयदेखि घरजग्गा कारोबार नहँुदा अर्थतन्त्रको चेनमा समस्या आएको महसुस भएको उनले बताए। पछिल्लो समय घरजग्गामा जाने कर्जा बढेको र यसले गतिविधि पनि बढ्ने संकेत देखिन्छ, भट्टले भने, तर अर्थतन्त्र पूर्णरूपमा चलायमान हुन घरजग्गा मात्रैको कारोबार बढेर हुँदैन। यसका लागि सरकारको पुँजीगत खर्च, ठूला परियोजनाको विकास खर्च पनि बढ्नुपर्ने हुन्छ। केन्द्रीय बैंकले प्रदेशगत रूपमा गरेको अध्ययनले पछिल्लो समय घरजग्गाको कारोबार बढ्न थालेको देखाएको छ। कोशी, सुदूरपश्चिम र गण्डकी प्रदेशमा घरजग्गा कारोबार बढेको तथ्यांकमा उल्लेख छ। राष्ट्र बैंक विराटनगर कार्यालयले गरेको कोशी प्रदेशको प्रादेशिक आर्थिक गतिविधि अध्ययनले घरजग्गा रजिष्ट्रेसन संख्या ३२९ प्रतिशतले बढेको देखाएको छ। आर्थिक वर्ष (आव) २०८०८१ अर्धवार्षिक प्रतिवेदनले घरजग्गा कारोबारले गति लिन खोजेको देखाएको छ। जबकी अघिल्लो वर्षको सोही अवधिमा यस्तो संख्या ५५६ प्रतिशतले घटेको थियो। घरजग्गाको कारोबार फस्टाएर मालपोत कार्यालयमा रजिष्ट्रेसन गर्नेको संख्या पनि बढेको छ। यसबापत राजस्वमा १६१ प्रतिशतले वृद्धि भएको छ। यो अवधिमा सरकारले १ अर्ब १९ करोड रुपैयाँ राजस्व उठाउन सफल भएको छ। जबकी अघिल्लो वर्षको सोही अवधिमा यस्तो राजस्वमा ५५ प्रतिशतले कमी भई १ अर्ब ३ करोड रुपैयाँ मात्रै राजस्व परिचालन भएको थियो। रजिस्ट्रेसन गर्ने संख्या फस्टाए पनि घरभवन निर्माण भने घटेको छ। तथ्यांकअनुसार घरभवन नक्सा पास संख्या ६७ प्रतिशतले घटेको छ। अघिल्लो वर्षको सोही अवधिमा यस्तो संख्या १०३ प्रतिशतले घटेको थियो। अघिल्लो वर्ष सरकारले भूउपयोग नियमावली २०७९ जारी गरी जग्गाको वर्गीकरण गरेर मात्र कित्ताकाट गर्नुपर्ने व्यवस्था लागु गरेपश्चात् ठूला क्षेत्रफल भएका जग्गाहरूको वर्गीकरण र कित्ताकाटमा लागेको बन्देज खुला गरियो। त्यस कारणले घरजग्गा कारोबारमा वृद्धि भई घरजग्गा रजिष्ट्रेसन संख्या र राजस्व रकम दुवै बढेको राष्ट्र बैंकले औंल्याएको छ। सुदूरपश्चिम प्रदेशमा पनि घरजग्गा रजिष्ट्रेसन संख्या १९८६ प्रतिशतले बढेको छ। राष्ट्र बैंक धनगढी कार्यालयले गरेको सुदूरपश्चिम प्रदेशको प्रादेशिक आर्थिक गतिविधि अध्ययन अर्धवार्षिक प्रतिवेदनले यस्तो देखाएको हो। जबकी अघिल्लो वर्ष सोही अवधिमा सो संख्या ३८९५ प्रतिशतले घटेको थियो। घरजग्गा कारोबार बढेसँगै घरजग्गा रजिष्ट्रेसन बापतको राजस्व संकलन ३३५ प्रतिशतले वृद्धि भई ३१ करोड ३६ लाख रुपैयाँ भएको छ। जबकी अघिल्लो वर्षको सोही अवधिमा यस्तो राजस्व संकलन ५९४२ प्रतिशतले घटेको थियो। घरजग्गाको रजिष्ट्रेसन बढे पनि सुदूरपश्चिम प्रदेशमा भने घरभवन निर्माण घटेको छ। सो प्रदेशमा घरभवन नक्सा पास संख्या १४७७ प्रतिशतले घटेको छ। अझ अघिल्लो वर्ष घरभवन नक्सापास संख्या २७७३ प्रतिशतले घटेको थियो। केन्द्रीय बैंकको धनगढी कार्यालयअनुसार सुदूरपश्चिम प्रदेशमा कैलालीबाहेक सबै जिल्लाहरूमा घरजग्गा रजिष्ट्रेसन संख्या र राजस्वमा वृद्धि भएको देखिन्छ। समीक्षा अवधिमा कैलाली जिल्लामा सबैभन्दा बढी ५२७ वटा घरभवन नक्सा पास भएका छन् भने बैतडी र डोटी जिल्लामा घरभवन नक्सा पास भएको छैन, प्रतिवेदनमा प्रष्ट्याएको छ। कर्णालीमा रजिष्ट्रेसन र घरभवन नक्सा पास बढ्यो पछिल्लो समय कर्णाली प्रदेशमा घरजग्गा रजिष्ट्रसेन र घरभवन नक्सा पास बढेको देखिन्छ। राष्ट्र बैंक सुर्खेत कार्यालयले गरेको कर्णाली प्रदेशको आर्थिक वर्ष २०८०८१ को प्रादेशिक आर्थिक अर्धवार्षिक प्रतिवेदनले घरजग्गा रजिष्ट्रेसन संख्या ६ हजार ९ सय ४० पुगेको छ। घरजग्गा रजिष्टेसन बढ्दा यसबापत राजस्व वार्षिक १०३७ प्रतिशतले वृद्धि भएको छ। अर्थात्, ११ करोड ८७ लाख रुपैयाँ संकलन भएको छ। यससँगै, सो प्रदेशको घरभवन नक्सा पास संख्या १९६ प्रतिशतले वृद्धि भई ५ सय १९ पुगेको छ। जबकी अघिल्लो वर्षको सोही अवधिमा त्यस्तो नक्सा पास संख्यामा २७१८ प्रतिशतले कमी आएको थियो। घरजग्गाको कर्जावृद्धि वार्षिक ३० प्रतिशत राष्ट्र बैंकका प्रवक्ता भट्टकाअनुसार यो वर्ष रियल स्टेट (घरजग्गा) र हाउजिङ (आवासीय घर) दुवैमा बैंकहरूको लगानी बढेको छ। घरजग्गामा प्रवाह बढिरहेकाले पनि गत वर्षको तुलनामा यो क्षेत्रमा विस्तारै सुधार भइरहेको र कारोबार बढेको उनले औंल्याए। यसले आगामी दिनमा गतिलिने अपेक्षा गर्न सकिने उनले बताए। तथ्यांकले पनि बैंक तथा वित्तीय संस्थाबाट जाने ऋणको ठूलै अंश घरजग्गा कारोबारले ओगटेको देखिन्छ। कुल कर्जा प्रवाहको १३ प्रतिशत कर्जा आवासिय व्यक्तिगत घरकर्जा र अन्य घरजग्गामा प्रवाह भइरहेको छ। यो चालु आर्थिक वर्षको ११ महिनामा बैंक तथा वित्तीय संस्थाहरूले प्रवाह गरेको कुल कर्जामध्येको हिस्सा हो। चालु आवको वैशाखसम्ममा बैंकहरूले कुल ५१ खर्ब १२ अर्ब ५८ करोड ८५ लाख रुपैयाँ बराबरको कुल कर्जा प्रवाह गरेकोमा व्यक्तिगत र यसबाहेकका घरजग्गा कर्जामा मात्रै ६ खर्ब ३८ अर्ब ३० करोड ६७ लाख रुपैयाँ बराबरको प्रवाह भएको छ। यो गत आवको भन्दा २९६३ प्रतिशत बढी हो। गत आवमा ४ खर्ब ९२ अर्ब ४१ करोड ४० लाख रुपैयाँ बराबरको प्रवाह भएको थियो। चालु आवको वैशाखसम्ममा मात्रै आवासीय व्यक्तिगत घर कर्जामा मात्रै ३ खर्ब ८९ अर्ब ३३ करोड ५४ लाख रुपैयाँ बराबरको गएको छ। यो गत वर्षको भन्दा ३८४८ प्रतिशत बढी हो। यसैगरी, घरजग्गा कर्जा शीर्षकमा मात्रै २ खर्ब ४८ अर्ब ९७ करोड १२ लाख रुपैयाँ बराबरको कर्जा प्रवाह भएको छ।"
आँपको ब्रान्डिङले बढायो बजार,"ब्रान्डिङ गरेको आँपले राम्रो मूल्य पाए पनि अरू किसानले लाभ उठाउन नसकेको लहान२४ झुटकी गाउँका वीरेन्द्र यादवको भनाइ छ। सिरहा : मालदह प्रजातिलाई आँपहरूको राजा मानिन्छ। जसको माग गाउँदेखि सहरसम्मै धेरै हुन्छ। जेठको दोस्रो सातादेखि केही प्रजातिका आँप पाक्न सुरु हुन्छन्। बजारमा पाइन थाल्छन्। बम्बई आँप स्थानीय बजारमै खपत हुन्छ। आँप कुनै वर्ष बढी त कुनै वर्ष कम फल्ने गर्छ। फलेको वर्ष हावाहुरीले उडाएन भने स्थानीय बजारमा सस्तो हुन्छ। तर, त्यही आँपलाई लहान नगरपालिकाले ब्रान्डिङ सुरु गरेपछि बजार बढेको छ। बिक्रेताले मूल्य पनि राम्रै पाउन थालेका छन्। लहानको आँप भनेर अर्कै ठाउँको बेच्ने, एउटा जातको आँप भनेर अर्कै बेच्ने, विषादी प्रयोग गरिएको आँप बेचेर लहानको आँपलाई बदनाम गराउने प्रचलन बढ्दो छ। यसलाई निरुत्साहित गर्न र भारतबाट भित्रिने आँपलाई रोक्न अर्गानिक लहानको आँपको प्रबद्र्धनलाई लहान नगरपालिकाले यस वर्ष पनि निरन्तरता दिएको नगरप्रमुख महेशप्रसाद चौधरीले बताए। नगरपालिकाले ब्रान्डिङ गरेर काठमाडौं, पोखरालगायत ठूलो सहरमा पठाएको छ। आँप ब्रान्डिङ गरेर काठमाडौं पुर्याउँदा बिक्री पनि बढेको छ। लहानमा ३५ देखि ५० रुपैयाँमा पाउने आँप काठमाडौं पुगेपछि सय रुपैयाँभन्दा बढीमा बिक्री भइरहेका छन्। गाउँगाउँमा किसानले उत्पादन गरेको आँपलाई लहान नगरपालिकाले ब्रान्डिङ, ग्रेडिङ र प्याकेजिङ गरी काठमाडौंलगायत देशका विभिन्न सहरमा बिक्रीका लागि पठाउने गरेको छ, नगरपालिकाका कृषि संयोजक बद्रीनारायण चौधरीले भने, आँपको हरेक प्याकेटमा लहानको आँप भनेर ब्रान्डिङ गरिएको छ। तौल, जात र मूल्य उल्लेख छ। उनका अनुसार यो वर्ष ५० हजार केजी आँप पठाउने लक्ष्य रहेको छ। लहान२४ का सरस्वती कृषि फार्मको ५० प्रतिशत साझेदारीमा यो सुरु भएको हो। नगरपालिकाले १० लाख रुपैयाँ बजेट विनियोजन गरेको छ। गतवर्ष ३० हजार केजी आँप ब्रान्डिङ गरी बिक्री गरेको थियो। आँपको खेती बढाउन वर्षैपिच्छे अनुदानमा बिरुवा पनि वितरण गरिरहेको उनले जानकारी दिए। आँप बिक्रीका लागि लहान र काठमाडौंको नयाँ बानेश्वर शान्तिनगरमा लहानको आँपको स्टल स्थापना गरिएको छ। स्टलमा पाँच र १० किलोको आँप प्याकिङ गरी राखिएको छ। बमई, मालदह, दसहरी, आर्मपाली र कलकतिया आँपलाई अलगअलग प्याकेजिङ गरी बिक्रीका लागि राखिएको कृषि फार्मका सञ्चालक रोहिन महतोले सुनाए। लहानको आँपलाई ब्रान्डिङ गरेर काठमाडौँ पुर्याउँदा बिक्री बढेको छ। यसले हामीहरूलाई राम्रो आम्दानी भइरहेको छ, उनले भने, आँप घरघरमा पुर्याउन ओओ पसलले होम डेलेभरिको व्यवस्था मिलाएको छ। अहिले अनलाइनमार्फत प्रिअर्डर पनि आइरहेको छ। काठमाडौं पुर्याउन खर्च बढी लाग्ने गरेकोले भाउ पनि सोहीअनुसार निर्धारण गरिएको उनले बताए। मेहनतअनुसार आम्दानी सन्तोषजनक हुने गरेको छ। आँपमा मञ्जर लाग्ने बेलादेखि नै स्याहार सुसार गर्नुपर्छ, लहान१ नागेन्द्र प्रधान रामुले भने, फलेपछि राम्ररी प्याकिङ गर्न मानिस भारतबाट ल्याउनुपर्छ। राम्रो प्याकिङ हुँदा आँप खराब हुँदैन। ग्राहकले रुचाउँछन्। उनले पनि १० बिघाको आँप किनेर काठमाडौं, पोखरालगायत सहरका व्यापारीलाई बेचेका छन्। वर्षा धेरै नभए पनि हुने र अरू बालीभन्दा आँपले उत्पादन राम्रै दिने गरेको उनले सुनाए। ब्रान्डिङ गरेको आँपले राम्रो मूल्य पाए पनि अरू किसानले लाभ उठाउन नसकेको लहान२४ झुटकी गाउँका वीरेन्द्र यादवको भनाइ छ। उनले आफ्नो बगैंचा तीन वर्षका लागि स्थानीय व्यापारीलाई बेचेका छन्। आँपलाई धेरै मेहनत पर्छ। समयसमयमा जोताउनुपर्छ। औषधि छर्ने र पानी सिँचाइ गर्नुपर्छ। मेहनत लगानीअनुसार यहाँको बजारमा मूल्य पाइँदैन। बाहिर लग्न साधन छैन, उनले भने, सबै झन्झट हेरेर तीन लाखमा तीन वर्षका लागि बेचेका छौँ। आँप जति सहर बजार पुग्दै गएको छ। उतिउति मूल्य बढेको छ। किसानले थोरै र व्यापारीले धेरै पैसा कमाउन सफल भएका छन्। आँपबाट अचार, अमोट पनि उत्पादन हुने हुनाले सीप र प्रविधि किसानलाई भए अझै फाइदा लिन सक्ने उनको भनाइ छ। आँपको रसको जुस बनाउने उद्योग र कोल्ड स्टोर स्थापना गरी किसानले नै आँपको कारोबार गर्न पाए राम्रो आम्दानी हुने उनले सुनाए।"

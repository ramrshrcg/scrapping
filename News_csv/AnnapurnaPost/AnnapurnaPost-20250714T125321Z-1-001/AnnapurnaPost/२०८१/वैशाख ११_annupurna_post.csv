शीर्षक,विवरण
लोकतन्त्रको १८ वर्ष : के भए ? के भएनन् ?,"नेपालमा लोकतन्त्र आएको १८ वर्ष पुगेको छ। गणतन्त्र पाएको १६ वर्ष पुग्दै छ। जनता सार्वभौम, शक्तिशाली र शासक बन्ने यो प्रणाली उपभोगका हिसाबले कुन ठाउँमा पुग्यो त ? हामीले के गर्न सक्यौं ? के गर्न सकेनौं ? केके रहे यसका सबल पक्ष ? केके देखिए दुर्बल पक्ष ? तीन जना संविधानविद्बाट सबलदुर्बलका १०१० बुँदा यहाँ केलाइएको छ संविधान पाइयो, अभ्यास गर्न जानिएन  नीलाम्बर आचार्य, संविधानविद् सबल पक्ष १ संविधान, जसले लोकतन्त्रलाई बलियो बनायो २ आवधिक निर्वाचन ३ प्रजातान्त्रिक स्थिरता ४ तीन तहका सरकार ५ संसदीय प्रणाली स्थापित ६ कानुनी राज्यशासनको मान्यता ७ राजनीतिक पार्टीलाई नेतृत्वदायी भूमिका ८ लोकतान्त्रिक पद्धतिले अन्तर्राष्ट्रियस्तरमा इज्जत वृद्धि ९ राज्यका तीनै अंगको शक्ति पृथकीकरण १० प्रेस स्वतन्त्रता मजबुत दुर्बल पक्षहरू १ संविधानको अभ्यास ठीक भएन २ निर्वाचनको अपेक्षाअनुसार सरकार निर्माण भएनन् ३ सरकारको स्थिरता भएन ४ तीन तहका सरकारबीच सम्बन्ध व्यवस्थित भएन ५ संसद्को भूमिका प्रणाली अनुकूल भएन ६ कानुन प्रयोगमा समानता देखिएन ७ राजनीतिक पार्टी जनताबाट टाढिँदै गए ८ अन्तर्राष्ट्रिय सम्बन्ध सञ्चालनमा स्थायित्व देखिएन ९ संघ, प्रदेश र स्थानीय तहबीच आपसी सम्बन्ध र भूमिका प्रभावकारी हुन सकेन १० प्रेसले उठाएका भ्रष्टाचार मुद्दामा सुनेको नसुनै गर्न थालियो कानुनको शासन, तर भ्रष्टाचारै भ्रष्टाचार  खिमलाल देवकोटा, संविधानविद् सबल पक्ष १ शान्ति २ समावेशीकरण ३ संविधान ४ प्रेस स्वतन्त्रता ५ कानुनको शासन ६ स्वतन्त्र न्यायपालिका ७ समानता ८ मौलिक अधिकार ९ संविधान सभा १० विविधता व्यवस्थापन दुर्बल पक्षहरू १ राजनीतिक इच्छाशक्तिको अभाव २ अविश्वास र शक्तिको दुरुपयोग ३ विभाजन बरु सहमति ४ त्रिशंकु संसद् ५ सामाजिक, आर्थिक रूपान्तरणको अभाव ६ उत्तरदायित्वको कमी ७ व्याप्त भ्रष्टाचार ८ उच्च अपेक्षा ९ बाह्य खेलाडी १० आन्तरिक लोकतन्त्रको अभाव समानुपातिक समावेशिता, तर दुरुपयोग पनि  राधेश्याम अधिकारी, संविधानविद् सबल पक्ष १ लोकतन्त्र २ समानुपातिक सहभागिता ३ वर्गीय एवं क्षेत्रीय अवसर ४ सिमान्तकृतको समावेशीकरण ५ आर्थिकराजनीतिक परिवर्तन ६ राज्यका तीनै तहमा महिला सहभागिता उल्लेख्य वृद्धि ७ प्रेस स्वतन्त्रता ८ जुनसुकै क्षेत्रमा समस्या राख्ने स्वतन्त्रता र पहुँच ९ प्रतिपक्षको आवाजको सम्मान १० नेपाली जनतालाई पूर्ण सार्वभौमिकता दुर्बल पक्षहरू १ लोकतान्त्रिक अभ्यास अपरिपक्व २ लोकतन्त्र आफैंमा दुर्बल हुन्न, कार्यान्वयनकर्ता दुर्बल ३ समानुपातिकताको यदाकदा गलत प्रयोग ४ अध्यादेश संस्कृति ५ संसद्को अनपेक्षित कार्यशैली ६ संसद्का कामकारबाही ओझेलमा ७ नीति बनाउनुपर्ने, बन्दतिर ८ संसदीय खबरदारीहरू अभाव ९ गणतन्त्र, लोकतन्त्र, समानुपातिक समावेशिता र संघीयतालाई बल पुयाउने गरी कानुनहरू बनाउन नसक्नु १० संवैधानिक सर्वोच्चताको अभाव"
नेपालकतार सम्बन्धका आयाम,"कतारका राष्ट्रप्रमुखको भ्रमणबाट दुई देशबीचको सम्बन्ध थप उचाइ पुग्ने विश्वास गर्न सकिन्छ। राष्ट्रपति रामचन्द्र पौडेलको निमन्त्रणामा कतारका अमिर (राजा) शेख तमिम बिन हमाद अल थानीको नेपाल भ्रमण हुन लागेको छ। दुईदिने भ्रमणका लागि मंगलबार नेपाल आउँदै छन्। नेपाल सरकारले उनको सम्मानमा एक दिन सार्वजनिक बिदा दिने निर्णय गरेको छ। विदेशी राष्ट्र प्रमुखको नेपाल भ्रमण हुँदा सार्वजनिक बिदा दिने यसअघिको अभ्यासअनुसार मन्त्रिपरिषद् बैठकले सार्वजनिक बिदा दिने निर्णय गरेको हो। झण्डै साढे चार दशक पुरानो कूटनीतिक सम्बन्धलाई यस भ्रमणले थप उचाइमा पुयाउने विश्वास गरिएको छ। तीन दशकभन्दा लामो समयदेखि नेपालीहरूले श्रमको गन्तव्यका रूपमा कतारलाई रोज्दै आएका छन्। कतारले मुलुकका विभिन्न भूभागबाट कतार गएका नेपालीलाई रोजगारीको अवसर दिइरहेको छ। पछिल्लो आँकडाअनुसार झन्डै १७ लाख नेपालीले कतारमा रोजगारी एवं व्यवसायमूलक काम गरिरहेका छन्। यो तीन दशकको अवधिमा १७ लाख नेपालीको परिवार पनि कतारसँग कहीँ न कहीँ जोडिएको छ। सामान्य श्रमिकका रूपमा होऊन् वा परियोजना प्रबन्धकलगायतका अन्य काममा दक्षता हासिल गरी नेपालीहरू जापान, अस्ट्रेलिया, अमेरिका, युरोपेली मुलुकमा सीप, व्यावसायिक साम्राज्य विस्तार गर्न सफल भएका छन्। स्वदेशमा सबैभन्दा धेरै रेमिट्यान्स भिœयाउन योगदान दिएको मुलुक पनि हो, कतार। आगामी दिनमा कतारलाई श्रम गन्तव्य मात्र होइन प्रविधि हस्तान्तरण र नेपालमा उत्पादित वस्तुलाई कतारको चुल्होमा जल्ने पाक्ने वातावरण बनाउन ढिलो भइसकेको छ। क्लिन इनर्जी, हाइड्रोजन प्लान्ट र पर्यटकीय क्षेत्र कतारका रुचिको क्षेत्र हो। नेपालले यसतर्फ लगानीको वातारण बनाउनु जरुरी छ। आर्टिफिसियल इन्टेलिजेन्स (एआई)ले भविष्यमा धेरै कुराहरू विस्थापन गर्न सक्ला तर पर्यटकीय क्षेत्रलाई विस्थापन गर्न सक्दैन। साहसिक पर्यटनको लागि नेपाल विश्वकै उत्तम गन्तव्य स्थान हो। त्यसैले नेपाललाई राम्रो पर्यटकीय गन्तव्यका रूपमा पनि विकास गर्न सकिन्छ। कतार एयरवेज विश्वका उत्कृष्ट एयरलाइन्सभित्र पर्छ। २०२२ को विश्वकप आयोजना सफलतापूर्वक सम्पन्न गरेको कतार खेलकुदको क्षेत्रमा पनि अगाडि छ। खेलकुदमा पनि सहकार्य गर्न सकिन्छ। रासायनिक मल उत्पादन र निर्यातमा पनि कतार अग्रपंक्तिमा पर्छ। कतारसँग रासायनिक मल ल्याएर नेपालको कृषि उत्पादनमा सहयोग पुुयाउन सकिन्छ। दुई सरकारबीच जी टू जी सम्झौता भए नेपाली किसानले हरेक वर्ष झैं मल अभावको समस्या झेल्नु पर्दैनथ्यो। यसका लागि कानुनी जटिलता छन् भने त्यसको संशोधन गर्नु उपयुक्त हुन्छ। नेपालमा करिब साढे तीन लाख नेपालीहरू रहेको सरकारी अनुमान छ। कुनै बेला पाँच लाख नेपालीहरू कतारमा रहेको तथ्यांक छ। मध्यपूर्वको अति आकर्षणको केन्द्रका रूपमा खाडी मुलुक कतार रहेको छ। विगत पाँच वर्षयता नेपालमा सर्वाधिक रेमिट्यान्स पठाउने मुलुकमध्ये कतार अग्रस्थानमा रहेको छ। आजको मितिमा पनि कुल रेमिट्यान्समध्ये मध्यपूर्वी मुलुकबाट झन्डै ५३ प्रतिशत रेमिट्यान्स नेपाल भित्रिने गरेको तथ्यांक छ। कुल रेमिट्यान्समध्ये झन्डै ७ खर्ब मध्यपूर्वी मुलुकको योगदान छ। एआईले कतिपय रोजगारीलाई विस्थापित गरिरहेको बेला हामीले विश्व सुहाउँदो शिक्षा दिनु पर्ने जरुरी छ। कतारमा रहेको टेक्निकल इन्स्टिच्युटलाई नेपालमा आकर्षित गर्ने वा सम्बन्धन लिएर शिक्षा दिन सके नेपाली श्रमिकले विश्वबजारमा सहजै रोजगारी पाउने अवस्था रहन्छ। त्यो सँगसँगै हस्पिटालिटी क्षेत्रमा पनि सहकार्य गर्न सकिन्छ। सिभिल एभिएसनको जनशक्ति उत्पादनमा समेत सहकार्य गर्न सकिन्छ। सबै नेपालीको चाहना समृद्ध नेपाल नै हो। लगानी सम्मेलनको पूर्वसन्ध्यामा हुन लागेको यो भ्रमणले दीर्घकालीन रूपमा अर्थ राख्नेछ। राष्ट्रप्रमुखसमेत रहेका कतारका राजा शेख तमिम बिन हमाद अल थानीको पहिलो पटक नेपाल भ्रमण हुन लागेको हो। यो भ्रमणले मध्यपूर्वी क्षेत्रका अन्य मुलुकका राष्ट्र प्रमुखलाई पनि नेपाल भ्रमण गर्ने वातावरण बनाउनेछ। यो भ्रमणमा कतार र नेपालीबीच सहकार्य अभिवृद्धि गर्ने तथा विभिन्न क्षेत्रमा सम्झौेता र समझदारीमा हस्ताक्षर हुने अपेक्षा गरिएको छ। यो भ्रमणलाई नेपाल सरकारले दिएको महŒवले दुई देशबीचको सम्बन्ध थप उचाइ पुग्ने विश्वास गर्न सकिन्छ। नेपालकतारबीच रहिआएको मैत्रीपूर्ण सम्बन्धमा योगदान पुग्ने छ। शर्मा, कतारका उद्यमशील नेपाली हुन् ।"
बागमती प्रदेश स्तरीय अन्तरपालिका भलिबल प्रतियोगिता वैशाख २२ देखि,"काठमाडौं : ललितपुरप्रज्ञा स्मृति प्रतिष्ठानको आयोजनामा वैशाख २२ देखि २५ गतेसम्म प्रकाश दाहाल स्मृति बागमती प्रदेश स्तरीय अन्तरपालिका भलिबल प्रतियोगिता आयोजना हुने भएको छ। प्रतिष्ठानले मंगलबार ललितपुरमा पत्रकार सम्मेलन गर्दै ललितपुर जिल्लाको महांकाल गाउँपालिकामा आयोजना हुने प्रतियोगिताको तयारी तीव्र रुपमा भइरहेको जनाएको हो। प्रतियोगिता संयोजक डोल्मा माया गोलेले प्रतियोगिता भव्य रुपमा सम्पन्न गर्नका लागि जिल्ला, पालिका र वडा तहमा विभिन्न समितिहरू गठन गरिएको जानकारी दिए। प्रतियोगिताको ललितपुर जिल्ला खेलकुद विकास समितिले सहआयोजक रहेको छ। प्रतियोगितामा राष्ट्रिय खेलकुद परिषद् र बागमती प्रदेश खेलकुद विकास परिषद्को सहयोग रहेको छ। यसैगरी नेपाल भलिबल संघको प्राविधिक सहयोग रहेको छ। प्रतियोगितामा प्रदेशभरका ११९ पालिकामध्ये ५० पालिकाबाट सहभागिता रहने अपेक्षा गरिएको आयोजकले जनाएको छ। कुल पुरस्कार राशि १२ लाख रुपैयाँ रहेको प्रतियोगिताको विजेतालाई ३ लाख, उपविजेतालाई २ तथा तृतीय हुने २ टिमलाई ११ लाख रुपैयाँ प्रदान गरिनेछ। साथै उत्कृष्ट प्रशिक्षक तथा खेलाडी ५ जनालाई जनही ५० हजार रुपैयाँ पुरस्कार रहेको आयोजकको भनाइ छ।"
नेपालविरुद्ध खेल्ने वेस्ट इन्डिज 'ए' टोलीमा कस्ता छन् खेलाडीहरू?,"काठमाडौं : नेपाल र वेस्ट इन्डिज 'ए'बीच शनिबारदेखि टी२०आई शृंखला हुँदैछ। उक्त प्रतियोगिताका लागि वेस्ट इन्डिजले रोस्तन चेजको कप्तानीमा १५ सदस्यीय टोली घोषणा गरेको छ। वेस्ट इन्डिजले घोषणा गरेका टोलीका अधिकांश सदस्यहरूले राष्ट्रिय टोलीबाट डेब्यु गरिसकेका छन्। रोस्तनले क्रिकेटको तीनवटै फर्म्याट खेलिसकेका छन्। उनले ४९ टेस्ट, ४५ ओडीआई र ११ टी२०आई खेलेका छन्। रोस्तम अन्यभन्दा टेस्टमा जमेका देखिन्छन्। उनले टेस्टमा ५ सतक र ११ अर्थशतकसहित २ हजार २६५ रन बनाएका छन्। त्यस्तै उपकप्तान रहेका अलिक आथानाजेले टेस्ट र ओडीआई खेलेका छन्। उनले ओडीआईमा हालसम्म २ अर्धसतक बनाएका छन्। त्यस्तै थुप्रै फ्रेन्चाइज खेलिसकेका फ्याबियन अलेनले २० ओडीआई र ३ टी२० आई खेलिसकेका छन्। उनले ओडीआईमा ७ र टी२०आईमा २४ विकेट लिएका छन्। उनले मुम्बई इन्डियन्स, पञ्जाब र हाइदरावादबाट आइपीएलसमेत खेलिसकेका छन्। त्यस्तै आइपीएलमै कोलकत्ताबाट खेलिसकेका जोह्नसन चार्लीज्ले ओडीआई र टी२०आईमा राम्रो प्रदर्शन गरेका छन्। ५८ खेलमा उनले १५३७ रन बनाएका छन्। जसमा २ सतक र ७ अर्धशतक रहेका छन्। त्यस्तै ४८ टी२० आई खेलेका उनले १०८५ रन बनाउँदा १ सतक र ४ अर्धसतक प्रहार गरेका छन्। त्यस्तै किएसी कार्टीले २२ ओडीआई खेलेर ५७८ रन बनाएका छन्। उनले ३ अर्धसतक प्रहारसमेत गरेका छन्। त्यस्तै फ्रेन्चाइजमा जमेका अन्द्रे फ्लेचरले २५ ओडीआई र ५४ टी२० आई खेलेका छन्। त्यस्तै ओबेड मेकोयले २ ओडीई र ३१ टी२आई खेलेका छन्। उनले ओडीआईमा ४ विकेट र टी२०आईमा ४१ विकेट लएका छन्। उनले राजस्थान रोयल्सबाट आइपीएलसमेत खेलिसकेका छन्। त्यस्तै तीनवटै फर्म्याट खेलिसकेका बलर गुडाकेश मोटीए पनि टीममा छन्। उनले ५ टेस्ट, १३ ओडीआई र ५ टी२० आई खेलेका छन्। उनले टेस्टमा २२, ओडीआईमा २२ र टी२०आईमा ५ विकेट लिएका छन्। त्यस्तै अलराउन्डरका रूपमा रहेका किमो पलले पनि तीनवटै फर्म्याट खेलिसकेका छन्। बलिङतर्फ उनले २३ टी२०आई खेलमा २५ विकेट लिएका छन्। ओडीआईमा भने ३४ र टेस्टमा ६ विकेट लिएका छन्। त्यस्तै राजस्थानबाट आइपीएल खेलिसकेका ओसेन थोमसले ओडीआई र टी२०आई खेलिसकेका छन्। उनले ओडीआईमा २५ खेलमा ३१ र टी२० आईमा २१ खेलमा २१ नै विकेट लिएका छन्। त्यस्तै हाइदेन वाल्सले पनि २३ ओडीआई र ३८ टी२०आई खेलिसकेका छन्। उनले ओडीआईमा २८ र टी२० आईमा ३१ विकेट लिइसकेका छन्। त्यस्तै कदिम अलैने, जोसुवा विशोप, मार्क देयाल, माथिउ फोर्डेले घरेलु प्रतियोगिता राम्रा गरेका खेलाडी हुन्।"
तोलामा २ हजार ७ सयले घट्यो सुनको मूल्य,"काठमाडौं : नेपाली बजारमा सु्नको मूल्यमा गिरावट भएको छ । नेपाल सुनचाँदी व्यवसायी महासंघका अनुसार छापावाला सुन तोलामा २ हजार ७ सयले रुपैयाँले ओरालो लागेको छ । सोमबार तोलामा १ लाख ३८ हजार २ सयमा कारोबार भएको छापावाला सुन आज १ लाख ३५ हजार ५ सय कायम भएको छ। यस्तै,तेजाबी सुन सोमबार तोलामा १ लाख ३७ हजार ५ सयमा कारोबार भएकामा आजका लागि भने १ लाख ३४ हजार ८ सय ५० तोकिएको छ। महासंघका अनुसार चाँदीको मूल्य आज तोलामा ४५ ले गिरावट भएको छ । सोमबार प्रतितोला १ हजार ७ सय पाँच रुपैयाँमा कारोबार भएको चाँदी आज १ हजार ६ सय ६० निर्धारण भएको महासंघले जनाएको छ।"
निजी क्षेत्रलाई विश्वासमा लिएर विकासको नयाँ मोडेल बनाऔं : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्डले निजी क्षेत्रलाई विश्वासमा लिएर विकासको नयाँ मोडेल बनाउनुपर्ने बताएका छन्। नयाँ बानेश्वरस्थित लगानी बोर्डको कार्यालयमा आज बसेको बैठकलाई सम्बोधन गर्दै प्रधानमन्त्री प्रचण्डले निजी क्षेत्रलाई विश्वासमा नलिएसम्म विकास हुन नसक्ने बताएका हुन्। निजी क्षेत्रलाई विश्वासमा लिएर विकासको नयाँ मोडेल तयार पार्नुछ, प्रधानमन्त्री प्रचण्डले भने, निजी क्षेत्रलाई विश्वासमा नलिएसम्म विकास हुँदैन, त्यसैले निजी क्षेत्रलाई कन्ट्रोल होइन, सहजीकरण गरौँ । उनले निजी क्षेत्रलाई विश्वासमा लिएर देशमा लगानीमैत्री वातावरण छ भनेर सन्देश प्रवाह गरेको बताए। प्रचण्डले विकास र समृद्धिका लागि निजी क्षेत्रलाई नियन्त्रण गर्ने नभइ सहजीकरण गर्नुपर्ने बताए । लगानी सम्मेलनलाई सफल तुल्याउनका लागि सबैले सकारात्मक भावमा काम गर्नुपर्ने बताउँदै प्रधानमन्त्री प्रचण्डले लगानी सम्मेलनमा इच्छा सूची प्रस्तुत गर्नेभन्दा पनि ठोस र व्यवहारिक परियोजना प्रस्तुत गर्नुपर्ने बताए । लगानी सम्मेलनमा विस लिष्ट होइन ठोस र व्यवहारिक परियोजना प्रस्तुत गरौँ, प्रधानमन्त्री प्रचण्डले भने, सम्मेलनअघि ऐन संशोधन गरेका छौँ, त्यसले लगानी बढाउन मद्दत गर्नेछ, त्यसैले पनि ठोस र व्यवहारिक योजनाहरू दिनुपर्छ, नयाँ सन्देश दिनेगरी सम्मेलन गरौँ । विकास परियोजनाको कामलाई सरलीकृत गर्नुपर्ने बताउँदै प्रधानमन्त्री प्रचण्डले केही राम्रो गर्न खोज्दा अठ्यारा आए पनि त्यस्ता परिस्थितिलाई राजनीतिक नेतृत्वले तोड्न सक्नुपर्ने बताए । उनले विकासलाई प्रोत्साहन गर्ने नीति लिँदा मात्र जनताको चाहनालाई सम्बोधन गर्न सकिने भएकाले त्यसतर्फ लाग्न निर्देशन दिए। नेपालमा स्टिल उद्योगलाई प्राथमिकता दिनुपर्ने बताउँदै प्रधानमन्त्री प्रचण्डले त्यस्ता उद्योग स्थापनका लागि गम्भीर भएर काम गर्नुपर्नेमा जोड दिए ।"
लगानी आकर्षित गर्न ऐनहरू संशोधन,"काठमाडौं : लगानी सम्मेलनलाई ध्यान दिएर सरकारले लगानी सहजीकरणसम्बन्धी केही ऐन अध्यादेशमार्फत संशोधन गरेको छ। मन्त्रिपरिषद्को सोमबारको बैठकले लगानी प्रवद्र्धन गर्ने कार्यलाई सहजीकरण गर्न केही नेपाल ऐनलाई संशोधन गर्न वाञ्छनीय भएकोले भन्दै अध्यादेश ल्याएको हो। संशोधनमा भूमिसम्बन्धी ऐन, २०२१ को उपदफा (१) मा यो थपिएको छ, उपदफा (१) बमोजिम निवेदन दिन नसकेको उद्योग, प्रतिष्ठान, कम्पनी वा संस्थाले यो उपदफा प्रारम्भ भएको मितिले एक वर्षभित्र हदबन्दीभन्दा बढी जग्गा आवश्यक रहेको औचित्य पुष्टि हुने कारण खोली स्वीकृतिको लागि मन्त्रालयमार्फत नेपाल सरकार समक्ष निवेदन दिन सक्नेछ। अर्थात् हदबन्दीभन्दा बढी जग्गा पनि उपयुक्त देखिएमा फुकुवा हुनेछ। त्यस्तै उपदफा (४) मा थपिएको छः (४) दफा १२ वा यस दफाबमोजिम कुनै उद्योग, प्रतिष्ठान, कम्पनी वा संस्थाको हदबन्दीभन्दा बढी जग्गा रहेकोमा विभाग तथा कार्यालयले त्यस्तो उद्योग, प्रतिष्ठान, कम्पनी वा संस्थाको हदबन्दीभित्र रहेको र हदबन्दीभन्दा बढी रहेको जग्गाको अभिलेख बनाई राख्नु पर्नेछ। अब अधिकतम हदबन्दीभन्दा बढी जग्गा राख्ने सार्वजनिक संस्था, उद्योग, प्रतिष्ठान, कम्पनी, आयोजना, शिक्षण संस्था वा अन्य कुनै संस्थाको रोजगारी तथा उत्पादन नघट्ने र निरन्तर सञ्चालन हुन सक्ने भएमा बैंक तथा वित्तीय संस्थाको ऋण फरफारख र दायित्व भुक्तानी गर्नको लागि हदभित्रको जग्गा मन्त्रालयले तोकेको सर्तको अधीनमा रही मन्त्रालयको स्वीकृतिमा एक पटकको लागि बिक्री वितरण गर्न बाधा पर्ने छैन। तर त्यसरी हदभित्रको जग्गा बिक्री वितरण गरिएको कारणले जग्गा बिक्री गर्नुभन्दा अघि हदबन्दीभन्दा बढी रहेको जग्गा दफा ७ बमोजिमको हदभित्र कायम भएको मानिने छैन। सरकार गरेको जग्गा बेचबिखन गर्नुपर्ने अब बैंक वा वित्तीय संस्था वा सहकारी संघ संस्थाले कर्जा सुरक्षणबापत धितो लिएको जग्गा लिलाम बिक्री गर्दा कसैले लिलाम सकार नगरी सम्बन्धित बैंक वा वित्तीय संस्था वा सहकारी संघसंस्था आफैंले सकार गर्दा हदबन्दीभन्दा बढी हुने भएमा त्यस्तो जग्गा सकार गरेको मितिले तीन वर्षभित्र बेचबिखन गरी सक्नु पर्नेछ। सो अवधिभित्र बेचबिखन नगरेमा त्यस्तो जग्गा बेचविखन गर्न नेपाल सरकारको स्वीकृति लिनु पर्नेछ। राष्ट्रिय निकुञ्ज तथा वन्यजन्तु संरक्षण ऐन, २०२९ पनि संशोधन गरिएको छ। नेपाल सरकारले आवश्यक ठानेमा राष्ट्रिय निकुञ्ज, आरक्ष वा संरक्षण क्षेत्रभित्रको कुनै क्षेत्रलाई नेपाल राजपत्रमा सूचना प्रकाशन गरी अति संवेदनशील क्षेत्र भनी तोक्न सक्नेछ। तोकिएको क्षेत्रबाहेक राष्ट्रिय निकुञ्ज, आरक्ष वा संरक्षण क्षेत्रभित्रको कुनै क्षेत्र वा मध्यवर्ती क्षेत्रमा प्रकृति र मानव सहअस्तित्व कायम हुने गरी राष्ट्रिय प्राथमिकता प्राप्त आयोजना, लगानी बोर्डबाट स्वीकृत आयोजना वा राष्ट्रिय गौरवको आयोजना सञ्चालन गर्न नेपाल सरकारले तोकिएबमोजिम स्वीकृति दिन सक्नेछ। त्यस्तै, विद्युतीय (इलेक्ट्रोनिक) कारोबार ऐन, २०६३ पनि संशोधन गरिएको छ। यसअन्तर्गत कम्प्युटर नेटवर्क वा कम्प्युटर प्रणालीमा प्रयोग हुने कुनै सफ्टवेयर, हार्डवेयर वा कम्प्युटर वा सूचना प्रविधिसँग सम्बन्धित सामग्री वा सेवा विदेशबाट आयात गर्दा विदेशी मुद्रामा रकम भुक्तानी गर्नुपर्ने भई सम्बन्धित लगानीकर्ताले त्यस्तो सामग्री वा सेवा नेपालमा भिœयाउन विदेशी मुद्रा सटही सुविधा माग गरेमा सूचना प्रविधि विभागले प्रचलित कानुनबमोजिम विदेशी मुद्रा सटहीको लागि नेपाल राष्ट्र बैंकमा सिफारिस गर्नु पर्नेछ। नेपालमा स्थापित भएको सूचना प्रविधिमा आधारित व्यक्ति, फर्म, उद्योग वा कम्पनीले निर्माण गरेको सफ्टवेयर वा सूचना प्रविधि विषयसँग सम्बन्धित सेवा निर्यात गरी आर्जित रकम नेपालमा भिœयाउने प्रयोजनको लागि विदेशमा शाखा कार्यालय वा इकाइ खोली व्यापारिक कारोबार गर्न आवश्यक भई सम्बन्धित व्यक्ति, फर्म, उद्योग वा कम्पनीले सो कुराको पुष्ट्याई गर्ने कागजातसहित निवेदन दिएमा सञ्चार तथा सूचना प्रविधि मन्त्रालयले त्यस्तो शाखा कार्यालय वा इकाइ खोल्न अनुमति दिनेछ। अर्को संशोधन गरिएको ऐन हो, विशेष आर्थिक क्षेत्र ऐन, २०७३। प्रचलित कानुनबमोजिम दर्ता भई वा अनुमतिपत्र लिई विशेष आर्थिक क्षेत्र बाहिर सञ्चालनमा रहेको उद्योगको लगानीकर्ताले प्रयोगमा ल्याइसकेको मेसिन, औजार वा उपकरण विशेष आर्थिक क्षेत्रमा स्थानान्तरण गरी उद्योग सञ्चालन गर्न सक्नेछ। अनुमतिपत्रवालाले विशेष आर्थिक क्षेत्रमा स्थापना भएको उद्योगले उत्पादन सुरु गरेको मितिले चार वर्षसम्म उत्पादनको कम्तीमा १५ प्रतिशत र त्यसपछिका वर्षमा उत्पादनको कम्तीमा ३० प्रतिशत वस्तु वा सेवा निर्यात गर्नु पर्नेछ। सार्वजनिकनिजी साझेदारी तथा लगानी ऐन, २०७५ को व्यवस्था पनि केही परिवर्तन गरिएको छ। विदेशी लगानी तथा प्रविधि हस्तान्तरण ऐन, २०७५ अर्को संशोधन गरिएको ऐन हो। यसअन्तर्गत अब नेपालमा स्थापना भई सञ्चालनमा रहेको उद्योग वा कम्पनीले विदेशस्थित उद्योग, फर्म वा कम्पनीमा प्रविधि हस्तान्तरण गर्न सक्नेछ। हस्तान्तरण गरेबापत प्राप्त हुने विदेशी मुद्रा नेपाल राष्ट्र बैंकको अनुमति लिई नेपालमा भिœयाउनु पर्नेछ। प्रविधि हस्तान्तरण गर्न कुनै उद्योग, फर्म वा कम्पनीले विभागको अनुमतिमा सम्बन्धित देशमा आफ्नो शाखा कार्यालय वा इकाई खोल्न सक्नेछ। वन ऐन, २०७६ मा पनि संशोधन गरिएको छ। अन्वेषणबाट राष्ट्रिय वनभित्र खनिज पदार्थ रहेको पत्ता लागि उत्खनन गर्नुपर्ने भएमा प्रचलित कानुनबमोजिम वातावरणीय अध्ययन गरी त्यसरी उत्खनन गर्दा वातावरणमा उल्लेख्य प्रतिकूल असर नपर्ने भएमा त्यस्तो खनिज पदार्थ उत्खनन गर्नको लागि नेपाल सरकारले वन क्षेत्र प्रयोग गर्न स्वीकृति दिन सक्नेछ। तर राष्ट्रिय प्राथमिकता प्राप्त आयोजना वा लगानी बोर्डबाट स्वीकृत भएको आयोजना वा राष्ट्रिय गौरवको आयोजना वा नेपाल सरकारले तोकेको मापदण्ड पूरा गरेको राष्ट्रिय प्राथमिकता प्राप्त उद्योगमा प्रयोग हुने कच्चा पदार्थ उपयोग गर्न बाहेक वन क्षेत्रभित्र पर्ने चट्टान, ढुंगा र माटो उत्खनन गर्न पाइने छैन। संशोधित अर्को ऐनमा औद्योगिक व्यवसाय ऐन, २०७६ हो। अब कुनै फर्म वा कम्पनीले कुनै वस्तु वा सेवा र प्रक्रियाको विकास, उत्पादन, सञ्चालन र वितरणमा नवीन अन्वेषण तथा सिर्जनशील सोचको प्रयोग गरी व्यावसायिक रूपमा सञ्चालन गरेको देहायबमोजिमका उद्यम वा व्यवसायलाई यस ऐनबमोजिम उद्योग दर्ता गर्ने निकायले उद्योगको रूपमा दर्ता गर्दा स्टार्टअप उद्यम वा व्यवसायको रूपमा दर्ता गर्न सक्नेछ। स्टार्टअप उद्यम वा व्यवसायलाई प्रवद्र्धन गर्न नेपाल सरकार, प्रदेश सरकार वा स्थानीय तहले उद्यम संवद्र्धन केन्द्रको स्थापना तथा सञ्चालन गर्न सक्नेछ। प्रचलित कानुनबमोजिम स्थापना भएको उद्योगले स्वीकृत कच्चा पदार्थ खपतको क्षमताअनुसार कच्चा पदार्थ प्रयोग गर्दा खेर जाने कच्चा पदार्थ (जर्ती) को मापदण्ड उद्योग दर्ता गर्ने निकायले तोक्न सक्नेछ। स्टार्टअप उद्यम वा व्यवसायलाई नेपाल सरकार, प्रदेश सरकार वा स्थानीय तहले प्रोत्साहन, छुट, सहुलियत वा वित्तीय तथा गैरवित्तीय सुविधा प्रदान गर्न सक्नेछ।"
रुसका व्यवसायीलाई प्रचण्डले भने  नेपालमा लगानी गर्नुहोस्,"काठमाडौं : प्रधानमन्त्री पुष्पकमल दाहाल प्रचण्डसँग रुसको चेम्बर्स अफ कमर्स एन्ड इन्डस्ट्रीका प्रतिनिधिमण्डलले आज शिष्टाचार भेट गरेको छ। बालुवाटारमा भएको भेटमा प्रतिनिधिमण्डलले प्रधानमन्त्रीसँग नेपालरुसबीच रहीआएको सम्बन्धका विविध पक्ष र लगानीका विषयमा छलफल गरेको हो। भेटमा प्रधानमन्त्री प्रचण्डले विभिन्न क्षेत्रमा विदेशी लगानी नेपाल भित्र्याउने तयारीका साथ सरकारले लगानी सम्मेलनको तयारी गरेको जानकारी दिँदै नेपालमा लगानी गर्न आग्रह गरे। व्यवसायी र विदेशी लगानीकर्तालाई केन्द्रित गरेर हामीले लगानी सम्मेलनको तयारी गरेका छौँ, प्रधानमन्त्री प्रचण्डले भने, नेपालमा विदेशी लगानीलाई सहज बनाउनका लागि केही कानुनसमेत परिमार्जन गरेका छौँ, नेपालमा लगानीका लागि इच्छुक सबैलाई सहयोग गर्ने सरकारको नीति छ। नेपालको आर्थिक विकासमा रुसले निरन्तर सहयोग गर्दै आएको उल्लेख गर्दै प्रधानमन्त्री प्रचण्डले सडक, कृषि, जलविद्युत् र सूचना प्रविधिका क्षेत्रमा लगानीका लागि नेपालमा राम्रो अवसर भएको बताए। नयाँ परिस्थितीमा नेपालरुसबीचको सम्बन्ध थप मजबुद हुने विश्वास व्यक्त गर्दै प्रधानमन्त्री प्रचण्डले आपसी सहयोग र सम्बन्धलाई थप विस्तार गर्नुपर्नेमा जोड दिए। भेटमा चेम्बर्स अफ कमर्स एन्ड इन्डस्ट्रीज अफ रसियन फेडेरेशनका अध्यक्ष सर्गेयी कटीरिन, नेपाल उद्योग वाणिज्य महासङ्घका अध्यक्ष चन्द्र ढकाल, नेपालका लागि रसियन राजदूत एलेक्सी नोभिकोभलगायतको उपस्थिती रहेको थियो।"

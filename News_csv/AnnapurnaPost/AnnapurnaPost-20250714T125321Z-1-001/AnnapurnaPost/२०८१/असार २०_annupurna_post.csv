शीर्षक,विवरण
सञ्चारमाध्यमका लागि उदाहरणीय कार्य गरिने,"मधेस प्रदेशमा सञ्चार क्षेत्रलाई व्यवस्थित र मर्यादित बनाउन प्रदेश सरकारको नीतिअनुसार आमसञ्चार प्राधिकरणको गठन गरिएको हो। मधेस प्रदेश सञ्चार र पत्रकारिताका लागि उर्वर भूमि रहेको सर्वविदितै छ। आमसञ्चार प्राधिकरणले प्रदेशका सञ्चारकर्मी र सञ्चारमाध्यमका लागि उदाहरणीय कार्यहरू गर्ने सपना बोके पनि सुरुवाती अवस्थामा न कर्मचारी थिए, न कार्यालय। त्यतिबेला कोभिडको समय थियो। आफैंले कार्यालयका लागि भवन खोजेर कर्मचारीबाट काम अगाडि बढाए। एउटै कर्मचारीलाई तीन कार्यालयको जिम्मेवारी थियो। श्यामसुन्दर यादव कार्यालय सहयोगी र एक सवारी चालकका साथै आफैंले काम थालेँ। हाकिमबाट हस्ताक्षर गराउन अन्य कार्यालय जानुपर्ने बाध्यता थियो। तै पनि मधेस प्रदेश लोककल्याणकारी विज्ञापन व्यवस्थापन कार्यविधि २०७९ र मधेस प्रदेश पत्रकारहरूको स्वास्थ्य र दुर्घटना बिमासम्बन्धी कार्यविधि २०७९ लामो कसरतपछि मन्त्रिपरिषद्बाट पारित भयो। थोरै भए पनि अहिले मधेस प्रदेशका सञ्चारमाध्यमहरूले जनहितका विज्ञापन तथा पत्रकार महिलाको एक लाखको स्वास्थ्य र सात लाखको दुर्घटना बिमा हुँदै आएको छ। पत्रकार महिलालाई साइबर सुरक्षा र आत्मरक्षासम्बन्धी प्रशिक्षणका साथै अनलाइन पत्रकारिता, श्रव्यदृश्य, कृषि पत्रकारिता लगायतका प्रशिक्षणहरू गराउँदै आएका छौं। तालिमलाई व्यवस्थित गर्न बाटो पत्रकारिताको नामक एकीकृत स्रोत पुस्तक निर्माण गरेका छौं। यस अतिरिक्त आमसञ्चार प्राधिकरणमै हालसम्म ४३ अनलाइन सञ्चारमाध्यम दर्ता एवं नवीकरण हुँदै आएको छ। आगामी आवदेखि अनलाइनले पनि लोककल्याणकारी विज्ञापन पाउने भएका छन्। आगामी आवमा प्रदेशका सम्पूर्ण पत्रकारको बिमा, पत्रकारिता अध्ययन छात्रवृत्ति, प्रेस प्रतिनिधि प्रमाणपत्र, पत्रकारितासम्बन्धी अध्ययनअनुसन्धान, तालिम, क्षमता अभिवृद्धि, प्रबद्र्धन एवं प्रोत्साहनमुलक कार्यहरू अगाडि बढाउने जमर्को गरेका छौं। (यादव आमसञ्चार प्राधिकरण मधेस प्रदेशका अध्यक्ष हुन्।)"
स्वदेशमै श्रम,"अहिले बिदेसिने युवाहरूको संख्या बढ्दो छ। विभिन्न पेसाकर्मीका सन्ततिहरू पनि विदेश पलायन भइरहेका छन्। तारे होटलहरूमा युवाहरूलाई विदेश पलायनलाई रोक्न दर्जनौं कार्यक्रमहरू, सेमिनार गोष्ठीहरू पनि भएका होलान्। तर, ऋण लिएर भए पनि युवाहरू बिदेसिने क्रम रोकिएको छैन। हालै एक संसदीय समितिमा प्रस्तुत सन् २०२३ को तथ्यांकअनुसार गत वर्ष नेपालबाट १६ लाख ३ हजार जना बिदेसिएका छन्। तीमध्ये १२ लाख ६३ हजार नेपाल फर्किएका रहेछन्। बाँकी ३ लाख ४० हजार विदेशबाट नफर्किएका रहेछन्। नेपालबाट विदेश जानेहरूमध्ये पढ्न जाने विद्यार्थीहरू १ लाख ८ हजार रहेछन्। त्यसैगरी अस्थायी भिसामा घुम्न जानेको संख्या ९३ हजार रहेछ र स्थायी बसोबास गर्ने उद्देश्यले ग्रिन कार्ड, पीआर लिएर जानेको संख्या ७१ हजार रहेछ। विदेशबाट आफन्तहरूको निमन्त्रणामा विदेश जाने बुवाआमा तथा नातेदारहरू भेट्न जानेको संख्या १ लाख ६७ हजार रहेछ। त्यस्तै नेपालमा बिहे गरेर डिपेन्डेन्टको रूपमा स्थायी बसोबास गर्न जानेको संख्या मात्र २१ हजार रहेको देखिन्छ। यता कामदारको रूपमा श्रमिक भिसामा विदेश जानेको संख्या ८ लाख ८ हजार रहेको छ। यसमा खुल्ला सीमाबाट भारत जाने र भारतबाट तेस्रो मुलुक जानेको रेकर्ड भने समावेश गरिएको छैन जुन उल्लेखनीय संख्यामा रहेको छ। साथै ठूलो रकम खर्च गरेर गैरकानुनी रूपमा विदेश जानेहरू अधिकांश सबै भारतको बाटो भएरै जाने गर्छन् त्यो संख्या पनि उल्लेख्य रहेको छ। यस वर्षको अर्को एउटा तथ्यांकअनुसार विदेशमा पढ्न जाने विद्यार्थीहरूको संख्यामा सबैभन्दा बढी करिब ३० देखि ३५ प्रतिशत जापान जाने गरेका छन्। करिब १८ देखि २० प्रतिशत विद्यार्थी क्यानडा जाने गरेका छन्। १५ देखि १७ प्रतिशत विद्यार्थी अस्ट्रेलिया जाने गरेका छन्। १० देखि १२ प्रतिशत बेलायत गएका रहेछन्। त्यसैगरी अमेरिका जानेको संख्या करिब ८ देखि १० प्रतिशत रहेको छ। यस्तै दक्षिण कोरिया, फ्रान्स, डेनमार्क, भारतलगायतका देशहरूमा समेत अध्ययनका लागि नेपाली विद्यार्थी जाने गरेका छन्। विगतमा विदेशमा पढ्न जानु वा रोजगारमा जानु पनि कठिन थियो तर अहिले सहज भएको छ। विदेशमा पढ्न जानुको पहिलो कारण पढाइको साथ साथै काम गर्ने अवसर पनि पाउने र पढी सकेपछि राम्रो रोजगारी पनि पाउनु हो। हाम्रो देशमा दिइने शिक्षा नराम्रो होइन। यहाँको शिक्षाबाट धेरै ज्ञानआर्जन गर्न सक्छन्। तर शिक्षामा व्यावहारिक तथा व्यावसायिकताको कमी देखिन्छ। अहिले उच्च माध्यमिक शिक्षापछि राम्रा कलेजमा पढेका अलि कति पैसा हुने सबैको रोजाइ विदेशी विश्वविद्यालय नै हो। उनीहरूको पहिलो रोजाइ अमेरिका, अस्ट्रेलिया, क्यानडा तथा बेलायत नै हुने गरेको छ। त्यसपछि जापान, कोरिया, जर्मनी, डेनमार्क फ्रान्स, भारत तथा अन्य युरोपियन देशहरू नै पर्ने गर्छन्। विद्यार्थीमात्र होइन कामको लागि नेपाली युवाहरूलाई आकर्षित गर्ने देशहरू पनि ती नै पर्छन्। त्यसका अलावा वैदेशिक रोजगारीको लागि आकर्षक देशहरूमा कोरिया, मलेसिया, जापान, तथा खाडी मुलुकहरू रहेका छन्। छिमेकी देश भारतमा समेत धेरै नेपालीहरू शिक्षा तथा रोजगारीको लागि गएको देखिन्छ तर त्यसको खासै रेकर्ड राखेको देखिँदैन। जसबाट हाम्रो वैदेशिक रोजगारी तथा वैदेशिक शिक्षाको तथ्यांक सदा अपुरो नै रहेको हुन्छ। स्वाभाविक रूपमा खुल्ला अर्थतन्त्र तथा साँघुरिएको विश्वबजारमा जहाँ जसले अवसरहरू प्राप्त गर्छ त्यो उपयोग गर्न चाहन्छ नै। चाहे त्यो शिक्षाको बजार होस् या रोजगारीको बजार होस् चाहे व्यापार व्यवसायको बजार होस् सहज तथा सुरक्षित अवसरहरू उपलब्ध गराउनु अहिले विश्वकै चुनौती देखिन्छ। जहाँ अवसर त्यहाँ जनशक्ति अहिले विश्वमै चलेको बहाव हो। यो बहावलाई कसैले रोक्न सक्दैन। यसको लागि आफ्नै देशमा अवसरहरू सिर्जना गर्नु पर्दछ। देशमा अवसरहरू सिर्जना गर्नको लागि राज्य र राज्यका सञ्चालकहरूको नीति र नियत ठीक हुनु पर्दछ। दीर्घकालीन दृष्टिकोणका साथ विकासका योजनाहरू ल्याउनु पर्दछ र तिनको इमान्दारीपूर्वक कार्यान्वयन हुनुपर्दछ। सोको लागि भ्रष्टाचारविरुद्ध कठोर कानुन, सुशासन र राजनैतिक स्थिरता पहिलो आवश्यकता हो। जसको अभाव विगत लामो समयदेखि नेपाली जनतालाई खड्किरहेको छ। त्यसका साथै लगानी मैत्री वातावरण र तिनीहरूको सुरक्षा र संरक्षणको आवश्यकता पनि एउटा महŒवपूर्ण पक्ष रहेको छ। अहिले एउटा व्यक्तिले ५०६० लाखदेखि ७५८० लाखसम्म खर्च गरेर गैरकानुनी रूपमा अमेरिका जाने गरेको देखिएको छ। त्यो रकमले स्वदेशमै केही गर्न सकिँदैन र ? उनको जवाफ थियो एक त त्यहाँ केही गर्छुभन्दा त्यो रकम जुटाउनै गाह्रो छ। ऋण पाउन गाह्रो छ। रकम जुटे पनि व्यापार गर्दा नाफा नै हुन्छ भन्ने कुनै ग्यारेन्टी छैन। व्यापार व्यवसाय डुब्न सक्छ, राज्यले कुनै संरक्षण गर्दैन तर अमेरिका जान्छु भन्दा गाउँघरमा ऋण पाउन पनि सजिलो छ सहजै रकम जुट्छ। वास्तवमा नेपाली युवाहरू स्वदेशमै केही गरेरै भविष्य सुनिश्चित होस् भन्ने चाहन्छन्। अहिले बिदेसिएकाहरूलाई अवसर दिएर स्वदेश ल्याउन र नेपालभित्र रहेकालाई रोजगारीको अवसर दिन आवश्यक छ। एउटा उदाहरणको रूपमा करिब वर्ष अगाडि चार जना युवा इन्जिनियर मिलेर झापामा पहिलो पटक आधुनिक मेसिनबाट खेर गइरहेको सुपारीको पातबाट थाल, कचौरा, प्लेटहरू लगाएको उत्पादन सुरु गरे। बजार बिस्तार गर्दै जर्मनमा समेत निर्यात गर्न थाले। सरकारले नयाँ खोज गरेका युवा उद्यमी भनेर पुरस्कार पनि दियो। करिब दुई वर्षअघि उक्त उद्योगमा आगजनी भयो। करिब १ करोड ५० लाखको क्षति भयो। बिमाबाट केही रकम प्राप्त भएता पनि उद्योग सञ्चालन गर्न सकस पयो। सहयोग कतैबाट पाएनन्। सरकारले कम्तीमा निब्याजी ऋण सहयोगमात्रै दिएको भए उनीहरूलाई अलि सहज हुन्थ्यो। अहिले फेरि उठेर अमेरिकासमेत आफ्नो उत्पादन पठाएर राष्ट्रको पहिचान फैलाउँदै छन्। हो त्यस्ता राष्ट्रकै पहिचान बोकेका उत्पादनलाई राज्यले प्रवद्र्धन गर्नै पर्छ, संरक्षण गर्नै पर्छ। अनि स्वदेशमै केही गरौं भन्ने युवाहरूको मनोबल बढ्न सक्छ। अरूलाई प्रेरणा पनि हुन्छ। सरकारले नयाँ युवा उद्यमीहरूलाई प्रोत्साहन र संरक्षण गर्नै पर्छ। अहिले जनता निराश र विभाजित छन्। एक आपसमा सरसहयोगभन्दा खुट्टा तान्ने जमात बढी छ। शिक्षाको गुणस्तर खस्किँदै गएर बिदेसिनकै लागि पढ्ने र एउटा सर्टिफिकेट बनाउने भावना बढ्दै गएको छ। राज्यबाट दिइने अनुदान लक्षित वर्गमा पुग्न सकिरहेको छैन। हरेक क्षेत्रमा बिचौलियाहरूको बिगबिगी छ। कृषिप्रधान देशमा समयमै कृषकले मल बिउ पाउँदैनन्। कृषि उत्पादनले बजार पाउँदैन यो भन्दा विडम्बना अर्को के हुन सक्छ र। यी सबै तथ्य युवाहरूको विदेश पलायनको कारक हुन्।"
संविधान संशोधनको चेत,"विगतका गल्ती, कमजोरीलाई सच्याएर संविधानमा आवश्यक संशोधन गरी अगाडि बढ्नु पर्छ। राजनीतिक नेतृत्व इमान्दार नहुँदा जुनसुकै मुलुकमा पनि राजनीतिक उथलपुथल भइरहन्छ। यो अस्वाभाविक होइन। सत्ता र शक्तिको लागि राजनीतिक अस्थिरता कायम भइरहन्छ। एकले अर्कोलाई सिध्याउने र आफू सुरक्षित हुने दिशामा मुलुकको राजनीति अघि बढेको छ। नेपालको राजनीति कहिल्यै पनि राम्रो बाटोबाट अघि बढेन। संसदीय व्यवस्थामा बहुमत नआए पनि संसद्मा सबैभन्दा बढी सदस्य विजयी गराउन सक्नेको सरकार बनाउने पहिलो हक हुन्छ। उसले कथंकदाचित सरकार बनाउन सकेन भने दोस्रो ठूलो दलको अधिकार हुन्छ। दुई ठूला पार्टी नेपाली कांग्रेस र नेकपा एमालेले तेस्रो ठूलो ३१ सिटे नेकपा माओवादीलाई अगुवा बनाएको सन्दर्भलाई मैले पोहोर साल नै संसद्मा व्यंग्य गरेको थिएँ। नेपाली कांग्रेस र नेकपा एमालेले संसदीय व्यवस्थाको मूल्य मान्यतालाई अंगिकार गरेको भए सुरुमै ३१ सिटे माओवादीलाई अगुवा गराउनु पर्दैनथ्यो। सुरुमै ठूलो दल नेपाली कांग्रेसले सरकारको नेतृत्व गर्नुपथ्र्यो। अरू साना दलहरू प्रतिपक्षमा बस्नु पथ्र्यो। तर, सधैं तेस्रो दलले सरकारको नेतृत्व गरिरह्यो। संसद्का यी ठूला दलहरूलाई कुन तŒवले छुट्ट्याउँछ ? किन मिल्न दिँदैन ? फेरि किन यी ठूलाहरूलाई मिलाउने आवश्यकता आउँछ ? यो गहिरो कुरा छ। वास्तवमा राष्ट्र र जनताप्रति राजनीतिक नेतृत्वको चिन्ता छैन। आफू र आफू निकट व्यक्तिले गरेका भ्रष्टाचारलाई कसरी ढाकछोप गर्न सकिन्छ भन्नेमा राजनीतिकर्मीको ध्यान छ। अबको राजनीतिक कता जान्छ ? अहिले नै यकिन गर्न गाह्रो छ। तर, परिस्थिति राम्रो देखिएको छैन। संविधान संशोधनलगायतका एजेन्डालाई अघि सारेर नेपाली कांग्रेस र एमालेको गठबन्धन बनेको छ। संशोधन गर्ने हो भने प्रदेश खारेज गर्दा राम्रो हुन्छ भन्ने हाम्रो सुझाव छ। प्रदेशको संरचना ठूलो भयो। नेपाली जनतालाई भार भयो। त्यसैले प्रदेशको काम छैन। तर, यो सुझावलाई ठूला दलहरूले कत्तिको मनन् गर्छन् ? हेर्न बाँकी छ। किनकि, ठूला दलहरूका आआफ्ना भित्री एजेन्डा छन्। छक्कापञ्जा, छलकपट, ट्याक्टिस, तिकडम गर्न ठूला दलहरू माहिर छन्। अहिले संघीयता भालुको कञ्चट भएको छ। संघीयता ठूला दलको आफ्नो एजेन्डा होइन। शक्ति राष्ट्रले बोकाएको एजेन्डा हो। शक्ति राष्ट्रले नेपाललाई प्रयोग गरेको हो। गाउँघरको उखान कपाल काट्न सिक्ने कमाराको टाउकोमा भने झैं संघीयताको प्रयोग गरिएको हो। जुन असफल भइसक्यो। संविधान संशोधनमार्फत प्रदेश खारेज गर्न सके राम्रो हुन्छ। मुलुकका नेता, प्रशासक सबै एकात्मक खालका छन्। प्रदेश संरचना सबैलाई घाँडो भएको छ। मुख नफोरेको मात्र हो। प्रदेश र अहिलेको निर्वाचन प्रणाली हटाएर नेपाली जनताको लागि सहज र सुगम हुन्छ। जनतालाई अलिकति आस पनि हुन्छ। प्रत्यक्ष राष्ट्रपति, प्रत्यक्ष प्रधानमन्त्रीलगायतका विषय पनि उठेका छन्। तर, कतिपय कुरामा हाम्रो सहमति छैन, हुँदैन पनि। हेरौं, के के हुन्छ ? नेपाली कांग्रेस, नेकपा एमाले र नेकपा माओवादीप्रति वाक्कदिक्क भएर जनताले काँध फेर्न राष्ट्रिय स्वतन्त्र पार्टी (रास्वपा) लाई रोजेका थिए। सत्तामा रहँदा गरेको कार्यलाई हेर्ने हो भने अब रास्वपाको बारेमा कुरै सकियो भन्दा हुन्छ। छोटो समयमा नै जनताले रास्वपालाई चिने। रास्वपालाई प्रतिपक्षमा बसेर विरोध गर्ने स्थिति पनि रहेन। रास्वपा भलबाढी जस्तो हुन पुग्यो। सजिलै आउने र सुक्ने भलबाढीको जस्तो अवस्था भयो। जनताको अस्थायी सेन्टिमेन्ट समातेर हल्ला गर्नेको हुने अवस्था यस्तै हो। पछिल्लो विकसित घटनाक्रमले नेकपा माओवादी र राष्ट्रिय स्वतन्त्र पार्टीलाई सत्ता बाहिर रहनुपर्ने अवस्था सिर्जना गरेको छ। यद्यपि, नेपाली कांग्रेस र नेकपा एमालेबीच गठबन्धन निर्माण गर्ने सहमति बने पनि प्रधानमन्त्री पुष्पकमल दाहालले तत्काल राजीनामा नदिने मनस्थितिमा छन्। राष्ट्र र जनतालाई केन्द्रमा राखेर राजनीति गर्नुपर्छ। तर, यो प्रवृत्ति दलहरूमा भएन। जसरी पनि सत्तामा जाने र कमाउने भन्ने प्रवृत्ति छताछुल्ल हुने गरी देखियो। तर, अब सत्ता गठबन्धनको लागि नयाँ सहमति गरेका नेपाली कांग्रेस र नेकपा एमाले अब सच्चिनुपर्छ। जे भए पनि राणा शासनविरुद्ध र लोकतन्त्र, गणतन्त्रको लागि लडेका पार्टी हुन्, नेपाली कांग्रेस र नेकपा एमाले। यी पार्टीले विगतका गल्ती, कमजोरीलाई सच्याएर संविधानमा आवश्यक संशोधन गरी अगाडि बढ्नुपर्छ। यो नयाँ गठबन्धनले कस्तो कार्यक्रम ल्याउँछ ? नेकपा एमाले र नेपाली कांग्रेसका एजेन्डा के कस्ता हुन्छन् ? त्यसबारेमा अहिले प्रस्ट भइसकेको छैन। त्यसको आधारमा समर्थन गर्नेनगर्ने हाम्रो पार्टीले पनि आधिकारिक निर्णय गर्नेछ।  केसी, राष्ट्रिय जनमोर्चाका अध्यक्ष हुन् ।"
"सुनको मूल्य १६ सयले बढ्यो, तोलाको कति पुग्यो?","काठमाडौं : स्थानीय बजारमा पहेँलो धातुको मूल्य तोलामा एक हजार छ सयले वृद्धि भएको छ। नेपाल सुनचाँदी व्यवसायी महासङ्घका अनुसार छापावाला सुन बुधबार प्रतितोला एक लाख ४२ हजार सात सयमा कारोबार भएकोमा आजका लागि भने एक लाख ४४ हजार तीन सय निर्धारण भएको छ। यसैगरी, तेजाबी सुन बुधबार प्रतितोला एक लाख ४२ हजारमा कारोबार भएकामा सोही परिमाणको तेजाबी सुन आजका लागि एक लाख ४३ हजार छ सय तोकिएको छ । यसैगरी, चाँदीको मूल्य तोलामा ४० ले बढेको छ। बुधबार प्रतितोला एक हजार आठ सय २५ मा कारोबार भएको चाँदीको मोल आजका लागि भने एक हजार आठ सय ६५ निर्धारण भएको छ।"
भूकम्प प्रभावित क्षेत्रका २८ बस्ती सारिनुपर्ने,"जाजरकोट : भूकम्प प्रभावित जाजरकोट र रुकुम पश्चिमका २८ बस्तीलाई तत्काल स्थानान्तरण गर्न आग्रह गरिएको छ। भूगर्भविद्ले हालै गरेको स्थलगत अध्ययनले ती बस्तीहरू बाढी पहिरोको उच्च जोखिममा रहेको भन्दै तत्काल स्थानान्तरणका लागि सम्बन्धित निकायलाई सिफारिस गरिएको हो। जाजरकोटका २२ गाउँ र रुकुम पश्चिमका ६ गाउँलाई तत्काल सुरक्षित स्थानमा नसारे ठूलो क्षति हुन सक्ने भूगर्भविद्ले चेतावनी समेत दिएका छन्। राष्ट्रिय विपद् जोखिम न्यूनीकरण तथा व्यवस्थापन प्राधिकरण (एनडीआरआरएमए) ले जियोटेक सोलुसन्स इन्टरनेसनल प्रालिमार्फत जाजरकोट भूकम्पले निम्त्याएको पहिरोको जोखिमको विस्तृत अध्ययन गर्ने जिम्मेवारी दिएको थियो। जियोटेकले दर्जन बढी भूगर्भविद् र इन्जिनियरहरूलाई अध्ययनका लागि केही समय अघि जाजरकोट र पश्चिम रुकुम खटाएको थियो। भूगर्भविद्ले गरेको भौगर्भिक अध्ययन र स्थलगत अवलोकनका आधारमा उच्च जोखिममा रहेका बस्ती तत्काल खाली गरी सुरक्षित स्थानमा सार्न अनुरोध गरिएको भूगर्भविद् एवं इन्जिनियर अनिश खनालले बताए। उनका अनुसार भेरी१ को मैदे, चौपानी, चौर, बारेकोट गाउँपालिका६ को नाउली निमयारी, वडा नं ९ को लैखम, वडा नं ५ को तोलखाना, छेडागाड नगरपालिका२ को डेटकुले, वडा नं ३ को दलितबस्ती, लिवालबस्ती, वडा नं १२ को साँगाचौर बस्ती, वडा नं १३ को बगाहा र शिवालय गाउँपालिका२ को दुनगारा, वडा नं ३ को सीमा, वडा नं ६ को लुपपाखा, वडा नं ७ को भिउस, नलगाड१ को चिउरी, पाली, पुवाडाँडा, नलगाड२ को चैतेकाफल, रुमाली, अयाना, वडा नं ४ को औलभारी बस्ती पहिरोको उच्च जोखिममा रहेका छन्। ती बस्ती तत्काल नसारे जति बेला पनि पहिरोले बस्ती नै सखाप पार्न सक्ने भूगर्भविद् खनालको चेतावनी छ। त्यस्तै रुकुम पश्चिमका सानीभेरी गाउँपालिका १ चाइनावगर, वडा नम्बर ३ गजेटाकुरी, आठवीसकोट १३ कालापहिरा र माथिल्लो कुरीधारा बस्ती पनि पहिरोको उच्च जोखिममा छन्। ती स्थानका बस्तीलाई तीन महिनासम्म सुरक्षित स्थानमा सार्न प्राधिकरणमार्फत सरकारलाई सिफारिस गरिएको भूगर्भविद खनालले बताए। वर्षात्को समयमा आगामी तीन महिना भूकम्पले हल्लाएर कमजोर बनेको जमिन, जमिनको बनावट र भौगर्भिक अध्ययनबाट ती बस्तीहरू जुनसुकै बेला पनि खतराउन्मुख छन्। जतिवेला पनि पहिरो खस्न सक्छ त्यसैले तत्काल बस्ती सार्न सम्बन्धित निकायलाई आग्रह गरेको छौं, उनले भने, तीन महिनापछि बस्न मिल्छ कि मिल्दैन त्यसको विस्तृत अध्ययन नै गर्नुपर्छ तर प्रारम्भिक अध्ययनले रुकुम पश्चिम र जाजरकोटका तीन सय बढी बस्ती पहिरोको जोखिममा रहेपछि २८ वटा बस्ती हाई रिस्कमा छन्। बेलैमा तिनै तहका सरकारले बस्ती जोगाउन पहलकदमी लिनु आवश्यक छ। जिल्ला विपद् व्यवस्थापन समितिको बैठकमा मंगलबार दर्जनौं ठाउँमा बाढीपहिरोको जोखिम रहेको भन्दै जोखिमयुक्त ठाउँमा सजर्कता अपनाउन आग्रह गरिएको छ। भूकम्पबाट छियाछिया भएको जमिन बस्न सुरक्षित नभएकाले ती स्थानका स्थानीयलाई सुरक्षित स्थानमा राख्न आग्रह गरिएको प्रमुख जिल्ला अधिकारी उमाकान्त अधिकारीले बताए।"
सरकारी कार्यालय जोड्ने सडकको काम धमाधम,"जिल्ला अदालतदेखि डिभिजन वन कार्यालयसम्मको सडकमा पल्प ड्रेनसहितको आरसीसी काममा तीव्रता जोमसोम : मुस्ताङमा जिल्लास्थित सरकारी कार्यालय जोड्ने सडकमार्ग स्तरोन्नति धमाधम भइरहेको छ। जिल्ला अदालतदेखि डिभिजन वन कार्यालयसम्मको ३ सय ३२ मिटर दूरीमा पल्प ड्रेनसहितको आरसीसी सडक स्तरोन्नति कार्यलाई तीव्रता दिइएको हो। पूर्वाधार विकास कार्यालयद्वारा चालु वर्षको जेठ १८ गते बहुवर्षीय योजनाका रूपमा ठेक्का सम्झौता भएको सरकारी कार्यालय जोड्ने सडक स्तरोन्नति कार्यको जिरेश्वर विल्डर्स काठमाडौंले जिम्मा लिएको हो। सरकारी कार्यालय जाने सडक आगामी आर्थिक वर्षको जेठ १७ गतेभित्र सम्पन्न गर्ने गरी ठेक्का सम्झौता भएको कार्यालय प्रमुख अजय श्रेष्ठले जानकारी दिए। मुस्ताङ जिल्ला अदालतदेखि वन कार्यालयसम्मको सडक निर्माण तथा स्तरोन्नति कार्यका लागि बहुवर्षीय योजनाका रूपमा १ करोड ६ लाख लागतमा ठेक्का सम्झौता भएको हो। सडकका लागि चालु आर्थिक वर्ष ३० बजेट विनियोजन भएको हो। यो सडकका लागि प्रदेश सरकारले चालु वर्ष कुल ठेक्का सम्झौता लागतको करिब ४० प्रतिशतमात्रै बजेट विनियोजन गरिएको हो। आगामी आर्थिक वर्ष सडकका लागि दुई शीर्षकमा ३५ लाख ९३ हजार बजेट विनियोजन भएको पूर्वाधार विकास कार्यालयका प्रमुख श्रेष्ठले उल्लेख गरे। सरकारी कार्यालय जाने सडकमार्गको ढिलो गरी ठेक्का सम्झौता भएकाले असारे विकास जस्तो देखिएका कार्यालय प्रमुख श्रेष्ठको भनाइ छ। मुस्ताङ सदरमुकाममा अवस्थित महत्वपूर्ण सरकारी कार्यालय जाने सडकको भौतिक प्रगति ५ प्रतिशत छ। निर्माण कम्पनीले ठेक्का मोबिलाइजेसनबापत सम्झौता रकमको २० प्रतिशत अर्थात् १८ लाख ५० हजार र अहिले भइरहेको काम ९ प्रतिशत भौतिक प्रगति भएमा चालु वर्षको बजेट व्यवस्थापन हुने कार्यालय प्रमुख श्रेष्ठले जनाए। सरकारी कार्यालय जाने ३ सय ३२ मिटर दूरीमा ६ मिटर चौडा आरसीसी र सडकको दायाँबायाँ दुईतर्फी ५ दशमलव २ मिटर चौडा छपनी ढुंगा बिछ्याउने गरी ठेक्का सम्झौता भएको हो। सडकको पूर्वतर्फ २ सय ३० मिटर चौडा र पश्चिमतर्फ १ सय ९२ मिटर दूरीमा पल्प कंक्रिट ड्रेन निर्माण गरिनेछ। यसअघि जोमसोमको पक्की पुलदेखि जिल्ला अदालत मुस्ताङसम्मको दूरीमा पूर्वाधार विकास कार्यालयले आरसीसी सडक निर्माण गरिसकेको छ। चालु वर्षको बहुवर्षीय ठेक्काअन्तर्गत निर्माण सुरु गरिएको सरकारी कार्यालय जाने सडक सम्पन्न भएमा जिल्ला प्रशासन कार्यालय, जिल्ला प्रहरी कार्यालयलगायतका अन्य कार्यालय जाने सडक सहज हुनेछ।"
"सेयर बजारमा १५ अंकको वृद्धि, ६ अर्बमाथिको कारोबार","काठमाडौं : सेयर कारोबार साताको अन्तिम दिन बिहीबार नेप्से परिसूचक दोहोरो अंकले बढेर बन्द भएको छ। अघिल्लो कारोबार दिन बुधबार ३७९ अंकले बढेको नेप्से यसदिन १५४६ अंकले बढेर २११९६९ विन्दुमा पुगेको हो। सेन्सेटिभ इण्डेक्स ०४९ प्रतिशतले बढेर ३७४७० विन्दुमा अडिएको छ। यसदिन ३१३ स्क्रिप्सको २ करोड २१ लाख ६७ हजार ६७८ कित्ता सेयर ६ अर्ब ४८ करोड २५लाख ४६ हजार ९८० रुपैयाँमा खरिदबिक्री भए। दोहोरो अंकले बढेको सेयर बजारमा एउटा मात्रै कम्पनीको सेयर सकारात्मक सर्किट लेभलमा कारोबार भयो। आँखुखोला जविद्युतको सेयर १० प्रतिशतले बढ्यो। समाज लघुवित्त वित्तिय संस्थाको सेयर ९२३ प्रतिशतले बढ्दा आराम्भ चौतारी लघुवित्तको ७३३ प्रतिशत,सांग्रिला डेभलपेन्टको ६४२ र एक्सेल डेभलपमेन्ट बैंकको सेयर ६० प्रतिशतले बढ्यो। यसदिन कारोबार रकमका आधारमा एनआरएन इन्फ्रास्टक्चर एन्ड डेभलपमेन्ट शीर्ष स्थानमा रह्यो। स कम्पनीको ३० करोड मूल्य बढिको सेयर कारोबार भयो। नेपाल फाइनान्स र महालक्ष्मी विकास बैंकले १७१७ लाख मूल्य बढिको सेयर कारोबार गरे। यसैगरी सांग्रिला डेभलपमेन्ट बैंकको १५ करोड र मञ्जुश्री फाइनान्सको १४ करोड मूल्य बराबरको सेयर कारोबार भयो। मनु एण्ड प्रो र फाइनान्स समूहको उपसूचकबाहेक अन्यको उपसूचक सकारात्मक देखिए। कारोबारमा आएका १४९ स्टकको मूल्य बढ्दा ९२ वटाको स्टकको मूल्य घट्यो। बाँकी ६ स्टकको मूल्य स्थिर रह्यो।"
मापदण्ड विपरीतका तेल कम्पनी कारबाहीमा,"१३ ब्रान्डका खाने तेलको नमुना परीक्षण गर्दा चार वटामा नेपाल सरकारले तोकेको पेरोक्साइड भ्यालु बढी काठमाडौं : मापदण्डविपरीत तेल उत्पादन गर्ने चार ब्रान्डका कम्पनीलाई कारबाही गरिएको छ। बजार अनुगमन गर्दा सरकारले तोकेको गुणस्तरभन्दा धेरै पेरोक्साइड भ्यालु भेटिएपछि काठमाडौं महानगरपालिकाले प्रत्येकलाई दुई लाख रुपैयाँका दरले जरिबाना गरेको हो। यसरी मापदण्डमा नरहेका तेल तीन दिनभित्र फिर्ता ल्याउन, फिर्ता ल्याइएको तेल नष्ट गरिएको प्रमाणसहित महानगरपालिकामा उपस्थिति हुन पत्राचार गरेको छ। तीन ब्रान्डका सोयाबिन र एउटा ब्रान्डको तोरी तेल उत्पादन परेका छन्। यसमा मोरङको श्रीराम रिफाइन्ड आयल प्रोडक्ट, वीरगन्ज पर्साको अन्नपूर्ण भेजिटेबल प्रोडक्ट र क्वालिटी विराटनगरका आयल रिफाइनरीका तेल उत्पादनहरू हुन्। महानगरपालिकाले १३ ब्रान्डका खाने तेलको नमुना परीक्षण गर्दा चारवटा ब्रान्डमा नेपाल सरकारले तोकेको पेरोक्साइड भ्यालु धेरै भएको पत्ता लगाएको हो। महानगरपालिकाले नमुना परीक्षणका लागि वैशाख ३१ गते राष्ट्रिय खाद्य तथा दाना रिफरेन्स प्रयोगशाला बबरमहल पठाएको थियो। यससँगै खाद्य प्रविधि तथा गुण नियन्त्रण विभागमा गरिएको प्रयोगशाला परीक्षण विश्लेषणको प्रतिवेदन प्राप्त भएपछि कारबाही गरिएको हो। महानगरपालिकाका अनुसार यसरी मापदण्डभन्दा धेरै पेरोक्साइड भ्यालु र एसिड भ्यालुको मान सरकारले सोयाबिन तेलका लागि तोकेको अनिवार्य गुणस्तर नहुनेमा श्रीराम रिफाइन्ड आयल प्रोडक्टको २०८० पुस २७ गते उत्पादन भएको, पक्वान ब्रान्डको ब्याच र लट नं (एस)२ को रिफाइन सोयाबिन आयल एउटा हो। यो मोरङको श्रीराम रिफाइन्ड आयल प्रोडक्ट हो। यस्तै, २०८० कात्तिकमा उत्पादन भएको अमृत ब्रान्डको ब्याच र लट नं ११ को रिफाइन सोयाबिन आयल र २०२४ अप्रिल महिनामा उत्पादन भएको क्वालिटी ब्रान्डको ब्याच र लट नं ८ को रिफाइन सोयाबिन आयलमा सरकारले तोकेको मापदण्ड नपाइएको महानगरपालिकाले जानकारी दिएको छ। यी उत्पादनहरू क्रमशः अन्नपूर्ण भेजिटेबल प्रोडक्ट, वीरगन्ज पर्सा र क्वालिटी आयल रिफाइनरी, कटहरी विराटनगरका हुन्, महानगरपालिकाले भन्यो। यसैक्रममा कृषि तथा पशुपन्छी विभागका प्रमुख नूरनिधि न्यौपानेले २०८० साल माघमा उत्पादन भएको, ब्याच र लट नं १० को फेमिली ब्रान्डको आयातित तोरीको गेडाबाट स्वदेशमा उत्पादन भएको तोरीको तेलमा पारोक्साइड भ्यालु मापदण्डमा नरहेको पाइएको बताए।"
पोर्चुगलका ४ हजार नेपाली अनागरिक बन्ने डर,"काठमाडौ : पोर्चुगलमा बस्दै आएका रूपन्देहीका बालकृष्ण खनालको पासपोर्टको मिति २०२४ जुन १० गते सकियो, त्यहीँ बस्दै आएका स्याङ्जाका खेमप्रसाद भट्टराईको पनि २०२४ मे ३ मा पासपोर्टको मिति सकिएको छ। खनाल, भट्टराई त पासपोर्टको मिति सकिने प्रतिनिधि पात्रमात्रै हुन्। यसरी पासपोर्टको मिति सकिने नेपालीको संख्या बढ्दै गएको भन्दै पोर्चुगलमा रहेको गैर आवासीय नेपाली संघ (एनआरएनए) पोर्चुगलले सरकारको पटकपटक ध्यानाकर्षण गराउँदै आएको छ। सरकारले त्यहाँ दूतावास खोल्ने निर्णय गयो तर हालसम्म पनि खुलेको छैन। पासपोर्टको म्याद सकिने नागरिकको संख्या दिनानुदिन बढेको समयमा सरकार भने विभिन्न बहानाबाट आफ्ना नागरिकको जिम्मेवारीबाट उम्कन खोजेको छ। पोर्चुगल पुगेका नेपाली नागरिकको हालको प्रमुख समस्या पासपोर्टको मिति सकिने रहेको र यस बारेमा पटकपटक सरकारको ध्यानाकर्षण गर्दा पनि अहिलेसम्म कुनै सुनुवाइ नभएको एनआरएन पोर्चुगलका अध्यक्ष उमेशकुमार खड्काको भनाइ छ। उनले भने यहाँ यसरी पासपोर्टको म्याद सकिने नागरिक यहाँ तीन हजारको हाराहारीमा हुनुहुन्छ। एक महिनासम्म म्याद हुनेको संख्या पनि गणना गर्ने हो भने यसको संख्या चार हजारभन्दा बढी हुन आउँछ। पोर्चुगलको पीआर लिन बिनापासपोर्ट पोर्चुगल पुगेका नेपालीको संख्या पनि उत्तिकै रहेको अध्यक्ष खड्काको दाबी छ। युरोप देशमा पीआर लिन अलि सजिलो देश पोर्चुगल भएको हुँदा यहाँ आउने नेपालीको संख्या दिनानुदिन बढ्दै गएको बताउने खड्काले अहिलेसम्म लगभग ६० हजार नेपालीको संख्या रहेको बताए। पोर्चुगलमा रहेका नेपालीलाई फ्रान्समा रहेको नेपाली राजदूतले हेर्ने भए पनि पोर्चुगलमा बढ्दै गएको समस्य समाधान गर्न स्पेनमा रहेको नेपाली राजदूतावासले पनि पहल गरे पनि जनशक्ति अभावका कारण मागअनुसारको पासपोर्टको समस्य समाधान गर्न नसकिएको स्पेनका लागि नेपाली राजदूत शर्मिला पराजुली ढकालले बताइन्। उनले भनिन् पोर्चुगलमा रहेका नेपालीको पासपोर्टको मिति सकिने समस्य दिनानुदिन बढ्दै गएको छ। फ्रान्समा रहेको नेपाली राजदूतावासबाट समस्य समाधान हुन कठिनाइ हुने भएपछि हामीले पनि त्यो काम थालेका थियौं तर जनशक्ति अभावमा पूरै काम गर्न सकिएको छैन। पोर्चुगलमा रहेका नेपालीको समस्यामा राज्य जानकार भए पनि बजेट अभावका कारण समस्य समाधान गर्न नसकिएको परराष्ट्र मन्त्रालयका सूचना अधिकारी अमृतबहादुर राईको भनाइ छ। उनले भने, यस विषयमा हामी अवगत छौं, आवश्यक बजेट छैन त्यसैले पोर्चुगलमा रहेका नेपालीको समस्य समाधान गर्न सकेका छैनौं। पोर्चुगलमा रहेका नेपालीको मुख्य समस्य पासपोर्ट नवीकरण रहेको भन्दै राईले यसको लागि फ्रान्स र स्पेनमा एउटा एउटा कर्मचारीमात्रै थप गर्न सके पनि यो समस्य समाधान हुने भन्दै बजेट अभावमा त्यसो गर्न नसकिएको बताए। पीआर लिने लोभमा धेरै नागरिक अवैध भएको भन्दै सबै नागरिक स्पेन र फ्रान्स जान नसक्ने एनआरएनएका अध्यक्ष उमेश खड्काको तर्क छ। अवैध रहेका नेपालीलाई त्यहाँको पीआर लिने समयमा पासपोर्ट खोज्ने हुँदा उक्त पासपोर्ट तयार पार्नका लागि पनि पोर्चुगलमै दूतावास अथवा पासपोर्ट घुम्ती टोली आउनुपर्ने एनआरएनले आवाज उठाउँदै आएको अध्यक्ष खड्काले बताए। परराष्ट्र मन्त्रालय र स्पेनस्थित नेपाली राजदूतावासले भने उक्त भनाइ ठीक रहेको जनाएका छन्। दूतावासले कर्मचारी अभावमा काम गर्न नसकेको बताएको छ भने परराष्ट्र मन्त्रालयले बजेट अभावका कारण कर्मचारी उपलब्ध गराउन नसकेको जनाएको छ। यता काठमाडौंमा रहेको राहदानी विभागले भने पोर्चुगलमा देखिएको समस्या साउन र भदौसम्म सक्ने जनाएको छ। विभागमा प्रमुख तीर्थराज अर्यालले पोर्चुगलमा देखिएको समस्य साउन र भदौसम्म समाधान गर्ने अन्नपूर्ण पोस्ट्लाई जानकारी दिए। गैरआवासीय नेपाली संघलगायतले पोर्चुगलमा नेपालीको संख्या विभिन्न आकलन गरे पनि वैदेशिक रोजगार विभागले भने पछिल्लो दुई वर्षमा श्रम गरेर पोर्चुगल पुग्ने नेपालीको संख्या १ हजार १ सय ८७ रहेको जनाएको छ। विभागका सूचना अधिकारी गुरुदक्त सुवेदीका अनुसार पछिल्लो दुई वर्षमा श्रम गरेर पोर्चुगल पुग्ने पुरुषको संख्या १ हजार ६६, महिलाको संख्या १ सय १४ र नेपाल आएर पुनः श्रम गरेर जाने पुरुषको संख्या ७ रहेको छ।"

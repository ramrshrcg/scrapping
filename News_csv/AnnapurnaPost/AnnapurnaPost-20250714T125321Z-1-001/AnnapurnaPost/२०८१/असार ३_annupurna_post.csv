शीर्षक,विवरण
सभ्यता विकासमा उच्चशिक्षा,"सुखी नेपाली र समृद्ध नेपालको सपना साकार गर्न शिक्षाप्रेमी सबैको एकीकृत प्रयास अत्यन्तै जरुरी छ। विश्व इतिहास नियाल्दा उच्च शिक्षाको परिष्कृत विकासले मात्र मानवीय संस्कार र पूर्वाधार निर्माण गरेरमात्र मानव सभ्यता विकासको शिखरमा पुग्न सकेको पाइन्छ। इतिहासमा ग्रिस, इन्डस, ह्वाङ्वो, मेसोपोटामिया र इजिप्टका सभ्यता एकदमै उन्नत र परिष्कृत शिक्षाका उपज मानिन्छन्। भारत वर्षका तक्षशिलाको स्थापना तथा वर्तमान हार्वार्ड, क्याम्ब्रिज, अक्सफोर्डजस्ता विश्वविद्यालय पनि विज्ञान, प्रविधि र मानव शान्तिको अनुसन्धान र विकासमा अहोरात्र लागिरहेको पाइन्छ। विश्वविद्यालयले राष्ट्रको पहिचान गराउने हुनाले नेपालले पनि राष्ट्रिय विकासको मेरुदण्डका रूपमा परिमार्जित शिक्षालाई अनुशरण गर्नुपर्छ। विश्वप्रख्यात नेता नेल्सन मण्डेलाले दिनुभएको उक्तिबमोजिम नै राष्ट्रिय विकासलाई अघि बढाउन परिष्कृत, परिमार्जित र समाज उपयोगी पाठ्यक्रमसहितको राष्ट्रिय शिक्षा नीति नेपाल सरकारले पनि अपनाउनुपर्ने देखिन्छ। राष्ट्रिय पुँजीमा वृद्धि ल्याउँदै पूर्वाधार निर्माण, सुसंस्कृत र शान्त समाज एवं लोकतान्त्रिक राज्य प्रणाली स्थापना तथा त्यसको निरन्तर अभ्यासलई पनि प्रगतिशील ढंगको व्यावहारिक र औद्योगिक शिक्षा आजको आवश्यकता भएको छ। सुखी नेपाली र समृद्ध नेपालको सपना साकार गर्न शिक्षाप्रेमी सबैको एकीकृत प्रयास अत्यन्तै जरुरी छ। सहस्राब्दी विकास लक्ष्य र नेपाली शिक्षा नीति र नेपाली विश्वविद्यालयहरू : संयुक्त राष्ट्रसंघीय सहस्राब्दी विकास परियोजना, २०१५ ले अंगीकार गरेका १७ वटा विकास रूपक मापदण्डअनुसार २०३० सम्म सो लक्ष्य प्राप्त गर्न नेपाल सरकारले पनि राष्ट्रिय शिक्षा नीति, २०१९ र राष्ट्रिय प्राविधिक शिक्षा नीति, २०१९ लागू गरिसकेको र आवधिक १६औं पञ्चवर्षीय योजना (२०८१२०८५) पनि तयारी क्रममा रहेको पाइन्छ। नेपालमा १३ वटा राष्ट्रिय महाविद्यालय तथा अन्य थुप्रै प्रादेशिक विश्वविद्यालय पनि उच्च शिक्षा प्रदान गर्दै आइरहेका छन्। विश्वविद्यालय अनुदान आयोगमार्फत यी सबै संघसंस्थाको अनुगमन र नियमन भइरहेको छ। २०१६ सालमा खुलेको त्रिभुवन विश्वविद्यालय पाँचवटा प्राविधिक धारका संकाय तथा चारवटा अप्राविधिक धारका संकायका साथ देशभरमा पढ्ने लगभग ५ लाख ५० हजार विद्यार्थीमध्ये ७८ प्रतिशत विद्यार्थीसहित अग्रतामा छ। अन्य विश्वविद्यालय पनि विद्यार्थी संख्या र भूगोलमा संकुचनको अवस्थामा रहे पनि पठनपाठन र शैक्षिक एवं प्राज्ञिक कार्यमा एउटै पदचापमा लागिरहेको पाइन्छ। विश्वविद्यालयसम्बन्धी अन्तर्राष्ट्रिय मापदण्डमा वार्षिक रूपमा खस्किँदो गुणस्तर सबै नेपाली विश्वविद्यालयका साझा गुण हुन्। राजनीतिक हस्तक्षेप, पुराना र अव्यावहारिक पाठ्यक्रम, एकदमै कम अनुसन्धानमुखी अध्यापन विधि तथा व्यक्तिवादी चिन्तनका कारण नेपाली विश्वविद्यालय माथि उठ्न नसक्ने प्रमुख कारण मानिन्छन्। विश्व भूमण्डलीकरण तथा अन्तर्राष्ट्रिय श्रम बजारको मान्यताका कारण आज नेपाली विद्यार्थी गुणस्तर शिक्षा तथा रोजगारमूलक शिक्षाका खातिर विदेश पलायन हुन बाध्य छन्। यसकारण राष्ट्रिय शिक्षा नीतिमै पुनर्संरचना गरी वा श्रमबजार र उद्दमशीलतायुक्त पाठ्यक्रम निर्माण गरी भोलिका युवालाई नयाँनयाँ रोजगार सिर्जना गर्दै देशलाई सञ्चित गर्नु आजका विश्वविद्यालयहरूको मुख्य काम हुने देखिन्छ। महाविद्यालयहरूको सबालमा सर्सती दृष्टि लगाउने हो भने नेपालभरका १३ विश्वविद्यालयबाहेक झन्डै २२ हजार विद्यार्थी विदेशी सम्बन्धन प्राप्त कलेजहरूमा भर्ना भएको भेटिन्छन्। युनेस्काले प्रक्षेपण गरेको ४० प्रतिशत जनता उच्च शिक्षामा लाग्नुपर्ने यथार्थभन्दा फरक छ नेपाल। अर्थात् २० प्रतिशत जनसंख्यामा मात्र उच्च शिक्षाको पहुँच छ। लगभग १३ वटा राष्ट्रिय विश्वविद्यालयका १ हजार ५ सय १२ क्याम्पसमा प्राध्यापनरत २१ हजार ५ सय प्राध्यापक र सोही अनुपातका कर्मचारीलाई राज्यले लगाएको लगानीको प्रतिफल विद्यार्थी संख्या र गुणस्तरका हिसाबमा खासै फलदायी देखिँदैन। प्रत्यक्ष रोजगारी सिर्जना गर्ने प्राविधिक शिक्षामा नेपाल राष्ट्रको लगानी एकदमै कम छ भने जम्मा २० प्रतिशत विद्यार्थीमात्र यस विधामा छन्। नेपालमा स्नातकोत्तर र विद्यावारिधि पढ्ने विद्यार्थी जम्मा १० प्रतिशत मात्र भेटिन्छन् र हालका दिनहरूमा विश्वविद्यालयहरूमा विद्यार्थी चाप घट्न गएको पाइन्छ। गतवर्ष मात्र लगभग १ लाख १८ हजार ७ सय विद्यार्थी उच्च शिक्षाका लागि बिदेसिएका छन्। यस विकराल परिस्थितिमा संयमित र एकीकृत भई प्राज्ञिक कार्यमा एकजुट हुनु अनिवार्य भइसकेको छ। रोजगारी प्रक्षेपण गरी दक्ष जनशक्ति उत्पादन गर्नु अबको मुख्य कर्तव्य हुनेछ। उच्च कृषि शिक्षा तथा भावी गन्तव्य : हालसालै लगभग ५५ प्रतिशत जनता कृषि पेसामा आबद्ध रहेको तथा २४१ प्रतिशत कुल गार्हस्थ्य उत्पादन कृषि पेसाबाटै आर्जित गर्ने मुलुक नेपालमा कृषि पेसा अझै ५० वर्षसम्म पनि दोस्रो पेसा बन्न सकेको छैन। २०१४ सालमा कृषि पाठशालाबाट अघि बढेको औपचारिक कृषि शिक्षा मध्यमस्तरीय जनशक्ति उत्पादन गर्ने सीटीईभिटी वा प्लस टु कृषि शिक्षा तथा उच्चस्तरीय जनशक्ति उत्पादन गर्ने त्रिभुवन विश्वविद्यालयको कृषि र पशुविज्ञान अध्ययन संस्थानमार्फत २०२९२०७० राष्ट्रिय जनशक्ति उत्पादन गर्ने प्रमुख अंग रहेको भेटिन्छ। लगभग १५२० हजार कृषि स्नातकदेखि पीएचडीसम्मका जनशक्ति उत्पादन गर्ने यस कृषि संस्थापछि पूर्वाञ्चल, कृषि र वन विज्ञान, सुदूरपश्चिम, मध्यपश्चिम तथा काठमाडौं विश्वविद्यालयले थुप्रै उच्चस्तरीय जनशक्ति उत्पादन गरिरहेछन्। त्यसैले अबका दिनमा प्रयोगात्मक ज्ञानबिनाका कृषिका प्राविधिक गुणस्तरले राष्ट्रमा समस्या थप्ने देखिन्छ। कृषि र भेटरीनरीजस्ता नितान्त प्राविधिक शिक्षाका विद्यार्थीलाई उद्यमशीलताजन्य पाठ्यक्रमको अभाव छ। दक्ष प्राध्यापक पनि छैनन्। राष्ट्रिय गौरवको प्रधानमन्त्री कृषि आधुनिकीकरण कार्यक्रमबाट प्राप्त इन्टर्नसिप कार्यक्रम पनि विस्तारै घट्दै गएको छ। त्यसैले वर्तमान परिस्थिति र थुप्रै कृषिसम्बन्धी सरकारी तथा गैरसरकारी संस्थाहरूलाई समन्वय गरी एकीकृत कार्यक्रमसहित हातेमालो नगरी अबको उच्च कृषि शिक्षा बाटो बिराएको मान्छे जस्तो दिशातर्फ उन्मुख हुनेछ। विश्वविद्यालयबीचको अस्वस्थ प्रतिस्पर्धा हटाई अनुसन्धानमुखी बजेट र गुणस्तरीय प्राध्यापकहरूको नियुक्ति कृषि शिक्षा प्रस्फुटनका मुख्य आधार हुनेछन्। कृषि सहकारी संस्थाहरूको भूमिका : नेपालमा सहकारी संस्थाहरूको बढ्दो संख्यात्मक अंकलाई पनि थप लाभमुखी बनाउन भूगोल तथा कृषि वातावरण सुहाउँदो कृषि प्रविधि अपनाउन केही विशिष्ट ढंगको अनुसन्धान आवश्यक पर्छ। कृषि सहकारी संस्थाहरूको थुप्रै उत्पादनमुखी फार्महरू कृषि उच्च शिक्षाका विद्यार्थीलाई इन्टर्नसिपमा लगाई तिनको अनुसन्धानबाट प्राप्त नतिजालाई एकएक गरी सूक्ष्म ढंगबाट मूल्यांकन हुनु आवश्यक छ। यसरी ठूलाठूला चक्लाबन्दी जमिनमा उत्पादन बढाई मूल्य अभिवृद्धि शृंखला वृद्धि गर्दै अगाडि बढ्ने सफल भूमिका खेल्न सक्दामात्र सहकारी संस्था, विश्वविद्यालय र क्याम्पस तथा विद्यार्थीलाई समेत प्रत्यक्ष फाइदा पुग्नेछ। पहाड र तराईको बाँझा जमिनहरूमा ती युवालाई रोजगारमूलक उत्पादन प्रणालीमा लगाउँदा राज्यले प्राप्त गर्ने दिगो कृषि विकासको अवधारणाबारे सबैले सोच्नुपर्ने भएको छ। सारांश : मानव समाजको इतिहास हेर्दा प्राविधिक शिक्षाले रोजगारी सिर्जना गर्ने तथा अप्राविधिक शिक्षाले बसुधैव कुटुम्बकमको मान्यता स्थापना गर्ने र समग्रतामा शिक्षा नै समाज परिवर्तनको वाहक रहेको भेटिन्छ। नेपालमा लगभग ५५ प्रतिशत महिला उच्च शिक्षामा आबद्ध भएको राष्ट्रिय आँकडा भेटिए पनि रोजगारमूलक शिक्षाको अभावमा लाखौं युवा बिदेसिरहेको नमीठो तथ्यांक छ। तिनलाई उच्चशिक्षामार्फत क्षमता वृद्धि गराई विश्वविद्यालयहरूले श्रमबजार र उपयुक्त रोजगारमुखी शिक्षा प्रणालीको विकास गर्नुपर्छ। अन्तर्राष्ट्रिय गैरसरकारी तथा राष्ट्रिय सहकारी संस्थाहरूको प्रत्यक्ष लगानी र समन्वयात्मक हातेमालोसहित कृषिजस्तो प्राविधिक विषयहरूका अनुसन्धानमुखी कार्यक्रममा राज्यले न्यून शुल्क वा निःशुल्क शिक्षामा ठूलो लगानी बढाउनुपर्छ। कृषिप्रधान मुलुकमा राष्ट्र विकासका लागि कृषि शिक्षा उपयुक्त प्राविधिक शिक्षा हुन जान्छ। यसलाई यान्त्रीकरण वा बजारीकरण गरी गाउँगाउँका बस्तीमा रोजगारमूलक उद्योग स्थापना गराई युवालाई गाउँबस्तीमै खटाउने र रमाउन सक्ने वातावरण राज्य सरकारले बनाउन सके र राष्ट्रका नागरिक एकीकृत भई अघि बढ्न सकेमात्र समग्र राष्ट्र विकासको अन्तिम गन्तव्य पूरा हुन जान्छ।"
वीरेन्द्रनगरलाई उपमहानगर बनाउनुपर्छ,"वीरेन्द्रनगर नगरपालिका कर्णाली प्रदेशको राजधानी भएको नगरपालिका हो । यो विकासका पूर्वाधारका साथै अन्य मापदण्डका हिसावले उपमहानगर बनाउन तयार भइसकेको छ । चालू आर्थिक वर्षको नीति तथा कार्यक्रममा पनि हामीले यो विषयलाई प्रवेश गराएका थियौं । अहिले हामीले उपमहानगरपालिका बन्न आवश्यक मुख्य दुई मापदण्ड पूरा गरेको अवस्था छ । यहाँ जनसंख्या पनि पर्याप्त छ । राजस्व संकलनका दृष्टिले पनि राम्रो छ । वार्षिक २७ करोड चाहिनेमा यस वर्ष ४१ करोडको प्रक्षेपण गरिएको छ । झन् यो वर्षलाई राजस्व सुधारको वर्षका रूपमा लिएका छौं । राजस्वबाटै हामीले नगरको सबै चालु खर्च व्यवस्थापन गर्न सफल भएका छौं । वीरेन्द्रनगर आन्तरिक आयका हिसावले आत्मनिर्भर छ । संघ र प्रदेश सरकारले सकारात्मक सहयोग गरेको खण्डमा उपमहानगर घोषणाका लागि सबै मापदण्ड पूरा भइसकेको छ । कर्णाली प्रदेशभरि नै एउटा पनि उपमहानगर छैन । अन्य पालिका तत्काल उपमहानगर बन्न सक्ने अवस्थाका पनि छैनन् । तर, प्रदेश मुकामको वीरेन्द्रनगर नगरपालिका भने सबै हिसावले उपयुक्त छ । कर्णालीलाई सधैं रोग, भोक, अशिक्षा र विकटताले मात्र चिनाइयो । अब हामीले कर्णाली सुन्दर, विकसित र सम्भावनाको क्षेत्र हो भनेर पहिचान कायम गराउनु छ । त्यसका लागि प्रदेशको राजधानी राजनीतिक, आर्थिक तथा प्रशासनिक केन्द्रको रूपमा विकसित हुनु जरुरी छ । यहाँ पर्याप्त पूर्वाधार, सार्वजनिक सेवा प्रवाह, जनसंख्या सबै हिसावले वीरेन्द्रनगर अब्बल छ । अब वीरेन्द्रनगरलाई उपमहानगर घोषणा गरी संघ र प्रदेश सरकारले कर्णालीवासीलाई राजनीतिक तथा प्रशासनिक रूपमा थप सेवा सुविधा दिनुपर्छ । यो सवाल यहाँका नागरिकको अधिकारका रुपमा हामीले लिएका छौं । त्यसका लागि हामीले आवश्यक पहल पनि सुरु गरिसकेका छौं । (ढकाल वीरेन्द्रनगर नगरपालिका सुर्खेतकी मेयर हुन् ।)"
सामाजिक सञ्जाल : समाजको ऐना,"विभिन्न मिडिया, व्यक्ति तथा संघसंस्थाद्वारा गरिने सामाजिक सञ्जालको अभ्यासले नागरिकलाई सही सूचनाबाट वञ्चित गराएको देखिन्छ। अभिव्यक्ति विचार निकासको प्रमुख माध्यम हो। जुन मानिसका लागि अपरिहार्य छ। सामाजिक सञ्जालले सबैलाई खुल्ला अभिव्यक्तिको अवसर दिएको छ। यो महत्त्वपूर्ण उपलब्धि हो। जसमार्फत विश्वभरका मानिससँग जोडिएका छन्। जहाँ सम्पूर्ण समाज जोडिएर अनेक जानकारी आदानप्रदान गरिरहेका छन् अनि विभिन्न विषयमा बहस पनि। जसबाट मानिसले विश्वका विभिन्न ठाउँका हुने घटनादुर्घटनाको जानकारी पाइरहेका छन्। सुखदुःखका अनुभव सहज ढंगले साटिरहेका छन्। कसैले मद्दत मागिरहेका हुन्छन् भने कसैले सहयोग पनि गरिरहेका छन्। सामाजिक सञ्जाल एक उत्कृष्ट आविष्कार साबित भएको छ। तर, महत्त्व र यसको दूरगामी प्रभाव नबुझेर सायद हामीले बेलाबखत यसको दुरुपयोग पनि गर्ने गरेका छौं। सञ्जालबाटै अनेक द्वन्द्व पनि निम्त्याइरहेका छौं। कतिको घरबार बिग्रेको छ। कोही आपराधिक क्रियाकलापमा धकेलिएका छन्। कति आत्मदाहसम्म पुगेका छन्। कोही रिसको आवेग थाम्न नसकेर गाली गर्न व्यस्त देखिन्छन्। त्यही गालीमा ताली मिसाउनेले रिसको आगोमा घिउ पनि थपिरहेका छन्। एकअर्काबीचको रिस पोख्ने ठाउँ पनि सामाजिक सञ्जाल नै बनेको छ। सामाजिक सञ्जालका प्रतिक्रियाबाट सजिलै समाजको गुणस्तर मापन हुन्छ। एउटा सकारात्मक तथ्य साझा भएको छ भने त्यसमा कसैको आँखा पुग्दैन अथवा वास्तै गर्दैनन्। तर, त्यही ठाउँमा कसैप्रति लक्षित नकारात्मक सन्देश छ भने हामी प्रतिक्रिया दिइहाल्छौं। साथीलाई लिंकसमेत पठाउन भ्याउँछौं। यतिमात्रै होइन, उसले हेरेन भने फोन गरेरै हेर्न लगाउँछौं। एकैदिनमा पटकपटक उक्त पोस्ट खोलेर हेरिरहन्छौं। अनि अरूलाई गाली गरेको देखेर मनमनै गद्गद् हुन्छौं। रमाउँछौं। खिसिट्युरी गर्छौं। विभिन्न विकसित राष्ट्रमा पनि सामाजिक सञ्जालको व्यापक प्रयोग हुन्छ। त्यहाँका प्रयोगकर्ताले सही र सकारात्मक सूचनालाई मात्रै प्राथमिकता दिन्छन्। भ्रमपूर्ण सूचना, मानमर्दन गरिएका पोस्ट, हिंसा फैलाउने सामग्री आदिलाई वास्तै गर्दैनन्। कसैको जिज्ञासामा सही प्रतिक्रिया मात्रै दिन्छन्। यसले पनि समाजको गुणस्तर थाहा हुन्छ। सत्यको खोजी गर्नेहरू भने आफैं मिडियाको दैलोमा पुग्छन्। समाचार सुन्छन्, हेर्छन् अनि देखेर फर्किन्छन्। कसैलाई प्यास लाग्यो भन्दैमा खोलो धाउँदैन, प्यासी आफैं जानुपर्छ। जब खोलो आफैं धाउन थाल्छ, तब तिर्खाएका मात्रै होइन अघाएकालाई पनि बगाएर सागरमा मिसाइदिन्छ। अस्तित्व नै स्वाहाः। त्यसैले सत्यतथ्य सूचना प्रवाह गर्नेले सामाजिक सञ्जालको भर पर्नु हुँदैन। सामाजिक सञ्जाल समुद्रजस्तै हो। जहाँ स्वच्छ पानीलाई पनि फोहोर तत्त्वले नुनिलो बनाइदिन्छ। जसलाई पिउनुपर्ने हुन्छ ऊ समुद्र त्यागेर स्वच्छ पानीको खोजीमा भौतारिन्छ। जसरी पनि भेटाउँछ। अनि प्यास मेटिउन्जेल पिउँछ। अनुगृहित हुन्छ। त्यसैले सही सूचना समुद्रमा होइन, कञ्चन नदीमा तैरिन छोडिदिनु पर्छ। जहाँ प्यासीको प्यास मेटियोस्। पानीलाई कसैले चिसो त कसैले तातो भन्लान्। कसैले खल्लो अनि कसैले के, कसैले के भन्लान्। तर, पानीले कसैलाई केही भन्दैन। आफ्नो धर्ममा अडिग रहन्छ। सबैप्रति समान व्यवहार गर्छ। त्यस्तै सही सूचना दिँदा अनेक अर्थ लगाउने आउँछन्। कोही खुसी होलान्, कोही रिसाउँलान्। कसैले घुक्र्याउँलान् त कसैले धम्क्याउँलान्। तर, पानी जस्तै निर्मल र अडिग रहन सक्नुपर्छ। आज रिसाउने भोलि आफैं पखालिनेछन्। स्वच्छताको मार्ग खोज्न बाध्य हुनेछन्। कुनै संस्था तथा व्यक्तिप्रति कोही कसैको मतभिन्नता रहन सक्छ। त्यो उनीहरूको व्यक्तिगत समस्या हो। तर, सामाजिक सञ्जालमा त्यस्ता प्रकरण ल्याइन्छन्। किनकि हामीलाई त्यस्तै फन्डा चाहिएको छ। हामी त्यसैमा रमाउन चाहन्छौं। त्यसलाई फूलबुट्टा भरेर बिक्री गर्न हामी भरपुर सहयोग पनि गर्छौं। सञ्जालभरि फैलाउने अभियान नै थाल्छौं। त्यसपछि सञ्जालका सदस्यलाई मज्जाको खुराक प्राप्त हुन्छ। के सही के गलत खुट्ट्याउन उनीहरूसँग समय हुँदैन। चाहँदैनन्। आफूलाई हरेक विषयमा उपल्लो स्तरको अब्बल ठान्छन्। सामाजिक सञ्जालका अभियन्ताले सिकाएको आँखा चिम्लेर अनुसरण गर्छन्। त्यो भीडले एउटा सन्दर्भमा कसैले बोलेको विषयलाई अर्कै सन्दर्भमा लगेर व्याख्या गर्छन्। बोलीलाई सम्पादन गरेर अर्कै अर्थ लाग्ने गरी मिमको आवरणमा प्रहार गर्छन्। भिडलाई कुनै संस्था तथा व्यक्तिमाथि नकारात्मक समीक्षा गराउन उकास्छन्। आँखामा पट्टी बाँधेर बसेको त्यो भिड कुरै नबुझी उसको अनुसरण गर्न थाल्छ। यस्तो प्रवृत्तिले निश्चित व्यक्ति र समूहको मानमर्दन गर्न सामाजिक सञ्जाल हतियारका रूपमा दुरुपयोग भएको छ। एकअर्काबीचमा कलह उत्पन्न गराउने, अमर्यादित गालीगलौज गर्ने, अशिष्ट रूप देखाउने, अश्लीलता प्रदर्शन गर्ने, बदनाम गर्न खोज्ने, धम्क्याउने, घुक्र्याउने, अनावश्यक टीकाटिप्पणी गर्ने, तथ्यहीन जानकारी दिएर भ्रम पार्नेजस्ता गलत क्रियाकलापले समाज कस्तो भुँमरीमा रुमलिइरहेको छ भन्ने प्रस्ट हुन्छ। यस्ता गलत अभ्यास बढ्दै जाँदा हाम्रो घर, समाज, राष्ट्र अनि पूरै विश्व नै असामाजिक हुने डर पैदा भएको छ। कसैको आत्मसम्मानमा ठेस पुग्ने खालका विषयहरू सार्वजनिक रूपमा आउनु, गोप्य रहनुपर्ने कतिपय कुरा छताछुल्ल हुनु भनेको समाज सही दिशामा हिँडिरहेको छैन भन्ने प्रमाण हो। समाजलाई सही बाटोमा डोर्याउने शिक्षा प्रणाली नभएको तथ्य हो। व्यावहारिक ज्ञानबिनाको शिक्षा प्रणाली नहुँदाको प्रभाव हो। परिणामतः यसले गम्भीर सामाजिक विचलनता उत्पन्न गर्न सक्छ। सञ्जालसँगै विकसित हुँदै गएको अनियन्त्रित मिडिया तथा विभिन्न संघसंस्थाले गर्ने सामाजिक सञ्जालको अभ्यासले नागरिकलाई सही सूचनाबाट वञ्चित गराएको देखिन्छ। नियोजित तवरले भ्रमपूर्ण अभ्यासको माध्यमसमेत बनेका उदाहरणहरू देख्न सकिन्छ। विभिन्न स्वार्थ समूह तथा राजनीतिक दलले सञ्जाललाई गलत प्रचारप्रसारको माध्यमसमेत बनाएका छन्। यसले नागरिकमा गलत सूचना प्रवाहित भई समाज विकासमा नकारात्मक प्रभाव पारिरहेको पनि देखिन्छ। यस्ता अभ्यासले सरकारसमेत विवादमा परेका घटना पनि छन्। भ्रम फैलाउन सामाजिक सञ्जालले निकै मलजल गरेको छ। नितान्त व्यक्तिगत अभिव्यक्ति दिने थलोका रूपमा परिचित सामाजिक सञ्जाल कतिपयका लागि पूर्वाग्रह साँध्ने ठाउँ बनेको छ। त्यसैले, सामाजिक सञ्जालबाट सदैव सकारात्मक कुराहरू सिक्नेतर्फ अभिप्रेरित होऔं।"
"नेपाललाई सातौं सफलता,सन्दीप लामिछानेले लिए बंगलादेशको विकेट",काठमाडौं : आईसीसी टी २० विश्वकप क्रिकेटमा नेपालका सन्दीप लामिछानेले बंगलादेशको सातौं विकेट लिएका छन्। वेस्ट इन्डिजको सेन्ट भिसेन्टस्थित अरनोस भाले रंगशालामा सोमबार बिहान भएको खेलमा नेपालका पुर्व कप्तान सन्दीप लामिछानेले विकेट लिएका हुन्। १३२ ओभरमा लामिछानेले तन्जिम हसन साकिब आउट गराए। उनी ५ बलमा ३ रन बनाएर बाहिरिए। १३१ ओभरमा बंगलादेशले रिम्भु अपिल गरेपछि लामिछानेले विकेट नलिएको रेफ्रिले जानकारी गराएका थिए। त्यस अगाडि ११४ ओभरमा हसनलाई आउट गराएर नेपाललाई रोहितकुमार पौडेलले छैटौं सफलता दिलाएका हुन्। उनी २२ बलमा १७ रन बनाएर पेभेलियन फर्किए। यस अगाडि सन्दीप लामिछानेको बलमा उनलाई गुलशान झाले महमुदुल्लाहलाई रन आउट गराएका हु्न्। त्यसैगरी रोहितकुमार पौडेलको बलमा सन्दीप लामिछानेले तौहिद हृदयलाई क्याच आउट गराएका थिए। त्यस अगाडि सोमपाल कामीको बलमा लिटन दासलाई आशिफ शेखले क्याच आउट गराए।दीपेन्द्र सिंह ऐरीले नाजमुल हसिन सान्तोलाई बोल्ट आउट गरेका थिए। सोमपालले पहिलो बलमै ओपनर तान्जिब हसनलाई पेभिलियन फर्काएका थिए। टस हारेर ब्याटिङ गरेको बंगलादेशले १२ ओभरमा ६ विकेटको क्षतिमा ६३ रन बनाएर खेलिरहेको छ।
सन्दीप लामिछानेले बने टी२० अन्तर्राष्ट्रिय क्रिकेटमा छिटो १०० विकेट लिने दोस्रो बलर,काठमाडौं : आईसीसी टी २० विश्वकप क्रिकेटमा नेपालका सन्दीप लामिछानेले बंगलादेशको आठौं विकेट लिएका छन्। वेस्ट इन्डिजको सेन्ट भिसेन्टस्थित अरनोस भाले रंगशालामा सोमबार बिहान भएको खेलमा नेपालका पुर्व कप्तान सन्दीप लामिछानेले बंगलादेशका जाकिर अलीको विकेट लिएका हुन्। १५२ ओभरमा बंगलादेशका अलिलाई आउट गराएसँगै टी २० अन्तराष्ट्रिय खेलमा छिटो १०० विकेट पुर्याउने दोस्रो बलर बनेका हुन्। लामिछानेले ५४ खेलमा १०० विकेट कटाएका छन्। अफगानिस्तानका रासिद खानको नाममा छिटो सय विकेट पूरा गर्ने बलरको सूचीमा रेकर्ड छ। उनले ५३ खेलमा १०० विकेट लिएका छन्। यस अगाडि पनि नेपाली स्पीनर लामिछाने कम खेलमा नै १०० विकेट लिने विश्वका पहिलो बलर बनिसकेका छन्। उनले ४२ खेल खेलेर १०० विकेट पूरा गरेका हुन्। लामिछाने एकदिवसीय अन्तर्राष्ट्रिय खेलमा १०० विकेट लिने नेपालको पहिलो बलर पनि बनेका थिए।
"बंगलादेशविरुद्ध नेपालले गुमायो चौथो विकेट, कप्तान पौडेल र ओपनर शेख आउट",काठमाडौं : आईसीसी टी२० विश्वकप क्रिकेटमा बंगलादेशविरुद्धको खेलमा नेपालले चार विकेट गुमाएको छ। वेस्ट इन्डिजको सेन्ट भिसेन्टस्थित अरनोस भाल रंगशालामा जारी खेलमा बंगलादेशले दिएको १०७ रनको लक्ष्य पछ्याउने क्रममा पावर प्लेमै नेपालको चार विकेट गुमेको हो। ५४ ओभरमा नेपालका ओपनर आशिफ शेखलाई बंगलादेशका मुस्ताफिजुर रहमानले आउट गरेका हुन्। शेखले १४ बलमा चार चौकासहित १७ रनको योगदान गरे। यसैगरी ४२ ओभरमा कप्तान रोहितकुमार पौडेल १ रनमै आउट भएका छन्। पौडेलले ६ बलमा १ रन बनाएर बाहिएका हुन्। नेपालका ओपनर कु्शल भुर्तेल र तेस्रो नम्बरमा आएका अनिश शाहलाई तेस्रो ओभरको दोस्रो र चौथो बलमा तन्जिम हसन साकिबले आउट गराएका थिए। भुर्तेलले ८ बलमा १ चौका प्रहार गरे। उनी बोल्ड आउट भएका हुन्। शाह ४ बलमा शून्य रनमै पेभिलियन फर्किए। नेपालले छैटौ ओभरको समाप्तिमा ४ विकेटको क्षतिमा २४ रन बनाएर खेलिरहेको छ।
नेपाललाई २१ रनले पराजित गर्दै बंगलादेश विजयी,"काठमाडौं : आईसीसी टी२० विश्वकप क्रिकेटमा बंगलादेशले नेपाललाई पराजित गरेको छ। वेस्ट इन्डिजको सेन्ट भिसेन्टस्थित अरनोस भाल रंगशालामा भएको अन्तिम खेलमा बंगलादेशले नेपाललाई २१ रनले पराजित गरेको हो। टस हारेर पहिला ब्याटिङ गरेको बंगलादेशले १९३ ओभरमा सबै विकेट गुमाएर १०६ रन बनाएको थियो। जवाफी ब्याटिङका क्रममा नेपालले १९२ ओभरमा सबै विकेट गुमाएर ८५ रन मात्र जोडेको हो। नेपालले लगातार तीन विकेट गुमाएको थियो। नेपालका लागि कुशल मल्लले ४० बलमा सर्वाधिक २७ रनको योगदान गरे। उनले १ चौका र १ छक्का प्रहार गरे। यसैगरी दीपेन्द्रसिंह ऐरीले २५ रनको योगदान गरे। उनले ३१ बलमा एक छक्का र २ चौका प्रहार गरे। ओपनर आशिफ शेखले शेखले १४ बलमा चार चौका प्रहार गर्दै १७ रन बनाए। कुशल भुर्तेलले ८ बलमा एक चौका प्रहार गर्दै बाहिरिए। रोहितकुमार पौडेल ६ बल र सन्दीप जोराले बलमा ११ रनको योगदान गरे। सोमपाल कामी, गुलशन झा, अभिनाश बोहोरा शून्य रनमा आउट भए। लगातार विकेट जाँदा क्रिजमा आएपनि सन्दीप लामिछानेले ब्याटिङ गर्न पाएनन्। बंगलादेशका लागि तन्जिम हसन साकिबले सर्वाधिक ४ विकेट,मुस्ताफिजुर रहमानले ३ विकेट,शकिब अल हसनले २ विकेट र तस्किन अहमदले १ विकेट लिए। त्यस अगाडि बंगलादेशका लागि शाकिब अल हसनले १७ रन, महमुदुल्लाह र रिशाद हुसेनले १३१३ रन, जाकिर अली र तस्किन अहमदले १२१२ रन, तौहिद हृदयले ९ रन, नाजमुल हसिन सान्तोले ४ रन, नान्जिम हसन साकिब र मुस्ताफिजुर रहमानले ३३ रनको योगदान गरे। तान्जिद हसन शून्य रनमै आउट भए। नेपालका लागि रोहितकुमार पौडेल,सन्दीप लामिछाने,सोमपाल कामी, दीपेन्द्रसिंह ऐरीले २२ विकेट लिए। योसँगै बंगलादेश सुपर आठमा प्रवेश गरेको छ। सन्दीप लामिछाने बने टी२० आईमा १०० विकेट पूरा गर्ने पहिलो नेपाली बलर नेपालका पुर्वकप्तान एवम् लेगस्पिनर सन्दीप लामिछाने टी२० आईमा १०० विकेट पूरा गर्ने पहिलो खेलाडी बनेका छन्। आईसीसी टी२० विश्वकप २०२४ मा बंगलादेशविरुद्ध वेस्ट इन्डिजको सेन्ट भिसेन्टस्थित अरनोस भाले रंगशालामा सोमबार बिहान भएको खेलमा दुई विकेट लिएसँगै लामिछाने छिटो १०० विकेट पूरा गर्ने पहिलो नेपाली बलर बनेका हुन्। उनले ५४ औं खेलमा १ सय विकेट पूरा गरेका हुन् । १६ औं ओभरको तेस्रो बलमा जाकेर अलीलाई १२ रनमा बोल्ड गर्दै लामिछानेले विकेट पूरा गरे । त्यस अगाडि उनले १४ ओभरको दोस्रो बलमा बंगलादेशका तन्जिम हसन साकिब आउट गरेका थिए। अघिल्लो खेलमा चुक्दा पहिलो बलर बन्नबाट लामिछाने चुकेका थिए। अफगानिस्तानका रासिद खानको नाममा छिटो सय विकेट पूरा गर्ने खेलाडीको नाम रहेको छ । उनले ५३ खेलमा १०० विकेट लिएका छन्।"
बंगलादेशले गुमायो पाचौं विकेट,काठमाडौं : आईसीसी टी २० विश्वकप क्रिकेटमा नेपालले पाचौं विकेट लिएको छ। वेस्ट इन्डिजको सेन्ट भिसेन्टस्थित अरनोस भाले रंगशालामा बंगलादेशविरुद्ध भएको खेलमा नेपालले महमुदुल्लाहलाई रन आउट गरेको हो। ८६ ओभरमा सन्दीप लामिछानेको बलमा उनलाई गुलशान झाले रन आउट गराएका हु्न्। उनी १३ बलमा १३ रन बनाएर पेभेलियन फर्किए। त्यस अगाडि ५६ ओभरमा पौडेलको बलमा सन्दीप लामिछानेले तौहिद हृदयलाई क्याच आउट गराएका थिए। उनी ७ बलमा ९ रन बनाएर बाहिरिए। त्यस अगाडि ४३ ओभरमा सोमपाल कामीको बलमा लिटन दासलाई आशिफ शेखले क्याच आउट गराएका थिए। उनी १२ बलमा १० रन बनाएर बाहिरिए। त्यसैगरी दीपेन्द्र सिंह ऐरीले १३ ओभरमा नाजमुल हसिन सान्तोलाई बोल्ट आउट गरेका थिए। यस अगाडि सोमपालले पहिलो बलमै ओपनर तान्जिब हसनलाई पेभिलियन फर्काएका थिए। टस हारेर ब्याटिङ गरेको बंगलादेशले ९ ओभरमा ५ विकेटको क्षतिमा ५२ रन बनाएर खेलिरहेको छ। अन्तिम आठमा स्थान बनाउने प्रतिस्पर्धाबाट बाहिरिसकेको नेपालका लागि आजको खेल प्रतिष्ठाका लागि मात्र हुनेछ। तर बंगलादेशका लागि भने निकै महत्वपूर्ण मानिएको छ। समूह डि बाट दक्षिण अफ्रिका ८ अंकका साथ शीर्ष स्थानमा रहँदै विश्वकपको दोस्रो चरणमा प्रवेश गरिसकेको छ। अब समूह डि बाट सुपर आठमा पुग्ने दोस्रो टोलीको टुंगो लाग्न बाँकी छ। नेपाललाई पराजित गरेमा बंगलादेश समूहको दोस्रो स्थानमा रहँदै अन्तिम आठमा प्रवेश गर्नेछ। अंक तालिकामा बंगलादेशको चार अंक छ।
"कप्तान पौडेलले लिए शाकिब अल हसनको विकेट,नेपाललाई छैटौं सफलता",काठमाडौं : आईसीसी टी २० विश्वकप क्रिकेटमा नेपालले बंगलादेशको छैटौं विकेट लिएको छ। वेस्ट इन्डिजको सेन्ट भिसेन्टस्थित अरनोस भाले रंगशालामा बंगलादेशविरुद्ध भएको खेलमा नेपालका कप्तान रोहितकुमार पौडेलले शाकिब अल हसनको विकेट लिएका हुन्। ११४ ओभरमा हसनलाई आउट गराएर नेपाललाई पौडेलले छैटौं सफलता दिलाएका हुन्। उनी २२ बलमा १७ रन बनाएर पेभेलियन फर्किए। यस अगाडि सन्दीप लामिछानेको बलमा उनलाई गुलशान झाले महमुदुल्लाहलाई रन आउट गराएका हु्न्। त्यसैगरी रोहितकुमार पौडेलको बलमा सन्दीप लामिछानेले तौहिद हृदयलाई क्याच आउट गराएका थिए। त्यस अगाडि सोमपाल कामीको बलमा लिटन दासलाई आशिफ शेखले क्याच आउट गराए।दीपेन्द्र सिंह ऐरीले नाजमुल हसिन सान्तोलाई बोल्ट आउट गरेका थिए। सोमपालले पहिलो बलमै ओपनर तान्जिब हसनलाई पेभिलियन फर्काएका थिए। टस हारेर ब्याटिङ गरेको बंगलादेशले १२ ओभरमा ६ विकेटको क्षतिमा ६३ रन बनाएर खेलिरहेको छ।
बंगलादेशले नेपाललाई दियो १०७ रनको लक्ष्य,"काठमाडौं : आईसीसी टी २० विश्वकप क्रिकेटमा बंगलादेशले नेपाललाई १०७ रनको लक्ष्य दिएको छ। वेस्ट इन्डिजको सेन्ट भिसेन्टस्थित अरनोस भाल रंगशालामा जारी खेलमा नेपालविरुद्ध बंगलादेशले १९३ ओभरमा सबै विकेट गुमाएर १०६ रन बनाएको हो। बंगलादेशका लागि शाकिब अल हसनले १७ रन, महमुदुल्लाह र रिशाद हुसेनले १३१३ रन, जाकिर अली र तस्किन अहमदले १२१२ रन, तौहिद हृदयले ९ रन, नाजमुल हसिन सान्तोले ४ रन, नान्जिम हसन साकिब र मुस्ताफिजुर रहमानले ३३ रनको योगदान गरे। तान्जिद हसन शून्य रनमै आउट भए। नेपालका लागि रोहितकुमार पौडेल,सन्दीप लामिछाने,सोमपाल कामी, दीपेन्द्रसिंह ऐरीले २२ विकेट लिए। यसैगरी बंगलादेशको दुई विकेट लिएसँगै लामिछाने टी२० अन्तर्राष्ट्रिय खेलमा छिटो १०० विकेट पुर्याउने दोस्रो बलर बनेका छन्। लामिछानेले ५४ खेलमा १०० विकेट कटाएका छन्। अफगानिस्तानका रासिद खानको नाममा छिटो सय विकेट पूरा गर्ने खेलाडी हुन्। यद्यपी लामिछाने नेपालको भने १०० विकेट पूरा गर्ने पहिलो बलर हुन्।"
बंगलादेशविरुद्ध नेपालले छैटौं विकेट गुमायो,काठमाडौं : आईसीसी टी२० विश्वकप क्रिकेटमा बंगलादेशविरुद्धको खेलमा ब्याटिङतर्फ नेपालले कमजोर प्रदर्शन गरेको छ। वेस्ट इन्डिजको सेन्ट भिसेन्टस्थित अरनोस भाल रंगशालामा जारी खेलमा बंगलादेशले दिएको १०७ रनको लक्ष्य पछ्याउने क्रममा नेपालको छैटौं विकेट गुमेको हो। १६४ ओभरमा नेपालका कुशल मल्ल आउट भएका हुन्। उनले ४० बलमा सर्वाधिक २७ रनको योगदान गरे। उनले १ चौका र १ छक्का प्रहार गरे। नेपाललाई जितका लागि २० बलमा २९ रन आवश्यक रहेको छ। यस अगाडि नेपालका ओपनर आशिफ शेखले १७ रनको योगदान गरे। शेखले १४ बलमा चार चौका प्रहार गरेका हुन्। कुशल भुर्तेलले ८ बलमा एक चौका प्रहार गर्दै बाहिरिए। रोहितकुमार पौडेल ६ बल र सन्दीप जोराले बलमा ११ रनको योगदान गरे।
बंगलादेशविरुद्ध नेपालले एकै ओभरमा गुमायो दुई विकेट,काठमाडौं : आईसीसी टी२० विश्वकप क्रिकेटमा बंगलादेशविरुद्धको खेलमा नेपालले एकै ओभरमा दुई विकेट गुमाएको छ। वेस्ट इन्डिजको सेन्ट भिसेन्टस्थित अरनोस भाल रंगशालामा जारी खेलमा बंगलादेशले नेपाललाई १०७ रनको लक्ष्य दिएको छ। जवाफि ब्याटिङमा उत्रिएका नेपालका ओपनर कु्शल भुर्तेल र अनिश शाहलाई तेस्रो ओभरको दोस्रो र चौथो बलमा तन्जिम हसन साकिबले आउट गराएका हुन्। भुर्तेलले ८ बलमा १ चौका प्रहार गरे। उनी बोल्ड आउट भएका हुन्। शाह ४ बलमा शून्य रनमै पेभिलियन फर्किए। नेपालले ३ ओभरको समाप्तिमा २ विकेटको क्षतिमा ९ रन बनाएर खेलिरहेको छ।
सन्दीप लामिछाने बने टी२० आईमा १०० विकेट पूरा गर्ने पहिलो नेपाली बलर,काठमाडौं : नेपालका पुर्वकप्तान एवम् लेगस्पिनर सन्दीप लामिछाने टी२० आईमा १०० विकेट पूरा गर्ने पहिलो खेलाडी बनेका छन् । आईसीसी टी२० विश्वकप २०२४ मा बंगलादेशविरुद्ध वेस्ट इन्डिजको सेन्ट भिसेन्टस्थित अरनोस भाले रंगशालामा सोमबार बिहान भएको खेलमा दुई विकेट लिएसँगै लामिछाने छिटो १०० विकेट पूरा गर्ने पहिलो नेपाली बलर बनेका हुन्। उनले ५४ औं खेलमा १ सय विकेट पूरा गरेका हुन् । १६ औं ओभरको तेस्रो बलमा जाकेर अलीलाई १२ रनमा बोल्ड गर्दै लामिछानेले विकेट पूरा गरे । त्यस अगाडि उनले १४ ओभरको दोस्रो बलमा बंगलादेशका तन्जिम हसन साकिब आउट गरेका थिए। अघिल्लो खेलमा पहिलो बलर बन्नबाट लामिछाने चुकेका थिए। अफगानिस्तानका रासिद खानको नाम छिटो सय विकेट पूरा गर्ने बलरको सूचीमा रेकर्ड छ । उनले ५३ खेलमा १०० विकेट लिएका हुन्। यस अगाडि पनि नेपाली स्पिनर लामिछाने कम खेलमा नै १०० विकेट लिने विश्वका पहिलो बलर बनिसकेका छन्। उनले ४२ खेल खेलेर १०० विकेट पूरा गरेर कीर्तिमानी कायम राखेका थिए।लामिछाने एकदिवसीय अन्तर्राष्ट्रिय खेलमा १०० विकेट लिने नेपालको पहिलो बलर पनि बनेका थिए। बंगलादेशले आईसीसी टी२० विश्वकप २०२४ मा नेपाललाई १०७ रनको लक्ष्य दिएको छ ।
बंगलादेशविरुद्ध कप्तान रोहितकुमार पौडेलले लिए चौथो विकेट,काठमाडौं : आईसीसी टी २० विश्वकप क्रिकेटमा नेपालले चौथो विकेट लिएको छ। वेस्ट इन्डिजको सेन्ट भिसेन्टस्थित अरनोस भाले रंगशालामा बंगलादेशविरुद्ध भएको खेलमा नेपालका कप्तान रोहितकुमार पौडेलले चौथो विकेट लिएका हुन्। ५६ ओभरमा पौडेलको बलमा सन्दीप लामिछानेले तौहिद हृदयलाई क्याच आउट गराएका हुन्। उनी ७ बलमा ९ रन बनाएर बाहिरिए। त्यस अगाडि४३ ओभरमा कामीको बलमा लिटन दासलाई आशिफ शेखले क्याच आउट गराएका थिए। उनी १२ बलमा १० रन बनाएर बाहिरिए। यस अगाडि सोमपालले पहिलो बलमै ओपनर तान्जिब हसनलाई पेभिलियन फर्काएका थिए। टस हारेर ब्याटिङ गरेको बंगलादेशले ७ ओभरमा ४ विकेटको क्षतिमा ३८ रन बनाएर खेलिरहेको छ। अन्तिम आठमा स्थान बनाउने प्रतिस्पर्धाबाट बाहिरिसकेको नेपालका लागि आजको खेल प्रतिष्ठाका लागि मात्र हुनेछ। तर बंगलादेशका लागि भने निकै महत्वपूर्ण मानिएको छ। समूह डि बाट दक्षिण अफ्रिका ८ अंकका साथ शीर्ष स्थानमा रहँदै विश्वकपको दोस्रो चरणमा प्रवेश गरिसकेको छ। अब समूह डि बाट सुपर आठमा पुग्ने दोस्रो टोलीको टुंगो लाग्न बाँकी छ। नेपाललाई पराजित गरेमा बंगलादेश समूहको दोस्रो स्थानमा रहँदै अन्तिम आठमा प्रवेश गर्नेछ। अंक तालिकामा बंगलादेशको चार अंक छ।
जलवायु परिवर्तनको असर : स्याउ बगानमा रोगकिराको प्रकोप,"मुस्ताङमा जलवायुको प्रभावले यहाँका कृषि उत्पादनमा समेत प्रत्यक्ष र परोक्ष असर देखिन थालेको छ । जोमसोम : जलवायु परिवर्तनको असर हिमाली जिल्ला मुस्ताङमा पर्न थालेको छ। स्याउको राजधानी मानिएको मुस्ताङमा जलवायुको प्रभाव देखिन थालेपछि यहाँको कृषि उत्पादनमा समेत यसको प्रत्यक्ष र परोक्ष असर देखिन थालेको हो। जलवायु परिवर्तनका कारण हिमाली क्षेत्रको तापमानसमेत विगतको तुलनामा अनपेक्षित रूपमा वृद्धि भइरहेको छ। अनुकूल हिउँ पर्ने समयमा हिउँ नपर्ने, कुनै वर्ष आंशिक हिउँ पर्ने र कहिले भारी हिमपात हुने लगायतका कारण हिमाली क्षेत्रमा जलवायुको असर देखिन पुगेको हो। जलवायुका कारण यहाँको पर्यटन, जैविक विविधता, धर्मसंस्कृति, मौलिकता, शिक्षा, स्वास्थ्य र सांस्कृतिक सम्पदा, मौलिकतासँगै यहाँको मुख्य आयआर्जनको स्रोत कृषि र पशुपालन व्यवसायमा समेत हानिनोक्सानी पुयाउन थालेको छ। गत वर्ष स्याउको परागसेचन हुने महिना वैशाखमा जलवायु परिवर्तनकै असरका कारण निरन्तर वर्षा हुँदा मुस्ताङमा स्याउ उत्पादन घट्न पुगेको थियो। यसवर्ष पनि मुस्ताङका अधिकांश स्याउ बगानमा स्याउ बोटमा विभिन्न रोगकिराहरू देखा परेका छन्। स्याउ बोटमा रोगकिराको प्रकोप देखिन थालेपछि मुस्ताङका किसान अहिले चिन्तामा छन्। मुस्ताङको पाँच स्थानीय तहमध्ये तीन स्थानीय तहका कतिपय स्याउ बगैंचामा झुसिल्किरा प्रजातिको फलको गँवारो किराको प्रकोप बढ्दो रूपमा रहेको कृषि ज्ञान केन्द्र मुस्ताङले जनाएको छ। कृषि ज्ञान केन्द्र, प्रधानमन्त्री कृषि आधुनिकीकरण परियोजना, सम्बन्धित स्थानीय तहका कृषि शाखाले आफ्नो कार्यालयको फेसबुक पेजबाट सार्वजनिक सूचना सम्प्रेषण गरी कृषकलाई सजगता अपनाउन अनुरोध गरिएको छ। उनीहरूले फलको गँवारो रोगकिरालाई न्यूनीकरण गर्न समेत विभिन्न प्राविधिक सल्लाहसमेत दिने गरेका छन्। मुस्ताङमा स्याउलगायतका फलफूल तथा तरकारीमा फलको गँवारो किराको प्रकोप सबैभन्दा बढी घरपझोङ गाउँपालिका देखिएको छ। यहाँका पाँच वटै वडाहरूमा फलको गँवारो किराको प्रकोप देखिएको हो। वारागुङ मुक्ति क्षेत्र गाउँपालिकाको ४ र ५ वडाहरूमा पनि यस प्रकारको समस्या देखिएको छ। थासाङमा यसको असर आंशिक रूपमा देखिएको जनाइएको छ। घरपझोङ४ जोमसोमका किसान हृदय श्रेष्ठका अनुसार स्याउलगायतका फलफूल तथा तरकारीजन्य बालीहरूमा झुसिल्किारजस्तो फलको गँवारो किरा व्यापक रूपमा देखिएको छ। घरपझोङका किसान श्रेष्ठले जलवायु परिवर्तनको असरका कारण जमिनको तापक्रम बढेकाले यस प्रकारको रोगकिरा देखा परेको हुन सक्ने सुनाए। मुस्ताङमा स्याउ बगानमा फलको गँवारो किराको प्रकोपमात्र होइन यहाँको कतिपय स्याउ बगानमा स्याउ बोटमा फल्दै गरेका स्याउहरू बोटबाट आफैं झरेर नष्ट हुने गरेको छ। घरपझोङ जोमसोमकी किसान सुकमाया थकालीको बगैंचामा रहेको धेरैजसो स्याउ बोटबाट झरेर नाङ्गा भएका छन्। गत वर्ष लटरम्म फल्ने गरेको बगानको स्याउ अहिले झरेर पातलो भएको किसान थकालीले सुनाइन्। कृषि र पर्यटन क्षेत्रमा निकै प्रचुर सम्भावना रहेको मुस्ताङमा यहाँका किसानको मुख्य आम्दानी स्रोत स्याउ नै हो। पछिल्लो समय स्थानीय जातका स्याउ खेती भइरहेको मुस्ताङमा विगत पाँच वर्षदेखि उच्च घनत्व प्रविधिमा आधारित स्याउ खेतीमा मुस्ताङका किसानको आकर्षण बढ्दै गइरहेको छ। तर, स्याउ खेतीतर्फ यहाँका किसानको आकर्षण बढिरहँदा विश्वले उत्सर्जन गरिरहेको कार्बन अक्साइडले यहाँका कृषि क्षेत्रलाई असर पुयाउन थालेको हो। जलवायुका कारण हिमाली क्षेत्रको तापमान वृद्धि हुँदा स्याउ खेतीले बसाइ सार्न थालेको छ। कृषि ज्ञान केन्द्र कार्यालय मुस्ताङले जिल्लाको घरपझोङ र बारागुङ मुक्ति क्षेत्रमा बढी र थासाङ गाउँपालिकामा स्याउको बोटहरूमा फलको गँवारो रोगकिराको प्रकोप रहेको जनाएको छ। ज्ञान केन्द्र मुस्ताङका कार्यालय प्रमुख प्रकाश बस्ताकोटीले फलको गँवारो किराको प्रकोपले यहाँका किसानको स्याउ बगानको स्याउमा क्षति पुयाइरहेको बताए। मुस्ताङमा फलको गँवारोको किराको प्रकोप देखिएको छ, स्याउको फललाई प्वाल पारेरभित्रको गुदी खाएर फललाई खोक्रो पारिदिन्छ, कार्यालय प्रमुख बस्ताकोटीले भने, फललाई प्वाल पार्ने र गुदी खाइदिएपछि स्याउको गुणस्तर घटाइदिन्छ भने फलको वजनसमेत कमी गर्छ। ज्ञान केन्द्रका अनुसार स्याउ बगैंचामा देखिएको फलको गँवारो किराको प्रकोप हटाउन रासायनिक विषादीको उचित डोज मिलाएर छर्किनु पर्नेछ। गवारो किरा रोक्न इमामेक्टिन बेन्जोइड वा स्पिनोसाडमध्ये ए १५ लिटर पानीमा ५ ग्राम मिलाएर बगैंचामा छर्किनुपर्ने ज्ञान केन्द्रले सुझाएको छ। पछिल्लो समय मुस्ताङमा १४ सय ९५ हेक्टरमा स्याउ खेती विस्तार भएको छ। जसमध्ये ५ सय ८५ हेक्टरमा लगाइएको स्याउ खेतीले स्याउ उत्पादन दिने गरेको छ। मुस्ताङमा गत वर्ष ४९ सय ७५ टन स्याउ उत्पादन भएको थियो।"
"१० अर्ब पुँजीको कम्पनी,सातवटै प्रदेशमा लगानी","काठमाडौं : नेपाल सरकारले आगामी आर्थिक वर्षका लागि ल्याएको बजेट वक्तव्यमा १० अर्ब रुपैयाँ पुँजीको लगानीमा कम्पनी स्थापना गर्ने र सातै प्रदेशका सम्भावित आयोजनामा लगानी गर्ने विषयमा निजी क्षेत्र सहमत देखिएका छन् । नेपाल राष्ट्र बैंक, नेपाल उद्योग वाणिज्य महासंघ र गैरआवासीय नेपाली संघ अस्ट्रेलियाको संयुक्त आयोजनामा अस्ट्रेलियाको सिड्नीमा शनिबार र मेलबर्नमा आइतबार आयोजित अन्डरस्ट्याडिङ नेप्लिज इकोनोमी इन्भेस्टमेन्ट प्रोस्पेक्ट्स एन्ड ब्याकिङ सर्भिसेस् कार्यक्रममा वक्ताहरूले नेपालमा लगानीका असीमित सम्भावना रहेको र लगानीको वातावरण पनि बन्दै गएको बताए । उक्त कार्यक्रममा महासंघका अध्यक्ष चन्द्रप्रसाद ढकालले नेपालमा अवसरै अवसर रहेको र मिलेर लगानी गर्न गैरआवासीय नेपालीलाई आह्वान गरे । लगानी सम्मेलन २०२४ लाई लक्षित गरी नेपाल सरकारले आधा दर्जनभन्दा बढी कानुन संशोधन गर्दै प्रत्यक्ष वैदेशिक लगानी तथा आन्तरिक लगानी वृद्धिका लागि वातावरण सिर्जना गरेको छ, अध्यक्ष ढकालले भने, नेपालमा जलविद्युत्, पर्यटन, सूचना प्रविधि, खानी तथा कृषिजन्य उद्योगको प्रचुर सम्भावना रहेको छ । यी सबै सम्भावनालाई अवसरको रूपमा लिँदै नेपालमा लगानी गर्नुस् र यथोचित मुनाफा आर्जन गर्नुस् । अध्यक्ष ढकालले नेपाल उद्योग वाणिज्य महासंघमा वैदेशिक लगानी प्रवर्तनका लागि छुट्टै एफडीआई डेक्स स्थापना गरेको बताउँदै मुलुकमा स्वदेशी तथा विदेशी दुवै लगानी भिœयाउन आवश्यक सहयोग तथा सहजीकरण गर्न सदैव तयार रहेको बताए । नेपाल राष्ट्र बैंकका डेपुटी गभर्नर बोमबहादुर मिश्रले कुनै पनि विदेशी व्यक्ति तथा गैरआवासीय नेपालीले नेपालमा लगानी गर्दा त्यहाँ गरेको मुनाफा मुलुक बाहिर लैजान कुनै समस्या नरहेको उल्लेख गर्दै राष्ट्र बैंकले यसमा सहजीकरण गर्ने समेत बताए । उनले नेपाली बैंकहरू ठूलाठूला लगानीका लागि समेत सक्षम बन्दै गएको जनाए । उनले गैरआवासीय नेपालीले नेपालमा लगानी गर्न चाहेमा थप पुँजी जुटाउन ऋण लगानीका लागि समेत नेपाली बैंकहरू तयार रहेको उल्लेख गरे । राष्ट्र बैंक नेपालमा लगानी बढाउन हरतवरले सहयोग गर्न र सहजीकरण गर्न तयार छ । ग्लोबल आईएमई बैंकका प्रमुख कार्यकारी अधिकृत (सीईओ) रत्नराज बज्राचार्यले नेपालमा लगानीका अवसर र सम्भावना निकै धेरै रहेको बताए । सीईओ बज्राचार्यले भने, नेपालका अवसरलाई रियालिटीमा बदल्न सम्भावित आयोजना लिएर आएमा आवश्यक पर्ने पुँजी जुटाउन बैंकहरूले ऋण प्रदान गर्न सक्ने अवस्था छ । नेपालको बैंकिङ क्षेत्रमा लगानी योग्य पुँजी ठूलो मात्रामा रहेको बताउँदै उनले गैरआवासीय नेपालीले नेपालको कुनै सम्भाव्य आयोजनामा लगानी गर्न इच्छुक रहेमा बैंकले सहयोग गर्ने बताए । गैरआवासीय नेपाली संघ अस्ट्रेलियाका अध्यक्ष अनिल पोखरेलले नेपालमा उपयुक्त वातावरण बनेमा गैरआवासीय नेपालीहरू नेपालमा लगानीका अवसरहरू खोजिरहेको बताए । अध्यक्ष पोखरेलले, नेपालमा लगानीका लागि उपयुक्त वातावरण बनेमा धेरै नेपाली लगानीका लागि इच्छुक रहेका छन् । उनले अस्ट्रेलियामा रहेका नेपालीहरू आफ्नो मातृभूमिमा लगानी गर्न हरेक हिसाबले इच्छुक रहेको सुनाए ।"
"पेट्रोलियम पदार्थको ढुवानीमा हडताल : सरकारी पम्पमा सवारीसाधनको चाप, निजी बन्द (फोटो फिचर)","काठमाडौं : नेपाल पेट्रोलियम ट्याकंर चालक संघले ढुवानीमा हडताल गरेपछि काठमाडौं उपत्यकाका पेट्रोल पम्पहरुमा सवारी साधनको लाइन बढेको छ। विभिन्न सात बुँदे माग राख्दै अत्यावश्यक पेट्रोलियम पदार्थको चालकले हड्ताल गरेर पेट्रोलियम पदार्थको ढुवानी रोकिएपछि सरकारी पम्पमा सवारी साधनको लाइन देखिएको हो। आवश्यक सेवा सञ्चालन ऐन, २०१४ तथा आवश्यक पदार्थ नियन्त्रण (अधिकार) ऐन, २०१७ ले पेट्रोलियम पदार्थलाई अत्यावश्यक सेवाभित्र राखेर बन्द तथा हडताल गर्न निषेध भएपनि संघमा आबद्ध ट्याकंर चालकहरुले कानुनको उल्लङ्घन गर्दै आन्दोलनमा उत्रिएका हुन्। जसले गर्दा साझा र निजी पेट्रोल पम्पमा भने डिजेलपेट्रोल छैन भन्ने बोर्ड राखेर बन्द गरिएको छ। अत्यावश्यक सेवा ठप्प हुँदा सेवाग्राही प्रभावित बनेका छन्। संघले गत जेठ २९ गते आफ्ना माग सम्बोधनका लागि आयल निगमलाई पत्र पठाउँदै चरणबद्ध आन्दोलनको घोषणा गरेको थियो। साथै सात बुँदे माग पूरा नभए जेठ ३२ गते कालोपट्टी बाँधेर विरोध गर्ने, असार १ गते गाडीमा कालो झण्डा राखेर विरोध गर्ने र असार २ गते पूर्णरुपमा काम छोडेर गाडीको साँचो ट्याङ्कर धनीलाई हस्तान्तरण गर्ने गरी विरोधका कार्यक्रम घोषणा गरेको थियो। नेपाल आयल निगमका कार्यकारी निर्देशक डा चण्डिकाप्रसाद भट्टले आज उद्योग, वाणिज्य तथा आपूर्ति मन्त्रालयमा आन्दोलनरत पक्षसँग छलफल भइरहेको जानकारी दिए। आयल निगममा लामो समयदेखि ट्याङ्कर चालक मजदुरहरु आवश्यक सेवा सुविधाबिना नै काम गर्न बाध्य रहेको र यो समस्या समाधानका लागि लामो समयदेखि अनुरोध गर्दा पनि सुनुवाइ नभएपछि आन्दोलित हुनुपरेको पेट्रोलियम ट्याङ्कर चालक संघले जनाएको छ। केके छन् माग ? सम्पूर्ण ट्याङ्कर चालकसहचालक मजदुरको श्रम ऐन अनुसार नियुक्तिपत्र दिई नेपाल सरकारले तोके अनुसारको तलबको व्यवस्था गरिनुपर्ने, स्वरोजगारको हकमा मात्र लागू गरिएको दोब्बर बैंक ग्यारेण्टी र वार्षिक नवीकरण खारेज गरिनुपर्ने, सामाजिक सुरक्षा कोषमा आवद्धताको व्यवस्था गरिनु पर्ने, टेम्प्रेचरको सही व्यवस्थापन गरिनुपर्ने, ५० लिटरभन्दा बढी नाममा परेको दोब्बर प्रकरण खारेज गरिनुपर्ने, चालक तथा सहचालकलाई जोखिम भत्ताको व्यवस्थापन गरिनुपर्ने र प्रत्येक तीन महिनामा सुरक्षा सतर्कतासम्बन्धी तालिमको व्यवस्था गरिनुपर्ने लगायत माग संघले राखेको छ। तस्बिरमा हेर्नुहोस् उपत्यकाको पम्पको अवस्था तस्बिर : अभिषेक महर्जन"
ऋणको बोझमा सबैजसो नेपाली,"काठमाडौं : करिबकरिब सबै नेपाली कुनै न कुनै ऋणको बोझमा छन् । जीवनस्तर सर्वेक्षणको तथ्यांक २०७९८० अनुसार व्यक्तिगत रूपमा ९७३ प्रतिशत नेपालीको थाप्लोमा ऋणको भार छ । जम्मा २७ प्रतिशत नेपाली मात्रै ऋणविहीन छन् । पछिल्लो १२ वर्ष ऋण बोक्नेको संख्या ह्वातै बढेको देखिन्छ । २०६६६७ मा ६२६ प्रतिशत नेपाली मात्रै ऋणको बोझमा थिए । पछिल्लोपालि ऋण लिनेको संख्या ३४७ प्रतिशत बढेको छ । २०६०६१ मा ६६७ मा नेपालीको थाप्लोमा ऋण थियो भने २०५२५३ मा ५८४ प्रतिशत ऋण रहेको देखिएको छ । ऋण लिने परिवारको संख्या भने विगत ३० वर्षका करिबकरिब समान छ । २०५२५३ मा ६१३ प्रतिशत नेपालीले पारिवारिक ऋण लिने गरेका थिए । २०६०६१ मा ६८८ र २०६६६७ मा ६५ प्रतिशत परिवारण्ले कसै न कसैसँग ऋण लिने गरेका थिए । आफन्तबाट ऋण लिने घट्दै सबैभन्दा धेरै ऋण भने आफन्तबाट लिने गरेको जीवनस्तर सर्वेक्षणमा देखिएको छ । तर, यो पछिल्लो समय घट्दै गएको छ । ४२५ प्रतिशतले आफन्तबाट ऋण लिने गरेको प्रतिवेदनमा उल्लेख छ । जबकी २०६६६७ मा ५११ प्रतिशत र २०६०६१ मा ५४५ प्रतिशतले आफन्तबाट ऋण लिने गरेका थिए । २०५२५३ मा ४०८ प्रतिशतले आफन्तबाट ऋण लिने गरेका थिए । बैंकबाट ऋण लिनेका संख्या बढ्दै जीवनस्तर सर्वेक्षणअनुसार बैंक तथा वित्तीय संख्याबाट ऋण लिनेको सख्या बढ्दै गइरहेको छ । २०५२५३ मा १६१ प्रतिशतले बंैकबाट ऋण लिने गरेका थिए । २०७९८० मा २२४ प्रतिशतले बैंकबाट ऋण लिएको तथ्यांकले देखाएको छ । २०६६६७ मा २० प्रतिशत र २०६०६१ मा १५१ प्रतिशतले बैंकबाट ऋण लिने गरेका थिए । मिटरब्याजीबाट ऋण लिनेको संख्या व्यापक घट्यो पछिल्लो तीन दशकको तथ्यांकको तुलना गर्दा धनीमनी ऋणदाताबाट ऋणलिनको संख्यामा पनि ठूलो परिणाम घटेको छ । मिटरब्याजीका रूपमा धनीमनी साहुमहाजनले गरिबी, निमुखाले महँगो ब्याजमा ऋण दिने प्रचलन विगतमा रहँदै आएको थियो । त्यो सबैभन्दा बढी तराई मधेसमा हुने गरेको थियो । विभिन्न अभियान, आन्दोलनका कारण पछिल्लो समयमा यसरी धनीमनी साहुमहाजनबाट ऋण लिनेका संख्यामा व्यापक गिरावट आएको छ । २०५२५३ मा ३९४ प्रतिशतले धनीमनीबाट ऋण लिने गरेका थिए । २०७९८० आइपुग्दा यो घटेर ११४ प्रतिशत झेरको छ । धनीमनी साहुमहाजनबाट ऋण लिनेको सख्या २०६०६१ मा २६ प्रतिशत र २०६६६७ मा १५१ प्रतिशत थियो । ऋण व्यक्तिगत प्रयोजनमा धेरै खर्च बैंक होस्, आफन्त होस् वा ऋणदाताबाट लिएको ऋण मानिसहरूले व्यक्तिगत प्रयोगमा बढी खर्च गर्ने तथ्यांकले देखाएको छ । जीवनस्तर सर्वेक्षण प्रतिवेदन २०७९८० अनुसार आधाभन्दाले अन्य व्यक्तिगत प्रयोजनका लागि ऋण लिएको देखिएको छ । ५५८ प्रतिशतले अन्य व्यक्तिगत प्रयोगका लागि ऋण लिएको देखिएको छ । यो संख्या भने बढिरहेको देखाउँछ । बढी मात्रै त्यस्तो ऋण छोराछोराको शिक्षा(विदेश पठाउन)मा खर्च भइरहेको पाइएको छ । २०५२५३ मा २१९, २०६०६१ मा २९३ प्रतिशत र २०६६६७ मा ४३१ प्रतिशतले अन्य व्यक्तिगत उपयोगको लागि लिएको ऋण खर्च गर्ने गरेका थिए । व्यापार व्यवसायमा ऋण घट्दो लिएको ऋण व्यापार व्यवसाय र फार्ममा उपयोग गर्ने संख्या पनि घट्दो छ । प्रतिवेदनअनुसार २०७ प्रतिशतले मात्रै यसरी लिएको ऋण व्यापार व्यवसायमा प्रयोग गरेको देखिएको छ । २०५२५३ मा २८९, २०६०६१ मा २४२ प्रतिशत र २०६६६७ मा २८२ प्रतिशतले लिएको ऋण व्यापार व्यवसाय गर्न र कृषि फारम सञ्चालन गर्न उपयोग गर्ने गरेका थिए । घरायसी उपयोगमा कम लिएको ऋण घरायसी उपयोगमा पनि कमै प्रयोग हुन थालेको छ । पछिल्लो तथ्यांकअनुसार २३५ प्रतिशतले मात्रै घरायसी उपयोगमा यसरी लिएको ऋण प्रयोग गर्दै आएका छन् । जुन २०५२५३ मा ४९४, २०६०६१ मा ४६५ प्रतिशत र २०६६६७ मा ३०७ प्रतिशतले लिएको ऋण घरायसी उपयोगमा प्रयोग गर्ने गरेका थिए । कृषि पेसा अपनाउने परिवार घट्दै नेपाल कृषि प्रधान देश हो । ठूलो संख्यामा नेपालीहरू कृषि व्यवासयमा आश्रित रहँदै आएका छन् । तर, पछिल्लो समय कृषि पेसा आउने नेपालीको संख्या घट््दै गएको छ । २०५२५३ मा ८३१ प्रतिशत कृषि पेसामा संलग्न थिए भने हाल ६०३ प्रतिशत मात्रै कृषिमा संलग्न रहेको देखिएको छ । यो अवस्था विगतको तीन दशकको अबधिमा घट्दै गएको छ । २०६०६१ मा ७७५ प्रतिशत र २०६६६७ मा ७३९ प्रतिशत कृषिमा आश्रित परिवार थिए । प्रतिव्यक्ति वार्षिक खर्च १,३०,८५३ रुपैयाँ खाद्य, गैरखाद्य वस्तुको महँगी, जीवनस्तरमा आएको उत्तारचढावले घर व्यवहार चलाउन धेरै खर्च लाग्न थालेको छ । तीन दशकको अवधिमा प्रतिव्यक्ति घरपरिवार खर्च अत्याधिक बढेको छ । औसत प्रतिव्यक्ति वार्षिक उपयोग खर्च २०५२५३ मा ६,८०२ रुपैयाँ थियो । । जीवनस्तर सर्वेक्षण २०७९८० अनुसार अहिले प्रतिव्यक्ति प्रतिवर्ष उपभोग खर्च १,३०,८५३ रुपैयाँ पुगेको छ । २०६०६१ मा १५,८४८ र २०६६६७ मा ३४,८२९ रुपैयाँ उपभोग खर्च थियो । सबैभन्दा धनी २० प्रतिशतले त २,५४,८०६ रुपैयाँ उपभोग खर्चमा प्रयोग गर्छन् । जसकी सबभन्दा गरिबी २० प्रतिशतले ५७,८८५ रुपैयाँ घर चलाउन खर्च गरिरहेका छन् । यो खर्च धनी र गरिब दुवैमा बढेको छ । धनीले २०५२५३ मा १५,२४३, २०६०६१ मा ४२,२३६ र २०६६६७ मा ७८,५०४ रुपैयाँमा व्यवहार चलाउन खर्च गर्थे । गरिबीले २०५२५३ मा २,५७१ २०६०६१ मा ४,९१३ र २०६६६७ मा १३,१६८ रुपैयाँमा घर व्यवहारमा खर्च गर्थे । प्रतिव्यक्ति वार्षिक उपभोग खर्च सबैभन्दा बढी काठमाडौं उपत्यकालगायत सहरी क्षेत्रमा २,६३,३१८ रुपैयाँ छ । भने सबैभन्दा कम मधेस प्रदेशको ग्रामीण क्षेत्रमा ७१, ८२८ छ । कोशी, बागमती, गण्डकी र लुम्बिनीको सहरी क्षेत्रमा प्रतिव्यक्ति प्रतिवर्ष उपभोग खर्च औसतभन्दा बढी छ । सबैभन्दा बढी उपभोग खर्च अनुपात लुम्बिनी प्रदेशको सहरी क्षेत्र र काठमाडौं उत्यकाको सहरी क्षेत्रमा पाँच गुणाभन्दा बढी छ । त्यस्तै सबैभन्दा कम अनुपात सुदूरपश्चिमको ग्रामीण क्षेत्रमा तीन गुणनाभन्दा बढी(३१८) देखिएको छ । खाद्य खर्च घट्दै, गैरखाद्य खर्च बढ्दै औसत कुल खर्च बढ्दै जाँदा खाद्य खर्चको प्रतिशत घट्दै गएको देखिन्छ । तर, गैर खाद्य खर्च भने बढ्दै गएको प्रतिवेदनमा उल्लेख छ । सबभन्दा धनी मानिने मध्ये खाद्यमा सबभन्दा कम हिस्सा खर्च गर्ने व्यक्तिहरू काठमाडौं उपत्यका सहरी क्षेत्रमा छन् । जसले कुल खर्चको २८ प्रतिशत मात्र खाद्य वस्तुमा खर्च गर्छन् । यो प्रतिशत ग्रामीण क्षेत्रका सबभन्दा धनी व्यक्तिहरूले खर्च गर्नेभन्दा धेरै न्यून छ । परिवारको खाद्य तथा गैरखाद्य वस्तुहरूमा प्रतिव्यक्ति प्रतिवर्ष उपभोग खर्च हेर्दा जीवनस्तर सर्वेक्षण तेस्रो(२०६६६७)मा कुल उपभोग खर्चको ३८ प्रतिशत गैरखाद्य खर्च र ६२ प्रतिशत खाद्य खर्च रहेको थियो । हाल गैरखाद्य खर्चमा उल्लेख्य वृद्धि भएको छ । २०७९८० गैरखाद्य खर्चको अंश ४७ प्रतिशत पुगेको छ । यसैगरी खाद्य खर्चको अंशमा गिरावट भई ५३ प्रतिशतमा झरेको छ । घरपरिवारको खर्चमा भएको अत्याधिक वृद्धिले गर्दा उपभोगको प्रवृत्तिमा व्यापक परिवर्तन आएको अनुमान लगाउन सकिने प्रतिवेदनमा छ । अतिरिक्त जीवनस्तर सर्वेक्षण तेस्रो(२०६६६७)मा ४० वटा खाद्य वस्तुहरू समावेश भएको थियो भने हाल खाद्यवस्तुहरूको संख्या ७७ पुगेको छ । पछिल्लो समय खाद्य वस्तुमा पनि मासु, फलफूल, सुक्खा फलफूल जस्ता महँगा खाद्य वस्तुको उपयोग मानिसहरू गर्न थालेका छन् । प्रतिव्यक्ति २२३६ किलो क्यालोरी प्रतिदिन आवश्यक कुनै व्यक्तिको आधारभूत खाद्य आवश्यकता निर्धारण गर्न सर्वप्रथम एक व्यक्तिलाई स्वस्थ्य र सक्रिय जीवनयापनका लागि प्रतिदिन आवश्यक पर्ने न्यूनतम क्यालोरीको हिसाव गर्नुपर्ने हुन्छ । परिवारमा रहेका बालबालिका, किशोरकिशोरी, वयस्क महिला पुरुष र तिनको पेसा अनुसारको यथार्थ विवरण प्राप्त भएमा उमेर समूह र पेसाअनुसार आवश्यक औसत क्यालोरीको आधारमा हिसाव गरी प्रतिव्यक्ति प्रतिदिन आवश्यक पर्ने क्यालोरी निकाल्नुपर्ने प्रतिवेदनमा छ । प्रतिव्यक्ति २,२३६ किलो क्यालोरी प्रतिदिन आवश्यक गर्ने प्रतिवेदनमा छ । गरिबी विश्लेषणको एक महत्वपूर्ण पक्ष विगतका गरिबीका दरहरूसँग तुलनायोग्य हुने गरी विश्लेषण गर्नुभएको प्रतिवेदनमा छ । प्रतिवेदनमा भनिएको छ, तुलनायोग्य विश्लेषण गर्दा अपनाइने आधारभूत मान्यता सापेक्षिक गरिबले प्रयोग गर्ने खाद्य डालोमा परिवर्तन भएको छैन भन्ने मान्यता राखिएको हुन्छ । अर्थात् एउटै डालोलाई विभिन्न समयको बजारका आधारमा डालोको मूल्यांकन गरी परिवारको सुरुको अवस्थामा परिवर्तन आए नआएको हेर्न सकिन्छ । तर, तेस्रो जीवनस्तर सर्वेक्षणदेखि हालसम्मका वर्षको अवधिमा घरपरिवारले प्रयोग गर्ने आधारभूत खाद्य डालोको संरचनामा उल्लेखनीय रूपले परिवर्तन भएको पाइएको प्रतिवेदनमा उल्लेख छ । यी दुई सर्वेक्षण अवधिमा सापेक्षिक गरिब समूहले प्रयोग गर्ने खाद्य डालोमा पर्ने वस्तुहरूको भार संरचना, प्राप्त आधा क्यालोरी तथा खाद्य खर्चको हिस्सामा व्यापक परिवर्तन भएको पाइएको प्रतिवेदनमा छ । यो खाद्य डालोमा खास गरेर ताजा तथा सुक्खा फलफूल, माछामासु जस्ता खाद्यवस्तुको उपभोगमा वृद्धि भएको देखिएको । त्यसैगरी गैरखाद्य वस्तुहरूको खर्च संरचनामा समेत व्यापक परिवर्तन भएको अनुमान गर्न सकिने प्रतिवेदनमा छ । व्यक्तिलाई प्रतिदिन आवश्यक पर्ने क्यालोरीको हिसाब गर्दा उमेर समूहलाई १ वर्षभन्दा कम, १ देखि ३ वर्ष, ४ देखि ६ हिसाब वर्ष ७ देखि ९ वर्ष सम्मका बालबालिकालाई तोकिएको किलो क्यालोरी तथा १० देखि १२ वर्ष, १३ देखि १५ वर्ष, १६ देखि १७ वर्ष र १८ वर्षदेखि माथिका उमेर समूहमा रहेका व्यक्तिहरूलाई महिला र पुरूषअन्तर्गत आवश्यक क्यालोरी गरिबी छुट्याई हिसाब गरिएको प्रतिवेदनमा उल्लेख छ । सर्वेक्षणबाट प्राप्त घरपरिवारमा रहेका उमेर समूहअनुसारको जनसंख्याले उक्त समूहमा तोकिएको क्यालोरीलाई गुणन गरी दैनिक आवश्यक हुन आउने क्यालोरीको हिसाब गरिएको छ । यसरी उमेर समूहअनुसार हिसाब गरी आएको प्रतिघरपरिवारलाई आवश्यक औसत क्यालोरीलाई औसत परिवार संख्याले भाग गर्दा प्रतिव्यक्ति गरी प्रतिदिन २,२३६ किलो क्यालोरी पर्ने देखिएको प्रतिवेदनमा छ । यहाँ प्रतिव्यक्ति प्रतिदिन आवश्यक क्यालोरी गणना गर्दा संयुक्त १२ राष्ट्रसंघको कृषि तथा खाद्य संगठनको सन् २०१२ मा प्रकाशित प्रतिव्यक्ति प्रतिदिन आवश्यक न्यूनतम क्यालोरी र नेपाल सरकार कृषि तथा पशुपन्छी विकास मन्त्रालयले सन् २०१७ मा प्रकाशित पुस्तकमा सिफारिस गरिएको क्यालोरीलाई आधार मानिएको छ । सर्वेक्षणमा ६ महिनाभन्दा कम र ६ महिनादेखि १ वर्षसम्मको उमेर समूहको विवरण प्राप्त हुन नसकेकोले सोही उमेर समूहमा उल्लेख गरिएको आवश्यक क्यालोरी क्रमशः ५०६ र ६०० किलो क्यालोरीको औसत हिसाब गरी १ वर्षभन्दा कम उमेर समूहको लागि आवश्यक क्यालोरी निकालिएको छ । पेसा र भौगोलिक क्षेत्रअनुसार तथा महिलाको गर्भाअवस्था र दूध खुवाउने उमेर समूह जस्ता विवरण उपलब्ध हुन नसकेकोले यस अघिका सर्वेक्षणहरूमा जस्तै वयस्क उमेर समूहको लागि मध्यमस्तरको क्यालोरी प्रयोग गरी गणना गरिएको प्रतिवेदनमा छ । दुई सर्वेक्षण बीचको अवधि लामो भएको र घरपरिवारको उपभोग प्रवृत्तिमा व्यापक परिवर्तन आएकाले तेस्रो सर्वेक्षण २०६६६७ मा भएका ४० खाद्यवस्तुमा घरपरिवारमा उपभोग गरिएका खाद्यवस्तुमध्ये क्यालोरीमा मापन गर्न सकिने ३७ ओटा थप गरी ७७ वटा खाद्यवस्तुको डालो निर्माण गरिएको छ । जीवनस्तर सर्वेक्षण तेस्रोमा ४० ओटा खाद्य वस्तुहरू खाद्य डालोमा समावेश गरिएकोमा हाल उक्त वस्तुहरूको संख्या ७७ पुगेको छ । तेस्रो सर्वेक्षण (२०६६६७) मा निर्धारित खाद्य गरिबीको रेखा २०८० को मूल्यमा प्रतिव्यक्ति प्रतिवर्ष २६ हजार ९ सय ३६ रुपैयाँँ रहेकोमा हालको खाद्य गरिबीको रेखा ३५ हजार २९ रुपैयाँ रहेको छ । यसले तेस्रो सर्वेक्षण (२०६६६७) मा निर्धारित खाद्य उपभोग खर्चको तुलनामा यस सर्वेक्षणले उच्च खर्च आवश्यक पर्ने देखाएको प्रतिवेदनमा छ । खाद्य उपभोग खर्चमा भएको वृद्धिसँगै खाद्य उपभोग प्रवृत्तिमा नयाँ र तुलनात्मक रूपमा महँगा तथा पोषणयुक्त खाद्यवस्तुहरू जस्तैः मासु, फलफूल र सुक्खा फलफूलहरूको उपभोगतर्फ रूपान्तरण भएको देखिएको प्रतिवेदनमा छ । । गरिबीको दर वृद्धि नेपाल जीवनस्तर सर्वेक्षण तेस्रो (२०६६६७) को गैर खाद्य गरिबीको रेखालाई २०८० को मूल्यमा र नयाँ गैरखाद्य गरिबीको रेखा तालिका ६ मा प्रस्तुत गरिएको छ । तेस्रो सर्वेक्षणमा निर्धारित गरिबीको रेखा प्रतिव्यक्ति प्रतिवर्ष १५ हजार ९ सय ९ बाट वृद्धि भई ३७ हजार ८ सय ७९ रुपैयाँ पुगेको देखिन्छ । प्रतिवेदनअनुसार सर्वेक्षणको समयको प्रचलित मूल्यका आधारमा नेपालका विभिन्न क्षेत्रअनुसार गरिबीका रेखाहरू दुई समूहमा अर्थात् खाद्य तथा गैरखाद्य कायम गरिएका छन् जहाँ गैरखाद्यमा आवास, लत्ताकपडा र शिक्षा लगायतका खर्च समावेश नयाँ र गरिएको छ । खाद्य गरिबी रेखा र गैरखाद्य गरिबी रेखालाई जोडी गरिबीको रेखा निर्धारण गरिएको छ । यस सर्वेक्षणतर्फ गरिबीका रेखाहरू १५ वटा विश्लेषणात्मक क्षेत्रको आधारमा निकालिएको छ । नेपालको सालाखाला गरिबीको रेखा प्रतिव्यक्ति प्रतिवर्ष ७२ हजार ९ सय ८ रुपैयाँँ निर्धारण गरिएको छ भने तेस्रो सर्वेक्षणमा १९ हजार २ सय ६१ रुपैयाँँ निर्धारण गरिएको थियो । सर्वेक्षण अन्तराल अवधिको मुद्रास्फीति समायोजन गर्दा २०६६६७ को गरिबीको रेखा १९,२६१ रुपैयाँँ हालको मूल्यमा ४२ हजार ८ सय ४५ बराबर हुन आउने प्रतिवेदनमा छ । काठमाडौं उपत्यकाका बासिन्दाले अन्य क्षेत्रका बासिन्दाले भन्दा बढी मूल्यमा न्यूनतम आवश्यकता (१,२९,९३४) रुपैयाँँ) पूरा गरिरहेको प्रतिवेदनमा छ भने मधेस ग्रामीण क्षेत्रमा सबैभन्दा कम ४७,३४४ रुपैयाँँमा न्यूनतम आवश्यकता देखिन्छ । साथै क्षेत्रगत मूल्य सूचकांक १७८ (काठमाडौं उपत्यका) देखि ०६५ (मधेस ग्रामीण क्षेत्र) का बीचमा वितरण भएको पाइएको प्रतिवेदनमा छ । औसत आयमा पनि वृद्धि पछिल्लो प्रतिवेदनअनुसार परिवारको औसत आमदानी ५,५१,१४८ रुपैयाँ पुगेको छ भने प्रतिव्यक्ति आय १,३६,७०७ पुगेको छ । तीन दशकमा यो धेरै नै बढेको प्रतिवेदनमा उल्लेख छ । २०६६६७ मा परिवारको आय २,०२,३७४ थियो भने प्रतिव्यक्ति आय ४१,६५९ थियो । २०५२५३ मा परिवारिक औसत आय ४३,७३२, प्रतिव्यक्ति आय ७,६९० थियो । २०६०६१ मा परिवारिक औसत आय ८०,१११ र प्रतिव्यक्ति आय १५,१६२ थियो । ७१ प्रतिशत रेमिटेन्स विदेशबाट प्रतिवेदनअनुसार ७०७ प्रतिशत रेमिटेन्स विदेशबाट आउने गरेको छ । देशभित्रको रेमिटेन्स २९३ प्रतिशत छ । भारतबाट आउने रेमिटेन्स २१३ प्रतिशत छ । अन्य देशबाट प्राप्त हुने रेमिटेन्स ४९४ प्रतिशत छ । १२ वर्षको अवधिमा भारतबाट आउने रेमिटन्स बढेको छ भने अन्य देशबाट आउने आउने रेमिटेन्स घटेको छ । भारतबाट २०६६६७ मा ११३ प्रतिशत रेमिटेन्स आउने गरेको प्रतिवेदन छ । भने अन्य देशबाट ६९१ प्रतिशत २०६६६७ मा आउने गरेको थियो । बालबालिका घटदै, वृद्धवृद्धा बढ्दै पछिल्लो समय बालबालिकाको संख्या घट्दै गएको छ । १४ वर्षसम्मका बालबालिकाको संख्या भारी कटौती भएको छ । २०५२५३ मा ४२२ प्रतिशत बालबालिका थिए भने २०७९८० मा आइपुग्दा कुल जनसंख्याको २८३ प्रतिशत बालबालिका मात्रै छन् । क्रमशः बालबालिकाको संख्या घट्दै गएको छ । २०६०६१ मा ३९६,२०६६।६७ मा ३६७ बालबालिका थिए । बालबालिका घटे पनि १५ देखि ५९ वर्षका व्यक्तिको संख्यामा पनि नेपालमा बढेको छ । २०५२५३ मा ५०८,२०६०।६१ मा ५२८,२०६६।६७ मा ५४२ र २०७९।८० मा ६०८ प्रतिशत व्यक्ति १५ देखि ५९ वर्ष थिए । ६० वर्ष माथिको संख्या पनि बढ्दै गएको छ । जीवनस्तर सर्वेक्षण २०५२५३ मा ६८ रहेको ज्येष्ठ नागरिकको संख्या २०७९८० मा १०९ प्रतिशत पुगेको छ । २०६०।६१ मा ७६,२०६६।६७ मा ९१ प्रतिशत थियो । परिवार आकार खुम्चिँदै पछिल्लो २८ वर्षको पविारको संख्या पनि खुम्चिँदै गएको छ । २०५२।५३ मा एउटा परिवारका औसत ५७ (करिब ६ जना) थिए अहिले (२०७९।८०) आउँदा एउटा परिवारमा जम्मा ४ जना मात्रै छन् । परिवार संख्यामा २०६०।६१ मा ५३ र २०६६।६७ मा ४९ थियो ।"
राजनीतिक कोपभाजनमा मानगढ खानेपानी,"विराटनगर : विराटनगर महानगरपालिका३ स्थित मानगढ खानेपानी आयोजना राजनीतिक हस्तक्षेपको कोपभाजनमा परेको छ। विराट खानेपानी तथा सरसफाइ उपभोक्ता संस्थाअन्तर्गतको आयोजनामा सत्तारुढ नेकपा (एमाले)का नाममा सबैभन्दा बढी हस्तक्षेप भएको देखिन्छ। नेपाली कांग्रेसले पनि खुलेआम हस्तक्षेप गरेको छ। राजनीतिक हस्तक्षेपको गोलचक्करमा फसेसँगै खानेपानी आयोजनाको भविष्य अनिश्चित बनेको सरोकारवाला बताउँछन्। स्थानीय उपभोक्ता राजनीतिक हिसाबले सरोकार नभएको सामाजिक संस्थाको नेतृत्व हत्याउन नेताहरूले जुनसुकै हर्कत देखाइरहेको गुनासो गर्छन््। विराटनगरको सबैभन्दा ठूलो खानेपानी आयोजनाको अस्तित्व नै संकटमा पार्ने र धराशायी बनाउने हिसाबले राजनीति प्रवेश गर्नु दुःखद भएको उपभोक्ताको गुनासो छ। नेताहरू नेतृत्व हत्याउने दाउपेचमा लागे। सामाजिक संस्थामा अचाक्ली गरे, एक उपभोक्ता भन्छन्, खानेपानी आयोजनाजस्तो संस्थामा यस्तो गर्न हुँदैन थियो। तर, नांगो हिसाबले हस्तक्षेपमा उत्रिए। उनका अनुसार हस्तक्षेप गरेर आयोजनालाई अनिर्णयको बन्दी बनाइएको छ। मानगढ खानेपानी आयोजना उपभोक्ताको २० प्रतिशत लगानीसहित जापान सरकारको सहयोगमा २०५४ सालमा निर्माण सुरु गरेर २०६३ सालमा उपभोक्तालाई हस्तान्तरण गरिएको थियो। २०६३ देखि औपचारिक हिसाबले उपभोक्तालाई पानी वितरण सुरु गरिएको आयोजनाबाट हाल ५ हजार ९ सय घरधुरी लाभान्वित छन्। आयोजना निर्माण सुरु भएदेखि नै रामबहादुर घिमिरे उपभोक्ता समितिका अध्यक्ष छन्। पछिल्लोपटक पाँचौं कार्यकालका लागि निर्वाचनमार्फत २०७४ जेठदेखि घिमिरे अध्यक्ष बनेका थिए। पछि घिमिरे नेतृत्वको समितिको म्याद १ वर्ष थपियो। तर, थपिएको म्याद सकिएपछि पनि अध्यक्षकै हैसियतमा उनले काम गरिरहे। कार्यकाल सकिएर कामचलाउ भइसकेको समितिले आयोजनालाई दीर्घकालीन असर पर्ने निर्णयहरू गरेको थियो। पछिल्लो समय फोहोर र लेदोसहितको पानी उपभोक्ताको घरमा पुग्ने गरेको गुनासो व्याप्त छ। समस्या समाधानका लागि समितिले चासो दिएन। अध्यक्ष घिमिरेमाथि आयोजनामा अनियमितता गरेको आरोप लागेको छ। सामग्री र जग्गा खरिददेखि कर्मचारी नियुक्ति तथा पदाधिकारीको पारिश्रमिकमा अनियमितता गरेको तथा खानेपानी आयोजनालाई आफ्नत एवं नातेदार भर्ती केन्द्र बनाएको आरोप उनीमाथि लागेको हो। कार्यकाल सकिएपछि समिति पुनर्गठन गरेर आयोजनाको प्रयोजनका लागि भनेर विराटनगर३ मा २०८० असारमा २६ धुर जग्गा ८४ लाख रुपैयाँमा खरिद गरेको देखाइएको छ। लालपुर्जामा २६ धुर देखाइएको जग्गा फिल्डमा भने १०११ धुर मात्रै रहेको उपभोक्ता एवं २०७४ सालमा सचिव निर्वाचित भएका लीलाप्रसाद काफ्ले बताउँछन्। खरिद गरिएको जग्गा त्यसअघि ४१ लाखमा बिक्री गर्न जग्गाधनी तयार थिए। तर, खानेपानी आयोजनाले बिचौलियासँग साँठगाँठ गरेर ८४ लाख मूल्य कायम गरेको पाइयो, उनी भन्छन्, पास खर्चसहित गर्दा ८७ लाख २५ हजार रुपैयाँ पुगेको छ। जग्गा खरिदका नाममा दोब्बर बढी मूल्य देखाएर लाखौंं रुपैयाँ भ्रष्टाचार गरिएको छ। काफ्लेका अनुसार आयोजनामा अनावश्यक कर्मचारीको दरबन्दी सिर्जना गरेर त्यसवापतको तलब र भत्ता कार्यसमितिमा रहेकाले बाँडेर खान्छन्। यसरी सुरु भयो राजनीतिक हस्तक्षेप आयोजनाको उपभोक्ता समितिमा नयाँ नेतृत्व चयनका लागि निर्वाचनको तयारी हुँदै थियो। जुनसुकै हतकण्डा अपनाएर भए पनि आफू पुनः अध्यक्ष हुन खोज्ने घिमिरे एमालेका केही नेताहरूलाई आफ्नो प्रभावमा पार्न सफल भए। एमाले मोरङको नेतृत्वले पनि घिमिरेलाई अध्यक्ष, एमाले विराटनगर३ का वडाध्यक्ष लालमणि भट्टराईलाई उपाध्यक्ष वा सचिव बनाउने तयारी गरेको थियो। तर, पार्टीको एउटा पंक्ति अनेक विवादमा मुछिएका घिमिरेको विपक्षमा देखियो। आमउपभोक्ता पनि घिमिरेको पक्षमा देखिएनन्। खुलेआम विरोधमा उत्रिए। त्यसपछि भट्टराईले अध्यक्षमा उम्मेदवारी दिए। एमाले विराटनगर महानगर कमिटीका अध्यक्ष सागर थापालगायतका नेता कार्यकर्ता भट्टराईको पक्षमा खुलेर लागे। पार्टीको निर्णयविपरीत उम्मेदवारी दिएको भनेर एमाले जिल्ला नेतृत्वले भट्टराईसहित उनको प्रचारप्रसारमा हिँड्नेलाई कारबाहीको चेतावनी दियो। आफ्नो निर्णयबाट फिर्ता हुन निर्देशन दिए पनि भट्टराईले मानेनन्। पार्टीको निर्णय उल्लंघन गरेको भन्दै छानबिन र आवश्यक कारबाहीका लागि भनेर एमालेले जिल्ला कमिटी उपसचिव शान्ति लिम्बूको संयोजकत्वमा रविन थापा र काजीबहादुर बस्नेत रहेको ३ सदस्यीय समिति बनायो। बस्नेत विराटनगर१ का वडाध्यक्ष छन्। समिति संयोजक लिम्बु र सदस्य थापा मानगढ खानेपानीसँग सरोकार नै नभएका व्यक्तिहरू हुन्। न त उनीहरू मानगढका उपभोक्ता नै थिए। यता नेपाली कांग्रेसले पनि लेटर प्याडमै अध्यक्ष तथा पदाधिकारी तथा सदस्यको नाम तोकेर उम्मेदवार सिफारिस गयो। कांग्रेसले दुर्गा चापागाईंलाई अध्यक्षको उम्मेदवार बनाएको थियो। चुनावमा स्थापना कालदेखिका अध्यक्ष घिमिरेसहित भट्टराई र चापागाईंले प्यानल नै बनाएर अध्यक्षमा उम्मेदवारी दिएका थिए। उपभोक्ता समितिको नयाँ नेतृत्व चयनका लागि जेठ १९ गते मोर्डन एरा स्कुलमा मतदान भयो। बिहान ८ बजेबाट थाल्ने भनिएको मतदान ११ बजेदेखि मात्रै सुरु भयो। मतदान केन्द्रमा ५ हजार ९ सय मतदाताका लागि १०१२ वटा बुथ हुनुपर्ने माग गरिएको थियो। ६ वटा बुथमा मात्रै निर्वाचन गराइयो, स्रोतले भन्यो, व्यवस्थित मतदान हुन सकेन। मतदानमा ढिलासुस्ती भयो। ३ हजार ३ सयजति मत खसेपछि साँझ ६ बजेतिर विवाद सुरु भयो। त्यसपछि निर्वाचन प्रक्रिया अवरुद्ध हुँदा हातहातमा मतपत्र लिएर बसेका मतदाताले मतदान गर्न पाएनन्। विवाद बढेसँगै निर्वाचन समितिले बाँकी रहेको मतदान प्रक्रिया जेठ २० गते बिहानबाट अघि बढाउने सूचना प्रकाशित गरेको थियो। तर, २० गते बिहानै निर्वाचन समितिले राजीनामा दिएपछि अहिलेसम्म मतदानको प्रक्रिया अघि बढेको छैन। उपभोक्ता समितिको मतदान प्रक्रियाको विवाद हाल उच्च अदालत विराटनगरमा पुगेको छ। टंकप्रसाद खतिवडासमेतका उपभोक्ताले जेठ २४ गते पुनः निर्वाचनको माग गर्दै उच्च अदालतमा रिट दायर गरेका थिए। उच्च अदालतले मतपेटीकालाई सुरक्षित राख्न आदेश जारी गर्दै असार ३ गते सोमबारलाई पुनः अर्को पेसी तोकेको छ। यद्यपि, त्यो दिन सार्वजनिक विद्या परेको छ। यता अध्यक्षका उम्मेदवार भट्टराई पक्षधरले झरेको मतलाई कायम गरेर मतगणना गर्नुपर्ने माग राख्दै बिहीबार उच्च अदालतमै रिट दायर गरेका छन्। रिटमाथि सुनुवाइ गर्दै उच्चले अहिले दीर्घकालीन महत्वको निर्णय नगर्नुनगराउनु भनेर आदेश गरेको छ। चुनावमार्फत नयाँ समिति बन्ने हुँदा घिमिरे नेतृत्वको तदर्थ समितिलाई दीर्घकालीन निर्णय नगर्न उच्चले भनेको हो। मतपेटिका सिलबन्दी गरी स्थानीय प्रशासनले सुरक्षामा राखिएको छ। राजनीतिक रडाकोका कारण चुनाव नै २ वर्षपछि धकेलिएको थियो। कांग्रेसले हिजो नेतृत्व हत्याउन दाउ खोजेको थियो। एमालेभित्र विवाद भएर अध्यक्षका दुई जना उम्मेदवार बनेपछि आफ्नो नेतृत्व स्थापित हुने विश्वास कांग्रेसको थियो, स्रोतले भन्यो, तर, परिस्थिति आफूअनुकूल हुने नदेखेपछि विवाद झिकेर कांग्रेसले अर्को चुनाव हुनुपर्छ भन्ने माग गरिरहेको छ। यता घिमिरे भने सबैलाई अलमलाएर आफैंंले खानेपानी आयोजना चलाउन खोजिरहेका छन्। खानेपानी आयोजनामा अनियमिता गरेको आरोप लागेका अध्यक्ष घिमिरेलाई सत्तारुढ एमालेको जिल्ला नेतृत्वले साथ दिएपछि पार्टीभित्र विवाद बढेको थियो। त्यसको विरोधमा एमालेका समर्थक एवं कार्यकर्ता तहबाट भट्टराईलाई वैकल्पिक उम्मेदवार उठाइयो। महानगर अध्यक्षसहितलाई निष्कासन खानेपानीको चुनावमा खुलेआम हस्तक्षेप गरेको एमालेको जिल्ला नेतृत्वले पार्टीका विराटनगर महानगर कमिटी अध्यक्ष सागर थापासहितलाई कारबाही गरेको छ। एमालेको जिल्ला नेतृत्वले अघि सारेका उम्मेदवारलाई असहयोग गरेको भन्दै खानेपानीको निर्वाचन प्रक्रिया अवरुद्ध रहेका बेला थापालाई पार्टीबाट निष्कासन गरिएको हो। उनीसँगै पार्टीको महानगर कमिटीका निवर्तमान उपसचिव नवराज नेपाल र खानेपानीको अध्यक्षमा उम्मेदवारी दिएका एमाले विराटनगर३ का वडाध्यक्ष लालमणि भट्टराईलाई साधारण सदस्यसमेत नरहने गरी गत शुक्रबार निलम्बन गरिएको छ। एमाले मोरङका जिल्ला सदस्य मुकेश बुढाथोकी, महानगर सदस्य सुरज न्यौपाने र सन्दीप पोखरेललाई २४ घण्टे स्पष्टीकरण सोधिएको थियो। निष्कासन गरिएको र स्पष्टीकरण सोधिएको पत्रमा एमाले जिल्ला कमिटी अध्यक्ष बाबुराम कार्कीले हस्ताक्षर गरेका छन्। निष्कासनमा परेकाहरूले पार्टीको जिल्ला नेतृत्वले खानेपानीको नेतृत्व चयनमा भूमिका खेलेकै आधारमा कारबाही गर्नु पार्टीको विधानविपरीत हुने बताएका छन्। अमुक नेताको व्यक्तिगत कुण्ठा पूरा गर्न कारबाहीका नाममा पदको दुरुपयोग गरियो, थापाले भने, यो अनुचित निर्णय २४ घण्टाभित्र फिर्ता हुनुपर्छ। थापा २०७९ सालमा एमालेबाट विराटनगर महानगरपालिकाको मेयरका उम्मेदवार थिए। अध्यक्ष थापालगायत निष्कासनमा परेपछि पार्टीसँग असम्बन्धित विषयलाई जोडेर कारबाही गरिएको भन्दै एमालेको चौतर्फी आलोचना भइरहेको छ। कारबाहीमा परेकाहरू र खानेपानीका उपभोक्तासमेत रहेका एमाले समर्थकहरूले २४ घण्टाभित्र कारबाही फिर्ता लिन आग्रह गरेर एमाले मोरङका अध्यक्ष कार्कीलाई शनिबार ज्ञापनपत्र बुझाएका छन्। उनीहरूले पार्टीको आधिकारिक निर्णयसमेत नभएको अवस्थामा कामचलाउ समितिका अध्यक्ष कार्कीले कारबाहीको चिट्ठी दिएको भनेर आक्रोस व्यक्त गरेका छन्। कार्की भने खानेपानीका विषयमा पार्टीको निर्णय नमान्नेलाई छानबिन समितिको प्रतिवेदनका आधारमा कारबाही गरिएको बताउँछन्।"
"पहिले कार्यपालिका सदस्य, अहिले अटोचालक","डडेल्धुरा : डडेल्धुराको अमरगढी नगरपालिका७ की धौलीदेवी दमाई जिल्लाकै पहिलो महिला अटोचालक हुन्। जिल्ला सदरमुकाममा सञ्चालित पाँच दर्जन अटो चालकमध्ये धौली दमाई पहिलो र एकमात्रै महिला अटोचालक हुन्। अमरगढी नगरपालिका नगर कार्यसमितिका निवर्तमान सदस्य धौली दमाईले २०७४ को आम निर्वाचन वडा नं ७ बाट जितेकी हुन्। कार्यपालिका सदस्य भइसकेकी उनले अटो चलाउन थालेको ५ महिनाभन्दा बढी भएको छ। २०७४ मा भएको स्थानीय तहको निर्वाचनमा उनी नेपाली कांग्रेसबाट विजयी हुँदै अमरगढी नगरपालिकाको कार्यपालिका सदस्य भएकी हुन्। तर, कार्यकाल सकिएपछि उनलाई घरखर्च चलाउन समस्या भएको थियो। उनका श्रीमान् तारा दमाई पोखरा बजारमा सिलाई कटाइसम्बन्धी व्यवसाय गर्छन्। त्यतिले मात्रै घर नचल्ने अवस्था आएपछि उनले पनि केही गर्ने अठोट गरिन्। राजनीति गर्दागर्दै कार्यपालिका सदस्य भएपछि महिलाले पनि केही गर्न सक्छन् भन्ने हिम्मत आयो। त्यसपछि एक बचत समूहबाट ४ लाख ऋण र दुईलाख जति आफूले थपेर ६ लाखमा अटो किनेको हुँ, उनले बताइन्। तर, अटो किनेर मात्रै भएन। चलाउन सिक्नुपर्ने समस्या उनीमाथि आइलाग्यो। तर, त्यो चुनौतीलाई चिर्दैै करिब २ महिना उनले अटो चलाउन सिकिन्। चलाउन सिकेपछि धौलीदेवीले अटो किनेकी थिइन्। अहिले उनले दिनको १५ सयभन्दा बढी कमाइ हुने बताइन्। महिनाको ५० हजारसम्म कमाउँछु। त्यसमध्येबाट बचत समूहबाट लिएको ऋणको किस्ता तिर्छु। बाँकी पैसाले घरखर्च चलाउछु उनी भन्छिन््, मेरा छोराछोरीको पढाइ खर्च यसैबाट चल्छ। उमेरले ४३ कटेकी उनी अटो चलाएर अमरगढी नगरपालिकाभित्र जता पनि पुग्छिन्। सबैले एक्लो महिला चालक भनेर सहयोेग र तारिफ गर्ने गरेको उनको अनुभव छ। तर, केहीले भने राजनीति सकिएपछि अहिले चालक बनेर हिँड्ने गरेको भन्दा उनको मन पोल्ने गर्छ। अमरगढी नगरकी निवर्तमान कार्यपालिका सदस्य धौली नेपालीको १५ वर्षको उमेरमा आजभन्दा गरि २८ वर्ष अगाडि विवाह भएको हो। सानैमा विवाह भएको बताउने अमरगढी ७ की धौली नेपालीले अमरगढी ७ पोखराका तारा दमाईसित विवाह भएको हो। उनको मागि विवाह हो। सबैले धौली नेपालीलाई बोलचालको भाषामा बोलाउने साइनो भने बउजु(भाउजू) रहेको छ। बउजु अहिले ४३ वर्षकी भइन्। सानै उमेरमा भएको विवाहका कारण उनका सन्तानको सख्या पनि बढी नै छ। सन्तानमा पनि छोरीहरूको सख्या बढी हुँदा आफूले भोग्नु परेको पिडा पोखेर साध्य नहुने भन्दै बउजु भन्छिन्, अहिलेको संविधानले त करिव वालविवाह हुनबाट त जोगाएको छ। २० वर्ष नपुगेसम्म विवाह त गर्न पाइँदैन, कम उमेरमा हुने विवाहका कारण समस्या त भोग्नु पर्दैन। २० वर्षमा त छोरीले पनि पढाइ र सीपका कारण दक्षता हासिल गरि आफ्नै खुट्टामा उभिने व्यवस्था त संविधानमा भएको छ। उनले कार्यपालिका सदस्य बनेर नै आफूमा योे हिम्मत आएको बताइन्। हामी महिलाले पनि पुरुषको जस्तै काम गर्नसक्ने रहेछन् भन्ने कुरा विभिन्न तालिम पाएर सिकेको जनाइन। उनले कार्यपालिका सदस्य निर्वाचन हुनुपूर्व सिलाई कटाईको काम पनि गरेकी थिइन्। उनी आफ्नोजस्तै हिम्मत गरेर अन्य महिलालाई स्वरोजगार बन्न सुझाव दिन्छिन्। कसैले सहयोग मागे आफूले अटो चलाउन सिकाउने उनको भनाइ छ। अमरगढी नगरपालिकाको कार्यपालिका सदस्य हुँदा पनि दलित तथा महिलाका लागि सधैंं अवाज उठाइ निर्णायक ठाउँमा समेत अग्रस्थानमा उभिएको उनका समकक्षी बताउँछन्। परिश्रमी, गरिब, मजदुर र महिलाका लागि धौली बउजु(भाउजू)ले सधैं आवाज बुलन्द गरी निर्णयका लागि दवाद दिइरहेको स्मरण अमरगढी नगरपालिका वडा नं ८ का वार्ड अध्यक्ष नरबहादुर साँकिले बताए। उनी मिलनसार छन्। समस्यामा सहयोग गर्ने उनको बानी हो। स्वार्थमा कहिले नलाग्ने र समस्यासँग सजिलै जुध्नसक्ने क्षमता पूर्वकार्यपालिका सदस्य धौली बउजुमा रहेको अमरगढी नगरपालिकाका समाजिक विकास शाखाप्रमुख लालबहादुर साउदले जानकारी दिए। उनी एक समाजिक अगुवा तथा प्ररणादायी महिला हुन्। प्रौढ शिक्षा पढेर ज्ञान हासिल गरेकी धोलीसँग सिलाइ कटाइ, अटोचालक सँगै प्रशासनिक र जनप्रतिनिधि भइ काम गरेको अनुभव छ। अहिले पनि सदरमुकामबाट बाहिर जानुपर्दा खोजिखोजि धौली बउजुको अटोमा चढ्ने गरेको स्थानीय बताउँछन्।"

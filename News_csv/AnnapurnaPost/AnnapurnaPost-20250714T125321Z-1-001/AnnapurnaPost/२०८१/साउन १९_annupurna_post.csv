शीर्षक,विवरण
मुर्रेले थन्काए र्याकेट,"पेरिस : बेलायतका टेनिस स्टार एन्डी मुर्रेले आफ्नो सक्रिय व्यावसायिक खेलाडी जीवन टुंग्याएका छन्। फ्रान्समा जारी पेरिस ओलम्पिकअन्तर्गत टेनिसको पुरुष डबल्सको क्वार्टरफाइनलमा सिधा सेटमा पराजय बेहोरेपछि मुर्रेले आफ्नो र्याकेट थन्काउने निर्णय गरेका हुन्। ओलम्पिकका दुई पटकका स्वर्ण विजेता मुर्रे र डान इभान्सको जोडीले अमेरिकाका तेस्रो वरीयता प्राप्त टेलर फ्रिट्ज र टमी पलसँग ६२, ६४ ले पराजय बेहोरेको थियो। खेलपछि समर्थकले लामो नारा लगाइरहँदा मुर्रे भावुक देखिएका थिए। आँखाभरि आँसु पार्दै उनी कोर्टबाट बाहिरिएका थिए। खेलपछि संक्षिप्त प्रतिक्रिया दिँदै मुर्रैले आफू सन्न्यासका लागि पहिलेदेखि नै मानसिक रूपमा तयारी अवस्था रहेको बताए। आफ्नो सक्रिय खेल जीवनको अन्तिम खेल खेल्दा भावनात्मक रूपमा भावुक भइँदो रहेछ। तर, म यसमा खुसी छु। आफ्नो उपलब्धिप्रति मलाई गर्व छ, उनले भने, म सबैभन्दा धेरै यसमा खुसी छु कि मैले आफ्नो खेल जीवनको अन्त्य ओलम्पिकबाट गर्न पाएँ। मुर्रेले सन् २०१२ को लन्डन र सन् २०१६ को रियो ओलम्पिकको पुरुष एकलमा स्वर्ण पदक जितेका थिए। उनी एकै वर्ष ओलम्पिकमा स्वर्णसँगै यूएस ओपनको उपाधि जित्ने पहिलो खेलाडी हुन्। मुर्रेले यसअघि नै पेरिस ओलम्पिक आफ्नो अन्तिम खेल हुने बताइसकेका थिए। ३७ वर्षीय मुर्रेले आफ्नो खेल जीवनबाट आफू सन्तुष्ट र गौरवान्वित रहेको बताए। मलाई आफ्नो करियर, उपलब्धि र खेलमा जे जति गर्न सकें त्यसमा म सन्तुष्ट छु। यसमा गर्व महसुस गर्छु, उनले भने। पूर्वविश्व नम्बर एकसमेत रहेका मुर्रेले सन् २०१२ र २०१६ को ओलम्पिकमा स्वर्णसँगै २०१२ मा यूएस ओपन तथा सन् २०१३ र २०१६ मा विम्बल्डन टेनिसको उपाधि जितेका थिए। सन् २०१३ को विम्बल्डन टेनिसको उपाधि उनले ७७ वर्षको लामो घडेरी तोड्दै बेलायत भित्र्याएका थिए। उनी सन् २०१६ मा विश्व नम्बर एक बनेका थिए। उनी विश्व नम्बर एक बन्ने पहिलो बेलायती पनि थिए। सन् २००५ मा व्यावसायिक खेल जीवन सुरु गरेका मुर्रेले एक हजार एक एकल खेल खेलेका छन् भने कयौं पटक जोडीसँग कोर्टमा उत्रिएका छन्। उनले करिब १९ वर्षको सक्रिय खेल जीवनमा ४६ एटीपी उपाधि जितेका छन्। पाँच पदक ओलम्पिकमा प्रतिस्पर्धा गरेका मुर्रेले तीन ग्रान्डस्लाम उपाधिसँगै विश्व नम्बर एकको ताज पनि पहिरिएका थिए। पेरिस ओलम्पिकमा सहभागी हुनका लागि उनले धेरै मेहनत गरेका थिए। चोटका कारण एक सिजन नै कोर्ट बाहिर रहेका उनले पेरिस ओलम्पिक सुरु हुनुअघि ढाडको शल्यक्रियासमेत गरेका थिए।"
भारतविरुद्ध नेपालको ऐतिहासिक जित,काठमाडौं : नेपालको राष्ट्रिय महिला भलिबल टोलीले भारतविरुद्ध ऐतिहासिक जित हात पारेको छ। काठमाडौंमा जारी काभा वुमन्स नेसन्स भलिबल लिगको दोस्रो खेलमा नेपालले भारतलाई स्तब्ध पारेको हो। शनिबार त्रिपुरेश्वरस्थित राष्ट्रिय खेलकुद परिषद् (राखेप)को कभर्ड हलमा भारतविरुद्ध भएको खेलमा ३२ सेटले नेपालले खेल आफ्नो पक्षमा पार्न सफल भएको हो। नेपाल र भारत बीचको अन्तिम सेट निकै प्रतिस्पर्धात्मक बनेको थियो। नेपालले पाँचौं सेटमा १५१३ बनाएर जित आफ्नो पक्षमा पारेको हो। पहिलो सेट नेपालले २५१८ ले सहजै आफ्नो पक्षमा पारेको थियो। दोस्रो सेट नेपालले १२२५ ले सेट गुमायो। तेस्रो सेटमा भने नेपालले पहिलो सेटकै प्रदर्शनलाई निरन्तरता दिँदै २५१७ ले सहजै जित निकाल्यो। प्रतिस्पर्धात्मक बनेको चौथो सेट नेपालले १८२५ ले गुमाउन पुग्यो। पाँचौं सेटमा १५१३ को जित निकाल्यो। यस जितसँगै नेपालको दुई खेलबाट ५ अंक पुगेको छ। तीन खेल खेलेको भारत ७ अंक जोडेर शीर्ष स्थानमा छ।
जितको खुसी मनाउँदा ढाडको हड्डी भाँचियो,"पेरिस : कहिलेकाहीँ अति उत्तेजित हुनु पनि राम्रो हुँदैन भन्ने गतिलो उदाहरण बनेका छन्, माल्डोभाका जुडो खेलाडी आदिल ओस्मानोवा। फ्रान्सको राजधानी पेरिसमा जारी ३३औं गृष्मकालीन ओलम्पिकअन्तर्गत जुडोको ७३ केजी तौलसमूहमा आदिल ओस्मानोवाले प्रतिस्पर्धा गरेका थिए। कांस्य पदकका लागि भएको भिडन्तमा इटालीका म्यानुयल लोम्बार्डलाई पराजित गरेपछि उनी खुसीले उत्तेजित भएका थिए। ओलम्पिकजस्तो विश्व खेलकुदको कुम्भमेलामा पदक जितेपछि खुसी हुनु स्वाभाविक हो। पदक नै जितेपछि खुसी त मनाउनै पर्छ। आदिल ओस्मानोवाले पनि कांस्य पदक जितेपछि खुसी त मनाए। तर, बढी उत्तेजनामा। पहिले दुवै घुँडा टेकेर आफ्नो खुसी जाहेर गरे। त्यसपछि जोडले दुवै हात हावामा झट्कारे। यसरी जितको खुसी मनाउँदा मनाउँदै उनलाई आपत् पर्यो। उनी हाँसिरहेका मान्छे एकैछिनमा कालोनीलो भए। हात हावामा झट्कार्ने क्रममा उनको काँधको हड्डी नै खुस्कियो। यसरी जितको हाँसो र खुसी क्षणभरमै पीडामा परिणत भयो। उनी काँध समातेर पीडाले चिच्चाउन थाले। त्यसपछि मेडिकल टोली आएर उनलाई कोर्ट बाहिर लगेका थिए। उनको प्रारम्भिक परीक्षण र उपचार त्यहीं भएको थियो। चिकित्सकहरूले उनको काँधको शल्यक्रिया गर्नुपर्ने बताएका छन्। पदक लिने क्रममा पनि टोलीका अन्य सदस्यले सहयोग गरेका थिए। उनीले भिक्ट्री स्ट्यान्डसम्म पुर्याएका थिए। उनले आफूले जितेको पदक बुवाप्रति समर्पण गरेका थिए। मेरो बुवा आफैं खेलाडी हुनुहुन्थ्यो। उहाँको पनि ओलम्पिक खेल्ने ठूलो सपना थियो। उहाँको त्यो सपना आफैंले त पूरा गर्न सक्नु भएन। तर, आज उहाँको सपना पूरा भएको छ, उनले भनेका छन्, यो पदक मेरो मात्रै होइन, बुवाको पनि हो। त्यसैले उहाँलाई नै समर्पित गर्न चाहन्छु।"
बैंकहरूको सञ्चालन मुनाफा सहजै वृद्धि हुने,"काठमाडौं : बैंक तथा वित्तीय संस्थाहरूको सञ्चालन मुनाफामा ५ अर्ब रुपैयाँदेखि साढे ५ अर्ब रुपैयाँ वृद्धि हुने भएको छ। वाणिज्य बैंक, विकास बैंक र वित्त कम्पनीहरूले असल कर्जामा गर्नुपर्ने विद्यमान कर्जा नोक्सानी व्यवस्थालाई १२० प्रतिशतबाट घटाएर ११० प्रतिशतमात्रै छुट्ट्याउन पाउने भएकाले नाफा वृद्धि हुने भएको हो। यससँगै, घ वर्गका लघुवित्त वित्तीय संस्थाहरूले १३ प्रतिशतबाट ११ प्रतिशतमात्रै छुट्ट्याउन पाउने भएका छन्। यसैक्रममा नेपाल राष्ट्र बैंकका बैंक तथा वित्तीय संस्था नियमन विभागका कार्यकारी निर्देशक गुरुप्रसाद पौडेल कर्जाको गुणस्तर वृद्धि गर्न एकै पटक नगरेर विगत डेढ वर्षदेखि क्रमिक रूपमा ५ प्रतिशतबाट घटाउँदै अहिले असल कर्जा ११० प्रतिशत राखिएको बताउँछन्। यसरी घट्दा बैंक तथा वित्तीय संस्थाहरूको ५ अर्बदेखि साढे ५ अर्ब रुपैयाँ छुट्ट्याउनु नपर्दा नाफाको बाटो खुल्छ। अन्तत ः अब असल कर्जाको प्रतिशत घटेर १ प्रतिशतमा आउने सम्भावना देखिन्छ, उनले अन्नपूर्णसँग भने। राष्ट्र बैंकले आर्थिक वर्ष २०८१८२ का लागि जारी गरेको मौद्रिक नीतिमा भएका व्यवस्थालाई क्रमशः कार्यान्वयन गर्न निर्देशन दिन थालेको छ। यसैक्रममा गरेको व्यवस्था कार्यान्वयन हुँदा बैंक तथा वित्तीय संस्थाको नाफामा वृद्धि हुने भएको हो। यस्तै, अब एक वर्षभन्दा बढी ग्रेस अवधि भएका ऊर्जालगायतका पूर्वाधार निर्माणसँग सम्बन्धित परियोजनाहरूमा प्रवाहित असल कर्जाहरूको ग्रेस अवधिसम्म प्रत्येक वर्ष समानुपातिक रूपमा कर्जा नोक्सानी व्यवस्था गरी अन्तिम वर्ष ११० प्रतिशत सामान्य कर्जा नोक्सानी व्यवस्था कायम गर्न सकिने भएको छ। यसअघि १२० प्रतिशत थियो। उदाहरणका लागि, कुनै कर्जाको ग्रेस अवधि ४ वर्ष रहेछ भने त्यस्तो कर्जाका लागि पहिलो वर्ष ०२७ प्रतिशत, दोस्रो वर्ष ०५५ प्रतिशत, तेस्रो वर्ष ०८२ प्रतिशत र चौथो वर्षदेखि ११० प्रतिशत साधारण कर्जा नोक्सानी व्यवस्था कायम गर्न सकिने भएको हो। यस्तै, रेशम, जुट, कपासलगायतका कृषि खेती र व्यावसायिक रूपमा गरिने आँप, सुन्तला, जुनार, मौसम, किबी, ड्र्यागन फ्रुट, कागती, लिची, एभोकाडोजस्ता फलपूल खेतीका लागि प्रदान गरिएको कर्जामा पहिलो वर्ष ०२ प्रतिशत, दोस्रो वर्ष ०६ प्रतिशत र तेस्रो वर्षदेखि ११० प्रतिशत साधारण कर्जा नोक्सानी व्यवस्था कायम गर्न सकिनेछ। यससँगै, बैंक तथा वित्तीय संस्थाबाट कर्जा प्रवाह भएका परियोजनाको उत्पादन क्षमता विस्तार हुने सुनिश्चित भई लगानीमा हुने वृद्धि वा अन्य लागतमा वृद्धिजस्ता कारणले सुरुमा तोकिएको कर्जा भुक्तानी गर्ने अवधिमा कर्जा चुक्ता गर्न सक्ने स्थिति नरहेका ऋणीमध्ये राष्ट्रिय प्राथमिकतामा रहेका हाइड्रोपावर, केबलकार, सिमेन्ट, तारेहोटल वा अन्य पूर्वाधार निर्माणसम्बन्धी परियोजनालाई देहायका सिर्त पूरा गरी पुनर्तालिकीकरण रवा पुनर्संरचना गरेको अवस्थामा ११० प्रतिशतमात्र कर्जा नोक्सानी व्यवस्था कायम गर्न सकिनेछ। यसबाहेक बैंक तथा वित्तीय संस्थाले कुखुरापालन व्यवसायका लागि प्रवाह गरेको कर्जा बर्डफ्लु रोगका कारण साबिकको भुक्तानी तालिका वा सर्तबमोजिम चुक्ता गर्न नसक्ने भई कर्जा पुनर्संरचना वा पुनर्तालिकीकरण गर्नुपरेमा एक पटकलाई ऋणीको ऋण तिर्ने लिखित योजना, धितो सुरक्षणको पर्याप्तता र भविष्यमा ऋण तिर्न सक्ने क्षमताका आधारमा पुनर्संरचना वा पुनर्तालिकीकरण गरेको अवस्थामा ११० प्रतिशतमात्र कर्जा नोक्सानी व्यवस्था कायम गर्न सक्ने गरी पुनर्तालिकीकरण र पुनर्संरचना गर्न सकिनेछ। यसरी पुनर्तालिकीकरण र पुनर्संरचना गरिएका कर्जाहरूलाई असल कर्जाको रूपमा वर्गीकरण गर्न सकिने छ। भाखा नाघेको बक्यौता रकम भुक्तानी भए सूक्ष्म निगरानी वर्गमा कुनै पनि कर्जा निष्क्रिय वर्गमा (पुनर्संरचना र पुनर्तालिकीकरणबाहेक) वर्गीकरण भएकोमा उक्त कर्जाको भाखा नाघेको बक्यौता रकम भुक्तानी भई किस्ता वा ब्याज नियमित भएको अवस्थामा मात्र ६ महिनासम्म सूक्ष्म निगरानी वर्गमा वर्गीकरण गर्ने भएको छ। उक्त अवधिपछि असल वर्गमा स्तरोन्नति हुनेगरी सोहीबमोजिम कर्जा नोक्सानी व्यवस्था कायम गर्नु पर्नेछ। निष्क्रिय वर्गमा वर्गीकरण भएका कर्जाको किस्ता र ब्याज आंशिक भुक्तानी भई निष्क्रिय वर्गमै रहने अवस्थामा सोही वर्गभित्र स्तरोन्नति गरी कर्जा नोक्सानी व्यवस्था कायम गर्न सकिनेछ। निर्माण व्यवसायमा आएको शिथिलतालाई पुनर्स्थापना दिएर राहत बैंक तथा वित्तीय संस्थाले परिस्थितिवश समस्यामा परेका निर्माण व्यवसायीलाई २०८१ मंसिर मसान्तसम्म भुक्तानी गर्ने समयावधि थप गर्नुपर्नेछ। यस्तो कर्जाको ब्याजलाई पुँजीकरण गर्न नपाइने तथा पेनाल ब्याज, शुल्क, हर्जाना, ब्याजको ब्याज लिन पाइने छैन। तर छुट पाउने अवधिभित्र कर्जाको सावाँ, ब्याज भुक्तानी नगरेमा पूर्वनिर्धारित सर्तबमोजिम सम्पूर्ण भाखा नाघेको अवधिको पेनाल ब्याज लिन यो व्यवस्थाले बाधा पुर्याएको मानिने छैन। यससँगै निर्माण व्यवसायीको चेक अनादर भएको कारणले मात्र निर्माण व्यवसायी संस्थालाई २०८१ मंसिर मसान्तसम्म कालोसूचीमा समावेश गरिने छैन। उक्त व्यवस्थाले निर्माण व्यवसायमा आएको शिथिलतालाई दृष्टिगत गरी सो क्षेत्रको पुनस्र्थापनाकोका लागि गरेको व्यवस्थाले राहत दिएको छ। तर सरकारले निर्माण व्यवसायीलाई भुक्तान गर्नुपर्ने रकम भुक्तान नभई व्यवसायी कालोसूचीमा पर्न सक्ने र, कर्जा नवीकरण नहुने संकेत देखिन्छ। कर्जामा गर्नुपर्ने विद्यमान कर्जा नोक्सानी व्यवस्थालाई १२० प्रतिशतबाट घटाएर ११० प्रतिशतमात्रै छुट्ट्याउन पाउने व्यवस्था बैंक तथा वित्ताीय संस्थाहरूको सञ्चालन मुनाफा ५ अर्बभन्दा बढी वृद्धि हुने अवस्था यद्यपि कर्जाहरू निष्क्रिय कर्जामा परिणत हुने समस्यालाई केही समयका लागि पर सारिएको कारण व्यवसायीलाई राहत हुने र बैंकहरूलाई कर्जा व्यवस्थापनमा सहजता हुनेछ। बैंकहरूको मुनाफामा वृद्धि हुनेछ। यस्तै, केन्द्रीय बैंकले स्वदेशी प्राइभेट इक्विटी भेन्चर क्यापिटल (पीईभीसी) संस्थाको ५० प्रतिशत वा सोभन्दा कम सेयर लगानी रहेको साना तथा मझौला उद्योग कालोसूचीमा परेको कारणले मात्र त्यस्ता संस्थालाई कालोसूचीमा समावेश गरिने छैन। चालु पुँजी कर्जा मार्गदर्शन लागू ढिलाइले न्यून कर्जा प्रवाह बढाउने चालु पुँजी कर्जा मार्गदर्शनमा उल्लेखित भ्यारियन्स एनालाइसिस गरी कर्जा समायोजन गर्नुपर्ने व्यवस्थालाई २०८२ साउन १ गतेबाट लागू हुने गरी समयावधि थप गरिएको छ। यो व्यवस्थाले विगत दुई वर्षमा अर्थतन्त्रमा देखिएको शिथिलताको अवस्थामा न्यून कर्जा प्रवाहको स्थितिलाई केही हदसम्म बढाउने अपेक्षा गरिएको छ। व्यवसायीलाई तत्काललाई भइरहेको कर्जा उपयोग गर्न सहजता हुने देखिन्छ। बैंकदर घट्यो तर कर्जामा पार्दैन प्रभाव यसअघि ७ प्रतिशतको बैंकदरलाई ६५ प्रतिशतमा कायम गरिएको छ। यस्तै, ब्याजदर करिडोरको माथिल्लो सीमाको रूपमा रहेको स्थायी तरलता सुविधादर ६५ प्रतिशत, तल्लो सीमाको रूपमा रहेको निक्षेप संकलन दर ३० प्रतिशत र नीतिगत दरको रूपमा रहेको रिपो दरलाई ५० प्रतिशत कायम गरिएको छ। तर राष्ट्र बैंकले उक्त दर घटाए पनि यसले बैंक तथा वित्तीय संस्थाबाट प्रवाह हुने कर्जामा खासै प्रवाव नै पार्दैन। गुरुप्रसाद पौडेल कार्यकारी निर्देशक, बैंक तथा वित्तीय संस्था नियमन विभाग केन्द्रीय बैंकले लिएका नीतिगत व्यवस्थाहरूले बैंक तथा वित्तीय संस्थाको स्वास्थ्य सुदृढीकरण र प्रवद्र्धन गर्ने हो। मौद्रिक नीतिले नियमन, सुपरिवेक्षण, भुक्तानी प्रणाली र विदेशी विनियमावली सम्बन्धी नीतिगत विषय सबै पर्छन्। अहिले असल कर्जाको सीमा घटेर ११० प्रतिशत छ। अझ घटेर १ प्रतिशतमा आउने सम्भावना देखिन्छ। कालोसूचीमा केही समय नपर्ने व्यवस्था सम्बन्धित क्षेत्रलाई केही समयसम्म मात्रै सहजीकरण गरिदिएको हो।"
"कहाँ गयो होला, मलेसियाबाट बेइजिङ उडेको थ्री सेभन जिरो ?","काठमाडौं : मलेसिया एयरलाइन्सको एमएच ३७० जहाज वरिष्ठ पाइलट (क्याप्टेन) जाहारी अहमद साहले उडाएका थिए। मलेसियन एयर ट्राफिक कन्ट्रोललाई बिदाइ गर्दै उनले भने, गुड नाइट मलेसियन थ्री सेभन जिरो (३७०)। सन् २०१४ को मार्च ८ मा लिएको यो बिदाइ नै उक्त विमानका लागि अन्तिम बन्न पुग्यो। घण्टा, दिन, महिना वर्षदिन गर्दै १० वर्ष पुग्यो। अड्कलबाजीबाहेक विमानको बारेमा ठोस तथ्य पत्ता लाग्न सकेको छैन। १० वर्षअघि हराएको विमान कहाँ गयो र के भएको थियो भन्ने रहस्य नै छ। २ सय ३९ यात्रु र चालक दलका सदस्य बोकेको मलेसिया एयरलाइन्सको उक्त विमान बेपत्ता हुनु विश्वकै सबैभन्दा ठूलो उड्डयन क्षेत्रको रहस्य बनेको छ। के भएको थियो ? मार्च ८ को स्थानीय समय राति करिब १२ बजेर ४५ मिनेटमा मलेसियाको क्वालालम्पुर अन्तर्राष्ट्रिय विमानस्थलबाट चीनको राजधानी बेइजिङका लागि एमएच ३७० ले उडान भरेको थियो। ६ घण्टाको उडानका लागि मलेसिया एयरलाइन्सको बोइङ ट्रिपल ७२०० ईआर तोकिएको थियो। उक्त जहाजले १२ वर्षदेखि उडान भरिरहेको थियो। अनुभवी पाइलट साह (सो समयमा ५३ वर्ष) ले जहाज उडाएका थिए। साहसँग १८ हजार ३ सय ६५ घण्टा आकाशमा जहाज उडाएको अनुभव थियो। उनी सन् १९८१ मा मलेसिया एयरलाइन्समा भर्ना भएका थिए र त्यसका शीर्ष पाइलटमध्येका एक थिए। उनको छेउमा सहायक पाइलट फारिक हमिद अहमद थिए। २७ वर्षीय अहमद भर्खरै सहायक पाइलटका लागि योग्य भएका थिए। केबिनमा, मलेसियाली टोलीको नेतृत्व सुपरवाइजर प्याट्रिक गोम्सले गरेका थिए जोसँग उक्त एयरलाइन्समा काम गरेको ३५ वर्षको अनुभव थियो। योसँगै अन्य १० चालक दलका सदस्य र २ सय २७ जना यात्रु सवार थिए। जसमा पाँच जना बालबालिका थिए। यात्रुहरूमा सबैभन्दा धेरै चिनियाँ नै थिए। यात्रुहरूमा दर्जन बढी मलेसियाबाट थिए भने इन्डोनेसिया, अस्टेलिया, भारत, फ्रान्स, अमेरिका, इरान, युक्रेन, क्यानडा, न्युजिल्यान्ड, नेदरल्यान्ड, रसिया, र ताइवानका यात्रु सवार थिए। यात्रुहरूमा क्वालालम्पुरमा आफ्नो क्यालिग्राफी देखाउने प्रख्यात चिनियाँ कलाकारहरूको समूह, नक्कली युरोपेली राहदानीमा यात्रा गरिरहेका दुई इरानीहरू, नयाँ काम सुरु गर्न बेइजिङ जाँदै गरेको इन्डोनेसियाली, हनिमुनमा गएका मलेसियाली दम्पती, बच्चाहरूसहितका युवा परिवारहरू थिए। यात्रु बोकेको उक्त जहाजले मलेसियाको अन्तर्राष्ट्रिय विमानस्थलको रनवे ३२ आरबाट उडान भरेको थियो। ३५ हजार फिटमा उडान भरिरहेको जहाज सामान्य अवस्थामा नै थियो। ककपिटको वातावरण, जहाजको अवस्था, बाह्य मौसम सबै सामान्य नै रहेको क्वालालाम्पुर एयर ट्राफिक कन्ट्रोललाई जानकारी गराइएको थियो। मलेसियाबाट उडान भरेको करिब ४० मिनेटपछि जहाजले मलेसिया एयर ट्राफिक कन्ट्रोलबाट बिदा लिएर भियतनामी एयर ट्राफिक कन्ट्रोलमा प्रवेश गरेको थियो। सबै सामान्य अवस्थामा र सबै प्रक्रिया पूरा गरेर निश्चित दिशामा उडेको जहाज भियतनामी आकाशमा पुगेपछि एकाएक राडर स्क्रिनबाट हरायो। प्रणालीबाट एक्कासि हराएपछि आकाशमा उडिरहेका अन्य जहाजहरूले पनि सञ्चारको प्रयास गरेका थिए। तर, सञ्चार हुन सकेन। अहिलेसम्म जहाज ३७० कहाँ गयो र के भयो भन्ने अत्तोपत्तो छैन। एमएच ३७० बेपत्ता हुँदा के भयो ? मार्च ९ को सबेरै करिब २ बजेर ४० मिनेटमा भियतनामी एयर ट्राफिक कन्ट्रोलले मलेसिया एयरलाइन्सको जहाज ३७० हराएको सम्बन्धमा जानकारी गरायो। जानकारी पाएलगत्तै एयरलाइन्सले सम्भव भएका उपायहरू प्रयोग गरी जहाज खोज्ने प्रयास गर्यो। मार्च ९ को सूर्योदयसँगै एयरलाइन्स अनुसन्धानका लागि खटाइएको टास्क फोर्सले काम सुरु गर्यो। तर, केही हात पार्न सकेन। विमान बेपत्ता भएको खबर संसारभर आगोसरी फैलियो। मलेसियालीहरू स्तब्ध भए। खराब आर्थिक अवस्थाका बाबजुद राष्ट्रिय ध्वजावाहक मलेसिया एयरलायन्सको राम्रो हवाई सुरक्षा रेकर्ड थियो। घण्टौं बित्दै गयो। तर जहाजमा के भयो भनेर कसैलाई पनि थाहा थिएन। उडान गन्तव्य मुलुक चीनको बेइजिङमा रुँदै आफन्तहरूले आफ्ना प्रियजनहरूको अवस्थाको बारेमा जानकारी दिन माग गरे। तर, सम्बन्धित अधिकारीहरूसँग कुनै जवाफ थिएन। उत्तरविहीन जवाफका मलेसिया एयरलाइन्सका अधिकारीहरू, नागरिक उड्डयन प्राधिकरण र मलेसियाली सरकार आन्तरिक रूपमा मात्र सीमित नभई अन्तर्राष्ट्रिय छानबिनमा लागे। यो छानबिनसँगै के स्पष्ट भयो भने, विमान भियतनामी हवाई क्षेत्रमा प्रवेश नै गरेको थिएन। पाइलट जाहारीले मलेसियाको एयरस्पेसबाट बिदा लिएपछि नै एमएच ३७० हराएकोे थियो। यसको ट्रान्सपोन्डरहरू (एटीसीलाई अन्तरिक्षमा हवाईजहाजको स्थान र अधिकत्तर अवस्थामा यसको उचाइको बारेमा जानकारी दिन प्रयोग गरिने) बन्द गरिएको थियो र यसको ट्याकिङ प्रणाली कुनै न कुनै रूपमा असक्षम गरिएको थियो। सैन्य राडारले विमानले उत्तरी मलेसिया र पेनाङ टापुमा फर्किनका लागि आफ्नो उडान मार्ग छोडेको देखाएको छ। त्यसपछि अण्डमान सागरतिर अघि बढेको छ। सैन्य राडारमा अन्तिम दृश्य मार्च ८ मा मलेसियन समय रातिको २ बजेर २२ मा देखिएको थियो। त्यहाँबाट, विमान दक्षिणतिर फर्किएर विशाल हिन्द महासागरमा हराएको थियो। जब विमान बेपत्ता भयो, अन्वेषकहरूले यसको कार्गो केके थियो भनेर पनि अध्ययन गरेका थिए। जहाँ लिथियम ब्याट्री, वाकीटकीहरूसहित इलेक्ट्रोनिक्सको मात्रा थियो। त्यहाँ म्यांगोस्टिन्स नामक फलको परिमाण पनि ठूलो थियो। खोज कसरी गरिँदैछ ? विमान हराएलगत्तै मलेसियाले दुई दर्जनभन्दा बढी देशहरूसँग समन्वय गरी खोजी सुरु गर्यो। खोजीको प्रारम्भिक प्रयासहरू दक्षिण चीन सागर र अण्डमान सागरमा केन्द्रित थिए। तर, सैन्य राडारको सूचनापछि सबैको ध्यान दक्षिणी हिन्द महासागरमा केन्द्रित भयो। विमान हराएको दुई दिनपछि मार्च १२ मा सैन्य राडारले नयाँ तथ्य पत्ता लगायो। बेलायती दूरसञ्चार फर्म इनमारसेटले आफ्नो उपग्रह र हराएको विमानबीच केही सञ्चार भएको देखायो। जसले विमानलाई सुझाव दिएको थियो। उक्त सञ्चार भएको समयमा जहाज ३७० दक्षिणी हिन्द महासागरको कुनै स्थानमा भएको देखायो। यो सूचनापछि महासागरको प्रारम्भिक हवाई खोज मार्च १८ मा सुरु भयो। र ४५ मिलियन वर्ग किलोमिटर (१७ मिलियन वर्ग माइल) को क्षेत्रमा एरियल सर्च गरियो। अस्ट्रेलियाको नेतृत्वमा बहुराष्ट्रिय खोजको प्रयासका बाबजुद विमानको कुनै संकेत फेला पार्न सकिएन। यो खोज ६ हप्तापछि सकिएको थियो। त्यसपछि खोज पश्चिमी अस्ट्रेलियाको समुद्री तटबाट लगभग २८ सय किलोमिटर टाढाको स्थानमा केन्द्रित भयो। जहाँ लगभग १ लाख २० हजार वर्ग किलोमिटर (४६,३३२ वर्ग माइल), जहाजहरू, पनडुब्बी र विमानहरू सबैको अध्ययन गरिएको थियो। यसका लागि १,४७ मिलियन अमेरिकी डलर खर्च गरिएको थियो। दक्षिणी हिन्द महासागरको खराब मौसमले थप अनुसन्धानलाई चुनौती थपिदियो र यो प्रयास पनि २०१७ मा समाप्त गरियो। उक्त टोलीले १९औं शताब्दीका जहाजहरू पत्ता लगाए तर, तिनीहरूले विमानको कुनै चिह्न फेला पारेनन्। त्यसपछि एक अमेरिकी फर्म ओसन इन्फिनिटीले नो फाइन्ड नो फि अर्थात् विमानको बारेमा पत्ता नलागेसम्म कुनै शुल्क नलिने नारासहित अनुसन्धानलाई अघि बढायो। त्यो खोजप्रारम्भिक खोज क्षेत्रको ठीक उत्तरमा १ लाख १२ हजार वर्गकिलोमिटर क्षेत्रमा गरिएको थियो। तर, पनि विमानको कुनै अवशेष फेला पार्न सकेन। मलेसिया एयरलाइन्सको धारणा के थियो ? विमान बेपत्ताबारे मलेसियाको आधिकारिक रिपोर्ट, २०१८ मा सार्वजनिक गरिएको थियो। रिपोर्टले जहाजका रेस्पोन्डर्सहरू जानाजानी हेरफेर गरिएको थियो तर तिनीहरूले जिम्मेवार को थियो भनेर यकिन भन्न सक्ने अवस्था नरहेको निचोड निकालेको थियो। ४ सय ९५ पृष्ठको प्रतिवेदनले मार्च ८, २०१४ मा क्वालालम्पुरबाट बेइजिङ जाने क्रममा २ सय ३९ जना यात्रुहरू लिएर बेपत्ता भएको विमानमा के भयो भन्ने कुनै निष्कर्ष निकाल्न सकेन। एमएच ३७० सुरक्षा अनुसन्धान टोलीका प्रमुख कोक सु चोनले सो बेला पत्रकारहरूलाई भने, भग्नावशेष फेला परेमा मात्र जवाफ निर्णायक हुन सक्छ। रिपोर्टले जहाजका पाइलट जाहारीलाई शंकाको घेरामा राखेको छ। फाइल तस्बिर। २०१७ मा, अस्ट्रेलियन यातायात सुरक्षा ब्युरो (एटीबीएस) को ४४० पृष्ठको रिपोर्टले एमएच ३७० बेपत्ता हुनुभन्दा ६ हप्ता अघि पाइलटले आफ्नो आन्तरिक उडान सिम्युलेटर (पाइलट प्रशिक्षण, डिजाइन वा अन्य उद्देश्यका लागि विमानको उडान र त्यो उडान गर्ने वातावरणलाई कृत्रिम रूपमा पुनः सिर्जना गर्ने यन्त्र) मा एउटा उडान गरेको देखाएको थियो जुन वास्तवमा मार्च ८ मा भएको जस्तै सुरुमा समान थियो। कोकले उक्त रिपोर्टको पृष्ठभूमि दिँदै अन्वेषकहरूले पाइलट र पहिलो अफिसरको इतिहास, तिनीहरूको पृष्ठभूमि, प्रशिक्षण र मानसिक स्वास्थ्य अवस्थाको बारेमा जाँच गर्दा कुनै त्रुटि नभेटेका पनि जानकारी दिए। हामी यो पाइलटहरूले गरेको घटना हुन सक्छ भन्ने विचारमा छैनौं, उनले भने, तर थप अनुसन्धानकर्ताहरूले इनएयर टर्न ब्याक म्यानुअल रूपमा गरिएको र विमानमा प्रणालीहरू म्यानुअल रूपमा गरिएको हुनाले सम्भावना ढोकाहरू भने खुल्ला नै राखेको छ। कोकले भने, तेस्रो पक्ष भनेजस्तो गैरकानुनी हस्तक्षेप भएको कुरालाई हामी बहिष्कार गर्न सक्दैनौं। कुनै ठोस जानकारीको अभावले अनेकन सिद्धान्तहरू फस्टाउन भने सक्षम बनाएको देखिन्छ। जहाजका केके भग्नावशेष भेटिए ? हराएको जहाजको भग्नावशेषको पहिलो टुक्रा जुलाई २९, २०१५ सम्म फेला परेको थिएन। जब अस्ट्रेलियाले खोजी गरिरहेको हिन्द महासागर क्षेत्रको लगभग ३७ सय किलोमिटर पश्चिममा फ्रान्सेली टापु रेयुनियनको समुद्र तटमा दाहिने पखेटा फ्ल्यापेरोन फेला परेको थियो। अर्को डेढ वर्षमा तान्जानिया, मोजाम्बिक, दक्षिण अफ्रिका, माडागास्कर र मौरिससको किनारमा थप २६ वटा भग्नावशेष भेटिए। जसमध्ये ३ वटा फ्लाइट ३७० बाट आएको हुन सक्ने अनुमान गरिएको थियो। केबिनको भित्री भागबाट दुईवटा टुक्राहरू आएका थिए, जसले प्लेन ब्रेकअप भएको संकेत गरेको थियो। तर विमान हावामा बिग्रियो वा समुद्रसँग ठोक्कियो भन्ने यकिन हुन सकेको छैन। तान्जानियामा फेला परेको रियुनियन विंग फ्ल्यापरोन र दाहिने पखेटा फ्ल्यापको एक टुक्रा भेटिएको थियो। उक्त टुक्राको अध्ययनले विमानलाई पानीमा अवतरण गर्न निर्देशन गर्न नदिएको देखाएको छ। केही अन्वेषकहरूले फ्लाइट ३७० ले ठाडो रूपमा पानीलाई प्रहार गरेको हुन सक्छ, फ्ल्यापेरोनको खोजअघि गरिएको एउटा मोडलिङ अध्ययनको नतिजाले भौतिक प्रमाणको कमीलाई व्याख्या गरेको छ। दुर्घटनाको कारण के हुन सक्छ ? उडान ३७० को बेपत्ता पछिका हप्ताहरूमा यसको कारणमा सिद्धान्तहरू, मेकानिकल विफलतादेखि पाइलट आत्महत्यासम्मका थिए। ट्रान्सपोन्डर संकेतहरू बन्द गर्ने लगायतका कारणले जहाज अपहरणको शंका पनि उत्पन्न गराएको थियो। तर कुनै व्यक्ति वा समूहले अहिलेसम्म त्यसको जिम्मेवारी लिएको छैन र अपहरणकर्ताहरूले विमानलाई दक्षिणी हिन्द महासागरमा उडाएको हुन सक्ने सम्भावना देखिँदैन। भग्नावशेषको खोजी पछि, कतिपयले उडान ३७० लाई गोली हानिएको अनुमान गरे, तर मिसाइल वा अन्य केही हतियार प्रयोग भएको तथ्य फेला पर्न सकेको छैन। विमान भेटिने सम्भावना छ ? पछिल्ला खोजहरूले जहाज पानीमा नै दुर्घटनाग्रस्त भएको हुन सक्ने अनुमान गरेको छ। ६४ मिटर (२१० फिट) लामो, झन्डै ६१ मिटर (२०० फिट) पखेटाको पखेटा र १८५ मिटर (६१ फिट) अग्लो पुच्छर भएको बोइङ ७७७२०० कसरी बेपत्ता हुन सक्छ भन्ने कुरा बुझ्न अझै धेरै खोजहरू भई नै रहेका छन्। विश्वको तेस्रो ठूलो महासागर हिन्द महासागरको गहिराइ र त्यसमाथिको खोज भने निरन्तर भइरहेको छ। उक्त समुद्र करिब चार हजार मिटर खोजी भएको छ। चारिथा पट्टियारत्ची पश्चिमी अस्ट्रेलिया विश्वविद्यालयमा तटीय समुद्र विज्ञानका प्राध्यापकसहितको अन्वेषकहरूको टोलीले बहाव विश्लेषण गरेको छ। जसले विमानको डेब्रिस पूर्वी अफ्रिकी राष्ट्रहरूको किनारमा हुन सक्ने भनेको छ। उनको टोलीले विगत १० वर्षमा प्रविधिमा भएको प्रगतिले केही फेला पार्न सक्ने विश्वास गरेको छ। खोज गर्ने क्षेत्रमा समुद्र करिब चार हजार मिटर गहिरो छ, पटियारत्चीले केही समय अघि भनेका छन्। पानीको तापक्रम एकदेखि दुई डिग्री सेल्सियस (३३८ ३५६ डिग्री फरेनहाइट) कम प्रवाह भएको छ। यसको मतलब अझै १० वर्षपछि पनि, भग्नावशेष क्षेत्र अपेक्षाकृत रूपमा नबिग्रिएला। यस्तै, बेलायतको कार्डिफ विश्वविद्यालयका अन्वेषकहरूले अस्ट्रेलियाको तटमा रहेको हाइड्रोअकोस्टिक स्टेसनमा कैद गरिएका अडियो (ध्वनि) संकेतहरूले विमानको भग्नावशेष पत्ता लगाउन मद्दत गर्ने बताएका छन्। वैज्ञानिकहरूले भनेका छन् कि महासागरहरूमा दुर्घटनाग्रस्त हवाईजहाजले पानीको माध्यमबाट तीन हजार किलोमिटरभन्दा बढी यात्रा गर्न सक्ने अद्वितीय ध्वनि संकेतहरू सिर्जना गर्छन्। यी ध्वनिक संकेतहरू विश्वभरका ११ जलविद्युत् स्टेसनहरूको नेटवर्कद्वारा रेकर्ड गर्न सकिन्छ, जुन समुद्रको किनार बिन्दुहरू रहेका छन्। यदि तिनीहरूले सन्तोषजनक परिणाम प्राप्त गर्न सफल भए भने यो प्रक्रिया अन्य महासागरमाआधारित दुर्घटनाहरूमा पनि ध्वनिमार्फत बेपत्ताहरूको पत्ता लगाउन प्रयोग गर्न सकिन्छ। यति धेरै वर्ष समुद्रमुनि रहेको विमानको ब्ल्याक बक्सको विश्लेषण गर्न अझै सम्भव छ कि छैन भन्ने स्पष्ट छैन। तर एमएच ३७० फेला पार्न सके यसको उत्तरको पर्खाइमा वर्षौं बिताएका परिवारहरूलाई भने राहत मिल्ने पक्का नै छ। (एजेन्सीको सहयोगमा)"
पोखरा र भैरहवा अन्तर्राष्ट्रिय विमानस्थल सञ्चालन सम्बन्धी योजना आगामी मन्त्रिपरिषद् बैठकमा पेश हुन्छ : प्रधानमन्त्री,"काठमाडौं : प्रधानमन्त्री केपी शर्मा ओलीले पोखरा र भैरहवा अन्तर्राष्ट्रिय विमानस्थललाई पूर्ण क्षमताका साथ उडान गराउन सरकार लागिपरेको बताएका छन् । उनले शुक्रबार यस सम्बन्धी कार्यदल गठन गरेर यसै साता बस्ने मन्त्रिपरिषद्को बैठकमा एयरपोर्ट सञ्चालन सम्बन्धी योजना पेश गर्ने जिम्मेवारी तोकेको जानकारी दिएका हुन्। उनले थाइ एयर एसियाले शुक्रबारदेखि साताको चार दिन भैरहवाथाइल्यान्ड उडान अनुमति पाएको उल्लेख गरे। प्रधानमन्त्री ओलीले विमानस्थल सञ्चालन सम्बन्धी सुझाव दिन विज्ञहरुलाई समेत अनुरोध गरेका छन्। थाइ एयर एसियाले हिजोदेखि साताको चार दिन भैरहवा  थाइल्यान्ड उडान अनुमति पाएको छ। पोखरा र भैरहवा अन्तर्राष्ट्रिय विमानस्थललाई पूर्ण क्षमताका साथ अन्तर्राष्ट्रिय उडानको प्रयोगमा ल्याउन हामी लागिरहेका छौं।ओलीले फेसबुकमा लेखेका छन्,हिजो हामीले यस सम्बन्धी कार्यदल गठन गरेर यसै साता बस्ने मन्त्रिपरिषद्को बैठकमा एयरपोर्ट सञ्चालन सम्बन्धी योजना पेश गर्ने जिम्मेवारी तोकेका छौं। यी दुई विमानस्थल सञ्चालनमा ल्याउँदा त्रिभुवन अन्तर्राष्ट्रिय विमानस्थलको चाप पनि घट्ने छ। विमानस्थल सञ्चालन सम्बन्धी सुझाव दिन विज्ञहरुलाई समेत अनुरोध गर्छु। शुक्रबार सिंहदरबारस्थित प्रधानमन्त्री तथा मन्त्रिपरिषदको कार्यालयमा सम्बन्धित मन्त्री, सचिव र उच्चाधिकारीसँग छलफलपछि प्रधानमन्त्री ओलीले नयाँ विमानस्थल पूर्ण सञ्चालनका लागि विद्यमान समस्या,समाधानका उपाय ल्याउन निर्देशन गएका थिए। आगामी मन्त्रिपरिषद्को बैठकमा पेस गर्ने गरी प्रधानमन्त्री तथा मन्त्रिपरिषद्को कार्यालयका सचिव राजकुमार श्रेष्ठको संयोजकत्वमा सम्बन्धित सबै मन्त्रालयका सहसचिवहरु रहने कार्यदललाई विमानस्थल सञ्चालनको योजना ल्याउन जिम्मेवारी दिइएको छ।"

शीर्षक,विवरण
बजेट कार्यान्वयन सधैं फितलो,"विकास निर्माणमा छुट्ट्याइएका बजेट हरेक वर्ष आधा पनि खर्च हुँदैन, जसले राष्ट्रको ऋण बढिरहेको छ। आर्थिक वर्ष २०८०८१ सकिएको छ। सरकारले यस आवका लागि संसद्मा बजेट पनि प्रस्तुत गरिसकेको छ। यो नयाँ बजेट कस्तो हो भन्दा पनि उक्त बजेट कार्यान्वयन कति सफल रह्यो वा असफल रह्यो ? लेख यसमै केन्द्रित छ। तत्कालीन अर्थमन्त्री डा प्रकाशशरण महतले सार्वजनिक गरेको कुल १७ खर्ब ५१ अर्ब ३१ करोडको आव २०८०८१ को बजेटले ६ प्रतिशत आर्थिक वृद्धि र ६५ प्रतिशतमा मुद्रास्फीति सीमित गर्ने लक्ष्य राखेको थियो। आर्थिक वर्ष २०८०८१ को सकिँदा सरकारको ती लक्ष्यहरू पूरा नभएको मात्र होइनन्, लक्ष्यको छेउछाउमै नपुगेको देखिन्छ। सरकारले नै आव ०८१८२ को बजेट सार्वजनिक गर्दै आव २०८०८१ को आर्थिक वृद्धिदर ३९ प्रतिशत सीमित हुने जनाएको हो। बजेट ल्याइदा नै महत्त्वाकांक्षी मानिएको र स्रोत जुटाउन हम्मेहम्मे पर्ने बताइएको उक्त आवको बजेट ६ महिनामै संशोधन गरी दुई खर्बले घटाइएको थियो। खासगरी आर्थिक वर्षको अन्त्यमा प्रगति अधिक देखाउन र बजेट हावादारी नभएको पुष्टि गर्न पनि यसरी बजेट संशोधन गर्ने गरिएको छ। आर्थिक वर्ष २०८०८१ को बजेटको खर्च र स्रोत संकलन लक्ष्यअनुसार नभएपछि १७ खर्ब ५१ अर्बको बजेटलाई संशोधन गरी १५ खर्ब ३० अर्बमा झारिएको थियो। लोकरिझाइका लागि सुरुवातमा महत्त्वाकांक्षी हिसाबले बजेट ल्याइने र आर्थिक वर्षको मध्यतिर आइसकेपछि संशोधन गर्ने चलाखी सरकारले गर्दै आएको छ। त्यसरी संशोधन गरेर बजेटको आकार घटाउँदा पनि कार्यान्वयनको अवस्था निरीह रहने गरेको देखिन्छ। बजेटमा चालुतर्फ ११ खर्ब ४१ अर्ब ७८ करोड, पुँजीगततर्फ ३ खर्ब २ अर्ब ७ करोड र वित्तीय व्यवस्थापनतर्फ ३ खर्ब ७ अर्ब ४५ करोड बजेट विनियोजन गरिएको थियो। ६ महिनाको बजेट कार्यान्वयनको अवस्था प्रभावकारी नभएपछि संशोधन गरेर चालु खर्चतर्फ १० खर्ब ७ अर्ब, पुँजीगततर्फ २ खर्ब ५४ अर्ब र वित्तीय व्यवस्थापनतर्फ २ खर्ब ६९ अर्बमा बजेटलाई झारिएको थियो। त्यसै अवधिमा सरकारले राजस्व संकलनको लक्ष्य १४ खर्ब ५२ अर्बबाट घटाएर १२ खर्ब २ अर्बमा झारेको थियो। यसरी सरकारले बर्सेनि स्रोत व्यवस्थापनका हिसाबले महत्त्वाकांक्षी बजेट ल्याउने र आवको उत्तराद्र्धमा त्यसलाई सशोधन गरी घटाउने गरेको छ। त्यसले पनि बजेट कार्यान्वयनको हविगत दर्शाउँछ। निर्यात आयातको तुलनामा ज्यादै गौण छ। निर्यात बढ्न नसक्नु र आयात घट्न नघट्नुले उत्पादन क्षेत्र विस्तार हुन नसकेको देखिन्छ। तत्कालीन अर्थमन्त्री महतले कृषि, ऊर्जा र पर्यटनसहित १० क्षेत्रलाई प्राथमिकतामा राखेर आव ८०८१ को बजेट ल्याएको घोषणा गरेका थिए। आव ८०८१ को बजेटमा राखेको लक्ष्यमध्ये ६५ प्रतिशतभन्दा तल मुद्रास्फीति कायम राख्ने लक्ष्य (५ प्रतिशत) भेट्टाएको छ। तर उपभोक्ता मागमा आएको कमी, न्यून कर्जा विस्तार, उत्पादनमूलक क्षेत्रको सुस्तता र आयातमा समेत आएको कमीले आव ८०८१ मा आर्थिक क्रियाकलापको विस्तार हुनै सकेन। फलस्वरूप उद्योगीव्यवसायीहरू मात्र नभएर वित्तीय क्षेत्रसमेत मन्दीको मारमा छ। पर्यटनबाहेक अन्य क्षेत्रको प्रगति हुन सकेको छैन। शिक्षा क्षेत्रमा झन्डै २ खर्ब बजेट विनियोजन हुँदा पनि २०८० सालमा परीक्षा दिएका ४ लाख ६४ हजार ७ सय ७५ जनामध्ये एससीईमा जम्मा ४७ प्रतिशत विद्यार्थी मात्र उत्तीर्ण भए। अनुत्तीर्णमध्ये सामुदायिक विद्यालयका विद्यार्थी ८८१२ प्रतिशत थिए। शिक्षा क्षेत्रमा विनियोजित बजेट कति प्रभावकारी रह्यो वा रहेन एससीईको ताजा नतिजालाई नै उदाहरण मान्न सकिएला। मुलुकमा रोजगारी सिर्जनाको अवस्था करिब शून्यबराबर भएको र वैदेशिक रोजगारीमार्फत आउने रेम्यिान्स आयमा (जीडीपीको ३० प्रतिशत) निर्भर रहन थालेको अवस्थामा आइरन गेटमै विद्यार्थी अड्किएपछि अबको वर्ष त्यो सम्भावना पनि खस्कने देखिन्छ। पर्यटन क्षेत्रमा मूलत कोभिड१९ को जोखिम कम भएर विश्वव्यापी पर्यटन प्रवाह बढिरहँदा नेपालमा यस क्षेत्रमा सुधार आएको देखिन्छ। जस्तो पछिल्लो ६ महिनामै ५ लाख ८३ हजार पर्यटक नेपाल भित्रिएको पर्यटन बोर्डको तथ्यांक छ। मासिक एक लाख हाराहारी विदेशी पर्यटक नेपाल आउन थालेका छन्। बजेटले राखेका नयाँ उद्यमको विकासका लक्ष्यहरू अन्य क्षेत्रमा हासिल नभए पनि पर्यटनसम्बद्ध होटल, रेस्टुरेन्टजस्ता क्षेत्रमा केही सकारात्मक प्रभाव देखिन्छन्। उक्त आवको बजेटको पुँजीगत खर्च असार २४ सम्ममा ५२२ प्रतिशत भएको महालेखा नियन्त्रण कार्यालयको तथ्यांक छ। विकास निर्र्माणमा खर्च हुने यस्तो बजेट बर्सेनि खर्च हुन नसक्नु नै सरकारी असफलताको मानक भएको छ। एक त बजेटमा पुँजीगततर्फको विनियोजन नै न्यून हुने आव ८०८१ मा कुल बजेटको १७ प्रतिशत), अर्को त्यही रकमसमेत वर्षभरिमा आधा मात्रै खर्च गरिने परिपाटीले विकास निर्माणका सपना अलपत्र पर्ने गरेका छन्। जस्तो पुँजीगततर्फको बजेटअन्र्तगत २१ वटा राष्ट्रिय गौरवका आयोजनाहरूमा छुट्ट्याइएको बजेट आर्थिक वर्षको ६ महिनामा २३६१ प्रतिशत मात्रै खर्च भएको तथ्यांक अर्थ मन्त्रालयले सार्वजनिक गरेको थियो। सरकारको उही रफ्तारले १२ महिना अर्थात् पूरा आर्थिक वर्षमा ५७ प्रतिशत बजेट राष्ट्रिय गौरवका आयोजनामा खर्च हुने देखिन्छ। एकातिर जनताले ठूलो आशा गरेका गौरवका आयोजनाहरूमा बजेट नै न्यून विनियोजन हुने र अर्कोतर्फ त्यही बजेटसम्म खर्च हुन नसक्ने अवस्थाले बजेटको कार्यान्वयनको पाटो कति निम्छरो छ प्रस्ट हुन्छ। यद्यपि सरकारले चालुतर्फको खर्च भने आर्थिक वर्षको अन्त्यमा (असार २४) बर्सेनि ८०९३ प्रतिशत पुर्याएको छ। त्यसैगरी बजेटको अर्को असफलता सरकारी ऋण बढ्नुमा देखिन्छ। विकास निर्माणमा छुट्ट्याइएका बजेट हरेक वर्ष आधा पनि खर्च नगरिने तर राष्ट्र ऋण बढेको बढ्यै हुने गरेको छ। आव ८०८१ मा पनि राष्ट्र ऋण उकालो लागेकै छ। सरकारले तिर्न बाँकी सार्वजनिक ऋण २०८१ जेठ मसान्तसम्ममा २४ खर्ब ३४ करोड पुगेको सार्वजनिक ऋण व्यवस्थापन कार्यालयले जनाएको छ। गत वर्षको असारको तुलनामा यो १ खर्ब ९९ करोडले बढी हो। एकातिर साढे २ खर्बको (संशोधन हुँदाको) विकास बजेट भने पूरा आर्थिक वर्षभरमै आधाआधी मात्र खर्च हुने, अर्कोतर्फ सार्वजनिक ऋण भने वर्ष दिनमै एक खर्ब बढी वृद्धि हुने अवस्थाले बजेटको कार्यान्वयनको असफलता प्रस्टै देखिन्छ। अहिले जीडीपीको ४२२४ प्रतिशत बाँकी ऋण तिर्ने अवस्थामा नेपाल छ। यही रीतले अघि बढिरहँदा राष्ट्र नै ऋणको पासोमा पर्ने खतरा बढेको छ। त्यसैगरी आयात ०८०८१ को बजेट कार्यान्वयन अवधि सकिँदा १४ खर्ब हाराहारी पुग्ने देखिन्छ। निर्यात आयातको तुलनामा ज्यादै गौण छ। निर्यात बढ्न नसक्नु र आयात घट्न नघट्नुले उत्पादन क्षेत्र विस्तार हुन नसकेको देखिन्छ। वित्तीय क्षेत्रको अवस्था उस्तै नाजुक छ। लगानी विस्तार हुन सकेको छैन। बजारमा नयाँ ऋणको माग छैन। फलस्वरूप समग्र अर्थतन्त्र बिखलबन्दमा परेको अवस्था छ। यसरी आव २०८०८१ को बजेट कार्यान्वयन प्रभावकारी हुन सकेको देखिँदैन।  गौतम, आर्थिक लेखक तथा विश्लेषक हुन्।"
संविधान संशोधनको चुनौती,"अहिले दुई ठूला राजनीतिक दल नेपाली कांग्रेस र नेकपा एमालेबीच समीकरण बनेको छ। संविधान संशोधनलाई मुख्य एजेन्डा बनाएर राजनीतिक समीकरण भएको हो। दुई दलबीचको संविधान संशोधनलगायत सातबुँदे सहमति जनतासमक्ष सार्वजनिक गर्नु राम्रो हुन्छ। यसो गर्दा पारदर्शी भएको सन्देश प्रवाह हुन्छ। हो, संविधान संशोधन नगरी नहुने भएको छ। संशोधनको कार्यलाई इमान्दारीपूर्वक अघि बढाउनु पर्छ। बुद्धिमत्तापूर्ण ढंगले संविधान संशोधन गर्नु पर्नेमा ध्यान दिनु पर्छ। संविधान संशोधनका क्रममा सानातिना मतभेद हुन सक्छन्। संविधान संशोधनका क्रममा सबै कुराहरू नखोली पनि नहुने र सबै कुरा खुला गर्दा नयाँ संविधानमा लेख्नु पर्ने जस्तो अराजक अवस्था पनि नआओस्। संशोधन नगरी नहुने खालका संविधानका धाराहरूलाई बुद्धिमत्तापूर्वक संशोधन गर्नतिर लाग्नु पर्छ। यसका लागि मन्त्रिपरिषद्ले एउटा प्रस्ताव तयार गरोस्। प्रस्तावमा सर्वदलीय सहमतिका लागि प्रयास गरोस्। सर्वदलीय सहमति हुन बडो कठिन छ। तर पनि दुई तिहाइभन्दा बढी सांसदको मत प्राप्त गर्ने गरी संसद्मा व्यापकरूपमा छलफल होस्। संविधानमा संशोधन किन गर्नु पर्यो त ? यो प्रश्नको न्यायोचित ढंगले प्रस्ट पार्नु पर्छ। अहिले निर्वाचन प्रणाली महँगो छ। धनाढ्यबाहेक अरूले चुनावमा उठ्नै नसक्ने र उठे पनि जित्न नसक्ने अवस्था छ। निर्वाचन आयोगले तोकेको भन्दा दसौं गुणा बढी पैसा खर्च हुने गरेको छ। यति ठूलो रकम कहाँबाट आउँछ ? कसैलाई थाहा छैन। उम्मेदवारले बनिबनाऊ स्टेटमेन्ट दिन्छन्। निर्वाचन आयोग हेर्याहेर्यै बनाइरहेका छन्। यस किसिमका अव्यावहारिक संवैधानिक व्यवस्थाका धाराहरू संशोधन गर्नु पर्छ। यो सरकारले संविधान संशोधनका साथै ठूलाठूला भ्रष्टाचार काण्डको छानबिन गरी टुंगोमा पुर्याउनु पर्छ। अख्तियार दुरुपयोग अनुसन्धान आयोगलाई सबल, सक्षम बनाउनु पर्छ। भ्रष्टाचार नियन्त्रण गर्दै जनतालाई आशा र भरोसा दिलाउन सक्नु पर्छ। (वरिष्ठ अधिवक्ता अर्याल ट्रान्सपरेन्सी इन्टरनेसनल नेपालका पूर्वअध्यक्ष हुन् ।)"
संस्कार सिकाउने श्रावण मास,"मनभरि कुण्ठा छन् तर धैर्यको बाँध नतोडी दरो आत्मबल राखौं, सेवा गरौं दान, धर्म पनि सकेको गरौं। यसैमा चाडपर्वले दिने बल प्राप्त हुन्छ। यसपालि श्रीसम्बत् २०८१, कालयुक्त संवत्सर आषाढ शुक्ल हरिशयनी एकादशी तिथि, विशाखा नक्षत्र, शुभयोग, वणिजकरण, सोमबार, रात्रि २३ः३८ प्रवादनकालमा सूर्य मिथुन राशिबाट कर्कट राशिमा जाँदै गृष्मऋतु उत्तरायण सकिएर दक्षिणायन वर्षा ऋतु श्रावणमासको आरम्भ हुने भएको छ। तिथि, बार, नक्षत्र, योग, करण मिलेर बनेको पञ्चाङ श्रवण गर्नाले गंगास्नान गरेको फल मिल्ने शास्त्रले वर्णन गरेका छन्। यस मासभरि सूर्य कर्कट राशिमा हुनेछन्, त्यसैले संक्रान्ति पनि कर्कट नै भएको हो। यो मासका अधिपति देवता हुन् श्रीधर र मासकी देवी हुन् कान्तिमती। मानव जीवन समय चक्रमै घुमिरहेको हुन्छ। सौर्य मासअनुसार १२ राशिमा सूर्य परिभ्रमण गर्ने क्रममा कर्कट राशिमा सूर्य संक्रमण हुन जाँदा कर्कट संक्रान्ति हुन्छ। सूर्य दक्षिणायन भई हाम्रो भूगोलअनुसार दिनमान थोरै र रात्रिमान धेरै हुने हुँदा दिनको समयभन्दा रात्रिको समय बढी हुने यो अवस्था सूर्य मकर राशिमा सरी माघेसंक्रान्ति नआएसम्म कायम नै रहन्छ। उत्तरायण (माघदेखि असारसम्म) लाई देवताको दिन र दक्षिणायन (साउनदेखि पुससम्म) लाई देवताको रात भनिन्छ। रात र दिनको उत्तिकै महत्त्व हुनाले उत्तरायणमा नयाँ घर सर्ने, बिहे, व्रतबन्ध आदि शुभकर्म बढी हुने गर्छ भने दक्षिणायन समयमा अधिकांश मुख्य चाडपर्व चतुर्मास व्रत, महादसैं, नागपञ्चमी, कृष्णजन्माष्टमी, रक्षाबन्धन, तिहार आदि पर्दछन्। पितृहरूका लागि विशेष उपासना गर्ने पितृपक्ष यसैबेला पर्छन् भने मानिसको मृत्यु समय भने तुलनात्मक रूपमा उत्तरायणलाई बढी शुभ मानिन्छ। तिथि, बार, नक्षत्र, योग र करण पाँच अंग मिलेर पञ्चाङ बन्छ, ज्योतिषशास्त्रको मूल आधार यही नै हो। प्र्रत्येक संक्रान्ति सकेमा र नसकेमा श्रावण संक्रान्ति, मकर संक्रान्ति, मेष अर्थात् वैशाख संक्रान्तिमा पञ्चाङ श्रवण गर्नाले बा यस्तो समय पारी विशेष भक्ति गर्नाले बा घरैमा पनि स्नान गरेको पुण्य अधिक हुने शास्त्रीय मान्यता छ। काल (समय) ले कसैलाई छोड्दैन। समय सबैभन्दा बलबान् छ। महिना महिनामा आउने संक्रान्ति (संक्रमण) र कोठामा परिवर्तन हुने क्यालेन्डरका पानाहरूले आपूले गरेका जीवन उपयोगी र समाज उपयोगी कामको गणना गर्न संकेत गर्छन्। हरेक ६ महिनामा हुने अयन परिवर्तनले अद्र्धवार्षिक समीक्षा र आत्मालोचना गर्न प्रेरित गर्छ हामीलाई। तृष्णा बढाउने, रोग वृद्धि गर्ने तर काल चक्रभन्दा माथि छु भन्ने अहम् भावनालाई त्यागेर आगामी दिन बढी सुखद र आनन्दमय बनाउन सामाजिक सेवा र पर हितकारी काममा प्रेरित हुने संकेत हो संक्रान्ति भनौं अयन परिवर्तन ! जीवन सन्तुलित र सौम्य, सक्रिय र साहसिलो बनाउन आत्मबलको प्रेरणा दिन्छ, अयन परिवर्तनले ! सके वाल्यावस्थादेखि नै नसके किशोर वा यौवनावस्थादेखि नै मानव जीवनलाई लक्ष्योन्मुख, उद्देश्योन्मुख हुन पनि प्रेरित गर्छ। आध्यात्मिक महत्त्वको साथै कर्कट संक्रान्तिको सांस्कृतिक महत्त्व पनि छ। हाम्रो मुलुकको अधिकांश जीवनस्तर कृषिमै आधारित छ। मुख्यबाली धान, मकै, कोदो, भटमास आदि रोपण बेला अर्थात् वर्षायाम खेतबारीको काम यसै समयावधिमा हुने गर्छ। कृषिको आधार ६ वटा ऋतुमध्ये मुख्य वर्षाऋतुको आरम्भ कर्कट संक्रान्तिबाटै सुरु हुन्छ र यतिबेलादेखि नै रोपाइँ धेरै हुने यसपालिको मान्यता देखिन्छ। यद्यपि असारमै विगतझैं बाढी, पहिरोको कष्टकर जीवन भोग्न बाध्य भयौं हामी यसपालि पनि। राम्रो पक्ष भने असारमै अधिकांश रोपाइँ कार्य हुनुपर्ने थियो, तर भएन। खेती किसानी काम गर्नेहरू झन् बढी स्वस्थ हुनुपर्ने र कीराफट्यांग्रा आदिको प्रकोपबाट बच्न स्वास्थ्य मजबुत राख्न यस दिनको विशेष कार्यले प्रेरणा दिन्छ। यसै दिन कण्डारक नामको देव पूजन गर्ने चलन छ। हिलो, मैलो, वर्षाको कारण घाउखटिरा आदि चिलाउने छालाजनित रोग नलाग्न साउने संक्रान्तिको दिन साँझपख लुत्तो फाल्ने चलन छ। लुत्तो फालेपछि जडीबुटीको रूपमा रहेको कुकुरडाइनोको पात जलाएर घाउ खटिरामा मलम लगाउने चलन छ। साँझपख कण्डारक नामक पिशाचको पूजा गरी लुतो फाल्नाले छालाजनित रोग नहुने विश्वास छ। अर्को धसिङ्रेको बोट बाल्ने, पड्काउने, सल्लाको काठको मुठालाई ७७ वटा पार्ने ती मुठालाई निशाचार पिशाचलाई चढाई चार वटा सल्लाको दाउरालाई आफ्नो घरको मूलधुरी नाघ्ने गरी चारै दिशामा फाल्ने अनौठो संस्कृति अहिले पनि गाउँतिर पाइन्छ नै। अब त गाउँ धेरै सहर भयो तर मासको फुलौरा खोरीमा राखी फलफूलसमेत चढाउने, आँगन, चोक गोवरले लिप्ने, सफा पहिरन साथ सेतो ढुंगा मा कण्डारक देवता स्थापना गर्ने, दीप, कलश, गणेशसहित पूजा, उपासना गर्ने विधान छ अहिले पनि छ। अन्त्यमा नाङ्लो ठटाएर अपशकुनहरूलाई खेद्ने कार्य पनि हुन्छ। सहरबजारतिर भने अयन परिवर्तन हुने कर्कट संक्रान्तिमा देव मन्दिरहरूमा जाने, विशेष स्नान, सन्ध्यावन्दन गर्ने, ब्राह्मणहरूबाट संक्रान्ति फल श्रवण गर्ने, स्वस्ति वाचन गराउने, आफन्त चेलीबेटीलाई बोलाई टीका प्रसाद दिने, मीठा खाने कुरा खुवाउने एउटा संयोगको पर्वको रूपमा मानेर खुसीयाली आदानप्रदान गर्ने रूपमा मनाइने गरिन्छ। सबैजसो चाडबाड आरम्भको संकेत दिने श्रावण संक्रान्ति नै हो र माघले चाड बिदा गर्ने भनिन्छ। हरेक चाड, पर्वले त्याग र तपको संकेत गरेका हुन्छन्। त्याग ६ प्रकारका हुन्छन्। कामनाको त्याग श्रेष्ठ त्याग हो। कामनाको त्याग गर्नाले आशक्ति हट्छ। आशक्तिले देवत्व प्राप्ति हुन्न। व्यक्तिको उन्नति पनि हुन्न। अनाशक्तिले व्यत्तिलको स्तरमाथि उठ्छ। आशक्ति हुन्जेल रागले छोड्दैन। राग हुन्जेल कर्म निस्फल हुन्छन्, आधुनिक समय भेरै यतैतिर लम्केको छ। निस्काम भक्ति बिना ईहलोक र परलोक सप्रदैन। अप्राप्तिमा त्याग सबैले गर्न सक्छन्। अभावको त्याग वास्तविक त्याग होइन। सबैथरी वरिपरि हुँदाको त्याग, त्यागको यथार्थ हो। श्रीसम्पत्ति, धनी, मानी ऐश्वर्यशाली, पद प्रतिष्ठाले पूर्ण हुँदाको त्याग सही त्याग हो। वैराग्यले नै सुख र वैभव लक्ष्मीलाई धर्मपूर्वक प्रयोग गर्नुपर्छ। आर्जनको ९० प्रतिशतमा मात्र आफ्नो हक भोग रहन्छ, १० प्रतिशतमा आफ्नो अधिकार रहँदैन। घटना, दुर्घटनामा समान स्वभाव हुनुपर्छ। आचारलाई नछोड्नु तपको लक्षण हो। पातहरू हल्लन सक्छन् वृक्षमा तर अंकुर मर्दैन, ठीक त्यस्तै अपयश र बाधाहरू आउन सक्छन् तर धैर्य तपस्वीको लक्षण हुन्छ। कसैप्रति याचना नगर्ने, ठूलासँग हात नथाप्ने, सानासँग याचना नगर्नेका वरिपरि इश्वर बसेको हुन्छ। सके दिने, नसके कमसे कम याचना चाहिँ गर्नुहुन्न। प्रमोदका ८ दोष छन् ५ इन्द्रियहरूको छाडापन त्यसमा मन, बुद्धि र अहंकारसमेत तीन थपिँदा यी दोष हुन्छन्। अतीतको चिन्ता, भविष्यको आशाले व्यक्तिलाई सताउँछ। गएका दुःख वेदनाले व्यक्तिलाई निराश बनाउँछ। व्यर्थ चेष्टा, व्यर्थ चिन्ता, व्यर्थ चिन्तनले शरीर बोझिलो हुन्छ। हामीमा अनगिन्ती समस्या छ, रोजगारी, आयआर्जनको अभाव, शिक्षा, स्वास्थ्य धान्न नसकेको, बजारभाउको तीव्र वृद्धि, करको भार, मार, व्यापार असन्तुलन, विदेशी ऋण, जर्जर अर्थ प्रणाली, कृषि क्षेत्रको गिर्दो अवस्था, आयातमा भर पर्नु परेको, धेरै नेपाली बिदेसिएका, गाउँघर रित्तो भएको, मलामी जन्तीको अभाव, धेरै प्रदूषण, खाने पानीलगायतको संकट, दिनपरदिनको प्रकोप, महामारी कैयन छन् हाम्रा पीडाहरू। मनभरि कुण्ठा छन् तर धैर्यको बाँध नतोडी दरो आत्मबल राखौं, सेवा गरौं दान, धर्म पनि सकेको गरौं। यसैमा चाडपर्वले दिने बल प्राप्त हुन्छ। भविष्यप्रतिको ठूलो आशा गर्नाले पनि व्यक्तिलाई चिन्तामा धकेल्छ, यसको अर्थ पूरै जीवन निराश भए समस्या फेरि थपिन्छ। मनमा उत्साह थप्न नै यस्ता चाडपर्व हाम्रासामु आएका हुन्।"
अयनको गतिले गर्छ प्रकृतिमा परिवर्तन,"संक्रान्तिहरूमा माघेसंक्रान्ति र साउने संक्रान्ति जसलाई मकर र कर्कट संक्रान्ति पनि भनिन्छ। धार्मिक र सामाजिक मान्यताको आधारमा मात्र नभएर खगोलीय दृष्टिकोणले पनि महत्त्वपूर्ण मानिन्छन्। सूर्यको उत्तर गति र दक्षिण गति आरम्भ हुने दिन भएकाले उक्त संक्रान्तिलाई अयन संक्रान्ति पनि भनिन्छ। मकर संक्रान्तिदेखि सूर्यको गति उत्तर दिशातिर बढ्छ, जसलाई उत्तरायण भनिन्छ र दक्षिणतिर बढ्ने अवधिलाई दक्षिणायन भनिन्छ। सूूर्यले आफ्नो अयन अर्थात् गति फेरेसँगै प्रकृतिमा पनि परिवर्तन आउँछ। माघे संक्रान्तिदेखि दिन क्रमशः लम्बिँदै र रात घट्दै जान्छ भने साउने संक्रान्तिदेखि दिन क्रमशः छोटिँदै जान्छ र रात लम्बिँदै जान्छ। ज्योतिषीय गणितअनुसार प्रत्येक वर्ष श्रावण संक्रान्ति मंगलबार जुरेको छ। सूर्य उत्तरायण भएको अवधिलाई शुभदायक र पुण्य कार्य गर्न समय मानिन्छ। व्रतबन्ध, विवाह, नयाँ घर सर्ने शुभकर्महरूको लगन यस अवधिमा बढी जुरेको पाइन्छ। पुण्य फल पाइन्छ भनेरै कौरभ, पाण्डव युद्धमा अर्जुनको बाणले सख्त घाइते भएर मृत्युवरण गर्न अवस्थामा पुगेका भीष्म पितामहले धेरै पीडा सहे। उत्तरायण भएपछि बल्ल उनले मृत्युवरण गरेका कुरा महाभारतमा उल्लेख छ। साथै माघेसंक्रान्तिपछि शिशिर ऋतुको समाप्ति र वसन्त ऋतुको आगमन हुने हुनाले प्रकृति पनि मन र इन्द्रियहरूलाई आनन्द प्रदान गर्ने सौन्दर्यता र वातावरण लिएर आउँछ। सूर्य दक्षिणायन भएको स्थिति साउन संक्रान्तिदेखि भने मुख्य चाडबाडहरू नागपञ्चमी, ऋषितर्पणी, जनैपूर्णिमा, जन्माष्टमी, कुशेऔंसी, तीज, गौरापर्व, बडादसैं, तिहार आदि पर्वहरू एकपछि अर्को गरेर आउँछन् भने चतुरमास व्रत, पित्रुकार्य यही अवधिमा सम्पन्न हुन्छन्। कृषि कर्मको मुख्यबेला अर्थात् धान रोप्ने समय र चाडपर्वको धार्मिक क्रित्य र रमाइलो गर्ने बेला पनि यही समय भएकाले साउन संक्रान्तिपछिका दिनहरू उल्लासमय हुन्छन्। यद्यपि बाढी र पहिरोको प्राकृतिक बितण्डाले भने यदाकदा व्यवधान खडा नगर्ने होइन। साउन संक्रान्तिको दिन पारिवारिक स्नेह र सम्बन्धलाई मजबुत पार्ने दिन पनि हो। यो दिन विशेषतः दिदीबहिनी ज्वाईंभान्जा भान्जी आदिलाई टीका लगाउने, दक्षिणा दिने मीठो परिकार खुवाउने चलन छ। साथै परिवारका अन्य सदस्यहरू पनि जमघट भई सँगै बसी खाना खाई रमाइलो गर्दछन्। असार महिनाको थकाइ र बेफुर्सदबाट पीडित कर्मयोगी नारी तथा महिलाहरू साउन महिनामा शिवपार्वतीको भक्तिमा रमाउन हरियो चुरा, पोतेबाट सुसज्जित हुन्छन्। ऋतुचक्रअनुसार साउन महिनामा विशेष वर्षा हुने र चारैतिरका डाँडाकाँडालगायत नगिचका रुखबिरुवा फलफूलका बोटसमेत विशेषतः हरियो देखिने हुँदा थोरै समय भए पनि प्रकृतिसँग नै रमाउने उद्देश्यले हरियो भेषभूषालाई नै जोड दिएर रमाएको बुझ्न सकिन्छ। जहाँ हुन्छ हरियाली त्यहाँ हुन्छ खुसीयाली भन्ने भावनामा लुटपुटिएर महिलाहरू हरियो पहिरनमा शिव महादेवको भक्तिमा समर्पित भई आत्मविभोर हुन्छन्। आध्यात्मिक भावनाले ओतप्रोत भएका पुरुष पनि पहेंलो कपडामा सजिएर हातमा कमण्डलु लिएर नाङ्गै खुट्टाले बोलबमको सम्बोधन नारा धन्काएर आआफ्ना पायक पर्ने नदीपोखरी कुण्डबाट जल ल्याएर विभिन्न ठाउँका शिवालयमा चढाउँछन्। विशेषतः साउनको सोमबार जुरेको दिनमा ठाउँ ठाउँका शिवालयहरूमा भक्तजनको विशेष घुइँचो र जमघट नै हुन्छ। साउन महिनामा प्रायः स्त्री जाति वा महिलाहरूले हातखुट्टा रंगाउने चलन छ। आजकल तयारी रूपको मेहन्दी बजारमा पाइने भएता पनि पहिले यस्तो अवस्था नभएको बेला महिलाहरूले जंगलका जडीबुटीका फूलपात, मकरकांची विशेषका पात, भ्रिङीराज, घर वरपर पाखा बारीमा पाइने तिघ्रे हलेंदो मिसाई पिंँधेर लेदो बनाई साँझको खाना खाएपछि हत्केला र गोडामा लगाएर कपडाको काम्रो विशेषले रातभर अड्याएर त्यसबाट आएको रसले हातगोडा रंगीन हुन्थे। अझै पनि सुदूर गाउँमा यस्तो प्रचलन पाउन सकिन्छ। प्रकृतिसँग घुलमिल हुने रुचिमा आएको ह््राससँगै यस्ता प्राचीन चलनलाई बजारमा पाइने अस्वस्थ मेहन्दी र शरीरका कुनै पनि अंग विशेषमा जथाभावी टाटु खोप्ने चलनले क्रमशः विस्थापित गर्दै लगेको तथ्य सबैलाई जगजाहेर भएकै कुरा हो। साउन संक्रान्ति दिनमा अध्यात्मिक भावका व्यक्तिहरू विशेष स्नान गरेर सूर्योपासन र संक्रान्तिको फल प्राप्तिका स्तोत्रहरू आफैंले पाठ गर्ने वा आफूसँग स्तोत्रग्रन्थ नभएमा ब्राह्मण पुरोहितबाट श्रवण गर्ने चलन भए पनि वर्तमान समयमा यो थियो भन्नुपर्ने अवस्था छ। त्यस चलनमा मध्याह्न समयमा उनीहरू अमिलो गुलियो निबुवा र अन्य फलफूलहरू केरा, सुन्तला, अम्बा र वनजंगल विशेषमा पाइने कुरिलो, कुकुरडाइनो, मकरकाँची वनस्पीलाई वनस्पतय शान्ति सम्बोधनले मन्त्र उचारण गरेर पूजा अनुष्ठान गरी साँझपछिको वातावरणलाई हर्षोल्लास समय बनाउने गर्थे। आफ्नै बारीका मकै, केरा, अन्य फलफूलहरू देवतालाई चढाएपछि मात्र घरका परिवारले खाने खुवाउने चलन हुन्थ्यो। आध्यात्मिक पूजा अनुष्ठानपछि लुतो, पिलो, खटिरापटिरा, रोगव्याध आउन नदिन र रोकथाम र शान्तिको निमित्त कण्डारका मुरराधीशग्रहाण दीपमुन्तमम। सरलेन्धन शम्भुतम मामारिष्ट विनाशय मन्त्र वाक्यले कराएर हैजा, रोगव्याध, लुत्तो, पिलो सबै लैजाओ है भनेर सकेसम्म कुनै डाँडो नै कट्ने गरी राँको अगुल्टो फालिन्थ्यो। राँको अगुल्टो फालिने हुँदा प्रायः गाउँघरमा साउन संक्रान्तिलाई राँके संक्रान्ति पनि भनिन्थ्यो। यस्तो चलन समयले आधुनिकतामा प्रवेश गरेसँगै सांस्कृतिक परम्पराको इतिहासमा सीमित भएर लोक व्यवहारमा प्रायः हराइनै सकेको छ। हाम्रो पञ्चांगअनुसार वर्ष भरिनै प्रत्येक हप्ता, महिना बारमा कुनै न कुनै सांस्कृतिक चाडपर्व, धार्मिक अनुष्ठान, व्रत बस्ने काम, सामाजिक जात्रा आदि भइनै रहेका हुन्छन्। यो सौन्दर्यता, मनमोहकता र नेपाली संस्कार संस्कृतिको आपसी सद्भाव, एकता, प्रगाढ मैत्री सम्बन्ध, प्रेमलाई निरन्तरता दिइरहने ऊर्जा हुँदा यस्ता पर्वहरूको मौलिकता र महत्त्वलाई सकेसम्म जोगाउने र आत्मसात् गर्ने प्रयास निरन्तर हुनै पर्दछ। अयन संक्रान्तिको सांस्कृतिक, धार्मिक महत्त्वसमेतलाई हामी सबैले आत्मबोध गर्नैपर्छ।"
प्रचण्ड सरकारको गत आर्थिक वर्षको आय व्यय : दुई पटक संशोधन गर्दासमेत लक्ष्य भेटिएन,"काठमाडौं : गत आर्थिक वर्ष २०८०८१ मा सरकारको आय व्यय निर्धारित वार्षिक लक्ष्यको तुलनामा निकै कम देखिएको छ। महालेखा नियन्त्रक कार्यालयका अनुसार गत आर्थिक वर्ष कूल लक्ष्यको ७४ दशमलव २९ प्रतिशत राजस्व असुली भएको छ भने ८० दशमलव ४४ प्रतिशत बजेट खर्च भएको छ। गत आर्थिक वर्षका लागि सरकारले कूल रु १७ खर्ब ५१ अर्ब ३१ करोड २१ लाख बराबरको बजेट ल्याएको थियो। असार मसान्तसम्ममा कूल रु १४ खर्ब आठ अर्ब ७६ करोड ४५ लाख बराबर मात्रै खर्च भएको छ। चालु शीर्षकमा गत आर्थिक वर्षका लागि रु ११ खर्ब ४१ अर्ब ७८ लाख ४१ हजार बराबर बजेट विनियोजन भएकोमा लक्ष्यको ८३ दशमलव ४१ प्रतिशत अर्थात् रु नौ खर्ब ५२ अर्ब ४१ करोड ५१ लाख बराबर खर्च भएको छ। त्यस्तै, पुँजीगत शीर्षकमा रु तीन खर्ब दुई अर्ब सात करोड ४४ लाख विनियोजन भएकोमा लक्ष्यको ६३ दशमलव ४७ प्रतिशत अर्थात् रु एक खर्ब ९१ अर्ब ७१ करोड ७८ लाख बराबर मात्रै खर्च भएको छ। वित्तीय व्यवस्था शीर्षकको बजेट खर्च ८६ दशमलव ०७ प्रतिशत छ। गत आर्थिक वर्षका लागि वित्तीय व्यवस्था शीर्षकमा रु तीन खर्ब सात अर्ब ४५ करोड ३६ लाख बराबर विनियोजन भएकोमा रु दुई खर्ब ६४ अर्ब ६३ करोड १६ लाख बराबर खर्च भएको महालेखा नियन्त्रक कार्यालयले जनाएको छ। सरकारले गत आर्थिक वर्षका लागि कूल रु १४ खर्ब ७२ अर्ब ४८ करोड ४७ लाख बराबर राजस्व उठाउने लक्ष्य राखेको थियो। तर वार्षिक लक्ष्यको ७४ दशमलव २९ प्रतिशत अर्थात् रु १० खर्ब ९३ अर्ब ९७ करोड ५९ लाख बराबर मात्रै राजस्व असुली भएको छ। सङ्कलित राजस्वमध्ये कर राजस्व लक्ष्यको ७२ दशमलव ३५ र गैरकर राजस्व लक्ष्यको ९७ दशमलव ६८ प्रतिशत बराबर असुली भएको छ। गत आर्थिक वर्षका लागि सरकारले रु १३ खर्ब पाँच अर्ब ४७ करोड ९६ लाख बराबर कर राजस्व उठाउने लक्ष्य राखेकोमा रु नौ खर्ब ४४ अर्ब ५५ लाख ४८ हजार बराबर मात्रै असुली भएको छ। त्यस्तै, गैरकरतर्फ रु एक खर्ब १७ अर्ब छ करोड २१ लाख उठाउने लक्ष्य राखिएकोमा रु एक खर्ब १४ अर्ब ३४ करोड १६ लाख बराबर मात्रै असुली भएको छ। गत आर्थिक वर्षमा वैदेशिक अनुदानतर्फ सरकारी लक्ष्यको तुलनामा वास्तविक प्राप्ति निकै कम छ। गत आवमा कूल रु ४९ अर्ब ९४ करोड ३० लाख बराबर वैदेशिक अनुदान लिने लक्ष्य राखेको सरकारले २२ दशमलव ४८ प्रतिशत अर्थात् रु ११ अर्ब २२ करोड ६४ लाख बराबर मात्रै अनुदान लिन सकेको देखिएको हो। दुई पटक संशोधन गर्दासमेत लक्ष्य भेटिएन आयव्यय अनुमान दुई पटक संशोधन गर्दा पनि सरकारले लक्ष्य भेटाउन सकेन। सरकारले पहिलो पटक अर्धवार्षिक समीक्षामार्फत् र दोस्रोपटक गत आर्थिक वर्षको बजेट ल्याउँदा आयव्यय अनुमान संशोधन गरेको थियो। गत जेठ १५ गते निवर्तमान अर्थमन्त्री वर्षमान पुनले सरकारी आयव्यवको अनुमान दोस्रोपटक संशोधन गर्दै रु १५ खर्ब ३० अर्ब ३५ करोड अर्थात् विनियोजनको ८७ दशमलव चार प्रतिशत हुने गरी संशोधित अनुमान प्रस्तुत गरेका थिए। कूल सरकारी खर्चमध्ये चालु खर्च रु १० खर्ब ६७ अर्ब ४९ करोड अर्थात् विनियोजनको ९३ दशमलव पाँच प्रतिशत, पुँजीगततर्फ रु दुई खर्ब १५ अर्ब ३० करोड अर्थात् यो शीर्षकमा विनियोजनको ७१ दशमलव तीन प्रतिशत र वित्तीय व्यवस्थातर्फ रु दुई खर्ब ४७ अर्ब ५५ करोड अर्थात् विनियोजनको ८० दशमलव पाँच प्रतिशत खर्च हुने गरी संशोधित अनुमान गरिएको थियो। त्यस्तै, दोस्रोपटक संशोधनपछि गत आर्थिक वर्षमा रु १२ खर्ब ५३ अर्ब बराबर राजस्व उठाउने लक्ष्य सरकारले तय गरेको थियो। त्यसअघि सरकारले गत आर्थिक वर्ष २०८०८१ को बजेटको अर्धवार्षिक समीक्षा गर्दै गत माघमा पहिलो पटक राजस्व र खर्चको अनुमान घटाएको थियो। गत आर्थिक वर्षका लागि सरकारले रू १७ खर्ब ५१ अर्ब ३१ करोड २१ लाख बराबरको बजेट ल्याएकोमा अर्धवार्षिक समीक्षामार्फत् सुरू विनियोजनको ८७ दशमलव ३८ प्रतिशत अर्थात् रू १५ खर्ब ३० अर्ब २६ करोड ६२ लाख खर्च हुने संशोधित अनुमान गरिएको थियो। अर्धवार्षिक समीक्षामार्फत् सुरुवाती विनियोजनको तुलनामा चालु शीर्षकमा ८८ दशमलव ८४, पुँजीगत शीर्षकमा ८४ दशमलव १३ प्रतिशत र वित्तीय व्यवस्था शीर्षकमा ८७ दशमलव ३९ प्रतिशत खर्च हुने गरी पहिलोपटक संशोधित अनुमान गरिएको थियो। अर्धवार्षिक समीक्षामार्फत् आयव्ययको अनुमान घटाएर चालुतर्फ रू १० खर्ब सात अर्ब ४५ करोड ४६ लाख अर्थात् सुरुवाती विनियोजनको ८८ दशमलव २४ प्रतिशत, पुँजीगततर्फ रु दुई खर्ब ५४ अर्ब १३ करोड १९ लाख अर्थात सुरुवाती विनियोजनको ८४ दशमलव १३ प्रतिशत र वित्तीय व्यवस्थातर्फ रू दुई खर्ब ६८ अर्ब ६७ करोड ९७ लाख अर्थात सुरुवाती विनियोजनको ८७ दशमलव ३९ प्रतिशत खर्च हुने अनुमान गरिएको थियो। रासस"
सुनको मूल्य हालसम्मकै उच्च,काठमाडौं : स्थानीय बजारमा सुनको मूल्य प्रतितोला नौ सयले वृद्धि भएको छ। आजको वृद्धिपछि सुनको मूल्यमा नयाँ कीर्तिमान कायम भएको हो। सोमबार प्रतितोला एक लाख ४६ हजार नौ सयमा कारोबार भएको छापावाला सुन आजका लागि एक लाख ४७ हजार आठ सय निर्धारण भएको छ। सोमबार प्रतितोला एक लाख ४६ हजार दुई सयमा कारोबार भएको तेजाबी सुन आजका लागि भने एक लाख ४७ हजार एक सय निर्धारण भएको छ। त्यस्तै चाँदीको मूल्य तोलामा १० ले घटेको छ। सोमबार प्रतितोला एक हजार आठ सय ८५ मा कारोबार भएको चाँदी आजका लागि भने एक हजार आठ सय ७५ निर्धारण भएको छ।
"नेप्से परिसूचक २३ सय विन्दुमाथि, ९ अर्ब बढीको कारोबार","काठमाडौं : साताको तेस्रो कारोबार दिन मंगलबार सेयर बजार उच्च अंकले बढेर बन्द भएको छ। नेप्से परिसूचक ७०१८ अंकले बढेर २३१०५९ विन्दुमा पुगेको हो। सेन्सेटिभ इण्डेक्स ३१० प्रतिशतले बढेर ४०९५१ बिन्दुमा पुगेको छ। सोमबार पदभार ग्रहणपछि उपप्रधानमन्त्री एवं अर्थमन्त्री विष्णु पौडेलले सेयर बजार अर्थतन्त्रको ऐना भएको र यसलाई सन्तुलित ढंगले अगाडि लैजाने बताएपछि लगानीकर्ताहरू उत्साहित देखिएका हुन्। उसो त पौडेल लगानीकर्ताले रुचाएका अर्थमन्त्री हुन्। विगतमा उनी अर्थमन्त्री हुँदा सेयर बजारले नयाँ उचाइ चुमेको रेकर्ड पनि छ। यसदिन ३१५ स्क्रिप्सको २ करोड ५८ लाख ३६ हजार २८५ कित्ता सेयर ९ अर्ब १३ करोड ८६ लाख २९ हजार ६४२ रुपैयाँमा खरिदबिक्री भए। उच्च अंकले बढेको सेयर बजारमा ६ वटा कम्पनीको सेयर सकारात्मक सर्किट लेभलमा कारोबार भयो। सिन्धु् विकास बैंक,बरुण हाइड्रोपावर,ग्रीन डेभलपमेन्ट,आँखु खोला जलविद्यु्त,मन्दाकिनी हाइड्रोपावर र सिक्लेस हाइड्रोपावरको सेयर १० प्रतिशतले बढेको हो। आधार दर्जन कम्पनीको सेयर १० प्रतिशतले बढ्दा तीनवटा कम्पनीका लगानीकर्ताले भने गुमाए। १०५ प्रतिशत नेपाल इन्भेस्टमेन्ट डिवेन्चर २०८२ ,एनआईबीएल ग्रोथ र ११ प्रतिशत एलबीबीएल डिवेन्चर २०८९ का लगानीकर्ताहरूले गुमाएका हुन्। कारोबार रकमका आधारमा यसदिन नगदी ग्रुप शीर्षस्थानमा रह्यो। सो कम्पनीको २१ करोड मूल्य बढीको सेयर कारोबार भयो। एनआरएन इन्फ्रास्टक्चर एन्ड डेभलपमेन्टको १८ करोड,अपी पावर र जानकी फाइनान्सको १७१७ करोड मूल्यको सेयर कारोबार भयो। यसैगरी अरुण भ्याली हाइड्रोपावरको १६ करोड मूल्य बराबरको सेयर कारोबार भयो। आज म्युचुअल फण्डबाहेक अन्य समूहको उपसूचक सकारात्मक देखिएका छन्। यसदिन हाइड्रोपावर समूहको उपसूचक सर्वाधिक ५४५ प्रतिशतले बढ्यो। यसैगरी डेभलपमेन्टको ४९४,होटल्स एन्ड टुरिजमको ३६३ र इन्भेस्टमेन्ट समूहको सूचक ३०६ प्रतिशतले बढ्यो। कारोबारमा आएका २३४ स्टकको मूल्य बढ्दा ८ वटाको घट्यो।"
बजेट कार्यान्वयन सधैं फितलो,"विकास निर्माणमा छुट्ट्याइएका बजेट हरेक वर्ष आधा पनि खर्च हुँदैन, जसले राष्ट्रको ऋण बढिरहेको छ। आर्थिक वर्ष २०८०८१ सकिएको छ। सरकारले यस आवका लागि संसद्मा बजेट पनि प्रस्तुत गरिसकेको छ। यो नयाँ बजेट कस्तो हो भन्दा पनि उक्त बजेट कार्यान्वयन कति सफल रह्यो वा असफल रह्यो ? लेख यसमै केन्द्रित छ। तत्कालीन अर्थमन्त्री डा प्रकाशशरण महतले सार्वजनिक गरेको कुल १७ खर्ब ५१ अर्ब ३१ करोडको आव २०८०८१ को बजेटले ६ प्रतिशत आर्थिक वृद्धि र ६५ प्रतिशतमा मुद्रास्फीति सीमित गर्ने लक्ष्य राखेको थियो। आर्थिक वर्ष २०८०८१ को सकिँदा सरकारको ती लक्ष्यहरू पूरा नभएको मात्र होइनन्, लक्ष्यको छेउछाउमै नपुगेको देखिन्छ। सरकारले नै आव ०८१८२ को बजेट सार्वजनिक गर्दै आव २०८०८१ को आर्थिक वृद्धिदर ३९ प्रतिशत सीमित हुने जनाएको हो। बजेट ल्याइदा नै महत्त्वाकांक्षी मानिएको र स्रोत जुटाउन हम्मेहम्मे पर्ने बताइएको उक्त आवको बजेट ६ महिनामै संशोधन गरी दुई खर्बले घटाइएको थियो। खासगरी आर्थिक वर्षको अन्त्यमा प्रगति अधिक देखाउन र बजेट हावादारी नभएको पुष्टि गर्न पनि यसरी बजेट संशोधन गर्ने गरिएको छ। आर्थिक वर्ष २०८०८१ को बजेटको खर्च र स्रोत संकलन लक्ष्यअनुसार नभएपछि १७ खर्ब ५१ अर्बको बजेटलाई संशोधन गरी १५ खर्ब ३० अर्बमा झारिएको थियो। लोकरिझाइका लागि सुरुवातमा महत्त्वाकांक्षी हिसाबले बजेट ल्याइने र आर्थिक वर्षको मध्यतिर आइसकेपछि संशोधन गर्ने चलाखी सरकारले गर्दै आएको छ। त्यसरी संशोधन गरेर बजेटको आकार घटाउँदा पनि कार्यान्वयनको अवस्था निरीह रहने गरेको देखिन्छ। बजेटमा चालुतर्फ ११ खर्ब ४१ अर्ब ७८ करोड, पुँजीगततर्फ ३ खर्ब २ अर्ब ७ करोड र वित्तीय व्यवस्थापनतर्फ ३ खर्ब ७ अर्ब ४५ करोड बजेट विनियोजन गरिएको थियो। ६ महिनाको बजेट कार्यान्वयनको अवस्था प्रभावकारी नभएपछि संशोधन गरेर चालु खर्चतर्फ १० खर्ब ७ अर्ब, पुँजीगततर्फ २ खर्ब ५४ अर्ब र वित्तीय व्यवस्थापनतर्फ २ खर्ब ६९ अर्बमा बजेटलाई झारिएको थियो। त्यसै अवधिमा सरकारले राजस्व संकलनको लक्ष्य १४ खर्ब ५२ अर्बबाट घटाएर १२ खर्ब २ अर्बमा झारेको थियो। यसरी सरकारले बर्सेनि स्रोत व्यवस्थापनका हिसाबले महत्त्वाकांक्षी बजेट ल्याउने र आवको उत्तराद्र्धमा त्यसलाई सशोधन गरी घटाउने गरेको छ। त्यसले पनि बजेट कार्यान्वयनको हविगत दर्शाउँछ। निर्यात आयातको तुलनामा ज्यादै गौण छ। निर्यात बढ्न नसक्नु र आयात घट्न नघट्नुले उत्पादन क्षेत्र विस्तार हुन नसकेको देखिन्छ। तत्कालीन अर्थमन्त्री महतले कृषि, ऊर्जा र पर्यटनसहित १० क्षेत्रलाई प्राथमिकतामा राखेर आव ८०८१ को बजेट ल्याएको घोषणा गरेका थिए। आव ८०८१ को बजेटमा राखेको लक्ष्यमध्ये ६५ प्रतिशतभन्दा तल मुद्रास्फीति कायम राख्ने लक्ष्य (५ प्रतिशत) भेट्टाएको छ। तर उपभोक्ता मागमा आएको कमी, न्यून कर्जा विस्तार, उत्पादनमूलक क्षेत्रको सुस्तता र आयातमा समेत आएको कमीले आव ८०८१ मा आर्थिक क्रियाकलापको विस्तार हुनै सकेन। फलस्वरूप उद्योगीव्यवसायीहरू मात्र नभएर वित्तीय क्षेत्रसमेत मन्दीको मारमा छ। पर्यटनबाहेक अन्य क्षेत्रको प्रगति हुन सकेको छैन। शिक्षा क्षेत्रमा झन्डै २ खर्ब बजेट विनियोजन हुँदा पनि २०८० सालमा परीक्षा दिएका ४ लाख ६४ हजार ७ सय ७५ जनामध्ये एससीईमा जम्मा ४७ प्रतिशत विद्यार्थी मात्र उत्तीर्ण भए। अनुत्तीर्णमध्ये सामुदायिक विद्यालयका विद्यार्थी ८८१२ प्रतिशत थिए। शिक्षा क्षेत्रमा विनियोजित बजेट कति प्रभावकारी रह्यो वा रहेन एससीईको ताजा नतिजालाई नै उदाहरण मान्न सकिएला। मुलुकमा रोजगारी सिर्जनाको अवस्था करिब शून्यबराबर भएको र वैदेशिक रोजगारीमार्फत आउने रेम्यिान्स आयमा (जीडीपीको ३० प्रतिशत) निर्भर रहन थालेको अवस्थामा आइरन गेटमै विद्यार्थी अड्किएपछि अबको वर्ष त्यो सम्भावना पनि खस्कने देखिन्छ। पर्यटन क्षेत्रमा मूलत कोभिड१९ को जोखिम कम भएर विश्वव्यापी पर्यटन प्रवाह बढिरहँदा नेपालमा यस क्षेत्रमा सुधार आएको देखिन्छ। जस्तो पछिल्लो ६ महिनामै ५ लाख ८३ हजार पर्यटक नेपाल भित्रिएको पर्यटन बोर्डको तथ्यांक छ। मासिक एक लाख हाराहारी विदेशी पर्यटक नेपाल आउन थालेका छन्। बजेटले राखेका नयाँ उद्यमको विकासका लक्ष्यहरू अन्य क्षेत्रमा हासिल नभए पनि पर्यटनसम्बद्ध होटल, रेस्टुरेन्टजस्ता क्षेत्रमा केही सकारात्मक प्रभाव देखिन्छन्। उक्त आवको बजेटको पुँजीगत खर्च असार २४ सम्ममा ५२२ प्रतिशत भएको महालेखा नियन्त्रण कार्यालयको तथ्यांक छ। विकास निर्र्माणमा खर्च हुने यस्तो बजेट बर्सेनि खर्च हुन नसक्नु नै सरकारी असफलताको मानक भएको छ। एक त बजेटमा पुँजीगततर्फको विनियोजन नै न्यून हुने आव ८०८१ मा कुल बजेटको १७ प्रतिशत), अर्को त्यही रकमसमेत वर्षभरिमा आधा मात्रै खर्च गरिने परिपाटीले विकास निर्माणका सपना अलपत्र पर्ने गरेका छन्। जस्तो पुँजीगततर्फको बजेटअन्र्तगत २१ वटा राष्ट्रिय गौरवका आयोजनाहरूमा छुट्ट्याइएको बजेट आर्थिक वर्षको ६ महिनामा २३६१ प्रतिशत मात्रै खर्च भएको तथ्यांक अर्थ मन्त्रालयले सार्वजनिक गरेको थियो। सरकारको उही रफ्तारले १२ महिना अर्थात् पूरा आर्थिक वर्षमा ५७ प्रतिशत बजेट राष्ट्रिय गौरवका आयोजनामा खर्च हुने देखिन्छ। एकातिर जनताले ठूलो आशा गरेका गौरवका आयोजनाहरूमा बजेट नै न्यून विनियोजन हुने र अर्कोतर्फ त्यही बजेटसम्म खर्च हुन नसक्ने अवस्थाले बजेटको कार्यान्वयनको पाटो कति निम्छरो छ प्रस्ट हुन्छ। यद्यपि सरकारले चालुतर्फको खर्च भने आर्थिक वर्षको अन्त्यमा (असार २४) बर्सेनि ८०९३ प्रतिशत पुर्याएको छ। त्यसैगरी बजेटको अर्को असफलता सरकारी ऋण बढ्नुमा देखिन्छ। विकास निर्माणमा छुट्ट्याइएका बजेट हरेक वर्ष आधा पनि खर्च नगरिने तर राष्ट्र ऋण बढेको बढ्यै हुने गरेको छ। आव ८०८१ मा पनि राष्ट्र ऋण उकालो लागेकै छ। सरकारले तिर्न बाँकी सार्वजनिक ऋण २०८१ जेठ मसान्तसम्ममा २४ खर्ब ३४ करोड पुगेको सार्वजनिक ऋण व्यवस्थापन कार्यालयले जनाएको छ। गत वर्षको असारको तुलनामा यो १ खर्ब ९९ करोडले बढी हो। एकातिर साढे २ खर्बको (संशोधन हुँदाको) विकास बजेट भने पूरा आर्थिक वर्षभरमै आधाआधी मात्र खर्च हुने, अर्कोतर्फ सार्वजनिक ऋण भने वर्ष दिनमै एक खर्ब बढी वृद्धि हुने अवस्थाले बजेटको कार्यान्वयनको असफलता प्रस्टै देखिन्छ। अहिले जीडीपीको ४२२४ प्रतिशत बाँकी ऋण तिर्ने अवस्थामा नेपाल छ। यही रीतले अघि बढिरहँदा राष्ट्र नै ऋणको पासोमा पर्ने खतरा बढेको छ। त्यसैगरी आयात ०८०८१ को बजेट कार्यान्वयन अवधि सकिँदा १४ खर्ब हाराहारी पुग्ने देखिन्छ। निर्यात आयातको तुलनामा ज्यादै गौण छ। निर्यात बढ्न नसक्नु र आयात घट्न नघट्नुले उत्पादन क्षेत्र विस्तार हुन नसकेको देखिन्छ। वित्तीय क्षेत्रको अवस्था उस्तै नाजुक छ। लगानी विस्तार हुन सकेको छैन। बजारमा नयाँ ऋणको माग छैन। फलस्वरूप समग्र अर्थतन्त्र बिखलबन्दमा परेको अवस्था छ। यसरी आव २०८०८१ को बजेट कार्यान्वयन प्रभावकारी हुन सकेको देखिँदैन।  गौतम, आर्थिक लेखक तथा विश्लेषक हुन्।"
"चीन जोड्ने तातोपानी मार्ग ठप्प, बाढीले हाइड्रोपावर र पुल बगायो","सिन्धुपाल्चोक : आइतबार रातिको अविरल वर्षाले सिन्धुपाल्चोक जिल्लाको विभिन्न नदी तटीय क्षेत्रमा क्षति पुर्याएको छ। भारी वर्षाका कारण आएको बाढीले पाँचपोखरी थाङ्पाल गाउँपालिका ८ तिपेनीमा रहेको इन्द्रावती तेस्रो जलविद्युत् आयोजनाको केही संरचना बगाएको छ भने पावर हाउसमा पानी पसेको र ड्याममा क्षति भएको प्रहरीले जनाएको छ। ७ दशमलव ५ मेगावाट क्षमताको आयोजनाको ड्याम बालुवाले भरिएको कारण विद्युत् उत्पादन ठप्प भएपछि सिन्धुपाल्चोक क्षेत्र नम्बर २ का अधिकांश भाग अन्धकार भएको छ। आयोजनामा काम गर्ने सबै कर्मचारी सुरक्षित रहेको तर क्षतिको विवरण भने आउन बाँकी रहेको प्रहरीको भनाइ छ। त्यस्तै बाढीले पाँचपोखरी थाङ्पाल गाउँपालिका ६ चिन्डेमा रहेको झोलुङ्गे पुल बगाएको छ। सोही गाउँपालिकाको खाल्डेखोलामा बाढी र पहिरोले सडक अवरुद्ध बनाएको छ। सो क्षेत्रमा जाने कुनै पनि बैकल्पिक सडक नहुँदा अत्यावश्यक यातायातका साधनहरूसमेत चल्न नपाउँदा बिरामीहरू समेत मारमा परेका छन्। लार्के खोलामा आएको बाढीले मेलम्ची भोताङ सडक ठाउँठाउँमा बगाएको छ। तटीय क्षेत्रको खेतीयोग्य जमिन बगाएको छ। चिनियाँ पुल, माझीरुम्टी, तिपेनी, खसेबलुवा र खाल्डेखोलाजस्ता बस्ती बजार पूर्ण जोखिममा रहेको छ भने अस्पताल पनि जोखिममा रहेको बताइएको छ। बाढीले सडक, गोरेटो, खेत, तटबन्ध र घाटहरूसमेत बगाएको छ। यसैगरी तिपेनी मेलम्ची सडकखण्डको बाटोमा पनि बाढीले क्षति पुर्याएको छ। गाउँपालिका अध्यक्ष टासी ह्योल्मो लामाले पालिका जोड्ने सडक पूर्णरूपमा बन्द भएको बताए। अध्यक्ष लामाले पाँचपोखरीमा फेरि ठूलो विपत्ति आइलागेको बताउँदै खेतीयोग्य जमिन धेरै बगाएको जानकारी दिए। आइतबार साँझदेखि यहाँ बत्ती पनि छैन। नदी किनाराका कटेजहरू बाढीले बगाएको छ। कति बगायो भन्ने विवरण निकाल्नै मुस्किल परिरहेको छ, उनले भने गाउँपालिका अहिले सडक, बाटो, यातायात र बिजुली बत्तीबाट पूर्ण रूपमा विच्छेद भएको छ। त्यस्तै बाढीले इन्द्रावती नदीमा लगाएको अन्दाजी एक सय मिटर ग्याबिन जाली बगाई तिपेनी मेलम्चीको सडक अवरोध गरेको छ। यता चीनसँग जोड्ने बाह्रबिसेतातोपानी सडकमा पर्ने खाग्दल बजारमा रहेको बेलिब्रिज बाढीले बगाएको छ। खाग्दल खोलामा आएको बाढीले बेलिब्रिज बगाउँदा तातोपानीबाह्रबिसेको सडक सम्पक टुटेको छ। इलाका प्रहरी बाह्रबिसेका प्रहरी निरीक्षक देवेन्द्रराज जोशीका अनुसार सोमबार रातको २ बजे खाग्दल खोलामा आएको बाढीले बेलिब्रिज बगाएसँगै आसपासका आधा दर्जन घरटहरामा क्षति पुर्याएको छ। अविरल वर्षात् कारण उर्लिएको खाग्दल खोला रातको दुई नबज्दै बेलिब्रिज माथिबाट बग्न थालेपछि स्थानीयको भागाभाग भएको थियो। पुल बगाएर वारपर नदी पसेपछि जोखिमबाट स्थानीयलाई जोगाउन रातिनै नजिकैको सुरक्षित स्थानमा लगिएको प्रहरीले जनाएको छ। खाग्दलसहित कोदारी राजमार्गको खण्डपिच्छै विभिन्न स्थानमा बाढीपहिरो गएपछि सडक भएको छ। खागदल खोला नजिक रहेको तीन घर जोखिममा रहेको प्रहरीले बताएको छ। त्यहाँ रहेका नौ जना मानिसहरूलाई नेपाली सेना र नेपाल प्रहरीले सुरक्षित स्थानमा सारिएको जिल्ला प्रहरी कार्यालयका सूचना अधिकारी प्रहरी नायब उपरीक्षक निरञ्जन भट्टराईले जानकारी दिए। भट्टराईका अनुसार उद्धारपश्चात ९ जनालाई सुरक्षित स्थानमा सारिएको छ। जसमा खागदल बस्ने वर्ष ७९ को लोकबहादुर कार्की र उनको श्रीमती वर्ष ६८ की कमलादेवी कार्की, छोरा वर्ष ४२ को नवराज कार्की र छोरी वर्ष ३५ की निर्मला रोका रहेका छन्। यस्तै सोही ठाउँका वर्ष ४१ को विष्णु मगर उनको श्रीमती वर्ष ३२ की मनमाया मगर र छोरी वर्ष १५ कि रेविका मगरलाई सुरक्षित स्थानमा सारिएको छ। यस्तै सोही स्थान बस्ने वर्ष ३१ को साजन श्रेष्ठ र वर्ष २१ को सुशील श्रेष्ठलाई उद्धार गरी सुरक्षित स्थानमा सारिएको प्रहरीले जनाएको छ। नदी तटीय क्षेत्र र बाढी पहिरोबाट जोखिमयुक्त स्थानहरूमा विभिन्न इलाका प्रहरी कार्यालयबाट प्रहरी खटिएको जिल्ला प्रहरी कार्यालय सिन्धुपाल्चोकले जनाएको छ। प्रहरीले खोला किनारा छेउछाउमा बस्ने स्थानीय बासिन्दालाई सतर्कता अपनाउन साइरन बजाउने, माइकिङलगायत अन्य जनचेतनामूलक कार्य गरी जोखिममा रहेकाहरूको उद्धार गरिएको भट्टराईले बताए। बाढी पूर्वानुमान महाशाखाका अनुसार भोटेकोशी नदी, बाह्रबिसे जलमापन केन्द्रमा हालको जलसतहले सतर्कता तह पार गरेको छ। यो बढ्दो क्रममा रहेकाले सो नदीको तटीय क्षेत्रहरूमा रहनेहरूले बिहान ८ बजेसम्मै उच्च सतर्कता अपनाउनुपर्ने बताइएको छ।"
महिनामै २ खर्ब थप पैसा थुप्रिँदा भटाभट घट्यो ब्याजदर,"काठमाडौं : बैंकिङ प्रणालीमा पछिल्लो एक महिनामै करिब दुई खर्ब रुपैयाँ निक्षेप थुप्रिएको छ। प्रणालीमा अधिक पैसा थुप्रिएपछि बैंकहरूले ब्याजदर पनि भटाभट घटाउन थालेका छन्। वाणिज्य बैंक, विकास बैंक र वित्त कम्पनीहरूमा जेठ मसान्तसम्म ६२ खर्ब ६० अर्ब रुपैयाँबराबरको निक्षेप संकलन भएकोमा असार अन्तिम सातातिर ६४ खर्ब ५७ अर्ब रुपैयाँ निक्षेप थुप्रिएको छ। प्रणालीमा रहेको कुल निक्षेपमध्ये सञ्चालनमा रहेका २० वाणिज्य बैंकमा मात्रै ५७ खर्ब २९ अर्ब निक्षेप संकलन भएको छ। जबकि यसअघिको महिना जेठमा ५५ खर्ब ४० अर्ब रुपैयाँबराबरको निक्षेप संकलन भएको थियो। निक्षेप बढ्ने तर कर्जाको माग खासै नहुँदा प्रणालीमा पर्याप्त लगानीयोग्य पुँजी (तरलता) थुप्रिएको छ। जसले गर्दा कर्जा निक्षेप अनुपात ७७७५ प्रतिशतमात्रै छ। बैंकहरूले १ सय रुपैयाँ निक्षेपमा ९० रुपैयाँ कर्जा दिन पाउँछन्। अर्थात् नेपाल राष्ट्र बैंकले तोकेको अधिकतम सीडी रेसियो ९० प्रतिशत छ। यस हिसाबले प्रणालीमा १२२५ प्रतिशत अधिक तरलता छ। असार २६ गतेसम्ममा कुल ५१ खर्ब ५० अर्ब कर्जा प्रवाह भएकोमा वाणिज्य बैंकमार्फतमात्रै ४५ खर्ब ५५ अर्ब रुपैयाँ ऋण लगानीमा छ। बैंकिङ प्रणालीमा झन्डै ९० प्रतिशत हिस्सा ओगट्ने वाणिज्य बैंकमा यतिबेला अत्यधिक पैसा थुप्रिएकाले साउनका लागि भटाभट ब्याजदर घटाएका छन्। आजदेखि (साउन १ गते) बाट लागू हुने गरी साधारण बचत खाता र मुद्दती निक्षेपमा १३ वाणिज्य बैंकहरूले ब्याजदर घटाएका छन्। तर मुद्दतीमा कृषि विकास बैंक र सिटिजन्सले मात्रै ब्याजदर झिनो बढाएका छन्। यससँगै पाँच वाणिज्य बैंक (लक्ष्मी स्नराइज, नबिल, नेपाल इन्भेस्टमेन्ट मेगा, नेपाल एसबीआई र स्ट्यान्र्डर्ड चार्टर्ड)को निक्षेप भने यसअघिकै स्थिर कायम रहेको छ। साउन महिनामा वाणिज्य बैंकहरूको अधिकतम व्यक्तिगत मुद्दती निक्षेपको ब्याजदर औसत ६७३९ प्रतिशत हाराहारीमा पुगेको छ। यो जेठ महिनाको तुलनामा साउनका लागि सार्वजनिक भएको ब्याजदरअनुसार उक्त हाराहारीमा अधिकतम ब्याजदर कायम भएको छ। तर यसअघि जेठ महिनाका लागि साधारण बचतमा न्यूनतम औसत ३२८१ प्रतिशत र व्यक्तिगत मुद्दतीमा निक्षेपमा अधिकतम औसत ६८७६ प्रतिशतले ब्याज दिइएको थियो। साधारण बचत खातामा बैंकहरूको न्यूनतम ब्याजदर औसत ३२८१ प्रतिशत छ। यससँगै संस्थागत मुद्दती निक्षेपमा बैंकहरूको अधिकतम ब्याजदर औसत ५४७९ प्रतिशत रहेको छ। बैंकहरूले रेमिट्यान्सको मुद्दती निक्षेपमा भने व्यक्तिगत मुद्दतीको थप १ प्रतिशत बिन्दु दिँदै आएका छन्। आजदेखि (साउनमा) वाणिज्य बैंकको ब्याजदर : १३ ले घटाए, ५ को स्थिर र २ ले थोरै बढाए मुद्दतीमा अधिकतम ब्याज दिनेमा एनआईसी एसिया र एनएमबी अगाडि असार महिनामा निक्षेपहरू थुप्रिनु र अर्कोतर्फ कर्जा प्रवाह हुन नसक्दा पनि बैंकको ब्याजदर घटेको बताउँछन्, नेपाल बैंकर्स संघका कार्यकारी निर्देशक अनिल शर्मा। उनका अनुसार जेठ मसान्तबाट यता असार अन्तिम सातासम्ममा मात्रै दुई खर्ब रुपैयाँबराबर थप निक्षेप थुप्रिसकेको छ। अझ निक्षेप थुप्रिने क्रममा छ। तर कर्जा विगतदेखि नै खासै बढ्न सकेको छैन। परिणामस्वरूप निक्षेप थुप्रिने मात्रै काम हँुुदा ब्याजदर तरलता व्यवस्थापन गर्न घटाउनु नै पयो, उनले अन्नपूर्णसँग भने, असारमा कर्जा जाने समय पनि होइन, निक्षेप बढ्ने समय नै हो। बरु साउन भदौमा कर्जाको मागहरू आउन थाल्छ। अझ नेपाल राष्ट्र बैंकले आर्थिक वर्ष २०८१८२ का लागि ल्याउने मौद्रिक नीतिले पनि कसरी गाइड गर्छ हेर्न बाँकी रहेको उनी बताउँछन्। यस हिसाबले बजार सक्रिय होला भन्ने अपेक्षा उनले गरेका छन्। अब अलिकति गतिविधि चलायमान भएर बजार सुदृढ हुने उनको आकलन छ। साउनमा वाणिज्य बैंकहरूमध्ये अधिकतम व्यक्तिगत मुद्दती निक्षेपमा सबैभन्दा बढी ब्याजदर एनएमबी बैंक र एनआईसी एसिया बैंकको देखिन्छ। उक्त बैंकले व्यक्तिगत मुद्दती निक्षेपमा अधिकतम ७५३ प्रतिशत ब्याज र संस्थागततर्फ ६५३ प्रतिशत ब्याजदर तोकेका छन्। यसैगरी हिमालयाले व्यक्तिगत निक्षेपमा अधिकतम ७५० प्रतिशत ब्याज कायम गरेको छ। यसपछि व्यक्तिगतमा ७ प्रतिशत अधिकतम ब्याज तोक्नेमा माछापुच्छ्रे, नबिल, स्ट्यान्डर्ड चार्टर्ड, नेपाल इन्भेस्टमेन्ट र प्रभु बैंक छन्। यसबाहेकका बैंकले ७ प्रतिशत कम ब्याज दिएका छन्। यद्यपि यसपटक निक्षेपमा थोरै ब्याजदर बढाएको कृषि विकास बैंकले ६२९८५ प्रतिशत र एभरेस्टले ६३० प्रतिशत अधिकतम ब्याजदर निर्धारण गरेका छन्। यसपछि क्रमशः सिटिजन्सको ६७५ प्रतिशत, ग्लोबलको ६२५, कुमारी ६७१ प्रतिशत, लक्ष्मी सन्राइजले ६५०, नेपाल बैंकले ६२५, नेपाल एसबीआई ६३०, प्राइम ६५०, राष्ट्रिय वाणिज्य ६२१, सानिमा ६४ र सिद्धार्थ बैंकले ६७५ प्रतिशतमा मुद्दती निक्षेप संकलन गरिरहेका छन्। निक्षेपको ब्याजदर विस्तारै कम हुँदै जाँदा कर्जाको पनि सामान्य रूपमा घट्ने छ। विगतलाई हेर्दा पनि कर्जाको ब्याजदर क्रमशः घट्दै गएको छ। कर्जाको भारित औसत ब्याजदर २०८१ जेठमा वाणिज्य बैंकहरूको १०१५ प्रतिशत, विकास बैंकहरूको ११६३ प्रतिशत र वित्त कम्पनीहरूको १२८५ प्रतिशत रहेको छ। जबकि २०८० जेठमा वाणिज्य बैंकहरूको कर्जाको भारित औसत ब्याजदर १२५३ प्रतिशत, विकास बैंकहरूको १४४७ प्रतिशत र वित्त कम्पनीहरूको १५०६ प्रतिशत कायम भएको थियो। यो औसतमा भएकाले कम देखियो तर बैंकअनुसार कर्जाको ब्याजदर घटेको महसुस खासै नभएको सर्वसाधारणको गुनासो पनि सुनिन्छ। अझ व्यवसायीहरू कर्जाको ब्याजदर एकल अंकमा हुनुपर्ने माग गर्दै आएका छन्। यद्यपि बैंकहरूले ब्याजदर घटाउने भन्दैमा ह्वारह्वार्ती घटाउन वा बढाउन मिल्दैन। यसका लागि नेपाल राष्ट्र बैंकले तोकेको परिधिभित्र रहनुपर्ने हुन्छ। केन्द्रीय बैंकका अनुसार ब्याजदर घटाउँदा पनि अघिल्लो महिनाको औसतमा बढीमा १० प्रतिशत बिन्दुले मात्र परिवर्तन गर्न पाइन्छ।"
सुदूरपश्चिममा आजदेखि बजेट शून्यता,"धनगढी : केन्द्रमा सत्ता गठबन्धन फेरिएसँगै सुदूरपश्चिममा बजेट शून्यताको अवस्था आएको छ। असार मसान्तको राति १२ बजेसम्म बजेट पास हुनुपर्ने संवैधानिक प्रावधान छ। सोमबार राति १२ बजेसम्म बजेट पास नभएपछि प्रदेशमा बजेट शून्यताको अवस्था आएको हो। तत्कालीन गठबन्धनबाट आर्थिक मामिला मन्त्री बनेका एमालेका सुरेन्द्रबहादुर पालले असार १ गते ३१ अर्ब ६२ करोड ९८ लाख २८ हजारको बजेट पेस गरेका थिए। तर उक्त बजेटमा असार मसान्तसम्म छलफल नै हुन सकेन। असार १ गते आएको बजेटमा असारको २० गतेसम्म छलफलसमेत भएन। सत्ता गठबन्धन फेरिएसँगै असार २० गते नेकपा एमालेले मुख्यमन्त्री दीर्घबहादुर सोडारीलाई दिएको समर्थन फिर्ता लिएपछि उनी अल्पमतमा परेका छन। एमालेले समर्थन फिर्ता लिएपछि, उसले आफैंले ल्याएको बजेट पास नहुने भएको हो। अहिले एमाले बजेट पास हुन नदिने पक्षमा छ। सुदूरपश्चिममा जेठको २८ गतेमात्रै मन्त्रिमण्डल विस्तार भएको थियो। असार २८ गते आर्थिक मामिला मन्त्री बनेका एमालेका सुरेन्द्रबहादुर पालले त्यसको तीन दिनपछि बजेट प्रस्तुत गरेका थिए। उनले बजेट आफूले पढे पनि बनाउन नपाएको प्रतिक्रिया दिएका थिए। संघमा रातारात सत्ता गठबन्धन फेरिएला भन्ने भेउ नपाएपछि तत्कालीन गठबन्धन (एमाले, माओवादी, समाजवादी र नाउपा) ले असारको मध्यसम्म पनि बजेटमाथि छलफल गर्न उचित ठानेनन्। बजेटप्रति कांग्रेसको विरोध भइरहेकाले तत्कालीन गठबन्धनले असारको अन्तिम दुईतीन दिनमा बजेटमाथि छलफल गराउने र पास गर्ने सोच बनाएको थियो। सत्ता गठबन्धनमा यस्तो फेरबदल होला भन्ने कल्पनासमेत थिएन्, कांग्रेसको विरोध आइरहेकाले धेरै दिन सदनमा लफडा गर्नुभन्दा असारको अन्त्यमा छलफल गरेर पास गर्ने सोच थियो, तर रातारात सत्ता गठबन्धन फेरियो नेकपा माओवादी केन्द्रबाट आर्थिक मामिला मन्त्रीको जिम्मेवारी पाएका मन्त्री अक्कलबहादुर रावलले भने। अहिले समाजवादी र माओवादीलाई असारको १ गते आएको बजेटमाथि तत्काल छलफल सुरु नगरेकोमा पछुतो भइरहेको छ। कांग्रेस झुक्याउन बजेटमाथिको छलफल नचलाएको सोडारी नेतृत्वको सरकार अहिले भने बजेट पास नहुने भएपछि तनावमा छ। सोमबार राति १२ बजेसम्म बजेट पास नभएपछि प्रदेशमा बजेट विहीनताको अवस्था आउनेछ। साउन १ गतेदेखि प्रदेश सरकारले न खर्च गर्न पाउछ, न कर संकलन गर्न नै। बजेट भ्याकुमको अवस्था आयो, मुख्यमन्त्री दीर्घबहादुर सोडारीले तुरुन्त राजीनामा दिएर नयाँ सरकार बनाउने बाटो सहज पार्नुपर्छ नेपाली कांग्रेस संसदीय दलका नेता कमलबहादुर शाहले भने। उनले, बजेट विहीनताको अवस्था आउनुभन्दा प्रदेशको आर्थिक गतिविधि अघि बढाउन वर्तमान मुख्यमन्त्रीले राजीनामा दिनुपर्ने बताए। तर मुख्यमन्त्री दीर्घबहादुर सोडारीले भने सकेसम्म अध्यादेशबाट बजेट ल्याउने, नसके पेस्की बजेट ल्याएर काम चलाउने र अल्पमतमा परेको अन्तिम दिनसम्म मुख्यमन्त्री रहिरहने दाउमा देखिएका छन। प्रदेश प्रमुखले सदन अन्त्य गरिदिएमा हामी अध्यादेशबाट बजेट ल्याउने तयारीमा छौं, तर त्यसो भएन भने एक, दुई दिनमा पेस्की बजेट आउन सक्छ आर्थिक मामिलामन्त्री अक्कलबहादुर रावलले भने। मुख्यमन्त्रीज्यू राजीनामा दिनुहुन्न, हामी विश्वासको मतको फेस गर्न पनि सक्छौं, अथवा राजीनामा दिए पनि अन्तिम दिन मात्रै दिन्छौं उनले भने। मुख्यमन्त्री दीर्घबहादुर सोडारीले आइतबार प्रदेश प्रमुख नजिर मियालाई संसद्को चालु (बजेट अधिवेशन) अधिवेशन अन्त्यका लागि पत्राचार गरेका छन्। तर मुख्यमन्त्रीको पत्र आउनुअघि नै प्रदेश प्रमुख मिया प्रधानमन्त्री केपी शर्मा ओलीको शपथग्रहण कार्यक्रममा सहभागी हुन आइतबार बिहानै संघीय राजधानी गइसकेका थिए। प्रदेश प्रमुखको सचिवालयले भने प्रदेश प्रमुख संघीय राजधानी गएपछि मात्रै पत्र प्राप्त भएको प्रतिक्रिया दिएको छ। ४ बजेर ४८ मिनेटमा पत्र प्राप्त भयो, प्रदेश प्रमुख त्यसअघि नै संघीय राजधानी गइसक्नु भएको थियो, बाहिर भएकाले उहाँले कस्तो निर्देशन गर्नुहुन्छ, त्यसैमा भर पर्ने कुरा भयो। हामीलाई पत्र दर्ता गरेर राख्नु भन्ने मात्र निर्देशन छ प्रदेश प्रमुखको कार्यालयका निमित्त सचिव शैलेशकुमार ढुंगानाले भने। तत्कालका लागि अध्यादेशको बाटो पनि बन्द अध्यादेश संसद् बन्द भएका बेलामात्रै ल्याउन पाइने संवैधानिक प्रावधान छ। तर सुदूरपश्चिमको बजेट अधिवेशन बन्द भएको छैन। बजेट आएपछि अर्को सूचना जारी नभएसम्मका लागि मात्रै संसद् बैठक स्थगित गरिएको छ। संसद् अन्त्य नभइकन अध्यादेश ल्याउन पाइँदैन अधिवक्ता राजेन्द्र राउद भन्छन्। बजेटको निकास दिनेबारे शनिबार सभामुख भीमबहादुर भण्डारीले गरेको सर्वदलीय छलफलको प्रयास निष्कर्षविहीन रह्यो। कांग्रेस र एमालेको भनाइ, मुख्यमन्त्रीले राजीनामा दिनुपर्नेमा केन्द्रित रह्यो, मुख्यमन्त्रीले राजीनामा दिने संकेत देखिएन, फलस्वरूप सर्वदलीय छलफल निष्कर्षविहीन बन्यो सभामुख भण्डारीले भने। मुख्यमन्त्रीले पाउँदैनन् विश्वासको मत मुख्यमन्त्री दीर्घबहादुर सोडारीले विश्वासको मत दिने अडान लिए पनि उनले पाउने सम्भावना न्यून छ। उनी समाजवादीका ४, एमालेका ११, माओवादीका सभामुखबाहेक १०, नाउपा रञ्जिता पक्षका २ गरी २८ जनाको समर्थनमा वैशाख ६ गते मुख्यमन्त्री बनेका थिए। उनलाई नेकपा एमालेले सरकारमा नजाने भन्दै सुरुवातदेखि नै असहयोग गर्यो। सुरुमा सोडारीको ठाउँमा मुख्यमन्त्रीको पात्र परिवर्तनको अडानमा एमाले रह्यो भने पछि विश्वासको मत दिए पनि सरकारमा सहभागी भएन। बजेट ल्याउनुअघि मात्रै जेठ २८ गते सरकारमा सहभागी बनेको एमालेले अहिले भने बजेट फेल गराउने तयारी गरेको छ। ५३ सदस्यीय प्रदेशसभामा सरकारले विश्वासको मत प्राप्त गर्न २७ मतको आवश्यक पर्छ। यता अर्को सरकार गठनका लागि कांग्रेस र एमालेको मत पर्याप्त छ। सुदूरपश्चिममा कांग्रेसका १८ र एमालेका ११ प्रदेशसभा सदस्य छन्। यसबीचमा कांग्रेस र एमालेबीच नयाँ सरकार गठनका लागि अनौपचारिक छलफल भइरहेको छ।"

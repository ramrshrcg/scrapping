शीर्षक,विवरण
स्थानीय सरकारका सम्भावना र चुनौती,"राज्य शक्तिको प्रयोगको सन्दर्भमा संघ, प्रदेश र स्थानीय तहबीच समन्वय, सहकार्य र सहअस्तित्वको सिद्धान्तका आधारमा शासकीय अन्तरसम्बन्ध छ। नागरिकका आवश्यकता परिपूर्ति तथा विकास निर्माणमा सरकारको उपस्थिति गराउन स्थानीय तह सक्रिय छन्। विभिन्न अवसर र चुनौतीहरूका बाबजुद नागरिकका सीमित आवश्यकताहरू सम्बोधनमा यी प्रयासरत छन्। स्थानीय तह आफैंमा सरकार भएकाले आफैं कानुन बनाउने, स्थानीय स्रोत साधनको समुचित प्रयोग गर्ने, नागरिकका आवश्यकताका आधारमा सार्वजनिक खर्च गर्ने, तल्लो तहका आवश्यकताहरू माथिल्लो तहमा पुर्याउन सेतुको काम गर्ने, आफ्नो विशिष्ट पहिचान बनाउने जस्ता सम्भावना देखिएका छन्। साथै ५ वर्षका लागि स्थायी राजनैतिक संरचना रहनु, विकासले प्राथमिकता पाउनु, राज्यबाट प्रदान गरिने सेवा एकद्वार प्रणालीबाट हुनु, स्थानीय परिवेश र नागरिकको अपेक्षा अनुकूल शासकीय अभ्यास हुनु सम्भावनाका क्षेत्रहरू हुन्। स्थानीय तहमा उपलब्ध स्रोत तथा साधनहरूको प्रभावकारी रूपमा उपभोग गर्ने, परिचालन तथा प्राप्त उपलब्धिहरूको समन्यायिक वितरण गर्नु, स्थानीय सेवा प्रवाहलाई छिटो, छरितो, मितव्ययी, पारदर्शी र गुणस्तरीय बनाउनु स्थानीय तहका लागि चुनौती बन्न सक्छ। स्थानीय शासनको सबलीकरण गरी सार्वजनिक स्रोतको आवश्यकता र औचित्यताको आधारमा उपयोग गर्नुपर्ने अवस्था देखिएको छ। नेतृत्वले नीतिगत निर्णय गर्दा काल्पनिक विषयहरू र अल्पकालीन विषयहरूलाई प्राथमिकतामा राख्दा स्थानीय स्रोतको समुचित उपयोग हुन नसकेको छ। आम नागरिकलाई राष्ट्रप्रेमको भावना जागृत गराई जनप्रतिनिधिहरूलाई जिम्मेवार र जवाफदेहीका साथै राष्ट्रसेवक कर्मचारीहरूलाई उत्तरदायी वनाउन सके स्थानीय तहले विकासको बिगुल फुक्न सक्ने सम्भावना छ। स्थानीय निकायमा देखिएका समस्या, विकृति तथा कुरीतिहरूको अन्त्य गर्दै सहभागि, साझेदारी तथा सुशासनका माध्यमबाट विकास निर्माण र सेवा प्रवाह गर्नु जरुरी छ। (खनाल मालिका गाउँपालिका गुल्मीका प्रमुख प्रशासकीय अधिकृत हुन्।)"
सांगीतिक सुवास छर्ने गुरुदेव कामत,"गुरुब्रह्मा गुरुर्विष्णु: गुरुर्देवो महेश्वर: । गुरु: साक्षात् परब्रह्म तस्मै श्रीगुरवे नम: ।। अर्थात् गुरु नै ब्रह्मा हुन्, गुरु नै विष्णु हुन् अनि गुरु भनेकै भगवान् शंकर हुन्। गुरु नै हुन् साक्षात परब्रह्मा, यस्ता गुरुलाई म हार्दिक नमस्कार गर्दछु। संसारमा गुरु शब्दलाई ओजस्वी शब्दको रूपमा लिइन्छ। गुरु महिमाको वर्णन गर्न कुनै पनि भाषाका शब्दहरू अपूरा र अधुरा छन्। गुरु शब्द उच्चारण गर्दा परमानन्दको अनुभूति हुन्छ। मेरा संगीतका गुरु गुरुदेव कामतमा यही भावको अनुभूति सँगाल्थें। खासमा ज्ञान र सीप ग्रहण गर्न गुरु र गुरुतत्त्वको महत्त्व हुन्छ। संगीतको क्षेत्रमा त गुरुको महत्त्व र आवश्यकता अझ बढी हुन्छ। संगीत मेरो सानैदेखिको रहरको विषय। ५६ कक्षामा पढ्दा विद्यालयमा आफ्नै शब्द र लयमा माइक समातेर गीत गाएँ, बालकैमा आमाले छाडिन् म त सानी छोरी, साथीसंगी भन्ने गर्छन् टुहुरी। आमा, बुवा, हजुरबुवा, हजुरआमा हुँदा नै किन यति भावुक गीत लेखें ? अनि किन गाएँ ? थाहा छैन। श्रद्धेय गुरु कामतको सम्झनामा यी हरफहरू लेखिरहँदा सांगीतिक रूपमा आफूलाई टुहुरी महसुस गरिरहेकी छु। संगीतको सुरुवाती ज्ञान स्वरसंगम संगीतालयमा गुरु कुशेश्वर राईबाट सिकें। सिकाइलाई निरन्तरता दिएँ। विराटनगरमा पाँच वर्ष संगीत सिकें। संगीत अथाह सागर रहेछ। पाँच वर्ष पनि कम लाग्यो। काठमाडौं आएपछि गुरुकुल संगीत पाठशालामा श्रद्धेय गुरु गुरुदेव कामतसँग थप संगीत अध्ययन गरें। उहाँसँग सिक्ने रहर र चाहना उतै हुँदादेखिको थियो। यो तारतम्य जीवनको ठूलो उपलब्धि ठानेको छु। यो सम्बन्ध सेतुका लागि श्रीमान् आशिष खतिवडाप्रति कृतज्ञ छु। गुरुकुल संगीत पाठशालामा म गुरुदेव कामतसँग एक घण्टाको सिकाइका लागि भर्ना भएकी थिएँ। गुरुको सिकाउने तरिका, सिक्ने चाहना अनि गुरुको ममत्व र आत्मीयताले दिनभर सबै कक्षामा सहभागी हुन्थें, संगीतको अधिक ज्ञान लिन्थें। मेरो गहिरो लगाव देखेर गुरु कामत छक्क पर्नुहुन्थ्यो। त्यसैले सायद वातावरण मिलाइदिनु हुन्थ्यो। त्यसैले सायद सधैंको ऋणी भएकी छु। संगीत साधना हो भन्ने गुरुको मूलमन्त्रलाई आत्मसात् गरी साधनामा तल्लिन रहें। गुरुसँग सिक्ने धोको कोरोना कालले ओझेलमा पारिदिए पनि मनबाट मेटिएन। सिकाइ अनन्त हुन्छ भन्ने पनि गुरुको नै वचन थियो। फेरि पनि सिकाइलाई निरन्तरता दिन गुरुकुल संगीत पाठशाला पुगेर उहाँसँग संगीत सिक्दै थिएँ। अचानक गुरुको स्वास्थ्यमा समस्या देखियो। परीक्षणमा दुवै मिर्गौला फेल भएको पाइयो। स्वास्थ्य अवस्था नाजुक हुँदाहँुदै पनि गुरुले ज्ञान बाँड्न छोड्नु भएन। त्यतिमात्र होइन, लहानमा पुगेर आफ्नो उपचार खर्च संकलनको उद्देश्यले एकल कार्यक्रमसमेत आयोजना गर्नु भयो। यद्यपि हामी गुरुको स्वास्थ्यप्रति चिन्तित थियौं। बी एन्ड बी अस्पतालका वरिष्ठ नेफ्रोलोजी तथा मिर्गौला प्रत्यारोपण विशेषज्ञ प्राडा शैलेन्द्र श्रेष्ठसँग परामर्श गरी परीक्षण गर्दा तत्काल मिर्गौला प्रत्यारोपण गर्नुपर्ने तथा प्रत्यारोपण तत्काल सम्भव नभए तत्कालै डायलासिस सुरु गर्नुपर्ने बताउनुभयो। त्यसपछि बी एन्ड बीमा रोटरी क्लब अफ राजधानीले अस्पताललाई भर्खरै नि: शुल्क उपलब्ध गराएको अत्याधुनिक डायलासिस मेसिनबाट गुरुको नि: शुल्क डायलासिस सुरु भएथ्यो। डायलासिसले केही दिनमा स्वास्थ्यमा क्रमिक सुधार आयो। उपचारको क्रममा आर्थिक अभाव भएपछि काठमाडौंको बसाइलाई टुंग्याएर गृह जिल्ला सिरहा जानुभयो गुरु। लहानस्थित ओमसाई अस्पतालमा डायलासिस गराउनु भयो। हाम्रो सबै कामना र कल्पना कुल्चिएर २०८१ साउन १७ गते बिहीबार गुरु कामतले मृत्यु अँगाल्नु भयो। असामयिक निधन र त्यसपछिको अपत्यारिलो खबरले हामी सबै स्तब्ध भयौं। धर्ती भासिएजस्तो, आकाश खसेजस्तो। आज १३ दिन बित्यो, उहाँले यो संसार छोडेको। संगीत छोडेको अनि चेलाचेली र शुभचिन्तक छोडेको। तर पनि गुरु हुनुहुन्न भन्ने कुरा विश्वास गर्न सकिरहेकी छैन। सत्य आखिर सत्य नै हुन्छ, विश्वास गर्नु विकल्प छैन। गुरु भन्नुहुन्थ्यो, बबिना, तिमीमा क्षमता छ, भविष्यमा संगीतको क्षेत्रमा राम्रो सफलता हासिल गर्नेमा ढुक्क छु। उहाँको विश्वास कायम राख्न सक्छु सक्दिनँ, यो मलाई चुनौती छ। गुरुका यस्तै वाणी बेलाबखत गुञ्जिरहन्छन्। मुटुमा झंकृत भइरहन्छन्। गुरुको अभावमा कसरी अबको संगीत यात्रामा अघि बढाउने ? चिन्तनमा छु, चिन्तामा पनि। गुरु विद्वान् हुनाका साथै सत्यवादी, असल आचरण भएका, नैतिकवान् र अभिभावकत्व ग्रहण गर्न सक्षम हुनुपर्छ भन्ने पौराणिक मान्यता छ। त्यो अवसर पाएकी थिएँ। उसो त नेपाली शास्त्रीय संगीतमा गुरुले दिनु भएको योगदान मुलुककै लागि अनुकरणीय छ। विनयीभाव गुरुको गहना नै थियो। कहिल्यै अहंकार, आडम्बरपन र म ठूलो भन्ने भाव भेटिनँ। सधैंको सादगीपन, शाीलनता, भद्रताजस्ता गुणले आभूषित हुनुहुन्थ्यो उहाँ। ध्यानको मूल गुरुको स्वरूप हो, पूजाको मूल गुरुको चरण हो, मन्त्रको मूल गुरुको वाणी हो भने मोक्षको मूल गुरुको कृपा हो भनिन्छ। त्यसैले गुरुको सेवा गरी गुरुबाट ज्ञानआर्जन गर्नु र जीवनलाई सफल बनाउनु नै जीवनको सार्थकता हो, जीवनको कर्म हो, धर्म हो र जीवनको सम्पूर्णता हो। गुरु हामीमाझ नभए पनि उहाँले दिएका ज्ञान हामीभित्रै छन्, दीक्षा दिएका धेरै शिष्यहरूले उहाँका सपना साकार पार्नेछन् भन्नेमा विश्वस्त छु।"
रुखी है सावन के बुन झिसी!,"साउन महिना वर्षभरिमा सबैभन्दा सरस, सुन्दर र सजल मानिन्छ। यो महिना मनोरम र मनोहर पनि मानिन्छ। महिनाभरि दिनरात पानी परिरहने भएकाले गर्मीको अनुभव हुँदैन। आकाशमा बादल लुकामारी खेलिरहेको हुन्छ। तसर्थ, घामछायाको छवि पनि दर्शनीय हुन्छ। शीततापमा समन्वय देखिन्छ। यो महिना साहित्यकारहरूका लागि पनि फलदायी बनेको पाइन्छ। संस्कृतका महान् कवि कालीदासले पनि महाकाव्यको नामकरण नै मेघदूत गरे। मेघलाई नै दूतको रूपमा प्रयोग गरेर विरहिनी नायिकालाई सन्देश प्रेषित गरेर उसलाई सान्त्वना दिने सराह्रनीय प्रयास गरेका छन्। संस्कृत, हिन्दी र नेपाली कविहरूका लागि साउन महिना प्राकृतिक सौन्दर्यको खानीको रूपमा सर्वप्रिय भइसकेको र जस्तो मेघा छाए आधी रात जस्तो अभिनन्दनीय अभिव्यक्ति प्रकट गरेर। मैथिली संस्कृतिमा साउन महिनाको सुन्दर वर्णन अनेकानेक लोकगीतमा भएको पाइन्छ। देवाधिदेव महादेवको पूजाआजा र अर्चना आराधनाका लागि सर्वोत्कृष्ट महिना साउन सर्वप्रिय भइसकेको छ। तसर्थ, साउनमा काबडिया काबडमा जल भरेर नांगै खुट्टा पशुपतिनाथको परिसरमा जम्मा भएर शिवलाई पवित्र जल अर्पण गर्ने लामो परम्परा छ। तर विगत वर्षदेखि कोरोनाको कहरले गर्दा शिव भक्तजनहरू यस सुनौलो अवसरबाट वञ्चित भइराखेका छन्। यस्तै, तराईमधेसका शिवभक्त गंगाजल काँबडमा भरेर देवधरस्थित बाबाधाममा जल अर्पण गर्ने परम्परामा पनि गत वर्षदेखि व्यवधान आएको छ। शिवभक्तहरूको चित्त साह्रै नै दु: खी भएको सहजै अनुमान गर्न सकिन्छ। सम्पूर्ण मिथिलाञ्चलमा साउन महिनाको सुरुवातदेखि नै पर्व तिहारको रमझम सुरु हुनु यस संस्कृतिको सुहाउँदा पक्ष हुन्। यस महिनाको मधुभामिनीको मोहक छवि अवर्णनीय मानिन्छ। यो महिना नै मधु श्रावणीको मनमोहक एवं मनोरम पर्व मनाउने लामो परम्परा रहिआएको छ। यस पर्वको मनोहारी पक्ष के हो भने नवविवाहित दम्पती बडो उत्साह एवं उमंगको साथमा यस पर्वमा सहभागी हुन्छ। साउन महिनाको कृष्ण पक्षको पञ्चमीदेखि श्रावण शुक्ल तृतीयासम्म अर्थात् १३ दिवसीय पर्वको रमझम एवं रौनक के गाउँ र के सहर के गल्ली के गोरेटोमा मैथिली लोकगीत गुञ्जित हुन थाल्छ। यी मैथिल महिलाको मगमगाउँदो मुखबाट नि: स्कृत लोकगीतको लयात्मक स्वरबाट सम्पूर्ण वातावरण प्रतिध्वनित हुन थाल्छ। नवविवाहित दुल्ही आफ्नी सखी सहेलीसँग स्वरमा स्वर मिलाएर मधु श्रवणीको मधुर गीत गाउन थाल्छन्। नवविवाहित महिलाहरूको मुखबाट निस्केर सम्पूर्ण वातावरण निनादित हुन थाल्छ। यिनीहरू शृंगार गरेर सखीसहेलीको समूहमा प्रत्येक साँझ गीत गाउँदै फूल टिप्ने काममा सोल्लास सहभागी भएर यस पर्वको महत्त्व सिद्ध गर्ने गर्छन्। अनुमान गरिन्छ कि जगद्जननी जानकीको विवाह बेलादेखि नै यो पर्व मनाउँदै भएको सदियौं पुरानो परम्परा अद्यपि जीवित छ। यी नवविवाहित महिला यस गीतको गोडा गाउँदै फूल टिप्न बागबगैंचा र बाटोघाटोमा उमे्रको फूल टिपेर भोलिपल्ट बिहान शिव, पार्वती र विषहरालाई पूजाआजा गर्ने गर्छन्। नागलाई नारीको प्रतीकका रूपमा भए पर्वमा गौरी तथा नागनागिनको विशेष रूपमा अर्चना एवं आराधना गर्ने लामो परम्परा आज पनि जीवितै छ। जुन मैथिली संस्कृतिको सजीव सराह्रनीय पक्ष मान्न सकिन्छ। यस पर्वको प्रमुख लक्ष्य दाम्पत्य जीवनलाई सुखद र सफल तुल्याउनु हो। दाम्पत्य जीवनका लागि यो यौन शिक्षाको सन्देश सम्प्रेषित गर्छ। अर्कोतिर दाम्पत्य जीवनलाई कसरी मधुर बनाउनेतिर पनि यो संकेत गर्छ। तसर्थ नवविवाहित दुल्हीको मुखबाट यो गीत निस्कन्छ : रुखी है सावन के बुन झिसी पियासँग खेलब पचिसी ना। यस पर्वलाई गीतसंगीत प्रधान पर्वको रूपमा मान्यता प्राप्त छ। फूल टिप्नदेखि लिएर यसको संगीतमय सुरुवात हुन्छ। जस्तो : यो पर्व मिथिलाञ्चलका केही विशिष्ट जातिहरू जस्तो मैथिल ब्राह्म, कायस्थ, सोनार र दवे आदिले मात्रै बडा मंगलमय र सुखद ढंगबाट मनाउने गर्छन्। वैवाहिक जीवनलाई सुखद, प्रेरणाप्रद र प्रेममय बनाउन आमोदप्रमोद हासपरिहास, रसरंगसे परिपूर्ण बनाउने प्रण गरिन्छ। गृहस्थ जीवनमा सुख, समरसता र सफलता भर्न यो पर्व मनाइन्छ। यति हुँदाहुँदै पनि यस पर्वलाई आलोचनाप्रत्यालोचना पनि गर्ने गरिन्छ। यसलाई महिला हिंसाको रूपमा पनि लिने गरिन्छ किनभने यस पर्वको १२औं दिन साँझ पूजाआजापछि व्रतालुलाई टेमी दिने प्रचलन जीवित छ। यसका लागि सामग्री ससुरालीबाटै पढाउने परम्परा पनि छ, यसमा पानको पात र दियोको बत्ती हुन्छ। यसमा बलेको बत्ती लरोले नवदुल्हीको घुँडामा डाम्ने गरिन्छ। विश्वास के गरिन्छ भने पत्नीपत्नीबीचको प्रेमसम्बन्धको वाचा बन्धन प्रगाढ होस्। अब शीतस टेमी दिने प्रचलन पनि प्रारम्भ भइसकेकाले यसलाई अब महिला हिंसाको रूपमा न लिए पनि हुन्छ। संस्कारमा परिवर्तन हुन पनि संस्कृतिको राम्रो पक्ष हो। विवादस्पद, संंस्कृतिमा परिवर्तन गरेर पनि संस्कृतिको संरक्षण एवं संवद्र्धन गर्न सकिन्छ, जसको साक्षात प्रमाण हो मधु श्रावणी व्रत। यस पर्वलाई सुहागरातको रूपमा पनि लिने आधुनिक अवधारण अग्रसरित गरिन्छ जुन अतियोक्ति एवं अतिरजना नै हो भन्न सकिन्छ। जतिसुकै वादविवाद र चर्चापरिचर्चा भए पनि यो पर्व आज पनि शदियौंदेखि मनाउने लामो परम्परा छ। यस पर्वमा शिक्षित र नोकरी पेसामा संलग्न नारीहरू पनि बडो उत्साह एवं उमंगका साथमा भाग लिनेबाट यसको लोकप्रियता झन्झन् बढ्दै गएको पाइन्छ। यसबाट के पनि प्रमाणित हुन्छ भने यो पर्व मनोरञ्जनपूर्ण एवं मन्त्र समय पर्व हो। यस महिनामा मनाउने अर्को महत्त्वपूर्ण पर्व हो साउने घडी जुन सालमा एकपल्ट मनाउने गरिन्छ। जसमा कुल देवताको पूजाआजा श्रद्धा र आस्थाको साथमा गरिन्छ। यस पर्वमा आआफ्नो कुलदेवताको पूजा गरिन्छ। जसमा परिवारका सबै सदस्य समानरूपमा सहभागी हुन्छन्। यसको तिथिमिति निश्चित हुँदैन। आफ्नो सुविधाअनुसार यस महिनाभित्र यो पर्व मनाउने गरिन्छ। यस महिनाको अर्को महत्त्वपूर्ण पर्व हो नागपञ्चमी। जसमा नागनागिनको पूजा स श्रद्धा, सप्रेम एवं सोत्साहले गर्ने लामो परम्परा छ। सर्पराज तक्षक, शेषनाग आदिको अस्तित्व वेदपुराणमा पनि उल्लेखित भएको पाइन्छ। यस अवसरमा गाइने गीतको एक गैडा प्रस्तुत गरिन्छ सावन सर्व सोहाओन पुजबै नागनगनिया ना। विषहराको पूजाआजा पनि सर्पदंशको बिगबिगीलाई कम गर्न गरिन्छ। यसमा पनि नागनागिनको श्रद्धा र भक्तिका साथमा गर्ने प्रचलन छ। विषहरासँग सम्बन्धित लोकगीत गाउने परम्परा आज पनि जीवित छ। साउन महिना मनाउने पर्व तिहारको अन्तिम शृंखलामा आउँछ रक्षाबन्धन। यसलाई मैथिली संस्कृतिमा पूरै मिथिलाञ्चलमा राखी भन्ने गरिन्छ। यो पर्व रंगीबिरंगी धागोको पर्वमात्र होइन, अपितु दाजुभाइ र दिदीबहिनीको बीचमा स्थित अमर प्रेमको प्रतीक पनि हो। यसमा दिदीबहिनीले दाजुभाइ ससम्मान आदरभाव अभिव्यक्त गर्दै प्रेमको प्रतीक राखी बाँच्ने गर्ने लामो परम्परा रहेछ। यो नारी सशक्ति कारणको पर्वको रूपमा पनि प्रसिद्ध छ। राखी पर्व स्नेहा र सद्भावको प्रतीकको जीवित पर्व भएकाले यस पर्वले सामाजिक सद्भाव अभिवृद्धि गर्नमा पनि सहायक सिद्ध हुँदै आएको छ। दिदीबहिनी र दाजुभाइको बीचको पारस्परिक प्रेमको द्योतक भएकाले दिदीबहिनीले चन्द्रमाको शीतल प्रकाश निरन्तर बदासे र हाम्रो दाजुभाइको आयु अभिवृद्धिमा तिमी सहायक बन्न। एउटा हिन्दी फिल्मी गीतमा यस्तो भावना प्रष्ट भएको पाइन्छ। दाजुभाइ सशरीर उपस्थित नभए पनि उनको दीर्घायु र चिरायुको कामना गरिएको छ, मरे भैयाको सन्देशा पहुँचाना ओ चन्दा तेरी ज्योति बढे। जहाँ बसे पनि जहाँ रहे पनि चन्द्रमाको माध्यमद्वारा राखी सन्देश पुर्याउन प्रार्थना गरिन्छ। यस पर्वको प्रमुख सन्देशले प्रेम, स्नेह र सौहाद्र्र हो। यसको विधिविधान पनि सरल छ। यस पर्वको पावन अवसरमा प्रात: काल दिदीबहिनीको देवता, पितृ र ऋषिहरूलाई जल अर्पण गरिन्छ। दुई प्रहरपछि सूती उनी अथवा रेशमी पहेंलो वस्त्रको साथमा रक्षा सूत्र, सुन, केशर, चन्दन, अक्षता र दुबो राखेर राखी बाँध्ने गरिन्छ। गाईको गोबरबाट लिपपोत गरेर त्यस स्थानमा कलश स्थापना गरेर त्यसमाथि रक्षासूत्र राखेर त्यसको यथाविधि पूजा गर्नु शुभ मानिन्छ।"
जल प्रदूषणले निम्त्याएको सरुवा रोग,"पानीको स्रोतमुहान संरक्षण, जल प्रदूषण रोकथाममा सरोकारवालाहरूको विशेष ध्यान जान जरुरी छ। पानी मानवलगायत सम्पूर्ण जीवित प्राणी (पशु, पक्षी, किरा, सूक्ष्म जीवाणु आदि) तथा वनस्पतिलाई हावापछि नभई नहुने पदार्थ हो। पानीबिना चल्दैन जिन्दगानी। पानी महत्त्वपूर्ण प्राकृतिक सम्पदा तथा राष्ट्रिय सम्पत्ति हो। मानव जीवनयापन गर्न हावा, पानीबाहेक खाना, लुगा, आवास, ताप आदि पनि महत्त्वपूर्ण मानिन्छन्। यस पृथ्वीमा उपलब्ध सम्पूर्ण पदार्थ, प्राकृतिक स्रोतसाधनहरू सौर्यप्रणालीबाट सृजित हुन्। सम्पूर्ण प्राणीहरूमा सबैभन्दा चेतनशील मानवले स्वार्थसिद्धि, मुनाफा, अज्ञानता, विपन्नता, लापरबाही आदिका कारण यस्ता महत्त्वपूर्ण पदार्थहरूको दुरुपयोग गरिरहेको छ। जसलाई मानवले जानेर, नजानेर दिनप्रतिदिन प्रदूषित बनाइरहेको छ। जलस्रोत : नेपाल जलस्रोतमा धनी देश हो। मेची, सप्तकोशी, सप्तगण्डकी, कर्णाली, महाकाली र तिनका शाखा गरी जम्मा ६ हजार खोला नदीद्वारा सिञ्चित छ। तर के सहर के गाउँ वर्षामा पानीका स्रोतहरूमा अत्यधिक मात्रामा सूक्ष्म जीवाणु, धमिलोपनका कारण पानी पिउन, अन्य घरेलु प्रयोजनका लागि अनुपयुक्त हुन्छ। फेरि सुक्खा समयमा पानीका मूल सुक्नाले, ठूला नदी तल खोचमा भएकाले र जमिनको पानीको सतह घट्नाले पिउनेपानीको अभाव हुने गर्छ। पिउनेपानीको गुणस्तर : पानीको गुणस्तरको बारेमा विवेचना गर्नुपर्दा पिउनेपानीमा मानव स्वास्थ्यमा प्रतिकूल असर नपर्ने गरी भौतिक, रासायनिक, जैविक पदार्थहरूको मात्रा र सूक्ष्म जीवाणुहरूको संख्याको आधारमा निश्चित मापदण्ड तय गरिएको हुन्छ। यस्ता मापदण्डहरू राष्ट्रिय, क्षेत्रीय र अन्तर्राष्ट्रिय (डब्लूएचओ) स्तरका हुने गर्छन्। पिउनेपानी रङ र स्वादविहीन हुन्छ। पिउनेपानीमा कुनै पनि ठोस फोहोर, १५ एनटीयूूभन्दा बढी धमिलोपन हुनु हुँदैन। त्यस्तै, रासायनिक पदार्थहरू तोकिएको मापदण्डभन्दा बढी हुनुहुँदैन। जस्तै पिउनेपानीमा फलाम ०३, म्याङनिज ०१, आर्सेनिक ००३ मिलिग्राम प्रतिलिटरभन्दा बढी भए रोगलाग्ने सम्भावना रहन्छ। पिउनेपानीमा गह्रौं धातु, रेडियोधर्मी पदार्थहरू हुनु हुँदैन। साथै पानीजन्य सरुवा रोगका सूक्ष्म जीवाणुहरू जस्तै ब्याक्टेरिया, भाइरस, प्रोटोजवा, हेल्मिन्थ आदि कदापि हुनुहँुदैन। पानीको पाइपमा खियापर्ने, चुनाजम्ने पानी पनि पिउनका लागि उपयुक्त मानिँदैन। अप्रशोधित पानीको गुणस्तर पानीका मुहान, स्रोत वरिपरिको वातावरण, जलाधार क्षेत्रमा मानव बसोबास, भूउपयोग, ऋतु, हावापानी, वर्षा, वनजंगलमाटोचट्टानखनिज पदार्थहरूको उपस्थिति र अन्तरघुलन, पानीको मात्रा, गति, बगाई, प्रशोधन आदिमा भर पर्छ। त्यसकारण पिउन चाहे सतही पानीका स्रोतहरू (मूल, खोला, नदी, ताल, पोखरी, आकाशेपानी) प्रयोग गरियोस् वा जमिनको पानी, पानीको मात्रा, गुणस्तर, प्रयोजन, जनस्वस्थ्य आदिलाई मनन् गरी अनिवार्य रूपमा पानी प्रशोधन गर्नु पर्छ। पिउनेपानीमा मानव स्वास्थ्यमा प्रतिकूल असर नपर्ने गरी भौतिक, रासायनिक, जैविक पदार्थहरूको मात्रा र सूक्ष्म जीवाणुहरूको संख्याको आधारमा निश्चित मापदण्ड तय गरिएको हुन्छ। सतही पानीमा ठोस फोहोर, धमिलोपन, सूक्ष्म जीवाणुहरू बढी हुने गर्छन् भने जमिनको पानीमा फलाम, म्याङनिज, आम्मोनिया, आर्सेनिकको मात्रा बढी हुने गर्छ। फेरी सतही पानी बाहिरी प्रदूषणको चपेटामा पर्ने प्रचूर मात्रामा सम्भावना रहन्छ भने जमिनको पानी क्याल्सियम बाइकार्बोनेट ग्रुपको भएकोले बढी कडा हुन्छ। मिर्गाैलामा पत्थर जम्ने सम्भावना रहन्छ। मानव स्वास्थ्यका लागि बढी मात्रामा सबै पदार्थ हानिकारक हुन्छन्। जलप्रदूषण : महानगरपालिका, नगरपालिका र घनाबस्ती भएर बग्ने अधिकांश खोला, नदीहरू, घरेलु तथा उद्योगहरूबाट निस्कासित अप्रशोधित फोहोरपानी मिसाइदिनाले ढलमा परिणत भइसकेका छन्। त्यसको ज्वलन्त उदाहरणको रूपमा नेपालको राजधानी काठमाडौं भएर बग्ने बागमतीविष्णुमती र तिनका शाखा नदीहरू मनोहरा, धोबीखोला, हनुमन्ते, टुकुचा, कोड्कु, बल्खु, नख्खु, गोदावरी अत्यधिक प्रदूषणका कारण ढलमा परिणत भइसकेका छन्। अव्यवस्थित ढल प्रणाली, घरेलु तथा उद्योगहरूबाट निष्कासित अप्रशोधित फोहोरपानी नदीमा मिस्सिनाले पिउनेपानीका स्रोतहरू (धारा, इनार, कुवा, पानीट्यांकी, ट्युबवेल, ट्यांकर, जार, बोतल आदि) पनि प्रदूषित बन्दैछन्। परिणामत पिउनेपानीमा मात्र नभई दूधमा समेत ईकोली ब्याक्टेरिया भेटिनुका साथै पानीजन्य सरुवा रोगहरू पनि देखा पर्न थालेका छन्। हाल काठमाडौंमा हैजाका जीवाणुबाट संक्रमित २, ललितपुरमा ३४, कैलालीमा ८, प्यूठानमा २, रूपन्देही १ गरी जम्मा ४७ बिरामी फेला परेका छन्। दमौलीका अस्पतालमा दैनिक १ सय ५० देखि दुई सयको संख्यामा ज्वरो, झाडापखालाका बिरामीहरू उपचारका लागि आउने गरेको समाचार छ। अविरल वर्षाको समयमा बागमतीविष्णुमती नदीलगायत शाखा नदी, खोलाहरूमा एक महिनामा तीन पटक आएको बाढीसँगै अप्रशोधित फोहोरपानी पिउनेपानीका स्रोतहरूमा प्रत्यक्ष अप्रत्यक्ष रूपमा मिसिने प्रबल सम्भावना रहन्छ। सरसफाइ र ढलको उचित व्यवस्थापन नभएका वडाटोलमा शौचालयबाट निस्कासित फोहोरपानीमा रोगी मानिसको मलमूत्र पनि मिसिने हुनाले सो पानीमा सूक्ष्म जीवाणुको बाक्लो उपस्थिति हुनेगर्छ। पिउनेपानीको नमुना प्रयोगशालामा परीक्षण गर्दा यदि अम्मोनिया, नाइट्राइट, नाइट्रेटको मात्रा बढी छ, सूचनामूलक जीवाणु ईकोली देखा पर्छ भने शौचालय वा ढलको पानी मिस्सिएको संकेत गर्छ। जल प्रदूषणका स्रोतहरूमा घरेलु (शौचालय, बाथरुम, भान्सा), उद्योग कलकारखानाबाट निस्कासित फोहोरपानी, रासायनिक मल, विषादीयुक्त कृषिभूमि र सडकको सतही भलपानी पर्छन्। सेप्टिट्यांकी र पानीट्यांकीको दूरी ५० मिटरभन्दा कम छ भने बलौटे माटोमा फोहोरपानी सजिलै मिसिने सम्भावना रहन्छ। नेपालमा करिब ८० प्रतिशत नागरिक पानीजन्य सरुवा रोग जस्तै ब्याक्टेरियाद्वारा हैजा, झाडापखाला, आउँ, टाइफाइड, पाराटाइफाइड, भाइरसद्वाराजन्डिस, हेपाटायटिस, पोलियो, हेल्मिन्थद्वाराजुका, चुर्ना र प्रोटोजवाद्वाराजिआर्डियासिस आदिबाट आक्रान्त छन्। बर्सेनि धेरैले अकालमा ज्यान गुमाइरहेका छन्। यस्ता घातक सरुवारोग एकातर्फ प्राय: प्रदूषित पानी पिउनाले, झिंगा भन्केका, सडेगलेका बासी खाना, फलफूल, सागसब्जी, तरकारी सेवन गर्नाले लाग्ने गर्छ। अर्कोतर्फ व्यक्तिगत, घरभित्र र वरिपरिको सरसफाइको कमी, यात्रा वा कुनै कार्यपश्चात् साबुनपानीले हात नधुनाले पनि रोग सर्ने गर्छ। पानी प्रशोधन विधि : संसारमा अप्रशोधित पानी प्रशोधनका उपाय धेरै छन्। जसमा ठोस फोहोर हटाउन प्राय सेडिमेन्टेसन (थिग्र्याउने), फिल्ट्रेसन (छान्ने), आयरेसन (पानीमा अक्सिजन प्रवेश गराउने) विधिको प्रयोग गरिन्छ भने सूक्ष्म जीवाणु हटाउन क्लोरिनेसन (क्लोरिन मिसाउने), ओजोनेसन (ओजन मिसाउने), अल्ट्राभ्वाइलेटरे (सूर्यको प्रकाश) गर्ने गरिन्छ। कहिलेकाहीन् ब्लिचिङ पाउडर, पोटासियम परम्याङनेट मिसाइने पनि गरिन्छ र कीटाणु नष्ट गर्न पानी उमालेर पिइन्छ। निष्कर्ष : तीव्र गतिमा बढ्दो जनसंख्या, सहरीकरण, औद्योगिकीकरण, जल प्रदूषण, भूमण्डलीय उष्णता र जलवायु परिवर्तन, जलस्रोतको बहुआयामिक उपयोगितालाई हृदयंगम गरी हरेक नदीको जलाधार क्षेत्रको सम्बन्धित विशेषज्ञहरूद्वारा गहन अध्ययन, अनुसन्धान गर्न आवश्यक छ। हरेक नदीको जलाधार क्षेत्रमा एकीकृत जलस्रोत व्यवस्थापन, एकीकृत जल गुणस्तर व्यवस्थापन हुन पनि त्यत्तिकै आवश्यक छ। पानीको गुणस्तर कायम राख्न, महत्त्वपूर्ण पानीका स्रोतहरूको संरक्षण गर्न, तोकिएका नदी दोभान, ढल प्रवेश आदि स्थानहरूमा नियमित अनुगमन, निरीक्षण, पानी परीक्षण, नतिजा विश्लेषण गर्न आवश्यक हन्छ। पानीको स्रोतमुहान संरक्षण, जल प्रदूषण रोकथाममा सरोकारवालाहरूको विशेष ध्यान जान जरुरी छ। जिम्मेवार निकाय, संस्था, कम्पनीबाट वितरित पिउनेपानी अनिवार्य प्रशोधित, सुरक्षित, पिउनयोग्य, जनस्वास्थ्यमा प्रतिकूल असर नपर्ने हुनुपर्छ। स्वस्थ रहन निरन्तर खानपान, व्यक्तिगत, घरभित्र र घरवरिपरिको सरसफाइमा ध्यान दिन, शारीरिक व्यायाम गर्न, सरल जीवनशैली अपनाउन, सकारात्मक सोच राख्न, सिर्जनशील कार्यमा व्यस्त रहन आवश्यक हुन्छ। कञ्चन सफा पानीको थोपा अमृत, हीरासरि हुन्छ भने प्रदूषित विषसरि हुन्छ। इन्भाइरोन्मेन्टल इन्जिनियर परियार, पिउनेपानीको गुणस्तर, पिउनेपानीफोहोर पानी प्रशोधन विशेषज्ञ हुन्।"
क्यानडामा हुने त्रिकोणात्मक शृंखलाको तयारीका लागि नेपाली टोली भारतमा,"काठमाडौं : आईसीसी एकदिवसीय विश्वकप लिगटुअन्तर्गत सेप्टेम्बरमा क्यानडामा हुने त्रिकोणात्मक शृंखलाको तयारीका लागि नेपाली राष्ट्रिय क्रिकेट टोली भारत गएको छ। नेपाल क्रिकेट संघ (क्यान)का अनुसार नेपाली टोली सोमबार बिहान भारत गएको हो। टोलीले बेङ्लोरको नेसनल क्रिकेट एकेडेमी (एनसीएमा) मा दुई साता प्रशिक्षण गर्नेछ। नेपालले आईसीसी एकदिवसीय विश्वकप लिगटुअन्तर्गत ओमान र क्यानडासँग त्रिकोणात्मक शृंखला खेल्नेछ। नेपालले लिगटुमा दोस्रो शृंखला खेल्न लागेको हो। यसअघि घरेलु मैदानमै भएको पहिलो शृंखलामा नेपालले चारमध्ये एक खेलमा मात्रै जित निकालेको थियो। नामिबिया र नेदरल्यान्ड्स सम्मिलित पहिलो शृंखलामा नेपालले एउटा खेलमा नेदरल्यान्ड्सलाई पराजित गरेको थियो। आईसीसी एकदिवसीय विश्वकप लिगटुमा चार खेलमा दुई अंक जोडेको नेपाल छैटौं स्थानमा छ। सात खेलमा नौ अंक जोडेको स्कटल्यान्ड शीर्ष स्थानमा छ भने आठ अंक जोडेका क्यानडा दोस्रो, नामिबिया तेस्रो, ६ अंक जोडेको नेदरल्यान्ड्स चौथो, तीन अंक जोडेको ओमान पाँचौं स्थानमा छन्। अहिलेसम्म एउटै खेल नखेलेको अमेरिका सातौं र तीन खेल खेलेको संयुक्त अरब इमिरेट्स (यूएई) पुछारमा छ। क्यानडाको त्रिकोणात्मक शृंखलाका लागि क्यानले २२ सदस्यीय टोलीलाई बन्द प्रशिक्षणमा समावेश गरेको छ। जसमा रोहितकुमार पौडेल (कप्तान), कुशल भुर्तेल, आसिफ शेख, अनिलकुमार साह, देव खनाल, करण केसी, गुलसन झा, कमलसिंह ऐरी, रिजन ढकाल, सन्दीप लामिछाने, भीम सार्की, ललितनारायण राजवंशी, आरिफ शेख, सूर्य तामाङ, कुशल मल्ल, बसिर अहमद, दीपेन्द्रसिंह ऐरी, आकाश चन्द, अर्जुन साउद, सागर ढकाल, सोमपाल कामी र सन्दीप जोरा छन्।"
हिलाम्मे मैदानमा भुटानको पारोसँग हार्यो चर्च ब्वाइज युनाइटेड,काठमाडौं : नेपालको चर्च ब्वाइज युनाइटेड भुटानको पारो एफसीसँग पराजित भएको छ। एएफसी च्यालेन्सज लिगअन्तर्गत दशरथ रंगशालामा मंगलबार भएको खेलमा चर्च ब्वाइज पारोसँग २१ ले पराजित भएको हो। पहिलो हाफको ३८औं मिनेटमा लकेन लिम्बुको गोलमा चर्च ब्वाइजले अग्रता लिए पनि त्यसको केही मिनेटमै पारोका लागि किङ्गा वाङ्चुकले बराबरी गोल गरेका थिए। पहिलो हाफ ११ गोलको बराबरीमा सकिए पनि दोस्रो हाफमा पारोले २१ को अग्रता लिएको थियो। ६६औं मिनेटमा पारोका लागि विलियम ओपोकुले गोल गरेका थिए। उनको गोल नै निर्णाक बनेपछि पारोले चर्च ब्वाइजलाई हराउँदै समूह चरणमा पुगेको छ। खेल हुनुअगाडि भारी वर्षा भएपछि दशरथ रंगशालाको मैदान भिजेको थियो। खेल सुरू भएसँगै मैदान हिलोमा परिणत भएको थियो। अन्तर्राष्ट्रिय मान्यता गुमाएको दशरथ रंगशालालाई हालै पुनः अन्तर्राष्ट्रिय मान्यता दिएको थियो।
कस्तो रह्यो पेरिस ओलम्पिकमा नेपालको प्रदर्शन ?,"काठमाडौं : सन् २०२८ मा अमेरिकाको लस एन्जलसमा भेट्ने बाचासँगै फ्रान्सको राजधानी पेरिसमा आयोजित ३३औं ग्रीष्मकालीन ओलम्पिक खेलकुद सम्पन्न भएको छ। १६ दिनसम्म चलेको प्रतियोगितामा नेपालबाट ६ खेलका सात खेलाडीले प्रतिस्पर्धा गरेका थिए। पेरिस ओलम्पिकको अन्तिम दिन सन्तोषी श्रेष्ठले महिला म्याराथनमा प्रतिस्पर्धा गरेकी थिइन्। उनी ७९औं स्थानमा रहिन। महिला म्याराथनमा ९२ धाविकाले प्रतिस्पर्धा गरेका थिए। यसमध्ये ११ जनाले दौड पूरा गर्न सकेनन्। पेरिसमा आइतबार भएको स्पर्धामा सन्तोषीले २ घण्टा ५५ मिनेट ६ सकेन्डको समय निकालेकी थिइन्। अघिल्ला संस्करणमा सहभागी नेपाली खेलाडीले म्याराथनमा दौड नै पूरा गर्न सकेका थिएनन्। वाइल्ड कार्ड पाएर पेरिस यात्रा तय गरेकी उनले पहिलोपटक ओलम्पिकको अनुभव बटुलेकी हुन्। पेरिस ओलम्पिकमा नेपाली खेलाडीमध्ये पौडीका एलेक्जेन्डर शाहले मात्र राष्ट्रिय कीर्तिमान बनाउन सफल भए। पुरुष एक सय मिटर फ्रिस्टाइलमा उनले ५१९१ सेकेन्डको राष्ट्रिय कीर्तिमान बनाए। उनी समग्रमा ७९ प्रतिस्पर्धीमा ५९औं स्थानमा रहे। शाह ओलम्पिकमा राष्ट्रिय कीर्तिमान बनाउने एक्ला नेपाली खेलाडी पनि बने। छनोट चरण पार गरेर ओलम्पिक खेल्ने तेस्रो नेपाली खेलाडी बनेका टेबुल टेनिसका स्यान्टु श्रेष्ठले पनि सोचेजस्तो प्रदर्शन गर्न सकेनन्। अस्ट्रेलियामा विशेष प्रशिक्षण गरेका उनी पहिलो खेल सेनेगलका इब्राहिम डियावसँग ४० को सोझो सेटमा पराजित भएका थिए। स्यान्टु ओलम्पिक खेल्ने पहिलो टेबुल टेनिस खेलाडी पनि हुन्। जुडो खेलाडी मनिता श्रेष्ठ प्रधान विपक्षी खेलाडीसँग एक मिनेट मात्रै म्याटमा टिक्न सकिन। महिला ५७ केजीमुनिको तौल समूहमा उनी सिर्बयाकी मरिका पेरिसिकसँग १०० (इप्पोन) ले पराजित भएकी थिइन्। उनी कन्टिनेन्टल कोटामार्फत ओलम्पिक खेल्ने अवसर पाएकी हुन्। मनिताले स्यान्टु श्रेष्ठसँगै उद्घाटन समारोहको मार्चपास्टमा राष्ट्रिय झन्डा बोकेकी थिइन्। यसैगरी सुटिङकी सुस्मिता नेपालले पनि खासै प्रभाव देखाउन सकिनन्। महिला १० मिटर एयर राइफलमा प्रतिस्पर्धा गरेकी उनले ६०७८ अंक जोड्दै ४४ खेलाडीमध्ये ४२औं स्थानमा रहिन्। पाँच वर्षअघि जुनियर ब्याडमिन्टनतर्फ एक नम्बर स्थान बनाएका प्रिन्स दाहालको पहिलो ओलम्पिक यात्रा पनि सुखद् हुन सकेन्। ब्याडमिन्टनको पुरुष सिंगल्समा प्रिन्स दाहाल समूह पीको पहिलो खेलम विश्व नम्बर वान डेनमार्कका भिक्टर एक्सेल्सेनसँग २१८, २१६ ले पराजित भएका थिए। दोस्रो खेलमा विश्व वरीयताको ४३औं स्थानमा रहेका आयरल्यान्डका हातगुयेनसँग २१७, २१५ तथा तेस्रो खेलमा ५८औं विश्व वरीयताका इजरायलका मिसा जिल्बरम्यानले प्रिन्सलाई २११२, २११० को सोझो सेटमा पराजित गरेका थिए। नेपाल ब्याडमिन्टन संघले समयमै प्रशिक्षकको नाम नपठाउँदा प्रिन्सले प्रशिक्षकबिना नै ओलम्पिकमा प्रतिस्पर्धा गरेका थिए। यस्तै पौडीबाज डुवाना लामाले महिला दुई सय मिटर फ्रिस्टायलमा प्रतिस्पर्धा गरेकी थिइन्। उनले निर्धारित दूरी पार गर्न २ मिनेट २०७४ सेकेन्ड खर्चिन। सात खेलाडी रहेको हिट चरणमा डुवाना अन्तिम स्थानमा रहिन। समग्रमा भने ३१ खेलाडीमध्ये ३०औं स्थानमा रहिन ।"
साढे ६ हजार सर्किट किलोमिटर पुग्यो विद्युत प्रसारण लाइन,"काठमाडौं : नेपाल विद्युत प्राधिकरणको प्रसारण लाइन सञ्जाल ६ हजार सर्किट किलोमिटर पुगेको छ । विद्युत आयोजनाबाट उत्पादित विद्युत् एक ठाउँबाट अर्को ठाउँमा लैजान विभिन्न भोल्टेजका प्रसारणलाइन सञ्चालनमा छन् । प्राधिकरणले सार्वजनिक गरेको तथ्यांकानुसार, गत आर्थिक वर्ष (आव) २०८०८१ सम्ममा ४००, २२०, १३२ र ६६ केभी प्रसारण लाइनको लम्बाइ ६ हजार पाँच सय ७ सर्किट किलोमिटर पुगेको हो । कुल प्रसारण लाइनमध्ये सबैभन्दा बढी १३२ केभी ४ हजार १ सय ३६ सर्किट किलोमिटर र सबैभन्दा कम ६६ केभी ५ सय १४ सर्किट किलोमिटर छ । ४०० केभी प्रसारण लाइन ६ सय ४४ सर्किट किलोमिटर छ । आव २०७२७३ सम्ममा २ हजार ९ सय ११ सर्किट किलोमिटर मात्र प्रसारण लाइन थियो । आर्थिक वर्ष २०७३७४मा ३ हजार ३ सय ६४, आव २०७४७५मा ३ हजार ५ सय ३८, २०७५७६मा ३ हजार ९ सय ९० र आव २०७६७७ मा ४ हजार २ सय ६९ सर्किट किलोमिटर प्रसारण लाइन थियो । त्यस्तै, २०७७७८मा ४ हजार ८ सय ७४, २०७८७९मा ५ हजार ३ सय २९ र २०७९८०मा ५ हजार ७ सय ४२ सर्किट किलोमिटर प्रसारण लाइन थियो । ग्रिड सबस्टेसनको क्षमता १३ हजार ५० एमभिए पुगेको छ । आव २०७२७३मा २ हजार २ सय २३ एमभिए मात्र रहेको ग्रिड सबस्टेसन क्षमता गत आवसम्ममा १३ हजार ५० पुगेको हो । यसमा ४००, २२०, १३२, ६६ र ३३ केभी क्षमताका सबस्टेसनहरू रहेका छन् । प्रसारण लाइन तथा सबस्टेसन निर्माणमा सरकार र प्राधिकरणले ठूलो लगानी गरेका छन् । प्राधिकरणले आफ्नै स्रोतबाट र विकास साझेदार निकायहरुबाट सहुलितपूर्ण ऋण लिएर प्रसारण लाइनमा लगानी भइरहेको छ । प्राधिकरणका कार्यकारी निर्देशक कुलमान घिसिङले ८ वर्षको अवधिमा प्रसारण लाइन निर्माणमा गुणात्मक फड्को मारिएको बताए । स्थानीयको अवरोध, जग्गा अधिग्रहण, वन क्षेत्रको जग्गा प्रयोग तथा रुख कटान स्वीकृतिको प्रक्रियागत झण्झट, सडक पनि नभएका भौगोलिक रुपमा अत्यन्तै जोखिमयुक्त र कठिन क्षेत्रमा काम गर्न निर्माण सामग्री मान्छे, खच्चड र हेलिकोप्टरबाट ढुवानी गर्नुपर्ने जस्ता चुनौतीपूर्ण अवस्थालाई पार लगाउँदै प्रसारण लाइन निर्माणमा उल्लेख्य प्रगति हासिल भएको छ,कार्यकारी निर्देशक घिसिङले भने । घिसिङले बुटवलबाट पश्चिम अत्तरियासम्म ४०० केभी प्रसारण लाइन र देशका प्रमुख लोड सेन्टरहरु भएर जाने दक्षिण करिडोर प्रसारण लाइनका लागि विभिन्न दातृ निकायहरुबाट लगानी सुनिश्चित गरी निर्माण प्रक्रिया अगाडि बढाइएको बताए । देशका प्रमुख सहरहरूलाई ११ वटा क्लस्टरमा विभाजन गरी सन् २०५० सम्मको मागलाई आपूर्ति गर्न सक्ने प्रसारण र वितरण संरचनाको गुरु योजना तयार गरी क्रमिकरुपमा कार्यान्वयनमा लगिएको उनले उल्लेख गरे । भारतसँगको विद्युत व्यापारका लागि करिब २ हजार ५ सय मेगावाट विद्युत प्रवाह गर्न सक्ने नयाँ बुटवलगोरखपुर ४०० केभी दोस्रो अन्तरदेशीय प्रसारण लाइन निर्माणाधीन छ । यता नेपालभारतबीचको विद्युत आयात निर्यातका लागि आठ वर्ष अघि करिब ३५० मेगावाट विद्युत प्रवाह गर्न सक्ने प्रसारण लाइन क्षमता रहेकोमा हाल करिब २ हजार मेगावाट पुगेको छ । इनरुवापूर्णिया र लम्कीबरेली ४०० केभी प्रसारण लाइन कार्यान्वयनका चरणमा छन् । साथै, नेपाल र भारतबीच थप प्रसारण लाइन निर्माणको सम्भाव्यता अध्ययन भइरहेको छ । नेपाल, भारत र बंगलादेशबीचको विद्युत्व्यापारलाई थप सहज बनाउन इनरुवाबाट अनारमणीसम्म ४०० केभी प्रसारण लाइन निर्माण प्रक्रिया अगाडि बढाइएको छ । यसरी, सन् २०३५ सम्ममा २० हजार मेगावाट विद्युत् निर्यात गर्न सक्ने प्रसारण लाइन सञ्जाल विस्तार हुने सुनिश्चित गरिएको छ । छिमेकी देश चीनसँगको विद्युत व्यापारका लागि पनि चिलिमेकेरुङ प्रसारण लाइन अगाडि बढाइएको छ । विद्युत आपूर्तिलाई भरपर्दो, गुणस्तरीय र सुरक्षित बनाउन वितरणतर्फपनि ठूलो लगानी परिचालन गरिएको छ । ग्रिड सबस्टेसनबाट उपभोक्ताकोसम्म विद्युत पुर्याउन ३३ तथा ११ केभी र ४०० भोल्टका वितरण लाइन सञ्जाल २ लाख ९ हजार सर्किट किलोमिटर पुगेको छ । आव २०७२७३सम्ममा वितरण लाइन १ लाख २१ हजार सर्किट किलोमिटर मात्र थियो । त्यतिवेला ५८ प्रतिशत विद्युतीकरण थियो भने हाल ९९ प्रतिशत पुगेको छ । कुल वितरण लाइनमध्ये सबैभन्दा बढी ४०० भोल्टको वितरण लाइन १ लाख ५० हजार सर्किट किलोमिटर रहेको छ । वितरणतर्फको सबस्टेसनको क्षमता २ हजार ५ सय एमभिए पुगेको छ । वितरण सबस्टेसनको सङ्ख्या १ सय ९६ वटा छ । आठ वर्षअघि सबस्टेसनको सङ्ख्या ८० वटा मात्र थियो । क्षमता ६ सय ४० एमभिए मात्र थियो ।"
"बंगुर स्वाइन फिभरले सखाप, व्यवसायबाट पलायन हुँदै किसान","टीकापुर : दक्षिणी सीमावर्ती मोहना नदीको किनार। हुलाकी सडकलाई कैलालीको पुरानो सदरमुकाम भजनी बजार जोड्ने बाटोको छेउमै छ, बडिमालिका कृषि प्रवद्र्धन केन्द्र प्रालि। एक दशकदेखि बंगुरपालन गर्दै आएका भजनीका जयबहादुर बुढा बंगुरका लागि सुदूरपश्चिममै स्रोत व्यक्तिका रूपमा चिनिन्छन्। केही समयअघिसम्म उनको फर्ममा ७० वयस्कसहित ४ सय ८२ बंगुरले भरिभराउ थियो। फर्ममा पाँच सहयोगीसहित बंगुरको स्याहारसुसार गर्न, सरसफाइ गर्न, बच्चा हुर्काउन हम्मेहम्मे हुने गर्दथ्यो। २०७९ साल कात्तिकदेखि उनको फर्ममा रहेका बंगुर मर्न थाले। बंगुरमा उच्च ज्वरो आउने, कान, पुच्छर, पेटको तल्लो भागको बाहिरी छाला रातो हुने, शरीरमा नीलो धब्बा देखिने, खाना नखाने, बान्ता गर्ने, छेर्ने, छट्पटाउने, तुहिनेजस्ता लक्षण देखिन थाले, बुढाले भने, पशुपन्छी रोग अन्वेषण प्रयोगशाला धनगढी र काठमाडौंको टोलीले परीक्षण गरेपछि बंगुरमा अफ्रिकन स्वाइनफिवर रोग लागेको रहेछ। फर्ममा बँचेका ७० बंगुरमा समेत रोग फैलिन नदिन भन्दै स्थानीय तहको रोहवरमा नष्ट गरेपछि रित्तिएको बुढाको फर्म हालसम्म रित्तै छ। वर्षभरिको मेहनत, लगानीबाट प्रतिफल आउने बेला खोर नै रित्तियो, त्यसयता मैले बंगुर पाल्ने हिम्मत गर्न सकेको छैन बुढाले भने। भजनी नगरपालिकाको पशु सेवा शाखाले बुढाको उक्त फर्ममा ९५ लाख २० हजार रुपैयाँको क्षति भएको प्रतिवेदनसहित सिफारिस गरेको थियो। बुढाको उक्त फर्मको निरीक्षण गर्न तत्कालीन गृहसचिव विनोदप्रकाश सिंह, पशु सेवा विभाग काठमाडौंका डा मुकुल उपाध्याय, डा विनोद सञ्ज्याल र प्रदेश र संघीय सरकारका प्रतिनिधि पुगे पनि राहत र क्षतिपूर्ति दिनेतर्फ कसैले चासो नदिएको बुढाले बताए। पशुमा लाग्ने सरुवा रोगको उचित व्यवस्थापन हुन नसक्दा बुढामात्रै होइन कैलालीका धेरै किसान बंगुरपालन व्यवसायबाट पलायन भएका छन्। बंगुरमा देखा परेको महामारी स्वाइन फिभरका कारण बंगुरहरू मर्न थालेपछि व्यवसायी पलायन हुन बाध्य भएका हुन्। चार वर्षदेखि बंगुरपालन गर्दै आएका जानकी गाउँपालिका१ दुर्गौलीका निकेत चौधरीले समेत व्यवसाय सुरु गर्न सकेका छैनन्। झन्डै एक करोड रुपैयाँको लगानी गरेर बंगुरपालन सुरु गरेका चौधरीका पनि स्वाइन फिभरबाट ४५ बंगुर मरे। व्यवस्थित खोर यतिखेर त्यत्तिकै खाली छ। स्वाइन फिभरले भए जति बंगुर मरे, उनले भने, बैंकबाट ऋण लिएर फेरि बंगुरपालनलाई सुरु गर्न आँट आएको छैन। दुई वर्षअघि देखा परेको उक्त रोग फेरि देखिने डरले व्यवसायीले बंगुरपालन सुरु गर्न सकेका छैनन्। स्थानीय तहमा किसान तथा समूहमा बनाएर बंगुरपालन गर्दै आएका साना व्यवसायीसमेत रोगको डरले पलायन भएका हुन्। बंगुरपालन व्यवसाय कम भएपछि कैलालीमा बंगुुरको मासु अभाव हुन थालेको छ। त्यसकै कारण मूल्य चर्को रूपमा बढेको स्थानीय उपभोक्ताहरू बताउँछन्। दुई वर्ष अघिसम्म २ सय ५० रुपैयाँ प्रतिकेजीमा बिक्री हुने बंगुरको मासु हाल पाँच सय पुगेको छ, टीकापुरमा बंगुरका मासु बिक्रेता राजकिरण चौधरीले भने, कैलालीमा बंगुर नपाएर दाङ र पहाडी जिल्लाबाट खरिद गरेर ल्याउनु परेपछि मूल्य बढेको हो।राष्ट्रिय गौरवको रानीजमरा, कुलरिया सिँचाइ आयोजनाको कृषि कार्यक्रम कार्यान्वयन इकाइले समेत यस क्षेत्रका किसानलाई बंगुरपालनमा सहयोग गर्दै आएको थियो। रोगका कारण बंगुरपालनबाट किसान पलायन हुन थालेको कृषि कार्यक्रम कार्यान्वयन इकाइका पशु प्राविधिक पुष्पराज भारतीले बताए। केही वर्षयता, बंगुर, खसी, बोका, राँगाको मासुमा आत्मनिर्भर जिल्लाका रूपमा विकसित भइरहेको कैलालीमा रोगका कारण बंगुरको निर्यात रोकिएको छ। विगतका वर्षहरूमा यहाँबाट नेपालगन्ज, बुटवल, पोखरा तथा काठमाडौंसम्म मासु निर्यात हुँदै आएको थियो। हाल भने अन्यत्र जिल्लाबाट बंगुरको मासु ल्याउनु पर्ने बाध्यता छ।"
"सुनको मूल्यमा नयाँ रेकर्ड, तोलाको पुग्यो १ लाख ५० हजार ८ सय",काठमाडौं : नेपाली बजारमा सुनको मूल्यले नयाँ रेकर्ड कायम गरेको छ। नेपाल सुन चाँदी व्यवसायी महासंघका अनुसार आज प्रतितोला सुनको मूल्य १ लाख ५० हजार ८ सय रुपैयाँ कायम भएको छ। अघिल्लो कारोबार दिन प्रतितोला छापावाल सुन १ लाख ४८ हजार ७०० रुपैयाँमा कारोबार भएको थियो। आज चाँदी प्रतितोला १७४० रुपैयाँमा कारोबार भइरहेको महासंघले जनाएको छ। सोमबार चाँदी प्रतितोला १७१५ रुपैयाँमा कारोबार भएको थियो।
"घट्यो सेयर बजार, २१ अर्बमा झर्यो कारोबार","काठमाडौं : नेप्से परिसूचक मंगलबार ८१८ अंकले घटेको छ। आइतबार र सोमबार उच्च वृद्धि भएको बजार आज दिनभरको उतारचढावका बीच ८१८ अंकले घटेर २९२३४६ विन्दुमा कायम भएको हो। आज ३३२ स्क्रिप्टको ५ करोड २७ लाख ६४ हजार ८३२ कित्ता सेयर २१ अर्ब ५१ करोड ५ लाख १० हजार ६३३ रुपैयाँमा खरिदबिक्री भए। अघिल्लो कारोबार दिन सोमबार २७ अर्ब माथिको सेयर कारोबार भएको थियो। सो दिन नेप्से परिसूचक ७०८१ अंकले बढेर २९३१६५ विन्दुमा पुगेको थियो। नेप्से परिसूचक घटे पनि मातृभूमि लघुवित्त, पिपुल्स पावर र डोल्टी पावरको सेयर मूल्यमा सकरात्मक सर्किट लाग्यो। १३ वटामध्ये पाँचवटा समूहका सूचकमा वृद्धि भयो। बैंकिङ, फाइनान्स, इनभेस्टमेन्ट, लाइफ इन्स्योरेन्स र ट्रेडिङ को सूचकमा वृद्धि भएको हो। फाइनान्सतर्फ १५७ प्रतिशत वृद्धि भएको छ। करिब ८२ करोडको कारोबार गर्दै नेपाल फाइनान्स अग्र स्थानमा रह्यो। आइतबार र सोमबारको तुलनामा कारोबार रकम घटेपनि कारोबारमा उत्साह कायमै देखिन्छ।"
नवीकरण शुल्कले टिकाएको बिमा व्यवसाय,"काठमाडौं : पछिल्लो समय अर्थतन्त्र कमजोरबाट परेको चौतर्फी प्रभाव बिमा व्यवसायमा पनि देखिएको छ। समग्रमा जीवन बिमा व्यवसायको अवस्था सामान्य देखिए पनि गत आवको तथ्यांक केलाउँदा यसअघि जारी बिमालेखबाट भएको नवीकरण शुल्कले समग्र जीवन बिमा व्यवसाय टिकाएको देखिन्छ। सञ्चालनमा रहेका १४ जीवन बिमा कम्पनीमा गत आर्थिक वर्षमा कुल १ खर्ब ५६ अर्ब ३३ करोड १४ लाख रुपैयाँ बराबरको बिमाशुल्क संकलन भएको छ। कुल बिमाशुल्क अघिल्लो आवको भन्दा केही बढेकै छ। अर्थात् कम्पनीहरूको बिमाशुल्क संकलन वार्षिक ९८२ प्रतिशतले वृद्धि भएको छ। यसअघि आव २०७९८० मा १ खर्ब ४२ अर्ब ३५ करोड रुपैयाँ बिमाशुल्क संकलन गरेका थिए। गत वर्ष कुल बिमा शुल्कमा प्रथम बिमा शुल्कको तुलनामा नवीकरण बिमा शुल्कको हिस्सा अधिक छ। कुल बिमा शुल्कमा ७८०३ प्रतिशत हिस्सा नवीकरण शुल्कमार्फत मात्रै उठेको छ। अर्थात् सो वर्षभर नवीकरण बापत मात्रै १ खर्ब २१ अर्ब ९८ करोड २१ लाख ५७ हजार रुपैयाँ बिमा शुल्क संकलन भयो। तर सोही वर्ष मात्रै भएको प्रथम बिमा शुल्कवापत ३४ अर्ब ३४ करोड ९३ लाख १४ हजार रुपैयाँ संकलन भएको छ। यो कुल बिमा शुल्कको २१९७ प्रतिशत हो। जीवन बिमा कम्पनीहरूले गत वर्ष १ करोड ३७ लाख ७४ हजार ६ सय ३५ वटा बिमालेख बिक्री गरेका छन्। यो सक्रिय बिमालेख संख्या हो। तुलनात्मक रुपमा बिमालेखको संख्या घटे पनि उक्त अवधिमा बिमाशुल्क संकलन वृद्धिबाट धेरै रकमको बिमा भएको बिमा प्राधिकरणको तथ्यांकमा देखिन्छ। अर्थतन्त्र गतिशील नभए पनि समग्रमा बिमा व्यवसाय देखिने गरी प्रभाव नपरेको हिमालयन लाइफ इन्स्योरेन्सका प्रमुख कार्यकारी अधिकृत (सीईओ) मनोजलाल कर्ण तर्क गर्छन्। यद्यपी प्रथम बिमा शुल्कभन्दा नविकरण गर्नेहरूको सक्रिय सहभागिताले बढी शुल्क उठेकाले समग्रमा बिमा शुल्क संकलन उकासिएको उनको भनाइ छ। उनी भन्छन्, अघिल्लो वर्षको तुलनामा गत वर्ष करीब १० प्रतिशत बिमाशुल्क बापतको आम्दानी वृद्धि भएकालाई राम्रो मान्नु पर्छ। यसैक्रममा उनी बिमाको महत्वबारे बताउँदै घरपरिवार सुरक्षित राख्न पनि यो जरुरी भएको औंल्याउँछन्। बिमा शुल्क संकलन गर्ने अग्रस्थानमा नेपाल लाइफ इन्स्योरेन्स जीवन बिमा व्यवसायमा प्रायः अग्रस्थानमा देखिन्छ। आव २०८०८१ मा पनि जीवन बिमामा सबैभन्दा बढी बिमा शुल्क आर्जन गर्ने नेपाल लाइफले कुल बिमा शुल्कमा २६१३ प्रतिशत ओगटेको छ। १४ जीवन बिमा कम्पनीले गत आव १ खर्ब ५६ अर्ब ३३ करोड रुपैयाँ बराबरको बिमाशुल्क संकलन गरेकोमा नेपाल लाइफले मात्र ४० अर्ब ८५ करोड ५ लाख रुपैयाँ हाराहारीमा उठाउन सफल भएको थियो। यसको सक्रिय बिमालेख संख्या पनि १४ लाख ६७ हजार १ सय २८ छन्। यसपछि बढी व्यवसाय गर्ने दोस्रो स्थानमा नेसनल लाइफ हो। यसले १९ अर्ब २० करोड ३५ लाख रुपैयाँ बराबरको बिमा शुल्क आर्जन गरेको छ। यो कुलको १२२८ प्रतिशत हो। यसको कुल सक्रिय बिमालेख संख्या १५ लाख ९८ हजार २ सय ६८ छ। यसैगरी बिमा व्यवसायबाट शुल्क आर्जन गर्नेमा क्रमशः लाइफ इ कर्पोरेसन (नेपाल) लिले १८ अर्ब १० करोड, हिमालयन लाइफले १६ अर्ब ६० करोड, सूर्यज्योति लाइफले ९ अर्ब ५० करोड रुपैयाँ आर्जन गरेका थिए। यसबाहेकका कम्पनीले ९ अर्बभन्दा कम बिमाबापत शुल्क कमाएका छन्। जसमा राष्ट्रिय जीवन बिमा ८ अर्ब ७१ करोड, मेट लाइफले ५ अर्ब ६७ करोड, एसियन लाइफले ८ अर्ब ५ करोड, आइएमई लाइफले ४ अर्ब ७४ करोड, सन नेपाल लाइफले ३ अर्ब ८८ करोड, रिलायबल नेपालले ४ अर्ब २० करोड, सिटिजन लाइफले ६ अर्ब २१ करोड, सानीमा रिलायन्स लाइफले ६ अर्ब १८ करोड र प्रभु महालक्ष्मी लाइफले ४ अर्ब ३७ करोड रुपैयाँ शुल्क आर्जन गरे। अझै ५७ प्रतिशत जनसंख्यामा छैन बिमाको पहुँच गत आव २०८०८१ असारमा म्यादी, लघुम्यादी र वैदेशिक रोजगार जीवन बिमासहित ४३२७ प्रतिशत सर्वसाधारण बिमाको पहुँचमा छन्। यसबाहेक बाँकी ५६७३ प्रतिशत जनसंख्यामा बिमाको पहुँच नपुगेको प्राधिकरणको तथ्यांकमा उल्लेख छ। अझ अहिलेको पहुँच आव २०७९८० असारको तुलनामा १११ प्रतिशतले घटेको छ। किनभने अघिल्लो आवमा ४४३८ प्रतिशत जनसंख्या बिमाको दाएरामा आएका थिए। राष्ट्रिय तथ्यांक कार्यालयले २०७८ सालको जनगणनाको प्रतिवेदनमा प्रकाशित जनसंख्याको वृद्धि प्रतिशतको आधारमा चालु आवको माघसम्मको जनसंख्या प्रक्षेपणको आधारमा कुल जनसंख्या ३ करोड ६ लाख २ हजार ४ सय ४८ छ। सोही संख्याका आधारमा सबै खालका बिमाको गणना गर्दा ४३२७ प्रतिशत हाराहारीमा पहुँच पुगेको देखिन्छ। म्यादी जीवन बिमा (तोकिएको अवधिमा जोखिमवापत हुने तर परिपक्व भएपछि शुल्कफिर्ता गर्न नपर्ने), लघु जीवन बिमा र वैदेशिक रोजगार जीवन बिमाको तथ्यांक जोड्दा सो प्रतिशत बराबरको पहुँच पुगेको प्राधिकरणले बताएको छ। विकसित मुलुकमा झैं नेपालमा बिमाको महत्वबारे अझै पहुँच चाहेअनुसार बढाउन सकिएको छैन। अनिवार्य भनिएका बाहेकको बिमामा आम सर्वसाधारणको प्राथमिकता कमै पर्ने गर्छ। सरकारले निर्जिवन बिमाअन्तर्गत कुनै दुर्घटना, चोरी, ठक्कर वा अन्य घटनाबाट मोटर गाडी वा तेस्रो पक्षलाई हुने नोक्सानीको क्षतिपूतीका लागि मोटर बिमा गर्न भनेको छ। नेपालमा मोटर बिमाअन्तर्गतको तेस्रो पक्ष दायित्व बिमा अनिवार्य गरिएकाले यसबाहेकका ऐच्छिक बिमा गर्नेहरू द्रुत गतीमा बढेका छैनन्। यद्यपि समग्रमा बिमाको पहुँच बढाउन अझै जनचेतनाको खाँचो भएको सरोकारवालाहरू औंल्याउँछन्। अझै पछिल्लो समय अर्थतन्त्रमा मन्दी छाएकाले बिमाको पहुँच अपेक्षाअनुसार बढ्न नसकेको बिमा कम्पनीहरूको भनाइ छ। समग्रमा बिमालेखको संख्या घटे पनि बिमाशुल्क संकलन भने वृद्धि भएको छ। किनभने आव २०७९८० मा बिमा सेवाप्रदायक कम्पनीले १ करोड ४१ लाख ३७ हजार जीवन बिमालेख जारी गरेका थिए तर आव २०८०८१ मा उक्त संख्या १८१ प्रतिशतले घटेर १ करोड ३८ लाख ८१ हजारमा सीमित भएको छ। तथ्यांक केलाउँदा यसबीच केही हदसम्म घट्यो। कतिपयले गरेका बिमालेख अवधि सकिएको अर्थात परिपक्व भएकाले बाहिरिएकाले पनि समग्रमा केही बिमालेख घट्न गएको बिमा कम्पनीहरू बताउँछन्। कुल बिमा शुल्कमा ७८ प्रतिशत हिस्सा नवीकरणको छ । प्रथम बिमा शुल्कबाट ३४ अर्ब ३४ करोड संकलन भएको छ भने नवीकरणबाट १ खर्ब २१ अर्ब ।"

शीर्षक,विवरण
परिवर्तन हामीले नै गर्नुपर्छ,"महिलालाई व्यावसायिक बनाउन अर्घाखाँचीको मालारानी गाउँपालिकाले पञ्चेबाजा बजाउन सिकाएको छ। गाउँघरमा पञ्चेबाजा केही समुदायका पुरुष व्यक्तिहरूले मात्र बजाउनुपर्छ भन्ने परम्परागत मान्यता छ। यसलाई तोड्दै मालारानी गाउँपालिकाले महिलालाई मेड्पा कार्यक्रमबाट पञ्चेबाजाको तालिम दिएको हो। त्यसपछि यहाँका महिलाले पञ्चेबाजा बजाउन सुरु गरेका हुन्। वडा नम्बर ६ र ८ मा रहेको बस्तीका महिलालाई लक्षित गरेर ३ समूहमा २० दिने पञ्चेबाजा तालिम सञ्चालन गरिएको थियो। तालिम लिएपछि पञ्चेबाजामा महिला व्यावसायिक बन्न थालेका हुन्। हाम्रो समाजमा महिलाले बाजा बजाउन हँुदैन, हलो जोत्न हुँदैन, घर छाउन हुँदैन भन्ने सोच छ। त्यो परम्परागत सोचलाई अन्त्य गर्दै समाज परिवर्तन गर्न यो कार्य सुरु गरेका हौं। मानव जीवन परिवर्तनशिल छ। परिवर्तन हाम्रो समाजबाट हुनुपर्छ। परिवर्तन हामी आफैंले गर्नुपर्छ। यही मान्यताका साथ यो कार्यक्रम सञ्चालन गरिएको हो। पञ्चेबाजा बजाउने तालिममा महिला दिदीबहिनीहरूले सक्रिय सहभागिता जनाउनुभयो। उहाँहरू सफल पनि हुनुभएको छ। गाउँपालिकाले गर्ने उद्घाटन तथा औपचारिक कार्यक्रममा महिला दिदीबहिनीलाई पञ्चेबाजा बजाउन लगाउने कार्यसमेत सुरु भएको छ। दिदीबहिनीहरूले नौमती बाजालाई आफ्नो पेसाका रूपमा अगाडि बढाउन उनीहरू जुटेका छन्। गाउँपालिकाले गरिबी निवारणका लागि लघुउद्यम विकास कार्यक्रमअन्तर्गत २० दिनको तालिम दिएपछि उनीहरूले नौमती बाजा बजाउने सीप हासिल गरेका छन्। पालिकाले महिलाका लागि सिलाइ कटाइ तालिम, मकैको खोस्टाबाट टोपी तथा अन्य सामग्री बनाउने तालिम सञ्चालन गयो। तर, अन्य कार्यक्रमभन्दा पञ्चेबाजा बजाउने तालिमले समाजमा परिवर्तन ल्याउन सहयोग पुयाएको छ। पुरुषले मात्र नभई महिलाले पनि पञ्चेबाजा बजाउनुहुन्छ भन्ने परम्परागत मान्यता तोडिनुका साथै महिलालाई व्यावसायिक र आत्मनिर्भर बनाएको छ। (पोख्रेल मालारानी गाउँपालिका अर्घाखाँचीकी उपाध्यक्ष हुन्।)"
"बजेटमा के समेटियो, के छुट्यो ?","आगामी आर्थिक वर्ष २०८१८२ को बजेट संघीय संसद्मा प्रस्तुत भयो। कार्यकारीले प्रस्ताव गर्ने र संसद्ले अनुमोदन गर्ने कार्यकारी ढाँचाको बजेट भएकाले त्यहाँ उल्लेखित सबै कुरा पारित भएर कार्यान्वयनको चरणमा पुग्छन्। बजेट एक वर्षको नीति कार्यक्रम भएकाले नतिजा नदिए यसको सार्थकता रहँदैन। ससाना नतिजाले पनि जनतामा आशा जगाउन सकिन्छ। तर त्यसलाई कार्यान्वयन सामथ्र्यले समर्थन गर्नुपर्छ। बजेटले चार उद्देश्य राखेको छ, उत्पादन र रोजगारी वृद्धि, आर्थिक गतिशीलता वृद्धि, मानव साधन विकास र गरिबी न्यूनीकरण। तर, उद्देश्य कार्यान्वयन गर्ने प्राथमिकता धेरै छन्, (क) आर्थिक सुधार र निजी क्षेत्र विकास, (ख) कृषि, ऊर्जा, सूचना प्रविधि, पर्यटन, उद्योग र पूर्वाधार, (ग) शिक्षा, स्वास्थ्य र सामाजिक सेवा, (घ) समावेशिता र सामाजिक सुरक्षा र (ङ) सुशासन र सेवा प्रवाह। यसले सरकार धेरै स्थानमा हात हाल्न चाहन्छ भन्ने देखिन्छ, जसबाट स्रोत जताततै छरिने अवस्था त रहन्छ नै। बजेट कार्यान्वयनको रणनीतिमा भने नयाँ चरणको आर्थिक सुधार कार्यक्रम, व्यावसायिक वातावरण, सार्वजनिक वित्त प्रणाली, वित्तीय क्षेत्र र सार्वजनिक प्रशासन सुधारलाई उल्लेख गरिएको छ। प्रजातन्त्र पुनस्र्थापना पछिको पहिलो निर्वाचित सरकारले आर्थिक उदारीकरणको दर्शन अवलम्बन गरेपछि दोस्रो चरणको आर्थिक सुधारको कार्यक्रम ल्याउन ढिला भएको अवस्थामा यो आशालाग्दो देखिएको छ। बजेटले पहिलोपटक पाँच रूपान्तरणकारी क्षेत्र घोषणा गरेको छ। नेपालको बजेट इतिहासमा पहिलोपटक उल्लेख गरिएका रूपान्तरणकारी क्षेत्र नै बजेटका वास्तविक प्राथमिकता हुन्। छुट्टै प्राथमिकता नभनेको भए पनि हुने थियो। यसले बजेट तर्जुमामा रहेको अर्थराजनीतिक असजिलोलाई संकेत गर्छ। जे होस्, रूपान्तरणकारी क्षेत्रमा समेटिएका कृषिको रूपान्तरण, ऊर्जा क्षेत्रको विकास, पर्यटन प्रबद्र्धन, सूचना प्रविधि विकास र औद्योगिकीकरण अहिलेका आवश्यकता हुन्। ती एकदमै सान्दर्भिक छन्। तर, जसरी रूपान्तरणकारी क्षेत्र महत्वका साथ घोषणा गरियो, त्यसलाई समर्थन गर्ने कार्यक्रममा भने शास्त्रीय सोचअनुरूप छन्। कृषिको रूपान्तरणका लागि कृषि लगानी दशक, सय बिघाभन्दा ठूला धानखेतीका सात नमूना परियोजनाबाहेक अन्य नीति कार्यक्रम विगतकै निरन्तरतामा छन्। कृषि पेसाको मर्यादास्तर उठाउने र व्यावसायिक बनाउने कार्यक्रमहरू छैनन्। ऊर्जा क्षेत्रको रूपान्तरणका लागि बूढीगण्डकीसहित चार आयोजना सञ्चालन र शून्य उत्सर्जनका आधार बनाउन नवीकरणीय र स्वच्छ ऊर्जा कार्यक्रमबाहेक अन्य कार्यक्रम रूपान्तरण गर्ने खालका नभै सामान्य छन्। नेटमेटरिङ जस्ता कार्यक्रम आएको भए हुने थियो। सूचना प्रविधि रूपान्तरणको आधार हुन सक्छ तर सूचनाप्रविधि दशक, सार्वजनिकनिजी साझेदारी मोडेलको सूचना हवले मात्र यस क्षेत्रले निर्वाह गर्नुपर्ने रूपान्तरणको कति सम्भव होला भन्ने प्रश्न छ। ३० खर्बको निर्यात र पाँच लाखलाई प्रत्यक्ष र १० लाखलाई अप्रत्यक्ष रोजगारी दिन विदेशमा रहेका नेपाली शिल्पी र उद्यमीलाई उपयोग गर्ने कुरा उल्लेख गरेको भए हुने थियो। पर्यटन प्रबद्र्धनले रूपान्तरणको सोच राख्ने कार्यक्रम दिएको छैन। जनकपुरलाई वेडिङ हब र लुम्बिनीलाई बर्थिङ हब बनाउने कार्यक्रमले पर्यटनलाई सोचअनुरूपको उचाइमा पुर्याउन सक्दैन। विश्वभरि फैलिएका नेपाली डायस्पोरा परिचालन, नेपाली पर्यटनको ब्रान्डिङ, लोन्ली प्लानेटलगायत पर्यटन प्रबद्र्धक सञ्चारको उपयोग, योगदर्शन, अनुसन्धान, मेला, छायांकनजस्ता कार्यलाई भुलिएको छ। पर्यटनको परम्परागत ढाँचा धार्मिक ट्रयाक र पूर्वाधारमा अल्झिएको छ। निर्माण संरचनाको सौन्दर्यीकरण कम खर्चमा धेरै पर्यटक तान्न सक्ने, आन्तरिक पर्यटनको विस्तार हुने क्षेत्र हो। यसतर्फ ध्यान गएको छैन। विदेशमा रहेका नेपालीलाई पुख्र्यौली थलोमा भ्रमण गर्न गरिएको अनुरोध प्रशंसनीय छ। उद्यमशीलता विकास र औद्योगिकीकरणमा मेक इन नेपाल र मेड इन नेपाल अभियानलाई समर्थन गर्ने कार्यक्रमहरू खासै छैन। केवल गण्डकी आर्थिक त्रिभुज, केही ग्रोथ कोरिडोर र घरेलु मदिरा लगायतका घरेलु उत्पादनको ब्रान्डिङ गर्ने अवधारणा छ। पुँजी, प्रविधिको लगानीमा उद्यमीहरूलाई उत्साहित हुने कार्यक्रमहरू अपेक्षित थिए। केही नयाँ कार्यक्रम अघि सारिएका छन्, केही अभियानकारी अभिव्यक्ति पनि छन्। ग्रामीण विकास अभियान, एक पालिका: एक डाउनटाउन, एक वडा, एक पार्क आफैंमा राम्रा छन्, तर घरपरिवार तहदेखि उद्यमशीलता विकास गरी आर्थिक संरचनाको स्थानीय जग मजबुत बनाउने अपेक्षा पूरा गर्न सकिएको भए यी अभियान सार्थक हुने थिए। विदेशको आम्दानी स्वदेशको लगानीले आर्थिक विप्रेषणको महत्व र नेपाली अर्थतन्त्रका चाहनालाई समेटेको छ। यसका साथै सामाजिक विप्रेषण, नेपाली डायस्पोरा उपयोग गर्ने कार्यक्रम आएको भए नेपाली मनको माया मातृभूमिमा समेटिने थियो। विदेशमा सिकेको सीप, जानेको कुरा, रहेको सम्बन्ध र सञ्जाललाई उपयोग गर्ने नीति कार्यक्रमले नेपाली समृद्धिलाई परिपूरण गर्ने थियो। त्यस्तै घटेको कार्बन उत्सर्जन बढेको कार्बन सञ्चितीलाई अन्तर्राष्ट्रिय तहमा बिक्री गर्ने कुराले कार्बन वित्तको नयाँ पाटो उघार्न खोजेको छ तर कार्बन एकाउन्टिङ, क्षमता विकास र जलवायु संवादको सामथ्र्यले समर्थन गरेपछि मात्र जलवायु वित्तमा पहुँच बढाउन सकिन्छ। शिक्षा बिग्रिए सबै बिग्रन्छ, शिक्षा बिग्रेर सबै बिग्रिएको हो। यसलाई सम्बोधन गर्न ठूलै शल्यक्रिया आवश्यक छ। व्यक्तिलाई जीवन निर्वाहको सीप, समालाई असल संस्कार, राष्ट्रलाई मानव पुँजी र त्यसपछि विश्वस्तरमा प्रतिस्पर्धात्मक बढाउने शिक्षाको आवश्यकता छ। जीवनोपयोगी शिक्षा भने पनि यसको जग प्रारम्भिक बाल विकास कार्यक्रमलाई सवल बनाउने, विद्यालय शिक्षालाई सीपमुखी बनाउने र उच्च शिक्षालाई प्रतिस्पर्धात्मक बनाउने दृष्टिकोण दिएको भए हुने थियो। साथीबाट सिकांै साथीलाई सिकाऔं, विद्यालय नक्सांकन, छात्रवृत्ति र अनुदानमूलक सामान्य कार्यक्रमहरूमा जोड दिइएको छ। विश्वविद्यालय विस्तार होइन, स्तरीकरण चाहिन्छ। विद्यालय शिक्षा ऐन, एउटैमात्र उच्च शिक्षा ऐन, एउटै सेवा आयोगका साथ व्यापक शिक्षक तयारी, सान्दर्भिक पाठ्यक्रम र प्राध्यापन विधिमा सुधार आवश्यक छ। प्राज्ञिक सिद्धान्त र मूल्यका लागि पनि मन्त्रालयपिच्छे विश्वविद्यालय खोल्नु ठीक होइन, तर बजेटमा बोलिएन। भरपर्दो स्वास्थ्य प्रणालीको सख्त आवश्यकता रहेको कुरा कोभिड विपद्का समयमा मुलुकले अनुभव गर्यो। स्वास्थ्य, शिक्षा, खानेपानी, सरसफाइजस्ता सामाजिक वस्तुमा राष्ट्रिय मानक घोषणा सहितको कार्यक्रम अहिलेको आवश्यकता थियो। सामाजिक बैंकिङको नवीन अवधारणा आएको छ। तर, सहकारी पनि यही अवधारणामा चलेको अभियान थियो, मूल्यसिद्धान्तबाट विषयान्तर हुँदा वित्तीय उच्छृंखलता आएको छ। सामाजिक बैकिङ त्यसो हुन नदिन निर्भिक नियमन चाहिन्छ। बजेटमा धेरै कुरा क्रमागत निरन्तरता छ, केही महत्वाकांक्षी र लोकप्रियताका कुरा छन्, केही नयाँ अवधारणा पनि छ। जे भए पनि बजेटको सफलता कार्यान्वयन तत्परता, प्रशासकीय प्रणालीको जागरुक समर्थन र सबल राष्ट्रिय अनुगमनको सापेक्षमा रहन्छ। आर्थिक बर्षको शुरु दिनदेखि नै कार्यान्वयन सक्रियता चाहिन्छ। मैनाली नेपाल सरकारका पूर्वसचिव हुन्।"
खै सर्पदंश उपचार केन्द्र ?,"मधेस प्रदेशका विभिन्न जिल्लामा अहिले गर्मीको समयमा सर्पको टोकाइबाट दैनिक ४ देखि ५ जनाको अकालमा मृत्यु भइरहेको तथ्य एक गम्भीर र चिन्ताजनक विषय हो। विशेषगरी तराई क्षेत्रमा वार्षिक करिब २ हजार ७ सय मानिस सर्पदंशको शिकार बन्छन्, जसमध्ये धेरैजसो अस्पताल पुग्नुअघि नै मृत्यु हुन्छ। सर्पदंशको समस्याले विशेषगरी मधेसको विभिन्न जिल्ला गहिरो प्रभाव पारेको छ। यस क्षेत्रमा कुनै पनि सर्पदंश उपचार केन्द्रको अभावले प्रत्येक वर्ष सयौं व्यक्तिको ज्यान गुमाउन बाध्य छन्। यस्तो अवस्थामा, यस क्षेत्रका नागरिकको स्वास्थ्य र सुरक्षालाई मध्यनजर गर्दै मधेस प्रदेशको जिल्लामा थप ३५ वटा सर्पदंश उपचार केन्द्र खोल्न अत्यावश्यक देखिन्छ। सर्पदंश उपचार केन्द्र खोल्न आवश्यकताका प्रमुख कारण तत्काल उपचारको आवश्यकता : सर्पको टोकाइपछि विष शरीरमा फैलिन समय लाग्दैन। समयमा उपचार प्राप्त भएन भने विषको प्रभावले बिरामीको मृत्यु हुने सम्भावना उच्च हुन्छ। स्थानीय रूपमा उपचार केन्द्र उपलब्ध नभएकाले बिरामीहरूलाई लामो दूरीको यात्रा गर्नुपर्छ, जसले गर्दा उनीहरूलाई समयमै उपचार प्राप्त हुँदैन। स्वास्थ्य सुविधाको अभाव : मधेस प्रदेशका धेरै जिल्लामा आधारभूत स्वास्थ्य सेवा पनि राम्रोसँग उपलब्ध छैन। यहाँका अस्पताल र स्वास्थ्य चौकीहरूमा पर्याप्त सुविधा र प्रशिक्षित जनशक्तिको कमी छ। यस्तो अवस्थामा, विशेषगरी सर्पदंश उपचारका लागि विशेष केन्द्र आवश्यक देखिन्छ। ग्रामीण क्षेत्रहरूको पहुँच : ग्रामीण क्षेत्रमा स्वास्थ्य सेवा पुर्याउन पूर्वाधारको कमी छ। सडक सञ्जाल, यातायातको सुविधा र स्वास्थ्य केन्द्रहरूको दूरीले गर्दा बिरामीहरूलाई समयमा उपचार प्राप्त गर्न कठिनाइ छ। स्थानीय स्तरमा सर्पदंश उपचार केन्द्र खोल्दा ग्रामीण बासिन्दाहरूलाई सहज रूपमा सेवा प्राप्त हुनेछ। जनचेतना अभिवृद्धि : सर्पदंश उपचार केन्द्र माात्र पनि खोल्दा स्थानीय बासिन्दाहरूमा सर्पदंशसम्बन्धी जनचेतना अभिवृद्धि हुनेछ। यसले गर्दा सर्पको टोकाइबाट बच्नका लागि सावधानी अपनाउन र सर्पदंश भएमा के गर्नुपर्छ भन्ने जानकारी बढाउन मद्दत पुग्छ। सर्पदंशको समस्यालाई समाधान गर्ने उपाय सर्पदंश उपचार केन्द्र खोल्न सरकार, स्थानीय निकाय, गैरसरकारी संस्था र अन्तर्राष्ट्रिय सहयोगदाताले विभिन्न कदम उठाउन आवश्यक छ। यसका लागि पहिलो चरणमा स्थानीय समुदाय र स्वास्थ्यकर्मीहरूको सहकार्यमा एक विस्तृत योजना तयार गर्नुपर्छ। यस योजनाअन्तर्गत निम्न बुँदाहरू समावेश हुन सक्छन् : स्थान चयन : मधेस प्रदेशका विभिन्न जिल्लाका बीचमा यस्ता स्थान चयन गर्नुपर्छ जहाँ आसपासका क्षेत्रका मानिसहरूले सजिलै पहुँच गर्न सकून्। पूर्वाधार विकास : उपचार केन्द्रका लागि आवश्यक भवन, उपकरण र अन्य पूर्वाधारको विकास गर्नुपर्छ। यो कार्य स्थानीय निकाय र संघीय सरकारको सहकार्यमा सम्पन्न हुनुपर्छ। प्रशिक्षित जनशक्ति : सर्पदंश उपचारमा विशेष प्रशिक्षित डाक्टर, नर्स र अन्य स्वास्थ्यकर्मीहरूको व्यवस्था गर्नुपर्छ। उनीहरूलाई नियमित रूपमा तालिम दिने र आवश्यक उपकरणहरूको प्रयोग गर्न सिकाउने व्यवस्था गर्नुपर्छ। जनचेतना कार्यक्रम : सर्पदंशसम्बन्धी जनचेतना अभिवृद्धि गर्न विभिन्न कार्यक्रम सञ्चालन गर्नुपर्छ। यस अन्तर्गत विद्यालय, गाउँ समिति र अन्य सामुदायिक संस्थाहरूसँग सहकार्य गरी जनचेतना फैलाउन सकिन्छ। मधेस प्रदेशमा भएका सर्पदंश उपचार केन्द्रहरू मधेस प्रदेशमा सर्पदंश उपचार केन्द्र निम्न स्थानहरूमा छन् : १ जनकपुरधाम : प्रादेशिक अस्पतालमा सर्पदंशको उपचार उपलब्ध छ। २ सिरहा : सिरहा जिल्ला अस्पतालमा सर्पदंश उपचार सेवा प्रदान गरिन्छ। ३ राजविराज : सप्तरी जिल्ला अस्पतालमा सर्पदंश उपचार सुविधा छ। ४ वीरगन्ज : नारायणी उपक्षेत्रीय अस्पतालमा पनि सर्पदंश उपचार सेवा उपलब्ध छ। ५ सर्लाही : जिल्ला अस्पताल, मलंगवा र नेत्रगन्ज सर्पदंश उपचार केन्द्र छ। ६ रौतहट : जिल्ला अस्पताल, गौर र चन्द्रनिगाहपुर अस्पतालमा छ। ७ बारा : जिल्ला अस्पताल, कलैया, प्राथमिक स्वास्थ्य केन्द्र, निजगढ, सर्पदंश व्यवस्थापन केन्द्र, कोलाभीमा छ। ८ पर्सा : नारायणी अस्पताल, वीरगन्ज, ठोरी सर्पदंश उपचार केन्द्र छ। ९ महोत्तरी : बर्दिवास र गौरीबास सर्पदंश उपचार सेवा केन्द्र छ। थप केन्द्रहरू खोल्न आवश्यक रणनीतिहरू सर्पदंश उपचार केन्द्र खोल्न सरकारले विभिन्न कदम उठाउन आवश्यक छ। यसका लागि निम्न रणनीतिहरू अपनाउन सकिन्छ : स्थान चयन : थप केन्द्रहरू खोल्न उपयुक्त स्थानहरूको पहिचान गर्नुपर्छ, जहाँ सर्पदंशको घटना धेरै हुन्छ र स्वास्थ्य सेवा सुविधाको अभाव छ। पूर्वाधार विकास : थप केन्द्रहरूका लागि आवश्यक भवन, उपकरण र अन्य पूर्वाधारको विकास गर्नुपर्छ। यसका लागि संघीय सरकार, प्रदेश सरकार र स्थानीय निकायहरूको सहकार्य आवश्यक छ। प्रशिक्षित जनशक्ति : नयाँ केन्द्रहरूका लागि सर्पदंश उपचारमा विशेष प्रशिक्षित डाक्टर, नर्स र अन्य स्वास्थ्यकर्मीको व्यवस्था गर्नुपर्छ। उनीहरूलाई नियमित रूपमा तालिम दिने र आवश्यक उपकरणहरूको प्रयोग गर्न सिकाउने व्यवस्था गर्नुपर्छ। जनचेतना कार्यक्रम : सर्पदंशसम्बन्धी जनचेतना अभिवृद्धि गर्न विभिन्न कार्यक्रम सञ्चालन गर्नुपर्छ। यसअन्तर्गत विद्यालय, गाउँ समिति र अन्य सामुदायिक संस्थासँग सहकार्य गरी जनचेतना फैलाउन सकिन्छ। सम्भावित स्थानहरू थप सर्पदंश उपचार केन्द्रहरू निम्न सम्भावित स्थानमा खोल्न सकिन्छ : १ महोत्तरी : बलवा र सम्सी। २ धनुषा : धनुषाधाम र ढल्केबर। ३ सिरहा : सिरहा र मिर्चैया। ४ सप्तरी : कञ्चनरूप। ५ सर्लाही : बयलवास। ६ रौतहट : चन्द्रनिगाहपुर। ७ बारा : सिम्रौनगढ र जितपुर। ८ पर्सा : पोखरिया। सर्पदंश उपचार केन्द्र खोल्नका लागि सहकार्य : सरकारले सर्पदंश उपचार केन्द्र खोल्न आवश्यक बजेट विनियोजन गर्नुपर्छ। साथै, विभिन्न गैरसरकारी संस्था र अन्तर्राष्ट्रिय सहयोगदाताहरूको सहयोग लिई यस कार्यलाई सफल बनाउन सकिन्छ। सर्पदंश उपचार केन्द्र खोल्न स्थानीय जनप्रतिनिधि, स्वास्थ्यकर्मी, सामुदायिक नेता र नागरिक समाजले पनि सहकार्य गर्नुपर्छ। मधेस प्रदेशका जिल्लाहरूमा सर्पदंश उपचार केन्द्र खोल्नाले स्थानीय जनताको स्वास्थ्य र सुरक्षामा उल्लेखनीय सुधार आउनेछ। यसले गर्दा सर्पदंशबाट अकालमा मृत्यु हुनेहरूको संख्या घट्ने छ र स्थानीय जनतामा स्वास्थ्य सेवाप्रति विश्वास बढ्ने छ। त्यसैले, यो आवश्यकताको गम्भीरतालाई बुझेर तत्काल कार्यान्वयनमा ल्याउनुपर्ने हुन्छ।"
उच्च मनोबलका साथ मैदानमा उत्रिन्छौं : कप्तान पौडेल,"काठमाडौं : राष्ट्रिय क्रिकेट टोलीका कप्तान रोहितकुमार पौडेलले उच्च मनोबलका साथ मैदानमा उत्रिने बताएका छन्। आइसीसी टी२० विश्वकप खेल्न अमेरिकामा रहेका कप्तान पौडेलले राष्ट्रिय झण्डा काँधमा बोकेर विजयको ताज पहिरिने आशा राखेका छन्। अमेरिका र वेस्ट इन्डिजमा सुखद नतिजा ल्याउने उनको भनाइ छ। यसका लागि दर्शकहरूको हौसला र माया उतिकै जरुरी रहेको उनले बताए। कप्तान पौडेलले लेखेका छन्, 'दश वर्षको पर्खाइपछि नेपाल राष्ट्रको सपना साकार पार्दै दोस्रोपटक टी२० विश्वकप क्रिकेटमा सहभागी हुँदैछौं। अमेरिका र वेस्ट इन्डिजमा हुने यस प्रतियोगितामा छनौट हुन र सुखद नतिजा ल्याउन निरन्तर हौसला प्रदान गर्नुहुने तपाईं सबै क्रिकेटप्रेमी दर्शक, कोच, क्यान तथा हामीलाई माया गर्नुहुने सबैजना हाम्रो प्रेरणाका श्रोत हुनुहुन्छ। राष्ट्रको झण्डा काँधमा बोकेर उच्च मनोबलका साथ विजयको ताज पहिरिने सदैव हाम्रो प्रयास हुनेछ। सधैंजस्तो यसपटक पनि तपाईंहरू सबैको निरन्तर माया र हौसलाको अपेक्षा गर्दछौं।' विश्वकपमा नेपाल समूह डीमा रहेको छ। नेपालले पहिलो खेल मंगलबार नेदरल्यान्ड्सविरुद्ध खेल्दैछ। दोस्रो खेल अमेरिकामै श्रीलंकासँग खेलेर नेपाली टोली वेस्ट इन्डिज प्रस्थान गर्नेछ। त्यहाँ दक्षिणा अफ्रिका र बंगलादेशसँग खेल्नेछ।"
विश्वकप छनोट खेल्ने नेपाली टोलीको बिदाइ,काठमाडौं : अखिल नेपाल फुटबल संघ (एन्फा)ले विश्वकप छनोट दोस्रो चरण खेल्न जाने नेपाली राष्ट्रिय फुटबल टोलीलाई बिदाइ गरेको छ। आइतबार काठमाडौंमा आयोजित एक कार्यक्रमकाबीच एन्फा पदाधिकारीले नेपालको झण्डा हस्तान्तरण गरेर विश्वकप छनोट दोस्रो चरण अन्तर्गत युएई र यमनसँग हुने खेल खेल्नका लागि साउदी अरब जान लागेको टोलीको बिदाइ गरेको हो। बिदाई कार्यक्रममा राष्ट्रिय टिमका कप्तान किरण चेम्जोङले नेपाली टीमको तयारी राम्रो भएकाले अंक प्राप्तका लागि अबको खेल महत्वपूर्ण भएको बताए। अहिलेको टीमका सदस्यले देखाएको प्रदर्शन र तयारीले नतिजा राम्रो आउने उनको विश्वास छ। उनले होम ग्राउण्डमा खेल्न नपाउनु दुःखद भएको बताए। त्यस्तै मुख्य प्रशिक्षक भिन्सेन्जो अल्बर्टो एनेसले खेलका लागि राम्रो तयारी भएको र टिममा धेरै सुधार देखिएको धारणा राखे। नेपालले युएईविरुद्धको होम म्याच ६ जुनमा साउदी अरेबियाको दमाममा खेल्दैछ। युएईसँगको खेल भने त्रिपुरेश्वस्थित दशरथ रंगशालामा हुने तय थियो। एएफसी (एसियाली फुटबल महासंघ) ले दशरथ रंगशाला विश्वकप छनोटका खेल सञ्चालन गर्न अयोग्य ठहर गरेपछि नेपालले युएईविरुद्धको होम म्याच ६ जुनमा साउदी अरबको दमाममा खेल्ने तय भएको हो। छनोटको अन्तिम प्रतिस्पर्धाको रुपमा यमनविरुद्ध ११ जुनको अवे म्याच पनि साउदीमै हुँदैछ। मुख्य प्रशिक्षक भिन्सेन्जो अल्बर्टो एनेसले यी दुई प्रतियोगिताका लागि आइतबार नै २३ सदस्सीय टोली घोषणा गरिसकेका छन्।
टी२० विश्वकप : क्यानडामाथि अमेरिकाको सानदार जित,काठमाडौं : घरेलु टोली अमेरिकाले आईसीसी टी २० विश्वकपमा विजयी सुरूवात गरेको छ। आइतबार बिहान सम्पन्न पहिलो खेलमा अमेरिकाले क्यानडालाई ७ विकेटले पराजित गरेको हो। टेक्सासको डलासस्थित ग्राण्ड प्रेरी रङ्गशालामा भएको खेलमा क्यानडाले दिएको १९५ रनको लक्ष्य पछ्याएको अमेरिकाले १७४ ओभरमा ३ विकेटको क्षतिमा १९७ रन जोड्न सफल भयो। अमेरिकाका आरोन जोन्सले अविजित हुँदै सर्वाधिक ९४ रन जोड्न सफल भए। उनले ४ चौका र १० छक्का प्रहार गरे। एन्ड्रिज गौसले ४६ बलमा ७ चौका र ३ छक्कासहित ६५ रन बनाए। क्यानडाका लिवालले सर्वाधिक ६१ रन बनाए। उनले ६ चौका र ३ छक्का प्रहार गरे। जोन्सन २३ रनमा आउट भए। निकोलस किर्तनले ३१ बलमा ३ चौका र २ छक्कासहित ५१ रन जोडे। दिलप्रीत सिंह ११ र पर्गट सिंह ५ रनमा आउट भए। श्रेयस मोब्बा ३२ र डिलन हेलिगर १ रनमा अविजित रहे। ग्राण्ड प्रियरी स्टेडियममा टस हारेर पहिला ब्याटिङ गरेको क्यानडाले निर्धारित २० ओभरमा ५ विकेट गुमाउँदै १९४ रन बनाएको थियो। विश्वकपको दोस्रो खेलअन्तर्गत आजै वेस्ट इन्डिज र पपुवा न्यु गिनीबीच प्रतिस्पर्धा हुँदैछ । टी२० विश्वकप आजबाट सुरू भएको हो। खेल एक महिनासम्म चल्नेछ।
आइसिसी टी२० विश्वकपः अमेरिकामा नेपाली टोलीको स्वागत,"टेक्सास : आइसिसी टी२० विश्वकपमा सहभागी हुने सिलसिलामा यहाँ आएको नेपाली टोलीलाई गैरआवासीय नेपाली सङ्घ राष्ट्रिय समन्वय परिषद्ले स्वागत गरेको छ । त्यस अवसरमा गैरआवासीय नेपाली सङ्घका वरिष्ठ उपाध्यक्ष विकास उप्रेती, उपाध्यक्ष भानु खरेल, नेपाल क्रिकेट सङ्घका अध्यक्ष चतुरबहादुर चन्द, नेपाली क्रिकेट टोलीका नेता रोहित पौडेलले सङ्क्षिप्त मन्तव्य व्यक्त गरेका थिए। टेक्सासको डलासस्थित ग्राण्ड प्रेरी रङ्गशालामा आजदेखि सुरु भएको उक्त प्रतियोगिता एक महिनासम्म चल्नेछ । अमेरिकाले पहिलोपटक आइसिसी प्रतियोगिता आयोजना गरेको हो । आजको पहिलो खेलमा क्यानडाले अमेरिकालाई एक सय ९५ रनको लक्ष्य दिएको छ । टस हारेर सुरुमा ब्याटिङको निम्तो पाएको क्यानडाले निर्धारित २० ओभरमा पाँच विकेट गुमाएर एक सय ९४ रन बनाएको हो । अमेरिका र क्यानडाबीचको खेल जारी छ ।"
टी२० विश्वकप : क्यानडाले अमेरिकालाई दियो १९५ रनको लक्ष्य,"अमेरिकामा जारी टी२० विश्वकपमा भइरहेको पहिलो खेलमा क्यानडाले अमेरिकालाई जितको लागि १९५ रनको लक्ष्य दिएको छ । क्यानडाले २० ओभरमा ५ विकेट गुमाएर १९४ रन बनाएको हो। क्यानडाका लागि नवनीत धालिवाल र निकोलस किर्टनले अर्धशतक बनाएका छन् । अमेरिकाका लागि कोरी एन्डरसन, हरमित सिंह र सौरभ नेत्रावलकरले ११ विकेट लिएका थिए । परगट सिंह र दिलप्रीत बाजवा रनआउट भएका थिए । अमेरिका र क्यारेबियन टापुको आयोजनामा भएको टी२० विश्वकप आजबाट सुरु भएको छ । पहिलो खेल क्यानडा र अमेरिकाबीच अमेरिकाको डलासमा हुँदैछ । अमेरिकाले टस जितेर पहिले बलिङ गर्ने निर्णय गरेको थियो।"
भन्सार महशुल वृद्धिले मुद्रास्फिति लक्ष्यमा चुनौती,"काठमाडौं : विभिन्न वस्तुको आयातमा लाग्ने भन्सार महसुल वृद्धिले महंगी नियन्त्रणमा नआउने सरोकारवालाहरूले निचोड निकालेका छन्। सरकारले आगामी आर्थिक वर्षको बजेटमार्फत मुद्रास्फीतिलाई ५५ प्रतिशतमा राख्ने लक्ष्य महसुल वृद्धिदरले चुनौती थपिएकाले नेपाल समुन्द्रपार निकासी पैठारी संघले यस्तो निचोड निकालेको हो। अर्कोतर्फ यसले खुला सिमानाबाट हुने अनधिकृत आयातलाई पनि बढावा दिने बारे संघले ध्यानाकर्षण गरेको छ। संघका अनुसार भन्सारमा पाइने एमएफएनको सुविधा खारेजीले आयातित वस्तुको भाउ बढ्ने हुँदा यसले मुद्रास्फीतिको सरकारी लक्ष्यमा चुनौती थप्ने र उपभोक्ता चर्को मूल्य तिर्न बाध्य हुनेछन्। संघ भन्छ, कतिपय वस्तुको एकाइमा भन्सार लगाउनुपर्ने संघको मागलाई पनि बजेटले बेवास्ता गरेको छ। यस्तो व्यवस्थाले स्थानीय उद्योगलाई परेको अप्ठेरो हट्ने र न्यून तथा अधिक बिजकीकरण न्यूनीकरण हुने सम्भावना हुँदा हुँदै पनि सरकार चुकेको छ। मदिरामा अन्तःशुल्क बढाउने र कर नतिर्ने घरेलु मदिरालाई प्रवर्द्धन गर्ने घोषणाले उल्लेख परिमाणमा राजस्व तिर्ने व्यवसायीमाथि दबाब पर्ने संघले बताएको छ। साथै मदिराको चोरी पैठारीले प्रश्रय पाउने जोखिम बढेको बारे पनि ध्यानाकर्षण गरेको छ। विद्युतीय सवारीसाधनको भन्सार र अन्तःशुल्क दरमा गरिएको परिवर्तनले सरकारी नीतिहरू अझै पनि स्थिरता उन्मुख नरहेको संकेत गरेको छ। यसैगरी आर्थिक ऐनले चामल उद्योगहरूले धान आयात गर्दा २५ प्रतिशत अग्रिम आयकर लाग्ने व्यवस्था गरिएको छ। भारतबाट कच्च पदार्थको रुपमा धान आयात गरी चामल उत्पादन गर्ने उद्योगी र तयारी चामल आयात गर्ने दुवैलाई लाग्ने अग्रिम आयकर बराबर जस्तो हुँदा स्वदेशी चामल उद्योग धराशायी हुने जोखिम बढेको बताइएको छ। सरकारले दाल उद्योगको कच्चा पदार्थ गेडागुडी र तयारी दाल आयातमा समान भन्सार दर कायम गरेको छ। यो तयारी वस्तु र कच्चा पदार्थमा एक तहको भन्सार दर फरक गर्ने बजेटकै घोषणा विपरीत भएको संघको टिप्पणी छ। जस्मा १० प्रतिशत अग्रिम आयकर तिर्न नाफा ५० प्रतिशत भएमात्र सम्भव हुन्छ, जबकी २० प्रतिशतभन्दा बढी नाफा लिन हाम्रो कानुनले नै प्रतिबन्ध लगाएको छ। दाल जस्तो अत्यावश्यक वस्तुमा ५० प्रतिशत नाफा हुने अनुमान गरेर १० प्रतिशत अग्रिम आयकर लगाउनु नै अवैज्ञानिक देखिन्छ, संघले भन्यो अतः अग्रिम आयकर र यसको दर वृद्धिले व्यावसायिक वातावरण बिगार्ने सम्भावना उच्च छ। व्यापार व्यवसायमा नाफा हुन्छ नै भन्ने निश्चित नहुने परिप्रेक्ष्यमा अग्रिम आयकरको औचित्य नरहेकोले यसलाई खारेज गर्नुपर्ने संघको माग छ। सरकार अग्रिम आयकर लिने अनि कुनै आय वर्षमा असुल गरिएको अग्रिम आयकर रकमलाई सोही वर्षमा तिर्नुपर्ने कर दायित्वमा मिलान गरेर बढी हुन आएको रकम आगामी आय वर्षमा सारी लैजान वा फिर्ता लिन नपाउने व्यवस्था अन्यायपूर्ण रहेकोमा संघले विरोध गरेको छ। कुनै वर्षमा आयात गरेको सामान सोही वर्ष बिक्री नभएर स्टक रहन जान्छ। त्यस्तो अवस्थामा के हुने ? अर्को वर्ष पुनः आयकर तिर्नुपर्ने पो हो कि जस्ता सन्देह पैदा भएको छ। आयातित सामान बोकेर आउने कन्टेनरले हालसम्म ७२ घण्टासम्म कुनै शुल्क तिर्नु नपर्ने प्रावधान छ। तर अब प्रवेश गर्ने बित्तिकै प्रति कन्टेनर १ हजार ५ सय तिर्नुपर्ने भएको छ। यसले व्यवसायको लागत बढाउने हुँदा यो कदम व्यापार सहजीकरण गर्ने सरकारको नीति विपरीत भएकोमा संघको आपत्ति छ। यस्तै, कतिपय वस्तुको हकमा आयातमा लगाइएको प्रतिबन्धले अनधिकृत पैठारीलाई प्रश्रय दिइरहेको तथ्य सरकारले मनन नगरेको संघले बताएको छ।"
प्री ओपन सेसनमा नेप्से परिसूचक ३५२ अंकले बढयो,काठमाडौं : प्री ओपन सेसनमा आइतबार नेप्से परिसूचक ३५२ अंकले बढेको छ। नेप्से ३५२ अंकले बढेर २०७३०६ विन्दुमा अडिएको छ। यो समयमा ४९ स्क्रिप्सको ५ हजार ९७७ कित्ता सेयर ३४ लाख ६३ हजार १४९ रुपैयाँमा खरिद बिक्री भए। प्री ओपन सेसनमा ३० स्टकको मूल्य बढ्दा १७ वटाको घट्यो भने २ वटाको मूल्य स्थिर रह्यो।
निजी क्षेत्रको मनोबल माथि उठाउन जरुरी छ : अर्थमन्त्री,काठमाडौं : अर्थमन्त्री वर्षमान पुनले राष्ट्रियसभाको आजको बैठकमा आर्थिक वर्ष २०८१०८२ को राजस्व र व्ययको वार्षिक अनुमानमाथि सामान्य छलफल गरियोस् भन्ने प्रस्ताव पेस गरेका छन् । प्रस्ताव पेस गर्दै मन्त्री पुनले निकै अन्योलताका बीचमा आगामी आर्थिक वर्षको बजेट प्रस्तुत भएको जानकारी गराए। अर्थमन्त्री पुनले प्रधानमन्त्री पुष्पकमल दाहाल प्रचण्ड र नेपाल कम्युनिष्ट पार्टी (एमाले)का अध्यक्षका अध्यक्ष केपी शर्मा ओलीको निरन्तरको पहलका कारण सहज रुपमा प्रक्रिया अगाडि बढेको बताए। उनले सांसदहरुको सल्लाह र पृष्ठपोषणका आधारमा बजेट ल्याइएको उल्लेख गर्दै सरोकार भएका सबै निकाय र क्षेत्रको समेत सुझाव लिइएको दावी गरे। अर्थतन्त्र पूर्णरुपमा गतिशील अवस्थामा आइनसकेकाले जिम्मेवारीपूर्वक निजी क्षेत्रको मनोबल उठाउन जरुरी रहेको उनको भनाइ छ। युवामा रहेको निराशालाई चिरेर अगाडि बढ्नुपर्ने अवस्थालाई ख्याल गरिएको अर्थमन्त्री पुनले बताए । मुद्रास्फीति न्यून विन्दुमा रहेको तथ्य पेस गर्दै हरेक घरको भान्सामा पर्ने मूल्यवृद्धिको चापलाई नियन्त्रण गर्ने गरी प्रयास गरिएको उनको भनाइ छ । सङ्कुचित भएको साधन र स्रोतलाई विश्लेषण गरेर बजेट प्रस्तुत गरिएको भन्दै सबै क्षेत्रले सन्तुलित बजेट आएको टिप्पणी गरेका अर्थमन्त्री पुनले जिकिर गरे।
"सेयर बजारमा १३ अंकको सुधार,४ अर्ब ३१ करोडको कारोबार","काठमाडौं : साताको पहिलो सेयर कारोबार दिन आइतबार नेप्से परिसूचक दोहोरो अंकले बढेर बन्द भएको छ। नेप्से परिसूचक १३५१ अंकले बढेर २०८३०४ विन्दुमा अडिएको छ। सेन्सेटिभ इण्डेक्स ०३९ प्रतिशतले बढेर ३७१६५ विन्दुमा कायम भएको छ। ३२५ स्क्रिप्सको ९६ लाख ९७ हजार २०६ कित्ता सेयर ४ अर्ब ३१ करोड १० लाख १५ हजार ६२९ रुपैयाँमा खरिदबिक्री भए। यसदिन दुईवटा कम्पनीको सेयर सकारात्मक सर्किट लेभलमा कारोबार भयो। मल्टीप्रपोज फाइनान्स र मकर जितुमाया सुरी हाइड्रोपावरको सेयर १० प्रतिशतले बढेको हो। कालिञ्चोक दर्शन,अपर सोलु हाइड्रो इलेक्ट्रिक र माइ खोला हाइड्रोपावरको सेयर ८ प्रतिशत बढिले वृद्धि भयो। कारोबार रकमका आधारमा नेपाल फाइनान्स शीर्ष स्थानमा रह्यो। सो कम्पनीको सेयर २२ करोड ६४ लाख रुपैयाँमा किनबेच भयो। नारायणी डेभलपमेन्ट बैंकका लगानीकर्ताले गुमाए। सो कम्पनीको सेयर ९१३ प्रतिशतले घट्यो। १० वटा समूहको उपसूचक बढ्दा ३ वटाको सूचक नकारात्मक देखिएका छन्। इन्भेस्टमेन्ट ,मनु एण्ड प्रो र म्युचुअल फण्डको सूचक नकारात्मक देखिए। कारोबारमा आएका १७४ स्टकमध्ये ६१ वटाको घट्यो । १२ वटा स्टकको मूल्य भने आज स्थिर रह्यो।"
उत्खनन रोकिएका ३ स्थानीय तहका खोला अझै खुलेनन्,"सिमरा : जिल्ला समन्वय समिति बाराले नदीजन्य पदार्थ उत्खननमा रोक लगाएको बाराको तीन स्थानीय तहका खोला अझै सञ्चालनमा आउन सकेका छैनन्। अनुगमनका क्रममा मापदण्डविपरीत उत्खनन गरेको भेटिएको भन्दै समितिले जिल्लाको एक उपमहानगरपालिका र दुई नगरपालिकाभित्रको खोलामा नदीजन्य पदार्थ उत्खनन तथा संकलनमा रोक लगाएको थियो। समितिले जितपुरसिमरा उपमहानगरपालिकाको दूधौरा, बालगंगा, पसाहामा जेठ ३ गते, निजगढको बकैया, शक्तिखोला, भक्तलाल र कोल्हबीको क्षेत्रमा पर्ने बकैया (दक्षिण) खोलामा जेठ १ मा अनुगमन गर्दै नदीजन्य पदार्थ उत्खनन तथा संकलन गर्न रोक लगाएको थियो। नदीजन्य तथा खानीजन्य पदार्थ जिल्ला अनुगमन तथा समन्वय समितिको बैठकले मापदण्डविपरीत काम भएको ठहर गर्दै छानबिन नहुँदासम्मका लागि उत्खननमा रोक लगाउने निर्णय गरेको थियो। समितिको बैठकपछि जिल्ला समन्वय समितिलेसम्बन्धीत पालिकालाई पत्राचार गरेर नदीजन्य पदार्थ उत्खनन कार्य तत्काल रोक्न निर्देशन दिएको थियो। उक्त निर्देशनपछि सम्बन्धित पालिकाले ठेकेदार कम्पनीलाई पत्राचार गर्दै उत्खनन कार्य तत्कालका लागि रोक्न सूचित गराएका थिए। पालिकाको पत्राचारपछि हालसम्म तीन पालिकाको सबै खोलामा उत्खनन बन्द छ। अनुगमन समितिका संयोजक एवं जिल्ला समन्वय समिति बाराका प्रमुख नरेन्द्रकुमार साहको नेतृत्वमा सहसंयोजक एवं प्रमुख जिल्ला अधिकारी शशिधर घिमिरे, प्रहरी उपरीक्षक महेन्द्र खड्का, डिभिजन वन कार्यालयका प्रतिनिधिसहितको टोलीले खोलाको अनुगमन गरेको थियो। अनुगमनका क्रममा केही खोलामा वातावरणीय मूल्यांकन प्रतिवेदन (आईई) र ढुंगा, गिट्टी, बालुवा बिक्री तथा व्यवस्थापनसम्बन्धी मापदण्ड २०७८ विपरीत उत्खनन भएको निष्कर्ष समितिले निकालेको थियो। अनुगमनका क्रममा प्रमुख जिल्ला अधिकारी घिमिरेले उत्खननको जिम्मेवारी पाएका ठेकेदार कम्पनीले मापदण्डको ख्याल नगरेको र मनोमानी ढंगले उत्खनन गरेको अवस्था देखिएको बताएका थिए। उनले हालसम्म भएका उत्खननको अवस्थालाई यथावत् राखेर प्राविधिक टोलीको छानबिनपछि अगाडि बढ्ने बताउँदै उत्खनन तत्कालका लागि रोक्न निर्देशन दिएका थिए। सोही अनुरूप बसेको जिल्लास्तरीय समितिको बैठकलेसम्बन्धित पालिकाबाट उत्खननको परिमाण माग गर्ने र पूर्वाधार विकास कार्यालयका इन्जिनियरको संयोजकत्वमासम्बन्धीत पालिकाको इन्जिनियर, डिभिजन वन कार्यालयका प्रतिनिधि र जिल्ला समन्वय समितिका प्रतिनिधि सदस्य रहने गरी प्राविधिक टोली गठन गर्ने निर्णय गरेको थियो। जितपुरसिमराको हकमा जेठ ३ गते प्राविधिक टोली गठन गरी तीन दिनभित्र उत्खननको परिमाण, सम्झौता सर्त र मापदण्ड पालनाको अवस्थासहितको प्रतिवेदन बुझाउन भनिएको थियो। तर मंगलबारसम्म प्राविधिक टोलीको प्रतिवेदन सार्वजनिक भएको छैन। प्रमुख जिल्ला अधिकारी घिमिरेले प्राविधिक टोलीको प्रतिवेदन आउने क्रममा रहेको बताए। प्राविधिक टोलीले प्रतिवेदन बुझाउने र उक्त प्रतिवेदन अध्ययनपछि मात्रै खोलाका सन्दर्भमा निर्णय लिने घिमिरेको भनाइ छ। अनुगमनका क्रममा केही ठेकेदार कम्पनीले मापदण्डको धज्जी उडाउने गरी उत्खनन गरेको भेटिएपछि गम्भीर छानबिन हुनुपर्ने अवस्था रहेको समितिका एक सदस्यले बताए। समितिका ती सदस्यका अनुसार मापदण्डको ख्याल नै नगरी नदीजन्य पदार्थ उत्खनन गरेको भेटिएको छ। जितपुरसिमराको बालगंगा खोलाको ठेक्का पाएको जय मातादी कन्स्ट्रक्सनले झन्डै १० फिट गहिराइसम्म खाडल बनाएको र अनुमतिभन्दा बढी परिमाणमा नदीजन्य पदार्थ उत्खनन गरेको पाइएको छ। आईई प्रतिवेदनअनुसार निर्धारित स्थानमा बढीमा तीन फिटसम्म गहिराइमा उत्खनन गर्न पाइने भए पनि बालगंगा खोलामा मापदण्डको धज्जी उडाउने गरी उत्खनन भएको हो। उता कोल्हबी नगरपालिकाको क्षेत्रमा पर्ने बकैया खोलामा ६ वटासम्म एक्साभेटर एकैपटक प्रयोग भएको पाइएको छ। खोलामा एक पटकमा एउटाभन्दा बढी एक्साभेटर प्रयोग गर्न पाइँदैन। ठेक्का सम्झौता गर्ने क्रममा ठेकेदार कम्पनीलाई दुई एक्साभेटको अनुमति दिने गरिएको छ। अनुमति पाएको दुई एक्साभेटरमध्ये एकपटकमा एउटा मात्रै प्रयोग गर्न सकिने प्रावधान छ। तर कोल्हबिमा एकैपटक ६ वटासम्म एक्साभेटर प्रयोग गरेको पाइएको हो। अनुगमनका क्रममा मापदण्डविपरीत उत्खनन गर्ने ठेकेदार कम्पनीलाई कारबाही हुनुपर्ने भए पनि विगतका नजिर हेर्दा उन्मुक्ति पाइरहेका छन्। मापदण्डविपरीत उत्खनन गरेका ठेकेदार कम्पनीले नै प्रत्येक वर्ष पालिकाबाट ठेक्का सकार गरेको देखिन्छ। सरकारी मापदण्डविपरीत खोला उत्खनन गरेको पुष्टि भए पनि ती कम्पनीलाई कालोसूचीमा राखेको देखिँदैन। यता सरकारी मापदण्डको धज्जी उडाउने गरी उत्खनन हुँदासम्म खोलाको अनुगमन ढिलाइ भएको गुनासो छ। जितपुरसिमरा उपमहानगरपालिका १६ का वडाध्यक्ष हरिदेव खरेल समयमै अनुगमन गरेको भए मापदण्डविपरीत उत्खनन हुन नपाउने बताउँछन्। उत्खनन गर्ने अवधि एक महिना बाँकी रहँदा समितिले अनुगमन गरेको हो। ठेकेदार कम्पनीले जेठ मसान्तसम्म मात्रै उत्खनन गर्न पाउँछन्। समयभित्रै उत्खनन गरी नदी किनारमा घाटगद्दी गरेर राखिएका नदीजन्य पदार्थसमेत प्रमाणित गराएर बिक्री वितरण गर्न पाउने प्रावधान छ। यता ठेक्का अवधि समाप्त हुन एक महिना बाँकी रहँदा सबै खोला बन्द गरिएपछि करोडांै रकममा ठेक्का लिएका ठेकेदार आफूहरू समस्यामा परेको बताउँछन्। दूधौरा खोलाको ठेक्का पाएको सन्देश सप्लायर्सका सञ्चालक नारायण घिमिरे मापदण्डविपरीत उत्खनन भएको पाइएमा छानबिन गरी कारबाही गर्न र मापदण्डअनुसार उत्खनन भएका खोलालाई छिटो सञ्चालनमा ल्याउनुपर्ने बताउँछन्। स्थानीय स्तरमा हुने विकास निर्माणका काममा यतिबेला नदीजन्य पदार्थको माग बढीरहे पनि बिक्री वितरण गर्न नपाइएको र करोडौं रकम लगानी गरेर ठेक्का लिएका आफूजस्ता ठेकेदार मर्कामा परेको उनको भनाइ छ। सरकारी स्तरबाट हुने छानबिनका लागि हामीले सहयोग गरेर बसेका छौं। तर छानबिन छिटो गरेर ठेकेदारलाई काम गर्ने वातावरण बनाउन आग्रह गर्छु, घिमिरेले भने, काम गर्ने समय जेठ मसान्तसम्म मात्रै छ। नत्र करोडौं लगानी लगाएर ठेक्का लिएका ठेकेदार डुब्ने अवस्थामा पुग्छन्। जितपुरसिमराको तीन खोलामध्ये घिमिरेले दूधौरा खोलाको ठेक्का लिएका थिए। दूधौरा खोलामा हालसम्म उत्खनन भएको विवरण नबुझाएको भन्दै रोक लगाइएको छ। तर ठेकेदार घिमिरेले भने आफूहरूलेसम्बन्धीत पालिकालाई उत्खनन भएको विवरण बुझाएको तर पालिकाले समयमै जिल्ला समन्वय समितिमा नपठाएका कारण समस्या उत्पन्न भएको बताए। घिमिरेको सन्देश सप्लायर्सले २ करोड २४ लाख रूपैयाँ रकम अग्रिम बुझाएर दूधौरा खोलाको ठेक्का सम्झौता गरेको थियो।"
एनसीएचएलले गर्यो नेप्सलाई प्राप्ति,"काठमाडौं : नेपाल क्लियरिङ हाउस लिमिटेड (एनसीएचएल)ले भुक्तानी सेवा प्रदायक नेपाल इलेक्ट्रोनिक्स पेमेन्ट सिस्टम्स (नेप्स) लाई प्राप्ति गर्ने भएको छ। उक्त कम्पनी एक हुने सम्झौता गत चैत २३ गते भएको थियो। सम्झौताअनुसार दुई कम्पनीले आजदेखि एकीकृत कारोबार सुरु गरेका छन्। एनसीएचएलमा १० प्रतिशत स्वामित्व रहेको राष्ट्र बैंकले उक्त कम्पनीनी गाभिएर एकीकृत हुनेबारे आइतबार सूचना सार्वजनिक गर्दै जानकारी दिएको हो। नेपाल राष्ट्र बैंकले दुई संस्था गाभिन भन्दै आएको थियो। केन्द्रीय बैंकले भुक्तानी फर्छ्यौट विनियमावली २०७७, यसकै पहिलो संशोधन २०८० मा भुक्तानी सेवा प्रदायक कम्पनीहरूलाई मर्जर तथा प्राप्तिमा लैजाने व्यवस्था गरेको थियो। सोही व्यवस्थाअनुसार कम्पनी गाभिन बाध्य भएका हुन्। यससँगै एनसीएचएललले नेशनल पेमेन्ट गेटवेको मेन स्वीच पनि सञ्चालन गर्ने भएकाले पनि एक हुन जरुरी थियो। अझ एनसिएचएलले आफ्नै कार्ड पनि जारी गर्ने तयारी गरिरहेकाले नेप्सलाई गाभ्न आवश्यक रहेको हो। दुवै संस्था राष्ट्र बैंकबाट भुक्तानी प्रणाली सञ्चालकको अनुमति प्राप्त गरी सञ्चालित थिए। यी दुई संस्था बैंक वित्तीय संस्थाबाट प्रवर्द्धन भएका हुन् । एनसीएचएलले कार्ड बाहेकका विभिन्न विद्युतीय भुक्तानी प्रणाली, पूर्वाधार लगायतमा सेवा दिएको छ। यस्तै, नेप्सले हालसम्म विभिन्न कार्ड स्किमका लागि कार्ड स्बीचको पूर्वाधार विस्तार गरी बैंक वित्तीय संस्थालाई सेवा प्रदान गर्दै आएको थियो। दुई संस्था एक हुँदा विद्युतीय भुक्तानी पूर्वाधारको विकास तथा यसको प्रयोग वृद्धि गरी डिजिटल नेपालले परिकल्पना गरेको उक्त क्षेत्रलाई आधुनिकिकरण तथा अन्तरआबद्धता कायम गर्न र यस सम्बन्धी दूरगामी परियोजनाको सफल कार्यान्वयनका लागि राष्ट्रिय भुक्तानी स्वीच लगायतका थप पूर्वाधारहरू विस्तार गर्न सहयोग हुने अपेक्षा राष्ट्र बैंकले गरेको छ।"

शीर्षक,विवरण
निजामती सेवामा महिला,"नीतिगत व्यवस्थाले निजामती सेवामा महिलाको संख्या बढेसँगै क्षमताअनुसारको अवसर दिन पनि जरुरी छ । नेतृत्वमा कहिले पुरुष हुन्छन्, कहिले महिला हुन्छन्, यो गौण कुरा हो । सेवा प्रवाह गर्दा एउटा महिला र पुरुषले सेवा दिनेभन्दा पनि संस्थाले दिने कुरा हो । केही दशक अघिसम्म निजामती सेवामा महिलाहरूको सहभागिता न्यून थियो । अहिले भने निजामती सेवामा मात्र होइन अन्य सेवामा पनि क्रमशः महिला सहभागिता बढ्दै गएको छ । त्यसमा पनि निर्णायक तहमै पुग्नेहरूको संख्यासमेत बढेको छ । अहिले निजामती सेवाको प्रमुख पद (मुख्यसचिव) महिलाले नै सम्हालेको अवस्था छ । त्यस्तै सचिव, सहसचिव, उपसचिव, शाखा अधिकृतको संख्या पनि बढ्दै छ । यो भनेको राज्य व्यवस्थामा भएको सुधार र नीतिगत व्यवस्थाले पनि हो । यो खुसीको कुरा हो । माथिल्लो तहमा पुगेका अन्य केही महिला कर्मचारीको अवस्था हेर्दा क्षमताअनुसार उनीहरूलाई अवसर नदिएको हो की भन्ने पनि देखिने गरेको छ । त्यसैले राज्यका तिनै तहका सरकारले महिलाको अर्थपूर्ण सहभागिताका लागि क्षमताअनुसारको अवसर दिन जरुरी छ । त्यसले महिला सहभागिता बढाउनमा मद्दत मिल्छ । महिलाहरू नेतृत्वदायी भूमिका गइसकेपछि यदाकता पुरुषसँग तुलना गर्ने गरिएको छ । महिला कर्मचारीहरू आफूलाई दिएको जिम्मेवारी इमान्दारीपूर्वक गर्दै आएका छन् । नतिजा पनि राम्रै दिएका छन् । तर, महिलाहरू कमजोर हुन्छन्, केही गर्न सक्दैनन् भन्ने जुन पुरानो मानसिकता छ त्यो हट्दै गए पनि केही अझै बाँकी नै छ की भन्ने लाग्छ । त्यसले पनि केही ठाउँमा असर पारेको हुन सक्छ । सेवाग्राहीहरू आउँदा महिला, पुरुष आफ्नो सिटमा नबसी कार्य कक्षको अन्य ठाउँमा बस्यो भने पहिला पुरुषलाई सोध्ने गरेको पनि देख्ने गरिन्छ । त्यो भनेको परम्परागत मानसिकता हो भन्ने लाग्छ । त्यो सोंचलाई परिवर्तन गर्न जरुरी छ । धेरै महिलाहरूलाई घर, परिवारसँगै कार्यालयको भूमिका पनि निर्वाह गर्नु परेकाले व्यक्तिगत रूपमा केही फरक त पर्ला तर, सेवा प्रवाहमा फरक पार्दैन । फरकपन भनेको हेर्ने दृष्टिकोण र सोंचमा फरक हो । नेतृत्वमा कहिले पुरुष हुन्छन्, कहिले महिला हुन्छन्, यो गौण कुरा हो । सेवा प्रवाह गर्दा एउटा महिला र पुरुषले सेवा दिनेभन्दा पनि संस्थाले दिने कुरा हो । त्यसैले महिलाहरू सेवा लिन आउँदा प्रमुख नेतृत्वमा महिला भएर लचिलो हुने वा पुरुष भएर आउँदा पुरुष नेतृत्व लचिलो हुने भन्ने हुँदैन । नवलपरासीमा प्रमुख जिल्ला अधिकारीको जिम्मेवारी मेरो पहिलो हो । यहाँ सेवा लिन आउने महिलाहरू सायद महिला प्रमुख भएर होला खुसी देखेको पाएकी छुँ । आफ्नो छोरी बुहारी पनि हजुरजस्तै भइदिएको भए हुन्थ्यो वा हजुरजस्तै बनाउँछु भन्ने सुन्दा र उहाँहरू खुसी भएको देख्दा मलाई पनि खुसी महसुस हुनु स्वाभाविक हो । खुसी आफ्नो ठाउँमा छ । यहाँ आउने जो सुकै सेवाग्राहीहरूले महिला प्रमुख भएकै कारण आफ्ना कुरा राख्न अप्ठ्यारो मानेको मैले महसुस गरेको छैन । त्यसैले ऐन कानुन र नीतिगत व्यवस्थाअनुसार सेवा दिइने भएकाले लिंगकै आधारमा सेवा प्रवाह र सहकर्मीहरूसँग काम गर्ने दौरानमा मैले फरक पाएको छैन । जिल्लामा रहेका मेरा सुरक्षा निकायका प्रमुखमा सबै पुरुष सहकर्मी हुनुहुन्छ । हामीमा पुरुष महिला भन्ने फिल नै हुँदैन । कामको सबालमा हामी संस्थागत रूपमा डिल गर्छौ । समग्रमा संस्था र पदसँग डिल गर्ने हुँदा व्यक्ति र लिंगले फरक पार्दैन । सुरक्षा निकायका प्रमुखहरू बोल्दा एउटा महिलासँग होइन कि सुरक्षा प्रमुख (सीडीओ) सँग बोल्दैछु भनेर आफ्ना कुरा राख्नुहुन्छ । मैले पनि सोहीअनुरूप गर्ने हो । त्यसैले महिला र पुरुष हुँदैमा सेवा प्रवाह र काममा कुनै अप्ठ्यारो छैन । निजामती सेवा भनेको जनतासँग प्रत्यक्ष सरोकार राख्ने सेवा हो । यो जनताको सामाजिक आर्थिकलगायत सर्वाङ्गीण विकाससँग सम्बन्धित छ । जनतालाई सेवा दिने कुरा गरिरहँदा प्रशासनिक सुधारका कुराहरू पनि उठ्ने गरेका छन् । विशेषगरी हाम्रो एउटा मात्र उद्देश्य जनतालाई सहज र सरल तरिकाले सेवा दिनु हो । एउटा के स्वीकार गर्नुपर्छ भने सेवा लिने र दिने यही समाज, परिवेशका हौं । पहिला सकारात्मक सोंचको विकास हुन जरुरी छ । त्यही सोंचले सेवा प्रवाहमा डिल गर्ने हो । अहिले तीन तहका सरकार छन् । सोहीअनुसार नीति नियम छन् । ती नीति नियमलाई कार्यान्वयनमा लैजान सकियो भने सेवा प्रवाह चुस्त र दुरुस्त हुन्छ । कानुनी र नीतिगत रूपमा सेवा दिन हामीलाई समस्या छैन तर, लिने र दिने दुवैले कार्यान्वयनको पाटोलाई अघि बढाउन जरुरी छ । अहिले यी दुवैमा समस्या देखिन्छ । सेवा लिने सेवाग्राहीले मैले कसैलाई भनसुन गरे भने मात्र काम हुन्छ, जानेबित्तिकै सेवा पाउनुपर्छ भन्ने सोंचले पनि सेवा प्रवाहमा असर पारेको छ । त्यसैगरी केही कर्मचारीहरूले पनि सेवा प्रवाह गर्दा विवेकको कम प्रयोग गर्ने, सेवाग्राहीका समस्या ध्यान दिएर नसुन्ने, समयमा रेस्पोन्स नगर्ने गर्दा पनि यदाकदा समस्या हुने गरेको देखिन्छ । त्यसैले दुवै पक्षले आफ्नो अधिकारसँगै दायित्व र कर्तव्यबोध गरेर इमान्दारीपूर्वक काम गर्ने र भएका नीति नियमलाई कार्यान्वयन गर्ने गरी काम गर्न सके प्रशासन सेवा स्वतः सुधार हुन्छ भन्ने लाग्छ । (श्रेष्ठ, नवलपरासी पश्चिमको प्रमुख जिल्ला अधिकारी हुन् ।)"
राज्य जिम्मेवार नहुँदा छिटो विवाह,"नेपाल जातीय, धार्मिक, सांस्कृतिक विविधताले भरिएको मुलुक हो । जातीय, धार्मिक, सांस्कृतिक रूपमा विवाहको चलन पनि फरकफरक छ । कतिपय जाति र धर्ममा अझैपछि विवाह छिट्टै हुँदै आएको छ । कतिपय समाजमा त छोरीको चाँडै विवाह प्रतिष्ठाको विषय नै हुन्छ । परिवारको इज्जत, प्रतिष्ठाका लागि पनि छिटो विवाह गराइन्छ । छोरीको विवाह ढिलो हुँदा नाक काटिन्छ भन्ने मान्यता हाम्रो समाजमा व्याप्त छ । कानुनी रूपमा विवाह गर्ने उमेर २० वर्ष हो । मुलुकी अपराध संहितामा २० वर्ष नपुगी विवाह गरेमा दण्ड सजायको व्यवस्था छ । नेपालको संविधानले उमेर नपुगी विवाह गर्न निषेध गरेको छ । तर, कानुन बन्दैमा यो स्वाट्टै घटिहाल्छ भन्ने पनि छैन । त्यसको कार्यान्वयनको पाटो पनि हेर्नुपर्छ । कार्यान्वयन एकदमै फितलो छ । कतिपय समाजमा अझै विवाहको उमेरका बारेमा जानकारी नै नभएको हुन सक्छ । पछिल्लो समय समाज खुला भएको छ । सूचना प्रविधिको विकाससँगै फेसबुक, टिकटक, इन्स्टाग्रामलगायतका सामाजिक सञ्जालको प्रयोग पनि व्यापक छ । हाम्रा छोराछोरीलाई छिटो विवाह गर्दा पर्ने नकारात्मक असरको बारेमा सचेतना छैन । कानुनको पनि जानकारी छैन । बहकिएर सानै उमेरमा भागी विवाह गर्छन् । उनीहरूलाई सानैमा विवाह गर्दा के असर पर्छ, कति दुःख पाइन्छ, स्वास्थ्यमा के हानि हुन्छ भन्ने ज्ञान छैन र हामीले पनि त्यो सिकाउन सकेका छैनौं । कतिपय समाजमा अभिभावकले विवाह गरेर पठाइदिने चलन त छँदैछ । तर उमेर नपुग्दै आफंै भागी विवाह गर्ने क्रम भने बढ्दो छ । राज्यले नीति निर्माण त गर्छ तर त्यसको सही कार्यान्वयनमा जिम्मेवार नहुँदा बालविवाह भइरहेका छन् । छिटो विवाह गर्दा हुने कानुनीदेखि सामाजिक पाटोसम्मका विषय तल्लो तहसम्म पुर्याउनु पर्छ । यस विषयमा सबैलाई सचेत बनाउनु पर्छ । (सेढाईं, जनसंख्याविद् एवं पद्मकन्या क्याम्पसकी उपप्राध्यापक हुन् ।)"
"श्रीकृष्ण : भगवान् एक, लीला अनेक","व्यासदेवका पिता परासर मुनिका अनुसार भगवान् शब्दको अर्थ जोसँग समस्त धनसम्पत्ति, सम्पूर्ण यश, सम्पूर्ण सुन्दरता, सम्पूर्ण ज्ञान र सम्पूर्ण त्याग छ भने उक्त परमपुरुषलाई भगवान् भनिन्छ । यसरी श्रीकृष्णलाई हेर्दा यो पूर्णता देख्न सकिन्छ । ब्रह्मसमितामा स्वयं ब्रह्माण्डका सृष्टिकर्ता ब्रह्मजी (जसको ९९ प्रतिशत शरीर बुद्धिले बनेको छ) ले पनि भगवान् श्रीकृष्णको गुणगान गरेको पाइन्छ । त्यस्तै, श्रीमद्भागवत् महापुराण (१३२८) मा भगवान्का अवतारहरूको सूची या भगवान्का अंश कला हुन् या पूर्णकला तर भगवान् श्रीकृष्ण भने स्वयं भगवान् हुनुका साथै उहाँ परमशक्ति परमात्मा र निराकार ब्रह्म दुवैका स्रोत पनि भएको उल्लेख छ । श्रीमद्भागवत् गीता ( १४४) मा स्वयं भगवान् श्रीकृष्णले यो भौतिक जगत्मा जे जति पनि जीवयोनीहरूको जन्म लिन सम्भव भएको देखिएका छन् ती सबैको बीचदाता पिता म नै हुँ भनेर भनेको पाइन्छ । साथै भागवद् गीतामा भगवान्ले बोलेका श्लोकहरूमा श्रीभगवानुवाच भनेर उल्लेख गरिएको छ न कि अर्जुन, सञ्जय, धृतराष्ट्रले बोलेको वाक्यमा अर्जुनुवाच, सञ्जय उवाच, धृतराष्ट्र उवाच भनेर उल्लेख गरिएको छ । महाकवि लक्ष्मीप्रसाद देवकोटाले जीवनको अन्तमा यसलाई अनुमोदन यसरी गरेको पाइन्छ, संसार रहेछ निशा समान नभो जिउँदै रहँदा नि ज्ञान आखिर श्रीकृष्ण रहेछ एक नभो ज्ञान न भक्ति नभो विवेक ।। यसबाट हामीले जीवनमा श्रीकृष्णको भक्ति (कृष्ण प्रेम) प्राप्त गर्नु नै एकमात्र सार्थक जीवनलाई सार्थक बनाउने उपाय हो । श्रील रूपको स्वामीले भक्ति र शान्ति सिन्धुमा भगवान् श्रीकृष्णका धीरोदात्त, धीरललित, धीर प्रशात र धीरोद्धत गरी चार प्रकारका व्यक्तित्वको बारेमा उल्लेख गर्नुभएको छ । स्वभावैले जुन व्यक्ति शान्त, भद्र, क्षमाशील, कृपालु, दृढसंकल्प, विनीत, परमयोग्य, पराकर्मी र शारीरिक सुसंगठन एवं सौन्दर्ययुक्त हुन्छ जसलाई दृढत्त भनिन्छ । त्यस्तो व्यक्ति जो स्वभावैले बिनोद प्रिय नित्यतरुण परिहासपुट र सम्पूर्ण चिन्ताबाट मुक्त हुन्छ त्यसलाई धीरललितको रूपमा चिनिन्छ । एकदमै शान्त सहिष्णु विचारवान् र उपकारी जुन व्यक्ति छ त्यसलाई नै धीर प्रशान्त भन्न सकिन्छ । भगवान् श्रीकृष्णमा यो गुण पाण्डवहरूसँगको व्यवहारमा प्रष्टसँग देख्न सकिन्छ । अत्यन्तै ईष्र्यालु घमण्डी क्रोधी अशान्त व्यक्तिलाई धीरोदत्तको रूपमा चिनिन्छ । कृष्ण चरित्रमा यस्ता गुणहरू देख्न सकिन्छ । श्रीमद्भागवत गीता महाभारतको भीष्म पर्वमा पर्वमा पर्छ जुन भीष्मपर्वको २५औं अध्यायदेखि ४२औं अध्यायसम्म समावेश गरिएको छ । यसलाई गीतोपनिषद् भनिन्छ अर्थात् भगवान्ले गएको गीत, गीता रजविद्या अथवा विद्याहरूको राजा पनि हो । कुरुक्षेत्रको युद्धभूमिमा पाण्डव र कौरवबीचको रणमैदानमा कृष्णले सारथिको भूमिका निभाइरहनु जो कोहीलाई थाहा भएकै कुरा हो । उक्त अवस्थामा युद्धलाई ४५ मिनेट रोकेर भगवान् श्रीकृष्णबाट आफ्ना परममित्र अर्जुनलाई दिनुभएको भगवद् गीताको ज्ञान प्रवाह भएको थियो । सोही ज्ञान करिब २० लाख वर्ष पूर्व मनुले आफ्नो छोरा तथा शिष्यलाई यो भागवत् गीताको उपदेश दिएका थिए । मनुको जन्मभन्दा अगाडि नै भगवान्ले आफ्ना शिष्य विवस्वानलाई यो गीता सुनाएको ग्रन्थहरूमा उल्लेख छ । कालक्रममा गुरु शिष्य परम्परा छिन्नभिन्न भएपछि महाभारतमा यो ज्ञान पुन सुनाइएको हो । भगवान्का धेरै अवतारहरू छन् जसमध्ये पुरुषावतार, लीलाअवतार, शकत्यावेशावतार, मन्वन्तरावतार र युगावतार मुख्य हुन् । भगवान् रामचन्द्रले पुरुषा अवतारको रूपमा यस धराधाममा प्रकट हुनुभएको थियो । हरेक मनुहरूको अन्त्यमा हुने अवतारलाई मनवन्तर अवतार भनिन्छ । यस ब्रह्माण्डमा स्वयम्भूव, स्वारोचिष, औत्तम, तामस, रैवत, चाक्षुष, वैवस्वत, सावर्र्णी, दक्षसावर्णी, ब्रह्मसावर्णी, धर्मसावर्णी, रुद्रसावर्णी, रौच्य, भौत्य गरी १४ वटा मनुले शासन गर्छन् । वर्तमान मनु सातौँ मनु अर्थात् वैवस्वत मनु हुन् । शकत्यावेशावतार भगवान्को निश्चित योजना परिपूर्तिका लागि हुने गर्छ । गौतम बुद्धलाई भगवान् विष्णुको सत्यावेश अवतारको रूपमा मानिन्छ । तिरुभयमोलीमा अलवरहरूले, पद्म पुराण उत्तर खण्ड, ब्रह्मवैवर्त पुराण, श्री चैतन्य भागवत र चैतन्य मंगल ग्रन्थमा भगवान्को सत्यावेश अवतारको रूपमा सेनापति भक्त गौडिया वैष्णवका आचार्य अभयचरणारविन्द स्वामी प्रभुवाद, जसले भगवान् श्रीकृष्णको नाम विश्वभरि प्रचार गर्नुहुने कुराको भविष्यवाणी गरिएको छ । भगवान्को युगावतार हरेक युगको प्रारम्भमा हुने गर्छ । आजभन्दा करिब पाँच हजार वर्षअगाडि देवकी र वासुदेवका आठौं सन्तानको रूपमा मथुरामा कृष्णको जन्म भएको थियो । श्रीकृष्णले मखन चोरीको बाललीला, इन्द्रको मुसलधारे वर्षाबाट ब्रजवासीलाई बचाउन देब्रे हातको कान्छी औंठाले गोवद्र्धन पहाडलाई उठाएर गोवद्र्धन लीला, मणिग्रीव र नलकुवरको उद्धार, कंशको वध, प्रलम्बासुरको वध, अगासुरको वध, पुतना वध, कालिया दमन, तिनावर्तको उद्धार इत्यादिजस्ता लीलाहरू पढ्न पाइन्छ । पञ्चमहाभूत (पृथ्वी, जल, अग्नि, वायु, आकाश), पाँच ज्ञानेन्द्रिय, पाँच कर्मइन्द्रिय, पाँच विषय (शब्द, रूप, रस, गन्ध, स्पर्श), मन, बुद्धि, अहँकार, आत्मा र परमात्मा गरी २५ तत्व मिलेर बनेको जीव बनेको हुन्छ । यसरी हेर्दा ईश्वरका तीनवटा स्वरूप ब्रह्म, परमात्मा र भगवान्लाई बुझ्नु हरेक जीवको अस्तित्वको अर्थ हो ।"
"किन दुख्छ, टाउको ?","अस्पतालको आकस्मिक कक्षमा आउनेमध्ये एकदुई प्रतिशत सेवाग्राहीहरू टाउको दुख्नेहरू हुन्छन् । दीर्घकालीन एवं दोहोरिएर पैदा हुने र आफैं सञ्चो हुने प्रकृतिको भन्दा अचानक सुरु भएर टाउको बढ्दै गएको पनि हुन्छ । यसबाहेक अन्य लक्षणहरूसहित पैदा हुने टाउको दुखाइ बढी गम्भीर हुने भएकोले यसतर्फ सचेत हुन आवश्यक छ । यस्तो टाउको दुखाइ मस्तिष्क एवं अन्य रक्तसञ्चार प्रणालीमा पैदा भएको खराबीको कारण पनि पैदा हुन सक्छ । टाउको को बाह्य संरचना छाला मासु र हड्डी अर्थात् खप्परबाट बनेको हुन्छ । माथिल्लो भाग अर्थात् शिरभित्र तीन तह या पत्रहरूबाट बेरिएको मस्तिष्क हुन्छ भने तलको भागमा आँखाको खोपिल्टो, नाक र सँगै रहेका साइनसहरू एवं कान (बाह्य, मध्य र भितृ गरी तीन भागमा विभाजित ) सहित अनुहार रहेको हुन्छ । टाउको दुखेमा, मस्तिष्कमा ट्युमर भएको या उच्च रक्तचापका कारण मस्तिष्कघातको आशंका पैदा हुन्छ । न सामान्य उच्च रक्तचापको कारण न मस्तिष्कमा ट्युमर हुनेबित्तिकै टाउको दुख्छ । त्यसैले यस्ता रोगहरूका अन्य कारण र लक्षणहरू समयमै ठम्याउनु पर्छ । हाम्रो शरीरका सतहहरूमा पैदा हुने चिसो, तातोसँगै दुखाइको संवेगलाई मस्तिष्कसम्म प्रसारण गर्ने काम स्नायुहरूले सम्पादन गर्छन् । हाम्रो हड्डीले बनेको खप्परभित्र तीन तहको झिल्लीले घेरिएर मस्तिष्क (गिदी) रहेको हुन्छ । जसको तौल १ दशमलव ४ किलोग्राम जति हुन्छ । तर गिदीका तन्तुहरूमा त्यस्ता दुखाइसम्बन्धी चेतनाको प्रवाह गर्ने नसाहरू हुन्नन् । त्यसैले गिदीभित्र मात्रै पैदा भएको गडबडीले टाउको दुखाइ सिर्जित गर्दैन । तर त्यस्तो सुजन बढ्दै गएमा मात्रै टाउको दुख्ने गर्छ । टाउकोका रहेका त्यस्ता संरचना या तन्तुहरू रगत या स्नायुका नसाहरू थिचिँदा, सुजन हुँदा, सुन्निँदा, दाह हुँदा दुखाइ या पीडा पैदा हुन सक्छ । गिदीलाई चलाउँदा दुखाइ हुन्न । तर गिदीलाइ घेर्ने पत्र अर्थात् मेनिन्जससम्म तनाव नपुग्दासम्म टाउको दुख्दैन । सबैजसो व्यक्तिलाई जीवनकालमा टाउको दुख्ने गर्छ । वयस्कहरूमध्ये आधा जतिलाई वर्षमा कम्तीमा एक पटक टाउको दुख्छ । सात प्रतिशत वयस्कहरूमा पटकपटक सिर्जित भइरहने अर्धकपालको दुखाइ (माइग्रेन) पुरुषमा भन्दा महिलामा तीन गुणा बढी हुन्छ । ९० प्रतिशत टाउको दुखाइ यो वर्गमा पर्दछ जस्मा व्यक्तिलाई टाउको दुखाइबाहेक अन्य अवयव या प्रणालीसम्बन्धी रोगहरू देखिँदैनन् । टाउको दुखाइसँगै अन्य रोगका लक्षणहरू नभएका अर्थात् प्राथमिक टाउको दुखाइका विभिन्न कारणहरू छन् । लामो समय हर्माेन अन्य रसायन वा औषधिको प्रयोग, अल्कोहलको सेवन, खाली पेट, पानीको मात्रा कम हुनु, तनाव वा चिन्ता, मानसिक तनाव या चिन्ता यी सबै प्रकारको टाउको दुखाइको प्रमुख कारण हो । त्यस्तै अनिद्रा, मसला, कडा चिया कफी, कोकजस्ता पेयपदार्थहरू पनि कारक छन् । प्राथमिक टाउको दुखाइका दुई सयभन्दा बढी कारणहरू भए पनि ९० प्रतिशतमा अन्य कारण छन् । जस्तो, टेन्सन हेडेक (सामान्यतया तनाव या एक्लै रहँदा दुवैतिरको कञ्चट दुख्ने, अठ्याउँदा, दबाउँदा आराम लाग्ने यो किसिमको टाउको दुखाइ पहिलो श्रेणीमा पर्दछ । यो दुखाइमा नसा ब्लक ब्लक गरे जस्तो हुन्न । अन्य प्रकारको दुखाइ शारीरिक हलचल गरे झन् दुख्छ भने टेन्सन प्रकारको टाउको दुखाइ शारीरिक व्यायाम गर्दा आराम पुग्छ । माइग्रेन (अर्धकपाली) चाहिँ पुरुषलाई भन्दा तीन गुणा बढी महिलालाई हुन्छ । विशेषगरी किशोरीदेखि वयस्क उमेरका ७ प्रतिशत महिलाहरूमा पटकपटक टाउको दुख्छ । केही घण्टादेखि एकदुई दिनसम्म पनि रहन सक्ने माइग्रेन (टाउको दुखाइ)ले सताउने गर्छ । माइग्रेनका विशेष लक्षण र चरण हुन्छन् । पहिलो दुखाइ पूर्वको चरण हो । केही व्यक्तिहरूमा २५ प्रतिशत माइग्रेनको दुखाइ सुरु हुनु केही घण्टाअघि यस्ता लक्षणहरू देखिन्छन् । जस्तो, हाई लाग्नु, अत्यधिक भोक लाग्नु, पटकपटक पिसाब लागिरहनु, आँखा पोल्नु, मनोदशा बदलिनु, छटपटिनु, वाकवाकी लाग्नु आदि हुन् । दोस्रो, औडाहाको चरण हो । टाउको दुख्नु ५ देखि ६० मिनेटअघि यो लक्षण पैदा हुन्छ । यो चरणमा केही समय अन्धकार छाए जस्तो आँखामा बिजुली चम्के जस्तो अनुभूति हुने गर्छ । त्यस्तै झमझम गर्ने, बोली लर्बरिनु, कुनै अंग नचले जस्तो हुने गर्छ । त्यस्तै अर्धकपालीको टाउको दुखाइले पनि सताउँछ । माइग्रेनको टाउको दुखाइ चार घण्टादेखि तीन दिनसम्म कायम रहन्छ । माइग्रेनको बलकबलक गर्ने चडकने, पोलेजस्तो, सुइँ रोपेजस्तो अनुभूति हुने गर्छ । यस्तो दुखाइ एकापट्टि रहे पनि दुवैतिर पनि ४० प्रतिशत दुखाइ हुन सक्छ । काममा बाधा पर्ने, झिँजो लाग्ने चर्को आवाज वा प्रकाश सहन नसक्नेजस्ता समस्याहरू पैदा हुन्छन् । दुखाइ पनि हुन सक्छ । काममा बाधा पर्ने, झिँजो लाग्ने चर्को आवाज वा प्रकाश सहन नसक्ने जस्ता समस्याहरू पैदा हुन्छन् । मानसिक तनाव या चिन्ताले पनि माइग्रेनको समस्या बढाउँछ । रोकथाम एवं उपचारका रूपमा प्रशस्त पानी पिउने, अदुवाको रस पिउँदा पनि फाइदा हुन्छ । घरेलु उपचार गर्न सकिन्छ । सम्बन्धित विशेषज्ञसँग जाँच गराएर दुखाइ कम गर्ने औषधिहरू सेवन गर्न सकिन्छ । तर सावधान हुनु पर्छ । किनकि दुखाइ कम गर्ने औषधिहरूको अत्यधिक प्रयोगले मिर्गौला कलेजो खाने नली आदिलाई गम्भीर क्षति पुर्याउन सक्छन् । त्यसैले यस्ता औषधिहरू बिरामी स्वयंले अत्यधिक मात्रामा प्रयोग गर्नु घातक हुन सक्छ । माइग्रेनको टाउको दुखेमा अँध्यारो शान्त आवाज नआउने कोठामा आराम गर्न सकिन्छ । आँखामा पट्टी र कानको प्वाल प्लग गर्न सकिन्छ । बरफले टाउको गर्धन सेक्दा पनि फाइदा हुन्छ । चिया, कफी एवं मसलादार वस्तुको सेवन गर्नु हुँदैन । पर्याप्त र प्राणायाम एवं यौगिक अभ्यासहरू गर्नुपर्छ । माथि उल्लेखितभन्दा क्लस्टर प्रकारको टाउको दुखाइ बढी तिखो र आँखाको वरिपरि सुईंले रोपे जस्तो हुन्छ । नाक र आँखाबाट पानी बग्ने पनि हुन सक्छ । माइग्रेनको विपरीत यो प्रकारको दुखाइले ३०४० वर्षको उमेरसमूहका लोग्नेमानिसहरूमा बढी प्रभावित गर्छ । यस्तो दुखाइ कैयौं महिनाको अन्तरालमा हुने यस्तो दुखाउ एकैदिनमा केही मिनेटसम्म रहने गरी ८ देखि १० पटकसम्म दोहोरिन सक्छ । यो पनि विज्ञ चिकित्सकबाट परीक्षण गरी उपचार हुन्छ । ज्वरो र टाउको दुखाइमा भाइरलजन्य संक्रमण जस्तो रुघाखोकी, इन्फ्लुएन्जा, डेंगुदेखि मलेरिया, टाइफोइड, न्युमोनिया, पिनास, मेनिन्जाइटिस, इन्केफालाइटिसजस्ता संक्रामक रोगहरू लाग्दा पनि ज्वरो, जिउ मांसपेशीसँगै टाउको पनि दुख्ने गर्छ । त्यस्तै पिनास (साइनुसाटिस) मा पनि टाउको दुख्छ । रुघाखोकी जटिल भएर या अन्य संरचनात्मक एवं अस्वस्थताका कारण सिर्जित पिनासको कारण पनि नाक र त्यसको वरिपरि अनुहार, निधार, अनुहारमा एवम् दाँतमा समेत दुखाइ हुन सक्छ । सामान्यतया सात दिनमा सञ्चो हुनुपर्ने रुघाखोकी सँगै नाकबाट बाक्लो सिँगान, घाँटीबाट खकार, अनुहार, निधार एवं टाउकोमा दुख्ने, मध्याह्नतिर घाममा घोप्टो पर्दा पिनास (साइनुसाइटिस)को दुखाइ बढ्छ । सामान्य एक्सरेमा पनि अल्पकालीन पिनास देखिन सक्छ । मस्तिष्क एवं रक्तनलीसम्बन्धी गम्भीर टाउको दुखाइ, मेनिन्जाइटिस, इन्सेफ्लाइटिस, कुनै अंग नचल्ने, बाँगिने, चेतनामा ह्रास आउने, घाँटी अररिने, आँखा फुल्ने, बान्ता हुनु आदि लक्षणहरूले गम्भीरताको संकेत गर्छन् । यस्तो अवस्थामा तुरुन्तै सम्बन्धित विशेषज्ञलाई परीक्षण गराउनुपर्ने हुन्छ । टाउको दुख्दा तत्कालै स्क्यानिङ (सिटी वा एमआरआई अथवा दुवै) गर्नुपर्ने अवस्थाहरू पनि आउन सक्छ । दृष्टिशक्ति कमजोर हुँदै गए, घाँटी अररिएमा, नाक बन्द हुँदा, टाउको दुखाइ बढेमा, अचानकको टाउको दुखाइ बढ्दै गए , शरीरको भाग या अंग कमजोर भए निल्न गाह्रो भए आदि अवस्थामा स्क्यानिङ गर्नुपर्ने हुन्छ । नत्र पटकपटक दोहोरिँदै सञ्चो हुने टाउको दुखाइमा स्क्यानिङ गर्नु अनावश्यक र हानिकारक पनि हुन सक्छ । यसमा सजग हुनुपर्छ । (डा पौडेल, नाक, कान घाँटी रोग विशेषज्ञ हुन् )"
एसियाली आईटीएफमा नेपाललाई २ स्वर्ण र १ रजत,"विराटनगर : भारतको बैङ्लोरमा भएको १०औं एसियाली आईटीएफ तेक्वान्दो प्रतियोगितामा नेपालले २ स्वर्ण र १ रजत पदक ल्याएको छ। काभ्रेपलाञ्चोकका राजमन्दिर श्रेष्ठ र किशोरवरुण श्रेष्ठले स्वर्ण तथा झापाका चन्द्रबहादुर तामाङले रजत पदक प्राप्त गरेका हुन्। एकल प्याटनमा पाँचौं डानतर्फको प्रतिस्पर्धामा मंगोलियाका खेलाडीलाई पराजित गरेर राजमन्दिर स्वर्ण पदक जित्न सफल भएका छन्। त्यस्तै ९१ किलो तौलमाथिको प्रतिस्पर्धामा किशोरवरुणले भारतका खेलाडीलाई हराएर स्वर्ण हात पारेका हुन्। चन्द्रबहादुरले ६३ देखि ७० किलो तौल समूहमा प्रतिस्पर्धा गरेर रजत जितेका हुन्। उनले ताजिकिस्तानका खेलाडीलाई हराएर रजत ल्याएका छन्। यही भदौ ४ देखि ९ गतेसम्म भएको प्रतियोगितामा नेपालबाट खेलाडी, अम्पायर र अफिसियल गरेर १५ जना सहभागी भएका थिए। जसमा ७ जना खेलाडीले प्रतिस्पर्धा गरे। प्रतिस्पर्धामा उत्रिएकामध्ये बाग्लुङकी सुस्मिता थापा, बाग्लुङकै सुन्दर ऐडी, काभ्रेपलाञ्चोकका रिक्सन वाईबा र सशस्त्र प्रहरी बल (एपीएफ)की खेलाडी लीलाकुमारी चौधरी पदकविहीन बनेर फर्किएका छन्। प्रतियोगितामा नेपाल अन्तर्राष्ट्रिय तेक्वान्दो महासंघका अध्यक्ष प्रवीणकुमार कार्की र महासंघका महासचिव घमबहादुर थापामगरले निर्णायकको जिम्मेवारीसमेत पाएका थिए। नेपाल अन्तर्राष्ट्रिय तेक्वान्दो महासंघका अध्यक्ष कार्कीका अनुसार प्रतियोगितामा एसियाका २४ वटा मुलुकको सहभागिता रहेको थियो। जसमा ५ सय ४१ जना खेलाडीले प्रतिस्पर्धा गरेका थिए। कार्कीले आईटीएफको अन्तर्राष्ट्रिय प्रतियोगितामा पहिलोपटक नेपालले २ वटा स्वर्ण प्राप्त गरेको बताए। यसअघि सातौं एसियाली प्रतियोगितामा १ वटा स्वर्ण मात्रै प्राप्त भएको उनको भनाइ छ। अन्तर्राष्ट्रिय प्रतियोगिताबाट २ वटा स्वर्ण र १ रजत प्राप्त हुनु नेपालका लागि ठूलो उपलब्धि र सफलता हो। गौरवको विषय हो, कार्कीले भने, पदक विजेता खेलाडीलाई सरकारले सम्मान गर्नुपर्छ। हौसला दिनुपर्छ। सरकारको सहयोगबाट मात्रै खेलकुदको प्रवर्द्धन हुने उनले बताए।"
सगरमाथालाई ताप्लेजुङ गोल्डकप,ताप्लेजुङ : दोस्रो ताप्लेजुङ गोल्डकपको उपाधि सगरमाथा युथ क्लबले जितेको छ । सिरहाको सलहेस युथ क्लबलाई १० गोलले पराजित गर्दै मोरङको सगरमाथाले उपाधि उचालेको हो । खेलको दोस्रो मिनेटमा सगरमाथाका विजय भुजेलले गरेको गोल नै निर्णायक बनेको थियो । निर्धारित समयमा दुवै समूहले आक्रामक खेल प्रस्तुत गरेपनि सिरहाले कुनै गोल फर्काउन नसक्दा पराजय बेहोर्न बाध्य भयो । विजेता सगरमाथाले पाँच लाख रुपैयाँ नगद पुरस्कार पायो । उपविजेता सहलेसले दुई लाख ५० हजार पाँच सय ५५ रुपैयाँमा चित्त बुझायो । प्रतियोगितामा विभिन्न बिधाका उत्कृष्ट खेलाडीलाई पनि नगद पुरस्कारबाट पुरस्कृत गरिएको थियो । भदौ ३ गतेबाट सुरु भएको अन्तर्राष्ट्रिय आमन्त्रण ताप्लेजुङ गोल्डकपमा भारतको एकसहित आठ टोलीको सहभागिता रहेको थियो । लाखेजात्रा सञ्चालन समितिले लाखेजात्राको अवसर पारेर प्रत्येक वर्ष यो प्रतियोगिता आयोजना गर्दै आएको छ । एकैदिन १० लाख १४ हजार संकलन आयोजकले फाइनलको दिन मात्र प्रवेश शुल्कबाट १० लाख १४ हजार रुपैयाँ संकलन गरेको छ । आयोजक संस्था लाखेजात्रा सञ्चालन समितिले सोमबार फाइनलका दिन चार हजार ५६ जनाले टिकट लिएको र त्यसवापत १० लाख १४ हजार रुपैयाँ संकलन भएको कोषाध्यक्ष निरोज श्रेष्ठले जानकारी दिए । यसअघिका ६ खेलको प्रवेश शुल्क वापत समितिले १३ लाख ६२ हजार ६ सय रुपैयाँ संकलन गरेको थियो । योसँगै यस वर्षको प्रवेश शुल्क वापत २३ लाख ७६ हजार ६ सय रुपैयाँ संकलन गरेको छ । फाइनलको प्रवेश शुल्क जनही दुई सय ५० रुपैयाँ तोकिएको थियो ।
उपाधि लक्ष्यसहित साफ यु२० च्याम्पियनसिपको फाइनल खेल्न नेपाल र बंगलादेश तयार,काठमाडौं : साफ यु२० च्याम्पियनसिपको फाइनल खेलमा बुधबार नेपाल र बंगलादेश भिडदैछन्। फाइनल खेल सातदोबाटोस्थित एन्फा कप्लेक्समा दिउसो साढे दुई बजे सुरु हुनेछ। नेपाल र बंगलादेश दुवै टोली पहिलो पटक साफ यु२० च्याम्पियनसिपको उपाधि हात पार्ने रणनीतिका साथ मैदान उत्रने तयारीमा छन्। फाइनल अघि मंगलबार एन्फा कप्लेक्समा आयोजित प्रिम्याच कन्फ्रेन्समा नेपाली यु२० राष्ट्रिय टोलीका कप्तान कुशल देउवाले फाइनलको तयारी निकै राम्रो भइरहको बताए। उनले बंगलादेशसँग समूहचरणमा निकै राम्रो खेल खेलेको भन्दै फाइनलमा पनि बलियो रणनीतिका साथ मैदान उत्रने बताए। त्यस्तै नेपाली यु२० राष्ट्रिय फुटबल टोलीका मुख्य प्रशिक्षक उर्जन श्रेष्ठले यसअघिका सबै खेलका साथै अभ्यास पनि एन्फा कप्लेक्समा भएका कारण फाइनल सोही मैदानमा खेल्न थप सहज हुने बताए। फाइनलको दबाब झेल्न नेपाली टीम तयार रहेको उनको भनाइ छ। त्यस्तै बंगलादेशका कप्तान र प्रशिक्षकले पनि फाइनलका लागि पूर्णरूपमा तयार रहेको बताएका छन्। सेमिफाइनलमा नेपालले भुटानलाई र बंगलादेशले भारतलाई पराजित गर्दै फाइनल प्रवेश गरेका हुन्। समूह चरणमा दुवै टोली समूह ए मा रहेका थिए।
स्टार्टअपसँग अन्नपूर्ण अभियानसँग जोडियो भोयाजो नेपाल,"काठमाडौं : युवा उद्यमीहरूले सुरू गरेको स्टार्टअप व्यावसायको प्रवर्द्धन गर्न अन्नपूर्ण मिडिया नेटवर्कले सुरू गरेको स्टार्टअपसँग अन्नपूर्णअभियानमा भोयाजो नेपाल प्रालि जोडिएको छ । मंगलबार नेटवर्कको तीनकुनेस्थित केन्द्रीय कार्यालयमा भएको एक समारोहमा उक्त सम्झौता भएको हो । सम्झौतापत्रमा स्टार्टअपसँग अन्नपूर्णअभियानको मार्केटिङ संयोजक सुधा भुजेलले र भोयाजो नेपाल प्रालिका मार्केटिङ हेड रोशनी खड्काले हस्ताक्षर गरे । भोयाजो नेपालले उत्कृष्ट यात्रा प्याकेज निर्माण गरि विदेशी पर्यटक भित्राउने काम गरिरहेको छ । साथै डिजिटल मार्केटिङ जानेका व्यक्तिहरूलाई अफिलिएट मार्केटिङको प्रयोग गरेर विदेशी पर्यटकहरूलाई नेपाल घुम्ने प्याकेज बिक्री गरि अतिरित्त आर्यआर्जन गर्ने प्लेटफर्म पनि प्रदान गर्दछ । नेपालका घुम्नका लागि संसारको सुन्दर देश हो । सबै मिलेर पर्यटन प्रवर्द्धनमा लागे मुलुकको आर्थिक विकास छिट्टै हुनेछ,'भोयाजो नेपाल प्रालिका संस्थापक सिईओ गौरव बिष्टले यसका लागि संसारभरका पर्यटकलाई नेपाल भित्राउनका लागि हामीले प्याकेज बनाएर बिक्री गर्दै आइरहेका छौं । यो अभियानबाट पक्कै पनि थप सहयोग पुग्नेछ।' यो अभियानमा नेटवर्कका सबै प्लेटफर्महरू सहभागी हुनेछन् । नेटवर्कले हाल नेपाली संस्करण अन्नपूर्ण पोस्ट दैनिक,अंग्रेजी द अन्नपूर्ण एक्सप्रेस डेली, रेडियो अन्नपूर्ण नेपाल ९४ मेगाहर्ज, अनलाइन न्यूज पोर्टल अन्नपूर्ण पोस्ट डट कम, एपीवान टेलिभिजनलगायतका मिडिया प्लेटफर्महरू सञ्चालन गर्दै आइरहेको छ ।"
साउनमा चार अर्ब १९ करोड रुपैयाँको विद्युत् निर्यात,"काठमाडौं : चालु आर्थिक वर्ष २०८१८२ को पहिलो महिनामा चार अर्ब १९ करोड रुपैयाँको विद्युत् भारततर्फ निर्यात भएको छ। साउनमा दैनिक रूपमा १३ करोड ११ लाख रुपैयाँको विद्युत् निर्यात गरिएको हो। नेपाल विद्युत प्राधिकरणले साउनमा देशभित्र खपत गरी अतिरिक्त भएको वर्षायामको विद्युत् भारततर्फ निर्यात गरी चार अर्ब १९ करोड ३९ लाख २४ हजार रुपैयाँ आम्दानी गरेको छ। भारतसँगको विद्युत् व्यापार भारतीय रुपैयाँ (भारु)मा हुने गरेको छ। साउन महिनामा विद्युत् बिक्रीबाट दुई अर्ब ६२ करोड १२ लाख ३ हजार भारतीय रुपैयाँ आम्दानी भएको छ। साउनमा निर्यात गरिएको विद्युतको औसत दर प्रतियुनिट ८ रुपैयाँ ५१ पैसा रहेको छ। प्राधिकरणका कार्यकारी निर्देशक कुलमान घिसिङले आठ वर्षअघिसम्म वर्षायाममा दैनिक ८९ घण्टा र सुक्खायाममा १८ घण्टासम्मको लोडसेडिङ बेहेर्नुपर्ने अवस्थाको अन्त्य भई हाल वर्षायामका महिनाहरूमा देशभित्र खपत गरी अतिरिक्त भएको विद्युत दैनिक रुपमा ७ सय मेगावाटभन्दा बढी निर्यात गर्ने अवस्थामा आइपुगेको बताए। प्राकृतिक र प्राविधिक कारणले यदाकदा केही क्षण बत्ती जाने आउने गरे तापनि अहिले मागअनुसार विद्युत् आपूर्ति गर्न नसकेर लोडसेडिङ गर्नु पर्ने अवस्था नरहेको उल्लेख गरे। कार्यकारी निर्देशक घिसिङले भने,हाम्रो पहिलो प्राथमिकता देशभित्रको विद्युत् खपत बढाउने नै हो, खपत बढाउन प्रसारण र वितरण प्रणाली सुधार तथा विस्तारका कार्यहरू अभियानकै रूपमा कार्यान्वयनमा लगिएको छ। आन्तरिक रुपमा खपत गरी अतिरिक्त भएको विद्युत् छिमेकी देश भारत र बंगलादेशलाई निर्यात गरिने छ। घिसिङले वर्षायाममा भारततर्फ विद्युत निर्यात गरी उल्लेख्य विदेशी मुद्रा आर्जन हुँदा देशको विदेशी मुद्रा सञ्चिति एवं नेपाल र भारत बीचको व्यापार घाटा कम गर्नमा सकारात्मक योगदान पुगिरहेको उल्लेख गरे। हिउँदयाममा केही महिना अझै विद्युत् आयात गर्नु परे तापनि आयातको परिमाण क्रमशः घट्दै जाने छ, गत आवबाट देशभित्र खपत गरी बढी भएको विद्युत् भारतीय बजारमा बिक्री गरी खुद आयातकर्ताबाट खुद निर्यातकर्ता बनिसकेका छौं,उनले भने। प्राधिकरणले देशभित्र खपत गरी अतिरिक्त भएको विद्युत् भारतीय ऊर्जा एक्सचेन्ज (आइएक्स)को डेअहेड तथा रियल टाइम मार्केटमा प्रतिस्पर्धी दरमा र द्विपक्षीय मध्यकालीन विद्युत् बिक्री सम्झौता बमोजिम भारतीय कम्पनी एनटिपिसी विद्युत व्यापार निगम लिएनभिभिएनलाई बिक्री गरिरहेको छ। एनभिएनले उक्त विद्युत् हरियाणा राज्यमा बिक्री गरिरहेको छ। प्राधिकरणले हालसम्म प्रतिस्पर्धी बजार र मध्यकालीन विद्युत् बिक्री सम्झौता बमोजिम भारतीय बजारमा २८ वटा आयोजनाहरूबाट उत्पादित ९४१ मेगावाट विद्युत् बिक्री गर्न स्वीकृति पाएको छ। केही दिनअघि द्विपक्षीय सम्झौता बमोजिम भारतका बिहार र हरियाण राज्यलाई थप २५१ मेगावाट विद्युत् निर्यात स्वीकृति पाएको थियो। यसमध्ये एनभिभिएनमार्फत हरियाणा राज्यलाई थप दुई जलविद्युत आयोजनाबाट उत्पादित १२५८९ मेगावाट बिक्री गरिने छ। हाल दुई आयोजनाबाट उत्पादित १०९६१ मेगावाट विद्युत् हरियाणा राज्यमा बिक्री हुँदै आएको छ। १० जलविद्युत आयोजनाबाट उत्पादित १२५ मेगावाट विद्युत् मध्यकालीन सम्झौता बमोजिम पिटिसी, भारतमार्फत बिहार राज्यमा निर्यात हुने छ। बिहारलाई पहिलो पटक र हरियाणालाई थप विद्युत् निर्यातका लागि प्राविधिक प्रक्रिया पूरा गरी छिट्टै निर्यात सुरु गरिने छ। हाल १४ आयोजनाबाट उत्पादित ५८०८९ मेगावाट विद्युत् प्रतिस्पर्धी दरमा आइएक्समा बिक्री भइरहेको छ। केही दिनअघि स्वीकृति पाएको परिमाणको विद्युत् निर्यात सुरु भइनसकेकाले हाल आइएक्स र हरियाणालाई गरी दैनिक रुपमा ६९०५० मेगावाट विद्युत् निर्यात भइरहेको छ। स्वीकृत परिमाणको १० प्रतिशत थप विद्युत् निर्यात गर्न सकिन्छ। त्यसैले हाल दैनिक रूपमा ७ सय मेगावाटभन्दा बढी विद्युत् निर्यात भइरहेको छ। गत आवमा भारतबाट १६ अर्ब ९३ करोड रुपैयाँको विद्युत आयात गरिएको थियो। यही अवधिमा १७ अर्ब ६ करोड रुपैयाँको विद्युत् निर्यात गरिएको थियो। गत आवमा आयातभन्दा १३ करोड रुपैयाँ बढीको विद्युत् निर्यात गरी खुद विद्युत् आयातकर्ताबाट नेपाल खुद विद्युत् निर्यातकर्ता बनेको थियो।"
"सेयर बजार १११ अंकले घटयो, नेप्से परिसूचक २७ सय विन्दुमा झर्यो","काठमाडौं : साताको तेस्रो कारोबार दिन नेप्से परिसूचक उच्च अंकले बन्द भएको छ। नेप्से परिसूचक १११९६ अंकले घटेर २७८२६० विन्दुमा झरेको छ। सेन्सेटिभ इण्डेक्स ४४० प्रतिशतले घटेर ४९६४७ विन्दुमा पुगेको छ। यसदिन ३३० स्क्रिप्सको ४ करोड ३८ लाख ६८ हजार ९७० कित्ता सेयर १८ अर्ब ६४ करोड ९५ लाख ३३ हजार १७० रुपैयाँमा कारोबार भए। उच्च अंकले घटेर बजारमा तीनवटा कम्पनीको सेयर सकारात्मक सर्किट लेभलमा कारोबार भयो। तारागाँउ रिजेन्सी होटल,आत्मनिर्भर लघुवित्त वित्तीय संस्था र दोलती पावरको सेयर १० प्रतिशतले बढेको हो। थ्री स्टार हाइड्रोपावरको सेयर ९८१ प्रतिशतले बढ्दा कर्णाली डेभलपमेन्ट बैंकको सेयर ९४५ प्रतिशतले बढ्यो। यसदिन ६५ अर्बको सेयर कारोबार गरी हिमालयन रिइन्स्योरेन्स शीर्षस्थानमा रह्यो। अपी पावरको ५१ अर्ब मूल्यको सेयर कारोबार हुँदा अरुण भ्याली हाइड्रोपावर डेभलपमेन्टको ४५ करोड,नेपाल फाइनान्सको ४१ करोड र नेपाल इन्फ्रास्टक्चर बैंकको ३३ करोड मूल्य बराबरको सेयर कारोबार भयो। होटल्स एन्ड टुरिजम समूहको उपसूचकबाहेक अन्य समूहको उपसूचक राताम्मे देखिएका छन्। आज फाइनान्स समूहको उपसूचक सर्वाधिक ४६९ प्रतिशतले घट्यो। कारोबारमा आएका स्टक्समध्ये २० वटाको मूल्य बढ्दा २२३ वटाको घट्यो भने १ स्टक्सको मूल्य भने स्थिर रह्यो।"
नयाँ सरकार बनेपछि मुलुकको अर्थतन्त्र चलायमान हुँदै गयो : अर्थमन्त्री पौडेल,काठमाडौं : अर्थमन्त्री विष्णुप्रसाद पौडेलले मुलुकको अर्थतन्त्र चलायमान हुँदै गएको बताएका छन्। मंगलबार काठमाडौंको भृकुटी मण्डपमा नाडा अटो शो २०२४ को उद्घाटन गर्दै मन्त्री पौडेलले वर्तमान सरकारले गरेको सहज नीतिगत व्यवस्थाका कारण मुलुकको अर्थतन्त्र चलायमान हुँदै गएको बताएका हुन् । नीतिगत र स्थिरता राजनीतिक स्थिरतासँग जोडिएको भन्दै अहिलेको सरकार भनेको स्थिर सरकार भएको उनको भनाई छ। उनले व्यवसायीहरूको नीतिगत समस्यालाई समाधान गर्ने गरि सरकार अघि बढ्ने उल्लेख गरे। अब अटो उत्पादनतर्फ ध्यान केन्द्रित हुनुपर्ने र यसमा सरकारले साथ दिने अर्थमन्त्री पौडेलको भनाइ छ । उनले नेपालमा गुणस्तरीय उत्पादन गर्न सके विदेशी बजारमा पनि नेपालको उत्पादनले स्थान लिन सक्ने जिकिर गरे । अर्थमन्त्री पौडेलले विद्युतीय सवारी साधनका साथै अर्थतन्त्रका सबै क्षेत्रमा अध्ययन र अनुसन्धान गरे निष्कर्षमा पुग्ने बताए। त्यस्तै उद्योग वाणिज्य महासंघका अध्यक्ष चन्द्रप्रसाद ढकालले अटो मोवाइल्सलाई लक्जरको रुपमा हेर्दा केहि सीमाहरु र संकुचन देखिएको भन्दै यसलाई राज्यले ध्यान दिएर सहजीकरण गर्नुपर्ने बताए। अटो मोवाइल्सलाई प्राथमिकतामा राख्न सके करमा समेत वृद्धि हुने उनको भनाइ छ । नाडा अटोमोबाइल एसोसिएसन अफ नेपालले हरेक वर्ष बृहत् अटो शो गर्दै आएको छ ।
"तितेपातीको उत्पादन दोलखामा, निर्यात जापानमा","दोलखा : दोलखा जिल्लाको बैत्यश्वर गाउँपालिका ७ का रेशम राजस्वराज रिमालले व्यावसायिक तितेपाती खेती सुरु गरेका छन्। उब्जनी नहुने, पाखा भित्ता बारीमा थोरै परि श्रम र लगानीबाट राम्रो आम्दानी लिन सकिने तितेपातीलाई जापान पठाउन सकिने उनको भनाइ छ। रोपेको केही समयमा नै आम्दानी लिन सकिने तितेपातीको डाँठ, पात र बिरुवा सबै उपयोगमा आउँछ। रिमालले सात रोपनी जग्गामा तितेपाती खेती सुरु गरेका छन्। यस खेतीबाट वार्षिक खर्चको झन्डै ४० देखि ५० प्रतिशत नाफा हुने गरेको उनले बताए। खेत तथा सिमसार क्षेत्रमा भन्दा पाखोबारीमा राम्रो हुने यो व्यवसायमा प्रतिरोपनी २२ हजार ९ सय बिरुवा लाग्ने रिमालको भनाइ छ। पाखोबारीमा गोबरमल हालेर जोती सम्याइँ ६६ इन्चको दूरीमा कोदो रोपे झैं तीतेपातीलाई रोपिन्छ। रोपेको बिरुवा १० इन्च जति अग्लो भएपछि काट्न योग्य हुन्छ र पुनः सो ठाउँलाई सिँचाइ गर्न सजिलो हुनेगरी जोतेर सम्याइन्छ। त्यसपछि उक्त बिरुवा झन् बाक्लो भएर आउँछ। यदि दोस्रो पटक पनि पातलो नै आएमा पुनः ६ महिनापछि त्यसैगरी जोतेर सम्याउनुपर्ने तितेपाती व्यवसायी यामाशो एग्रो हब्र्स रिसर्च सेन्टरका सञ्चालक रेशम राजस्वराज रिमालले बताए। यो बिरुवा एक पटक रोपेपछि फेरि रोप्न नपर्ने, बिरुवा नमर्ने तथा यसमा कुनै प्रकारको रोग नलाग्ने हुँदा खेती गर्न सजिलो हुन्छ। एक पटक रोपेपछि एक वर्षमा ४५ पटक काट्न मिल्ने र ४५ वर्षमा एक पटक जोतेर सम्याउनुपर्ने हुन्छ। यो व्यवसायको मुख्य खर्च भनेको काट्न लाग्ने श्रम हो। तर ट्रिमरले काट्दा खर्च धेरै घट्ने र नाफा बढ्ने हुन्छ। यसको मुख्य समस्या ढुवानी र स्टोर हो। त्यसका लागि स्थानीयस्तरमा नै प्रशोधन गर्दा अत्ति उत्तम हुने र आम्दानी बढाउन सकिने रिमालको भनाइ छ। प्रशोधन गर्दा पातको पछाडिपट्टि रहेको सेतो पदार्थ (मोक्सा) निकालेर औषधिको रूपमा जापान पठाइन्छ। जापानमा रहेको यामाशो कम्पनी लिमिटेडले नेपालको मोक्सालाई हिमालयन मोक्सा को नाममा ब्रान्डिङ गरेर जापान, युरोप, अमेरिकालगायत देशमा बिक्री गरिरहेको उनको भनाइ छ। हिमालयन मोक्साको माग उच्च भए पनि मागको ४० प्रतिशत हाराहारी मात्र नेपालबाट आपूर्ति हुन सकेको छ। स्थानीय स्तरमा नै उत्पादन, प्रशोधन र आपूर्तिको सुनिश्चितता दिने हो भने यसको बजार सुनिश्चित भएको रिमालको भनाइ छ। स्थानीय रोजगारी सिर्जना तथा व्यक्तिको दैनिक आयमा वृद्धिसमेत हुने हुँदा यो व्यवसायको उत्पादन, प्रवद्र्धनका लागि कृषि क्षेत्र र वन कार्यालयको विशेष ध्यान जान जरुरी रहेको व्यवसायी रिमालको भनाइ छ।"
नेपालगञ्जबाट ३४ तोला सुन र साढे १० किलो चाँदीसहित चारजना पक्राउ,"नेपालगञ्ज : नेपालगञ्ज रहेको एउटा पसलबाट ठूलो मात्रामा सुनचाँदीसहित चार जनालाई नियन्त्रणमा लिइएको छ । जिल्ला प्रहरी कार्यालय बाँकेका प्रहरी नायब उपरीक्षक नारायण डाँगीले ३४ तोला सुन, साढे १० किलो चाँदी, एउटा गाडी र चार जनालाई नियन्त्रणमा लिइएको जानकारी दिए। उनका अनुसार बरामद भएको सुनचाँदी पसलका सञ्चालक फरार रहेका छन् । बरामद सामानको मूल्य, गुणस्तर तथा वैधताका विषयमा अनुसन्धान भइरहेकाले पसलको नाम गोप्य राखिएको प्रहरीले जनाएको छ । बर्दियाका एक जना सुन पसलेले गाडीमा केही सुनचाँदी किनेर लैजाँदै गरेको सूचनाका आधारमा उनलाई बाटोमा केरकार गर्दा सो परिमाणमा सामान भेटिएको प्रहरीले जनाएको छ । ती व्यापारीले नेपालगञ्जबाट सामान किनेको बताएको र बिक्री गर्ने कालीगढकहाँ पुग्दा उनी भागेको प्रहरी नायब उपरीक्षक नारायण डाँगीले बताए। रासस"

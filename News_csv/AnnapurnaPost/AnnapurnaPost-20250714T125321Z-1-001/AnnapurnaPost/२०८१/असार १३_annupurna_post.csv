शीर्षक,विवरण
छिमेकको राजनीतिक बाछिटा,"सच्चा राजनीतिक नेतृत्वले आफ्नो पार्टीमात्र होइन समग्र देश र नागरिकको पनि भविष्य हेर्छ। छिमेकी मुलुक भारतको आमनिर्वाचन सात चरणमा सम्पन्न भएर परिणाम घोषणासमेत भएको छ। एकल बहुमतको लागि भारतीय जनता पार्टी (भाजपा)को अब की बार चार सौ पार भन्ने नारासहितको प्रचार अभियान सञ्चालन गरेको थियो। तर, परिणाममा आशातित सफलता हासिल हुन सकेन। भारतभित्रको राजनीतिमा केही परिवर्तन आएको छ। काममा खटिन सक्ने, भीडलाई आकर्षित गर्ने र वक्तृत्वकलासमेत भएका भाजपा नेता नरेन्द्र मोदीको चाहनामा ब्रेक लागेको छ। चुनावका बेला विज्ञापनहरूमा मोदीलाई वैश्विक नेताहरूका पनि नेताका रूपमा गरिएको चित्रण गरिएको थियो। तर, ब्यालेट बक्सले सहयोग गर्न सकेन। एकल बहुमतको सरकार तेस्रो पटक बनाउने र आफ्नो उद्देश्य प्राप्तिमा संविधानका कुनै धाराले बाधा पुर्याएमा संशोधन गरेर या खारेज नै गरेर भए पनि अघि बढ्ने योजनामा भाजपा थियो। सधैं आफूले भनेकै जस्तो जनमत कहाँ प्राप्त हुन्छ र ? परिणाम अपेक्षा अनुरूप भएन। समाजको तल्लो तहबाट राजनीतिक वृत्तमा उदाएका मोदी कुनै समय गुजरातको बस स्टेसनमा चिया पसले थिए। भारतीय राष्ट्रिय कांग्रेसका नेता राहुल गान्धीले झुटकै भए पनि अनेकौं वाचा गरे। खटाखट खटाखट खातामा पैसा जम्मा गरिदिने आश्वासन दिए। यद्यपि, वंशवादलाई निरन्तरता दिन खटिएका राजकुमार राहुल गान्धीलाई पनि मतदाताले पत्याएनन्। मोदीको निर्वाचन क्षेत्र वाराणासीस्थित विश्वनाथको मन्दिर परिसरको ज्ञानवापी कुवांको मामिलाले मुसिलम समुदायमा डर पलाएको थियो। भगवान् रामको मूर्ति स्थापना गर्ने समयको विषयमा भएको शंकराचार्यहरू बीचको असहमतिले पनि प्रभाव पार्यो। भाजपालाई उत्तरप्रदेशमा नराम्रो हार व्यहोर्नु पर्यो। यसमा योगी आदित्यनाथको सरकार सञ्चालनको कार्यशैलीले तल्लो वर्ग भाजपाप्रति सतर्क हुन पुग्यो। अयोध्यामा भएको भरपुर लगानीको फलभन्दा आफ्नो घरबासको यथोचित मुआब्जा पाएको मतदाताले हेरेनन्। तल्लो वर्गको समुदायले आफ्नो घर भत्काएको दृश्य मात्र हेर्ने गरेकाले भाजपालाई उत्तर प्रदेशमा क्षति व्यहोर्नु पर्यो। जनताले हरेक नेताहरूको चरित्र र व्यवहारको मूल्यांकन गरिरहनुपर्छ। अन्यथा, राजनीतिको रमिता हेर्ने र दुर्गति सहनु सिवाय विकल्प हुँदैन। यस खालको चुनावी परिणाम आउनुमा अन्य विविध कारणहरू पनि हुन सक्छन्। तर, परिणामले भारतमा कांगे्रस आईको पुनरावृत्ति हुने संकेत देखिएको छ। दुई पटक सुविधाजनक बहुमतका साथ प्रधानमन्त्री भएका मोदी यसपटक सहयोगी घटक दलको समर्थनमा प्रधानमन्त्री बनेका छन्। विगत ७० वर्ष भारतमा कांग्रेसले के के गरेको थियो ? गर्नै नहुने कुरा पनि के के भएका थिए ? मतदाताले भुल्ने रहेछन्। किनकि नयाँ पुस्ताका मतदातालाई इतिहासप्रति अनुराग छैन। पढ्ने बानी छैन। राहुल गान्धीले यस पटकको चुनावमा प्रयोग गरेको चुनावी शैली एवं रणनीतिले एक हदसम्म काम गर्यो भन्न सकिन्छ। सीमापारि भारतबाट नेपालमा तरकारी, फलफूललगायतका सामग्री मात्र होइन राजनीतिक बाछिटा पनि प्रवेश गर्ने गरेको छ। भारतको चुनावले सीमावारि नेपालका राजनैतिक दलहरूमा एक किसिमको तरंग ल्याइदिएको छ। पूर्ण बहुमतमा भाजपा नआए पनि उस्को नेतृत्वको गठबन्धन सरकारले विगत १० वर्षदेखि निरन्तरता पाएको छ। जसरी सरकार गठन भए पनि राजनैतिक र आर्थिक स्थायित्वका लागि सरकारलाई पूर्ण अवधि सञ्चालन गर्न सबै दलहरूले सकेसम्म एक मतमा रहने कोसिस गर्नेछन्। र विशेष गरेर भारतमा एक दुई घटनाबाहेक मिलिजुली सरकार भए पनि पूर्ण अवधि कायम रहेको छ। तर, नेपालको राजनीतिक परिस्थिति बेग्लै छ। भारतीय सत्तामा कर्मचारीतन्त्र र सुरक्षा संस्थापनको परम्परागत पकड निकै बलियो छ। निश्चित अवधिका निम्ति आउने राजनीतिक नेतृत्वले चाहँदैमा सबै परिवर्तन भइहाल्दैन। तर, नेपालमा सरकार टिकाउन के मात्र गरिँदैन ? ठग, भ्रष्ट, अनैतिकहरूलाई सरकारमा थमौती गर्न केसम्म बाँकी राखिँदैन ? त्यो घाम जत्तिकै छर्लंग छ। भारतीय नागरिकले भाजपालाई साइजमा ल्याए। कांग्रेसमा नवीन ऊर्जा थप्ने काम गरे। त्यसैगरी नेपालमा पनि अब चुनाव भएमा बहुमत ल्याउने र एकमना सरकार बनाउने नेपाली कांग्रेसले नै हो भन्ने मनोविज्ञान कतिपय कार्यकर्तामा रहेको भान देखिन थालिसकेको छ। तर, विडम्बना नेपाली कांग्रेसले विगतमा पटकपटक सरकारमा रहँदा के के गलत गरेको थियो ? अब कसरी अघि बढ्ने होला ? भन्ने समीक्षागत सोच रत्तिभर पलाएकै छैन। २०५१ सालमा संसद् विघटन गरेर संविधानविरुद्ध धावा बोल्ने कार्यको सुरुवातकर्ता हुन्, तत्कालीन प्रधानमन्त्री गिरिजाप्रसाद कोइराला। कुनै पनि सच्चा राजनीतिक नेतृत्वले आफ्नो पार्टीको मात्र होइन अपितु समग्र देश र नागरिकको पनि भविष्य हेर्छ। नेपालमा आजसम्म जनमतको माध्यमबाट सत्ता सम्हाल्ने मौका पाएका नेताहरूले जनता र राष्ट्रलाई प्राथमिकता दिएकै छैनन्। केवल आफ्नो स्वार्थ र लुट धन्धामा केन्द्रित छन्। विगत छिट्टै बिर्सने जनताको बानीले गर्दा राजनीतिक आवरणमा उदाएका ठगले बारम्बार मौका पाइरहेका छन्। मुलुकका लागि कसैलाई गर्नु केही छैन तर पटकपटक प्रधानमन्त्री हुनै परेको छ। भारतको यस पटकको निर्वाचन परिणामबाट नेपालका शीर्ष नेताहरूको मथिंगलमा पराकम्पनको झट्का महसुस भएकै होला। मुलुकको यो अवस्था आउनुमा जनताको असावधानी र हुस्सुपना पनि जिम्मेवार छ। जसको फाइदा विभिन्न राजनीतिको आवरणमा उदाएका ठगहरूले लिएका छन्।जनताले हरेक नेताहरूको चरित्र र व्यवहारको मूल्यांकन गरिरहनु पर्छ। अन्यथा, राजनीतिको रमिता हेर्ने र दुर्गति सहनु सिवाय विकल्प हुँदैन।"
मुस्ताङमा प्रहरी क्रियाशील छ,"मुस्ताङ समग्र देशकै अपराध कम हुने जिल्ला मध्येको एक हो। त्यसैले यहाँ अपराधजन्य घटना ज्यादै नगन्य छ। मुस्ताङमा भित्रिने कामदार तथा पर्यटकबाट हुने संभावित अपराधका घटना र जोखिमप्रति प्रहरी सचेत छ। हिमालपारिका नागरिक आफैंमा सम्भ र शालीन छन्। उनीहरू आफ्नो काममा व्यस्त हुने भएकाले अपराधजन्य घटना कम हुने गरेको हो। कठिन भूगोलमा यहाँको प्रहरी निकायले स्थानीय नागरिकलाई प्रवाह गर्ने विभिन्न जनचेतनामूलक कार्यक्रमहरूको योगदानले समग्र शान्ति सुरक्षा र अपराध नियन्त्रण प्रभावकारी बन्न सकेको हो। पछिल्लो समय मुस्ताङ प्रहरीले अपराध न्यूनीकरणका लागि साइबर अपराध, लागुऔषध, ट्राफिक सचेतना र सबै प्रकारका सामाजिक हिंसा न्यूनीकरण तथा रोकथामका लागि दिनहँुजसो सचेतनामूलक कार्यक्रम गरेको छ। प्रहरी कार्यसम्पादन प्रभावकारी बनाउन नागरिक र प्रहरीको सम्बन्ध घनिभूत तुल्याउन स्थानीय तहको भूमिका महत्वपूर्ण हुन्छ। सीसी क्यामेरा जडान र ट्राफिक बिट निर्माणले प्रहरी मनोबल उच्च भएको छ। मुस्ताङ प्रहरी विपद् जोखिम न्यूनीकरण तथा यसको प्रतिकार्यका लागि स्ट्यान्डबाई रहन्छ। जिप्रकामा २५ जना र इलाकामा १५ जनाको टोली मौजुद छ। केहीपरे विपद् व्यवस्थापन र उद्धार कार्यमा हामी तुरुन्तै पुग्न सक्छौं। प्रहरीमा उजुरी दिने पीडित पक्षलाई आवश्यक सहजीकरण गर्ने गरिएको छ। सडक दुर्घटना र मादक पदार्थ बिक्री वितरणलाई व्यवस्थित र मर्यादित बनाएकै कारण सवारी दुर्घटना कम छ। विगत ५ महिनादेखि हामीकहाँ कुनै उजुरी र गुनासो परेको छैन। पर्यटक तथा कामदारको डेटुडे रेकर्ड राख्छौं। नागरिक, समुदाय र जनप्रतिनिधिहरूको मन जित्न मुस्ताङ प्रहरी सफल भएको छ। (पाण्डेय मुस्ताङका प्रहरी नायव उपरीक्षक हुन्।)"
"ड्रेसिङ रुममा गुल्सनको कुरा नै भएन, समग्र खेलको समीक्षा भयो","अमेरिका र वेस्ट इन्डिजमा जारी टी२० विश्वकप क्रिकेटमा सहभागिता जनाएर नेपाली राष्ट्रिय क्रिकेट टिमका खेलाडी अनिलकुमार साह गृह जिल्ला बारा फर्किएका छन्। राष्ट्रिय टिमका ब्याट्सम्यान साह गृह जिल्ला प्रवेश गर्दैगर्दा बारा जिल्ला क्रिकेट संघ र मधेस प्रदेश क्रिकेट संघका पदाधिकारीले स्वागत गरेका छन्। साहलाई कलैया उपमहानगरपालिकाका नगर प्रमुख विनोद साह र उपप्रमुख रोशन परविनले १ लाख एक हजार नगदले सम्मानितसमेत गरेका छन्। विश्वकप खेलेर बारा आएका क्रिकेटर साहसँग अन्नपूर्णकर्मी दिवाकर भण्डारीले गरेको कुराकानी। टी२० विश्वकप खेलेर फर्किनुभएको छ। कस्तो रहयो विश्वकप यात्रा ? धेरै उपलब्धिमूलक रहयो। टेस्ट मान्यताप्राप्त देशहरूसँग खेल्न पायौं। धेरै कुरा सिक्ने अवसर पायौं। खेल्ने तरिका समान थियो तर हामीसँग अनुभवको कमी मात्रै रहयो। अनुभवको कमीले गर्दा मात्रै हामी केही पछाडि पर्यौं जस्तो मलाई लागेको छ। व्यक्तिगत रूपमा यो भ्रमण तपाईंका लागि कत्तिको लाभदायक बन्यो ? सबै खेलाडीको सपना हुन्छ विश्वकप खेल्ने। हामीले त्यो सपना पूरा गर्ने अवसर पाएका थियौं। मैले पनि क्रिकेट खेल्न सुरु गर्दै गर्दा विश्वकप खेल्ने अवसर पाउँछु भनेर सोचेको थिइन्। भविष्यभन्दा पनि त्यतिबेला रहर थियो क्रिकेट खेल्ने, खुसी लाग्थ्यो क्रिकेट खेलेर। तर, कलैयाबाट सुरु भएको मेरो क्रिकेट यात्रा विश्वकपसम्म पुगेको छ। धेरै खुसी छु, धेरै कुरा सिकेको छु। पाँच वर्षपछि राष्ट्रिय टोलीमा फर्किएलगत्तै विश्वकपको अवसर प्राप्त गर्नुभयो। त्यो पाँच वर्ष कसरी बित्यो ? त्यो समय मेरो लागि निकै गाह्रो भयो। मैले क्रिकेट खेलेर नेपाल प्रहरीबाट खेल्ने अवसर पनि पाएको थिए। केही समयपछि त्यहाँँ पनि छोड्नुपर्यो। तर, पनि म निराश भइन्। मलाई एउटा विश्वास के थियो भने मैले कलैया फर्किएर पनि राम्रोसँग क्रिकेट खेल्न सके भने फेरि अवसर पाइन्छ भन्ने थाहा थियो। परिवारबाट पनि साथ पाएको थिए। राष्ट्रिय टोलीमा फर्किन धेरै नै मेहनत गर्नुपर्छ भन्ने थाहा थियो। त्यसैअनुसार निकै मेहनत गरे। प्रधानमन्त्री कप मेरो लागि टर्निङ पोइन्ट बन्यो। प्रधानमन्त्री कपमा हाई स्कोरर बने। त्यही खेलपछि राष्ट्रिय टिममा फर्कने अवसर पाए। त्यसलगत्तै क्यानडाविरुद्धको प्रदर्शनले थप सहयोग पुग्यो। मैले ४५ वर्ष मेहनत गरेको थिए, त्यो मेहनत मलाई यहाँसम्म ल्यायो। आफ्नो प्रदर्शनलाई कसरी लिनुभएको छ ? टिमको अगाडिको ब्याट्सम्यान भएपछि रन बनाउनुपर्ने जिम्मेवारी हुन्छ। दर्शकको पनि अपेक्षा हुन्छ। सोचेअनुसार रन बनाउन नसक्दा चुके भन्ने लाग्छ तर प्रयास भने नगरेको होइन। टेस्ट राष्ट्रहरूसँग खेल्दा अनुभवको कमी महसुस भयो। सर्टस् सेलेक्सन गलत हुन पुग्यो। टिमका हिसाबले भन्नुभन्दा पर्दा हामीले सबै खेलमा राम्रो प्रतिस्पर्धा गरेका छौं। अझै राम्रो गर्न सकेको भए नतिजा फरक हुन सक्थ्यो। साउथ अफ्रिकासँग १ रनको पराजय र गुल्सन झालाई लिएर निकै टिकाटिप्पणी पनि भयो। खेललगत्तै ड्रेसिङ रुम र टिमभित्रको माहोल कस्तो थियो ? ड्रेसिङ रुममा समग्र खेलका विषयमा कुरा भयो। अन्तिम ओभर र गुल्सन झाका विषयमा कुरा भएन। त्यो खेल अन्तिम ओभरसम्म पुग्ने खेल नै थिएन। हाम्रै कमजोरीले त्यहाँँसम्म खेल पुग्यो। त्यही भएर गुल्सनलाई लिएर कसैले कुरा गरेनन्। गुल्सनलाई दोष दिने ठाउँ छैन, उसको गल्ती पनि होइन। गुल्सनको पालो आउने खेल नै थिएन्। अगाडिकै ब्याटरले खेल सक्काउनुपर्ने थियो। पिच यस्तो थियो कि भर्खरै गएको ब्याटरलाई रन बनाउन निकै गाह्रो थियो। फिल्डिङमा पनि हाम्रो केही कमजोरी भयो। हामीले पाएको लक्ष्यभन्दा अझै केही कम हुनसक्थ्यो। विश्वकप क्रिकेट खेलेर फर्किएको नेपाली टोलीको उत्साह कस्तो छ ? अनुभव कस्तो छ ? उत्साहित छौं। धेरै कुरा सिक्न पाएका छौं। टेस्ट राष्ट्र र एसोसिएट राष्ट्रबीच खेल्ने तरिकामा भिन्नताभन्दा पनि अनुभव हुनुपर्ने रहेछ भन्ने बुझ्न पाएका छौं। हामीले पनि राम्रो क्रिकेट खेलेर फर्कियौं। नतिजा मात्रै हाम्रो पक्षमा आएन तर कुनै खेल पनि एकतर्फी हुन दिएनौं। टेस्ट राष्ट्रसँग खेल्ने अनुभव मात्रै हामीसँग कमी थियो। यो विश्वकपले हाम्रो आत्मविश्वास बढाएको छ। यो देश र टिमका लागि निकै उपलब्धिमूलक रहयो। भनेपछि एक्स्पोजरको कमी हो ? पक्कै पनि एक्स्पोजरको कमी हो। टेस्ट राष्ट्रबीच खेल भइरहेको हुन्छ। ती राष्ट्रका प्रायः सबै खेलाडी विश्वका थुप्रै लिगहरू खेलिरहेका हुन्छन्। उनीहरूले ब्याटिङ, बलिङ, फिल्डिङ, पिच, मैदान सबैंको बोरमा अनुभव लिएका हुन्छन्। तर, हामीले त्यसरी खेलेका छैनौं। हाम्रो धेरै खेल देश बाहिर हुँदैन। ठूला राष्ट्रसँग हामीले प्रतिस्पर्धा धेरै गरेका हुँदैनौं। त्यसैले पनि हामीमा अनुभवको कमी हो। हामीले त्यसरी एक्पोजर पायौं भने अझै राम्रो गर्न सक्छौं। हामीले होम सिरिजसँगै अब अरू सिरिजहरू पनि खेल्न पायौं भने पनि राम्रो हुन्छ। त्यसका लागि नेपाली क्रिकेट बोर्डले आफ्नो किसिमले तयारी गर्छ होला। हामी आफ्नो बेस्ट दिन तयार छौं। विश्वकपबाट फर्किएपछि घरपरिवारका सदस्य, जिल्लाका खेलाडी साथीहरूको प्रतिक्रिया कस्तो पाउनुभयो ? सबै जना खुसी हुनुहुन्छ। सबैले साउथ अफ्रिकाविरुद्ध टिकेर खेल्नुपर्ने, किन हतार गरेर त्यो प्रहार गरेको भनेर भन्नुभयो। गुल्सन झाको कुरा गर्नुभएन तर मेरो त्यो प्रहारका विषयमा कुरा गर्नुभयो। सम्हालिएर खेल्नुपर्ने सुझाव पाए। परिवार र साथीहरूबाट निकै साथ पाएको छु। जिल्लाबाटै विश्वकप खेल्ने खेलाडीका रूपमा उभिन पाउँदा खुसी छु। यो सफलताले परिवार र जिल्लाका क्रिकेट खेलाडी साथीहरू पनि खुसी छन्। विश्वकप खेल्ने खेलाडीका रूपमा उभिँदै गर्दा कलैयाको क्रिकेटका विषयमा के सोच्नुभएको छ ? अहिले त खेलाडी छु। अझै धेरै मेहनत गर्नुपर्नेछ। तर राष्ट्रिय टोली र विश्वकपको अनुभव सुनाएर युवा खेलाडीलाई क्रिकेटमा अझै राम्रो गर्नुपर्छ भनेर प्रेरित गर्न सक्छु। आफ्नो यात्रा सुरु भएको कलैयाको क्रिकेटलाई अघि बढाउन यसअघि पनि धेरै प्रयास गरेको छु। अझै पनि गर्छु। मेरो विश्वकपको यात्राले नयाँ खेलाडीलाई अझै ऊर्जा प्राप्त हुन्छ भन्नेमा विश्वस्त छु। आफूले सिकेका कुरा सिकाउने, मेहनत गर्न लगाउने, खेलस्तर बढाउन हौसला प्रदान गर्ने काम गर्यो भने पनि धेरै हुन्छ। कलैयाले धेरै खेलाडी उत्पादन गर्न सक्छ भन्ने लाग्छ। तपाईंको क्रिकेटको यात्रा कसरी सुरु भयो। कलैयादेखि विश्वकपसम्मको यात्रा कस्तो रहयो ? म कक्षा ८ मा पढ्दा अन्तर विद्यालय क्रिकेटको क्रेज धेरै थियो। कक्षा ९ र १० का विद्यार्थीहरू क्रिकेट खेलेको हेर्दा धेरै राम्रो लाग्थ्यो। म पनि क्रिकेटमा निकै रमाउथे। पढ्नभन्दा बढी क्रिकेट खेल्न रहर लाग्थ्यो। मैले धेरै क्रिकेट खेल्यो भनेर अभिभावकले एसएलसीपछि हेटौंडा पठाइदिनुभयो। तर, मैले हेटौंडामा पनि मैदान खोजेर क्रिकेट खेल्न थाले। क्रिकेट प्रतियोगिता खेल्न भारत पुगे। त्यसैकारण मेरो कक्षा १२ को परीक्षासमेत छुट्यो। तर, मलाई क्रिकेट खेल्न पाएकाले परीक्षा छुटेको पिर थिएन्। पछि अभिभावकले पनि क्रिकेटप्रतिको मोह बुझ्नुभयो र साथ दिनुभयो। अनि मैले अझै मेहनत गरेर क्रिकेट खेल्ने अवसर पाए। अन्त्यमा, अन्तर्राष्ट्रिय क्रिकेटमा मनपर्ने खेलाडी को हो ? मलाई सबैभन्दा मनपर्ने खेलाडी महेन्द्रसिंह धोनी। जबदेखि मैले धोनीलाई मैदान पस्दै गरेको हो। त्यो दिन अझै मलाई क्रिकेट खेल्न हौसला प्राप्त भयो। धोनीको क्रिकेट खेल्ने शैली मलाई निकै मन पथ्र्यो। धोनी निकै लोकप्रिय खेलाडी भएकाले धोनीको जर्सी बजारमा किन्न पाइन्थ्यो। तर, मैले जर्सी किन्ने पैसा अभिभावकबाट नपाएपछि सेन्डो गन्जीमा धोनीको नाम र जर्सी नम्बर लेखेर लगाएको अझै बिर्सन सक्दिनँ।"
"अफगानिस्तानमाथि दक्षिण अफ्रिकाको शानदार जित, पहिलो पटक फाइनलमा प्रवेश","काठमाडौं : दक्षिण अफ्रिका आइसीसी टि ट्वान्टी विश्वकप २०२४ को फाइनलमा प्रवेश गरेको छ। आज बिहान ट्रिनिडाड एन्ड टोबेगोको ब्रायन लारा रंगशालामा भएको पहिलो सेमिफाइनलमा अफगानिस्थानलाई ९ विकेटले पराजित गर्दै दक्षिण अफ्रिका विजयी भएको हो। दक्षिण अफ्रिकाले ८५ ओभरमा निर्धारित लक्ष्य पूरा गर्दै पहिलो पटक टिट्वान्टी विश्वकपको फाइनलमा प्रवेश गरेको हो। जवाफी ब्याटिङमा उत्रिएको दक्षिण अफ्रिकाका लागि रीजा हेन्ड्रिक्सले सर्वाधिक २९ रन र एडेन मार्करामले २३ रन बनाउँदै अविजित रहे। क्विन्टन डे कक भने ५ रनमा आउट भएका थिए। अफगानिस्थानका लागि फजलहक फारुकीले उनको विकेट लिएका हुन्। टस जितेर पहिले ब्याटिङ गरेको अफगानिस्तानले ११५ ओभरमा ५६ रन मात्र बनाएको थियो।अफगानिस्थानका अज्मतुल्लाह अमरजाईले सर्वाधिक १० रन बनाएका थिए। अन्य खेलाडिले दोहोरो अंक जोड्न सकेनन्। पहिलो पटक सेमिफाइनल खेलेको अफगानिस्तान दक्षिण अफ्रिकाका तीव्र गतिको बलरसामू निरिह बन्न पुगेको हो। दक्षिण अफ्रिकाका लागि मार्को जान्सेन र तब्राइज साम्सीले ३३ , कागिसो रबडा र एनरिच नोर्त्याले २२ विकेट लिए। दक्षिण अफ्रिकाले समूह चरणमा नेपाल, बंगलादेश, नेदरल्यान्ड्स र श्रीलंका, सुपर८ को समूह२ मा इंग्ल्यान्ड, अमेरिका र वेष्टइण्डिजलाई हराउँदै दक्षिण अफ्रिका सेमिफाइनलमा पुगेको थियो। यता समूह चरणमा न्यूजिल्यान्ड,पपुवा न्यूगिनी र युगान्डा, सुपर८ मा अष्ट्रेलिया र बंगलादेशलाई हराउँदै इतिहासमा पहिलो पटक अफगानिस्थान सेमिफाइनलमा पुगेको थियो। शुक्रबार दोस्रो सेमिफाइनल भारत र इङ्ल्यान्डबीच हुनेछ।"
"सामाजिक सुरक्षा भत्ता, कर्मचारीको तलबमा खर्च गर्न अर्थ मन्त्रालयले दियो थप ४ अर्ब ५ करोडको अख्तियारी","काठमाडौं : अर्थ मन्त्रालयले सामाजिक सुरक्षा भत्ता,पारिश्रमिक पदाधिकारीमा थप रकम खर्च गर्न अख्तियारी दिएको छ। अर्थमन्त्री वर्षमान पुनले मन्त्रिस्तरीय निर्णय गर्दै गृह मन्त्रालयलगायत विभिन्न निकायबाट सामाजिक सुरक्षा भत्ता, पारिश्रमिक लगायतमा थप बजेट निकासा माग भई आएअनुसार खर्च गर्न अख्तियारी दिएको सचिव मधुकुमार मरासिनीले जानकारी दिए । उनका अनुसार सामाजिक सुरक्षा भत्ता,पारिश्रमिक कर्मचारी र पारिश्रमिक पदाधिकारीमा खर्च शीर्षकमा विनियोजन भएको रकममध्ये कुनै क्रियाकलापमा रकम अपुग हुने र त्यही खर्च शीर्षकको अर्को क्रियाकलापमा रकम बाँकी रहने अवस्थामा क्रियाकलापहरु बीचमा खर्च समायोजन गरी भुक्तानी निकासा गर्ने निर्णय भएको हो। मरासिनीले महालेखा नियन्त्रक कार्यालयलाई मंगलबार पत्राचार गर्दै भुक्तानी निकासाबाट पनि अपुग भएको अवस्थामा कर्मचारीको पारिश्रमिकमा ३ अर्ब ८० करोड र योगदानमा आधारित निवृत्तभरण तथा उपदान कोषमा २५ करोड गरी जम्मा ४ अर्ब ५ करोड खर्च गर्ने गरी अख्तियारी दिएको जानकारी गराए। उनका अनुसार महालेखा नियन्त्रक कार्यालयमार्फत सम्बन्धित कोष तथा लेखा नियन्त्रक कार्यालयलाई अख्तियारी दिने निर्णय भएको हो।"
"नेप्से आज पनि ओरालोतिर,३ अर्बमा झर्यो सेयर कारोबार","काठमाडौं : साताको अन्तिम कारोबार दिन बिहीबार सेयर बजार एकल अंकले घटेर बन्द भएको छ। यसदिन नेप्से परिसूचक ८२४ अंकले घटेर २०५१९२ विन्दुमा अडिएको छ। अघिल्लो कारोबार दिन बुधबार सेयर बजार ११६० अंकले घटेको थियो।साताको पहिलो कारोबार दिन आइतबार परिसूचक ५३७ अंकले घट्दा सोमबार र मंगलबार दुईदिन सामान्य अंकले बढेको थियो। सेयर बजार ओरालो लागेसँगै कारोबार रकम पनि बुधबारको तुलनामा घटेको छ। ३३३ स्क्रिप्सको ८९ लाख १ हजार १९५ कित्ता सेयर ३ अर्ब ७१ करोड ५९ लाख ३ हजार ८२४ रुपैयाँमा खरिदबिक्री भयो। बुधबार ४ अर्ब ५ करोड ८० लाख रुपैयाँ बराबरको सेयर कारोबार भएको थियो। यसदिन कुनै पनि कम्पनीको सेयर सकारात्मक सर्किट लेभलमा कारोबार भएन। त्रिशूली जलविद्युत कम्पनीको सेयर सर्वाधिक ७०९ प्रतिशतले बढ्यो। नेपाल फाइनान्सका लगानीकर्ताले भने गुमाए। सो कम्पनीको सेयर १० प्रतिशतले घट्यो। कारोबार रकमका आधारमा नेपाल फाइनान्स नै शीर्ष स्थानमा रह्यो। सो कम्पनीको २२ करोड मूल्य बराबरको सेयर कारोबार भयो। हिमालयन रिइन्स्योरेन्सको २१ करोड मूल्य बराबरको सेयर कारोबार हुँदा युनाइटेड आइडीएल मार्दी आरबी हाइड्रोपावरले १२ करोड,पोखरा फाइनान्सले ८ करोड र जानकी फाइनान्सले ७ करोड मूल्य बराबरको सेयर कारोबार गरे। बैंकिङ,म्युचुअल फण्ड र अदर्श समुहको उपसूचक बढ्दा अन्य समूहको उपसूचक भने नकारात्मक देखिएका छन् । कारोबारमा आएका ४७ स्टकको मूल्य बढ्दा १८८ वटाको घट्यो भने ११ वटाको मूल्य भने स्थिर रह्यो।"
गुल्मीका स्थानीय तहको बजेट छ अर्ब ७२ करोड,"गुल्मी : आगामी आर्थिक वर्ष २०८१०८२ का लागि गुल्मीका स्थानीय तहले छ अर्ब बढीको अनुमानित बजेट ल्याएका छन्। जिल्लाका १२ वटै स्थानीय तहले कूल छ अर्ब ७२ करोड ५४ लाख ५७ हजार ६८२ रुपैयाँ बराबरको अनुमानित बजेट सार्वजनिक गरेका हुन्। कृषि र पशुपंक्षी विकास, सहकारी, रोजगार, उद्योग तथा वाणिज्य, पर्यटन, शिक्षा, युवा तथा खेलकुद, स्वास्थ्य तथा जनसंख्या, खानेपानी तथा सरसफाई, स्थानीय भौतिक पूर्वाधार विकासलाई प्राथमिकतामा आगामी वर्षको बजेट ल्याएका छन्। आगामी वर्षका लागि सबैभन्दा बढी बजेट रेसुङ्गा नगरपालिकाले ल्याएको छ भने सबैभन्दा कम इस्मा गाउँपालिकाले ल्याएको छ। जिल्लाको रेसुंगा नगरपालिकाको १५ औं नगरसभाको दोस्रो बैठकमा नगरप्रमुख खिलध्वज पन्थीले आगामी आर्थिक वर्षका लागि ७८ करोड ३५ लाख ५ हजार रुपैयाँ बराबरको बजेट सार्वजनिक गरेका हुन्। जस अन्तर्गत चालु बजेट तर्फ ५६ करोड २० लाख ७८ हजार रहेको छ। पुँजीगत तर्फ २२ करोड १४ लाख २७ हजार रुपैयाँ रहेको छ। नगरपालिकाले स्वास्थ्य, शिक्षा र पर्यटनका क्षेत्रमा आमूल परिवर्तन ल्याउने नीति तथा कार्यक्रमकै आधारमा बजेट बाँडफाँडमा प्राथमिकता दिइएको छ। गुल्मी अस्पताल मेरो अस्पताल भन्ने नाराको मुर्तरुप, तम्घास बजार उज्यालो सहरका रूपमा विकसित, हरियाली सहर र जनता केन्द्रित स्थानीय सरकार लगायतका कार्यक्रमहरूलाई अगाडि सारेको छ। मुसिकोट नगरपालिका उपप्रमुख गंगा श्रेष्ठले कूल ६९ करोड ६० लाख ९७ हजार ४५२ रुपियाँको अनुमानित बजेट प्रस्तुत गरेकी हुन्। उपप्रमुख श्रेष्ठले जस अन्र्तगत चालु तर्फ ४७ करोड ७५ लाख ५८ हजार ४५२ र पुँजीगत तर्फ २१ करोड ८५ लाख ३९ हजार रुपियाँको बजेट नगरसभामा प्रस्तुत गरेकी छन्। आगामी वर्षको नीति तथा कार्यक्रमर्मा कफि लगाऔं,आम्दानी बढाऔं, आफ्नै गाउँ फर्की आऊ,मेरो स्वास्थ्य मेरो जिम्मेवारी,निरन्तर रोजगारी,निरन्तर मर्मत तथा सुधार, वेरोजगारीलाई निकास,आफ्नै ठाउँको विकास, एक वडा एक लिडर विद्यालय,आधाभूत औषधी उपचार पाउने जनताको आधार, बस्ती बस्तीमा डाक्टरी सेवा,घरघरमा स्वास्थ्य स्याहार,विपत् र गरिबीमा हाम्रो नगरको भर, आवास क्षेत्र शैचालय सुधार घर नभएकालाई घर जस्ता नयाँ कार्यक्रम मुसिकोटले अगाडी सारेको छ। मालिका गाउँपालिकाको १६ औं गाउँसभाको तेस्रो बैठकमा गाउँपालिका उपाध्यक्ष उपेन्द्र अर्यालले आगामी वर्षको लागि ५५ करोड बढीको बजेट प्रस्तुत गरेका थिए। गाउँपालिकाले कुल ५५ करोड ९२ लाख ५४ हजार रुपैयाँ बजेट ल्याएको छ। चालुतर्फ ३४ करोड ४५ लाख ४२ हजार र पुँजीगत तर्फ २१ करोड ४७ लाख १२ हजार रुपैयाँ ल्याएको छ। मालिकाले आगामी वर्षको नीति तथा कार्यक्रममा वनमाराको झारबाट ब्रिकेट कोइला उत्पादनको नीतिलाई जोड दिएको छ। गाउँपालिका अध्यक्ष देविराम अर्यालले १९४ बुँदामा प्रस्तुत गरेको नीति तथा कार्यक्रममा कृषि,पर्यटन,रोजगारी,खानेपानी र शिक्षालाई प्राथमिकता दिएको छ। मदाने गाउँपालिकाले आगामी आर्थिक वर्षका लागि ५० करोड ३८ लाख ९२ हजार रुपैयाँको अनुमानित बजेट सार्वजानिक गरेको छ। गाउँपालिका उपाध्यक्ष सरिता खड्का केसीले गाउँसभा १५ औं अधिवेशनको दास्रो बैठकमा प्रस्तुत गरेको बजेटले कृषि, पर्यटन , स्वास्थ्य, शिक्षा, र पूर्वाधार विकासलाई जोड दिइएको बताइन्। मदानेले चालु बजेटतर्फ ३० करोड २१ लाख ३५ हजार २ सय पुजिँगत तर्फ २० करोड १७ लाख ५६ हजार ८ सय बिनियोजन गरेको छ। इस्मा गाउँपालिका उपाध्यक्ष पार्वती कुवँरले आगामी आर्थिक वर्षका लागि ४५ करोड ५० लाखको वार्षिक बजेट प्रस्तुत गरेकी हुन्। शिक्षक बैंक स्थापना, पढ्दै कमाउँदै कार्यक्रम, विद्यार्थीसँग गाउँपालिका,माध्यमिक तहको वेबसाइट निर्माण, बाँझो जग्गामा खेती गर्नेलाई अनुदान लगायतका कार्यक्रमलाई आगामी वर्षको नीति तथा कार्यक्रममा समावेश गरिएको गाउँपालिका अध्यक्ष भगतसिंह खड्काले बताए। चन्द्रकोट गाउँपालिकाले आर्थिक वर्ष २०८१८२ का लागी कुल ५० करोड ३४ लाख १० हजार ३४२ रुपैयाँको बजेट सार्वजनिक गरेको छ। १५ औं गाउँसभामा गाउँपालिका उपाध्यक्ष विष्णु प्रसाद भण्डारीले चालु खर्च तर्फ ३१ करोड ४१ लाख ७८ हजार ३९४ रुपैयाँ (६२४१ प्रतिशत) र पुँजीगत बजेटतर्फ १८ करोड ९२ लाख ३१ हजार ९४७ रुपैयाँ (३७५९ प्रतिशत) बजेट सभामा पेश गरेका थिए। गाउँपालिकाले पर्यटन, कृषि, रोजगार, शिक्षा,स्वास्थ्य, स्थानीय उत्पादन प्रवर्द्धनमा गर्न आफ्नै उत्पादन खाऊँ, चन्द्रकोट मै रमाउँ लगायतका विशेष कार्यक्रमहरू ल्याएको गाउँपालिकाका अध्यक्ष युवराज केसीले जानकारी दिए। सत्यवती गाउँपालिका उपाध्यक्ष निरमाया तरामुले आगामी आर्थिक वर्षका लागि ५३ करोड ८५ लाख ८ हजार पाँच सय रुपैयाँ गाउँपालिकाको १५ औं अधिवेशनको पहिलो बैठकमा पेस गरेकी हुन्। उनले गाउँपालिकाले आगामी वर्ष शैक्षिक क्षेत्रको गुणस्तर वृद्धि गर्न मेरो विद्यालय,मेरो दायित्व विद्यालयका लागि मेरो भूमिका, शैक्षिक कोष स्थापना,पालिकाभित्रका विद्यालयमा गूड फ्राईडे पर्यटन तर्फ पर्यटन पर्वद्धन गरौं,एकपटक सत्यवती र भार्से पुगौं,प्रत्येक शुक्रबार विद्यालयमा गुड फ्राइडे,समृद्धि सत्यवती,मरो एकदिनको लगानी कोष स्थापना लगायतका कार्यक्रमलाई आगामी वर्ष जोड दिने गाउँपालिकाका प्रमुख प्रशासकीय अधिकृत कमलप्रसाद भुसालले बताए। त्यस्तै रुरुक्षेत्र गाउँपालिकाले आगामी आर्थिक वर्ष २०८१०८२ का लागि बजेट सार्वजनिक गरेको छ। गाउँसभाको १६ औं अधिवेशनमा गाउँपालिका उपाध्यक्ष मीनादेवी ज्ञवालीले आगामी आर्थिक वर्षका लागि कूल ५६ करोड ९१ लाख ७८ हजार रुपैयाँको बजेट प्रस्तुत गरेकी हुन्। प्रस्तुत भएको बजेटले भौतिक पूर्वाधार, कृषि, शिक्षा, खानेपानी, पर्यटन, विपद् व्यवस्थापन र स्वास्थ्य क्षेत्र प्राथमिकतामा परेका छन्। धुर्कोट गाउँपालिका उपाध्यक्ष सीता गिरीले आगामी आर्थिक वर्ष २०८१०८२ को वार्षिक बजेट गाउँसभामा पेस गरेकी हुन्। गाउँसभाको १५ औ अधिवेशनको तेस्रो बैठकमा उपाध्यक्ष गिरीले आगामी आर्थिक वर्षका लागि कूल ५६ करोड २५ लाख ९० हजार ८९२ रुपैयाँको बजेट प्रस्तुत गरेकी थिइन्। वार्षिक बजेटसँगै धुर्कोट गाउँपालिकाको विनियोजन विधेयक २०८१ र आर्थिक विधेयक २०८१ समेत सभामा प्रस्तुत भएको थियो । कालिगण्डकी गाउँपालिकाले ५४ करोड ९ लाख ९७ हजार कुल बजेट सार्वजनिक गरेको छ। गाउँसभाको १५ औं अधिवेशनको दोस्रो बैठकमा उपाध्यक्ष मन्जुकुमारी दर्लामीले चालुतर्फ ३८ करोड ६६ लाख ९४ हजार र पुँजीगत तर्फ १५ करोड ४३ लाख तीन हजार रुपैयाँ बजेट प्रस्तुत गरेकी हुन्। त्यस्तै छत्रकोट गाउँपालिकाले ५५ करोड ३६ लाख ८७ हजार ५ सय २३ रुपैयाँ बजेट सार्वजनिक गरेको छ। गाउँसभाको १८ औं अधिवेशको दोस्रो वैठकबाट उपाध्यक्ष सावित्रा ज्ञवालीले चालुतर्फ ३६ करोड ९९ लाख ६२ हजार पाँच सय २३ रुपैयाँ पुँजीगत तर्फ १८ करोड ३७ लाख २५ हजार प्रस्तुत गरेकी हुन्। गुल्मीदरबार गाउँपालिकाले ४५ करोड ९३ लाख ८ हजार रुपैयाँको अनुमानित बजेट प्रस्तुत गरेको छ। गाउँपालिका उपाध्यक्ष तारा थापा ढेंगाले आगामी आर्थिक वर्षका लागि चालुतर्फ ३४ करोड १५ लाख आठ हजार र पुँजीगततर्फ ११ करोड ७८ लाख बजेट प्रस्तुत गरेकी हुन्। गाउँपालिकाले खानेपानी तथा सरसफाइ, विपद् व्यवस्थापन, क्रमागत आयोजनाहरूको निर्माण कार्यलाई निरन्तरता, रोजगारी सिर्जना, पर्यटन पूर्वाधार विकासलाई प्राथमिकतामा राखेर आगामी वर्षका नीति ल्याएको छ। आगामी वर्षका लागि नीति तथा कार्यक्रम प्रस्तुत गरी १२ वटै स्थानीय तहले १० असारमा अनुमानित बजेट सार्वजनिक गरिसकेका छन्।"
"स्थानीय सरकारको नीति तथा कार्यक्रम : मरिणमा विपन्नलाई घर, किसानलाई पेन्सन, शहिद परिवारलाई मासिक निर्वाह भत्ता","सिन्धुली : सिन्धुलीको मरिण गाउँपालिकाले अन्य पालिकाको तुलनामा यस पटक जनमुखी नीति तथा कार्यक्रम र बजेट सार्वजनिक गरेको जनाएको छ। आगामी आर्थिक वर्ष २०८१८२ का लागि गाँउपालिकाले जनमुखी र समाजवादको आधार तयार गर्ने गरी नीति तथा कार्यक्रम ल्याएको अध्यक्ष विमर्ष मोक्तान (प्रख्यात)ले जानकारी दिए। अध्यक्ष प्रख्यातद्वार प्रस्तुत नीति तथा कार्यक्रममा मरिणका विपन्न परिवारलाई आवास निर्माण, किसानलाई पेन्सन, जन युद्धका सहिद तथा बेपत्ता परिवारलाई मासिक निर्वाह भत्तादेखि पूर्व जनमुक्ति सेना र जनयुद्धका घाइते तथा अपाङ्गता भएका व्यक्तिहरूलाई निशुल्क स्वास्थ्य बिमा गर्ने जस्ता कार्यक्रम ल्याइएको छ। सहिद तथा बेपत्ता परिवारका आफन्तका लागि मासिक दुई हजार रुपैयाँका दारले निर्वाह भत्ता दिइने छ। गणतन्त्र सेनानी पूर्वजनमुक्ति सेनालाई सम्मान र आजीवन स्वास्थ्य बिमाको कार्यक्रम लागू गरिने छ। नागरिकलाई स्थानीय सरकार प्रति अपनत्व बोध गराउन हामीले यस्ता कार्यक्रमहरू ल्याएका हौं, अध्यक्ष मोक्तानले भने। यस अघि एकल पुरुष भत्ता वितरण, गर्भवती महिलालाई निःशुल्क एम्बुलेन्स सेवा निःशुल्क स्वास्थ्य बीमा, छोरी जन्माउनेलाई प्रोत्साहन, स्नातक तह उत्तीर्ण गरी विवाह गर्ने महिलालाई प्रोत्साहन गर्ने जस्ता कार्यक्रम गर्दै आएको पालिकाले आगामी आर्थिक वर्ष पनि निरन्तरता दिने घोषणा गरेको छ। आवासीय छात्रावास कार्यक्रम, अनाथ, असहाय एवं द्वन्द्वपीडित छात्रवृत्ति लगायत गाउँपालिका अध्यक्ष शैक्षिक सुधार कार्यक्रमलाई अघि सारिएको छ। गौरीशंकर मावि जयमंगलाई सहिद शेरमान कुँवर स्मृति मावि नामाकरण गर्नुका साथै माध्यमिक विद्यालयका विद्यार्थीहरूसँग करेसाबारी कार्यक्रम संचालन गर्ने बताइएको छ। कृषि उत्पादनलाई वृद्धि गर्न सवसिटी अनुदानको व्यवस्था गर्ने जनाइएको छ। यस्तै जैविक विविधता संरक्षण, वृक्षारोपण, हरित उद्यान, नर्सरी स्थापना तथा जैविक फलफूल खेती प्रवर्द्धन, नवीकरणीय उर्जा प्रविधिहरु प्रवर्द्धन, वन तथा वतावरण संरक्षण, लगायतका जलवायु अनुकूलन तथा समुत्थानका कार्यक्रमहरू संचालन गरिने छ। कुल ६३ करोड ८० लाख ६३ हजार ८० सय बराबरको अनुमानित बजेट प्रस्तुत गरेको मरिण गाउँपालिकाले सव बाहन र बारुण यन्त्रको व्यवस्थापन गर्ने समेत उल्लेख गरेको छ। गाउँपालिकाले पर्यटनलाई बहुआयामिक पक्षहरुसँग जोडी एक वडा एक पर्यटन क्षेत्र निर्माणमा विशेष पहल गर्ने नीति तथा कार्यक्रममा उल्लेख गरेको छ। सडक, खानेपानी, सिंचाई लगायतका पूर्वाधार विकासमा समेत उत्तिकै योजना र बजेट व्यवस्थापन गरिएको अध्यक्ष मोक्तानको भनाइ रहेको छ।"
बैंकहरूलाई प्राथमिक पुँजी वृद्धि गर्न बाटो खुल्यो,"काठमाडौंं : बैंक तथा वित्तीय संस्थाको प्राथमिक पूँजी वृद्धिका लागि बाटो खुलेको छ। नेपाल राष्ट्र बैंकले अविमोच्य असञ्चिति अग्राधिकार सेयर (पर्पेच्यूअल ननक्यूमुलेटिभ प्रिफरेन्स सेयर) जारी गर्नसक्ने व्यवस्था लागु गरेसँगै प्राथमिक पुँजी वृद्धि गर्न बाटो खेलेको हो। यो संस्थागत लगानीकर्ताहरूका लागि मात्रै हो। यद्यपी यस व्यवस्थाले बैंकहरूको व्यवसाय बढाउन सजिलो बनाएको बैंकरहरू बताउँछन्। सो व्यवस्थाले बैंकहरूलाई वैकल्पिक पुँजीको आधार सृजना गर्ने भएको छ। केन्द्रीय बैंकको बैंक तथा वित्तीय संस्था नियमन विभागले बुधबार एकीकृत निर्देशन, २०८० थप्दै यो व्यवस्था थपेको हो। केन्द्रीय बैंकले इप्रा निर्देशन नं १६०८० मा बुँदा नं ७ थप गरी क्रमसंख्या मिलान गरेको छ। हाल यो व्यवस्था थिएन। स्थायी प्राथमिकता शेयर जारी गर्ने प्रावधान थपेकोमा नबिल बैंकका ढेपुटी प्रमुख कार्यकारी अधिकृत मनोज ज्ञवालीले सामाजिक सञ्चालमा भनेका छन्, बैंक तथा वित्तीय संस्थाहरूको व्यवसाय वृद्धिमा बाधा परेको पुँजी टियर १ पुँजीलाई समर्थन गर्न यो व्यवस्थाले सहज बनाउछ। तर उक्त सेयर खरिद व्यक्तिका लागि हुँदैन। अब बैंक तथा वित्तीय संस्थाहरूले आवश्यकताको आधारमा तोकिएको शर्तहरूको अधिनमा रही अविमोच्य असञ्चिति अग्राधिकार सेयर जारी गर्न स्वीकृति दिन सक्नेछन्। तर अविमोच्य असञ्चिति अग्राधिकार सेयरको भुक्तानी अवधि तोकी निष्काशन गर्न पाइने छैन। उक्त निर्देशनअनुसार यो संस्थागत लगानीकर्ताले मात्र धारण गर्ने सुनिश्चित हुने गरी जारी गर्नुपर्नेछ। अविमोच्य असञ्चिति अग्राधिकार सेयर इजाजतपत्रप्राप्त संस्था स्वयंले निष्काशन गर्नु पर्नेछ। साथै यस्तो सेयर पूर्ण रूपमा चुक्ता भएको हुनुपर्नेछ। अविमोच्य असञ्चिति अग्राधिकार सेयर कुनै पनि सुरक्षण नराखी निष्काशन गर्नुपर्नेछ। अविमोच्य असञ्चिति अग्राधिकार सेयरमा लाभांश वितरण गर्ने वा नगर्नेसम्बन्धी निर्णय गर्ने सम्पूर्ण अधिकारसम्बन्धीत इजाजतपत्रप्राप्त संस्थामा निहित हुनेछ र यससम्बन्धी व्यवस्था इजाजतपत्रप्राप्त संस्थालेविवरणपत्रमा स्पष्ट रूपमा खुलाउनुपर्नेछ। साथै, यस्तो सेयरमा प्रदान गर्ने लाभांश दर समेत विवरणपत्रमा स्पष्ट रूपमा खुलाउनुपर्नेछ, जारी निर्देशनमा उल्लेख छ। यो सेयरको लाभांश वितरण नाफा नोक्सान बाँडफाँड हिसाबमार्फत् चालु आर्थिक वर्षको मुनाफाबाट मात्र गर्नुपर्नेछ। यसका लागि संचित मुनाफा खाता एवम् कुनै पनि कोष खर्च गर्न पाइने छैन। अविमोच्य असञ्चिति अग्राधिकार सेयरमार्फत नोक्सानी प्रशोचन गर्ने प्रावधान यो सेयर मार्फत नोक्सानी प्रशोचन गर्ने सम्बन्धी पनि प्रावधान छ। जस्मा भनिएको छ, अविमोच्य असञ्चिति अग्राधिकार सेयर जारी गरेका इजाजतपत्रप्राप्त संस्थाको तोकिएको ट्रिगर बिन्दु पुगेको अवस्थामा नोक्सानी प्रशोचन गर्ने प्रयोजनका लागि त्यस्तो सेयर साधारण सेयरमा परिणत गर्नुपर्नेछ। यसरी परिणत गर्नुपूर्व यस बैंकको स्वीकृति लिनुपर्नेछ। यस व्यवस्थाका लागि साधारण सेयर प्राथमिक पुँजी कुल जोखिम भारित सम्पत्तिको ५१२५ प्रतिशत भन्दा कम भएको अवस्थालाई ट्रिगर बिन्दु मानिनेछ। यो सेयरलाई संस्थापक समूहको साधारण सेयरमा परिणत गर्नुपर्नेछ। यसरी परिणत गर्दा संख्या निर्धारण गर्ने विधिसुत्र विवरणपत्रमा उल्लेख गर्नुपर्नेछ। यो सेयर जारी गर्दा यस प्रकारको सेयरमा निहित जोखिम तथा ट्रिगर बिन्दु पश्चात हुन सक्ने अपेक्षित परिणामका बारेमा स्पष्ट खुलाई च्ष्कप म्ष्कअयिकगचभ क्तबतझभलत सार्वजनिक गर्नुपर्नेछ। जस्मा यो सेयरमा लगानी गर्ने लगानीकर्ताबाट तोकिएको व्यवस्था समेत समावेश गरी लिखित सहमति लिनुपर्नेछ विवरणपत्रमा उल्लिखित सम्पूर्ण व्यवस्था तथा शर्त पढेको र बुझेको, लगानीकर्ता अविमोच्य असञ्चिति अग्राधिकार सेयरमा निहित रहेको जोखिमका बारेमा पूर्ण जानकार रहेको हुनुपर्छ। संस्था खारेजी भएको अवस्थामा अविमोच्य असञ्चिति अग्राधिकार सेयरको भुक्तानी साधारण सेयरभन्दा अगाडि तर पूरक पूँजीमा समावेश भएका नियामकीय पूँजी उपकरणहरू, निक्षेपकर्ता एवं अन्य साधारण साहुभन्दा पछि मात्र हुने छ। केन्द्रीय बैंकलेयो सेयर स्वीकृति दिँदा आवश्यकता अनुसार अन्य थप शर्तहरू तोक्न सक्नेछ। यो सेयर तोकिएको संस्थाको हकमा मात्र लागु हुनेछ। डिबेञ्चर तथा अन्य ऋण उपकरण जारी गर्ने प्रावधानलाई खुकुलो नेपाल राष्ट्र बैंकले पूँजी पर्याप्ततालाई सघाउन डिबेञ्चर तथा अन्य ऋण उपकरण जारी गर्ने प्रावधानलाई खुकुलो बनाएको छ। केन्द्रीय बैंकको बैंक तथा वित्तीय संस्था नियमन विभागले बुधबार एकीकृत निर्देशन, २०८० शंशोधन गर्दै डिबेञ्चर तथा अन्य ऋण उपकरण जारी गर्ने प्रावधानलाई खुकुलो बनाएको हो। अन्तिम लेखापरीक्षण भएको पछिल्लो वित्तीय विवरणको आधारमा कायम रहेको प्राथमिक पुँजीको ५ प्रतिशतभन्दा बढी सञ्चित नोक्सानी बाँकी नरहेका संस्थाले बढीमा आफ्नो प्राथमिक पुँजीको शत प्रतिशतसम्मको डिबेञ्चरअन्य ऋण उपकरण जारी गर्ने स्वीकृतिका लागि यस बैंकमा निवेदन पेश गर्नु पर्नेछ। त्यस्तो निवेदनका सम्बन्धमा यस बैंकले आवश्यक शर्त तोकी डिबेञ्चर तथा अन्य ऋण उपकरण जारी गर्न स्वीकृति दिन सक्नेछ।शंशोधित व्यवस्थामा उल्लेख छ। के हो अग्राधिकार सेयर र अविमोच्य असञ्चिति अग्राधिकार सेयर ? संस्थाले निष्काशन गरेको सेयर मध्ये प्रतिफल तथा पूँजि फिर्तामा अग्र अधिकार हुने सेयरलाई अग्राधिकार सेयर भनिन्छ। अग्राधिकार सेयरमा सेयरपुँजि तथा ऋण दुबैंको मिश्रीत विशेषता हुने गर्छ। अग्राधिकार सेयर निष्काशन गर्दा कम्पनी ऐन, २०६३ मा उल्लेख भएको व्यवस्थालाई पालना गरी गर्नु पर्ने हुन्छ भने यो समूहको सेयरहरूले साधारण सेयरधनीहरू भन्दा अधि रकम तथा प्रतिफल प्राप्त गर्ने अधिकार राख्दछ। अविमोच्य असञ्चिति अग्राधिकार सेयर घाटा हुँदैन दिँदैन र नाफा हुदा मात्रै लाभांशका रूपमा बैंक तथा वित्तीय संसथाले दिन्छ। डिवेञ्चरमा लगानीकर्ताले ब्याजदर जस्तो कुपन रेट हुन्छ। अग्राधिकार सेयरमा लाभांश जस्तै लाभांश दर हुन्छ। अविमोच्य असञ्चिति अग्राधिकार सेयरमा लाभांशको दर पहिल्यै निश्चित रूपमा तोकेको हुन्छ र नाफा मात्रै हुँदा बाँड्ने शर्त राखेको हुन्छ। यो संस्थागतले मात्रै किन्न पाउँछन्। यो सेयरमा दीर्घकालीन रूपमा निश्चित प्रतिफल आउँछ भनेर संस्थागत लगानीकर्ताहरूले लगानी गर्ने गर्छन्।"
म्याग्दीमा भित्रियो डिप बोरिङ प्रविधिको सिँचाइ आयोजना,"बेनी : म्याग्दीमा डिप बोरिङ सहितको लिफ्ट प्रविधिको सिँचाइ आयोजना भित्रिएको छ। खानेपानी, जलस्रोत तथा सिँचाइ डिभिजन कार्यालय म्याग्दीले मंगला गाउँपालिका३ पखेरमा जिल्लामै पहिलोपटक भूमिगत पानी तान्ने डिप बोरिङ प्रविधिको सिँचाइ आयोजना निर्माण गरेको हो। डिप बोरिङ, लिफ्ट, भूमिगत र भूसतही प्रविधिको संयोजन गरिएको आयोजनाको बुधबार परीक्षण सफल भएको कार्यालयका प्रमुख झलकमोहन ओझालले जानकारी दिए। डिप बोरिङ प्रविधि म्याग्दी जिल्लामा पहिलोपटक पखेरमा भिœयाएका हांै, उनले भने, जमिन भित्र पाइप राखेर विद्युतीय उपकरणको सहायताले तानेको पानी पोखरीमा संकलन गरी, नहर र पाइपलाइनबाट खेतबारीमा सिँचाइ गर्ने व्यवस्था मिलाएका छौं। सुक्खा याममा भूमिगत र बर्खामा खोल्सा तथा मुहानको पानी प्रयोग गरेर सिँचाइ गर्न मिल्ने संरचना तयार पारिएको उनले बताए। म्याग्दी नदी किनारमा प्वाल पारेर राखिएको २०० एमएम क्षमताको जिआई पाइपभित्र प्रतिसेकेण्ड १२५ लिटर पानी तान्न सक्ने २५ हर्सपावर क्षमताको सम्पवेल पम्प (पानी तान्ने उपकरण) जडान गरिएको छ। पानी तान्ने उपकरण सञ्चालन गर्न नेपाल विद्युत प्राधिकरण बेनी वितरण केन्द्रले ५० केभीए क्षमताको ट्रान्सफर्मर र विद्युत् लाइन जडान गरेको छ। डिप बोरिङ राखेको ठाउँदेखि १५० मिटर उचाइमा रहेको ४८ हजार लिटर क्षमताको टंकीमा पानी लैजान २०० एमएम क्षमताको एचडीआई (पोलिथिन) पाइप जडान गरिएको खानेपानी, जलस्रोत तथा सिँचाइ डिभिजन कार्यालय म्याग्दीका सब ईञ्जिनियर अञ्जन खत्रीले बताए। ४८ हजार लिटर क्षमताको ट्यांकी भन्दा ७० मिटर माथि २१८ मिटर पाइपबाट प्रतिसेकेण्ड २ लिटरका दरले तान्ने पानी संकलन गर्न २२ हजार ५०० लिटर क्षमताको अर्को ट्यांकी बनाइएको छ। आयोजनामार्फत ५५० मिटर पक्कि नहर निर्माण भएको छ। थप १०० मिटर नहर निर्माण गर्न बाँकी छ। १३ हेक्टर क्षेत्रफल जमिनमा सिँचाइ सुविधा पुगेको पखेर सिँचाइ आयोजनाको उपभोक्ता समितिका अध्यक्ष नरबहादुर थापाले बताए। ५० घरधुरी कृषक लाभान्वित भएका छन्। पखेरको खेतीयोग्य जमिन सिँचाइ सुविधाको अभावमा प्रयोगमा आउन सकेको थिएन्। बस्ती मुनिको म्याग्दी नदीमा बगेको पानी हेरेर चित्त बुझाउन बाध्य पखेरबासीले आकाशे पानीको भरमा खेती लगाउने गरेका थिए। २ वर्षअघि खडेरीका कारण रोपाइँ गर्न नपाएर धानको बिउ काटेर भैंसीलाई घाँस खुवाएका थिए। स्थानीय कृषक छविलाल भुसालले विगतका वर्षमा आकाशे पानीको भरमा साउनमा धान रोपाइँ गर्ने कृषकहरूले यसपालि असारको अन्तिम सातादेखि रोपाइँको तयारी गरेका बताए। पर्याप्त पानी भए पछि रोपाइँ र सिँचाइका लागि पालो कुर्नुपर्ने समस्या हटेको छ। पानीका कारण उत्पन्न हुने विवाद हटेको र सामाजिक सद्भाव कायम राख्न सहयोग पुगेको छ। चालु आर्थिक वर्षमा संघीय सरकारबाट ३० लाख र प्रदेश सरकारले १० लाख बजेट विनियोजन गरेको यस आयोजनालाई थप ५० लाख रुपैयाँ बजेट रकमान्तरण गर्न प्रदेशको ऊर्जा, जलस्रोत तथा सिँचाइ मन्त्रालयमा प्रस्ताव गरिएको कार्यालय प्रमुख ओझाले बताए। गण्डकीमा हुनुपर्ने पखेर लिफ्ट सिँचाइ योजना रातो किताबमा राख्ने क्रममा भएको त्रुटिका कारण लुम्बिनी प्रदेशको कार्यक्रममा परेको थियो। प्रधानमन्त्रीको निजी सचिवालयमा कार्यरत म्याग्दीका पुनम खड्काको समन्वयमा लुम्बिनी प्रदेशमा गएको योजना म्याग्दीमा स्थानान्तरण भएको उपभोक्ता समितिका अध्यक्ष थापाले बताए।"

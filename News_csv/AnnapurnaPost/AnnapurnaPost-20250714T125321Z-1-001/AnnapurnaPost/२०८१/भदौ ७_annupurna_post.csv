शीर्षक,विवरण
बागमती प्रदेश आत्मनिर्भर बनाउने अभियान,"बागमती प्रदेशको वन तथा वातावरण मन्त्रालयको नेतृत्व गरिरहँदा यस मन्त्रालय अवसर र चुनौती दुवै पाएको छु । यस मन्त्रालयको काम जगत र जीवनलाई जोड््नुको साथै पर्यावरणलाई मानव जीवनसँग कालन्तरसम्म सुन्दर बनाउनेअन्तर्गत पर्छ । यसलाई व्यवस्थित गर्न अहिलेदेखि काम गर्ने अवसर छ । भने, चुनौती हामीभित्र अलिअलि रहेको छ । वन मन्त्रालयप्रति, वनका कर्मचारी र मन्त्री समेतलाई सर्वसाधारण जनताले हेर्ने नजर अलि फरक छ । त्यसलाई सर्वस्व कार्य सबैले यो वन हाम्रो हो, यो वन र जीवन अन्यन्य मिश्रित सम्बन्ध छ भनेर बुझाउनुपर्ने यो पनि चुनौती छ । मन्त्रालयले यसअन्तर्गत रहेका वन तथा वातावरण,भूसंरक्षण, जलाधार संरक्षण जस्ता क्षेत्रमा विशेष रूपमा योजना बनाएर काम सुरु गरेको छ । मन्त्रालयले प्रदेशभित्र रहेका वन जंगलको संरक्षण गर्दै त्यहाँ रहेको काठदाउरा,जडीबुटीको उत्पादनलाई बढाउँदै वनजंगलभित्र खेती प्रणालीको विकास गर्दै समुदायमा रहेका आमजनताको जीवन स्तरमा आर्थिक उन्नति ल्याउने लक्ष्य लिएको छ । यस्तै जलाधारको क्षेत्रमा ठूलो नदीको जलाधार र त्यसका सहायक जलाधार क्षेत्रहरूको संरक्षण गर्ने, भविष्यमा सम्भावित बाढी पहिरो जाने स्थानहरूको एकिन गरी त्यहाँ वृक्षरोपण गर्ने, पछिल्लो समय विश्वमै जलवायु परिवर्तन भइइरहेको छ । त्यसले गर्दा हाम्रो देशमा समेत प्रत्यक्षवा अप्रत्यक्ष रूपमा असर गरिरहेको देखिन्छ । जलवायु परिवर्तनले पारिरहेको प्रभावलाई कम गर्दै वातावरणलाई स्वच्छ राख्न मन्त्रालयले कार्यविधि तयार गर्दै काम गर्न सुरु गरिरहेको छ । बागमती प्रदेशको करिब आधा भूभाग वनजंगलले ढाकेको छ । त्यसको संरक्षण गर्दै वनजंगलबाट स्थानीय समुदाय र राज्यलाई समेत आर्थिक रुपमा लाभप्राप्त होस्् भने उद्देश्यका साथ बागमती प्रदेश आत्मनिभर प्रदेश बनाउने अभियान सुरु गरेका छौं । (सिलवाल बागमती प्रदेश वन तथा वातावरण मन्त्री हुन् ।)"
विभूतिको वैभव,"तत्कालीन राजा विक्रमबहादुर सिंह र रुद्रकुमारीको छोरा जयपृथ्वीबहादुर सिंह सानै उमेरमै परोपकारी स्वभावका थिए। खेलकुद र सिकारभन्दा उनलाई पढ्न र नयाँनयाँ कुरा जान्न मन लाग्थ्यो। राणा प्रधानमन्त्री जंगबहादुरकी छोरीपट्टिका नाति, राणा प्रधानमन्त्री चन्द्रशमशेरका छोरीज्वाइँ भएकाले नेपालको दरबारभित्र र बाहिर जनतामाझमा जयपृथ्वीको विशेष सम्मान थियो। शक्तिशाली राणा प्रधानमन्त्रीका ज्वाइँभन्दा सर्वसाधारणको सेवामा शिक्षा, पत्रकारिता र मानवतावादको मार्ग अवलम्बन गरेर निष्काम कार्य गर्न उनी रुचाउँथे। उनको जन्म १९३४ साल भदौ ७ गते बझाङमा भएको थियो। रजौटा उन्मूलन कानुन : २०१७ सालमा राजा महेन्द्रको शासनकालमा लागू गरिएको राज्य रजौटा उन्मूलन ऐनसँगै अन्य ससाना राज्य र बझाङको राजतन्त्रको उन्मूलन भयो। नेपालका राजारजौटाले त्यस ऐनलाई स्वीकार गरे पनि बझाङका तात्कालिक राजा ओमजंगबहादुर (जयपृथ्वीका भाइ देवीजंग बहादुरका नाति रामजंगका छोरा)ले २०१८ मा विद्रोह गरे, हतियार उठाएर लडाइँ नै गरे। राज्यको सेनाद्वारा मार्मा भन्ने ठाउँमा उनी मारिए। २०६३ को आन्दोलनताका मानार्थ राजाको सम्मान पाएका मुस्ताङी राजाको पनि अन्त भयो। १९९७ सालमा भारतको बेंगलर मृत्यु हँुदा जयपृथ्वीको कार्यले चर्चा पाइसकेको थियो। नेपालमा भन्दा विश्वमा उनको ख्याति फैलिसकेको थियो। भारतबाट प्रकाशित हुने अमृतबजार पत्रले दोस्रो गौतम बुद्धको निधन भनेर समाचार प्रकाशित गरेको थियो। शिक्षाप्रेमी : शिक्षा सबैका लागि अनिवार्य हुनुपर्छ। मानवता, शिक्षा र चेतनाबिना मानिस पशुसरह हो भनेर राम्ररी बुझेका जयपृथ्वीले नेपाली भाषामा पुस्तक लेखनदेखि प्रकाशन र वितरण कार्यमा पनि आफैं खटेर लागे। उनले पाठशाला खोल्ने, पाठ्यक्रम तैयार गर्ने, मातृभाषामा शिक्षा दिने, अभिभावकलाई केटाकेटीको पढाइमा संलग्न गराउने, पाठशालामै खाजाको व्यवस्था गराउनेजस्ता कार्यलाई निरन्तरता दिए। कुपोषण, विकृतिपूर्ण संस्कृति र अज्ञानताले बालबच्चाको विकासमा बाधा पुर्याउँछ भनेर राम्ररी बुझेका उनले प्राथमिक शिक्षादेखि उच्च शिक्षासम्म विभिन्न कार्य गर्न पहल गरेका उदाहरण थुप्रै छन्। चैनपुर र काठमाडौंको नक्सालमा सत्यवादी पाठशाला खोलेर यिनले शिक्षाद्वारा चेतना फैलाउन प्रयत्न गरे। १९५८ सालमा जयपृथ्वीले अक्षरांक शिक्षा नामक पुस्तक लेखेर पाठशलामा पढाउन सुरु गरे। यस पुस्तकमा बाह्रखरी अक्षर ज्ञान, गणितको एकावली, पहाडा, जोडघटाउ, भागगुणन र इस्लाम धर्मका चाडपर्वको पनि उल्लेख छ। नेपाली भाषामा लेखिएको यस पुस्तक शिक्षाको क्षेत्रमा कोसेढुंगाका रूपमा स्थापित भएको छ। पाशुपत छापाखानामा एक हजारप्रति छापिएको अक्षरांक पुस्तकले नेपाली समाजमा नयाँ क्रान्ति ल्यायो। जयपृथ्वीले अक्षरमाला, पदार्थ तत्व विवेक, बालबोध भागएक, जापानको इतिहास, शारीरिक शिक्षा दर्पण, श्रेस्ता दर्पण भाग१२, बालबोध, प्राकृत व्याकरण, भूगोल विद्या, मानवतावाद१, २, ३, द फ्ल्याग अफ पिस र द ह्युमानिस्ट नामक पत्रिकाको प्रकाशन र वितरण गरेर शिक्षाको क्षेत्रमा नयाँ क्रान्ति नै ल्याए। शिक्षाप्रेमी उनको अनुरोधमा चन्द्रशमशेरले आठ जनालाई जापानमा प्राविधिक शिक्षा लिन पठाए। क्याप्टेन जंगनरसिंह राणा, क्याप्टेन भक्तबहादुर बस्न्यात, देवनरसिंह राणा, बालनरसिंह रायमाझी, दीपनरसिंह राणा, हेमबहादुर राजभण्डारी, रुद्रलाल सिंह, विचारमानसिंह र अभिभावकको रूपमा स्वामी पुरानन्द गिरीको टोली जापान पुगेर शिक्षा पूर्ण गरेर नेपाल फर्किएको थियो। जापानमा पढ्न गएकामध्ये दुईजनाले हतियार इन्जिनियरिङ, दुईजनाले खनिज विषय, एकजनाले कृषि, एकजनाले मेकानिकल इन्जिनियरिङ, एकजनाले व्यावहारिक रसायनशास्त्र, एकजनाले सेरामिक्स तथा लेकर भेस विषय अध्ययन गरेको पाइन्छ। सन् १९०२ मा स्वामी पुरानन्द गिरीको नेतृत्वमा जापान गएका आठ विद्यार्थी र १७ कामदारको टोली ४७ दिन लगाएर समुद्रको बाटो हँुदै क्रमशः कोलम्बो, रंगुन, सिंगापुर र कोबे हुँदै जापानको योकोहामा पुगेका थिए। यी विद्यार्थी नेपाल फर्कंदा जापानका केही विशेष फलफूल र फूलका बिरुवा नेपाल ल्याए। जसमध्ये काँचै खान मिल्ने हलुवाबेद, आकारमा ठूलो देखिने कटुस, विभिन्न रंगका गोदावरी फूलहरू र नीललहर फूल छन्। पत्रकारिता : जयपृथ्वीबहादुर सिंहलाई नेपाली पत्रकारका अगुवा मानिन्छ। राजा पृथ्वीवीरविक्रम शाह र प्रधानमन्त्री देवशमशेरको शासनकालमा १९५८ साल वैशाख २४ गते सोमबारको दिन गोरखापत्रको प्रकाशन सुरु भयो। गोरखापत्रको प्रोप्राइटरमा उनै जयपृथ्वीलाई नियुक्त गरियो। उनले गोरखापत्रको गुणस्तर बढाउन विभिन्न प्रयत्न गरे। नक्सालको प्रेसबाट गोरखापत्र, पाठ्यपुस्तक र अन्य शैक्षिक सामग्री पनि प्रकाशन हुन्थ्यो। गोरखापत्रको पहिलो अंकदेखि प्रथम पृष्ठको माथि शिरमा आशीर्वचन छापिने परम्परा आजसम्म छ। सर्वे भवन्तु सुखिनः सर्वे सन्तु निरामयाः सर्वेभद्राणि पश्यन्तु मा कश्चिद दुःख भाग्जनः जयपृथ्वीलाई नेपालमा विविध कार्य गर्न सजिलो थिएन। तर यहाँको परिस्थिति राम्ररी बुझेका उनले बेङ्लोरको चेट्टीरोडस्थित जया भवनलाई कार्यथलो बनाए। त्यहीँबाट आफ्नो ह्युम्यानिस्ट क्लबको मुखपत्रको रूपमा द ह्युम्यानिस्ट नामको पत्रिका प्रकाशन गरी विश्वका प्रमुख घटनालाई उजागर गर्न थाले। पत्रपत्रिकाको प्रकाशनले मात्रै कुनै पनि राष्ट्रको स्तर निर्धारण गर्न सकिन्छ भन्ने यथार्थ उनले राम्ररी बुझेका थिए। युरोप यात्रा : १९६४ साल चैत्र २५ गते सोमबार चन्द्रशमशेर साइत गरेर युरोप यात्रामा हिँडे। ४५ जनाको समूह लिएर उनी बेलायत सरकारको निमन्त्रणामा गएको विवरण नेपालका विभिन्न साहित्यिक स्रोतमा पाइन्छ। उक्त यात्रामा जयपृथ्वी पनि सम्मिलित थिए। १९६५ असार १२ गते जयपृथ्वीलाई लिएर चन्द्रशमशेर बेलायतको वाटर लुबाट वेजिंगस्टेक महल गएका थिए। महिना अठार दिनको यात्रा गरेर १९६५ भदौ १२ गते टोली काठमाडांै फर्कियो। नेपालका राणा प्रधानमन्त्रीहरूले गरेका विदेश भ्रमणमध्ये जंगबहादुरको बेलायत यात्रा (१९०६ माघ ४) र चन्द्र शमशेरको युरोप यात्रा निकै चर्चित छ। युरोप यात्रा नामक पुस्तकमा प्रस्थान काण्ड, समुद्र काण्ड, लन्डन काण्ड र पेरिस काण्डमा विभाजित छ। मानवतावादी नेता : जयपृथ्वी मानवतावादी नेता हुन्। यिनले विश्वका विभिन्न देश भ्रमण गरेर सामाजिक कार्यहरू गरेको उदाहरण थुप्रै छन्। सन् १९३६ मा इटलिका सेनाले इथियोपियामा आक्रमण गर्दा गुस्टार्ड ग्यास फाले। त्यसको प्रभावले सर्वसाधारण मानिस मूच्र्छा पर्दै मर्न थाले। जयपृथ्वीले ग्यास मास्क किनेर वितरण गर्ने निधो गरे। जापानको भिसा नभएकाले कार्यमा रोकावट हुने देखेर उनले राम्रो परोपकारी कार्य गर्न नक्कली भिसा बनाए। तर उनले जेल सजाय भोग्नुपर्यो। आफ्नै खर्चले ग्यास मास्क किनेर इथियोपियाका जनतालाई बाँड्ने उद्देश्य बताएपछि भने यिनी जेलबाट छुटे। जुन कामले हजारौंको ज्यान बच्यो। सन् १९३३ मा सिकागोको विश्वधर्मसँगमा भाग लिन जयपृथ्वी गए। उपसंहार : स्वदेश र विदेशी भूमिमा नेपालका विभूति जयपृथ्वीको विभिन्न कार्यको वर्णन र प्रशंसा गरिएको छ। बिर्सिएका नायक उनको जीवनी र योगदानले पाठ्यक्रममा स्थान पाएको छ। समाज, राष्ट्र र विश्वकै लागि नयाँ विचारधारा लिएर उनले जसरी कदम चाले, त्यो प्रशंसनीय र अनुकरणीय छ। उनका दर्शन र विचार समेटिएका पुस्तक जनसमक्ष पुर्याउन आवश्यक छ।"
परिवर्तन सेवा कि सत्तामा ?,"दुर्गम स्थानहरूसम्म सरकारी सेवा पुग्न सकेको छैन। खोइ कहाँ छ समतामूलक समाज ? कस्तो विडम्बना ? हामीमध्ये कतिले सरकारी सेवाको वितरणमा पहुँच राख्छौं ? हामी जस्तै पहुँच राख्ने कति नेपाली छन् ? वा सरकारी सेवाको वितरण कहाँसम्म पुग्छ ? हामीमध्ये कति नेपाली नागरिकले त्यसको उपभोग गर्न पाउँछन् वा सक्छन्, सहज रूपमा ? के नागरिक र उपभोक्ता एउटै कुरा हो ? सरकारको लक्ष्य नागरिकसम्म पुगोस् भन्ने हो कि उपभोक्तासम्म पुगोस् भन्ने हो ? हरेक नागरिक र उपभोक्तासम्म सरकारी सेवा र सुविधाहरू उपलब्ध छन् ? एकचोटी यी प्रश्नहरूको उत्तर खोजेर हेरौं। उत्तर हुनेछ, देशको वास्तविक हैसियत, आर्थिक र सामाजिक उन्नति र राजनीतिक सफलता। हामीले देश बनायौं वा परिवर्तन गर्यौं भनेर नेताहरू कुर्लिरहँदा, उनीहरू कति सही वा कति झुट वा कति भ्रामक छन् ? वा छैनन् भन्ने कुरा ती प्रश्नहरूको उत्तर हेरेर थाहा हुन्छ। सहरमा बस्ने एउटा नागरिक अझ भनौं काठमाडौंमा बस्ने नागरिकले पाउने सरकारी सेवा वा सुविधा वा कुनै उपभोग्य वस्तुमाथि उसको पहुँच र ओलङ्चुङ्गोलामा बस्ने अर्को नागरिक र उसले पाउने तिनै सुविधामाथिको पहुँच के एउटै छ ? नेताको नजिक भएका मान्छे, उसका आसेपासे, आर्थिक रूपले सबल र सक्षम व्यक्ति, पुरुष वा माथिल्लो जातको भन्ने समुदायको पहुँच भर्सेज एउटा गरिब, त्यो पनि महिला, त्यो पनि अपांगता भएको त्यो पनि भौगोलिक हिसाबले विकट ठाउँमा बसोबास गर्ने व्यक्तिको सरकारी सुविधा माथिको पहुँचमा कति अन्तर छ ? अर्को महत्त्वपूर्ण प्रश्नबाट थाहा हुन्छ, देशको सामाजिक, आर्थिक र राजनीतिक अवस्था बुझ्न। समतामूलक समाजको सम्भावनाको कुरा गरिरहँदा माथि उठाएका प्रश्नहरू महत्त्वपूर्ण हुन आउँछन्। जबसम्म समाज समतामूलक बन्दैन तबसम्म समाज समुन्नत हुन सक्दैन। लोकतान्त्रिक गणतन्त्र वा प्रजातान्त्रिक अभ्यास वा युगान्तकारी परिवर्तनको कुरा गरिरहँदा सरकारले दिने सेवा वितरणलाई प्रभावकारी र समतामूलक बनाउन सकिराखेको छैनौं भने परिवर्तन गरेको कुरा गर्नु वा संविधान संशोधन गरेका कुरा गर्नुको कुनै अर्थ नहोला कि ? प्रदेश सरकार भइसक्दा पनि कतिपय सरकारी सेवा लिन हुम्ला र जुम्ला, रोल्पा र डोल्पाबाट अझै पनि नागरिकले काठमाडौं धाउनु पर्ने हुन्छ। कुनै चिनेको सरकारी कर्मचारी वा नेता छ भने फोनको भरमा कार्यालय नै नगई काम हुन्छ। तर त्यो नागरिकको कोहीसँगको पहुँच छैन भने कयौंचोटि त्यही कार्यालय धाउनुपर्छ। यसरी त्यो व्यक्ति पनि कुनै बिचौलियाको सिकार बन्न पुग्छ। कयौं निर्दोष र सोझा नागरिकले अहिलेसम्म भोग्दै आएको पीडा हो यो। वास्तवमा भन्ने हो भन्ने सरकारले दिने अत्यन्तै महत्त्वपूर्ण र अनिवार्य सुविधाहरू विगतभन्दा अहिले बढी धरायसी भएर गएको देखिन्छ। जस्तै, करिब २५३० वर्ष पहिले गाउँका टोलटोलमा चिठी पुर्याउन हुलाकीहरू आउँथे, साइकलको घण्टी बजाउँदै। अहिले त्यो सम्पूर्ण रूपमा हराएर गएको छ। नागरिक आफंै खोजी खोजी सम्बन्धित ठाउँमा धाएर जानुपर्छ। काठमाडौंमै त्यही अवस्था छ, गाउँको त कुरै छोडौं। चिठीको कुरा गर्ने हो भने अमेरिकाजस्तो सुसम्पन्न र भौतिक पूर्वाधार र प्रविधि भएको देश भएर पनि हरेक दिन हुलाकी चिठी लिएर घरघर पुग्छ। सरकारले के त्यो सुविधा हरेक घरघरमा पुर्याएको छ ? हुलाकको महत्त्वलाई बुझेको छ ? उल्टै त्यो सुविधा बिस्तारै लोप हुँदै गएको देखिन्छ। भौगोलिक विकटताका कारण भनेको र चाहिएको समय सरकारी सुविधाहरू घरघर पुग्न सकेका छैनन्। के त्यही हो समतामूलक अभ्यास ? देशमा आएको परिवर्तन ? कर्णालीमा महिलाले गर्भवती भएका कारण समयमा अस्पताल पुग्न नपाएर मर्नुपर्छ। हुम्ला, जुम्लामा सिटामोल नपाएकै कारण ज्वरो आएर बिरामीले प्राण त्याग्नुपर्छ। यही हो समतामूलक देशको कथा ? कयौं नागरिकले तुहिन तान्दै नदी पार गर्नुपर्छ। अझै पनि नुनको भारी बोकेर उकालो चढ्नु पर्छ। मान्छे चन्द्रमामा पुगिसके, हामी भने यही देशको एक ठाउँबाट अर्को ठाउँमा अर्थात् २५२६ किलोमिटरको फरकमा आकाशजमिनको असमानता देख्छौं। हुम्ला, जुम्लामा सिटामोल नपाएकै कारण ज्वरो आएर बिरामीले प्राण त्याग्नुपर्छ। कयौं नागरिकले तुहिन तान्दै नदी पार गर्नुपर्छ। अझै पनि नुनको भारी बोकेर उकालो चढ्नुपर्छ। के यही हो समतामूलक देशको कथा ? अझै पनि आधारभूत स्वास्थ्य सेवा दुर्गम गाउँमा पुग्न सकेको छैन। आधारभूत शिक्षाका लागि कोशौं हिँडेर पुग्नुपर्छ। उच्च शिक्षाको त कुरै नगरौं। बाटोघाटो, बिजुली, यातायातको समस्या दुर्गम गाउँले जनजीवनमा त्यति नै व्याप्त छ। प्रमाणस्वरूप विद्या चापागाईंको हेर्ने कथा हेरे पुग्छ, नेपाली सरकार कति समतामूलक हुन सकेको छ भनेर। सामाजिक सुरक्षा र गरिबी निवारणका काम र कार्यक्रमहरू नाम मात्रका छन्। कृषिप्रधान देश भनिने मुलुक नेपालमा निर्यातभन्दा बढी आयात छ। कृषकका लागि सहजीकरण र उपयुक्त वातावरण छैन। यी यावत् कारणले खेत बाँझै छोडेर युवा पुस्ता रोजगारका लागि पलायन छ। बाढी र पहिरोबाट बर्सेनि सयौंको ज्यान जाँदा सरकार टुलुटुलु हेरिरहन्छ। वर्षौं भयो, सरकारले यस्ता कुरालाई सम्बोधन गर्न सकेको छैन। विकेन्द्रीकरण नाममा स्थापित स्थानीय सरकार आफैंमा केन्द्रित छ। स्थानीय र दुर्गम स्थानहरूसम्म सरकारी सेवा पुग्न सकेको छैन। खोइ कहाँ छ समतामूलक समाज ? कस्तो अपसोच ! कस्तो विडम्बना ! कति लाजमर्दो र दुःखलाग्दो कुरो ! हरे ! समतामूलक देशको कहानी कस्तो कहालीलाग्दो ! सार्वजनिकनिजी साझेदारीको नाममा सरकारसँग मिलेर निजी क्षेत्रले गर्ने काममा पनि स्वार्थ, कृपावाद र नातावाद हाबी छ। समयमै बनिनु पर्ने कामहरू वर्षौं हुँदा पनि बनिसकेका छैनन्। दु्रतमार्ग समय थप्दै लम्बिँदैछ। चाहे जलविद्युत् योजनाका कुरा हुन् वा हुन् एयरपोर्ट निर्माणका कुरा। एक वर्षमा हुन सक्ने कुराहरू एक दशक बित्दा पनि तिनमा सकारात्मक संकेत देखिँदैन। यस्तो अवस्थामा हामी कुन कुरामा ढुक्क हुने कि देशमा साँच्चै परिवर्तन भयो ? सरकार सञ्चालनदेखि जनप्रशासनले दिने डेलिभरीसम्ममा सहकार्यको कुरा उठाइन्छ, जुन एकदमै महत्वपूर्ण हो तर त्यो सहकार्यभन्दा पनि सबैले भनेजस्तो काले काले मिलेर खाऊँ भाले भनेजस्तो मात्र छ। सेवा उपभोक्ता र नागरिकउन्मुख छैन। पहुँचवाला वर्गसम्म त पुग्छ। जसको पहुँच छैन त्यो सधैं पछाडि परिरहन्छ। कोही पनि पछाडि नपरोस् भन्ने नीतिलाई प्रभावकारी ढंगले अवलम्बन गर्ने र कार्यान्वयन गर्ने काम सरकारले गर्न सकेको छैन। नयाँ के आयो ? भन्दा केही छैन। प्रशासनले आफ्नो क्षमता बढाउन सकेको छैन। स्रोतहरूको त्यति नै कमी छ। संसार कहाँ पुगिसक्यो तर हाम्रो प्रशासकीय बनोट भने एक सय वर्ष पुरानो छ, फ्रेडरिक टेलरको टेलरिज्म सिद्धान्त जस्तो ! विकसित देशमा त्यसपछि अरू कयौं सिद्धान्तले त्यो सिद्धान्तलाई प्रतिस्थापन गरिसके। नेपालमा भने एउटा झ्यालबाट अर्को झ्याल अनि फेरि अर्को झ्याल अनि फेरि त्यही झ्याल (अन्डर द टेबल) गर्दागर्दै पूरा युग बितिसक्यो। कर्मचारीलाई कसरी काममा उत्प्रेरित गर्ने र नागरिकसम्म चाँडो र प्रभावकारी ढंगले सेवाहरू पुर्याउने भन्ने कुरालाई अहिलेसम्म अभ्यासमा ल्याउन सकेको छैन। योभन्दा दुःखलाग्दो कुरा के हुन सक्छ ? खोइ परिवर्तन ? परिवर्तन पार्टी र सत्तामा होइन, हरेक जनतासमक्ष सरकारी सेवा प्रभावकारी ढंगले पुग्न सकेको छ कि छैन भन्ने हो। के हाम्रा नेतालाई यति पनि थाहा छैन होला ?  आचार्य, निरीको समाजशास्त्र विभागका निर्देशक हुन्।"
पिपुल्स च्वाइस अवार्डको मनोनयन सार्वजनिक,"काठमाडौं : एनएसजेएफ पल्सर स्पोर्टस अन्तर्गत पिपुल्स च्वाइस अवार्डको मनोनयन सार्वजनिक गरिएको छ। नेपाल खेलकुद पत्रकार मञ्चले शुक्रबार काठमाडौंमा एक कार्यक्रमको आयोजना गर्दै भाद्र २८ गते हुने अवार्डका लागि पिपुल्स च्वाइस अवार्डको मनोनयन सार्वजनिक गरेको हो। पिपुल्स च्वाइस अवार्डका लागि क्रिकेटका गुलशन झा, भलिबलकी कविता भट्ट, कबड्डीकी मानमती विष्ट, फुटबलकी प्रिती राई तथा रग्बीका श्रीराम श्रेष्ठ मनोनयनमा परेका छन्। २१ औं संस्करणको स्पोर्टस अवार्डमा १० विधा समावेश गरिएको छ। वर्षका उत्कृष्ट पुरुष खेलाडी, वर्षका उत्कृष्ट महिला खेलाडी, वर्षका उत्कृष्ट युवा खेलाडी, वर्षका उत्कृष्ट प्रशिक्षक, पिपल्स च्वाइस अवार्ड, पारा एथलिट सम्मान, स्पेसल अवार्ड, टिम अफ दी एयर, लाइफटाइम एचिभमेन्ट अवार्ड, एसियन स्पोर्ट्स जर्नालिस्ट अवार्ड विधा रहने मञ्चले जनाएको छ। कार्यक्रममा अवार्डका लागि भोटिङ पार्टनरमा इसेवासँग एनएसजेएफले सम्झौता नवीकरण गरेको छ।"
साफ यु२० च्याम्पियनसिप : सेमिफाइनलमा नेपाल र भुटानबीच प्रतिस्पर्धा हुने,काठमाडौं : साफ यु२० च्याम्पियनसिपअन्तर्गत सेमिफाइनलमा नेपाल र भुटानबीच प्रतिस्पर्धा हुने भएको छ। सातदोबाटोस्थित एन्फा कम्प्लेक्समा भएको समूह बी को अन्तिम खेलमा भारतले माल्दिभ्सलाई १० ले पराजित गरेसँगै नेपालले सेमिफाइनलमा भुटानसँग प्रतिस्पर्धा गर्ने टुंगो लागेको हो। नेपाल र भुटान बीचको सेमिफाइनल खेल आइतबार हुने छ। भारतसँग पराजित भएसँगै माल्दिभ्स अंकविहीन हुँदै प्रतियोगिताबाट बाहिरिएको छ भने भारत समूह विजेता बनेको छ। त्यस्तै सोही समूहबाट भुटान तीन अंकका साथ सेमिफाइनल पुगेको हो। साबिक विजेता भारतले साबिक उपविजेता बंगलादेशसँग प्रतिस्पर्धा गर्नेछ। फाइनल खेल आगामी बुधबार हुने एन्फाले जनाएको छ।
पुँजीगत खर्च वृद्धि नगरी विकास समृद्धिका कुरा गर्नुको अर्थ छैन : अर्थमन्त्री,"काठमाडौं : उपप्रधान एवं अर्थमन्त्री विष्णु पौडेलले निजी क्षेत्रको भूमिकालाई कटौती गर्ने काम सरकारले नगर्ने स्पष्ट पारेका छन्। नेपाल उद्योग तथा व्यवसायी महासंघले शुक्रबार काठमाडौंमा आयोजना गरेको कार्यक्रममा अर्थमन्त्री पौडेलले मुलुकको आर्थिक विकासमा निजी क्षेत्रको भूमिका महत्वपूर्ण रहेको भन्दै यसलाई कटौती गर्ने काम वर्तमान सरकारले नगर्ने स्पष्ट पारेका हुन्। सरकारले सरकार,निजी क्षत्र र सहकारीलाई एक साथ विकासको गतिमा अघि बढाउने उनले बताए । उनले वर्तमान सरकार संसदको अहिलेसम्मकै बलियो सरकार भएकाले भन्दै सरकारमा रहेका प्रत्येक मन्त्रीलाई काम नगर्ने छुट नभएको जिकिर गरे। विभिन्न नीतिगत विषयमा निजी क्षेत्रको असन्तुष्टि देखिएको सन्दर्भमा त्यसलाई सम्बोधन गर्दै अर्थतन्त्रलाई बलियो बनाउने गरी काम गरिरहेको उनले बताए । पौडेलले पुँजीगत खर्चको गुणात्मक वृद्धि नगरी विकास समृद्धिका कुरा गर्नुको कुनै अर्थ नहुने बताए। बजेट विनियोजन कौशलका हिसाबले नेपाल अति कमजोर देखिएको भन्दै उनले लागत अनुमान नगरिएका तथा प्रतिफलको सही अनुमान नगरिएका ११ हजार बढी योजना संघीय सरकारले सञ्चालन गर्नुपर्ने योजनाका रूपमा रहेको बताए। नेपाल उद्योग वाणिज्य महासंघका अध्यक्ष चन्द्रप्रसाद ढकालले निजी क्षेत्रलाई अख्तियारको अनुसन्धानको दायरामा राख्न खोजिएको भन्दै आपत्ती जनाए । यसका कारण पूर्वाधार,कलकारखानादेखि हरेक क्षेत्रमा ब्रेक लाग्न सक्ने उनले बताए । त्यस्तै उनले बैंकहरूमा लगानी गर्नेले अरु क्षेत्रमा लगानी गर्न नपाउने व्यवस्थाले आर्थिक गतिविधिमा नै प्रभाव पार्ने उल्लेख गरे। कार्यक्रममा सहभागी अन्य व्यवसायीहरूले मुलकको आर्थिक समृद्धिमा निजी क्षेत्रको भूमिकालाई समेट्दै अघि बढ्न सरकारलाई सुझाव दिएका थिए ।"
अन्नपूर्णको स्टार्टअप अभियानसँग अर्वान हस्पिटालिटिले गर्यो सहकार्य,"काठमाडौं : युवा उद्यमीहरूले सुरू गरेको स्टार्टअप व्यवसायको प्रवर्द्धन गर्न अन्नपूर्ण मिडिया नेटवर्कले सुरू गरेको स्टार्टअपसँग अन्नपूर्ण अभियानमा अर्वान हस्पिटालिटि प्रालिले पनि सहकार्य गरेको छ । स्टार्टअप व्यवसाय गरिरहेका युवा उद्यमीहरूसँग सहकार्य गरी उनीहरूको व्यवसाय प्रवर्द्धन गराउन उक्त अभियान सुरू गरिएको हो। शुक्रबार नेटवर्कको केन्द्रीय कार्यालयमा भएको एक समारोहमा नेटवर्क र अर्वानबीच सहकार्य सम्झौता भएको छ । सम्झौता पत्रमा नेटवर्कका तर्फबाट महाप्रबन्धक मनोज बस्नेत र अर्वान हस्पिटालिटिको निर्देशक रोभिका गुरुङले हस्ताक्षर गरेका हुन्। अर्वान हस्पिटालिटीले सेवामूलक व्यवसायमा लगानी गरी व्यवसाय सञ्चालन गरिरहेको छ । अर्वानले पोखरा प्रिज्जा हाउसब्रान्डमा पोखरा, काठमाडौंको धुम्वाराही र ललितपुरको कुपन्डोलमा व्यवसाय गरिरहेका छ । अन्नपूर्ण मिडियाले हामी युवा उद्यमीहरूको हौसला बढाउन सुरू गरेको अभियानमा सहकार्य गर्न पाउँदा हर्षित छौं,'अर्वान हस्पिटालिटिको निर्देशक रोभिका गुरुङ भनिन्, यसले हाम्रो ब्रान्डिङलाई बजारीकरण गर्नमा ठूलो सहयोग गर्नेछ।'"
राजधानीमै माओवादी महाकमजोर,"पार्टी कार्यालय पेरिसडाँडामा बिहीबार सम्पन्न बैठकमा पार्टी अध्यक्ष प्रचण्डको चर्को आलोचना गरिएको छ। काठमाडौं : नेकपा माओवादी केन्द्रका नेताहरूले पार्टी नेतृत्वलाई उपत्यकाका लागि विशेषखालको कार्यक्रम बनाउन माग गरेका छन्। युवापुस्ताका मुद्दालाई सम्बोधन गर्न चुक्दा संघीय राजधानीको केन्द्र काठमाडौं, ललितपुर र भक्तपुरमा माओवादी महाकमजोर भएकोे माओवादीको बागमती प्रदेशस्तरीय बैठकले निष्कर्ष निकालेको छ। पार्टी कार्यालय पेरिसडाँडामा बिहीबार सम्पन्न बैठकमा पार्टी अध्यक्ष प्रचण्डको चर्को आलोचना गरिएको छ। पार्टी उपाध्यक्ष तथा प्रवक्ता अग्नि सापकोटाले उपत्यकाको पार्टी सबालमा बैठकमा गहिरो छलफल भएको पुष्टि गरे। उठाइएका विचार, विमर्श र परामर्शलाई केन्द्रीय समितिको बैठकबाट समेटेर नयाँ कार्यक्रम र कार्यदिशा लागिने छ। प्रवक्ता सापकोटाले बैठकमा विचार, राजनीतिक कार्यदिशामा अपग्रेड गर्नु मुख्यजोड दिइएको थियो। उनले भने,काठमाडौं उपत्यकामा विशेष ढंगले सोचेर नयाँ कार्यक्रम विकास गर्नुपर्ने, आइटी र युवालाई ध्यान दिए उत्पादनको अभियान चलाउनुपर्ने माग उठेको छ। बैठकमा ८५ जनाले धारणा राखेका थिए। पार्टी नेतृत्वको सवालमा उठेका विवाद समाधान भइसकेको प्रबक्ता सापकोटाले दावी गरे। पार्टी नेतृत्व हस्तान्तरणको सवालले तरंग पैदा भएको थियो। त्यो हल नै भइसक्यो। सहमति भइसक्यो, उनले भने, त्यो विषयमा आगामी बैठकमा पनि छलफल चल्दै जान्छ। पार्टी फुटाउँछ भन्ने भ्रम खारेज नै भइसक्यो भन्ने कुरा अध्यक्षजीले भन्नुभएको छ। माओवादी केन्द्रको स्थायी समिति बैठकबाट पार्टीलाई एक ढिक्का बनाउने निर्णय भएको प्रवक्ता सापकोटाले बताए। अन्तरसंघर्षको समय होइन् यो, वर्ग संघर्षको समय हो, उनले भने, बरु सदन र सडकलाई प्रभावकारी बनाउनुपर्छ त्यसमा सबैको सहमति भइसक्यो। पार्टी एकताबद्ध हुनुपर्छ। नेतृत्वका बारेमा छलफल बहस गर्नुपर्छ।"
विकासमा ढिलासुस्ती ? कर्णालीका प्रहरी भवन हेरौं,"वीरेन्द्रनगर : कर्णाली प्रदेश सरकारले सुर्खेतको रामघाट प्रहरी चौकी बनाउन २०७६ सालमा टेन्डर आह्वान गर्यो । २०७६ जेठ २१ गते सुपरस्टार निर्माण सेवा कम्पनीलाई भवन निर्माणको ठेक्का दिइयो । १ करोड ५७ लाख ५८ हजार ३ सय ८० रुपैयाँमा ठेक्का लागेको थियो । ठेकेदार कम्पनीलाई २०७७ साल जेठ २० गतेभित्र भवन बनाउने समयसीमा तोकिएको थियो । सम्झौताअनुसार ठेकेदार कम्पनीले धमाधम काम गर्यो । भवन निर्माणको काम ७८ प्रतिशत पूरा पनि भयो । प्रदेश सरकारले ८५ लाख ९ हजार ८ सय ८९ रुपैैयाँ खर्च निकासा गर्यो । बाँकी रह्यो ८७ लाख ८१ हजार ५ सय रुपैैयाँ । तर, प्रदेश सरकारले बाँकी रकम विनियोजन नै गरिदिएन । पैसा नपाएको भन्दै ठेकेदारले काम बीचमै रोक्यो । निर्माणको काम अलपत्र पर्यो । जबकि ठेक्का सम्झौताअनुसार अब शौचालय निर्माण, रंगरोगन, मार्बल र झ्यालढोका राख्ने काममात्रै बाँकी छ । जिल्ला प्रहरी कार्यालय सुर्खेतका प्रमुख (एसपी) रूपेश खड्काले बजेट अभावमा भवन निर्माणको काम रोकिएको बताए । बजेटको सुनिश्चितता गरिदिन प्रदेश सरकारसँग पहल गरिरहेका छौं, एसपी खड्काले भने, सरकारले बजेट विनियोजन गर्यो भने दुई महिनामा काम सम्पन्न हुन्छ । जोखिमयुक्त भाडाको भवनमा बसिरहेका प्रहरी आफ्नै भवनमा सर्न पाउनेछन् । सल्यानको सल्लीबजारस्थित इलाका प्रहरी चौकीको भवन, ब्यारेक, मेस र शौचालय निर्माणका लागि प्रदेश सरकारले २०७६ सालमा ठेक्का आह्वान गर्यो । २०७६ जेठ २४ गते ठेक्का सम्झौता भयो । त्यसको काम पनि २०७७ जेठ २३ गते निर्माण सम्पन्न गरिसक्नुपर्ने समयसीमा थियो । २ करोड ३० लाख ७७ हजार ५ सय २३ रुपैैयाँमा ठेक्का लागेको थियो । इप्रकाका भौतिक संरचनाको काम ८२ प्रतिशत सम्पन्न भएपछि बजेटकै समस्या दोहोरियो । प्रदेश सरकारले १ करोड ७२ लाख ६५ हजार ९ सय ४५ रुपैैयाामात्रै भुक्तानी गर्यो । ठेकेदारले बाँकी १ करोड ६ लाख ५० हजार रकम माग्यो । तर, प्रदेश सरकारले दिएन । त्यसपछि बनिसकेका संरचना पनि बेबारिसे बने । भवनमा रंगरोगन, थुनुवा कक्षमा काठ बिछ्याउने, शौचालयमा टायल राख्ने, झ्यालढोका मिलाउने, बिजुली तथा सेनेटरीको काम मात्रै बाँकी छ । भौगोलिक रूपमा कर्णालीमा कठिनाइ त छ नै । भौतिक संरचनाको अभाव पनि उस्तै छ । चौबिसै घण्टा जनताको सुरक्षामा खटिने यहाँको प्रहरी प्रशासन आफैं भने जीर्ण र असुरक्षित भवनमा बस्छ । त्यसैकारण जनताको सुरक्षामा रातदिन तल्लीन सुरक्षा निकाय आफैं भने असुरक्षित महसुस गरिरहेको छ । त्यसैकारण, कर्णाली प्रदेश सरकारले २०७६ सालमा जोखिमयुक्त प्रहरी भवन हटाएर सुविधासम्पन्न बनाउने निर्णय गर्यो । १२ वटा प्रहरी कार्यालयको एकमुष्ठ ठेक्का लगायो । ठेकेदारहरूले भवन निर्माणका काम आधाभन्दा बढी पूरा गरे । त्यसपछि प्रदेश सरकारसँग बाँकी रकम मागे । तर प्रदेश सरकारले दिएन, बन्दाबन्दैका भवन बीचमै अलपत्र परे । जाजरकोटको जगतीपुर इलाका प्रहरी चौकी कार्यालय भवन पनि त्यसको सिकार भयो । इप्रका भवन ब्यारेक, मेस र शौचालय निर्माणको काम ८८ प्रतिशत पूरा भएपछि बीचमै रोकियो । २ करोड ८६ लाख २५ हजार ५ सय ६१ रुपैैयाँमा ठेक्का दिइएको थियो । चौकीलगायतका संरचना बनाउन २०७६ जेठ ३० गते ठेकेदारसँग सम्झौता भएको थियो । एक वर्षभित्र सम्पन्न गर्ने भनेर २०७६ जेठमै निर्माण सुरु भएको जाजरकोटको जगतिपुर प्रहरीचौकी। अन्तिम चरणमा पुगेर काम रोकियो। २ करोड ९ लाख २२ हजार ७७ रुपैैयाँ खर्च भएपछि ठेकेदारले बाँकी ८२ लाख १३ हजार रकम माग्यो । प्रदेश सरकारले छुट्ट्याइदिएन । १२ प्रतिशत काम बाँकी रहेकै अवस्थामा जगतीपुर इलाका प्रहरी चौकीको काम अलपत्र पर्यो । कार्यालय प्रमुखको भान्छामा ग्रिनाइट र टायल राख्ने, ट्यांकी राख्ने, थुनुवा कक्षबाहेक अरू सबैमा भ्यान्टिलेसन बनाउने, थुनुवा कक्षमा काठ बिछ्याउने, दोस्रो पटक रंग लगाउने, बिजुली तथा सेनेटरीको काम मात्र बाँकी रहेको अवस्थामा छ । दैलेखको राकम कर्णाली इलाका प्रहरी चौकीको कार्यालय भवनको हालत पनि उस्तै छ । चौकी भवन, ब्यारेक, मेस र शौचालय निर्माणका लागि प्रदेश सरकारको आन्तरिक मामिला तथा कानुन मन्त्रालयले २०७६ साल जेठ २३ गते ठेक्का लगाएको थियो । २०७७ जेठ २२ गते निर्माण सम्पन्न गरिसक्नुपर्ने समयसीमा थियो । भवनको काम ७४ प्रतिशत सम्पन्न भइसकेको छ । २ करोड ५१ लाख २१ हजार ५ सय ९१ रुपैैयाँ ठेक्का सम्झौता गरिएकोमा बिलअनुसार १ करोड ३० लाख ४३ हजार ८ सय १ रुपैैयाँ खर्च भइसकेको छ । बाँकी अपुग ५९ लाख ५० हजार बजेट प्रदेश सरकारले विनियोजन नगरिदिँदा भवनको काम रोकियो । अहिलेसम्म त्यहाँको शौचालय तथा सेफ्टीट्यांकी, बिजुली जडान, रंगरोगन, मार्बल, सेनिटरी र मार्बलको काम बाँकी छ । प्रहरीले आग्रह गरेपछि ठेकेदारले शौचालय, सेफ्टीट्यांकी र बिजुली जडानको काम भइरहेको छ । ठेकेदारको ढिलासुस्तीले विकास निर्माणका काम प्रभावित भएका खबर त नौलो भएनन् । तर, सम्झौताअनुसार ठेकेदारले काम गर्छु भन्दाभन्दै पनि सरकारले बजेट नदिएपछि काम रोकिएको घटना भने पक्कै आश्चर्यलाग्दो हो । अर्को अचम्म त के भने, निर्माण व्यवसायी र प्रहरीका उच्च अधिकारीले पटकपटक प्रदेश सरकारसँग प्रहरीका निर्माणाधीन भौतिक संरचनाका लागि बजेट मागेका छन् । तर, सरकारले बजेट विनियोजन गर्नै मानेको छैन । पटकपटक फेरिरहने सरकारको नेतृत्वको मारमा यहाँका प्रहरी भवन परेको जानकारहरू बताउँछन् । हुन त, ठेक्का सम्झौता गर्दाका कमजोरीका कारण बजेट विनियोजन गर्न कठिनाइ भएको प्रदेश सरकारका उच्च अधिकारीहरू बताउँछन् । ठेक्का लगाउँदा बहुवर्षीय नभनी एक वर्षमा पूरा गर्ने समयसीमा दिइएको थियो । त्यसबेला आर्थिक वर्षको अन्त्यमा ठेक्का सम्झौता भएको थियो । त्यही बेला कोरोनाको महामारी आयो । भौतिक संरचनाको काम त्यस वर्ष तीव्र गतिमा हुन सकेन । अर्थात्, एक वर्षभित्र काम सकिएन् । एक वर्ष मात्र समय दिएर ठेक्का सम्झौता गरिएका आयोजनामा पुनः बजेट विनियोजन गर्न प्रदेश सरकारले ध्यान दिएन । निर्माण व्यवसायीले अदालतमा मुद्दा हाले । चार वटा प्रहरी चौकीका लागि बजेट सुनिश्चित गर्न २०७८ सालमा अदालतले आदेश दियो । तर अहिलेसम्म पनि ती भवनका लागि बजेट छुट्ट्याइएको छैन । अरु, ८ वटा प्रहरी चौकीको विषयमा परेका मुद्दा सर्वोच्च अदालतमा विचाराधीन छन् । फैसला नआएकाले तिनको काम अघि बढ्ने कुरै भएन । प्रक्रियागत समस्याका कारण निर्माणाधीन प्रहरी कार्यालयका लागि सरकारले बजेट छुट्ट्याउन नसकिएको हो। यामलाल कँडेल,मुख्यमन्त्री कर्णाली प्रदेश कर्णालीमा प्रहरीका भवन अहिलेसम्म पूरा नहुनुको प्रमुख दोषी प्रदेश सरकार हो । पटक पटक आग्रह गर्दा पनि सरकारी निकायले कुरै सुनेनन्। तारा शाह,निर्माण व्यवसायी निर्माण व्यवसायी काम सम्पन्न गर्न तयार हुँदाहुँदै पनि अपुग बजेटको सुनिश्चितता नभएकै कारण काम रोकिएको छ । अर्जुन चन्द ठकुरी, डीआईजी नेपाल प्रहरी सुर्खेतको रामघाट प्रहरी चौकी र दैलेखको इलाका प्रहरी चौकी राकमसहित चार वटा प्रहरी चौकी निर्माणको ठेकेदार हो, सुपर स्टार निर्माण सेवा । उक्त कम्पनीका सञ्चालक तारा शाहले सरकारकै असहयोगका कारण कर्णालीमा निर्माणको काम अलपत्र पर्ने गरेको बताइन् । ठेक्का सम्झौता गर्दा मन्त्रालयका कर्मचारीले टिप्पणी के उठाए भन्ने विषयमा हामीले हेर्ने कुरा भएन, शाह भन्छिन्, कम्तीमा दुई वर्ष लाग्ने भौतिक संरचनाहरूको समयसीमा एक वर्ष राख्ने, समयसीमाभित्रै गरेको कामको समयमा भुक्तानी नदिने, त्यसपछि समयसीमा बढाऔं भन्दा त्यो पनि नमान्ने । त्यसैकारण कर्णालीका प्रहरीका भवन अहिलेसम्म पूरा नहुनुको प्रमुख दोषी प्रदेश सरकार हो । एक वर्षभित्र सम्पन्न गर्ने भनेर २०७६ जेठमै निर्माण सुरु भएको सुर्खेत रामघाटको प्रहरी चौकी। प्रदेश सरकारले बजेट नछुट्ट्याउँदा निर्माणको अन्तिम चरणमा रोकियो । तस्बिर : बिस्नप्रसाद न्यौपाने काम गर्ने बेला कोरोना महामारी आएकाले त्यसबेला कामले गति नलिएको उनको भनाइ छ । पटकपटक प्रदेश सरकारका सम्बन्धित निकायमा अपुग बजेटका लागि आग्रह गर्दा पनि बजेट अभाव देखाएर अधुरा योजनामा बजेट नै नछुट्ट्याएको उनको भनाइ छ । काम गरेको रकम लिन पनि अदालत गुहार्नु परेपछि काम अघि बढाउन नसकिएको शाहको भनाइ छ । २०७६ को जेठमै ठेक्का सम्झौता भएको जिल्ला प्रहरी कार्यालय जुम्लाको कार्यालय भवन, कार्यालय प्रमुखको निवास, ब्यारेक, मेस र शौचालयको काम हालसम्म १८ प्रतिशतमात्र भएको छ । त्यसबारेको मुद्दा अदालतमा विचाराधीन छ । त्यसैकारण काम ठप्प छ । ५ करोड ४५ लाख ९१ हजार ९ सय २४ रुपैैयाँ लागतमा ठेक्का लगाइएको थियो । प्रदेश सरकारले ठेक्का सम्झौताको म्याद नथपेर बजेट विनियोजन नगर्दा भवन निर्माणको काम जगमै रोकियो । २ करोड ८६ लाख ८४ हजार १ सय १७ रुपैैयाँ लागतमा निर्माण गर्न थालिएको मुगुको प्रहरी चौकी पनि १५ प्रतिशत काम पूरा भएपछि ठप्प छ । कालीकोटको इलाका प्रहरी चौकी थिर्पु र इलाका प्रहरी चौकी रास्कोटको भवन बनाउने काम लथालिङ छ । २ करोड ६१ लाख ९४ हजार ५७ रुपैैयाँ लागतमा निर्माण हुने इलाका प्रहरी चौकी थिर्पुको काम २६ प्रतिशत पूरा भएको छ । २ करोड ६१ लाख ६५ हजार २ सय ९१ रुपैैयाँ लागतमा निर्माण गर्न थालिएको इलाका प्रहरी चौकी रास्कोटको काम ३६ प्रतिशत मात्रै सम्पन्न भएको छ । ३ करोड १४ लाख ८८ हजार ३ सय ६ रुपैैयाँ लागतमा निर्माण गर्न थालिएको जिल्ला प्रहरी कार्यालय डोल्पाको काम जम्मा ४१ प्रतिशतमै रोकिएको छ । ३ करोड ७५ लाख ९२ हजार १ सय ९५ रुपैैयाँ लागतमा निर्माण गर्न थालिएको डोल्पाकै प्रहरी चौकी धो पनि जम्मा ३ प्रतिशतमात्र काम गरेर रोकिएको छ । ३ करोड ३ लाख ८० हजार ३५ रुपैैयाँ लागतमा निर्माण गर्न थालिएको हुम्लाको मैलाकवाडी प्रहरी चौकीको काम पनि ४३ प्रतिशत सम्पन्न भएपछि रोकिएको छ । २ करोड ३६ लाख २९ हजार ५ सय ३१ रुपैैयाँ लागतमा निर्माण गर्न थालिएको हुम्लाकै सीमा हिल्सा प्रहरी चौकीको काम ३० प्रतिशत भएर रोकिएको छ । यी सबै प्रहरी चौकीहरूको ठेक्का पाएका कम्पनीले कामको भुक्तानी पाएका छैनन् । बाँकी रहेको बजेट प्रदेश सरकारले नछुट्ट्याएपछि काम अघि बढाउन नसकिएको ठेकेदारहरू बताउँछन् । प्रदेश सरकारले सुनुवाइ नगरेको भन्दै उनीहरू सर्वोच्च अदालत पुगेका छन् । कर्णाली प्रदेश प्रहरी प्रमुख (डीआइजी) अर्जुन चन्द ठकुरीले निर्माण व्यवसायीको ढिलासुस्ती र प्रदेश सरकारले आवश्यक बजेट नछुट्ट्याइदिँदा प्रहरीका भौतिक संरचना निर्माणको कामले पूर्णता नपाएको बताउँछन् । प्रदेश सरकारले २०७६ सालमा ठेक्का लगाएका १२ वटा प्रहरी कार्यालयका भौतिक संरचना कुनै पनि सम्पन्न भएका छैनन्, डीआईजी ठकुरीले भने, सुर्खेतको रामघाट प्रहरी चौकी, सल्यानको सल्लीबजारस्थित इलाका प्रहरी चौकी, जाजरकोटको जगतीपुर इलाका प्रहरी चौकी र दैलेखको राकम कर्णाली इलाका प्रहरी चौकीको काम अन्तिम अवस्थामा छन । निर्माण व्यवसायी काम सम्पन्न गर्न तयार हुँदाहुँदै पनि अपुग बजेटको सुनिश्चितता नभएकै कारण काम रोकिएको छ । त्यसबारे प्रदेश सरकारका निकायहरूसँग समन्वय भइरहेको ठकुरीले बताए । बाँकी ८ वटा प्रहरी कार्यालयहरूको त निर्माण व्यवसायीले मुद्दा लडिरहेका छन् । त्यसको छिनोफानो कहिले हुने र कहिले काम पूरा हुने अन्योलता नै छ । यसले प्रहरीलाई सेवा प्रवाह गर्न समस्या भइरहेको छ । २ सय ५३ प्रहरीका युनिट जीर्ण भवनमा एकातिर प्रहरी भवन बन्दाबन्दै अलपत्र परेका छन । अर्कोतिर प्रहरीले पाउनुसम्म दुःख पाएको छ । निर्माण थालिएका चौकीका प्रहरी भाडाका जीर्ण भवनबाट सेवा दिइरहेका छन् । त्यति मात्र होइन, कर्णालीमा अधिकांश प्रहरी चौकीहरू जीर्ण भवनमा सञ्चालनमा छन् । कतिपय स्थानमा प्रहरीलाई बस्ने भवन नै छैनन् । भएका कतिपय भवन र संरचनामा प्रहरीले ज्यान जोगाएर बस्नुपर्ने बाध्यता छ । भौतिक संरचनाको अभावमा दुर्गममा कार्यरत प्रहरीले भाडाका घरसमेत प्रयोग गर्दै आइरहेका छन् । यसले दुर्गममा प्रहरीलाई आफ्ना काम प्रभावकारी रूपमा गर्न समस्या भइरहेको छ । प्रदेश प्रहरी कार्यालयका अनुसार कर्णालीमा जम्मा ३ सय ३२ प्रहरी युनिटमध्ये २ सय ५३ प्रहरी युनिट जीर्ण भवनमा सञ्चालन भइरहेका छन् । प्रहरीका अनुसार कर्णालीमा जग्गा भएका तथा भवन निर्माण नभएका १ सय ७५ वटा प्रहरी युनिट छन् । आफ्नो जग्गा नै नभएका १ सय ५७ प्रहरी युनिट छन् । आफ्नै भवन निर्माण भई सञ्चालनमा रहेका ७९ वटा मात्र प्रहरी युनिट छन् । १ सय ३ वटा प्रहरी युनिट संघीय सरकारबाट नियमित भाडा प्राप्त हुने गरी भाडाका भवनमा सञ्चालनमा छन् । १ सय ३१ वटा प्रहरी युनिट स्थानीय सरकार, स्थानीय नागरिकलगायतका अन्य दाताकै भरमा भाडामा बसिरहेका छन् । भवन निर्माणको चरणमा रहेका ८ वटा प्रहरी युनिटका विषयमा अदालतमा मुद्दा चलिरहेको छ । ४ वटा प्रहरी युनिटमा प्रदेश सरकारले आवश्यक बजेट सुनिश्चितता नगर्दा निर्माणको अन्तिम अवस्थामा रोकिएको र संघीय सरकारबाट बजेट विनियोजन भई ५ वटा प्रहरी युनिटहरूको काम अन्तिम अवस्थामा पुगेको छ । प्रहरीका अनुसार हुम्ला, मुगु, जुम्ला, डोल्पालगायतका हिमाली भेगमा अधिकांश प्रहरी युनिटहरू जीर्ण भवनमा सञ्चालनमा छन् । जहाँ प्रहरीका लागि भौतिक संरचनाको उपलब्धता र सुविधा सन्तोषजनक छैन । प्रहरी अहिले पनि संघीय सरकारको मातहतमा छ । त्यसकारण पनि प्रहरीलाई भौतिक स्रोत र साधनमा सुविधासम्पन्न बनाउने जिम्मेवारी संघीय सरकारकै हो । तर, पनि प्रदेश सरकारले प्रहरीका भौतिक संरचना निर्माण गर्न २०७६ सालदेखी नै सुरुवात गरेको थियो । प्रदेश सरकारले थालेका भौतिक संरचनाहरू पनि अहिलेसम्म लथालिंग अवस्थामा छन् । कर्णाली प्रदेश सरकारका मुख्यमन्त्री यमलाल कँडेलले प्रक्रियागत समस्याका कारण कर्णालीका निर्माणाधीन प्रहरी कार्यालयमा सरकारले बजेट छुट्ट्याउन नसकेको बताए । यो अहिलेको समस्या होइन, मुख्यमन्त्री कँडेलले भने, २०७७ सालदेखिकै समस्या हो । एक वर्ष आयोजनामा विनियोजित बजेट समयमै कार्य सम्पन्न गरिनुपर्ने थियो । तर समयमै काम सम्पन्न भएन । त्यसपछिका सरकारहरूले नै बजेट नछुट्ट्याएको अवस्था हो । अहिले चालु आर्थिक वर्षमा ती संरचनाका बजेट विनियोजन भएको छैन । तर पनि सरकारी संरचना भएकाले आवश्यक प्रक्रिया पूरा गरेर थप बजेटको सुनिश्चितता गरी निर्माण सम्पन्न गर्नुपर्ने मुख्यमन्त्री कँडेलको भनाइ छ । एक वर्षभित्र सम्पन्न गर्ने भनेर २०७६ जेठमै निर्माण सुरु भएको सुर्खेत रामघाटको प्रहरी चौकी। प्रदेश सरकारले बजेट नछुट्ट्याउँदा निर्माणको अन्तिम चरणमा रोकियो । िबिस्नप्रसाद न्यौपाने एक वर्षभित्र सम्पन्न गर्ने भनेर २०७६ जेठमै निर्माण सुरु भएको जाजरकोटको जगतिपुर प्रहरीचौकी। अन्तिम चरणमा पुगेर काम रोकियो। िबिस्नप्रसाद न्यौपाने"
एडीबीले नेपाललाई थप सहयोग गर्ने,"काठमाडौं : एसियाली विकास बैंक (एडिबी)ले नेपाललाई थप सहयोग गर्ने भएको छ । उपप्रधानमन्त्री एवं अर्थमन्त्री विष्णुप्रसाद पौडेलसँगको भेटमा एडिबीका राष्ट्रिय निर्देशक आर्नो कोश्वाले नेपालसँगको विकास साझेदारी रणनीतिमार्फत थप सहयोग गर्ने जानकारी दिएका हुन् । सन् २०२५ देखि २०२९ सम्म सञ्चालन हुने विकास साझेदारी रणनीतिमार्फत एडिबीले तीन तहको सरकारको क्षमता अभिवृद्धि, निजी क्षेत्रलाई प्रोत्साहन र शिक्षा क्षेत्रमा सहयोग गर्नेछ । विश्व बैंकसँगको सहकार्यमा यो कार्यक्रम सञ्चालन हुनेछ । अर्थमन्त्री पौडेलले एडिबीको सहयोगबाट सञ्चालित कार्यक्रमहरू प्रभावकारी रुपमा अघि बढ्ने विश्वास व्यक्त गरे । एडिबीका कार्यकारी निर्देशक चाइयावानले नेपालको अर्थतन्त्र समस्यामा रहेको उल्लेख गर्दै अर्थमन्त्री पौडेलको नेतृत्वमा अर्थतन्त्र गतिशिल हुने विश्वास व्यक्त गरे । एडिबीले नेपालमा पूर्वाधार विकास, शिक्षा, वातावरणलगायतका क्षेत्रमा सहयोग पुर्याउँदै आएको छ ।"
प्रधानमन्त्री ओलीसँग चीन अन्तर्राष्ट्रिय विकास सहयोग निकायका उपाध्यक्ष वेईकुनको भेट,"काठमाडौं : प्रधानमन्त्री केपी शर्मा ओलीसमक्ष चीन अन्तर्राष्ट्रिय विकास सहयोग निकायका उपाध्यक्ष याङ वेईकुनले बिहीबार शिष्टाचार भेट गरेका छन्। प्रधानमन्त्री निवास बालुवाटारमा भएको भेटमा उपप्रधानमन्त्री एवं अर्थमन्त्री विष्णुप्रसाद पौडेलसँग बिहीबार भएको छलफल र सहमतिबारे प्रधानमन्त्री ओलीलाई जानकारी गराइएको छ। उनीहरुबीच नेपालचीनको द्विपक्षीय हित, विकास, सहयोगको बारेमा पनि छलफल भएको बालुवाटार स्रोतले जनाएको छ। अर्थ मन्त्रालय चिनियाँ पक्षबीच काठमाडौं चक्रपथको कलंकीदेखि बसुन्धरा महाराजगञ्जसम्मको ८२ किलोमिटर सडक निर्माण, हिल्सासिमिकोट सडक खण्डलाई दुई लेनमा स्तरोन्नति, मुस्ताङको कोरला नाकामा आइसिपी र आइसिडी निर्माण र अरनिको राजमार्गको मर्मत सुधार तथा पहिरो नियन्त्रण सम्बन्धी कार्यको सम्भाव्यता अध्ययन गर्ने सम्बन्धी चारवटा छुट्टाछुट्टै सहयोग आदान प्रदानसम्बन्धी पत्रमा हस्ताक्षर भएको थियो। नेपाल सरकारको तर्फबाट अर्थ सचिव डा घिमिरेले र चीनको तर्फबाट चीन अन्तर्राष्ट्रिय विकास सहयोग निकायका उपाध्यक्ष याङ वेइहुनले सहमतिमा हस्ताक्षर गरेका छन्। अर्थ मन्त्रालयले ऋणलाई अनुदानमा परिणत गर्न आग्रह गर्दै चिनियाँ पक्षलाई पत्र लेखेको छ। अर्थ मन्त्रालयमा आयोजित कार्यक्रममा अर्थ मन्त्रालय अन्तर्राष्ट्रिय आर्थिक सहायता समन्वय महाशाखा प्रमुख धनीराम शर्माले सो पत्र चीन अन्तर्राष्ट्रिय विकास सहयोग निकायका उपाध्यक्ष याङ वेइकुनलाई हस्तान्तरण गरे। त्यस्तै उक्त कार्यक्रममा उपप्रधानमन्त्री एवं अर्थमन्त्री विष्णुप्रसाद पौडेलले चीन नेपालको असल छिमेकी भएको र नेपालको अर्थतन्त्रको अवस्थालाई विशेष ध्यान दिँदै पोखरा क्षेत्रीय अन्तर्राष्ट्रिय विमानस्थल निर्माण गर्दा लिइएको ऋणलाई अनुदानमा बदल्न चिनियाँ पक्षलाई आग्रह गरेका थिए। उनले नेपाल सरकारले गरेको आग्रह चिनियाँ पक्षबाट पूरा हुने विश्वास व्यक्त गरे।"
स्टार्टअपसँग अन्नपूर्ण अभियानमा जोडियो आर्कबो टेक्नोलोजिज,"काठमाडौं :युवा उद्यमीहरूले सुरू गरेको स्टार्टअप व्यवसायको प्रवर्द्धन गर्न अन्नपूर्ण मिडिया नेटवर्कले सुरू गरेको स्टार्टअपसँग अन्नपूर्ण अभियानमा आर्कबो टेक्नोलोजिज प्रालि जोडिएको छ । स्टार्टअप व्यवसाय गरिरहेका युवा उद्यमीहरूसँग सहकार्य गरी उनीहरूको व्यवसाय प्रवर्द्धन गराउन अन्नपूर्ण मिडियाले उक्त अभियान सुरू गरेको हो । शुक्रबार नेटवर्कको केन्द्रीय कार्यालयमा भएको एक समारोहमा नेटवर्क र आर्कबो टेक्नोलोजिज प्रालि सम्झौता भएको हो । सम्झौतापत्रमा नेटवर्कका तर्फबाट महाप्रबन्धक मनोज बस्नेत र टेक्नोलोजिजका संस्थापक एवं निर्देशक भुषणराज गिरीले हस्ताक्षर गरे । आर्कबो युवाहरूबाट सञ्चालित आईटी कम्पनी हो । आर्कबो टेक्नोलोजिज लामो समय सूचना तथा प्रविधि क्षेत्रमा अनुभव भएका व्यक्तिहरूबाट प्रवर्द्धित तथा सञ्चालित आइटी कम्पनी हो। जसले बजारको वर्तमान तथा भविष्यको आवश्यकता पूरा गर्न योग्य,दक्ष र स्वचालित प्रणाली विकास,सञ्चालन तथा प्रवर्द्धन गर्दछ। हाल कम्पनीले   ,  ,  ,  ,  ,        जस्ता चर्चित कम्प्युटर सिष्टम विकास,प्रवर्द्धन र सञ्चालन गरिरहेको छ। अन्नपूर्ण जस्तो मुलुककै ठूलो मिडिया हाउसले स्टार्टअप व्यवसायीका लागि यस्तो अभियान सञ्चालन गरिदिनु अति सराहनीय काम हो,'आर्कबो टेक्नोलोजिजका संस्थापक एवं निर्देशक भुषणराज गिरीले भने,'यो अभियान स्टार्टअप व्यवसायीका लागि ऐतिहासिक अवसर पनि हो । जसमा हामीले हाम्रो प्रोडक्टको बजारीकरणका लागि निकै राम्रो प्लेटफर्म पाउनेछौं।'"

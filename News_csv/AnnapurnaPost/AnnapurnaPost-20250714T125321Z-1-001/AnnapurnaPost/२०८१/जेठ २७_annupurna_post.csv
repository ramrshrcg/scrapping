शीर्षक,विवरण
सुकुम्बासीका सकस,"राष्ट्रिय भूमि आयोग खारेज भएको महिना नाध्यो। तर, अदालतले सरकारको उक्त निर्णयमा अंकुश लगाएको छ। जसबाट न उक्त आयोगले काम गर्न सकेको छ। न, सरकारले अर्को आयोग बनाउन सकेको छ। यति बेला सरकार पनि मौन छ। या भित्री रूपमा जुट्ने फुट्ने र आफ्नो आयु लम्ब्याउन संजीवनीको खोजीमा भौतारी रहेको हो कि जस्तो पनि देखिन्छ। कसरी अजम्बरी हुन सकिन्छ भनेर। कुर्सीमा पुर्याउने मतदाता, खुवाउने र लालनपालनमा रातदिन नभनी आफ्नो कलामा इमानदारितासाथ लाग्ने जोताहा किसानलाई चटक्क बिर्सिए कि झैँ लाग्छ । यो शब्द शासनको डोरो सम्हालेकाहरूलाई झकझक्याउन जरुरी ठानेर लेखेकी हुँ। खोज्छ भात भोकाले। प्यासिएकाले पानी भने झैँ। धेरै कालदेखि सरकारको आशामा आफ्नो कामलाई नागरिकको कर्तव्य ठानी रमाउने भूमिहीन सुकुम्बासी छन्। भूमि आयोग गठन गर्दा खुसी हुने यो जमात कहिले आयोग गठन हुन्छ भन्दै पुरानो रेडियो काँधमा बोकेर खेतमा काम गरेको देखिन्छ। गरिएको कुराहरूबाट सबैभन्दा धेरै खुसी हुने जमात पनि यही नै हो। विचार नगरिकन नै बाटोमा फलेको आँपको बोटमा बच्चाहरूले झटारो हानेर बरर काँचा र कलिला आँप झारे झैँ सरकार फेरबदल हुनेबित्तिकै मन्त्री परिषद्को निर्णय गरी आयोगलाई झटारो हानेर ढालियो। के यी जनता सबैका होइनन्। यिनको समस्या समाधान गर्ने सबैको दायित्व होइन र ? अझ सरकारमा बस्नेले यो समस्या समाधान गर्नुपर्छ भनेर दृढतका साथ लाग्नुपर्नेमा किन पुरानो खेल खेलेको हो ? नयाँ नेपालमा भत्काउने र बनाउने पुरानै खेल। अझ खुलेर भन्नु पर्दा बिरालोको फन्दामा परेको मुसालाई बिरालोले खेलाए झैँ सुकुम्बासीहरूमाथि किन प्रहार हुन्छ। एक पटक गहिरोसँग सोचौं। के यो न्याय संगत छ त ? सुकुम्बासीहरूले किल्यै भनेनन्, जग्गा धनीको जमिन खोसेर हामीलाई दिनुपर्छ। न उनीहरूले अर्काको मुख्य सहरको मुख्य चोकमा भएको महँगो घडेरी देऊ भनेर सरकारसँग माग गरेका छन्। मात्र उनीहरूको माग भनेको जहाँ बसेको छ। जुन जमिन जोती आएको छ। त्यही जमिनको लालपूर्जा देऊ। अरूको आश्रयमा बसेकाले रातदिनको मानसिक यातानामा बाँच्नु परेकोमा सुरक्षित बास देऊ। संविधानको मौलिक हकमा भएको अधिकार देऊ भनेका छन्। २००७ को प्रजातन्त्रको स्थापनापश्चात भूमिसम्बन्धी विषयलाई लिएर भूमिको उपयोग व्यवस्थापन र स्वामित्वको सुधार गर्न आयोग कार्यदल र समिति गठन भएको देखिन्छ। काम भने अधुरो र अपुरो छ। भूमिदारी अधिकार प्राप्ति कानुनी मस्यौदा विसं २००८ लागू गरी काठमाडौँ उपत्यका मोहीहरूको सूचि तयार गरिएको थियो। भूमिसम्बन्धी ऐन विसं २०१४ ले एक बर्षसम्म जग्गा कमाउनेलाई जग्गा धनी र मोही किसानलाई उत्पादनको आधा आधा दिने निर्णय गर्यो। बिर्ता उन्मूलन ऐन विसं २०१६, भूमि ऐन विसं२०२१, मालपोत ऐन विसं२०३४, विसं २०४६ प्रजातन्त्रको पुनर्वहाली भएपश्चात् सुकुम्बासी समस्या समाधान आयोगहरू गठन गरी अव्यवस्थित बसोवासी र सुकुम्बासीहरूलाई जग्गा वितरण गरियो। विसं २०५१, विसं २०६५, विसं२०६६ उच्च स्तरीय भूमि सुधार आयोगहरू गठन भई भूमि सुधारका लागि सुझाव प्रतिवेदन तयार गरिए। विसं २०५७ मा कमैया मुक्तिको घोषणा गरी मुक्त कमैया परिवारको लगत संकलन गरी घर जग्गासहितको पुनःस्थापना गरिएको यसै गरी २०६५ मा हलिया मुक्तिको घोषणा गरी मुक्ति हलिया परिवारको पुनःस्थापनासम्बन्धी कार्यक्रमहरू गरिए। विसं २०५८ मा भूमिसम्बन्धी ऐन संशोधन गरी जग्गामा नयाँ हदबन्दीको व्यवस्था गरियो। विसं २०६३ मा विस्तृत शान्ति सम्झौताले सामन्ती भूस्वामित्वको अन्त्य गर्दै वैज्ञानिक भूमि सुधार गर्ने परिकल्पना गर्यो। विसं २०७२ मा भू उपयोग लागू गरी उपयोगको आधारमा भूमिको वर्गीकरण र व्यवस्थापन गर्ने व्यवस्था गरियो। यी जति पनि नियम नीति र ऐन ल्यायो। यसरी नियाल्दा भूमिहीन सुकुम्बासी कमैया, कमलरी, हरूवा, गरीव र साना किसानहरूका काम गर्न खोजेको त देखिन्छ। तर, समस्या भने अहिलेसम्म ज्युँकात्य्ुँ छ छ। समाधान हुन सकेको छैन। मोहीको समस्या अहिले पनि उस्तै छ। पश्चिममा कमैया कागजमा मात्र मुक्त भएका छन्। समस्यामा कमी आएको छैन। पूर्वनेपालको हरूवा चरुवाको अवस्था उसतै विकराल छ। न बास छ न गाँस छ। उनिहरू राज्यको नजरमा मुक्त भए। तर, व्यवहार उस्तै। अभाव उस्तै। फेरि हलो बोकेर गिरहतको खेत जोतिदिनेबाहेक अरू विकल्प छैन। यसले पूर्ण काम भने गरेको पाइँदैन। अहिले पनि हलिया, मुक्त कमैया, मोही किसान, भूउपयोग, वैज्ञानिक भूमि सुधारका काम पूर्ण हुन सकेको छैन। यसरी हेर्दा झारा तिर्नका लागि कार्यदल, कार्य समिति आयोग गठन गरेको हो भन्ने झैँ लाग्छ। अब सरकारले सबै कामहरूलाई थाती राख्दै पहिले भूमि आयोगको कामलाई प्राथमिकता दिई भूमिहीन सुकुम्बासीहरूको समस्या चाँडो छिमोल्नुपर्छ। भूमि आयोग बनाउने कुरामा राजनीतीकरण गर्नुहुन्न। अब बन्ने भूमि आयोग अहिलेसम्मकै शक्तिशाली बनाईनुपर्छ। उसलाई अधिकारसम्पन्न गराइनुपर्छ। ताकि उसैको नेतृत्वमा भूमिहीन दलित, भूमिहीन सुकुम्बासी र अव्यवस्थितको समस्या समाधान गर्न सकोस्। सबै भूमिहीन सुकुम्बासीहरूले आफ्नो सुरक्षित घरमा आनन्दको सास फेरेको अनुभूति गर्न पाउन्। वास्तविक किसान भूमिको मालिक बन्न सकून्। उसले आफ्नो परिवारलाई मात्र पाल्ने नभएर यो राष्ट्रलाई खाद्यान्न पुर्याएर बाहिरी देशमा समेत पठाउन सक्ने होस्। आयोग गठन गर्दा आफ्ना कार्यकर्ता हैन। क्षमता भएका भूमिसम्बन्धी जानकार व्यक्ति राखियोस्। ताकि नियुक्ति भएको भोलिपल्टको दिनदेखि उसले काम अगाडी बढाउन सकोस्। आयोग गठन गर्नु पूर्व सबै व्यवस्थापन गरियोस्। जसले निश्चित समयमा काम गर्न सकोस्। सरकारले यसको लागि गृहकार्य गरेको होला। तर, आयोगमा को राख्ने भन्ने गृहकार्य मात्र गरेर पुग्दैन। यसका लागि पहिले गरेको आयोगको काम कार्वाहीका कमजोरी नदोहोरिने गरी पूर्ण तयारी गरेर आयोग बनेको भोलिपल्टदेखि काम थाल्ने खालको आयोग बन्नुपर्छ। अव भूमिहीन सुकुम्बासी समाधानको नाममा अरु राजनीतिक आयोग बनाउनु नपरोस्।"
सरकारले शिक्षामा गर्ने लगानी न्यायोचित वितरण भएन,"मुलुकमा संघीयतापछि संघ, प्रदेश र स्थानीय सरकार गरी तीन तहका सरकार सञ्चालनमा छन्। शिक्षा क्षेत्रमा पनि संघीयताको प्रभाव परेको छ। तर, संघीयतापछि पनि सरकारले शिक्षा क्षेत्रमा गर्ने लगानी परम्परागत रूपमा विभेदपूर्ण तरिकाले वितरण गर्ने परिपाटीले दुर्गमका सरकारी विद्यालयहरूको अवस्थानाजुक बनिरहेको छ। हरेक तहका सरकारले विद्यालय तहमा भौतिक संरचना निर्माण गर्दा तराई, पहाड र हिमालमा एकै प्रकारले स्रोत परिचालन गर्दै आएको छ। जस्तो कि एउटा विद्यालयमा ४ कोठे भवन निर्माणका लागि तराई, पहाड हिमालमै ५० लाखका दरले बजेट दिन्छ। काठमाडौं वा विराटनगरको एक विद्यालयले भवन निर्माण गर्दा र कालीकोट, हुम्ला, मुगु, डोल्पाको विद्यालयले भवन निर्माण गर्दा एकै प्रकारको बजेटले निर्माण गर्न सकिन्छ र ? सकिँदैन। विराटनगरमा ५ सय बोरा पर्ने सिमेन्ट कालीकोट पुग्दा १ हजार २ सयमा पुग्छ। डोल्पामा १ हजार ४ सयमा पुग्छ। अनि भवन निर्माण गर्दा तराईमा बढी र पहाडमा कम सिमेन्ट वा अन्य स्रोत साधनहरू प्रयोग हुन्छ र ? यसलाई सुधार गरी आवश्यकता केन्द्रित न्यायोचित रूपमा स्रोत साधनको परिचालन गर्न जरुरी छ। यति मात्र होइन, संविधानले आधारभूत तहसम्मको शिक्षा निःशुल्क र अनिवार्य हुने तथा माध्यमिक तहसम्मको शिक्षा निःशुल्क हुने व्यवस्था गरेको छ। कर्णालीका धेरै सामुदायिक विद्यालयहरूमा एक जना पनि दरबन्दी नभएर निजी स्रोतमा राखिएका शिक्षकहरूकै भरमा सञ्चालन भइरहेका छन्। सुगममा शिक्षकले विद्यालय भरिन्छ। विद्यार्थी कम छन्। दुर्गममा विद्यार्थी छन्। तर, प्रयाप्त शिक्षक छैनन्। यसले यहाँका विद्यालयहरूलाई थप समस्यामा पारेको छ। दुर्गमका विद्यालयमा विद्यार्थीको चाप अत्याधिक छ तर विषयगत शिक्षकहरूको व्यवस्था गर्न सकिएको छैन। (रोकाया नेपाल शिक्षक संघ कर्णाली प्रदेशका अध्यक्ष हुन्।)"
किन चुके चामलिङ ?,"विपक्षमा बस्ने जनताले दिएको आदेशलाई पवन चामलिङले आत्माबाटै स्वीकार गर्न नसक्नु एसडीएफको पतनको सुरुआत थियो। आखिर किन हारे त पवन चामलिङ ? किन धरासायी बन्यो भारत सिक्किममा एसडीएफ ? कहाँनेर भइदियो चामलिङबाट चुक ? सन् २०१९ को सिक्किम विधानसभा चुनावमा १५ सिट जितेको पवन चामलिङको एसडीएफ पार्टी सन् २०२४ मा आइपुग्दा एउटा मात्र सिटमा खुम्चिन पुग्यो। यस घटनाक्रमलाई लिएर टिप्पणी गर्नेहरूले सिक्किमका जनताले चाम्लिङलाई राजनीतिबाट विश्राम लिन सुझाउ दिएको भन्न पछि परेनन्। सिक्किमेली जनताले दिएको मतलाई स्वीकार गर्दै चामलिङले अब राजनीतिबाट सन्यास लिने हुन् कि पार्टीको विरासत फर्काउन फेरि नयाँ ढंगले अघि बढ्ने हुन् ? त्यो त आउने दिनहरूले नै तय गर्लान्। तथापि, चामलिङको अबको बाटो कस्तो हुने हो भन्ने कुरा अहिलेलाई खुबै जनचासोको विषय बनिदिएको छ। यसैबीच, सिक्किममा ३२ आसनमा ३१ वटै जितेर प्रचण्ड बहुमत हासिल गरेपछि एसकेएम प्रमुख एवं मुख्यमन्त्री पीएस गोलेले एसडीएफ अध्यक्ष पवन चामलिङलाई अब राजनीतिबाट संन्यास लिनुपर्ने मन्तव्य पोख्ने अवसर पाए। आखिर किन धरासायी बन्यो त एसडीएफ ? नेपाली मूलका भारतीय नेता पवन चामलिङले यत्रो विरासत आखिर किन आफ्नो आसन पनि बचाउन सकेनन् ? के जनताले राजनीतिबाट चामलिङलाई विदा दिएकै हुन् त ? यस्ता धेरै टड्कारा प्रश्नहरू अहिले सिक्किमको राजनीतिक मैदानमा उठिरहेका छन्। सिक्किमको राजनीतिक इतिहासमा यसपल्ट अप्रत्याशित घटना घट्न पुग्यो। २५ वर्ष सत्ता सम्हाल्ने एसडीएफ पार्टी सन् २०१९ को विधानसभा चुनावमा केवल दुई सिटको अन्तरले सरकारबाहिर भएर विपक्षीमा बसेको थियो। यसैगरी, सन् २०२४ मा आइपुग्दा एसडीएफ पार्टी सिक्किमको राजनीतिमा धरासायी बन्न पुगेको थियो। पाँच वर्षको अन्तरालमा नै एसडीएफको यस्तो अवस्था हुन्छ भनेर सायद कसैले कल्पनासमेत गरेको थिएन। त्यसैले पनि अहिले यो विषयले भारतमा तरंग पैदा गरेको छ। पाँच वर्षभित्रमै यसरी एसडीएफ सिक्किमको राजनीतिबाटै निमिट्यान्न बन्नु अहिलेका लागि यही नै सबैभन्दा ठूलो चर्चाको विषय बनिदिएको छ। एसडीएफले भविष्यमा आफूलाई खडा गर्ला कि नगर्ला ? त्यो आउने दिनहरूले नै बताउलान्। तर, अहिलेलाई भने सिक्किमको राजनीतिमा एसडीएफको यति खराब प्रदर्शन हुन्छ भन्ने कसैले सोचेका थिएनन्। तर, यस्तै भइदियो कसैले नसोचेको घटना सिक्किममा घटेपछि अनेक कोणबाट राजनीतिक बहस सुरु भएका छन्। होटलहरूमा हुने चिया गफदेखि अफिस हुँदै दलीय नेताबीचको चर्चा बन्न पुगेको छ यो विषय। आखिर किन यति डरलाग्दो रूपले धरासायी बन्यो त एसडीएफ ? यसबारे राज्यका विभिन्न पक्षबीच चर्चा हुनुलाई असामान्य मान्न पनि सकिने अवस्था छैन यतिबेला। सन् २०१९ को विधानसभा चुनावमा सिक्किमे जनताले १५ सिटमा विजयी गराएर एसडीएफलाई विपक्षीमा राखिदिएका थिए। २५ वर्षपछि फेरिएको एसकेएमको नयाँ सरकारमा सकारात्मक विपक्षीको भूमिकामा एसडीएफ देखिने छ भन्ने मानिसहरूले भरोसा राखेका थिए तर त्यो सम्भव भएन। विपक्षमा बस्ने जनताले दिएको आदेशलाई पवन चामलिङले आत्माबाटै स्वीकार गर्न नसक्नु एसडीएफको पतनको सुरुआत थियो। सन् २०१९ अघि उनी सत्तामा छँदा नयाँ जिल्ला गठनको दीर्घकालीन जनताको मागको सुनुवाइ नभइरहेको गुनासो एकातिर थियो भने अर्कोतिर एसकेएम पार्टी २०१९ मा जस्तो सिक्किमको सत्ता सम्हाल्यो जनताको जिल्ला गठनको मागलाई प्राथमिकताका साथ अघि राखेर सोरेङ र पाक्योङ नयाँ जिल्लाहरू गठन गरिदिँदा यसको सोझो लाभ यसपालिको चुनावमा एसकेएमलाई पुग्यो। यसो हुँदा यी दुई नयाँ जिल्लामा पर्ने सबै निर्वाचन क्षेत्रका जनताले एसकेएमलाई भोट नदिने त कुरै भएन। यहाँ पनि चामलिङ चुक्न पुगे। एसडीएफ धरासायी हुनुको पछि यो पनि एउटा कारण मान्न सकिन्छ। १९९४ भन्दाअघि नरबहादुर भण्डारीको सिक्किम संग्राम परिषद्को सरकारमा १० वर्ष मन्त्री भई बिताएका अनि पछि १९९३ मा एसडीएफ पार्टी गठन गरेर २५ वर्ष मुख्यमन्त्रीको पद सम्हालेका चामलिङले सिक्किमको राजनीतिलाई सत्तापक्षमा बसेर मात्र हेरेको कारण पनि उनले विपक्षीको भूमिका निर्वाह गर्न नसक्नुको मूल कारण रहेको जानिफकारहरूको भनाइ छ। सन् २०१९ मा जनताले एसडीएफ पार्टीलाई सत्तामा नपुयाए पनि १५ सिट दिएर विपक्षीको भूमिका निर्वाह गरिदिन विधानसभा पठाएका थिए। तर, चामलिङले १० विधायकलाई के कारणले भाजपामा पठाए, त्यो अहिलेसम्म खुलेको छैन। एसडीएफको पतनको अर्को कारण यसलाई मानेका छन्। चामलिङले १० जना विधायकलाई भाजपामा पठाउँदा भाजपासित जान नरुचाएका अन्य दुईजना विधायकले एसकेएमलाई रोजेपछि १७ सिटको मत मात्र ल्याएर सरकार चलाउने अधिकार पाएको एसकेएमलाई दरिलो बन्ने अवसर त्यसबेला नै प्राप्त भएको थियो। यहाँ उल्लेखनीय कुरा के छ भने सन् २०१९ मा एसडीएफको टिकटमा चामलिङ र डीटी लेप्चा अनि एसकेएमका कुंगानिमाले दुईदुईवटा स्थानबाट विजयी बनेका थिए। त,र तीनवटा आसनमा उपचुनाव हुँदा चामलिङको सिटबाट मुख्यमन्त्री पीएस गोलेले, जीटी लेप्चाको सिटबाट भाजपाले अनि कुंगानिमाको सिटबाट पनि भाजपाले जितेपछि एसडीएफ केवल एउटामा सीमित बनेको थियो। उपचुनावपछि, सिक्किमको राजनीतिमा एसकेएमको १९ अनि भाजपाका १२ अनि एसडीएफको एउटा विधायक संख्याको समीकरण बन्न पुगेको थियो। यसरी अघिल्लो विधानसभा चुनाव भएको ६ महिना नबित्दै २५ वर्ष सत्ता चलाउने चामलिङ सिक्किम विधानसभामा एक्लो एसडीएफका विधायकको रूपमा समेटिन पुगेका थिए। जसबाट उनले हालसम्म विधायक पदसमेत गुमाए। चामलिङले सिक्किमको राजनीतिमा दीर्घ अनुभवको आधारमा विधानसभाभित्र एक्लै भए पनि सक्रिय विपक्षीको भूमिका निर्वहन गर्नुपर्ने थियो। जनताद्वारा निर्वाचित पीएस गोलेलाई मुख्यमन्त्रीको रूपमा स्वीकार गरेनन्। अनि जनादेशलाई स्वीकार गर्दै विधानसभामा उपस्थिति नदिनुले पनि चामलिङप्रति जनताको विस्तारै मोहभंग हुँदै गएको राजनीति विद्हरूको मत छ। अघिल्लो विधानसभा चुनावमा एसकेएमले सरकार चलाउने अनुमति पाएपछि चामलिङ एसकेएम सरकारको पहिलो विधानसभा सत्रको पहिलो दिन त विधानसभामा गए। तर, यसपछि आफूमाथि कथित दुव्र्यवहार भएको भन्दै लामो समयसमम्म विधानसभा सत्रहरूलाई बहिष्कार गरिरहे। जसले गर्दा चामलिङले जनताको आकांक्षामाथि घात पुयाएको आरोप पनि उनीमाथि उठिरह्यो। अर्को कुरा, २०१९ मा चामलिङ सरकारबाट बाहिरिए पनि उनको व्यवहारबाट सत्ताको राप हट्न सकेन। जसको कारण उनी जनतासँग घुलमिल हुन नसकेको भनाइ पनि छ। एकातिर, मुख्यमन्त्री बनेका पीएस गोले शपथ ग्रहणकै दिनदेखि जनतामाझ पुग्ने कामलाई निरन्तरता दिइरहे। गोले पाँच वर्षभरि नै जनतासँग घुलमिल बनिरहे। आफ्नो मुख्यमन्त्री कालको अधिकांश समय नै राज्यवासीमाझ बिताउँदा उता, पवन चामलिङ भने लामो समय जनताबाट दुरी बनाएर चुनावको मुखमा मात्र जनतामाझ जाँदा जनताले उनलाई विश्वास गर्न सकेनन्। यसले पनि एसडीएफको पराजयको बाटो खोलिदिएको मान्न सकिन्छ। यसरी ६ वर्षको अन्तरालमा एसडीएफले आफूलाई संगठित बनाउनुको साटो विभिन्न स्तरबाट विभाजित गर्दै गयो। जसलाई पार्टीले आन्तरिक स्तरबाट अनुभव गयो वा गरेन त्यो बेग्लै कुरा थियो तर जनताले भने यसपालि एसडीएफ सत्तामा फर्किँदैन भन्ने अनुमान लगाएर नै व्यापक जनाधार एसकेएम पार्टीलाई दिए। एसडीएफ निमिट्यान्न हुनुको अर्को मुख्य कारण यो पनि थियो कि जुन प्रकारले राज्यमा एसडीएफले चुनाव प्रचार गर्नु थियो, त्यो गरेन। चामलिङले न कुनै बृहत् जनसभा गरे न त यालीहरू निकालेर राज्यमा प्रदर्शन नै गरे। यसले पनि एसडीएफ अब सिक्किमको सत्तामा फर्किँदैन भन्ने दह्रिलो विश्वास जनताको मनमा भइसकेको थियो, जो चुनाउ परिणामले देखाइदियो। २०१९ मा जब एसकेएम पार्टी सिक्किमको सत्तामा आयो, त्यसयता चामलिङ राजनीतिमा उति सक्रिय रूपमा देखा पनि परेनन्। अब पवन चामलिङले राजनीतिक यात्रालाई कस्तो प्रकारले अघि बढाउने हुन् ? हेर्न बाँकी छ। अथवा, पीएस गोलेले भनेजस्तै राजनीतिबाट सन्यास नै पो लिने हुन् कि ? नेपाल भारतको सिलिगुडीमा रहेर पत्रकारिता गर्छन्।"
"३९ रनमै समेटियो युगान्डा, वेष्टइन्डिजको १३४ रनको फराकिलो जीत","काठमाडौं : आइसिसी टि२० विश्वकप२०२४ मा वेष्टइन्डिजले युगान्डालाई एक सय ३४ रनले पराजित गर्दै जित हासिल गरेको छ। गुयनाको प्रोविडेन्स रङ्गशालामा भर्खरै सम्पन्न खेलमा वेष्टइन्डिजले दिएको एक सय ७४ रनको लक्ष्य पछ्याएको युगान्डा १२ ओभरमा सबै विकेट गुमाउँदै ३९ रनमा समेटियो। युगान्डाका लागि जुमा मियागीले अविजित १३ रन बनाउनुबाहेक अन्य कुनै पनि खेलाडीले दोहोरो अङ्क रन बनाउन सकेनन्। अन्तरराष्ट्रिय सञ्चारमाध्यमहरूका अनुसार वेष्टइन्डिजका अकिल हुसैन एक्लैले पाँच विकेट लिए भने अल्जारी जोसेफले दुई विकेट लिए भने रोमारियो सेफर्ड, आन्द्रे रसेल र गुडाकेश मोतीले समान एकएक विकेट लिए। त्यसअघि टस जितेर पहिला ब्याटिङ रोजेको वेस्टइन्डिजले निर्धारित २० ओभरमा पाँच विकेट गुमाउँदै एक सय ७३ रनको बनाएको थियो। वेस्टइन्डिजका लागि जोनसन चारल्सले ४४ रन बनाए भने आन्द्रे रसेलले अविजित ३० रन जोडे। कप्तान रोभमन पावेलले २३, सफर्यान रुदरफोर्ड र निकोलस पुरनले समान २२२२ रन बनाए। ब्रेन्डन किङ्गले १३ रन जोडे। युगान्डाका लागि कप्तान ब्रायन मसाबाले दुई विकेट लिए। त्यस्तै अल्पेश रामजानी, कोस्मास क्युउटा र दिनेश नकर्नीले समान एकएक विकेट लिए। यससँगै प्रतियोगितामा लगातार दोस्रो जित निकालेको वेस्टइन्डिजले चार अङ्क जोडेको छ । तीन खेलमा स्पर्धा गरेको युगान्डा दुई अङ्कमा सीमित छ। रासस"
टि२० विश्वकप : इङ्ल्याण्डलाई ३६ रनले हराउँदै अष्ट्रेलिया विजयी,"काठमाडौं : अष्ट्रेलियाले आइसिसी टि२० विश्वकप क्रिकेटअन्तर्गत समूह बीको खेलमा इङ्ल्याण्डलाई ३६ रनले पराजित गरेको छ । बार्बाडसमा गए राति सम्पन्न खेलमा पहिले ब्याटिङ गरेको अष्ट्रेलियाले निर्धारित २० ओभरमा सात विकेट गुमाउँदै दुई सय एक रनको योगफल बनाएको थियो । अष्ट्रेलियाका लागि डेविड वार्नरले सर्वाधिक ३९ रनको योगदान दिए । उनले १६ बलमा दुई चौका र चार छक्कासहित ३९ रन जोडेका हुन् । त्यस्तै ट्राभिस हेडले ३४ रन बनाए । उनले १८ बलमा दुई चौका र तीन छक्काको सहयोगमा ३४ रन बनाएका हुन् । कप्तान मिचेल मार्सले २५ बलमा दुई चौका र दुई छक्काको सहयोगमा ३५ रन बनाए । ग्लेन म्याक्सवेले २८ तथा मार्कस स्टोइनिसले ३० रन बनाए । इङ्ल्याण्डका क्रिस जोर्डनले दुई विकेट लिए । दुई सय दुई रनको विजयी लक्ष्य पछाएको इङ्ल्यान्ड २० ओभरमा छ विकेट गुमाउँदै एक सय ६५ रनमा समेटियो । इङ्ल्यान्डका लागि कप्तान जोस बटलरले २८ बलमा पाँच चौका र दुई छक्काको सहयोगमा सर्वाधिक ४२ रनको योगदान दिए । त्यस्तै फिल साल्टले ३७ रन जोडे । उनले २३ बलमा चार चौका र दुई छक्का प्रहार गरे । मोइन अलीले २५, ह्यारी ब्रुकले २०, लियाम लिभिङ्गस्टोनले १५, विल ज्याक्सले १० तथा जोनी बेयरस्टो सात रन बनाए । अष्ट्रेलियाका प्याट कमिन्स र एडम जाम्पाले समान दुईदुई विकेट लिए । यससँगै अष्ट्रेलियाले दुई खेलमा चार अङ्क जोडेको छ ।"
"सेयर बजारमा गिरावट, कारोबार रकम भने बढ्यो","काठमाडौं : साताको पहिलो कारोबार दिन आइतबार नेप्से परिसूचक सामान्य अंकले घटेको छ। नेप्से परिसूचक ४५९ अंकले घटेर २०७३१९ विन्दुमा पुगेको हो। सेन्सेटिभ इण्डेक्स ०५८ प्रतिशतले घटेर ३६८१८ विन्दुमा कायम भएको छ। नेप्से घटेपनि बिहीबारको तुलनामा कारोबार रकम वृद्धि भएको छ। शुक्रबार ४ अर्ब ३८ करोड मूल्य बराबरको कारोबार भएको थियो। गत साताको चौथो कारोबार दिन बुधबारदेखि नेप्से निरन्तर घट्दै आएको हो। यसदिन ३१३ स्क्रिप्सको १ करोड ४ लाख ५२ हजार १२८ कित्ता सेयर ५ अर्ब १८ करोड ९० लाख ७९ हजार ५२२ रुपैयाँमा खरिदबिक्री भए। सामान्य अंकले गिरावट आएको सेयर बजारमा ४ वटा कम्पनीको सेयर सकारात्मक सर्किट लेभलमा कारोबार भयो। इस्टर्न हाइड्रोपावर,शुभम् पावर,सिटी होटल र कुथेली बुखरी स्माल हाइड्रोपावरको सेयर १० प्रतिशतले बढेको हो। भगवती हाइड्रोपावर डेभलपमेन्टको सेयर ९९९ प्रतिशतले बढ्यो। यसदिन बुद्ध भूमि नेपाल हाइड्रोपावरका लगानीकर्ताले भने गुमाए। सो कम्पनीको सेयर १० प्रतिशतले ओरालो लाग्यो। कारोबार रकमका आधारमा एनआरएन इन्फ्रास्टक्चर एण्ड डेभलपमेन्ट शीर्षस्थानमा रह्यो। सो कम्पनीको ३२ करोड मूल्य बराबरको सेयर कारोबार भयो। सीईडीबी हाइड्रोपावर डेभलपमेन्टको २१ करोड,सिटी होटलको १३ करोड,पोखरा फाइनान्सको १२ करोड र हाथवेको ११ करोड मूल्य बराबरको सेयर कारोबार भयो। पाँचवटा समूहको उपसूचकबाहेक अन्यको उपसूचक नकारात्मक देखिएका छन्। होटल्स एण्ड टुरिजम समूहको उपसूचक सर्वाधिक २९२ प्रतिशतले बढ्यो। यसैगरी हाइड्रोपावरको ०९६,इन्भेस्टमेन्टकको ०४३ र मनु एन्ड प्रोको ०५० प्रतिशतले उपसूचक बढेको हो। कारोबारमा आएका ९७ वटा स्टकको मूल्य बढ्दा १४७ वटाको मूल्य ओरालो लाग्यो।"
सुनको मूल्य एकैदिन ४ हजार रुपैयाँले घट्यो,"काठमाडौं : नेपाली बजारमा सुनको मूल्य ४ हजार रुपैयाँले घटेको छ। नेपाल सुनचाँदी व्यवसायी महासङ्घका अनुसार, छापावाला सुन आज प्रतितोला १ लाख ४१ हजार निर्धारण गरिएको छ। शुक्रबार छापावाला सुन तोलामा १ लाख ४५ हजारमा कारोबार भएको थियो । यस्तै तेजाबी सुन तोलामा १ लाख ४० हजार ३ सय रुपैयाँमा कारोबार भइरहेको छ। शुक्रबार तेजाबी सुन प्रतितोला १ लाख ४४ हजार तीन सयमा कारोबार भएको थियो । त्यस्तै चाँदीको मूल्य तोलामा ७५ रुपैयाँले घटेर एक तोलाको १ हजार८ सय रुपैयाँमा कारोबार भइरहेको महासंघले जनाएको छ। शुक्रबार चाँदी प्रतिोला १ हजार ९ सय रुपैयाँ कारोबार भएको थियो।"
बजार अनिश्चितता र बीउको अभावले घट्दै ओल खेती,"विराटनगर : बजारको अनिश्चितता र बीउबिजनको समस्यालगायत विविध कारण ओलको व्यावसायिक खेती गर्ने किसानको संख्या घट्दो छ। घरमै तरकारीअचार खानेगरी पुस्तैनी रूपमा ओल लगाउने चलनलाई किसानले निरन्तरता दिएका छन्। सानो क्षेत्रफलमा ओलको खेती गर्ने किसानलाई यसको माग धान्न हम्मेहम्मे पर्छ। तर, बाहिर बजारमा बेचेर आम्दानी गर्ने उद्देश्यका साथ ओलको व्यावसायिक खेती गर्ने किसानको संख्या भने न्यून छ। ठूलो क्षेत्रफलमा खेती गर्नेगरी बीउबिजन भेट्न मुस्किल अनि बजारको अभाव हुने डरले गर्दा पनि किसान व्यावसायिक रूपमा ओलको खेती गर्ने जोखिम उठाउन चाहँदैनन्। विभिन्न पौष्टिक तत्वहरूले भरिपूर्ण ओलको खेती गर्न अरू बाली लगाउनजस्तो मेहनत लाग्दैन। न त किरा लाग्ने डर, न मल अभावको चिन्ता। तर बिउ नपाउने समस्याबाट आजित बनेका किसान ओल खेती विस्तार गर्नबाट बञ्चित छन्। सुनसरीको हरिनगर गाउँपालिकाका किसान विद्यानन्द साह भन्छन्, गाउँपालिकाको कृषि शाखाले बिउ उपलब्ध गराउने गरेको छ। तर, व्यावसायिक खेतीका लागि त्यो पर्याप्त छैन। सोही स्थानका किसान डिल्लीप्रसाद मेहताले बिउका लागि ओल सर्लाही पुगेर ल्याउनुपर्ने बाध्यता रहेको बताए। बिउ भण्डारण गर्न नपाउँदा धेरै ल्याएर राख्न नसकिने उनको भनाइ छ। ओल रोप्ने समय भनेको माघदेखि फागुन अन्तिमसम्म हो। माटोमुनि फल्ने कन्दमूलका रूपमा चिनिने ओल वर्षायाम अर्थात्, असार, साउन र भदौ महिनामा खानयोग्य हुन्छ। ओलले गाउँघरमा वर्षायाममा तरकारीको अभाव टार्ने काम मात्र गर्दैन। स्वाद, सुगन्ध र पौष्टिक गुणले गर्दा ओल एक लोकप्रिय साकाहारी खानेकुरा बनेको छ। तरार्ई समुदायमा परम्परागत भान्छा र व्यञ्जनमा ओलको महत्वपूर्ण स्थान छ। विवाहलगायतको भोजमा पनि ओलका तरकारी र अचार बनाउँछौं, स्थानीय मञ्जुकुमारी मेहता भन्छिन्, तर, धेरै किन्न पाइँदैन। घरवरपर रोपेका ओलले पुग्दैन, ठूला भोजलाई। परम्परागत तरिकाले सानो क्षेत्रफलमा ओलको खेती गरिरहेका किसानले बीउ नपाउने समस्याले गर्दा यसको खेती विस्तार गर्न नपाएको गुनासो गरेका छन्। समयमै उत्पादन गर्न सक्दा स्थानीय बजारमा ओलले राम्रो भाउ पाउने थाहा हुँदा हुँदै पनि ओल खेती विस्तार गर्न नसकेको दुखेसो किसानको छ। हरिनगरका किसान रामेश्वर मेहता र शोभालाल मण्डलले आफ्नो पाँचकठ्ठा जति खेलमा ओल खेती गरेका छन्। तर, बिउको पर्याप्तता नहुँदा र बजारको अनिश्चितताले गर्दा ओल खेती विस्तार गर्न नसकिएको उनीहरूको गुनासो छ। ओल खेतीमा सीमित क्षेत्रफलमा धेरै उत्पादन गर्न सकिन्छ। प्रांगारिक मलले पुग्ने भएका कारण रासायनिक मलको प्रयोग गर्नु नपर्ने भएपछि ओल खेतीमा त्यति खर्च पनि छैन र यसको सेवन गर्नेको स्वास्थ्यमा नकारात्मक प्रभाव पनि पर्दैन। यसैले थोरै लगानीमा पनि उच्च आम्दानीको सम्भावना रहेका कारण किसान यतातर्फ लालायित त छन्। तर, थुप्रै चुनौती सामना गर्नुपरेका कारण उनीहरूले अपेक्षाकृत ढंगले ओलको उत्पादन बढाउन सकेका छैनन््। बिउ भारतबाट महँगोमा किन्नुपर्ने बाध्यताबाट पनि किसान हैरान छन्। ओल खेतीमा किसानले भोग्नुपरेका चुनौती र समस्याहरूलाई मध्यनजर गरेर कोशी प्रदेश सरकार ओल खेतीलाई प्रबद्र्धनमा जुटेको छ। बजारको अनिश्चितता र बीउबिजन नपाउने समस्यालगायत विविध कारणले घट्दै गएको ओलको प्रबद्र्धनमा प्रदेश सरकार लागिपरेको हो। व्यावसायिक खेती गर्न किसानलाई प्रेरित गर्ने लक्ष्यका साथ प्रदेश सरकारले स्थानीय निकायमार्फत् बीउबिजन वितरण गर्न थालेको छ। किसानलाई उन्नत र विकासे जातको ओलको बीउ वितरण गर्दै आएको स्थानीय सरकारले यसको व्यावसायिक खेतीबारे जानकारी प्रदान गर्दै आएको छ। घरबारी वरपर घुयानमा एकदुई बोट रोपिने ओललाई व्यावसायिक खेती गर्नेगरी हाइब्रिड प्रजातिमा रूपान्तरण गरिएको छ। विकासे जातका ओल रोप्दा सप्रने, खाँदा नकोक्याउने र मीठो हुने कुरालाई मध्येनजर गरी किसानलाई हाइब्रिड ओलको व्यावसायिक ढंगले खेती गर्न प्रेरित गरिएको कृषि प्राविधिक भुमेश्वर यादव बताउँछन्। ओल एक जरे बाली हो। व्यावसायिक रूपमा कमैले ओलको खेती गरेका कारण बजारमा यसको माग राम्रो छ र सिजनमा यसले राम्रो मूल्य पाउँछ। घुसुवा बाली अर्थात्, अरू बालीनालीका बीचमा ओल रोपेर उत्पादन गर्न सकिन्छ, उनले भने। उनका अनुसार ओलको व्यावसायिक खेतीका लागि पुँजीगत लगानी, प्राविधिक ज्ञान र सीप आवश्यक पर्छ। त्यसबाहेक राम्रो बजार पहुँच र व्यावसायिक योजना पनि महत्त्वपूर्ण हुन्छन्। तर, व्यवस्थित तरिकाले ओल खेती गरेमा यसबाट राम्रो आम्दानी लिन सकिने उनले बताए। यी सबै कुराको ज्ञान किसानलाई दिने गरेको हरिनगर गाउँपालिकाले ओलको बिउ वितरण गरी यसतर्फ आकर्षित गर्ने अभियानलाई निरन्तरता दिइरहेको छ। तथापि, पर्याप्त बीउ नपाएका कारण किसानले चाहेअनुसारको परिमाणमा यसको बिउ बाँड्न नसकेको हरिनगरका कृषि शाखा प्रमुख रमेश न्यौपानेको भनाइ छ। पौष्टिक र स्वास्थ्यबद्र्धक साकाहारी खानेकुरा ओललाई वर्किङ म्यानज फुड पनि भनिन्छ। किनकि, यसमा शरीरलाई आवश्यक पर्ने विभिन्न पौष्टिक तत्वहरू जस्तैः प्रोटिन, भिटामिन, खनिज पदार्थहरू प्रशस्त मात्रामा पाइन्छन्। ओलमा गाँठा अर्थात् गानो खानयोग्य हुन्छ। ओलको व्यावसायिक खेती गर्दा एक कठ्ठामा ७०० बोटसम्म लगाउन सकिन्छ। कम्तीमा ५०० ग्रामको बीउ रोप्दा स्याहार पर्याप्त पुगेमा १२ किलोसम्मको ओल उत्पादन हुन्छ। बलौटे माटोमा ओल उत्पादन राम्रो हुन्छ भने कम्पोस्ट मलले ओलको गानो विकासमा महत्त्वपूर्ण भूमिका खेलेको हुन्छ। तथापि, भारतमा उत्पादन भएका ओल सुलभ मूल्यमा नेपालका बजारहरूमा भित्रिँदा स्वदेशमा उत्पादित ओल नेपालीको भान्सामा पुग्न कठिन बनेको ओल खेतीका जानकार मनोजकुमार सिंह बताउँछन्। ओलको व्यावसायिक खेती गर्दा राम्रो पानी निकास भएको दोम्सिलो माटो उपयुक्त हुन्छ। बजारको माग र आफ्नो अनुकूल हावापानीअनुसार ओलको उपयुक्त किसिम छनोट गर्नुपर्छ। उच्च उत्पादनका लागि राम्रो गुणस्तरको बीउ प्रयोग गर्ने, स्वस्थ र विकसित गाँठाबाट मात्र बीउ छनोट गर्नुपर्छ। ओल रोप्नुअघि बारीलाई राम्रोसँग जोत्ने अनि प्रांगारिक मल हालेर सिँचाइ गरिन्छ। पहिलेपहिले तरार्ईका विभिन्न स्थानमा ओलखेती गरेर मनग्ये आम्दानी गर्ने किसानको संख्या धेरै थियो। तर, बीउ भण्डारण गर्न कठिनाइले गर्दा बीउको पर्याप्तता नहुनु र बजार अभावकै कारण पछिल्लो समय ओल खेती गर्नेहरू घटेका छन्। ओल सेवनबारे तरार्ईवासीमा अलि बढी ज्ञान छ। ओल खानका लागि तयार पार्दा सीप चाहिन्छ, जुन सबैमा नहुन पनि सक्छ। यी र यावत कुराहरूले गर्दा ओलको लक्षित बजार भने तरार्ईमै सीमित भएको अनुमान कृषि ज्ञानकेन्द्र सुनसरीका प्रमुख नीलकमल सिंहको छ। ओल खाने परिपाटी तरार्ईतिर मात्र छ, यसैले पनि बजारको आकार बढ्न सकेको छैन, उनले भने, किसानलाई बेलैमा बिउ बाँड्न सकिए यतातिर आकर्षण बढ्थ्यो कि ! ओल पोषणयुक्त तरकारी हो। पहिले व्यावसायिक तवरले नै कोशी प्रदेशका सुनसरी, मोरङसहित तरार्ईका जिल्लामा गरिने भए पनि अहिले फाट्टफुट्ट रूपमा कतैकतै मात्र ओलको खेती गरिन्छ। मीठो र पौष्टिक तत्वले भरिपूर्ण भएका कारण अहिले पाँचथर, इलामजस्ता पहाडी जिल्लामा पनि ओल लगाउन थालिएको कृषि विकास निर्देशनालयको तथ्यांक छ। तथापि, सुनसरी र मोरङका केही किसानले मात्र व्यावसायिक रूपमा ओल खेती गरिरहेको निर्देशनालयले जनाएको छ। कृषि विकास निर्देशनालय, कोशी प्रदेशका प्रमुख प्रकाशकुमार डाँगी भन्छन्, अहिले पहाडी जिल्लातिर पनि ओल रोप्ने चलन बढेको छ। तर, ठूलो क्षेत्रमा व्यावसायिक रूपमा भने ओल खेती घट्दै गएको छ। कृषि विकास निर्देशनालयको तथ्यांकअनुसार कोशी प्रदेशको तीन सय हेक्टर क्षेत्रफलमा ओल खेती गरिएको छ।"
"कर्णालीमा कृषि अनुदान, कहाँ जान्छ कहाँ","दैलेख : कर्णाली प्रदेश सरकारले कृषि तथा पशुपन्छी क्षेत्रको उत्पादन र उत्पादकत्व वृद्धि गर्न बर्सेनि अनुदान वितरण गर्दै आएको छ। सरकारको भूमि व्यवस्था, कृषि तथा सहकारी मन्त्रालय, मन्त्रालय मातहतका निकाय र स्थानीय तहमार्फत बर्सेनि विभिन्न शीर्षकमा अनुदानका कार्यक्रम सञ्चालनमा छन्। कृषि प्रविधि प्रबद्र्धन, कृषि प्रसार, पूर्वाधार विकास, पशुपन्छी व्यवसाय प्रबद्र्धन, कृषि उपकरण खरिद लगायतमा सरकारले दिएको अनुदानको प्रतिफल नदेखिएको पाइएको छ। यतिसम्म कि, सरकारले कृषि अनुदान वितरण भएपछि अनुदानको सदुपयोग भएनभएको अनुगमनसम्म गरेको छैन। पछिल्लो पाँच वर्षयताको (आव ०७४०७५ देखि०७९०८०) महालेखापरीक्षकको वार्षिक प्रतिवेदनहरूले अनुदानले उत्पादन एवं रोजगारीमा पुयाएको योगदानको अध्ययन तथा विश्लेषण हुन नसकेको औंल्याएको छ। सरकारले वितरण गर्दै आएको कृषि अनुदान, ब्याज अनुदान लगायतका अनुदानको सदुपयोगितामाथि नै प्रश्न तेस्रिएको छ। प्रदेश सरकारको भूमिव्यवस्था, कृषि तथा सहकारी मन्त्रालयमार्फत अनुदान वितरण हुँदै आएको छ। अनुदान वितरण गर्दा निर्माण भएका कार्यविधिहरूसमेत पालना नभएको महालेखाको प्रतिवेदनले औंल्याउँदै आएको छ। हुँदैन अनुगमन र मूल्यांकन सरकारले उपलब्ध गराएको कृषि अनुदान रकम सदुपयोग भएको छ या छैन भनी अनुगमन र मूल्यांकन हुँदैन। महालेखाको प्रतिवेदनअनुसार भूमि व्यवस्था, कृषि तथा सहकारी मन्त्रालयले आर्थिक वर्ष २०७९०८० मा कृषि प्रविधि प्रबद्र्धन, कृषि पूर्वाधार विकास, पशु स्वास्थ्य सेवा तथा प्रसार, कृषि उपकरण खरिद लगायतमा १३ करोड ८४ लाख ६६ हजार र ब्याज अनुदानबापत ४ करोड ६९ लाख ४१ हजारसहित १८ करोड ५४ लाख ७ हजार अनुदान उपलब्ध गराएको थियो। उद्यमीले लिएको ऋण र उद्योगजन्य गतिविधि सुनिश्चित गर्न अनुगमन तथा मूल्याकन तथा अनुदानले उत्पादन एवं रोजगारीमा पुयाएको योगदानको अध्ययन, विश्लेषण भएको छैन। अनुदानको उपयोगिता र प्रयोजन मूल्यांकन गर्न महालेखाले सुझाएको छ। अनुदान रकम संघीय सरकारको प्रधानमन्त्री कृषि आधुनिकीकरण परियोजना, प्रदेश सरकार मातहतका निकाय र स्थानीय तहलेसमेत प्रदान गर्दै आएको छन्। अनुदानको वितरण तथा उपयोगको अन्तरनिकाय समन्वय गर्ने प्रणाली छैन, महालेखाको प्रतिवेदनमा भनिएको छ, अनुदान प्रदान गर्दा स्थानीय तहसँग समन्वय नगरेको लगायतका कारण अनुदान उपयोग अपेक्षाकृत रूपमा भएको देखिँदैन। कृषि तथा पशुपन्छी क्षेत्रमा वितरित अनुदानले आय र रोजगारी वृद्धि हुने गरी नतिजामुखी उपयोग गर्नुपर्ने महालेखाले भनेको छ। सूचीकृत छैनन् लक्षित कृषक मन्त्रालयले कृषि अनुदानसम्बन्धी कार्यविधि बनाएको छ। तर, कर्णालीका लक्षित कृषकहरूलाई सूचीकृतसम्म पनि गरिएको छैन। फलस्वरूप सरकारले उपलब्ध गराउने अनुदान लक्षित किसानले पाउन सकेका छैनन्। महालेखाको प्रतिवेदनअनुसार आर्थिक वर्ष २०७८०७९ मा कर्णालीका १० जिल्लाका एक हजार दुई २७ उद्यमीले ७१ करोड २१ लाख ५५ हजार विभिन्न वित्तीय तथा सहकारी संस्थाबाट ऋण लिई उद्योग सञ्चालन गरेको उल्लेख गर्दै मन्त्रालयले ३ करोड ९६ लाख ७९ हजार ब्याज अनुदान दिएको छ। तर, उद्यमीले लिएको ऋणबाट उद्योगजन्य गतिविधि सञ्चालन गरे नगरेको सुनिश्चित् गर्न अनुगमन तथा मूल्यांकन प्रतिवेदन पेस भएको छैन्। उद्यमीको व्यवसायजन्य क्रियाकलापले औद्योगिक उत्पादन एवं रोजगारीमा वृद्धि भएको सम्बन्धमा अध्ययनसमेत नभएको प्रतिवेदनमा उल्लेख छ। यस्तै मन्त्रालयले कृषि उपकरण खरिद, बीउ, तरकारी तथा फलफूल खेती, उन्नत चौपाया वितरण, युवा स्वरोजगार लगायतका कार्यक्रमका लागि २० कार्यालयलाई २२ करोड ६१ लाख ४ हजार अनुदान खर्च लेखेको छ। यस्तै खाले प्रधानमन्त्री कृषि आधुनिकीकरण परियोजनालगायत विभिन्न आयोजनाका साथै प्रदेश सरकार मन्त्रालय मातहतका निकाय र स्थानीय तहले समेत प्रदान गरिरहेका छन्। अनुदानको वितरण तथा उपयोगमा अन्तरनिकाय समन्वय गरी अभिलेख नराखिएको महालेखाले जनाएको छ। सोही वर्ष कृषि विकास कार्यालय डोल्पाले ४७ नाफामूलक फर्म तथा व्यक्तिहरूलाई ९१ लाख ६० हजार र कृषि विकास निर्देशनालय सुर्खेतले १ सय ६२ नाफामूलक फर्म तथा व्यक्तिहरूलाई ८७ लाख २४ हजारसमेत १ करोड ७८ लाख ८४ हजार अनुदान दिएका छन्। तर, वितरण भएको अनुदानको सही सदुपयोग भए नभएकाबारे उपलब्धि मापन नगरिएको महालेखाको प्रतिवेदनमा उल्लेख छ। अनुदानको उपयोगितामाथि नै प्रश्न महालेखाको प्रतिवेदनअनुसार कृषि अनुदानको उपयोगितामाथी नै प्रश्न उब्जिएको छ। आर्थिक वर्ष ०७७०७८ मा प्रदेश सरकारले बीउ उत्पादन तथा प्रशोधन भवन निर्माण, बेसार प्रशोधन मेसिन सञ्चालन, अदुवा प्रशोधन मेसिन सञ्चालन, सिड्स जर्मिनेसन विथ इन्कुबेटर सञ्चालन गर्न कुल ५८ करोड ४३ लाख ५० हजारको मेसिन खरिद गरी उपलब्ध गराएको महालेखाको प्रतिवेदनमा उल्लेख छ। ती मेसिनहरूको गुणस्तर तथा परिचालन क्षमता विश्लेषण नभएको उल्लेख छ। उपकरणहरू विद्युत् शक्तिको अभावमा उपयोगविहीन हुने जोखिम कायमै रहेको भन्दै महालेखाले आवश्यकता, प्राथमिकता र उपयोगिताको आधारमा सार्वजनिक स्रोतको परिचालन गर्न सुझाएको थियो। सोही वर्ष कर्णालीका आठ जिल्लाका १ सय ५१ उद्यमीले विभिन्न वित्तीय तथा सहकारी संस्थाबाट ३१ करोड ५७ लाख ऋण लिई उद्योग चलाएको भन्दै मन्त्रालयले ७५ लाख ३९ हजार ब्याज अनुदान दिएको थियो। तर, ऋण लिएर उद्योग सञ्चालन गरेको सुनिश्चितता भने छैन। महालेखाले मन्त्रालयबाट अनुदानको नियमित अनुगमन गरी उपलब्ध गराएको ऋण तोकिएको प्रयोजनमा प्रयोग भए नभएको उपलब्धि मापन गर्नुपर्ने भनेको छ। यस्तै कृषि विकास निर्देशनालय सुर्खेतले २ सय २२ व्यक्ति तथा नाफामूलक संस्थालाई ३ करोड २९ लाख ३२ हजार अनुदान दिएको थियो। निर्देशनालयबाट वितरित अनुदानको अभिलेख राखेर पारदर्शी नबनाइएको महालेखाले जनाएको छ। यसैगरी सोही वर्ष मन्त्रालय र मातहतका कार्यालयले कृषि उपकरण, बीउ, तरकारी तथा फलफूल खेती, उन्नत चौपाया वितरण गर्न भन्दै २१ कार्यालयलाई १३ करोड ६२ लाख ८४ हजार अनुदान खर्च लेखेका थिए। यस्तो अनुदान संघीय सरकार, स्थानीय तह लगायतका निकायले समेत प्रदान गरिरहेका छन्। महालेखाले कृषकलाई दिइएको अनुदानको उपयोग अपेक्षाकृत नदेखिएको भन्दै कृषकको आयस्तर, रोजगारी हुने नतिजामुखी क्षेत्रमा लगाउन भनेको छ। उन्नत जातको गाई खरिदमै घोटाला भेटेनरी अस्पताल तथा पशु सेवा कार्यालय दैलेखले सयवटा गाईका लागि कृषकलाई उन्नत जातको गाई वितरण गर्ने कार्यक्रमका लागि ग्रामीण कृषि बहुउदेश्यीय संस्थालाई ७० लाख अनुदान दिएको थियो। उक्त कार्यक्रममा होलिस्टेन जर्सी गाई वितरण गर्ने उल्लेख गरी प्रस्ताव पेस गरिएको थियो। अनुदानबाहेक बाँकी रकम सहकारी संस्थाले बेहोर्ने उल्लेख गरे पनि उक्त प्रजातिका गाई वितरण नगरेको महालेखाले प्रतिवेदनमा उल्लेख गरेको थियो। अनुदान पाएको सहकारीले कृषकबाट जनही १५ हजार माग गरेको तथा पालिकाबाट समेत ५ लाख अनुदान लिएको महालेखाले खुलाएको छ। उन्नत जातको १० लिटरसम्म दूध दिने गाई खरिद गर्ने उल्लेख भए पनि दुई लिटर मात्र दूध दिने स्थानीय गाई खरिद गरी वितरण गरिएको छ, कृषकले अपेक्षित प्रतिफल प्राप्त गर्न सकेनन्, यसबारे छानबिन गरी अनुदान फिर्ता गराउनुपर्दछ, प्रतिवेदनमा भनिएको छ। एकै प्रयोजनमा दोहोरो अनुदान अनुदान वितरणमा सबै तहका सरकारको बीचमा समन्वय गरी दोहोरो नपर्ने गरी अनुदानको पूर्ण सदुपयोग सुनिश्चित गर्नुपर्छ। तर, कर्णालीमा एउटै प्रयोजनमा पटकपटक अनुदान दिइएको छ। महालेखापरीक्षकको प्रतिवेदनअनुसार कोल्डस्टोर निर्माण गर्न एक सहकारीलाई मन्त्रालयले ८ लाख ५० हजार, तथा साना तथा मझौला आयस्तर वृद्धि आयोजनाबाट ५८ लाख ५० हजार अनुदान दिएको थियो। कृषि विकास निर्देशनालयले पुनः सोही प्रयोजनमा ६६ लाख ५० हजारअनुदान दिएको थियो। महालेखाको ०७६०७७ को प्रतिवेदनले उक्त अनुदानबाट किसानले प्रत्यक्ष फाइदा नपाएको भन्दै छानबिन गर्न भनेको छ। भूमि व्यवस्था कृषि तथा सहकारीसम्बन्धी कार्यक्रम सञ्चालन तथा व्यवस्थापन एकीकृत कार्यविधि, २०७७ अनुसार लागत अनुमानको ३० देखि ८५ प्रतिशतसम्म अनुदान दिने व्यवस्था छ। तर, कर्णालीमा अनुदानको नाममा किसानलाई तोकिएको मापदण्डभन्दा बढी अनुदान उपलब्ध गराइएको छ। नमुना सहकारी गाउँ स्थापनामै बदमासी महालेखाको आर्थिक वर्ष ०७५०७६ को प्रतिवेदनले नमूना सहकारी गाउँ स्थापनामै बदमासी भएको उल्लेख गरेको छ। तत्कालीन कृषि ज्ञान केन्द्र हुम्लाले सर्केगाड गाउँपालिकामा नमूना सहकारी गाउँ स्थापनाअन्तर्गत तरकारी, पशुपालन र फलफुल खेती सञ्चालन गर्न ९९ लाख १० हजार बजेट विनियोजन गरेको थियो। उक्त नमुना सहकारी गाउँको घोषणा गर्ने आधार नखुलेको प्रतिवेदनले भनेको थियो। व्यक्तिगत फर्म र कम्पनीलाई अनुदान प्रदेश सरकारको भूमि व्यवस्था, कृषि तथा सहकारी मन्त्रालयले आर्थिक वर्ष ०७४०७५ मा व्यक्तिगत फर्म तथा कम्पनीलाई अनुदान दिएको थियो। महालेखापरीक्षकको वार्षिक प्रतिवेदनमा मन्त्रालयले आर्थिक वर्ष ०७४०७५ मा विभिन्न नौ वटा नाफामूलक व्यावसायिक फर्म तथा कम्पनीले गर्ने निर्माण कार्यमा दुई लाखदेखि ५ लाखसम्म अनुदान दिएको उल्लेख छ। उपभोक्ता समिति तथा लाभग्राही समुदायलाई मात्र अनुदान रकम उपलब्ध गराउन सकिने प्रावधानलाई कुल्चेर मन्त्रालयले व्यक्तिगत फर्म तथा कम्पनीलाई २२ लाख अनुदान दिएको प्रतिवेदनमा भनिएको थियो। सोही आर्थिक वर्षमा मन्त्रालयले रुकुमको एक सहकारी संस्थाले खरिद गरेको चिलिङ भ्यान, मेसिनरी औजार, दुग्धजन्य उपकरण, ढुवानी, निर्माण र अन्य सामग्रीको सक्कल बिल भरपाइअनुसार सवारी साधन शीर्षकमा ८० लाख खर्च लेखी अनुदान भुक्तानी दिएको थियो। गुणस्तरीय मेसिन खरिद नगरेमा वा दुरुपयोग भएमा सम्झौताअनुसारको रकम सरकारी बाँकी सरह असुल गर्न सक्ने भन्दै महालेखाले चिस्यान केन्द्र र भ्यानको प्रगति विवरणलगायत अन्य तथ्यांकसहितको अनुगमन प्रतिवेदन र तथ्यांक पेस नभएको भनेको छ। महालेखापरीक्षकको प्रतिवेदनले मन्त्रालयले छनौटको आधार एवं मापदण्ड, दीर्घकालीन कार्ययोजना, संस्थाको विस्तृत परियोजना प्रस्ताव आदिको आधारमा अनुदान उपलब्ध गराउन सुझाएको थियो। कर्णाली सरकारले किसानलाई प्रदान गर्दै आएको अनुदानमाथि महालेखाले बर्सेनि विभिन्न सुझावहरू दिँदै आएको छ। तर, अनुदान वितरणको कार्यक्रम त्रुटिपूर्ण हुने क्रम रोकिएको छैन। किसान भन्छन् उत्पादनका आधारमा अनुदान दिइनुपर्छ कर्णालीमा कृषि पेसामा आश्रित संख्या ठूलो छ। उत्पादनमा भने कर्णाली आत्मनिर्भर हुन सकेको छैन। सरकारी तथ्यांककै आधारमा कर्णालीका ३० प्रतिशत घरपरिवारमात्रै आफ्नै उत्पादनमा आत्मनिर्भर छन्। राष्ट्रिय कृषि गणना २०७८ को तथ्यांकअनुसार कृषि पेशामा आबद्ध कर्णालीका कुल संख्यामध्ये ७० प्रतिशत घरपरिवारलाई आफ्नो उत्पादनले वर्षभरि खान पुग्दैन। एकातिर सरकारले उत्पादन र उत्पादकत्व बढाउन कृषि अनुदान लगायतका कार्यक्रम सञ्चालन गरिरहेको छ भने अर्कोतिर उत्पादन र उत्पादनशिल जग्गासमेत घट्दै गएको छ। कर्णाली प्रदेश सरकारले किसानलाई कृषि अनुदानका नाममा बर्सेनि करोडौं रकम बाँडिरहेको छ। तर, अनुदानका नाममा किसानलाई बाँडिएको अनुदान रकम पूर्ण रूपमा सदुपयोग नभएको भन्दै प्रश्न उठ्ने गरेको छ। कर्णाली सरकारले कृषि तथा पशुपन्छी क्षेत्रमा वितरित अनुदानले आय र रोजगारी वृद्धि हुने गरी नतिजामुखी उपयोग हुन नसकेको किसानहरू नै बताउँछन्। दैलेखको डुंगेश्वर गाउँपालिका६ का अगुवा किसान देवेन्द्र गोदारले सरकारले दिने कृषि अनुदान शतप्रतिशत सदुपयोग हुन नसकेको बताउँछन्। वास्तविक र व्यवसायिक किसानले प्राप्त गरेको अनुदान रकम सदुपयोग भएको देखिन्छ, जसले राजनीतिक आस्था पहुँचका आधारमा अनुदान पाएको हुन्छ, उसले व्यवसाय सञ्चालन नगरेरै अनुदान रकम दुरुपयोग गरिरहेको हुन्छ, गोदारले भने। उनले सरकारले दिँदै आएको अनुदान कार्यक्रम परिमार्जन गर्नुपर्ने बताउँछन्। अब व्यवसायिक कृषि वा पशुपालन गरिरहेको किसानलाई खेती गरेको जग्गाको क्षेत्रफल वा पशुवस्तुको संख्या र उत्पादनका आधारमा अनुदान दिइनुपर्छ, तबमात्र अनुदानको कार्यक्रम प्रभावकारी हुन्छ, उत्पादन बढ्छ, किसानको जीवनस्तर पनि उकासिन्छ, उनले भने। किसानले गरिरहेको व्यवसाय प्राकृतिक प्रकोप लगायतका कारणले डुब्ने स्थिति आएमा क्षतिपूर्ति दिने नीति सरकारले बनाउनुपर्ने बताउँछन्। आठबीस नगरपालिकाका किसान अर्जुन शाहीले प्रदेश सरकार तथा स्थानीय सरकारबाट राजनीति पहुँचका आधारमा अनुदान रकम बाडिँदै आएको बताउँछन्। किसानलाई सहयोग पुगोस् भनेर तीनै तहका सरकारले अनुदान दिने व्यवस्था गरेका छन्, तर त्यो अनुदान वास्तविक र व्यावसायिक किसानले नपाएको शाहीको गुनासो छ। राजनीतिक आस्था र पहुँचका आधारमा फर्म तथा सहकारीलाई अनुदान रकम दिँदा अनुदान कार्यक्रम नै फितलो भएको उनको भनाइ छ। व्यावसायिक र वास्तविक किसानले अनुदान पाउन ठूलो दुःख झेल्नुपर्ने अवस्था छ, कतिपय किसानलाई त कुन निकायले प्रोत्साहन या अनुदान दिन्छन भन्ने पनि जानकारी छैन, उनले भने लक्षित किसानलाई अनुदान वितरण गर्न सरकारले नीति नै परिमार्जन गर्नुपर्छ। कृषि वा पशुपालन व्यवसाय गरिरहेको छ या छैन भनेर स्थलगत अनुगमन गरेर उत्पादनमा आधारित अनुदान वितरण गर्ने नियम ल्याउनुपर्ने उनको भनाइ छ। यसो हुन सके कर्णालीमा खाद्य परनिर्भरता घटाउन हदैसम्मको सहयोग पुग्छ। पछिल्लो ७ वर्षयता व्यावसायिक सुन्तला जातको फलफूल खेती गरिरहेका भैरबी गाउँपालिकाका किसान कृष्णप्रसाद आचार्यले सरकारले अनुदानका नाममा रकम बाँड्नुभन्दा पर्याप्त सिँचाइ सुविधा, प्राविधिक सहयोग तथा बजारीकरणका लागि सहयोग गर्नुपर्ने बताउँछन्। कृषि व्यवसाय गर्नका लागि पर्याप्त सिँचाइ छैन, मलबीउ छैन, बजारीकरणको टुंगो छैन, उनले भने। खेतीको आधुनिक प्रविधिबारे सरकारले सबै किसानहरूलाई ज्ञान र सीप सिकाउनुपर्ने आचार्यले बताए। सुन्तला जातका फलफूल खेती अंगालिरहेका किसानलाई भण्डारण र व्यवस्थापनका लागि सरकारी सहयोगको खाँचो रहेको आचार्य बताउँछन्। अब प्रतिफलमा आधारित प्रोत्साहन कर्णाली प्रदेश सरकारले आगामी आर्थिक वर्ष २०८१०८२ को नीति तथा कार्यक्रममा प्रतिफलमा आधारित प्रोत्साहन अनुदान प्रदान गर्ने नीति ल्याएको छ। सरकारले कर्णालीमा उत्पादन र उत्पादकत्व बढाउने भन्दै विगत झैं थुप्रै आकर्षक नाराहरू उल्लेख गर्दै ल्याएको नीति तथा कार्यक्रममा प्रतिफलमा आधारित प्रोत्साहन, कर्णालीमा उत्पादित खाद्यान्न तथा खाद्य सामग्रीको मेनु तयार गर्ने लगायतका कार्यक्रम समेटिएका छन्। प्रदेश सरकारले सञ्चालन गरिरहेको कृषि अनुदान कार्यक्रमलाई प्रभावकारी, पारदर्शी बनाउन उक्त नीति लिइएको बताइएको छ। व्यावसायिक कृषकलाई बैंक तथा सहकारीमार्फत दिइँद आएको ब्याज अनुदान कार्यक्रमलाई भने नीति तथा कार्यक्रममै निरन्तरता दिएको छ। यस्तै कृषिमा उत्पादन र उत्पादकत्व वृद्धि गर्न उन्नत बीउ, बिरुवा, नश्ल, मत्स्य, भुरा उत्पादन तथा प्रयोगमा कृषकको पहुँच वृद्धि गर्ने नीति लिएको सरकारले परम्परागत कृषि प्रणालीलाई प्रविधियुक्त, व्यावसायिक, प्रांगारिक, प्रतिस्पर्धात्मक र जलवायुमैत्री बनाउन कार्यक्रम नीतिमा समेटिएको छ। सरकारको नीति तथा कार्यक्रममा दैलेख, सल्यान र जाजरकोट लगायतका जिल्लामा सुन्तला जातका फलफूल बगैंचा सुदृढीकरण कार्यक्रम लागू गर्ने उल्लेख छ। यस्तै बाली, पशुपन्छी तथा मत्स्य विशेष उत्पादन क्षेत्र निर्धारण गरी कलस्टर खेती प्रबद्र्धन गर्ने सरकारले नीति लिएको छ। सरकारले कृषियोग्य क्षेत्रमा प्राथमिकताको आधारमा उपयुक्त प्रविधि मार्फत सिँचाइ सुविधा विस्तार गर्ने कार्यक्रम समेटेको छ। अर्गानिक कृषिमा वृद्धि, कृषि क्वारेन्टाइन, माटो परीक्षण, प्रांगारिक मल उत्पादन, घुम्ती कृषि प्राविधिक, प्रविधि प्रसार, पोषण सुधार, कृषि, पशु र जडिबुटी बिमा, सिँचाइ, सहित कृषकको जीवनस्तर सुधारमा प्राथमिकता दिइने भनिएको छ।"
"बैंकिङ कसुरका मुद्दा बढे, सुरक्षित कारोबार गर्न आग्रह","काठमाडौं : नेपाल प्रहरीले सुरक्षित रुपमा बैंकिङ कारोबार गर्न आग्रह गरेको छ । नेपालमा निरन्तर बैंकिङ कसुरका घटनाहरु बढदै गएको भन्दै सुरक्षित रुपमा बैंकिङ कारोवार गर्न आग्रह गरेको हो । काठमाडौं उपत्यका प्रहरी कार्यालय रानीपोखरीका प्रवक्ता प्रहरी बरिष्ठ उपरिक्षक दिनेश राज मैनालीले नियतवस वा अन्जानमा बैंकिङ कसुरका घटनाहरु बढदै गएको जानकारी दिए। गत आर्थिक वर्षमा १६ हजार ३ सय २२ वटा बैंकिङ कसुरका मुद्दा दर्ता भएको भन्दै उनले यस आर्थिक वर्षमा अहिलेसम्म १३ हजार ३ सय १० वटा मुद्दा दर्ता भएको बताए । आफूले काटेको चेकअनुसारको रकम आफ्नो खातामा नभएको जानी जानी चेक दिने घटनाहरु धेरै आएको प्रहरीले जनाएको छ । बैंकिङ कसुरका घटनाहरु बढदै गएपछि प्रहरीले सामुदायिक प्रहरी कार्यक्रम अन्तर्गत जनचेतनामूलक कार्यक्रमहरु गर्दै आएको प्रहरी बरिष्ठ उपरिक्षक मैनालीले बताए। उनले बैंकिङ कसुर भएको कुरा थाहा पाएको मितिले एक वर्षभित्र जाहेरी दिन सकिने हदम्याद रहेको जानकारी दिए । बैंकिङ कसुरका प्रतिवादी कतिपय मिटरब्याजबाट पीडितसमेत रहेको भन्ने आशङ्का रहँदारहँदै पनि स्पष्ट कानुनी आधार र पर्याप्त प्रमाणको अभावले प्रतिवादी पीडित हुने अवस्था रहेको उनको भनाई छ। मैनालीले बैंकिङ कसुरका घटना धेरै आएपछि प्रहरीहरु उक्त विषयमा केन्द्रीत हुनुपर्दा अन्य शान्ति सुरक्षा, गम्भीर अपराधको अनुसन्धानमा प्रत्यक्ष वा परोक्षरुपमा असर पुगेको धारणा राखे।"

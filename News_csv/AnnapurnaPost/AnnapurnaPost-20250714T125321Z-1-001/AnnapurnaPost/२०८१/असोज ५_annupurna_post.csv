शीर्षक,विवरण
बीपीका विचार चिरस्थायी,"देहावसानको ४ दशकपछि पनि बीपी कोइरालाको जीवन संघर्ष गाथा तथा कतिपय विचारधारा चिरस्थायी छन्। पे्ररणाका स्रोत हुन्। बीपीले सुरुमा देशमा लोकतन्त्र र समाजवादको जग बसाउन जीवनमा कम्ती संघर्ष गर्नु परेन। राष्ट्रिय एकता तथा मेलमिलापको नीतिमार्पत राष्ट्रको बाँच्ने सामर्थ अघि बढाउन उनले जीवनमा के मात्र गर्नु परेन ? उनका महान योगदानका सन्देशले सजीव चित्र तथा ताजा सन्देश प्रवाह गर्छन्। बीपी विचारका कतिपय सान्दर्भिकता अझै पनि सकिएका छैनन्। कतिपयले बीपी कोइरालाका खासखास नीति निर्देशन त्याज्य गरिँदा नै देशको परम्परावादी शक्ति विस्थापित हुन पुगेको औंल्याउँछन्। ०६२०६३ सालको बाढी जस्तो राजनैतिक परिवर्तन पनि नयाँ जनपक्षका लागि सम्हाली नसक्नु भएको आजको वास्तविकताले देखाउँछन्। देशको वर्तमान परिप्रेक्षसँग मिल्दाजुल्दा बीपी कोइरालाका मुख्यमुख्य केही विचार तथा विशेषता शुत्रबद्ध गर्न सकिन्छ। १ बीपी कोइरालामा विश्व राजनीति तथा क्षेत्रीय चासोको राम्रो ज्ञान थियो। नेपालको बाँच्ने सामथ्र्यबारे उहाँ सदा सजग रहनुहन्थ्यो र अरूलाई पनि सजग गराइरहनुहुन्थ्यो। २ कम्युनिस्टहरूसँग मिल्नु हुँदैन भन्नेमा बीपी कोइरालाको अर्को विशेष जोड हुन्थ्यो। कम्युनिस्टहरूको परिकल्पना तथा लक्ष्यको राज्य तथा पद्धति र लोकतन्त्रवादीहरूको मूल्य मान्यता तथा विश्वासको राज्य पद्धतिबीच आकाश जमिनको अन्तर छन्। त्यसैकारण कम्युनिस्टहरूसँग सदा प्रतिस्पर्धाका लागि तम्तैयार रहनुपर्छ भन्ने उहाँको दृढ धारणा तथा अटल विश्वास थियो। ३राष्ट्रिय स्वतन्त्रन्ता, स्वाधीनता, लोकतन्त्र तथा समाजवादप्रति बीपी कोइरालाको प्रतिबद्धता कडा थियो। सम्पूर्ण जीवन उहाँले यिनै मूल्य मान्यतामुखी संघर्षमा अर्पण गर्नुभएको थियो। यिनलाई सँगसँगै लिएर जानसके मात्र नेपाल एक स्थिर, सबल, कलहमुक्त, शान्त तथा सुरक्षित राष्ट्र भएर रहन सक्छ भन्नेमा उहाँको दृढ धारणा तथा अटल विश्वास थियो। ४ बीपी तर्क पुयाएर चाहिने कुरा बोल्ने तथा आफूले बोलेका कुरा पूरा गरेर देखाउन सदा होसियार हुनुहन्थ्यो। लोकतन्त्र तथा समाजवादका मूल्य मान्यता आम जनताको दैनिक जीवनमा उतार्नुपर्छ भन्ने अर्थमा उहाँ व्यवहारवादी नेता हुनुहुन्थ्यो। ०१६ सालमा १८ महिना प्रधानमन्त्री हुँदा भूमिसुधार ऐन, श्रमिक ऐन तथा प्रशासनिक ऐनमा युद्धस्तरमा बहुआयामिक सुधार गर्दै एवं परराष्ट्र नीति छिमेकी मैत्री बनाउँदै उहाँले जुन किसिमको समाजवादी ढाँचाको सरकार चलाएर जनताको अगाध आस्था आर्जन गर्नु भएको थियो, त्यस्तो नमुना आदर्शको सरकार यो देशमा फेरि कहिले देख्न पाइने होला ? (ढुंगाना पूर्वसभामुख हुन्। )"
आयोजकले उचाल्यो जितपुरसिमरा अन्तर्राष्ट्रिय भेट्रान फुटबलको उपाधि,"सिमराः आयोजक सिमरा भेट्रान क्लबले जितपुरसिमरा चौथो अन्तर्राष्ट्रिय भेट्रान फुटबल प्रतियोगिताको उपाधि उचालेको छ। सिमरा रंगशालामा शनिबार साँझ सम्पन्न फाइनल खेलमा सरस्वती नगर भेट्रान क्लब काठमाडौंलाई २० ले पराजित गर्दै आयोजकले उपाधि उचालेको हो। आयोजकको जितमा कृष्ण शाक्य र विनोद परियाले एकएक गोल गरे। प्रतिस्र्धात्मक फाइनल खेलको अन्तिम समयमा आयोजकले दुई गोल गरेको थियो। खेलको अन्तिम समयमा सिमरालाई पेनाल्टीको अवसर दिने रेफ्रीको निर्णयप्रति काठमाडौंले असन्तुष्टि जनाएको थियो। जितसँगै आयोजक टिमले तीन लाख प्राप्त गरेको छ भने उपविजेता काठमाडौंले एक लाख ५० हजार पाएको छ। विजेता तथा उपविजेता टिमका खेलाडीलाई मधेस प्रदेशका युवा, खेलकुद तथा समाज कल्याण मन्त्री प्रमोद जयसवाल, जितपुरसिमरा उपमहानगरपालिकाका नगर उपप्रमुख भोलाप्रसाद अधिकारी, नेकपा एमाले मधेस प्रदेश सचिव मनोज पौडेल, सशस्त्र प्रहरी उपरीक्षक मोहन खत्री, प्रहरी नायक उपरीक्षक चिरञ्जिवी दाहाल, मधेस प्रदेश फुटबल संघका कोषाध्यक्ष शम्भुसिंह ठकुरी, पर्सा जिल्ला फुटबल संघका उपाध्यक्ष हेमन्त चौरसिया, आयोजक क्लबका अध्यक्ष बिजय राउत लगायतले पुरस्कार वितरण गरेका थिए। प्रतियोगिताको सर्वोत्कृष्ट खेलाडी आयोजक क्लबका सूर्यमान तामाङ घोषित भए। उनले ४२ इन्चको एलइडी टिभी प्राप्त गरे। अल्ट्रा अभियान वीरगन्जले सर्वोत्कृष्ट खेलाडीलाई टेलिभिजन उपलब्ध गराएको हो। विधागततर्फ प्रतियोगिताको सर्वाधिक गोलकर्ता आयोजक क्लबका कृष्ण शाक्य, उत्कृष्ट डिफेन्डर सरस्वती नगरका अनल आचार्य, उत्कृष्ट मिडफिल्डर सरस्वती नगरका हर्कराज गुरुङ, उत्कृष्ट फरवार्ड सरस्वती नगरका युवराज भुजेल, उत्कृष्ट गोलरक्षक आयोजक क्लबका सुनिल तामाङ घोषित भएका छन्। फाइनल खेलको प्लेयर अफ दि म्याचको पुरस्कार आयोजक क्लबका रमेश गुरुङले प्राप्त गरे। सिमरा भेट्रान क्लबको आयोजनामा असोज १ गतेदेखि सुरु भएको प्रतियोगितामा नेपाल र भारतका १४ टिमको सहभागिता रहेको थियो। राउतको अध्यक्षतामा सम्पन्न समापन समारोहको सञ्चालन सञ्चारकर्मी प्रदीप गौतमले गरेका थिए।"
एन्फा महिला लिगमा संकटा विजयी,काठमाडौं : राजधानीमा जारी एन्फा महिला लिगमा संकटा फुटबल क्लब र नेपाल पुलिस क्लब विजयी भएको छ। त्रिपुरेश्वरस्थित दशरथ रंगशलामा शनिबार भएको पहिलो खेलमा संकटाले सुदूरपश्चिमलाई ६० गोल अन्तरले पराजित गर्यो। संकटाको दोस्रो जितमा तेमिलोपे जेनिफरले चार गोल गरिन्। ममता पुन र पूर्णिमा हमालले एक एक गोल गरिन्। जितसँगै संकटाले सात खेलबाट आठ अंक जोडेको छ। सुदूरपश्चिमको भने यो लगातार सातौं हार हो। त्यस्तै शनिबार नै भएको दोस्रो खेलमा पुलिस क्लबले वालिङ नगरपालिकालाई २० गोल अन्तरले पराजित गर्यो। पुलिसका लागि दुवै गोल सम्झना लावतीले गरेकी थिइन्।
दशैं अगाडि नै सडक मर्मत गरिसक्न यातायात मन्त्रालयको निर्देशन,"काठमाडौं : भौतिक पूर्वाधार तथा यातायात मन्त्रालयले सडकलाई घटस्थापना अगाडि मर्मत सम्भार गरिसक्न सडक विभागलाई निर्देशन दिइएको छ । भौतिक पूर्वाधार तथा यातायात मन्त्रालयमा आज बसेको सरकारी प्रतिनिधि सहित यातायात व्यवसायीको बैठकले सडक विभागअन्तर्गत सबै सडक घटस्थापना अगाडि मर्मतसम्भार गरी सञ्चालन गर्न सडक विभागलाई निर्देशन दिने निर्णय गरेको हो। नेपाल यातायात व्यवसायी राष्ट्रिय महासङ्घका वरिष्ठ उपाध्यक्ष पुण्यप्रसाद सिटौलाका अनुसार तत्काल अग्रिम टिक बुकिङ खुलाउने निर्णय भएको छ। बैठकले बिपी राजमार्गका सडक सुरक्षाका लागि पूर्व निर्धारित प्रकारका मात्र सवारीसाधन चलाउन एवं रात्री सवारी सञ्चालन नगर्ने विषय प्रभावकारी रुपमा लागू गर्न गृह मन्त्रालय, यात्रुको यात्रा सुनिश्चित एवम् सुरक्षित गर्न यातायात व्यवस्था विभागसँग छलफल गरी शीघ्र अग्रिम टिकट बुकिङ खुला गर्ने निर्णय गरेको छ। यात्रा सुरक्षित र सहज बनाउन यान्त्रिक परीक्षण गरी सम्बन्धित बसपार्कबाट गन्तव्यस्थलसम्म जाने गरी व्यवस्थित गर्ने, वैज्ञानिक भाडा समायोजन एक वर्षदेखि तथा इन्धनको मूल्यबाहेक अन्य कारणले गर्नुपर्ने भाडा समायोजन छठपछि गर्न यातायात व्यवस्था विभागलाई निर्देशन दिने निर्णय भएको छ ।"
नेपाल जलवायु परिवर्तनले अत्यन्तै जोखिममा परेको मुलुक हो : अर्थमन्त्री पौडेल,"काठमाडौं : उपप्रधानमन्त्री तथा अर्थमन्त्री विष्णु पौडेलले नेपाल जलवायु परिवर्तनको प्रभावका कारण अत्यन्तै जोखिममा परेको मुलुक भएको बताएका छन्। आज अन्तर्राष्ट्रिय अर्थशास्त्र सम्मेलनलाई सम्बोधन गर्दै उनले नेपालको समृद्ध जैविक विविधता पर्यावरणीय ह्रासका कारण संकटमा परिरहेको बताएका हुन्। हिमालयको काखमा रहेको हाम्रो देश नेपाल जलवायु परिवर्तनको प्रभावका कारण अत्यन्तै जोखिममा परेको मुलुकमध्ये एक हो। हिमनदीहरू पग्लिने समस्या, मनसुनमा आएको परिवर्तन, र बाढी तथा पहिरोको संख्या बढ्दै जानु हाम्रो अर्थतन्त्र, विशेषगरी कृषि, जलविद्युत र पर्यटनका लागि चुनौती बनेका छन्। पौडेलले भने,नेपालको समृद्ध जैविक विविधता पर्यावरणीय ह्रासका कारण संकटमा परिरहेको छ। तराईका जङ्गल, चुरे पहाड र स्वच्छ नदीहरू जोखिममा छन्, जसले वन्यजन्तु मात्र नभई ती प्राकृतिक स्रोतमा निर्भर रहेका लाखौं नागरिकहरूको जीवन निर्वाहलाई समेत खतरा पुर्याएको छ। हाम्रो नदी, वन, र जैविक विविधता केवल हाम्रो अर्थतन्त्रको आधारशिला मात्र होइन, हाम्रो संस्कृति, इतिहास, र पहिचानको पनि महत्वपूर्ण अङ्ग हो। पौडेलले विकास र पर्यावरणीय दिगोपन बीचको सन्तुलन मिलाउन गम्भीर चुनौतीहरूको सामना गरिरहेको बताए। जलवायु परिवर्तन, जैविक विविधताको ह्रास, वन विनाश, प्रदूषण, र प्राकृतिक स्रोतहरूको अत्यधिक दोहन जस्ता समस्याहरू केवल पर्यावरणीय चुनौतीहरू मात्र होइनन्; यी समस्याहरू हाम्रो अर्थतन्त्र, सुरक्षा, र सामाजिक स्थायित्वका लागि पनि गम्भीर खतरा हुन्उनले भने। उनले कुनै पनि विकासको मोडेलले पर्यावरणीय पक्षलाई बेवास्ता गरेमा पूर्ण र दिगो नहुने उनको भनाई छ। उनले नेपाल आर्थिक विकासको मार्गमा अगाडि बढिरहेको उल्लेख गरे। सन् २०२६ सम्ममा अतिकम विकसित देशको सूचीबाट स्तरोन्नती हुने तय भैसकेको छ। सन् २०३० सम्ममा दिगो विकासका लक्ष्यहरू हासिल गर्नुका साथै न्यूनमध्यम आय भएको मुलुकमा पुग्नुछ। सन् २०४३ सम्ममा मध्यम आय भएको मुलुक बन्ने राष्ट्रिय आकांक्षा छ। र, यसका लागि पूर्वाधार विकास, औद्योगिकीकरण र सहरीकरणलाई तिब्रता दिनु आवश्यक छ। अर्थमन्त्री पौडेलले भने, यस परिप्रेक्ष्यमा, हामीले हाम्रो आर्थिक प्रगति र पर्यावरण संरक्षणलाई सन्तुलित रुपमा अगाडि बढाउनु पर्नेछ। विगतमा कुनै त्रुटिहरू भएका छन् भने पनि अब हामी त्यसलाई दोहोर्याउन सक्दैनौं। यसको सट्टा, हाम्रो विकास मोडलले सहनशीलता, दिगोपन, र समानतालाई प्राथमिकता दिनुपर्छ। नेपालका लागि दिगो विकासको बाटो अत्यन्त आवश्यक छ। उनले अर्थमन्त्रीका रूपमा, हाम्रा अगाडि रहेका चुनौतीहरूप्रति पूर्ण सचेत रहेको बताए। पौडेलले भने, समाधानको लागि आशावादी पनि छु। नेपालले विभिन्न नीति, कार्यक्रम, र पहलहरू मार्फत वातावरणीय र जलवायु चुनौतीहरूको सामना गर्न महत्वपूर्ण कदमहरू उठाएको छ। हाम्रो राष्ट्रिय जलवायु परिवर्तन नीतिले विकास योजना निर्माणमा जलवायु सहनशीलतालाई समावेश गर्ने रणनीतिक ढाँचा प्रदान गरेको छ। हरित विकासलाई प्रोत्साहन दिन ऊर्जा दक्षता वृद्धि, नवीकरणीय ऊर्जा विस्तार, र दिगो वन व्यवस्थापन सुनिश्चित गर्ने उद्देश्य राखेको छ। नेपालले अन्तर्राष्ट्रिय साझेदारहरूसँग मिलेर हरित जलवायु कोष जस्ता संयन्त्रहरूमार्फत जलवायु वित्तमा पहुँच स्थापना गर्न लागेको बताए। उनले भने, यी स्रोतहरू जलवायु अनुकूलन र न्यूनीकरण परियोजनाहरू, विशेष गरी ऊर्जा, कृषि, र विपद् सहनशीलता जस्ता क्षेत्रहरूका लागि महत्वपूर्ण हुनेछन्। वित्तीय संस्थाहरूलाई नवीकरणीय ऊर्जा, वातावरण मैत्री पूर्वाधार, र जलवायु अनुकूल कृषि क्षेत्रमा लगानी गर्न प्रोत्साहित गरेको छ।"

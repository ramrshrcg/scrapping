शीर्षक,विवरण
बहुदलीय व्यवस्थाको शुद्धीकरण,"परापूर्वकालदेखि नेपाल निरकुंश एकतान्त्रिक सामन्ति प्रणालीबाट चल्दै आएको थियो। एक्काइसौं शताब्दीमा पनि सोही प्रणाली अवलम्बन गरी राज्यव्यवस्था सञ्चालन गर्नुलाई अदूरदर्शी नीतिका उपज मानियो। लोकतान्त्रिक संघीय व्यवस्था र राष्ट्रपति व्यवस्था स्थापना हुनुलाई पनि यसैको उपजका रूपमा बुझ्न सकिन्छ। दुई ठूला देशबीचमा रहेर आफ्नो अस्तित्वमा सतर्क रहनसमेत कठिन सम्भावनाबाट बच्न सीमातिरबाट हुने नेपालको भौगोलिक सीमा अतिक्रमणले सोच्न बाध्य पारेको छ। राजनीतिक तरलतालाई अवसर पारेर सीमा स्तम्भहरूका व्यवस्थापन नेपालीका बाध्यतात्मक परिस्थिति फाइदा अरूले लिएको देखिन्छ। देशमा राष्ट्रपति तथा अन्य उच्च पदहरू स्थापित भएको र देशले नयाँ काँचुली र विकासका रेखाहरू कोर्न मद्दत पुग्ने आशा उत्पन्न भएको छ वा छैन ? राज्य सञ्चालनका लागि मिश्रित साम्यवाद चुनावबाट जनस्वीकृति प्राप्त भएको छ। यसका लागि चीनलगायत अन्य देशले छोटो अवधिमा गरेको विकासलाई आधार मानी अघि बढ्न सकिन्छ। तर, देशमा स्थायित्व र शान्ति नभई उद्योगतिर धकेल्दै जाने सम्भावना कम भएको छ। जन्मदै ८३ हजारभन्दा बढी ऋण बोकेर जन्मने नेपाली गरिबी र अशिक्षामा रुमल्ली रहेको अवस्था विद्यमान छ। नेपालमा गणतन्त्र स्थापना हुनेबित्तिकै सेवा विकासका पूर्वाधारहरू एकैचोटी समाधान गर्न बजेट र समाधानका लागि सडकमा ओर्लने काम व्याप्त रूपमा बारम्बार गरिन्छ। तर, देशको संविधान २०७२ आएको नौ वर्ष बितिसकेको छ। देशमा देखापरेको कालो बजारसहित भ्रष्टाचार दिन दुई गुणा रात चौगुणा मूल्यदृद्धि गराएर रातारात अर्बपति हुने र मौकाको फाइदा लिनेहरूको पनि कमी छैन। विकृति नियन्त्रण गर्न जनताले सरकारलाई दबाब दिएको देखिँदैन। यस्तो अवस्थाबाट कर्मचारीतन्त्र पनि अछुतो छैन। नेपालमा बनेका कुनै सरकारले धनी र गरिबीचको खाल्डो कम गर्न प्रयाससम्म गरेनन्। फलस्वरूप गरिबी झन्झन् बढ्न गयो। अब २०८४ मा त तेस्रो चुनाव आउने छ। दोस्रो चुनावपछि सरकार पनि पटकपटक बनिसके। बहुदलीय व्यवस्थामा कुनै पनि क्षेत्रकाले पाएको अख्तियार दुरुपयोग गर्नेलाई सख्त कारबाही गर्ने निकाय सशक्त हुनुपथ्र्यो र हुनुपर्छ। देशभित्रका बिकृति समस्या नबनाइकन देशभित्रकाले समाधान गर्ने परिपाटी बनाइनुपर्छ। अब आउँदा वर्षहरूमा नेपालका पार्टीहरूका नेताकार्यकर्ताहरूले देशमा भएका विकृतिप्रति पश्चाताप गर्ने समयावधि हो। बहुदलीय व्यवस्थामा भएका विकृति भविष्यमा दोहोरिन नदिनु चुनाव नै परीक्षाको घडी हुन सक्छ। संघीय गणतान्त्रिक बहुदलीय व्यवस्था नै एक दलीय निरकुंश व्यवस्थाभन्दा विरोधी पक्षका र सरकारका विभिन्न पक्षका विकृति र राम्रा पक्षका विकृत एवं तथ्यांक पारदर्शी भई बाहिर देखापर्छ। तर, एक पक्षीय सरकारको व्यवहार त्यस्तो रहँदैन। कुनै पनि देशमा पुँजीवादी पार्टीहरूबीच बहुदलीय शासन प्रणालीमा प्रतिस्पर्धा हुन जान्छ। साम्यवादी पार्टी पनि जनताको मन जितेको खण्डमा चुनाव जितेर सत्तामा आउने आउन सक्छन्। जुन नेपालको उदाहरण नमुना बन्न गएको छ। नेपालमा बहुदल स्थापित भएको सात वर्षपछि सबै पार्टीलाई टुटाउनेफुटाउने प्र्रयास सुरु भएको थियो। सिफारिसले पञ्चायत चल्यो। पार्टीििभत्र सिफारिसले चलाउन खोजियो। फलस्वरूप अधिकांश पार्टीहरू टुक्रिए। ३० वर्ष शासन गर्ने पञ्चायती विचारधाराका राप्रपामार्फत राजनीति गर्न थाले। पूर्वसामन्तीहरू पनि यिनै पार्टीमार्फत अब सक्रिय राजनीति गर्न खोज्दै छन्। पञ्चायत फाल्ने कांग्रेस र कम्युनिस्ट पार्टीहरूको जन्म ३० वर्षे शासन प्रणाली अगाडि नै भएको थियो। एक सय चार वर्ष शासन गरेका राणा शासन फाल्न कांग्रेस र कम्युनिस्ट पार्टीहरू पहिलेदेखि नै बिना संगठन भूमिगत रूपमा संघर्षमा थिए। तराईका पार्टी जसपामा, नेसपा सीमित भए। अब दोस्रो चुनावपछि त तराई केन्द्रित पार्टीहरूमा जनता समाजवादी पार्टी, नागरिक जनमुक्ति पार्टी, जनमत पार्टी, स्वतन्त्र पार्टी आदि सात पार्टी भए। २०७९ को चुनावको निर्वाचित पार्टीहरूमा कांग्रेस, नेकपा एमाले, माओवादी केन्द्र, एकीकृत समाजवादी, स्वतन्त्र, राष्ट्रिय स्वतन्त्र दल, जनमत दल, लोसपा, जसपा र राप्रपा सात पार्टी संसद्मा छन्। अब संघीय गणतान्त्रिक बहुदलीय शासन प्रणालीलाई सशक्त पार्न देशमा जनअनुमोदित संविधान निर्माण गरिएको छ। बहुदलीय व्यवस्था झन् सुदृढ बन्न जान्छ। यस्तो अवस्थामा पुँजीवादी व्यक्तिद्वारा प्रतिनिधिसभा सशक्त बन्न सक्छ। बहुदलीय व्यवस्थाले अन्य देशमा जति लोकप्रिय कमाउन सकेको छ। सबै पार्टीहरू मिलेर भ्रष्टाचारको विरोध कार्यक्रम गरी पार्टी नेताकार्यकर्तालाई पश्चातापको भुमरीमा पार्नु नै पार्टी सुदृढीकरणको उपाय हो। बहुदलीय शासन नै बेलायतमा दुईतीन सय वर्ष अघिदेखि चलिआएको छ। बेलायतमा पनि दुईतीन सय वर्षअघि सुरु भएको बहुदलीय व्यवस्थाको पहिलो प्रधानमन्त्रीको काम पछिल्ला प्रधानमन्त्रीका भन्दा गए गुज्रेको थियो। तै पनि आजसम्म बेलायतमा बहुदलीय शासन प्रणाली कायम छ। नेपालमा बहुदलीय व्यवस्था उपयुक्त ठानिए पनि तोडमोड भएको छ। पार्टीभित्र प्रजातन्त्र देखिँदैन। २०८० मा दोस्रो आम चुनावको चुनावी सरकारको रूपमा कांग्रेस, जसपा, माओवादी केन्द्र संयुक्त भई बहुमतको पहिलो सरकार बन्यो। त्यसपछि सात दलका चुनावी संसदीय दलका पार्टीका माओवादीका केन्द्रका गठबन्धनको सरकार भएको छ। अब दोस्रो स्थानीय र आमचुनाव सकिएको करिब २ वर्ष भएको छ। नेपालमा उच्च मध्यम स्तरका र उनीहरू नजदिकका मानिस कांग्रेस पार्टीमा, पञ्चायतका लागेका राप्रपामा र बाँकी बिभिन्न पार्टीहरूमा तितर बितर भई संलग्न छन्भन्दा फरक नपर्ला। नेपालमा पाँचपाँच वर्षमा हुने आमचुनाव संविधान २०७२ पश्चात्को दोस्रो आमचुनाव सम्पन्न भएको २ वर्ष भएको छ। कुनै देशमा बहुदलीय व्यवस्था नभएमा विपक्षी नेतालाई जेलमा लगेर राख्नेबाहेक अर्को बिकल्प हुँदैन तर बहुदलीय व्यवस्थामा विपक्षी नेता सडकमा हिँड्ने वा विरोध गर्ने कार्य गर्छ। नेपालमा विभिन्न समयमा सत्ता शासन गर्ने वर्ग व्यवस्था नै बहुदलपछिका पार्टीका रूपमा सञ्चालित छन्। जस्तो कांग्रेस, नेकपा एमाले, नेकपा केन्द्र, नेकपा समाजवादी, स्वतन्त्र पार्टी, जसपा, जनमत पार्टी, नागरिक उनमुक्ति पार्टी, रास्पा, फोरम, सद्भावनापछिका टुटफुट पार्टीसहित माले, नेमकिपा, मोर्चा, जसपा आदि। दोस्रो आमचुनावमा आएका संसदीय प्रतिनिधिसभाका पार्टीहरूमा कांगे्रस, एमाले, माओवादी केन्द्र, स्वतन्त्र पार्टी, जनमत पार्टी, उन्मुक्ति पार्टी र जसपा पार्टीहरू आएका छन्। सीपमूलक स्वयम् सीपयुक्त मानिसको पहिचान गरी परिचालन गर्ने शासन व्यवस्था नै उपयुक्त शासन व्यवस्था भएको अवस्था हो। यसमा भ्रष्टाचारलाई सामाजिक मान्यता पनि हुँदैन। भ्रष्टाचारलाई कारबाही हुन्छ। ठग्नु, चोर्नु, ढाटनु, अनैतिक हुनु, भ्रष्टाचारी हुनु, आँखा छल्नु, पश्चिमी खुल्ला दृश्य समाजमा स्विकार्नु आदि आदि बिकृति कारबाही नभएको अवस्था हो।"
पर्व पर्यटनका मूल आधार,"मुस्ताङ जिल्ला धार्मिक तथा पर्यटकीय हिसाबले महत्वपूर्ण जिल्ला हो। यहाँ कृषि र पर्यटनको प्रचुर सम्भावना छ। बर्सेनि ४५ लाख स्वदेशी तथा विदेशी पर्यटक मुस्ताङ घुम्न आउँछन्। तर, हाम्रो गाउँ घरपझोङ३ स्याङ सदरमुकाम नजिकै रहेर पनि पर्यटनका हिसावले निकै पछि पर्यो। त्यसो त हाम्रो गाउँ कृषिमा आत्मनिर्भर गाउँ हो। यद्यपि हामीले कृषि व्यवसायलाई पछ्याउँदै पर्यटन व्यवसायमा पनि जोडिन चाहन्छौं। मुस्ताङमा पोखराजोमसोम हवाईमार्ग छँदै छ, यसका अलावा राष्ट्रिय गौरवको (बेनीजोमसोमकोरला सडक)पनि बर्सेनि सुदृढ र सहज हुँदै छ। यसैका कारण मुस्ताङमा अनुकुल समयमा राजमार्गमा पर्ने यहाँका होटलहरू भरिभराउ हुँदा स्याङ सडकमार्ग नजिकै भएर पनि पर्यटनले पछि पर्यो। मुस्ताङको घाँसादेखि कोरलासम्मका होटलहरू पर्यटकले गुल्जार हुँदा खै किन हो हाम्रो गाउँमा पर्यटक आउन सकेका छैनन्। हामीलाई यो देख्दा निकै दुःख लाग्छ। हामी चाहन्छौं हाम्रो गाउँमा पनि पर्यटक आइदिए हुन्थ्यो। तर, हाम्रो गाउँ स्याङले पर्यटक तान्नै सकेन। यसपटक हामीले हाम्रो गाउँ चिनाउन र पर्यटन प्रबद्र्धन गर्न परम्परागत धार्मिक तथा ऐतिहासिक पर्व खिल्हालाई मेलामा रूपान्तरण गर्दै छौं। पर्वलाई आत्मसाथ गर्दै भलिबल, तारा खेल, आर्चरी र घोडा दौड प्रतियोगिता राखेर सम्पूर्ण पर्यटकको ध्यान हाम्रो गाउँतिर तान्ने प्रयत्न गर्दै छु। यो हाम्रो पहिलो प्रयास हो, यसमा हामी सफल हुन्छौं भन्ने आत्मविश्वास छ। सदियौंदेखि बर्सेनि तिब्बतीयन पात्रोअनुसार साउन महिनामा मनाइने हाम्रो पर्व खिल्हा हुँदै छ। हामीले लिएको पर्यटन विकास लक्ष्यलाई सार्थक तुल्याउन र मेलालाई भव्य र सभ्य रूपमा सम्पन्न गर्न स्वदेशी तथा विदेश बस्ने मुस्ताङीहरूले खुला हृदयले आर्थिक तथा भौतिक सहयोग गर्नुभएको छ। हाम्रो खिल्हा मेला साउन ५ देखि ९ गतेसम्म सञ्चालन गर्दै छौं। हामीलाई साथ र सहयोग गर्नेहरूमा प्रतिहार्दिक नमन गर्दछु। हाम्रो उद्देश्य केवल गाउँलाई पर्यटनसँग जोड्नु मात्रै हुनेछ। (थकाली जनकल्याण क्लब,स्याङ, मुस्ताङका सल्लाहकार हुन्।)"
शिक्षा प्रणालीमा गुरु सन्दर्भ,"अघिल्लो महिनामात्र भएको माध्यमिक शिक्षा परीक्षाको नतिजा कमजोर आउँदा विभिन्न कोणबाट बहस उठे। कतिपयले शिक्षण प्रणाली र शिक्षकहरूलाई दोष लगाए। विद्यालय तहको शिक्षा उच्च तहको जस्तो सहज छैन। विद्यार्थी, अभिभावक र राज्यको जिम्मेवारी पनि उत्तिकै महत्वपूर्ण हुन्छ। शिक्षकको एकल प्रयासले सम्पूर्ण रूपमा गुणस्तर सुधार नभए पनि शिक्षक महत्वपूर्ण पक्ष हो भन्ने विषयमा स्वयं शिक्षक नै कन्भिन्स भएको देखिन्छ। विज्ञ, जसले कहिल्यै कोमल मस्तिष्क मनोविज्ञान बुझेर व्यावहारिक कक्षा शिक्षणसम्म गरेको छैन, त्यस्ताको सुझावका आधारमा राज्यले विद्यालय तहको शिक्षा नीति तय गर्नु हँुदैन। कतिपय विज्ञहरू जो तर्कका नाममा तर्क मात्र गर्छन्। व्यावहारिक पाटोमा अनविज्ञ नै छन्। त्यसैले भनिन्छ, नेपालका कतिपय विज्ञ साच्चिकै विज्ञ नभई अनभिज्ञ हुन्। जसले वास्तविक कारणभन्दा पनि शिक्षकलाई शिक्षा क्षेत्रको कलंककै रूपमा चित्रित गर्छ। अर्कोतर्फ, निजामती कर्मचारीको भन्दा शिक्षकहरूलाई कम सेवा सुविधा दिइएको तथा संसद्मा दर्ता भएको विद्यालय शिक्षा विधेयकसमेत थप विभेदकारी बनाउन खोजिएको भन्ने शिक्षकहरूको आरोप छ। राज्यबाट प्रदान गरिने सेवा सुविधामा समान व्यवहार गरी शिक्षकहरूले उच्च मनोबलका साथ काम गर्न सक्ने वातावरण सिर्जना गरिनुपर्ने देखिन्छ। शिक्षक स्वयंले पनि शिक्षण सिकाइ क्रियाकलापलाई विद्यार्थीको रुचि र क्षमताअनुसार बनाउन विद्यार्थी, अभिभावक तथा व्यवस्थापनबीच सुमधुर सम्बन्ध स्थापित गरी आवश्यक सहकार्य गर्नुपर्छ । शिक्षकको पेसागत दक्षता, निष्ठा तथा समर्पणको भावले गुणस्तर कायम गर्न महत्वपूर्ण भूमिका खेल्छ। त्यस्तै, साधनस्रोतको उपलब्धता तथा त्यसको वैज्ञानिक व्यवस्थापन पनि सिकाइका महत्वपूर्ण पाटा हुन्। प्रभावकारी कार्ययोजना तयारी तथा व्यावहारिक अध्यापन विधिको छनोट गरी त्यसको वस्तुनिष्ठ कार्यान्वयन गर्न सके गुणस्तरीय तथा नतिजामूलक शिक्षण सिकाइ बन्न सक्छ। जसले शिक्षाका राष्ट्रिय उद्देश्य हासिल हुनुका साथै शिक्षण, सम्मानित पेसाको रूपमा स्थापित हुन्छ। र, शिक्षकको मर्यादामा बढोत्तरी हुन्छ। साथै, शिक्षक विद्यार्थीबीचको सम्बन्धसमेत सुमधुर हुन्छ। अनि, शिक्षकलाई गुरुको रूपमा स्वीकार गर्ने वातावरण बन्छ। हामी गुरुपूर्णिमाको सन्दर्भमा छौं। गुरुपूर्णिमा सनातन धर्ममा एक प्रमुख पर्व हो, जसले गुरुहरूको महत्व र तिनीहरूको योगदानलाई सम्मान गर्छ। आषाढ शुक्ल पूर्णिमाको दिन मनाइने यो पर्व गुरुशिष्य परम्परालाई उजागर गर्दै ज्ञान, शिक्षा र शिक्षालयको सम्मानमा केन्द्रित छ। ऐतिहासिक र धार्मिक दृष्टिकोणले गुरुपूर्णिमाको महत्व गहिरो छ। यस दिनलाई महर्षि वेदव्यासको जन्म जयन्तीको रूपमा पनि मनाइन्छ। महर्षि वेदव्यासले वेदहरूको वर्गीकरण गरी १८ पुराणको रचना गरे। जसले हिन्दू धर्मशास्त्रको पूर्वाधार खडा गरेको छ। उनलाई आदिगुरुको रूपमा सम्मान गरिन्छ। यो भगवान् बुद्धले आफ्नो पहिलो उपदेश दिएर धर्मचक्र प्रवर्तन गरेको दिन पनि हो। गुरुपूर्णिमा, ज्ञानको प्रकाश फैलाउने व्यक्तिहरूलाई सम्मान गर्ने पर्व हो। हिन्दू परम्परामा, गुरुको स्थान देवताहरूभन्दा पनि माथि मानिन्छ। उपनिषद्मा भनिएको छ, गुरुर्ब्रह्मा गुरुर्विष्णुः गुरुर्देवो महेश्वरः। यस वचनले गुरुको महत्वलाई त्रिदेवको रूपमा प्रस्तुत गरेको छ। गुरु ज्ञानको माध्यमबाट जीवनलाई अर्थपूर्ण बनाउँछन् र अज्ञानताको अन्धकारबाट मुक्त गराउँछन्। यस दिन शिष्यहरूले आफ्ना गुरुहरूलाई माला, फूल, फल र उपहार प्रदान गरेर सम्मान व्यक्त गर्छन्। विभिन्न शिक्षण संस्थानमा विशेष कार्यक्रमहरू आयोजना गरिन्छन्, जसमा गुरुहरूको योगदानको प्रशंसा गरिन्छ। विद्यार्थीले गुरुहरूप्रति कृतज्ञता व्यक्त गर्दै आशीर्वाद प्राप्त गर्छन्। शिक्षक अर्थात् गुरुलाई सम्मान गर्नुपर्छ भन्ने विचार पूर्वीय र पाश्चात्य साहित्य दुवैमा पाइन्छ। हिन्दू धार्मिक ग्रन्थहरूमा, शिक्षकलाई गुरु भनेर सम्बोधन गरिन्छ, जसको अर्थ हो, अन्धकारबाट प्रकाशतर्फ लैजाने व्यक्ति। शिक्षाको महत्वलाई हिन्दू धर्मशास्त्रमा विशेष स्थान दिइएको छ। भगवद्गीता अनुसार, ज्ञान प्राप्तिले मनमा गहिरो शान्ति ल्याउँछ। गुरु र ज्ञानको महत्व अन्य शास्त्रहरूमा पनि पाइन्छ। विद्या धनम् सर्वधनम् प्रधानम् भनिन्छ, जसले शिक्षा र ज्ञानको सर्वोच्चता दर्शाउँछ। शिक्षाले मानिसलाई सत्मार्गमा अग्रसर गराउँछ र समाजलाई समृद्ध बनाउँछ। पाश्चात्य साहित्यमा पनि शिक्षकहरूको भूमिका अत्यन्त महत्वपूर्ण मानिन्छ। प्रसिद्ध दार्शनिक अरस्तुले भनेका छन्, कि बालबालिकालाई शिक्षा दिने शिक्षकहरूलाई बढी सम्मान गर्नुपर्छ, किनकि तिनीहरूले जीवनको राम्रो तरिकाले बाँच्ने कला सिकाउँछन्। अल्बर्ट आइन्स्टाइनले शिक्षकको महत्वबारे भनेका छन्, शिक्षकले सिर्जनात्मक अभिव्यक्तिमा र ज्ञानमा आनन्द उत्पन्न गर्ने सर्वोच्च कला प्रदर्शन गर्न सक्छन्। पाश्चात्य साहित्यमा, प्रसिद्ध लेखक हेनरी एडम्सले भनेका छन्, शिक्षकहरूले विद्यार्थीहरूको भविष्यलाई आकार दिने मात्र होइन, समाजमा सकारात्मक परिवर्तन ल्याउन पनि मद्दत गर्छन्। अमेरिकी राष्ट्रपति जोन एफ केनेडीले भनेका थिए, कुनै पनि राष्ट्रको प्रगति यसको शिक्षा प्रणालीको प्रगतिमा निर्भर गर्छ। गुरुपूर्णिमा केवल गुरुशिष्य सम्बन्धलाई मात्र नभई सम्पूर्ण समाजलाई नै शिक्षित र प्रबुद्ध बनाउन प्रेरणा प्रदान गर्ने पर्व हो। यो दिनलाई आत्मअवलोकन र आत्मसुधारको अवसरको रूपमा पनि लिइन्छ। गुरुहरूको आशीर्वादले नै जीवनलाई उज्यालो बनाउन सक्छ, जसले हामीलाई सत्मार्गमा अग्रसर गराउँछ।"
अँध्यारोबाट उज्यालोतर्फको यात्रा,"अज्ञान, अविद्याको निवीड अन्धकार। त्यो अन्धकारको साम्राज्यबाट ज्ञानको, विद्याको, बुद्धिको, चैतन्यको, अझ मुक्तिको उज्यालोतिर लैजाने, मृत्युबाट अमरतातर्फको बाटो देखाउने, लैजाने प्रकाशपुञ्ज अर्थात् गुरु। भनिन्छ, आधा गाग्रो छचल्किन्छ। खहरे खोलाहरू कति गडगडाउँछन्, महानदीहरू निःशब्द बग्छन्। यद्यपि मानवजातिले प्राकृतिक नियमहरूको उल्लंन गर्दा ती अजस्र जलका स्रोतहरूले तीता पाठहरू पढाउँछन्। तर मूर्ख विद्यार्थीसँग कसको के लाग्दो रहेछ र ? गुरु महिमातर्फ फर्कौं। उच्च समुद्रमा चल्ने जहाजहरूलाई सही बाटो देखाउने प्रकाश गृहहरू मात्र होइनन्, गुरुहरू। सडक छेउमा राखिएका बत्तीहरू मात्र होइनन्, उनीहरू न त शिक्षकमात्रै हुन्। ती मानवजातिका मात्र होइन, यस चराचर जगत्कै पथप्रदर्शक हुन्। सभ्यता, संस्कृति, परम्परा, ज्ञानविज्ञान, पालक, पोषक, प्रवद्र्धक हुन्। यस लोकमा गुरु नामक विराट पात्रका अंशहरू यत्रतत्रसर्वत्र छन्। ज्ञान, विज्ञान, योग, प्रयोग, अनुसन्धान, योग्यता र पात्रताको कदर हुने समाजमा गुरुको आदरसम्मान हुन्छ नै। जसले यो गर्छ, त्यही समाज अघि बढ्छ। ऐतिहासिक दृष्टिमा नेपाली समाज ज्ञान, विज्ञान, अध्ययन, अनुसन्धान, योग, प्रयोगको उच्च सम्मान गर्ने समाज नै हो। ज्ञानको सत्ता राज्यसत्ताभन्दा माथि हुने समय पनि थियो, हाम्रो समाजमा। सत्ताशक्तिको मदले ग्रस्त प्राचीन, अर्वाचीन शासकहरू पनि गुरुको आज्ञा उल्लंघन गर्न धक मान्थे रे। यसो किनभने ती मनिषीहरूका व्यक्तिगत, गुटगत, पारिवारिक स्वार्थ हुन्थेनन्, समाज र राष्ट्रको हित साधन र उन्नयन नै उनीहरूको परम ध्येय हुने गथ्र्यो। ती महान् पात्रका छापहरू अझै पनि छन्, यस ऋषि, मुनि, योगी, ध्यानि, ज्ञानीहरूको ज्ञानभूमि, तपोभूमि, प्रयोगभूमिमा। साँच्चै याज्ञवल्क्य, गार्गी, कपिल, अष्टावक्र, वेदव्यास आदिका पाइलाहरू पच्छ्याउँदै जाने हो भने ज्ञानविज्ञानको कति विशाल साम्राज्य फेला पर्दो हो हाम्रै पाइताला मुनि ! उबेलाका गुरुहरू आआफ्ना मर्यादामा बस्थे रे, उनीहरूको मेरुदण्ड अलि दरो हुन्थ्यो रे, नैतिक बल, ओज, तेजको मात्रा बढी नै हुन्थ्यो रे भन्नुपर्ने अवस्था अहिले छ। त्यसैले त्यतिबेला कुन संस्थान, विश्वविद्यालय वा प्रतिष्ठानको कुन पदमा नियुक्तिका लागि जीहजुर, धनुष्टंकार नमस्कार, दण्डवत् प्रणाम गर्नुपथ्र्यो होला र ? बाटो बिराएको समाजमा गुरुहरू पनि दलदलमा विभक्त हुँदा रहेछन्। ती प्राणी नेताहरूले गर्ने किसिमको निकृष्ट राजनीति पनि गर्छन्, आफ्ना मागहरू अघि सारी आन्दोलन पनि गर्छन्, शैक्षिक संस्थाहरू ठप्प पनि पार्छन्, फेरि अन्तर्राष्ट्रिय जगतमा जस्तो गुरुहरूको सम्मान यहाँ पनि हुनुपर्छ भन्दै कुर्लिन्छन् यदाकदा। पछिल्लो समय फरक छ। गुरुहरूका पनि बग्रेल्ती मनोकांक्षा नहुने कुरै भएन। गुरुहरूको कदर सम्बन्धमा युरोपको ठूलो आर्थिक शक्ति जर्मनीको उदाहरण दिइटोपल्छन् कति व्यक्ति। कुरो पच्न छोड्छ। त्यहाँ सबैभन्दा धेरै तलबसुविधा आदि गुरुहरू (शिक्षकहरू) को हुन्छ भन्ने सुनेको हो यस पंक्तिकारले एन्जला मर्कलको शासनकालमा। त्यहाँको सरकारको तर्क के रे भने जसले तमाम जर्मनलाई चिकित्सक, इन्जिनियर, विमानचालक, योजनाविद्, अर्थविद्, कम्प्युटर वैज्ञानिक, सरकारी कर्मचारी, न्यायाधिश, वकिल, अभियन्ता, साहित्यकार आदि बनाए ती महान् पात्रहरूको खान्गी (तलब, भत्ता, सुविधा आदि) किन अन्य नागरिकको भन्दा बढी हुनुनपर्ने ? अधिकांश नेपाली विद्यार्थीको अवस्था हेरौं खासगरी हालै प्रकाशित १० कक्षाको परीक्षाफलको आलोकमा। के हालै प्रकाशित परीक्षाफल हेरेर भविष्यका कर्णधारहरूले राम्रै गरेछन् भन्न सकिने अवस्था छ ? हो, यस निराशालाग्दो परिणाममा शिक्षकलाई मात्रै दोष दिनु सरासर अन्याय हुन जान्छ। सरकार, शिक्षण संस्थाहरू, अभिभावकहरू, विद्यार्थी पनि दोषभागी छन् नै यसका लागि। तर ननग्रेडेड विद्यार्थीलाई नै हो नि त सबैभन्दा बढी असर पर्ने सरकार नै अनुत्तीर्ण भएको हो एसईईमा भनेर जसले जति फलाके पनि। सरकारलाई छु मतलब भन्या ? उत्तीर्ण भए, उत्कृष्ट भए युरोप, अमेरिका, जापानतिर लाग्छन् विद्यार्थी। दसौं वर्षको अध्ययनपछि पनि शैक्षिक प्रमाणपत्रहरू हातहातमा लिई संसारका सबैभन्दा जोखिमयुक्त भूखण्डहरूमा डर्टी, डिफिकल्ट, डेन्जरस कामहरूको खोजीमा भौतारिइरहेका विद्यार्थीले के संकेत गरिरहेका छन् त ? अन्त्यमा, परिचितहरूको भीडमा विद्यार्थीलाई अँध्यारोबाट उज्यालोतर्फ लैजाने कर्ममा संलग्न एक पात्र भेटिएपछि यस पंक्तिकारको मूर्खता पुनः जागृत भयो। वरपर, तलमाथिका कुरा सकिएपछि पंक्तिकार सोध्दो भयोः विद्यार्थीलाई अँध्यारोबाट उज्यालोतर्फ लैजाँदै हुनुहुन्छ कि अँध्यारोबाट अझ गाढा अँध्यारोतर्फ लैजाँदै हुनुहुन्छ ? प्रत्युत्तरमा गुरु हाँसे मात्र, केही बोलेनन्। वास्तवमा उनीसँगको त्यो प्रसंग एउटा ठट्टामात्र थियो। गुरु मैले बुझेसम्म कुनै लाभको पदमा छैनन्, सत्ता र शक्तिको समीकरणमा कतै छैनन्। सत्तामा, शक्तिमा नभई समाज डोहो;याउन गाह्रै हुन्छ हाम्रोमा। रह्यो राजनीतिक आस्थाको कुरा, त्यो निजी विषय भयो। उपयुक्त व्यक्तिसँग उपयुक्त प्रश्न गर्नु उपयुक्त हुन्छ भन्छन्। छोटेबढे नेता, शिक्षक, विषयविज्ञ, नीतिनिर्माता, शैक्षिक संस्थाका हर्ताकर्ता, दलपति र तिनका सेनामेना, पाठ्यक्रमविद्, कुलपति र सरकारहरू समक्ष। तपाईंहरू नेपाली समाज र देशलाई अँध्यारोबाट उज्यालोतर्फ लैजाँदै हुनुहुन्छ कि अँध्यारोबाट अझ गाढा अँध्यारोतर्फ लैजाँदै हुनुहुन्छ ?"
गुरु खोज्ने कि योग्य शिष्य बन्ने ?,"हामी लोभ, मोह, काम, क्रोध, अहंकार मात्रै होइन, संसार नै त्याग्न सक्छौं। सबै कुरा त्यागेर महाएकान्तमा पुग्यौं भने पनि त्यहाँ गुरुलाई पाउँछौं। अपार प्रेमका खानी गुरुले हामीप्रति गरेको प्रेम अमिट छ। सबैकुरा त्याग गर्ने क्षमता भए पनि गुरुको प्रेमप्रति नतमस्तक हुन्छौं नै। जुन प्रेम अति निश्चल, दिव्य, पवित्र, तृप्तिदायी अनि शान्तिदायी हुन्छ। जन्मदाताले सन्तानलाई गलत मार्गमा हिँडाउँदैनन्। अथाह प्रेम पनि गर्छन् चाहे पीडा सहनु परोस्। गुरुनिर्देशित ज्ञान शाश्वत हुन्छ। गुरु त्रिकालदर्शी हुन्छन्। त्यहाँ भुलचूकको अवस्था नै रहँदैन। युगयुगान्तरदेखि हामी गुरुसँगै, गुरुमार्गमै हिँडिरहेका थियौं, छौं र हुनेछौं। मातापिताले सन्तान जन्मिएपछि रतिभर मात्रै हाम्रा बारेमा थाहा पाएका हुन्छन्। गुरुले त हाम्रो भूत, वर्तमान अनि भविष्य थाहा पाउँछन्। अनन्त जन्म, कर्म आदि सबैमा मार्ग निर्देशन गरिरहेका हुन्छन्। सत्कर्मको ज्ञान दिइरहेका हुन्छन्। मार्गका बाधाहरू पन्छाइरहेका हुन्छन्। सांसारिक जीवनमा हेर्दा बुवाआमाले पृथ्वीमा ल्याइदिएको देखिन्छ। तर, गुरुकृपाले नै संसारमा आएका हौं। गुरुप्रदत्त ज्ञानद्वारा निर्देशित भइ मातापिता चुनेका हौं। गुरु ज्ञानका अखण्ड ज्योति हुन्। हाम्रा मित्र पनि हुन्, जसको सामिप्यमा पुगेपछि कुनै कुराको अभाव महसुस हुँदैन। बाधा हटाइसकेका हुन्छन्। हामीभित्रको मलाई मेटाइसकेका हुन्छन्। विद्या, विनय र शिष्टता सिकाइरहेका हुन्छन्। योगशिखोपनिषद्मा भनिएको छ, गुरु नै ब्रम्हा, विष्णु अनि शिव हुन्। तीनैलोकमा गुरुभन्दा ठूलो अर्को कोही छैन। गुरुले हामीलाई अस्तित्व दिन्छन्। चेतना बढाउँछन्। आफूभित्रै भएको ज्ञानलाई चिनाइदिन्छन्। जसले बेहोसीबाट होसको यात्रामा लग्नेछ। गुरु जीवनको अन्धकारबाट प्रकाश बनेर उदाउँछन्। सत्मार्गमै हिँडाइरहन्छन्। शिष्यका लागि गुरुसँगको सम्बन्ध संयोग जस्तो मात्रै लाग्छ। गुरु खोजें भन्ने भ्रम शिष्यमा हुन्छ। किनकि उ होशमा हुँदैन। बेहोशीमै गुरुसँगको सम्बन्धलाई उसले संयोगका रूपमा लिन्छ। शिष्यले गुरु खोज्नै सक्दैन। कस्तो मापदण्डले खोज्छ ? जो त्रिकालदर्शी छ, उसको जाँच कसरी गर्नसक्छ ? त्यसैले गुरुलाई शिष्यले खोज्ने कुरा असम्भव छ। सधैंभरि गुरुले नै योग्य शिष्य खोज्छन्। उसलाई अदृश्य रूपमा सत्मार्गमा हिँडाउँछन्। शिष्यलाई योग्य बनाउन अहोरात्र खटिरहेका हुन्छन्। जुन कुरा शिष्यलाई पत्तै हुँदैन। जब गुरुसँग मिलन हुन्छ, तबमात्रै उसले सबैकुरा थाहा पाउँछ। गुरुका सम्बन्धमा भने संयोग हुँदैन। उनले होशपूर्ण चुनाव गरेका हुन्छन्। शिष्य कहिले लायक बन्ला भनेर जन्मजन्मान्तर कुरेका हुन्छन्। जब शिष्य शाश्वत ज्ञानका लागि लायक बन्छ, तब गुरु प्रकट हुन्छन्। दिव्य मिलन हुन्छ। उनीहरूको व्यवहार गुरुशिष्यको जस्तो रहँदैन। फगत हेराहेर मात्रै हुन्छ। अनायास आँखाबाट खुसीका आँसु बग्न थाल्छन्। लाग्छ, युगौंदेखि छुट्टिएका प्रेमीप्रेमिकाको मिलन हुँदैछ। बोल्न शब्द उच्चारण गरिरहनु पर्दैन। दुबै मनमष्तिस्क एक हुन्छन्। एकअर्काका भावना मनमनै साटासाट हुन्छन्। गुरुको एक स्पर्शले शरीरमा एक प्रकारको रोमाञ्चित तरंग पैदा हुन्छ। उनले शिष्यको शरीर शुद्धीकरण गरिदिन्छन्। सांसारिक लोभ, काम, मोह, अहंकार, संस्कार, भ्रम आदि हटाइदिन्छन्। शारीरिक रोगहरू पनि सबै सधैंका लागि फालिदिन्छन्। गुरुले एउटा बीउ दिन्छन्, त्यो बीउलाई गुरुको मार्गनिर्देशनमा शिष्यले भूमि भएर उमार्ने, हुर्काउने गर्नुपर्छ। जसले पूरै ब्रह्माण्ड ढाक्ने क्षमता राख्छ। हामीले गुरु खोज्नेभन्दा पनि योग्य शिष्य बन्ने प्रयास गर्नुपर्छ। जब योग्यताको सिँढी चढ्न थाल्छौं, तब गुरुको नजरमा अघिल्लो पंक्तिमा पर्न थाल्छौं। गुरुको भन्दा पनि आफूमा शिष्य हुने पात्रता छ कि छैन भनेर जाँच गर्नुपर्छ। गुरुको खोजीमा लाग्नु भनेको असफलता प्राप्त गर्नु हो। यो ब्रम्हाण्डमा कसैले पनि खोजेर गुरु भेट्न सक्दैन। गुरुले नै शिष्यको खोजी गर्छन्।"
एसीसी महिला एसिया कप : नेपालले पाकिस्तानलाई दियो १०९ रनको लक्ष्य,"काठमाडौं : श्रीलंकामा जारी एसिसी महिला एसिया कप २०२४ अन्तर्गत समूह चरणको खेलमा नेपालले पाकिस्तानलाई १०९ को लक्ष्य दिएको छ। श्रीलंकाको दाम्बुल्ला इन्टरनेशनल स्टेडियममा भएको खेलमा पहिले ब्याटिङ गरेको नेपालले निर्धारित ओभरमा ६ विकेट गुमाएर १०८ रन बनाएको हो। कविता जोशीले २३ बलमा ३१ रन जोडिन। पूजा महतोले ३२ बलमा २५, सिता राना मगर ३० बलमा २६, रुविना क्षेत्री १४ बलमा ८ रन, इन्दु बर्मा २ बलमा शून्य, कविता कुँवर १३ बलमा १३ रन, सम्झना खड्का ५ बलमा ४ रन बनाए।"
नेपालले तेस्रो विकेट गुमायो,"काठमाडौं : श्रीलंकामा जारी एसिसी महिला एसिया कप २०२४ अन्तर्गत समूह चरणको पाकिस्तान विरुद्धको आज भएको खेलमा नेपालले तेस्रो विकेट गुमाएको छ। इन्दु बर्मा २ बलमा शून्य रन बनाएर आउट भइन्। यसैगरी कविता कुवर १३ बलमा १३ रन, सम्झना खड्का ५ बलमा ४ रन बनाएर आउट भए।"
नेपाल पाकिस्तानसँग ९ विकेटले पराजित,"काठमाडौं : श्रीलंकामा जारी एसीसी महिला एसिया कप २०२४ अन्तर्गत समूह चरणको आजको खेलमा नेपाल पाकिस्तानसँग ९ विकेटले पराजित भएको छ। जितका लागि १०९ को लक्ष्य पाएको पाकिस्तानले ११५ ओभरमा ११० रन बनायो। पाकिस्तानका लागि ओपनर गुल फिरोजाले ३५ बलमा ५७ रन, मुनिबा अलीले ३४ बलमा ४६ रन र टुवा हसन २ बलमा १ रन बनाइन्। पाकिस्तानको यो पहिलो जित हो। यसअघि भारतसँग भएको खेलमा पाकिस्तान ७ विकेटले पराजित भएको थियो। श्रीलंकाको दाम्बुल्ला इन्टरनेशनल स्टेडियममा भएको खेलमा पहिले ब्याटिङ गरेको नेपालले निर्धारित ओभरमा ६ विकेट गुमाएर १०८ रन बनाएको थियो। नेपालका लागि कविता जोशीले २३ बलमा ३१ रन जोडिन। पूजा महतोले ३२ बलमा २५, सिता राना मगर ३० बलमा २६, रुविना क्षेत्री १४ बलमा ८ रन, इन्दु बर्मा २ बलमा शून्य, कविता कुँवर १३ बलमा १३ रन, सम्झना खड्का ५ बलमा ४ रन बनाए। प्रतियोगिताको पहिलो खेलमा नेपालले युएईलाई ६ विकेटले पराजित गरेको थियो।"
नेपालले चौथो विकेट पनि गुमायो,"काठमाडौं : श्रीलंकामा जारी एसिसी महिला एसिया कप २०२४ अन्तर्गत समूह चरणको पाकिस्तान विरुद्धको आज भएको खेलमा नेपालले चौथो विकेट गुमाएको छ। रुविना क्षेत्री १४ बलमा ८ रन बनाएर आउट भइन। यसअघि इन्दु बर्मा २ बलमा शून्य, कविता कुँवर १३ बलमा १३ रन, सम्झना खड्का ५ बलमा ४ रन बनाएर आउट भएका थिए।"
नेपालले पाँचौ विकेट पनि गुमायो,"काठमाडौं : श्रीलंकामा जारी एसिसी महिला एसिया कप २०२४ अन्तर्गत समूह चरणको पाकिस्तान विरुद्धको खेलमा नेपालले पाँचौं विकेट गुमाएको छ। सिता राना मगर ३० बलमा २६ रन बनाएर आउट भइन्। यसअघि रुविना क्षेत्री १४ बलमा ८ रन, इन्दु बर्मा २ बलमा शून्य, कविता कुँवर १३ बलमा १३ रन, सम्झना खड्का ५ बलमा ४ रन बनाएर आउट भएका थिए।"
नेपालले पहिलो विकेट गुमायो,काठमाडौं : श्रीलंकामा जारी एसिसी महिला एसिया कप २०२४ अन्तर्गत समूह चरणको पाकिस्तान विरुद्धको आज भएको खेलमा नेपालले पहिलो विकेट गुमाएको छ। सम्झना खड्का ५ बलमा ४ रन बनाएर आउट भइन्।
एसिसी महिला एसिया कप क्रिकेट : आज नेपाल र पाकिस्तान भिड्ने,काठमाडौं : एसिसी महिला एसिया कप क्रिकेट प्रतियोगिताअन्तर्गत आज नेपाल र पाकिस्तानबीच प्रतिस्पर्धा हुँदैछ । श्रीलङ्काको दम्बुला अन्तर्राष्ट्रिय क्रिकेट मैदानमा हुने उक्त खेल नेपाली समयानुसार बेलुका ७:१५ बजे सुरु हुनेछ । प्रतियोगितामा लगातर दोस्रो जित निकाल्दै सेमिफाइनलमा पुग्ने लक्ष्यका साथ नेपाल मैदानमा उत्रनेछ । प्रतियोगिताको पहिलो खेलमा नेपालले युएईलाई छ विकेटले पराजित गरेको थियो । पाकिस्तान पनि पहिलो जित निकाल्ने उद्देश्यका साथ खेल्नेछ । यसअघि भएको पहिलो खेलमा पाकिस्तान भारतसँग सात विकेटले पराजित भएको थियो । सन् २०१६ मा भएको एसिया कपमा यी दुई टोलीको भेट भएको थियो । पाकिस्तानले नेपाललाई नौ विकेटले पराजित गरेको थियो ।
टस जितेर पाकिस्तानले नेपालविरुद्ध पहिले बलिङ गर्ने,काठमाडौं : श्रीलंकामा जारी एसिसी महिला एसिया कप २०२४ अन्तर्गत समूह चरणको आजको खेलमा नेपालले पाकिस्तानको सामना गर्दैछ। श्रीलंकाको दाम्बुल्ला इन्टरनेशनल स्टेडियममा आज हुने खेलमा पाकिस्तानले टस जितेर बलिङ रोजेको हो। प्रतियोगितामा लगातार दोस्रो जित निकाल्दै सेमिफाइनलमा पुग्ने लक्ष्यका साथ नेपाल मैदानमा उत्रनेछ। प्रतियोगिताको पहिलो खेलमा नेपालले युएईलाई ६ विकेटले पराजित गरेको थियो। पाकिस्तान पनि पहिलो जित निकाल्ने उद्देश्यका साथ खेल्नेछ। यसअघि भएको पहिलो खेलमा पाकिस्तान भारतसँग ७ विकेटले पराजित भएको थियो।
संघ र प्रदेशले दिए सवा ८१ करोड,"जोमसोम : कोष तथा लेखा नियन्त्रक कार्यालय मुस्ताङले जिल्लाका ५ पालिकालाई ८१ करोड १४ लाख ५२ हजार वित्तीय हस्तान्तरण गरेको छ। कार्यालयको तथ्यांकअनुसार संघीय तथा प्रादेशिक सरकारको विभिन्न शीर्षकको अनुदान रकमबापत उक्त बजेट पालिकालाई हस्तान्तरण भएको हो। संघ तथा प्रदेश सरकारले बर्सेनि स्थानीय तहलाई बजेट कार्यान्वयनका लागि ससर्त, विशेष र समपूरक शीर्षकमा अनुदान बजेट विनियोजन गर्ने गर्छ। आर्थिक वर्ष २०८००८१ अन्तर्गत मुस्ताङका पाँच स्थानीय तहलाई संघीय सरकारले विनियोजन गरेको ९३ करोड ४८ लाख ८५ हजार बजेटमा ७५ करोड ७० लाख ५४ हजार अर्थात् (८०९८) प्रतिशत बजेट निकासा दिएको कोष नियन्त्रक जब्बरबहादुर भण्डारीले जानकारी दिए। यस्तै, प्रादेशिकतर्फ मुस्ताङका पाँच स्थानीय तहलाई ७ करोड ७१ लाख बजेट विनियोजन भएकोमा ५ करोड ४३ लाख ९७ हजार बजेट निकासा भएको कोष नियन्त्रक भण्डारीको भनाइ छ। आर्थिक वर्ष २०८००८१ मा संघीय सरकारले विनियोजन गरेको कुल अनुदान बजेटमा ७ प्रतिशत बजेट कटौती गरी ९३ प्रतिशतमात्र अनुदान बजेट निकासा गर्न कोलेनिका मुस्ताङलाई अख्तियारी दिएको थियो। यसैगरी प्रादेशिक सरकारले पनि २५ प्रतिशत बजेट कटौती गरी ७५ प्रतिशत बजेट अनुदान निकासा दिन कोलेनिका मुस्ताङलाई अख्तियारी दिएको कोष नियन्त्रक भण्डारीको भनाइ छ। जसका कारण सुरुवाती चरणमा विनियोजन भएको अनुदान बजेट स्थानीय तहहरूले पाउन नसकेको कोष नियन्त्रक भण्डारीले उल्लेख गरे। संघीय सरकारले बजेट कटौती गरेसँगै मुस्ताङका पाँच स्थानीय तहको १७ करोड ७८ लाख अर्थात् (१९०२) प्रतिशत बजेट फ्रिज भएको हो। यस्तै, प्रदेशतर्फको अनुदानमा २ करोड २७ लाख अर्थात् (२९४३) प्रतिशत बजेट फ्रिज हुन पुगेको हो। यद्यपि बजेट कटौतीको प्रतिशतअनुसार छाडेर हेर्दा मुस्ताङका पाँच पालिकाले कुल संघीय अनुदानको (११०२) प्रतिशत बजेट फ्रिज भएकोे हो। प्रदेशतर्फ २५ प्रतिशत कटौती गर्ने बजेट छोडेर हेर्दा (४४७) प्रतिशत बजेट फ्रिज भएको हो। कोलेनिका कार्यालय मुस्ताङका अनुसार घरपझोङ गाउँपालिकालाई संघीय कुल बजेट २० करोड ९६ लाखमध्ये १८ करोड ७२ लाख र प्रदेशतर्फको कुल बजेट १ करोड ७६ लाखमा ७५ लाख १४ हजार बजेट निकासा भएको छ। थासाङलाई संघीय कुल बजेट २२ करोड २२ लाखमा १८ करोड ७१ लाख र प्रदेशतर्फ कुल बजेट १ करोड ५८ लाखमा १ करोड १२ लाख निकास भएको छ। वारागुङ मुक्तिक्षेत्रलाई संघीय बजेट १७ करोड ३६ लाखमा १३ करोड ४१ लाख र प्रदेशतर्फको कुल १ करोड ५२ लाखमा १ करोड १५ लाख बजेट कोलेनिका मुस्ताङले निकासा दिएको हो। यस्तै, संघीयतर्फ लोघेकर दामोदरकुण्डलाई १५ करोड ४८ लाख विनियोजन भएकोमा ११ करोड ३२ लाख बजेट र प्रदेशतर्फ १ करोड ३७ लाखमा १ करोड ६ लाख बजेट निकासा भएको हो। लोमान्थाङ गाउँपालिकालाई संघीय अनुदान १७ करोड ४५ लाखमा १३ करोड ५३ लाख र प्रदेशतर्फ १ करोड ४६ लाखमा १ करोड ३४ लाख बजेट निकासा दिएको हो।"
"सेयर बजार मात्रै होइन, अब देशको पूरै बजार चलायमान हुन्छ : प्रधानमन्त्री ओली","काठमाडौं : प्रधानमन्त्री केपी शर्मा ओलीले नयाँ सरकार गठन भएसँगै उत्साहको श्रृंखला प्रारम्भ भएको बताएका बताएका छन् । आइतबार विश्वासको मत लिनुअघि प्रतिनिधिसभा बैठकमा बोल्दै प्रधानमन्त्री ओलीले नयाँ सरकार गठन भएसँगै अर्थतन्त्रको ऐन मानिने सेयर बजार हरियाली भएको दावी गरे। प्रधानमन्त्री ओलीले ५० लाख बढी लगानीकर्ता संलग्न सेयर बजार पछिल्लो दुई सातामा ४ सय अंकले बढेको जिकिर गरे । उनले सेयर बजार मात्रै नभइ अब देशको पूरै बजार चलायमान हुनेमा विश्वास व्यक्त गरे। 'नेप्से २७ महिनाको यता उच्च भएको छ। सरकारप्रति जनताले देखाएको विश्वास भरोसाको परिमाण हो, 'प्रधानमन्त्री ओलीले भने,'अब सेयर बजार मात्रै होइन देशको पूरै बजार चलायमान हुन्छ। सिंगो देशलाई चलायमान बनाउने आत्मविश्वास हामीसँग छ। हामीले लामो अनुभव बटुलेका छौं। '"
"जब चिनियाँ गेटमा छिरिन्छ, सुरु हुन्छ नेपालीको निगरानी","हुम्ला : सदरमुकाम सिमकोटदेखि ९५ किलोमिटर कच्ची सडक पार गरी एक दिनमा पुगिन्छ उत्तरी छिमेकी चीनसँगको नाका हिल्सा। मुख्य व्यापारिक केन्द्र पनि हो। स्थानीय प्रशासनले सीमा पास दिएपछि हुम्लीवासी ३० किलोमिटरसम्मको चिनियाँ बजार आउजाउ गर्ने पाउँछन्। यो सीमा पास लिएर हुम्लाबाहेकका बासिन्दाको हकमा छैन सीमाबाट ३० किलोमिटर दुरी टाढा चीनको ताक्लाकोट बजार छ। यही ताक्लाकोट बजार नै हुम्लीवासीहरूको मुख्य व्यापार र व्यवसाय गर्ने मात्रै नभई दैनिक मजदुरी गरी आफूलाई चाहिने दैनिक उपभोग्य वस्तु लिन चीनको ताक्लाकोट बजारसँग निर्भर छन्। हिल्सा नाकाको चिनियाँ गेट प्रवेश गर्नबित्तिकै नेपालीहरूको मनोबल नै परिवर्तन हुने गरेको नाम्खा गाउँपालिका४ याङगार गाउँका पुर्वू तामाङले बताए। नेपाली भूमिमा हँुदा शान्त मनोबल भए पनि चिनियाँ गेटभित्र छिरे पनि उनीहरूको निगरानीमा बस्नुपर्छ मनोवल नै परिवर्तन हुन्छ तामाङले बताए। मन लागे चीनले नाका खोल्छ मन नलागे सीमा गेट बन्द हुन्छ गाउँमा उत्पादन तीन महिनासम्म नपुग्ने भएपछि खाद्यान्न ल्याउन चीनको ताक्लाकोट पुग्न बाध्य भएको नाम्खा उँपालिका५ तेन्जिङ पाल्जोर लामाको गुनासो उस्तै छ। उनले घरमा आवश्यक पर्ने मैदा उवा, तेल ल्याउन ताक्लकोट पुग्नुपर्छ अन्नपूर्णसँग भने। दैनिक ५० जना आवतजावत हुम्लाको सदरमुकाम सिमकोटदेखि हिल्सानाकासम्म गाडी चल्न थालेपछि चीनसँगको निर्भरता अझै बढेको छ। केही नागरिक ताक्लाकोटमा होटल पसल जीविकोपार्जन गर्छन् भने केही नागरिकहरू श्रम गरी ताक्लाकोट बस्ने गरेका छन्। हुम्लाको हिल्सा नाकाबाट दैनिक ५०६० जना नेपाली दैनिक आवतजावत गर्दै आएको हिल्सा प्रहरीचौकीले जानकारी दिएको छ। गत वैशाख पहिला सातादेखि हिल्सा नाका सञ्चालन भएपछि दैनिक नेपालीहरू चीनको ताक्लाकोट आउजाउ गर्न गरेको हिल्सा प्रहरीचौकीको भनाइ छ। दैनिक सामान ल्याउन र केही मजदुरीका लागि चीनको ताक्लाकोट जान हिल्सानाकाबाट दैनिक ५०६० जना आउजाउ गर्दै आएको प्रहरीले जनाएको छ। ताक्लाकोटमा नेपाली बजार छुट्टै हुम्ला जिल्लाका विभिन्न स्थानबाट चीनको ताक्लाकोटमा रोजगारी गर्न नेपालीहरूलाई चीन सरकारले बजार छुट्टै व्यवस्था गरेको छ। झन्डै दुई सय नेपालीले होटल पसल व्यवसाय गर्दै आएको कैलाश व्यापारी संघका अध्यक्ष नाङमाछिरिङ लामाले जानकारी दिए। होटल पसल गरी व्यवसाय गर्न नेपालीको संख्या २ सयको हाराहारीमा रहेको अध्यक्ष लामाले भने। ५७ सयले लिए सीमा पास गत वैशाख महिनादेखि हालसम्म जिल्ला प्रशासन कार्यालय हुम्लाले ५ हजार ७ सय ८० जनालाई हिल्सा नाका हुँदै चीनको ताक्लाकोट पुग्ने सीमा पास दिएको छ। दैनिक जिल्ला प्रशासन कार्यालयबाट सीमा पासका लागि ५ देखि ८ जनासम्म लिने गरेको जिल्ला प्रशासन कार्यालय हुम्लाले जनाएको छ। अहिलेसम्म सीमा पास लिनेहरू ३ हजार महिला र २७ सय ८० पुरुष रहेको जिल्ला प्रशासन स्रोतले जनाएको छ। नाकामा चिनियाँहरूको मनपरी पाँच वर्षयता सीमाको परिस्थिति भने मनपरी देखिएको छ। सीमा सञ्चालनमा कुनै निती नियम छैनन्। स्थानीय व्यवसायीका अनुसार कुन बेला नाका बन्द गर्ने, कुन बेला खुला गर्ने, कुन सामान बढी पठाउने, कुन कम पढाउने, वस्तुको कोटा कति तोक्नेजस्ता काम चिनियाँ पक्षको तजबिजीमा चल्ने गरेको छ। जसले हुम्लाको जनजीवनलाई असहजतातिर डोयाउँदै छ। गत असोज महिना ६ देखि १३ सम्म चीनको भ्रमण गर्न चीन पुगेका प्रधानमन्त्री प्रचण्डको भ्रमण मात्रै सीमित रहेको छ। प्रधानमन्त्रीको भ्रमण टोलीमा प्रचण्डपुत्री गंगा दाहाल, परराष्ट्रमन्त्री नारायणप्रकाश साउद, खानेपानी मन्त्री महिद्र राय यादव, भौतिक पूर्वाधार तथा यातायात मन्त्री प्रकाश ज्वाला, राष्ट्रिय सुरक्षा सल्लाहकार शंकरदास बैरागी, राष्ट्रिय योजना आयोगका उपाध्यक्ष मीनबहादुर श्रेष्ठ तथा अन्य वरिष्ठ सरकारी अधिकारी र व्यापारी समुदायका प्रतिनिधिहरू रहने मन्त्रालयले जारी गरेको विज्ञप्तिमा उल्लेख छ। भ्रमणका क्रममा प्रधानमन्त्रीले चिनियाँ राष्ट्रपति सी चीनफिङसँग हाङ्झाउमा भेटवार्ता गर्ने कार्यक्रम पनि भयो तर हुम्लाको उत्तरी हिल्सानाका सहज गर्न कुनै पनि पहल कदमी नभएको स्थानीयहरूले गुनासो गर्दै आएका छन्। प्रधानमन्त्री प्रचण्ड भम्रणको क्रममा मानसरोवर कैलाश दर्शन गर्न पुगेपछि सीमावासीहरूका समस्याको समाधान नभएको स्थानीयवासीहरूको दुखेसो रहेको छ। खाद्यान्न लुकाएर ल्याउँछन् चीनको ताक्लाकोटबाट हिल्सा नाका हुँदै भित्रिने मैदा पिठो नेपालीहरूले लुकाएर ल्याउनुपर्ने बाध्यता रहेको स्थानीयहरूको गुनासो रहेको छ। धेरै सामान ल्याउन दिँदैन दुई पिस बनाएर ल्याउनुपर्छ नाम्खा गाउँपालिका५ का निमा तामाङले बताए। नाम्खामा उत्पादन कम हुन्छ हिउँदमा खाने मैदा ल्याउन ताक्लाकोट पुग्नुपर्छ दुई बोरा मात्रै ल्याउन पाइन्छ त्यही लुकाइलुकाई सीमा पास गर्नुपर्छ तामाङले भने। चीनको भरमा दैनिक उपभोग्य वस्तुको भर पर्छौं त्यही पनि सहज छैन उनले बताए। गाडी भाडामै सिन्डिकेट चीनको ताक्लाकोटदेखि ३० किलोमिटर दुरी रहेको हिल्सा नाकासम्म सामान एउटा गाडीमा मान्छे अर्का गाडीमा सवार गर्न बाध्य छन्। दुई पिस सामान ढुवानी गरेबापत झन्डै ८ हजार नेपाली रुपैयाँ तिर्नपुर्छ भने यात्रुहरूले छुट्टै बसको भाडा ८ सय रुपैयाँ तिर्न बाध्य भएको नाम्खा गाउँपालिका४ याङगारका पुर्वु तामाङले बताए। ताक्लाकोटबाट सामान एउटा गाडी पैसा छट्टै तिर्नुपर्छ र आफू बसमा आउनुपर्छ दोहोरो पैसा तिर्न बाध्य छांै तामाङको भनाइ छ। चीनको लासाबाट हुम्ला ल्याउने विकास निर्माण सामानहरू हिल्सासम्म पुग्न झनझट हुने गरेको छ। एउटा ठूलो गाडीको सामानलाई ताक्लाकोट पुगेपछि १४ वटा गाडी बनाएर पैसा लुट्ने गरेको सिमकोट गाउँपालिका४ का छिरिङ लामाले बताए। लासाबाट कम्पनीको नियमअनुसार ढुवानी गरिएको विकासी सामान सिमेन्ट सरिया ताक्लाकोटमा झारेर १४ गाडीको सामान बनाएर आफूहरूलाई घाटा पार्न गरेको लामाको भनाइ छ। लासाबाट ल्याएको सामान गाडी भाडा मात्रै १४ गाडी बनाउँदा भाडामा मात्रै २ लाख ९२ हजार ७ सय आफूलाई घाटा भएको लामाले आक्रोश पोखे। प्रतिव्यक्ति २ मात्रै सामान ल्याउन पाउने चीनको ताक्लाकोट बजारदेखि हिल्सा नाकासम्म धेरै सामान ल्याउन नपाइएने भएको छ। प्रतिव्यक्ति दुई बोरा मात्रै सामान ल्याउन दिने गरेको पाइएको छ। एक जना व्यक्तिले दुई पिस बोरामा मात्रै सामान ल्याउन दिने गरेको नाम्खा गाउँपालिका५ तेन्जिङ पाल्जोर लामाले बताए। दुई बोराभित्र मैदा ल्याएपछि अन्य लुगाकपडा ल्याए पनि दुई बोरा मात्रै चिनियाँ पक्षले ल्याउन दिने गरेको लामाले बताए। धेरै सामान ल्याउनु परेमा मान्छे खोजेर ज्याला तिरेर ल्याउछु उनले भने। एक जना व्यक्ति लाई ३ हजार ६ सय रुपैयाँ दिनको ज्याला दिएर सामान पास गर्न बाध्य भएको बताए। नेपालको छिमेकी देश भएकाले नेपालचीन सम्बन्धमा समृद्धिको बाटो दुई देशबीचको नाकाको पनि हो। अहिले तातोपानी र केरुङ नाकाबाट आवतजावत सहज छ तर हुम्लाको हिल्सानाका त्यति सहज देखिँदैन। २०७२ सालको भूकम्पपछि नेपालचीनबीचको सो नाका पूर्णरूपमा बन्द भयो। त्यसको केहीपछि मात्र सीमित रूपमा सञ्चालन भएको नाका २०७६ फागुनमा विश्वव्यापी रूपमा कोरोना महामारी फैलिएपछि नाका पुनः बन्द भएको थियो। हुम्लाका २ नाका अझै खुलेनन् हुम्लाको उत्तरी हिल्सा नाका खुले पनि हुम्लाको चंखेली गाउँपालिका५ स्थित रहेको टाँके नाका र सिमकोट गाउँपालिका १ स्थित रहेको च्वाखोला नाका ६ वर्षदेखि खुलेको छैन। चीनसँग जोडिएको हुम्लाको टाँके नाका र च्वाखोला नाका नखुलेपछि स्थानीय बासीहरूलाई दैनिक उपभोग्य वस्तु आयतमा समस्या भएको चंखेली गाउँपालिका५ का भियाले तामाङले जानकारी दिए। २०७६ सालको कोरोना महामारीदेखि टाँके नाका बन्द भएपछि चीनबाट आउने लुगाकपडा, दैनिक उपभोग्य वस्तु ठप्प भएको तामाङले बताए। ६ वर्षबितिसक्दा पनि हुम्लाको टाँकेनाका र च्वाखोला नाका अहिलेसम्म ठप्प देखिएको छ।"
ओलीको चेतावनी : प्रधानमन्त्रीले उद्यमीहरुले प्रयोग गरेको बिजुलीको पैसा नउठाउ भन्यो भनेर अफवाह नफैलाउनू,"काठमाडौं : प्रधानमन्त्री केपी शर्मा ओलीले नेपाल विद्युत प्राधिकरण र व्यवसायीबीच विवाद भएकाले विद्युत महसुलको विषय छानबिन हुने बताएका हुन्। आइतबार प्रतिनिधि सभाको बैठकलाई सम्बोधन गर्दै उद्योगीले प्रयोग गरेको विद्युतको भुक्तानी गर्नुपर्ने बताएका हुन्। ओलीले प्रधानमन्त्रीले उद्यमीहरुले प्रयोग गरेको बिजुलीको पैसा नउठाउ भनेर भन्यो भनेर अफवाह नफैलाउन चेतावनीसमेत दिए। उनले लहैलहैको भरमा नबोल्न आग्रह गरे। ओलीले भने,जो तिर्नुपर्ने हो, जो लिनुपर्ने हो,त्यो असुल गरौं। मन लागेजति असुल गर्ने होइन। कानुनी राज भनेको त्यहि हो। पाउनुपर्ने पैसा पाइन्छ। सरकारले पनि तिर्नुपर्ने पैसा तेराइन्छ। उनले नेपाल विद्युत प्राधिकरणका प्रबन्ध निर्देशक कुलमान घिसिङलाई बोलाएर उद्योगीसँग छलफल गराएपनि चित्तबुझ्दो जवाफ नदिएको बताएको जानकारी दिए। बैठकमा सांसदहरूले उठाएका प्रश्नहरूको जवाफ दिँदै ओलीले प्राधिकरणका प्रबन्ध निर्देशक घिसिङको कार्यशैलीमाथि आलोचना गरे। व्यवसायी,उर्जामन्त्री र प्रबन्ध निर्देशकसहितको बैठकमा प्रयोग नगरेको विद्युतको समेत बील घिसिङले पठाएपछि आफूहरुले नतिरेको व्यवसायीले दाबी गरेको बताए। उद्यमीहरुले तपाईंले भनेको विद्युत हामीले उपभोग गरेको छैन भन्दा उहाँ (घिसिङ)सँग जवाफ छैन। यो सहमति भएको हो नि भन्दा त्यसको जवाफ छैन। ओलीले थपे, मैले हिसाब बाँधिसके महालेखालाई, संसदीय समितिलाई यति आम्दानी भयो भनेर पठाइसकेकाले कहाँ हिसाब फेरबदल गर्न मिल्छ। गलत हिसाब गरेर महालेखा र संसदीय समितिलाई पठाएर तिर्न नपर्ने महसुल लिन मिल्दैन भन्ने उद्यमीहरुको भनाइ छ। प्राधिकरणका अगाडि, एमडीका अगाडि उद्यमीहरुले भनेको विषय हो यो प्रयोग गरेको महसुल तिर्छौं, नगरेको महसुल तिर्दैनौं। घिसिङले बोर्डको बैठकले लाइन काट्ने निर्णय गरेको जवाफ दिएपनि बोर्ड बैठकमा घिसिङले निर्णय नगरी आफैं बन्द गराएको र बोल्न नसकेको खुलेको उनको भनाई छ। उनले ९ वर्ष अगाडिको विवाद विवादका बीच बन्द गर्नु उपयुक्त नभएको बताए। संवाद र तथ्यका आधारमा प्रयोग गरेको बीलको भुक्तानी हुनुपर्ने धारणा राखे। उद्यमीहरूले तिर्दिन भनेको छैन, हामीले जति प्रयोग गरेको हो, त्यो तिर्छौ भनेको छ। ओलीले भने,डेडिकेटेट लाइन भनेको तार जोड्ने होइन, बिजुली सप्लाई हुनुपर्यो नि। सम्झौता २४ घण्टा विद्युत् सप्लाई गर्ने भनेको छ, लोडसेडिङ लगाइदिएको छ। केही घण्टा दिएको छ केही घण्टा बन्द गरेको छ। विवाद छ भनेर बसेर सल्टाउने कि उद्योग बन्द गराइदिने ?"
विद्युत नियमन आयोगको लिखित निर्देशन : लाइन काटिएको उद्योगमा तत्काल बिजुली जोड्नू,"काठमाडौं : विद्युत नियमन आयोगले नेपाल विद्युत प्राधिकरणलाई उद्योगमा बिजुलीको लाइन जोड्न जोड्न लिखित निर्देशन दिएको छ। आइतबार विद्युत उपभोक्ता हित संरक्षण निर्देशिकामा भएको व्यवस्था स्मरण गराउँदै आयोगले विद्युत प्राधिकरणलाई लाइन जोड्न पत्र पठाएको हो। उद्योगीहरुले साउन ४ गते उपभोक्ता वा सेवाग्राहीले वितरण अनुमतिपत्र प्राप्त व्यक्ति वा विद्युत वितरण गर्ने संस्थाको काम कारबाहीसँग चित्त नबुझेमा आयोगमा उजुरी दिनसक्ने व्यवस्था अनुसार उजुरी दिएका थिए। आयोगले लाइन काटिएका उद्योगमा बिजुली जोड्नु भनेर निर्देशनसहितको लिखित पत्र पठाएको प्राप्त भएको प्राधिकरणका एक अधिकारीले बताए। विद्युत् वितरणकर्ता र ग्राहकबीच विवाद भएको अवस्थामा विवाद समाधान हुनुभन्दा अघि विद्युत् विच्छेद गर्नु गैरकानुनी भन्दै नियमन आयोगले ६ उद्योगमा तत्काल लाइन जोडिदिन विद्युत् प्राधिकरणलाई निर्देशन दिएको हो। यस अगाडि शुक्रबार प्रधानमन्त्री केपी शर्मा ओलीले ऊर्जामन्त्री,प्राधिकरणका प्रबन्ध निर्देशक कुलमान घिसिङलगायतका उच्च अधिकारी र उद्योगीलाई बालुवाटार बोलाएर छलफल गरेका थिए। छलफलका क्रममा प्रधानमन्त्रीले उद्योगीको भनाई सुनेपछि तत्काल जोड्न प्राधिकरणका घिसिङलाई निर्देशन दिएका थिए। तर उनले अवज्ञा गरेका थिए। विद्युत् प्राधिकरणका कार्यकारी निर्देशक घिसिङले डेडिकेटेड तथा ट्रंक लाइन विवादमा सरकारको निर्णय एवम् न्यायिक छानबिन आयोगको सिफारिस समेत कार्यान्वयन गर्न अटेर गर्दै आएका छन्। आइतबार प्रधानमन्त्री ओलीले संसदमा नेपाल विद्युत प्राधिकरण र व्यवसायीबीच विवाद भएकाले विद्युत महसुलको विषय छानबिन हुने जानकारी गराएका थिए। ओलीले भने,जो तिर्नुपर्ने हो, जो लिनुपर्ने हो,त्यो असुल गरौं। मन लागेजति असुल गर्ने होइन। कानुनी राज भनेको त्यहि हो। पाउनुपर्ने पैसा पाइन्छ। सरकारले पनि तिर्नुपर्ने पैसा तेराइन्छ। उनले नेपाल विद्युत प्राधिकरणका प्रबन्ध निर्देशक कुलमान घिसिङलाई बोलाएर उद्योगीसँग छलफल गराएपनि चित्तबुझ्दो जवाफ नदिएको बताएको जानकारी दिए। बैठकमा सांसदहरूले उठाएका प्रश्नहरूको जवाफ दिँदै ओलीले प्राधिकरणका प्रबन्ध निर्देशक घिसिङको कार्यशैलीमाथि आलोचना गरे। उनले ९ वर्ष अगाडिको विवाद विवादका बीच बन्द गर्नु उपयुक्त नभएको बताए। संवाद र तथ्यका आधारमा प्रयोग गरेको बीलको भुक्तानी हुनुपर्ने धारणा राखे। उद्यमीहरूले तिर्दिन भनेको छैन, हामीले जति प्रयोग गरेको हो, त्यो तिर्छौ भनेको छ। ओलीले भने,डेडिकेटेट लाइन भनेको तार जोड्ने होइन, बिजुली सप्लाई हुनुपर्यो नि। सम्झौता २४ घण्टा विद्युत् सप्लाई गर्ने भनेको छ, लोडसेडिङ लगाइदिएको छ। केही घण्टा दिएको छ केही घण्टा बन्द गरेको छ। विवाद छ भनेर बसेर सल्टाउने कि उद्योग बन्द गराइदिने ? प्रधानमन्त्रीको निर्देशन भए पनि कुलमानजी र प्राधिकरणको बाँकी नेतृत्वले लाइन जोड्न मानेन, लिखित निर्देशन चाहिन्छ भन्ने आयो, उनलाई उदृत गर्दै एक सञ्चालक समितिका सदस्यले भने, मुख्य सचिवज्यूले उताबाट जसले काटेको हो, उसैले जोड्नुपर्छ भन्दै जवाफ फर्काउनु भयो। प्राधिकरणले यही असार ९ गते १५ दिनको अल्मिेटमसहित बक्यौता तिर्न सम्बन्धित ६१ उद्योगीलाई पत्रचार गरेको थियो। प्राधिकरणले लाल आयोगको सिफारिसबमोजिम २०७२ माघदेखि २०७५ वैशाखसम्मको करिब ६ अर्ब ६० करोड रुपैयाँ बक्यौता १५ दिनभित्र बुझाउने गरी सम्बन्धित उद्योगहरूलाई पत्र पठाएको थियो । उद्योगीहरूले के आधारमा बक्यौता रकम पठाएको भनी प्रतिपत्र प्राधिकरणलाई पठाएका थिए। यसअघि पनि २०७६ चैत र २०८० पुसमा बक्यौता बाँकी रहेका उद्योगीहरूको प्राधिकरणले लाइन काटेको थियो। २०७६ सालमा कोभिडको कारण देखाउँदै सरकारले लाइन जोड्न लगाएको थियो। उक्त बक्यौता उठाउन प्राधिकरणले २०८० पुसमा पनि लाइन काटेको थियो। सरकारको दबाबपछि काटिएको २० दिनमा २३ उद्योगको लाइन जोडिएको थियो। के हो डेडिकेटेड तथा ट्रंकलाइन विवाद ? प्राधिकरणले देशमा १८ घण्टासम्मको चरम लोडसेडिङको समयमा ठूला उद्योगहरूले डेडिकेटेड र ट्रंक लाइनमार्फत निरन्तर पाइरहेको विद्युत्मा महँगो दर लगाउने निर्णय गरेको थियो। ती ग्राहकहरूलाई लक्षित गरी प्राधिकरण सञ्चालक समितिको २०७२ असार १२ गते बसेको बैठकले २०७२ साउन १ देखि लागू हुने गरी २० घण्टाभन्दा बढी बिजुलीदिने तर, ६५ प्रतिशतसम्म महँगो दरमा भनी निर्णय गरेको थियो। काठमाडौं, विराटनगर, सिमरा, भैरहवा र वीरगन्जका उद्योग, फार्म तथा अस्पतालले त्यो सुविधा लिन सक्ने गरी लागू भएको थियो। तर, कानुनतः प्राधिकरण आफैंले विद्युत् महसुुल निर्धारण गर्न भने पाउँदैन। तत्कालीन विद्युत् महसुल निर्धारण आयोगले मात्र विद्युत्को दररेट तोक्ने नियम थियो। त्यसरी सुविधा पाएका ग्राहकहरूले नै प्राधिकरणले तोकेको महसुललाई गैरकानुनी भने। त्यसपछि प्राधिकरणले आयोगलाई उक्त महसुल निर्धारण गरी दिन पत्र पठायो। आयोगको २०७२ पुस २९ गतेको सञ्चालक समिति बैठकले प्रधिकरणको निर्णयलाई मान्यता दियो। यससँगै आयोगले ग्राहस्थ ग्राहकहरूको महसुल पनि २० प्रतिशतले वृद्धि गरेको थियो। तर, आयोगले त्यतिबेला डेडिकेटेडको हकमा भनी उल्लेख गरेकाले ट्रंक लाइनबाट विद्युत् खपत गरिरहेका औद्योगिक क्षेत्रका ग्राहकहरू अझै समेटिएनन्। ट्रंक लाइनका ग्राहकहरूलाई पनि उक्त निर्णय नै लागू हुने भए पनि २०७३ असार १६ गते आयोगले ट्रंकलाइनको विषयमा फेरि छुट्टै निर्णय गर्यो। त्यसपछि प्राधिकरणले विद्युत् महसुल संकलन विनियमावली २०७३ जारी गर्यो। उक्त विनियमालीले ट्रंक लाइनको हकमा ६ घण्टाभन्दा बढी लोडसेडिङ भएको बेलामा २० घण्टासम्म निरन्तर विद्युत् लिन चाहने ग्राहकहरूले प्राधिकरणमा निवेदन दिनुपर्ने र प्राधिकरण सञ्चालक समितिको निर्णयपछि ट्रंकलाइनको सुविधा दिइने भनी लेखेको छ। विनियमालीले टाइम अफ डे (टीओडी) मिटर अर्थात्, प्रत्येक दिन कति विद्युत् खपत भयो भन्ने सम्बन्धमा सम्बन्धित ग्राहकहरूले विवरण पेस गर्नुपर्ने र प्राधिकरणले पनि चेकजाँच गर्नुपर्ने भनी उल्लेख छ। ट्रंक लाइन तथा डेडिकेटेड लाइनको विवाद २०७२ साउनदेखिको २०७७ असारसम्मको बक्यौता विवाद हो। २०७५ वैशाख अन्तिमबाट लोडसेडिङ मुक्त भइसकेको अवस्थामा अहिलेको विद्युत् नियमन आयोगले २०७७ साउनबाट ट्रंक लाइन तथा डेडिकेटेड लाइनको व्यवस्था नै खारेज गर्यो। प्राधिकरणले आर्थिक प्रशासन विनियमावली, २०६८, विद्युत् वितरण विनियमावली, २०६९ को विनियम २० र विद्युत् महसुल संकलन विनियमावली, २०७३ को विनियम ५ (१३) मा प्राधिकरणका उपभोक्ताहरूलाई विलिङ गर्दा जुनसुकै कारणबाट छुट भएमा सोको जानकारी भएपश्चात् जुनसुकै समयमा छुट बिल गर्ने कानुनी व्यवस्था बमोजिम छुट बिल जारी गरेको उल्लेख छ। यता, संसदको सार्वजनिक लेखा समितिले २०७६ सालमा नै छुट बिल जारी भएको ३५ दिनभित्र सम्बन्धित ग्राहकबाट उक्त महसुल असुल गर्न निर्देशन दिएको थियो। चित्त नबुझेमा पुनरावलोकन गर्न सकिने र मिटर रिडिङ भएको ६० दिनभित्र ग्राहकले महसुल नबुझाएमा ग्राहकको लाइन काटी बक्यौता असुलउपर गर्नुपर्ने विद्युत् महसुल संकलन विनियमावली २०७७ मा व्यवस्था गरिएको छ।"
"सुनचाँदीको मूल्य घट्यो, कतिमा हुँदैछ कारोबार ?","काठमाडौं : नेपाली बजारमा सुनचाँदीको मूल्य घटेको छ। सुनको मूल्य प्रतितोला १ हजार ३०० रुपैयाँले घटेको हो । नेपाल सुनचाँदी व्यवसायी महासंघका अनुसार,शुक्रबार प्रतितोला १ लाख ४७ हजार ५ सयमा कारोबार भएको छापावाला सुन आज १ लाख ४६ हजार २ सय रुपैयाँ कायम भएको छ। यसैगरी तेजाबी सुन १ लाख ४५ हजार ५ सय रुपैयाँ पुगेको छ। सुनको मूल्य घटेसँगै चाँदी पनि घटेको छ। चाँदीको मूल्य प्रतितोला २० ले घटेर १ हजार ८ सय १० रुपैयाँमा कारोबार भइरहेको महासंघले जनाएको छ।"
गति लिँदै गौरीटार,"हेटौंडा : नेपाली खेलकुद क्षेत्रमा देखापरेका तीता पृष्ठभूमिकाबीच केही आशालाग्दा कामहरू पनि हुन थालेका छन्। राज्य संघीय संरचनामा गएसँगै स्थापना भएको बागमती प्रदेश सरकारले खेलकुदलाई विशेष प्राथमिकतामा राख्दै खेल क्षेत्रमा भविष्य खोजिरहेका खेलाडीहरूका लागि आशा जगाउने काम गरिरहेको छ। बागमती प्रदेश सरकार स्थापनाको पहिलो वर्ष नै २०७४ सालमा तत्कालीन मुख्यमन्त्री डोरमणि पौडेलले प्रदेश युवा खेलकुद परिषद् गठनको कामअघि बढाए। त्यसको मुख्य उद्देश्य प्रदेशलाई खेल क्षेत्रको उर्वरभूमिको रूपमा स्थापित गदै प्रदेश अन्तर्गतका १३ वटै जिल्लामा खेल क्षेत्रको विकास गर्ने योजना अघि सारे। त्यसलगत्तै खेल क्षेत्र हेर्न छुट्टै निकायको आवश्यकता अनुरुप प्रदेश खेलकुद परिषद् गठन गरे। परिषद् गठन लगत्तै खेलक्षेत्रमा बजेट विनियोजन गर्न सुरु गरेका थिए। उनको त्यही कामलाई पछ्याउँदै वर्तमान सरकारले पनि त्यसलाई निरन्तरता दिँदै आएको छ। पौडेल नेतृत्वको सरकारकै समयमा प्रदेश राजधानी हेटौंडा घोषणा भएको थियो। त्यसबखत हेटौंडामा कुनै पनि सुविधा सम्पन्न रंगशाला थिएनन्। २०३९ सालमा प्रथम अन्तरनगर खेलकुद प्रतियोगिता सञ्चालनको क्रममा हेटौंडा उपमहानगरपालिका६ गौरीटारमा सुविधा सम्पन्न रंगशाला निर्माण गरिने घोषणा भएको थियो। रंगशाला निर्माणको घोषणा भए पनि त्यसपछि कुनै पनि काम अघि नबढेको अवस्थामा २८ जेठ २०६६ सालमा तत्कालीन प्रधानमन्त्री माधवकुमार नेपालले गौरीटार रंगशालामा केन्द्रीय खेलकुद प्रतिष्ठान निर्माणको सिलान्यास गरेका थिए। त्यतिबेला पाँच वर्षमा निर्माण सक्ने भनिए पनि बजेट न्यून हुँदा रंगशालाको वरपर पर्खाल लगाउने र खेलाडीको छात्रावास मात्र बनेको थियो। झन्डै १५ वर्षअघि सिलान्यास भएको रंगशालालाई प्रदेश सरकार स्थापनालगत्तै आफ्नो गौरवको योजनाका रूपमा समेटेर तीव्रगतिमा काम गरिरहेको छ। प्रदेश संरचना हुनुपूर्व जिल्ला खेलकुद विकास समितिको स्वामित्व रहेको रंगशालाको २३ बिघा जमिन प्रदेशको स्वामित्वमा छ। त्यसबखत गौरीटार रंगशाला निर्माणमा संघीय सरकारले करिब आठ करोड रुपैयाँ लगानी गरेको थियो। पाँच अर्ब लागत अनुमान गरिएको उक्त योजनामा संघीय सरकारले बजेट लगानी गर्न नसक्दा लामो समय अलपत्र बनेको थियो। अहिले संघीय सरकारले अलपत्र छाडेको गौरीटार रंगशाला निर्माणले गति लिएको छ। प्रदेशका तत्कालीन सामाजिक विकास मन्त्रालय र हालको युवा तथा खेलकुद मन्त्रालय न्तर्गत रहेको प्रदेश खेलकुद परिषदले रंगशाला निर्माणको नेतृत्व गर्दै विभिन्न खेलकुदका प्रतियोगिता गर्दै आएको छ। प्रदेश सरकारले ५ अर्ब रुपैयाँमा फुटबल स्टेडियम, पौडी पौखरी, क्रिकेट रंगशाला, एथलेटिक्स, फिटनेस सेन्टरलगायत २१ वटा खेल संरचना निर्माण गरिरहेको छ। देशकै दोस्रो ठूलो रंगशाला यसरी बन्दैछ देशकै दोस्रो ठूलो फुटबल रंगशालाका रूपमा निर्माण भइरहेको हेटौंडा६ स्थित गौरीटार रंगशालाको काम द्रुत गतिमा भइरहेको छ। पहिलो चरणमा गौरिटारभित्र सुविधा सम्पन्न अन्तर्राष्ट्रिय फुटबल रंगशाला निर्माणलाई प्राथमिकता दिँदै आएको छ। फुटबल रंगशालाको काम अहिले अन्तिम चरणमा पुगेको बागमती प्रदेश खेलकुद परिषद्का निवर्तमान सदस्यसचिव सूर्यलाल भण्डारीले जानकारी दिए। फुटबल रंगशाला निर्माणको कार्य लगभग अन्तिम चरणमा पुगेको छ। चालु आर्थिक वर्षभित्रै सम्पन्न गर्ने लक्ष्य भए पनि विविध कारणले आगामी आवमा निर्माण सम्पन्न गर्ने लक्ष्य छ, भण्डारीले भने, फुटबल रंगशाला देशकै पहिलो प्रविधियुक्त र दशरथ रंगशालापछिको ठूलो बन्नेछ। फुटबल रंगशालाको ९५ प्रतिशत काम सम्पन्न भइसकेको बताए। उनका अनुसार रातिको समयमा समेत प्रतियोगिता सञ्चालन गर्न मिल्ने गरी रंगशाला निर्माण भइरहेको छ। रंगशालामा आवास गृह, शौचालय, मिडिया सेन्टर, प्रतियोगिता सञ्चालनको क्रममा हुनसक्ने सम्भावित दुर्घटना र खेलाडीलाई लाग्नसक्ने चोटपटकको उपचारका निम्ति चिकित्सक बस्ने छुट्टै कक्षलगायत थुप्रै पूर्वाधार बन्ने उनले बताए। रंगशाला परिसरमै क्रिकेट रंगशाला गौरीटार रंगशाला परिसरमै अन्तराष्ट्रिय मापदण्ड अनुसारको क्रिकेट रंगशालासमेत निर्माण भइरहेको छ। रंगशाला निर्माणका लागि प्रदेश सरकारले २०८०८१ मा चार करोड रुपैयाँ बजेट विनियोजन गरेको थियो भने यो आर्थिक वर्षमा पनि बजेट विनियोजन गरेको छ । १२ करोड लागत अनुमान गरिएको रंगशाला निर्माणको काम २०८२ साल असार मसान्तमा सम्पन्न गर्ने लक्ष्य राखिएको छ। पौडी पोखरी पनि बन्दै गौरीटार परिसरमा अन्तर्राष्ट्रिय प्रतियोगिता सञ्चालन गर्न मिल्ने गरी पौडी पोखरी निर्माण पनि भइरहेको छ। प्रदेश सरकारको ९ करोडको लागतमा २ वटा पौडी पोखरी निर्माणको काम भइरहेको छ। एउटा पोखरी अभ्यास र अर्को प्रतियोगिता सञ्चालन गर्न मिल्ने गरी निर्माण गरिएको निवर्तमान सदस्यसचिव भण्डारीले बताए। गौरीटार रंगशालाको गुरुयोजना अनुसार कुल २१ वटा संरचना बन्ने भण्डारीले बताए। साढे ५ अर्ब बजेटको गुरुयोजना अनुसार रंगशालाभित्र ९ वटा कभर्डहल, ८ वटा ट्रेनिङ सेन्टर, फिटनेस सेन्टर, होस्टेललगायतका संरचना गरी २१ वटा संरचना बन्ने उनले बताए। यस्तै प्रदेशका १३ वटै जिल्लामा मिनी रंगशाला भए पनि रंगशाला नभएका जिल्लामा आगामी योजनामा समेटेर अघि बढने परिषद्को तयारी छ। चालु आर्थिक वर्षमा ९५ प्रतिशत बजेट प्रदेश स्तरको गौरीटार रंगशालामा खर्च गरिएको सदस्यसचिव भण्डारीले बताए। गौरिटारभित्र चार हजार क्षमताको बहुउदेश्यीय कभर्डहल, अभ्यासका लागि एक दर्जन थप कभर्डहल, मोटर स्र्पोट्स ट्याक, महिला तथा पुरुषका लागि छुट्टाछुट्टै आवास कक्ष, रिक्रिएसन कक्ष, औषधीउपचार कक्षसहित विभिन्न खेलका लागि दुई दर्जन संरचना निर्माण गर्ने प्रदेश सरकारको लक्ष्य छ। बागमती प्रदेशकी सामाजिक विकासमन्त्री कुमारी मोक्तानले भनिन्, हामीले प्रदेश गौरवको योजनामा राखेर बजेट अभावकाबीच पनि यो रंगशाला निर्माणको कामलाई प्राथमिकता दिएका छौं। बजेट अभावमा यसभित्रका संरचना निर्माण नरोकिने उनले बताइन्। यस्तै सामाजिक विकास मन्त्रालयबाट टुक्रिएर नयाँ बनेको युवा तथा खेलकुदमन्त्री रमा आले मगरले प्रदेश सरकारले युवा र खेलकुदलाई विषेश प्राथमिकता दिँदै विविध योजनासहित काम गर्दै आइरहेको बताइन्। उनले बागमती प्रदेशमा खेलकुदलाई पर्यटनसँग पनि जोडने योजना रहेको बताइन्।"
सुदूरपश्चिममा राजस्व संकलन शून्य,"धनगढी : सेती यातायात व्यवस्था कार्यालय कैलालीको परिसर, सेतो दाह्री भएका अर्धबैसे उमेरका दीपेन्द्रबहादुर चन्द असिनपसिन भएर कार्यालयभित्र पसे। कार्यालयका तीनचार कक्षहरूमा उनी छिरे, १५२० मिनेटको सोधपुछपछि उनी निराश भएर बाहिर फर्किंदा भेट भयो। असारको १४ गते मोटरसाइकलको कर तिर्ने समय सकिएको रहेछ, मोटरसाइकल नवीकरण गरौं भनेर विद्यालयबाट आधा दिनको बिदा लिएर आएको तर कर लिनै मानेन उनले भने। उनी धनगढी उपमहानगरपालिकाको वडा नम्बर १९ मा रहेको शंकर सरस्वती अन्नपूर्ण आधारभूत विद्यालयका शिक्षक रहेछन्। २५ किलोमिटर टाढाबाट आएको, यता आएर पनि मोटरसाइकल नवीकरण भएन, बजेट पास नभएकाले कर लिने गरिएको छैन भन्यो, अब सरकारले कर तिर्छु भन्दा पनि नलिने अवस्था आयो। यो सब नेताहरूका कारण त हो नि !, आक्रोसित हुँदै शिक्षक चन्द आफ्नो बाटो लागे। बझाङको खप्तडछान्ना गाउँपालिका३ का जयबहादुर रावल पनि निराश भएर फर्किए। रावलको खप्तड छान्नाका विभिन्न ग्रामीण सडकमा चल्ने बोलेरो जिप (से १ ज ७४३) रहेछ। उनी जिपको रुट पर्मिट (सडक इजाजतपत्र) बनाउन आएका रहेछन्। डडेल्धुराको यातायात कार्यालयमा गए, एक सातासम्म कर संकलन हुँदैन भन्यो। त्यहाँका कर्मचारीले धनगढीमा रहेको यातायातमा गएर केही हुन्छ कि भन्ने सल्लाह दिए। त्यहाँबाट धनगढी आए तर यहाँ पनि रोड पर्मिट बनेन उनले गुनासो गरे। बझाङबाट गाडीको रुटपर्मिटका लागि आए। ४ महिनाको २२ सय राजस्व तिनुपर्छ। एक दिन पनि ढिलो भने भने सतप्रतिशत जरिवाना हुन्छ। अब मेरो रुटपर्मिटका लागि २ दिन मात्रै समय छ। त्यसपछि मैले ४४ सय तिर्नुपर्छ। मैले जरिमाना तिर्नुपर्यो भने त्यसको जिम्मेवार को हुन्छ ? सरकारमा बसेकाहरू सबै निकम्मा भए। जयबहादुर रावल, जिप सञ्चालक बझाङ, खप्तडछान्ना गाउँपालिका सार्वजनिक सवारी साधनका लागि वर्षमा हरेक चारचार महिनामा रुट पर्मिट लिनुपर्छ। कुन रुटमा चलाउने र सवारी साधनको प्रकृति अनुसारको राजस्व तोकिएको हुन्छ। हरेक चार महिनामा २२ सय रुपैयाँ तिर्नुपर्छ। एक दिन पनि बढी भयो भने त्यसको दोब्बर ४४ सय तिर्नुपर्छ। मेरो गाडीको रुटपर्मिटको अब २ दिनमात्र बाँकी छ। त्यसपछि मैले २२ सयको ठाउँमा ४४ सय तिर्नुपर्छ। त्यसपछि पनि साता हप्तामा दोब्बर हुँदै जान्छ उनले गुनासो गरे। उनले आफू सरकारलाई बुझाउने राजस्व समयमै तिर्न बझाङबाट आए पनि सरकारले कर नलिएर समस्यामा पारेको गुनासो गरे। अब मैले जरिवाना तिर्नुपर्यो भने त्यसको जिम्मेवारको हुन्छ ? रावलले प्रश्न गरे। सरकारमा बसेकाहरू निकम्मा भए सर। गरिखानेले पनि गरिखान नपाउने भए। कैलालीकै गोदावरी नगरपालिका२ उत्तरवनखेतका गणेश विकले सोही पालिकाका लोकबहादुर खत्रीबाट मोटरसाइकल किने। उनी शुक्रबार मोटरसाइकल नामसारीका लागि यातायात व्यवस्था कार्यालय कैलाली पुगेँ। अहिले हँुदैन भन्यो, कहिले हुन्छ भनेर पनि बताएन। खै कति समय लाग्छ हामीलाई नि थाहा हुन्न भन्यो, अन्योलता पो भयो त सर यातायात परिसरमा उनले भने। उनलाई राजस्व संकलन किन नभइरहेको भन्ने थाहासमेत थिएन। खै सरकारले राजस्व पनि किन लिएन, थाहा भएन। नेताहरूका कारण हो भने। मैले त बुुझेन, विकले भने। धनगढी उपमहानगरपालिका१७ पथरीका अमन चौधरीको बिहीबार नै मोटरसाइकल नवीकरणको अन्तिम समय थियो। शुक्रबारदेखि उनी जरिवानामा परिसकेका छन्। म राजस्व बुुझाउन त समयमै आएको छु नि, तर मेरो मोटरसाइकलको नवीकरण गरिदिएन, मेरो के गल्ती छ। अब जरिवाना लियो भने ठीक हँुदैन भनेर आएको छु, यातायात व्यवस्था कार्यालयका कर्मचारीहरू प्रतिआक्रोश पोख्दै अमनले भने। यातायात, मालपोत र स्थानीय तहहरूका कर्मचारी पनि राजस्व बुुझाउन सेवाग्राही आउने र राजस्व नलिएर फर्काउनु परेपछि खिन्न भएका छन्। सेवाग्राही आउँछन्, राजस्व बुझिदिन भन्छन्, बजेट पास भएको छैन। करका दरहरू परिवर्तन भएका छन्। कसरी कुन आधारमा कर लिनु ? सेवाग्राही फर्काउँदा हामीलाई पनि पीडा भइरहेको छ, यातायात व्यवस्था कार्यालय कैलालीका अधिकृत श्यामप्रसाद जोशीले भने। प्रदेशको आन्तरिक आम्दानी वार्षिक झन्डै २ अर्ब हो। अहिले बजेट पास नहुँदा दैनिक ८० लाखदेखि १ करोडको राजस्व घाटा भइरहेको छ। राजस्व संकलन नहुनु भनेको प्रदेशको आर्थिक अवस्था बिग्रिनु हो। यसमा सरकार गम्भीर हुनुपर्छ। बासुदेव जोशी, प्रदेश कोषलेखा नियन्त्रक, सुदूरपश्चिम प्रदेश कतिपय सेवाग्राहीहरूले कर्मचारीहरूलाई गाली गर्ने र झगडा पनि गर्ने गरेका छन्। कतिपय सेवाग्राहीको नवीकरणको अन्तिम समय हुन्छ, नवीकरण गर्नेहरू समय सकिने लागेका बेला मात्रै आउने त हुन नि, तर राजस्व लिन नपाउँदा, उनीहरू जरिवानामा पर्ने भएका छन्, अधिकृत जोशीले भने। सरकारले यस अवधिको जरिवाना मिनाहाको व्यवस्था गरिदिनुपर्छ। सुदूरपश्चिममा यातायातका मात्रै चारवटा कार्यालय छन्। प्रदेशको राजधानी रहेको धनगढीमा सेती यातायात व्यवस्था कार्यालयले वार्षिक ७५ करोड राजस्व संकलन गर्छ। यातायात व्यवस्था कार्यालय महेन्द्रनगर (कञ्चनपुर)ले वार्षिक ३५ करोड, यातायात व्यवस्था कार्यालय डडेल्धुराले वार्षिक ८ करोड र यातायात व्यवस्था कार्यालय डोटीले वार्षिक ५ करोड राजस्व संकलन गर्दै आएको छ। एक वर्षमा ५२ वटा शनिबार र ४८ दिनको अन्य बिदा मानेर ३६५ दिनबाट सय दिन घटाउने हो भने २६५ दिनका हिसाबले, हरेक दिन यातायात क्षेत्रबाट मात्र ४८ लाख राजस्व घाटा भइरहेको छ। यातायात व्यवस्था कार्यालयका अधिकृत श्यामप्रसाद जोशी भन्छन्, चारवटा यातायात कार्यालयबाट हरेक दिन ४८ देखि ५० लाख राजस्व घाटा भइरहेको छ। सुदूरपश्चिम प्रदेशको आन्तरिक आम्दानी वर्षको झन्डै २ अर्ब हो। प्रदेश लेखा नियन्त्रकको कार्यालयको तथ्यांकअनुसार गत आव २०८०८१ मा मात्रै प्रदेशको आन्तरिक आम्दानी १ अर्ब २५ करोड भएको थियो। प्रदेशमा यातायात क्षेत्रबाट संकलन भएको राजस्वमा ६० प्रतिशत प्रदेश र ४० प्रतिशत स्थानीय तह, मालपोतबाट उठेको राजस्वमा ४० प्रतिशत प्रदेश र ६० प्रतिशत स्थानीय तह, मनोरञ्जन करमा ४० प्रतिशत प्रदेश र ६० प्रतिशत स्थानीय तह तथा दण्डजरिवानाको सत प्रतिशत राजस्व प्रदेशको आन्तरिम आम्दानी हो। प्रदेश कोष तथा लेखा नियन्त्रक बासुदेव जोशी भन्छन्, अहिले बजेट पास नहुँदा दैनिक एक ८० लाखदेखि एक करोडको राजस्व घाटा भइरहेको छ। राजस्व संकलन नभएपछि प्रदेश र स्थानीय तह गरी दुुवै क्षेत्रलाई यत्तीको राजस्व घाटा भइरहेको हो। छिट्टै समाधानको सम्भावना छैन राजस्व संकलनको कार्य छिट्टै समाधान हुने सम्भावना पनि छैन। प्रदेशमा अल्पमतमा परेका समाजवादीका नेता दीर्घबहादुर सोडारी मुख्यमन्त्री छन्। एमालेले समर्थन फिर्ता लिए पनि उनी असारको २० गतेदेखि अल्पमतमा छन्। उनले संवैधानिक प्रावधानअनुसार साउनको १९ गतेसम्म सरकार छोड्ने सम्भावना देखिँदैन। उनका अभिव्यक्ति र सरकारका प्रवक्ताका अभिव्यक्ति हेर्दा उनले राजीनामा दिए पनि अन्तिम दिन र विश्वासको मत लिए पनि अन्तिम दिन मात्रै लिने देखिन्छ। २५ किलोमिटर टाढाबाट विद्यालयको आधादिन बिदा लिएर मोटरसाइकल नवीकरण गर्न आए तर भएन। बजेट पास नभएकाले कर लिने गरिएको छैन भन्यो, अब सरकारले कर तिर्छुभन्दा पनि नलिने अवस्था आयो भने यो देशका नेताहरूबाट विकास र समृद्धिको के आशा गर्ने ? दीपेन्द्रबहादुर चन्द, शिक्षक, शंकर सरस्वती अन्नपूर्ण आधारभूूत विद्यालय कैलाली सोडारीको बहिर्गमन साउनको १९ गते मात्रै भयो भने कांग्रेस एमालेको नयाँ सरकार बन्छ। नयाँ सरकारले विश्वासको मत लिन्छ। त्यसपछि प्रतिस्थापन बजेटको तयारी हुन्छ। त्यसमा नयाँ गठबन्धनका नयाँनयाँ योजना बन्छन्, बजेट पूरै नयाँ बन्छ। त्यसो गर्दा साउनभरि अर्को बजेट पास हुने सम्भावना रहँदैन वरिष्ठ अधिवक्ता राजेन्द्र साउद भन्छन्। नयाँ गठबन्धनका दलहरूले मुख्यमन्त्री सोडारीलाई आधादर्जन पटक राजीनामा दिएर नयाँ सरकारको बाटो सहज पार्न र प्रदेशलाई आर्थिक बन्दीको बाटोबाट उम्काउन अनुरोध गरिसकेका छन्। तर, उनी टसका मस भएका छैनन्। बरु उनी, संसद्को बजेट अधिवेशन अन्त्य गरेर अध्यादेशमार्फत बजेट ल्याउने कसरतमा लागेका छन्। मुख्यमन्त्री सोडारीले असारको ३० गते संसद्को चालु बजेट अधिवेशनलाई बन्द गर्न प्रदेश प्रमुखलाई पत्र लेखे। प्रदेश प्रमुखले साउनको ३ गते राति १२ बजेबाट संसद्को बजेट अधिवेशन गरिसकेका छन्। प्रदेश प्रमुखद्वारा विशेष अधिवेशन आह्वान सुदूरपश्चिममा बजेट शून्यताको अवस्था आएपछि प्रदेश प्रमुख नजिर मियाँले साउन ८ गते संसद्को विशेष अधिवेशन आह्वान गरेका छन्। बिहीबार मात्रै राति १२ बजेटबाट लागू हुने गरी प्रदेश प्रमुख मियाँले संसद्को बजेट अधिवेशन अन्त्य गरेका थिए। संसद् अधिवेशन अन्त्य भएकै भोलिपल्ट अथवा शुक्रबार संसद्को एक चौथाइ प्रदेशसभा सदस्यहरूले हस्ताक्षरसहित विशेष अधिवेशनको माग गरेपछि प्रदेश प्रमुख मियाँले साउन ८ गतेका लागि विशेष अधिवेशन आह्वान गरेका हुन्। मुख्यमन्त्री दीर्घबहादुर सोडारी अल्पमतमा परेपछि उनले अध्यादेशबाट बजेट ल्याउनका लागि असारको ३० गते चालुरहेको संसद्को बजेट अधिवेशन अन्त्यका लागि प्रदेश प्रमुखलाई पत्र पठाएका थिए। त्यतिबेला प्रदेश प्रमुख बाहिर भएकाले बिहीबार रातिबाट उनले संसद्को चालु बजेट अधिवेशन अन्त्य गरेका थिए। तर, अहिलेको नयाँ सत्ता गठबन्धनमा रहेका नेपाली कांग्रेस, नेकपा एमाले र नागरिक उन्मुक्ति पार्टीका एक चौथाइ बढी सदस्य (२० जना) ले संसद्को विशेष अधिवेशन माग गरेपछि प्रदेश प्रमुख मियाँले साउन ८ गतेका लागि विशेष अधिवेशन आह्वान गर्न सभामुख भीमबहादुर भण्डारीलाई पत्र पठाएका छन्। यो पनि पढ्नुहोस अध्यादेशबाट बजेट आउँछ हामी जिम्मेवारीबाट पछि हट्दै नौ। बजेट पास हुन सकेन। अब अध्यादेशबाट भए पनि बजेट ल्याउने हाम्रो तयारी छ। राजस्व संकलन रोकिएको छ। त्यसलाई सुचारु गर्न हामी लागि परेका छौं । अक्कल रावल, आर्थिक मामिलामन्त्री तथा सरकारका प्रवक्ता संसद्का एक चौथाइ प्रदेश सभा सदस्यहरू विशेष अधिवेशनको माग गरेमा प्रदेश प्रमुखले विशेष अधिवेशन बोलाउनुपर्ने संवैधानिक प्रावधान छ। प्रदेश प्रमुखज्यूले पनि संविधानअनुसार साउन ८ गतेका लागि विशेष अधिवेशन आह्वान गर्नुभएको छ, प्रदेश प्रमुखको कार्यालयका निमित्त सचिव शैलेन्द्रप्रसाद ढुंगानाले भने। मुख्यमन्त्री सोडारीले असारको ३० गते संसद्को बजेट अधिवेशन अन्त्य गर्न भन्दै प्रदेश प्रमुख मियाँलाई पत्र पठाएका थिए। तर, मियाँ बाहिर भएकाले बिहीबार मात्रै उनले संसद्को बजेट अधिवेशन अन्त्य गरेका हुन्। अहिले सरकारमा रहेका दलहरू र नयाँ बनेको गठबन्धनबीच जँुँगाको लडाइँ जस्तै भएको छ। अल्पमतमा परेका मुख्यमन्त्री दीर्घबहादुर सोडारी ३० दिन अगावै सरकार छोड्ने मुडमा देखिँदैनन् भने उनले अध्यादेशमाफर्त बजेट ल्याउने प्रयास निस्तेज पार्ने प्रयासमा नयाँ सत्ता गठबन्धनका दलहरू लागि परेका छन्। एमालेले सोडारीलाई दिएको समर्थन असारको २० गते फिर्ता लिएपछि उनी अल्पमतमा परेका थिए। उनको विश्वासको मत लिने अन्तिम समय साउनको १९ गते हो। सोडारीलाई पटकपटक राजीनामा दिएर नयाँ सरकारको बाटो सहज पार्न र बजेट शून्यताको अवस्थाबाट प्रदेशलाई जोगाउन नयाँ गठबन्धनका दलहरू आग्रह गरिरहेका छन् तर सोडारी पनि अल्पमतमा परेपछिका ३० दिनसम्मको समयसीमा भित्र सहजै सत्ता नछोड्ने दाउमा देखिएका छन्। सेवाग्राही आउँछन्, राजस्व बुुझिदिन भन्छन्। बजेट पास भएको छैन। करका दरहरू परिवर्तन भएका छन्। कसरी कुन आधारमा कर लिनु ? सेवाग्राही फर्काउँदा हामीलाई पनि पीडा भइरहेको छ। श्यामप्रसाद जोशी, अधिकृत, यातायात व्यवस्था कार्यालय कैलाली प्रदेश प्रमुखले विशेष अधिवेशन बोलाई सकेपछि सोडारी नेतृत्वको सरकारलाई अध्यादेशमार्फत बजेट ल्याउने नैतिक संकट पर्ने देखिन्छ। संसद् सार्वभौम हो, ४ दिनपछि विशेष अधिवेशन बोलाइएको छ, अध्यादेश ल्याउने कारण पनि सोही अधिवेशनमा भन्दा भई हाल्छ, अब भने सोडारीलाई नैतिक संकट देखिन्छ, एकजना कानुनविद् भन्छन्। विशेष अधिवेशन बोलाई सकेपछि देखिएका संकटको पनि संसद्बाटै समाधान खोज्नुपर्छ। सोडारी नेतृत्वको सरकारले असार १ गते ल्याएको बजेट असारमा पास हुन नसकेपछि अहिले प्रदेशभरि कर संकलनको कार्य बन्द भएको छ। यातायात, मालपोत र नापी, स्थानीय तहका लागि तोकिएका अधिकांश करहरू बन्द भएका छन्। अहिले प्रदेशमा बजेट शून्यताको अवस्था रहेको छ।"
मुलुकका समस्या समाधान गर्ने सर्तमा साना दलको नयाँ सरकारलाई समर्थन,"काठमाडौं : संघीय संसद्का तीन साना दल जनमत पार्टी, जनता समाजवादी पार्टी (जसपा) नेपाल र लोकतान्त्रिक समाजवादी पार्टी (लोसपा) नेपालले मुलुकका विद्यमान समस्या समाधान गर्ने र राजनीतिक स्थिरता कायम गर्ने सर्तमा नयाँ सरकारलाई समर्थन गर्ने बताएका छन्। प्रतिनिधिसभाको आजको बैठकमा प्रधानमन्त्री केपी शर्मा ओलीले राखेको विश्वासको मतसम्बन्धी प्रस्तावको छलफलमा भाग लिँदै ती दलका नेताहरूले उल्लेखित सर्तका आधारमा प्रधानमन्त्री ओलीको पक्षमा मतदान गर्ने निर्णय गरिएको जानकारी दिए। जनमत पार्टीका सांसद अब्दुल खानले धेरै नागरिकले शिक्षा, स्वास्थ्य, खानेपानी, विद्युत्लगायत आधारभूत आवश्यकताबाट बञ्चित हुनुपरेको उल्लेख गर्नुहुँदै यी समस्या समाधानतर्फ सरकार केन्द्रित हुनुपर्ने बताए। त्यस्तै युवा विदेशिनेक्रम अझै नरोकिएकोले स्वदेशमै रोजगारी सिर्जनालाई सरकारले प्राथमिकतामा राखेर काम गर्नुपर्ने उहाँले आवश्यकता औँल्याए। अहिलेको मन्त्रिपरिषद्मा दलित र मुस्लिम समुदायको प्रतिनिधित्व हुन नसकेकोमा खानले दुःख व्यक्त गरे। अहिले हाम्रा अगाडि धेरै चुनौती छन्, ती चुनौतीलाई यो सरकारले पार गर्नेछ भन्ने अपेक्षाका साथ विश्वासको मतको पक्षमा मतदान गर्नेछौँ, खानले भने। त्यस्तै, जसपा नेपालका अध्यक्ष उपेन्द्र यादवले संसद्का दुई ठूला दल नेपाली काँग्रेस र नेपाल कम्युनिष्ट पार्टी (एमाले) मिलेर सरकार बनेको र राजनीतिक दललाई सुध्रिनका लागि यो अन्तिम अवसर रहेको धारणा राखे। दुई ठूला दलको सरकार असफल भएमा र यो सहकार्य लामो समय जान नसकेमा त्यसपछिको अवस्था पीडादायी र दुःखद् हुने उनको भनाइ थियो। अहिलेको सरकारले अपराधलाई राजनीतिक संरक्षण नहुने र राष्ट्रिय हितलाई हेरेर अन्तर्राष्ट्रिय नीति अवलम्बन गर्ने बताए। लोसपा नेपालका सांसद रामप्रकाश चौधरीले पनि अहिलेको समस्या समाधानका लागि पहल गर्ने विश्वाससहित आफ्नो दलले सरकारलाई समर्थन गर्न लागेको बताए। वर्षायाममा बाढी, पहिरो, डुबान, चट्याङलगायत प्राकृतिक विपद् जोखिम न्युनीकरण, राहत तथा उद्धारका कामलार्इं प्राथमिकतामा राख्नुपर्ने उनको भनाइ छ।  रासस"
वीरगन्ज नाकाका भन्सारले भेटाएनन् राजस्व लक्ष्य,"वीरगन्ज : नेपालमा हुने कुल आयातनिर्यातको झन्डै ७० प्रतिशत अन्तर्राष्ट्रिय कारोबार हुने वीरगन्ज नाकाका दुवै भन्सार कार्यालयले गत आर्थिक वर्षमा राजस्व संकलनको लक्ष्य पूरा गर्न असफल भएका छन्। गत आर्थिक वर्ष २०८००८१ मा वीरगन्ज नाकाका वीरगन्ज भन्सार कार्यालयले लक्ष्यको ६४०१ प्रतिशत र सिर्सिया सुक्खा बन्दरगाह भन्सार कार्यालयले लक्ष्यको ७१७५ प्रतिशतमात्र राजस्व संकलन गर्न सकेको हो। गत आर्थिक वर्षमा वीरगन्ज भन्सारले लक्ष्यभन्दा ८८ अर्ब ४८ करोड १९ लाख ५४ हजार रुपैयाँ कम राजस्व संकलन गरेको कार्यालय प्रमुख भन्सार प्रशासक डिलाराम पन्थीले जानकारी दिए। उनका अनुसार गत आर्थिक वर्षमा भन्सार विभागले २ खर्ब ४५ अर्ब ८८ करोड ५० लाख ८२ हजार रुपैयाँ राजस्व संकलनको लक्ष्य दिएको थियो। तर वीरगन्ज भन्सारले लक्ष्यभन्दा करिब ३६ प्रतिशत कम अर्थात् १ खर्ब ५७ अर्ब ४० करोड ३१ लाख २८ हजार रुपैयाँमात्र राजस्व संकलन गर्न सकेको पन्थीले जानकारी दिए। गत आर्थिक वर्षमा साउनदेखि असारसम्मको १२ महिनामध्ये कुनै पनि महिनामा राजस्व संकलनको लक्ष्य पूरा गर्न नसकिएको उनले बताए। वीरगन्ज भन्सारले अघिल्लो आर्थिक वर्ष २०७९०८० मा पनि राजस्व संकलनको लक्ष्य पूरा गर्न असफल भएको थियो। त्यसबेला भन्सार विभागले वीरगन्ज भन्सारलाई २ खर्ब ६० अर्ब ९७ करोड २ लाख ८ हजार रुपैयाँ राजस्व संकलनको लक्ष्य दिएको थियो। तर वीरगन्ज भन्सारले लक्ष्यको ६०२० प्रतिशतमात्र अर्थात १ खर्ब ५७ अर्ब ८ करोड रुपैयाँमात्र राजस्व संकलन गरेको थियो। तर त्यसअघिको आर्थिक वर्ष २०७८७९ मा भने वीरगन्ज भन्सारले लक्ष्यभन्दा बढी नै राजस्व संकलन गरेको थियो। आर्थिक वर्ष २०७८७९ मा वीरगन्ज भन्सारले लक्ष्यभन्दा शून्य दशमलव ५४ प्रतिशतले बढी नै अर्थात् भन्सार विभागले दिएको लक्ष्यभन्दा १ अर्ब ९ करोड ५३ लाख २२ हजार रुपैयाँ बढी नै राजस्व संकलन गरेको थियो। तर त्यसअघिका लगातार पाँच वर्ष (आर्थिक वर्ष २०७२०७३ देखि २०७७७८ सम्म) मा भने वीरगन्ज भन्सार राजस्व असुलीको लक्ष्य पूरा गर्न असफल नै भएको थियो। यता, सिर्सिया भन्सार पनि गत आर्थिक वर्ष २०८०८१ मा राजस्व संकलनको लक्ष्य पूरा गर्न असफल भएको छ। गत आर्थिक वर्षका लागि भन्सार विभागले ६५ अर्ब ९४ करोड रुपैयाँ राजस्व संकलनको लक्ष्य दिएको थियो। तर सिर्सिया भन्सारले लक्ष्यको ७१७५ प्रतिशतमात्र अर्थात् ४७ अर्ब ३१ करोड रुपैयाँमात्र राजस्व संकलन गर्न सकेको भन्सार कार्यालय प्रमुख धनबहादुर बडुवालले जानकारी दिए। सिर्सिया भन्सारले अघिल्लो आर्थिक वर्ष २०७९०८० मा पनि लक्ष्यको ६२८८ प्रतिशतमात्रै राजस्व संकलन गर्न सकेको थियो। उक्त आर्थिक वर्षमा सिर्सिया भन्सारले ६७ अर्ब ४३ करोड रुपैयाँ राजस्व संकलनको लक्ष्य पाएकोमा लक्ष्यको ६२८८ प्रतिशतमात्रै अर्थात् ४२ अर्ब ४० करोड २२ लाख ९२ हजार रुपैयाँमात्र राजस्व संकलन गरेको थियो। त्यसअघिको आर्थिक वर्ष २०७८०७९ मा पनि यस भन्सारले लक्ष्यको ९४९८ प्रतिशतमात्रै राजस्व संकलन गरेको थियो। वीरगन्ज भन्सार कार्यालयका प्रमुख भन्सार प्रशासक डिलाराम पन्थीले भने अघिल्लो आर्थिक वर्षको भन्दा गत आर्थिक वर्षमा राजस्व संकलनमा सुधार देखिएको बताए। गत आर्थिक वर्ष २०८००८१ मा अघिल्लो आर्थिक वर्ष २०७९०८० को भन्दा ४ प्रतिशत बढी नै राजस्व संकलन भएको उनले बताए। गत आर्थिक वर्षमा अघिल्लो आर्थिक वर्षको भन्दा १४ प्रतिशत व्यापार घटेको भए पनि राजस्व संकलन भने ४ प्रतिशतले बढेको उनले बताए। उनले भने, यो नाकाबाट हुने अन्तर्राष्ट्रिय कारोबार अघिल्लो आर्थिक वर्षको भन्दा १४ प्रतिशतले घटेको छ। तर रेभिन्यू (राजस्व) भने बढेको छ। पन्थीले गत आर्थिक वर्षमा भारत तथा तेस्रो मुलुकबाट मालवस्तुको आयात नै कम भएका कारण राजस्व संकलनको लक्ष्य पूरा गर्न नसकिएको बताए। बढी राजस्व दिने नयाँ सवारीसाधन, कोइला, खानेतेलको कच्चा पदाार्थ, फलामजन्य वस्तु इत्यादिको आयात कम भएकाले त्यसको प्रत्यक्ष असर राजस्व संकलनमा परेको उनले जनाए। पन्थीले भने, आर्थिक मन्दी नै त नभनौं तर नेपाली बजार अझै पनि पूर्ण रूपमा लयमा फर्किसकेको छैन। जसका कारण बजार सुस्त छ। बजार सुस्त हुदाँ विदेशबाट मालवस्तुको आयात कम भइरहेको छ। मालवस्तुको आयात कम हुँदा त्यसको सीधै असर भन्सार राजस्वमा परेको हो। यता सिर्सिया भन्सार कार्यालयका प्रमुख बडुवालले पनि बढी राजस्व दिने नयाँ सवारीसाधन, फलमजन्य उद्योगका कच्चा पदार्थ, विलासिताका सामानको आयात नै कम भएका कारण राजस्व संकलनको लक्ष्य पूरा गर्न नसकिएकोे बताए। उनले भने, जुनजुन मालवस्तुबाट बढी भन्सार राजस्व उठ्छ ती मालवस्तुकै आयात घटेको छ। त्यहीकारण राजस्व संकलन पूरा हुन सकेन। वीरगन्ज भन्सार नाका र भन्सार यार्डमा जाँचपासका लागि राखिएका मालवाहक ट्रक र कन्टेनर। तस्बिर : क्रान्ति शाह।"

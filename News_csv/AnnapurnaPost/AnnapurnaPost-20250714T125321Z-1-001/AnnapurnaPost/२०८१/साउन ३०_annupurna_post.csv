शीर्षक,विवरण
सम्भव छ शैक्षिक सुधार,"हरेक विद्यालयले पाँच वर्षको विद्यालय सुधार योजना निर्माण गर्नुपर्छ । विद्यालय सुधार योजनाको मुख्य उद्देश्य शैक्षिक सुधारका लागि राम्रो विद्यालय, राम्रो शिक्षण र राम्रो सिकाइको सुनिश्चितता प्रदान गर्नु हो। विद्यालय सुधार योजना शैक्षिक गुणस्तरलाई कायम गर्ने एउटा साधन मात्र हो। यसले कुनै पनि विद्यालयलाई गुणस्तर सुधार गर्न सहयोग गर्छ। यसको प्रयोगबाट विद्यालयसँग आबद्ध सम्पूर्ण तह तप्कालाई सक्रिय सहभागिताको प्रवद्र्धन गतिशील संलग्नता र अपनत्व वृद्धि गर्न सहयोग पुग्छ। विद्यालय भन्नु समुदायको साझा सम्पत्ति हो। यसको अपेक्षित विकास सम्भव छ भन्ने व्यावहारिक सिद्धान्तलाई यस योजनाले आत्मसाथ गर्छ। पञ्चर्षीय योजना अनुरूप कार्य प्रगति भए, नभएको हरेक वर्षमा चेकजाँच गर्नुपर्छ। विद्यालयको हरेक सरोकारवालाले आआफ्नो जिम्मेवारी अनुरूप कार्य गर्न विद्यालय सुधार योजना निर्माण काय टोली गठन गर्नुपर्छ। सरकारको अनुदान, विद्यालयको आन्तरिक स्रोत तथा समाजसेवीको सहयोगलाई उचित व्यवस्थापन गर्नु यस योजनाको प्रमुख लक्ष्य हो। आधारभूत तथा प्राथमिक शिक्षा कार्यक्रमको सुरुवातसँगै आर्थिक वर्ष २०५६५७ देखि १२ जिल्लामा परीक्षणको रूपमा विद्यालय सुधार योजना निर्माणको प्रारम्भ गरिएको थियो। परीक्षणपश्चात् कानुनले विकेन्द्रित शैक्षिक योजनाको रूपमा विद्यालयमा आधारित योजना, गाउँ शिक्षादेखि जिल्ला शिक्षा योजनासमेतको व्यवस्था गरेको छ। सान्दर्भिकता : सबैको पहुँच सबैका लागि शिक्षाको विश्वव्यापी घोषणादेखि नेपालमा रहेका कानुनी प्रबन्ध विद्यमान छन्। आधारभूत तथा प्राथमिक शिक्षा कार्यक्रम दोस्रोको समाप्तिपश्चात् विद्यालय शिक्षा सुधार कार्यक्रम, विद्यालय क्षेत्र विकास योजना र हाल कार्यान्वयनमा रहेको विद्यालय शिक्षा क्षेत्र योजनाले विद्यालय सुधार योजनालाई एक महŒवपूर्ण साधनको रूपमा काम गर्दै आइरहेको छ। विद्यालय सुधार योजनाको मुख्य लक्ष्य भनेको नै विद्यालयको समग्र पक्षको सुधारमार्फत शैक्षिक गुणस्तर अभिवृद्धि गर्नु हो। विद्यालय सुधार योजनाको क्षेत्र : यस योजनाले प्रारम्भिक बाल विकास शिक्षा, आधारभूत शिक्षा, माध्यमिक शिक्षा, औपचारिक तथा आजीवन सिकाइमा आधारित भई समतामूलक पहुँच र सहभागिता, गुणस्तर र सान्दर्भिकता, संस्थागत क्षमता विकासजस्ता मुख्य उद्देश्य समेट्ने गरी योजना तथा कार्यक्रमका प्राथमिकता निर्धारण गर्नुपर्छ। भौतिक पुर्वाधार विकास (बालमैत्री कक्षा कोठा, पुस्तकालय, प्रयोगशाला, खेल मैदान, शौचालय, खानेपानी, फर्निचर)। शिक्षक पेसागत विकास र सहयोग (शिक्षक कर्मचारीको व्यवस्थापन, विद्यार्थीको सिकाइप्रति उत्तरदायी शिक्षक र पेसागत विकास)। पाठ्यक्रम कार्यान्वयन विद्यार्थीको सिकाइ मूल्यांकन (घ) समता र समावेशीकरण (अपांगता तथा लंैगिक समता एवं समानता)। गुणस्तरीय शिक्षण सिकाइ व्यवस्थापन (सिकाइ सामग्री, द्रुत सिकाइ, सूचना प्रविधिको प्रयोग)। विद्यालय सुशासन र व्यवस्थापन (समिति गठन तथा नियमानुसार सञ्चालन)। विद्यार्थी सहयोग कार्यक्रम (स्वास्थ्य, पोषण खाजा, छात्रवृत्ति सन्दर्भ सामग्री आदि)। विद्यालयको भूमिका : विद्यालय सुधार योजना निर्माण तथा कार्यान्वयनका लागि संस्थागत रूपमा विद्यालय र पदीय रूपमा प्रधानाध्यापकको प्रमुख भूमिका रहन्छ। स्थानीय सरकार सञ्चालन ऐन, २०७४ बमोजिम विद्यालय शिक्षाको व्यवस्थापनको मूल जिम्मेवारी स्थानीय तहको हुने हुँदा प्रअले स्थानीय तहसँग समन्वय गरी योजना निर्माणसम्बन्धी जानकारी लिनुपर्छ। प्रअको संयोजकत्वमा स्थानीय तहको प्रतिनिधि, विद्यालय व्यवस्थापन समितिको प्रतिनिधि, शिक्षक अभिभावक संघको प्रतिनिधि, शिक्षाप्रेमी एवं विज्ञ र शिक्षक प्रतिनिधित्व हुने गरी विद्यालय सुधार योजना निर्माण कार्यटोली गठन गर्नुपर्छ। स्थानीय तहको भूमिका : स्थानीय तहले संघ र प्रदेशको कानुन, राष्ट्रिय नीति तथा कार्यक्रमसमेतलाई दृष्टिगत गरी विद्यालय सुधार योजनासम्बन्धी नीति निर्माण, सहजीकरण, क्षमता विकास, बजेट व्यवस्थापन, अनुगमन, मूल्यांकन र नियमनलगायतका काममा सहजीकरण गर्नुपर्ने हुन्छ। सबै विद्यालयमा विद्यालय सुधार योजना निर्माण एवं अद्यावधिक गर्ने। विद्यालय सुधार योजना निर्माणको क्यालेन्डर बनाउने, मसौदा तयार गर्ने, स्वीकृत गर्ने। विद्यालय सुधार योजना निर्माण लागि क्षमता विकास विज्ञ परिचालन एवं सहजीकरण गर्ने। योजनाका लागि स्रोत व्यवस्थापन गर्ने। सामाजिक परीक्षण मापदण्डका आधारमा सुधार गर्ने। स्रोत व्यवस्थापन : विद्यालय सुधार योजना कार्यान्वयन लागि आधारभूत स्रोत व्यवस्थापन गर्ने प्रमुख जिम्मेवारी विद्यालयकै हुनेछ। आम्दानी र खर्चको उचित व्यवस्थापन गर्दै स्रोतको निर्माण गर्नुपर्ने हुन्छ। सरकारी अनुदानमा मात्र निर्माण नभई विद्यालयले आन्तरिक तथा बाह्य स्रोतको खोजी तथा बजेट व्यवस्थापन गर्नुपर्ने हुन्छ। स्रोत भन्नाले आर्थिक मात्र नभई मानवीय वा सामाजिक वा भौतिक सहयोगसमेत हुने भएकाले विद्यालय र त्यसको प्रअले यस्ता स्रोतको पहिचान गरी परिचालन गर्नुपर्ने हुन्छ। योजना चक्र : विद्यालय सुधार योजना प्रक्रियामा मुख्यतया तीनवटा चरण हुने गर्छ। योजना निर्माण, कार्यान्वयन र समीक्षा रहेका हुन्छन्। प्रअ, शिक्षक, विद्यालय व्यवस्थापन समिति र शिक्षक अभिभावक संघले योजना कार्यान्वयनको नियमित अनुगमन र समीक्षा गर्नुपर्छ। प्रत्येक विद्यालयले नयाँ शैक्षिक सत्रको सुरुआतका बेला गत शैक्षिक सत्रमा भए गरेका योजना कार्यान्वयन भए नभएको समीक्षा गर्नुपर्छ। त्यसबाट प्राप्त अनुभवलाई आगामी कार्य दिशामा प्रतिविम्वित गर्नुपर्छ। योजना निर्माण : हरेक विद्यालयले प्रत्येक पाँच वर्षको विद्यालय सुधार योजना निर्माण गर्नुपर्छ। पञ्चर्षीय योजना अनुरूप कार्य प्रगति भए, नभएको हरेक वर्षमा चेक जाँच गर्नुपर्छ। विद्यालयको हरेक सरोकारवालाले आआफ्नो जिम्मेवारी अनुरूप कार्य गर्न विद्यालय सुधार योजना निर्माण कार्य टोली गठन गर्नुपर्छ। जसमा प्रअ, विद्यालय व्यवस्थापन समिति, शिक्षाप्रेमी एवं विज्ञसमेतको प्रतिनिधित्व रहने गरी टोली गठन गरिन्छ। योजनाको कार्यान्वयन तथा अनुगमन : विद्यालय व्यवस्थापन समितिको प्रमुख जिम्मेवारी भनेको नै योजनाको कार्यान्वयन तथा अनुगमन हो। शिक्षकको उपस्थिति सिकाइको अवस्था पहिचान, कक्षा शिक्षणका लागि पूर्व तयारी योजना र त्यसको प्रयोग गरे नगरेको र शिक्षण सिकाइको गुणस्तर, विधार्थीको उपस्थिति, सम्पूर्ण सुरक्षा स्थिति र सरसफाइ आदि क्रियाकलापको कार्यान्वयन तथा अनुगमन गर्ने प्रमुख दायित्व प्रअको हुनेछ। समीक्षा : विद्यालय व्यवस्थापन समितिले आवधिक रूपमा प्रगति समीक्षा गरी अभिलेखीकरण गर्नुपर्छ। यस्ता अभिलेखीकरणले भविष्यको लागि पृष्ठपोषणको काम गर्छ। आगामी कार्यदिशा तथा कार्य योजनाहरू विद्यालय सुधार योजना निर्माणको समीक्षा वा मार्गनिर्देश गरिरहेको हुन्छ। विद्यालय शिक्षा क्षेत्र योजना (२०७८२०८७) : यस योजनाको दीर्घकालीन सोचमा सक्षम सिर्जनशील र मूल्य उन्मुख नागरिक तयार गरी नेपालको आर्थिक तथा सामाजिक रूपान्तरणका माध्यमबाट समृद्ध नेपाल, सुखी नेपालीको आकांक्षा पूरा गर्नु रहेको छ। यसको अलावा सक्षम सुशासित उत्तरदायी र प्रतिस्पर्धी सार्वजनिक विद्यालय शिक्षा पद्धतिको विकास गर्नु पनि यस योजनाको लक्ष्य छ। उद्देश्यहरू आर्थिक र सामाजिक सुविधाविहीन सीमान्तकृत तथा अपांगता भएका बालबालिकाको समतामूलक पहुँच र सहभागिता सुनिश्चित गर्नु। न्यूनतम सिकाइ उपलब्धि सुनिश्चित विद्यालय शिक्षाको गुणस्तर तथा सान्दर्भिकता अभिवृद्धि गर्नु। सबै नागरिकलाई आधारभूत कार्यमूलक सीपसहित साक्षर बनाउनु र निरन्तर शिक्षा तथा जीवनपर्यन्त सिकाइको अवसर विस्तार गर्नु। तीनवटै तहका सरकारबीच समन्वय र सहकार्य सुदृढ बनाई शैक्षिक सेवा प्रभावकारी बनाउनु। २०८०८१ मा शिक्षा क्षेत्र : आर्थिक वर्ष २०८०८१ मा शिक्षालाई सर्वसुलभ गुणस्तरीय शिक्षाको अवधारणबमोजिम शिक्षा क्षेत्रलाई अगाडि बढाइने कुरामा जोड दिएको छ। सबै बालबालिकालाई विद्यालयमा ल्याउने, सिकाउने र टिकाउने कार्यलाई अभियानको रूपमा सञ्चालन गर्दै पढ्दै कमाउँदै कार्यक्रमलाई कमाउँदै पढ्दै कार्यक्रमको रूपमा सञ्चालन गर्ने कुरा उल्लेख छ। आधारभूत तहमा अल्पसंख्यक, लोपोन्मुख, पिछडिएको क्षेत्र, दुर्गम तथा हिमाली क्षेत्रमा आर्थिक रूपले विपन्न तथा अपांगता भएका बालबालिकालाई विशेष कार्यक्रम सञ्चालन गरी शिक्षाको मूलधारमा ल्याउने कुरालाई प्रमुखतामा राखेको छ। हाम्रो विद्यालय, बनाउनौं राम्रो विद्यालय अभियानअन्तर्गत सामुदायिक विद्यालयहरूमा स्थानीय तहबाट विषयगत दक्ष शिक्षक दरबन्दीको व्यवस्था मिलाइने कुरामा जोड दिएको छ।"
कागजी अभिलेखलाई डिजिटलमा राख्छौं,"प्रदेश सरकारका मन्त्रीहरू पटकपटक परिवर्तन भए पनि त्यसले खासै असर गर्दैन। मन्त्रालयको आफ्नै वार्षिक कार्यक्रमहरू हुने भएकाले मन्त्रालय र यस अन्तर्गतका कार्यालयहरूले निरन्तर काम गरिरहेका हुन्छन्। हामीले सिस्टममा चल्ने प्रणालीको विकास गर्नुपर्छ। त्यसो भएमात्रै जुन मन्त्री आए पनि गए पनि मन्त्रालयको काममा असर गर्दैन। देशको राजनीतिक अवस्था अस्थिर छ। कुनै एक दलको बहुमत छैन। त्यसैकारण सरकार फेरबदल भएको हो। यसअघि जे जस्तो भए पनि अहिलेको सरकार स्थायी हुन्छ। ०८४ सालसम्मै जान्छ। यातायातको क्षेत्रमा थुप्रै बेथिति छन्। माग भएअनुसार लाइसेन्स दिन सकेका छैनौं। अनलाइन भुक्तानीलगायत विविध समस्या छन्। हामी सरकारमा आइसकेपछि विज्ञसहित संघसँग समेत छलफल गरिरहेका छौं। सफ्टवेयर डाउन हुने समस्या धेरै छ। संघले गर्न सक्दैन भने प्रदेश सरकार आफैंले गर्ने तयारी पनि छ। बागमती प्रदेशमा डिजिटल प्रदेशको अवधारणा अवलम्बन गर्दै यातायात क्षेत्रमा रहेको कागजी अभिलेखहरूलाई कम्प्युटरमा राखेर डिजिटल अभिलेख प्रणाली सुरु गर्ने तयारी गरेको छ। पुराना फाइल ढड्डामा राखिएको अभिलेख आवश्यक परेको समयमा खोज्दा नभेटिने र समय लाग्ने समस्या छ। ६ महिनाभित्र त्यसको डिजिटल अभिलेख राखिसक्ने मन्त्रालयको लक्ष्य छ। यस्तै स्मार्ट लाइन्सेस तत्काल दिन नसके पनि नागरिक एपसँग जोडिने गरी डिजिटल रूपमै लाइसेन्स दिने गरी यस मन्त्रालयले केन्द्रसँग समन्वय गरिरहेको छ। यस्तै विलबुक नवीकरण पनि डिजिटल रूपमै गर्न मिल्ने तयारी छ। यस्तै मन्त्रालयले जनतालाई केन्द्रमा राखेर श्रमलाई रोजगारसँग जोड्दै स्वरोगार बनाउन योजनाबद्ध तरिकाले अघि बढेको छ। (महर्जन बागमती प्रदेशका श्रम, रोजगार तथा यातायात मन्त्री हुन्।)"
अतीतका संस्करण : पुनर्ताजगी जीवन !,"भानु जयन्तीको अघिल्लो दिन श्रद्धेय नेपाली राष्ट्रभाषासेवी नेपाली शिक्षा परिषद्की निर्वाध नारी हस्ताक्षर श्री रमा शर्माज्यूले बोल्नु भो दूरभाषम। भोलि भानुजयन्ती शिक्षा परिषद्मा सालानी अनवरत कार्यक्रम। सक्नु त हुन्न कष्ट गर्न; तरपनि पूर्व योगदानलाई सम्झी आदर गरेको दाजुलाई। सक्नु त रमाजी तपार्इं नि सक्नु हुन्न। घुँडाको समस्या छ। ९० वर्षे जीवनले कनिकुथी गर्दै छु। मधुपर्क असार २०८१ अंकमा दाइको रचना पढेँ। यसो शिक्षा परिषद्को पूर्वअनुभूतिसंस्मरण उप्काउनु भए भव्य हुन्छ, भन्नुभयो। रमाजी वचनमा पक्का। काममा प्रतिबद्ध र कार्यदलमा एक ढिक्का शंकै छैन यसमा, निर्विवाद ! रमाजीले मधुपर्कमा रचना पढेँ, अबेला बेलुकी दूरभाष प्रयोग गर्नु भाथ्यो। भोलि य पर्सिपल्ट त मधुपर्कका आदरयोग्य सम्पादक श्री त्रिभुवनचन्द्र वाग्लेज्यूको स्वर सुन्न पाएँ दाजु ! रमा शर्माज्युले दाइको पूर्व संस्मरणनेपाली शिक्षा परिषद्को पूर्वअनुभुति कोरी दिनु भए हुन्थ्यो अपेक्षा गर्नु भएछ। राष्ट्रभाषा साहित्य सेविकाका मार्मिक वचन कानमा परेको। टार्न नितान्त मरिहत्ते कठिन ! शिरोधार्य गर्नु सेवा धर्म ! पालना गर्न कसेँ कम्मर ! हातमा कलम लिई कापी पल्टाएँ। २००१ सालमा जुद्धोदय हाइस्कलमा पढ्थेँ। पाँच कक्षामा। त्यसबेला स्वर्गीय गुरु गोपाल पाण्डे रचित पकेट सिरिज ह्रस्व दीर्घका सवाई पढ्नु पथ्र्यो। सुन सुन भाइ हो ! भ केही भन्छु ह्रस्व दीर्घ आदिको सवाई कहन्छु। आज पर्यन्त कण्ठाग्र  ! ह्रस्व दीर्घका सवाई अझै सुरक्षित ! अहा ! लघु घरायसी कोठरीमा पाण्डे गुरुप्रतिको प्रगाढ आदरार्थे यो तेजेश्वरको ! टेङगल टोल बसाइ। पुरानो भन्सारगोडाम टहराहरू। स्कुलको कार्यालय बीचैमा। दायाँबायाँ लहरै कक्षा कक्षाहरू। नेपालको प्रथम नेपाल बैंक लिमिटेड छेवैमा स्कुलको। वर्तमान नेपाल बैंक ठडिएको ठाउँ हरियो दूबो चौर। भकुण्डे मैदान थियो हाम्रो हाइसञ्चो पुराण ! २००७ फागुनलगतै पछि क्षेत्रपाटी सर्यौं। अचेल गणेशमानसिंह प्रजातन्त्रका लौहपुरुषका निवास अगाडि। त्यतिञ्जेल चाकुसी फल हाम्रोमा मौलिक रैथाने चाकुसी फल छ्यापछ्याप्ती पाइन्थ्यो। अचेलभरि टुहिसकेका छन्। रैथाने चाकुसी, तःसी (बिमिरो) अनासी (अम्बा) बसी (आरु) आदि। नेपाल भाषामा फलपुल प्रदायलाई सी भनिन्छ। अतः सबै प्रकारका फलको पछि सी जोडिएको छ। झामेसी (ज्यामिर)। आमासी (अम्बा) कत्वःसि (काफल) तुसी (काँक्रो)। भोकासी (भोगटे) इत्यादि। गणेशमान सिंह लौहपुरुष भए पनि पैतृक सम्पत्ति राणाकालमै अपहरित थिए। श्री ५ महाराजधिराज (राष्ट्रपिता) बाट त्यसताका मोरु ५० हजारमा किनेर प्रदान गरेका हुन्। इतिहासका पानामा अंकित दस्तावेज यो। प्रसंगवश स्व धर्मरत्न यमीलाई नि भुरुङखेलस्थित स्व भद्रमान डिठ्ठाका भर मोरु ५० हजारमा किनेर प्रदान भएको तथ्य हो इतिहास क्रमको। भद्रमान डिट्ठा तैल चित्रकार तथा जवाहरात अनि दुर्लभ बहुमूल्य वस्तुका कारोबारी थिए। कुनै सुरतले (शुत्रले) उहाँसित सुपरिचित थिए। भद्रमान डिठ्ठाका नामाकूलित सोैभ्य स्वभावका थिए। जीवनको एकैबार काठ्को ऐना भएको बट्टामा चिनी भरेर झौ जस्तो लाग्ने मानव आकृतिका निश्चल वस्तु देखेथेँ। जिज्ञासु बन्दा उहाँले यो बहुमूल्य वस्तु श्री ३ जुद्धशमशेरले सेवन गर्ने वस्तु भन्नुभयो। के गर्छ यसको सेवनले ? भन्नु भयो, यौनशक्ति साथै उत्तेजना वृद्धि ! ठाने राणा प्रधानमन्त्रीहरूले यस्ता दुर्लभ बहुमूल्य प्राकृतिक वस्तु सेवनको खुलासा लाग्यो। ह्रस्वदीर्घ आदिका मेरा आदिम गु श्र स्व श्रद्धेय गोपाल पाण्डेका जीवन कीर्तनका सन्दर्भबाट बिथोलिएछु। प्रसँगै प्रसंगमा भावुक भएर बहकिनु यो वयोवृद्ध चेतको आफैं माथिको लगाम फुस्काइबाहेक भनुँ के ? प्रश्नको पेटाको आफैंसित कसूँ कसूँ लाग्छ ! कमजोरी गर्दै २०१८ साल २०१९ सालको प्रसंग त्रिभुवन ग्राम तथा जिल्ला विकास विभागमा सुब्बा। दरबार दरबार रात्रि कलेजमा स्नातक तह अध्ययन गर्दै शैक्षिक स्तरोन्नति गर्ने अभिप्रायले भोटाहिटीमा डेरा कसी नेपाली शिक्षा परिषद्को प्रवेशिका पाठशालामा कक्षा लिन कसेँ कम्मर। स्व गुरु गोपाल पाण्डेसित चिरपरिचित नेपाली अग्रज कवि लेखकहरूका जयन्ती, कहिले दरबार प्रवेशिका पाठशाला, कहिले सरस्वती सदनमा हुँदा किरित्तमा कागती बदाम, नरिवल, छोकडा, चकलेट, काजु आदि राखी अतिथि सत्कार गर्दै खट्ने गुरुले प्रत्यक्ष भोग्नु भाथ्यो। आँखैंदेखि साक्षी भन्दा अरू चाहिँदो नै के र ? नेपाली शिक्षा परिषद्ले उत्थान गरेको नेपाली राष्ट्रभाषा प्रधान प्रवेशिका परीक्षाका शिक्षक भएँ। यो कार्य बेलुकीको फुर्सदिलो समय सदुपयोग थियो। सन्तोषं परम् लाभम्। सन्तोषी सदा सुखी ! संस्कृत वाङ्मयको श्लोकको सार्थकता यो जीवन भोगाइ ठान्छुमान्छु पर्यन्त अहोरात्र। त्यसको प्रभाव अमित छाप मनमस्तिष्कमा पारेको चिनो यो सत्यार्थ प्रकाश। नेपाली शिक्षा परिषद्को अन्तरमनको आभ्यन्तरिक जन्तर नेपाल राष्ट्रमा नेपाली वाङ्मयसिद्धिले आम नेपाली जनमानस दीप प्रज्वलित गरी देदिप्यमान गरून् नै रहेको मनको ठम्याइँ। राष्ट्रोत्थानमा राष्ट्रभाषाको बाङ्मय सिद्धि नकार्न सकेको कसले पो छ ? भानुभक्त पुरस्कार स्थापित भएका छन्। वाङ्मय भाषा साहित्यका दिग्गज योगदाताहरूलाई विभूषित गरेका छन् पनि ! लाग्छ यसको अन्तर मन छाप स्व गुरु गोपाल पाण्डेले रमा शर्माज्यूको अभ्यन्तरसम्मै प्रतिरोपण गर्न सार्थक हुनु भएछ। सकूँ नसकूँ नभनी अविरल उद्यत् रहिहनु सबुत बनेको छ। कसले पो भनिरहनु पर्दो हो। २०१८२०१९ साल तिर नेपाली शिक्षा परिषद्ले सञ्चालन गरिरहेको प्रवेशिका पाठशालामा रमा शर्माजी पञ्जावी सुरवाल कुर्तासानु च्यादर ओडेर कार्यालयमा कहिलेकाहीँ झुल्किनु हुन्थ्यो। हाम्रो चिनजान अहिले सम्मै राष्ट्रभाषा वाङ्मय सेवामा उस्ताउस्तै । आफ्नै मनको ठम्याइँ यो। पस्ट्याइँ किरण थापाज्यूसहित साहित्यिक सम्मान संगम २०५० ले आयोजना गरेको रु ५० हजारको चिखी म्हिचा ग्वंगः सिरपा प्रदान अवसरमा पाल्नु भएर कृत कृत पार्ने सौजन्य शिक्षा परिषद्कै ठान्छु, मान्छु। असीम जवन्तीको मुहूर्तमा असीम श्रद्धाञ्जलि साथ हस्ताक्षर यहीँ रक्ने अनुमति चाहन्छु। जय जननी ! जय नेपाल आमा !"
सन्न्यासबारे पुनर्विचार गर्छु,"लन्डन : इङ्ल्यान्डका चर्चित बलर जेम्स एन्डरसनले सन्न्यासबारे पुनर्विचार गर्न सक्ने बताएका छन। उनले आफ्नो सक्रिय खेलाडी जीवन जारी राख्न एक पटक पुनर्विचार गर्ने योजनामा रहेको बताएका हुन्। म अहिले पनि फिट छु। एउटा सक्रिय खेलाडीमा हुनुपर्ने सम्पूर्ण गुण मसँग छ, ४२ वर्षीय एन्डरसनले भनेका छन्, ह्वाइट बल क्रिकेट अझै खेल्न सक्छु भन्ने लागेको छ। इङ्ल्यान्डका लागि सर्वाधिक विकेट लिने खेलाडी एन्डरसनले एक सय ८८ टेस्टमा सात सय चार विकेट लिएका छन्। उनी टेस्ट क्रिकेटमा सर्वाधिक विकेट लिने तीव्र गतिका बलर हुन्। उनले गत जुलाईमा लड्समा वेस्ट इन्डिजविरुद्धको खेलमा इङ्ल्यान्डलाई जित दिलाएपछि अन्तर्राष्ट्रिय क्रिकेटबाट सन्न्यासको घोषणा गरेका थिए। म सीमित ओभरको खेल खेल्दै आफ्नो सक्रिय खेलाडी जीवनलाई निरन्तरता दिन चाहन्छु, उनले भनेका छन्, मैले आफ्नो क्रिकेट करियरका बारेमा अहिलेसम्म केही भनेको छैन। तर, इङ्ल्यान्डको राष्ट्रिय टोलीबाट भने अब खेल्दिनँ। उनले आफूले अहिलेसम्म कुनै पनि फ्रेन्चाइज प्रतियोगितामा प्रतिस्पर्धा नगरेको बताउँदै अरुको खेल हेर्दा आफूले पनि सक्छु कि भन्ने लागेको बताए। अहिलेसम्म कुनै पनि फ्रेन्चाइज प्रतियोगिता खेलेको छैन। तर, द हन्ड्रेडको खेल हेर्दा र बल स्वीङ भएको देख्दा म पनि खेल्न सक्छु कि भन्ने लागेको छ, उनी भन्छन्, मलाई थाहा छ कि मैले खेलेको धेरै समय भइसक्यो। मेरो उमेर पनि दिनदिनै बढिरहेको छ। तर, पनि मलाई क्रिकेटको छोटो प्रारुपमा फिट हुन्छुजस्तो लाग्छ। उनले आफ्नो खेल जीवनका बारेमा चाँडै नै निर्णय गर्ने बताउँदै आफूलाई बन्द कोठाभित्र भने सीमित नराख्ने बताए। एन्डरसनले सीमित ओभरको खेल खेलेको लामो समय भइसकेको छ। उनले सन् २०१४ मा पछिल्लो पटक टीट्वेन्टी खेल खेलेका थिए। उनले आफ्नो करियरको पछिल्लो १० वर्ष रेड बल क्रिकेटमा मात्रै समर्पित गरेका थिए। एन्डरसन सीमित ओभरको खेलमा आफूलाई सक्रिय राख्ने योजना बनाइरहँदा इङ्ल्यान्ड भने सन् २०२५ को एसेज शृंखला अघि नै प्रशिक्षकको भूमिकामा राखेर उनको विशेषज्ञताको लाभ उठाउने योजनामा छ।"
त्रिभुवन अन्तरार्ष्ट्रिय विमानस्थलभित्र रहेको इन्धन भण्डारणको स्थानान्तरणबारे छलफल हुँदै,"काठमाडौं : उद्योग तथा वाणिज्य र श्रम तथा उपभोक्ता हित समितिको बैठकमा नेपाल आयल निगमको इन्धन भण्डारणको विषयमा छलफल हुने भएको छ। बिहीबार बिहान ११ बजे सिंहदरबारमा त्रिभुवन अन्तरार्ष्ट्रिय विमानस्थलभित्र रहेको नेपाल आयल निगमको इन्धन भण्डारणको स्थानान्तरणका सम्बन्धमा छलफल हुने संघीय संसद सचिवालयले जनाएको छ। सचिवालयका अनुसार संसदीय अध्ययन तथा सुझाव समिति (पेट्रोलियम पदार्थको आपूर्ति र वितरण व्यवस्थालाई व्यवस्थित गर्न अध्ययन गरी राय सुझाव सहितको प्रतिवेदन पेश गर्ने) प्रतिवेदन, २०७१ ले वैकल्पिक उर्जाको रुपमा इथानोलको सम्भाव्यता अध्ययन गर्ने सम्बन्धमा दिएको निर्देशनको हालसम्मको कार्यान्वयनको अवस्था र पेट्रोलियम पदार्थमा मिसावट गरी प्रयोग गर्न सकिने इथानोलको उत्पादक कियान केमिकल इन्डस्ट्रिज प्रालिको निवेदनलगायतका विषयमा छलफल हुनेछ। प्रधानमन्त्री केपी शर्मा ओलीले त्रिभुवन अन्तर्राष्ट्रिय विमानस्थल नजिक रहेको इन्धन भण्डारण खतरा रहेको भनी आइरहेको विषयप्रति चासो राखेका थिए। त्रिभुवन अन्तर्राष्ट्रिय विमानस्थल नजिकको खतरा भनिएको भण्डारणलाई अन्यत्र स्थानान्तरण गर्न पनि सम्बन्धित मन्त्री र राज्यमन्त्रीलाई उनले निर्देशनसमेत दिएका थिए। त्रिभुवन विमानस्थल नजिकै सौर्य एयरलाइन्सको जहाज दुर्घटनापछि डिपो स्थानान्तरणको विषयले प्राथमिकता पाएको हो। जहाज दुर्घटना हुँदा इन्धनकै कारण तत्काल आगलागी भएर यात्रुको मृत्यु हुने गरेको छ। डिपोको सुरक्षित स्थानान्तरका लागि अध्ययन गर्दा गुह्येश्वरीस्थित गल्फ कोर्सनजिकै डिपो निर्माण गर्न उपयुक्त हुने बताइएको छ। त्रिभुवन अन्तर्राष्ट्रिय विमानस्थलको धावनमार्ग (रनवे) नजिकै रहेको हवाई इन्धन डिपो रहेको छ। अन्तर्राष्ट्रिय नागरिक उड्डयन संगठनको मापदण्डअनुसार ट्याक्सीवेबाट पनि कम्तिमा ९० मिटर टाढा इन्धन भण्डारण हुनुपर्ने उल्लेख छ।"
"प्राकृतिक सौन्दर्यले भरिपूर्ण सुतैया ताल ओझेलमा, प्रचारप्रसार र पूर्वाधारको अभाव भएको स्थानीयको गुनासो","जानकी (बाँके) : बाँकेको वैजनाथ गाउँपालिका३ मा अवस्थित प्राकृतिक सौन्दर्यले भरिपूर्ण सुतैया ताल ओझेलमा रहेको छ। बाँके राष्ट्रिय निकुञ्जको काखमा रहेको यो ताल प्राकृतिक रूपले रमणीय र मनमोहक भए पनि आवश्यक प्रचारप्रसार तथा भौतिक पूर्वाधारको अभावमा ओझेलमा परेको स्थानीयवासीको गुनासो छ। प्रायः हिउँदमा निकुञ्ज क्षेत्रमा वन्यजन्तुहरु यहाँ पानी पिउन आउने गरेका छन्। यसरी पानी पिउन आएका वन्यजन्तुलाई घरआँगनबाट नै हेर्न पाइने भएकाले सो समय अत्यन्त मनमोहक हुने स्थानीय बताउँछन्। स्थानीय रामबहादुर थापाले निकुञ्जबाट सुतैया तालमा पानी पिउन आउने वन्यजन्तु हेर्न पछिल्लो समय आन्तरिक पर्यटकको चहलपहल बढ्दै गए पनि प्रचारप्रसारको अभावमा सो सङ्ख्या उल्लेख्य रूपमा वृद्धि हुन नसकेको गुनासो गरे। यहाँ विभिन्न प्रजातिका वन्यजन्तु पानी पिउन आउँछन्। दुर्लभ वन्यजन्तुको यहाँ सहज रूपले आवतजावत हुन्छ, उनले भने, विशेष गरेर हिउँदका समयमा खडेरीले निकुञ्जमा डढेलो लाग्दा धेरै जनावर यहाँ पानी पिउन आउने गरेका छन्, यो दुर्लभ दृश्य हेर्न पर्यटकलाई आकर्षित गर्न जरूरी छ। बाँकेको कोहलपुर बजारबाट करिब छ किलोमिटर उत्तरतर्फ सुर्खेत जाने बाटोमा पर्ने रत्न राजमार्गको छेउमा अवस्थित यस ताललाई स्थानीय बासिन्दाले विगत एक दशकदेखि निरन्तर रूपले संरक्षण र सम्वर्द्धन गर्दै आइरहेका छन्। देउराली जनआश्रित मध्यवर्ती सामुदायिक वन उपभोक्ता समूह मार्फत स्थानीयले तालको संरक्षण, सम्वर्द्धन गर्दै आएका वन समूहका पूर्वध्यक्ष महेन्द्र थारुले बताए। विगत एक दशकदेखि स्थानीयले ताल संरक्षण गर्न सुरू गरेका हौँ, हाल यहाँ निकुञ्जका वन्यजन्तु पानी पिउन आउने गरेका देखेर हामी उत्साहित छौँ, उनले भने, ताललाई वरिपरि घना जङ्गलले घेरेको हुनाले वन्यजन्तुका लागि पानी पिउन उपयुक्त स्थान बन्न पुगेकाले यहाँ विशेषगरी पाटेबाघ, चित्तल, बँदेललगायत वन्यजन्तु यहाँ आउने गर्दछन्। ताल संरक्षणसँगै आम्दानी बढाउने पर्यटकीय गतिविधि गर्न सकिने सम्भावना भए पनि स्थानीय उपभोक्तासँग लगानी गर्ने स्रोतसाधन अभावका कारण तालमा पर्यटकीय गतिविधि बढाउन नसकेको उनको भनाइ छ। ताल अवलोकन गर्न आन्तरिक पर्यटक यहाँ पुग्ने गर्छन् तर यहाँ पर्यटकलाई बसाउने र खुवाउने पूर्वाधार बन्न सकेका छैनन्। त्यसैले संक्षरणका लागि राज्यले ध्यान नदिँदा पर्यटकीय सम्भावना हुँदाहुँदै पनि तालको सौन्दर्य नै ओझेलमा परिरहेको छ, पूर्वअध्यक्ष थारू भन्छन्। यहाँ ताल संरक्षण र पर्यटन पूर्वाधार विकासका लागि तीनै तहका सरकार मिलेर अगाडि बढ्नुपर्ने स्थानीयको माग छ। उक्त ताल बाँके राष्ट्रिय निकुञ्जको मध्यवर्ती क्षेत्रमा पर्ने भएकाले निकुञ्जको ऐनकानुन पनि पर्यटकीय पूर्वाधार निर्माणमा बाधक बनिरहेकोले कानुनी जटिलता हटार यहाँ पर्यटकीय पूर्वाधार निर्माणमा जोड दिनुपर्ने पश्चिम पर्यटन सरोकार समूहका संस्थापक अध्यक्ष रामबहादुर मल्लो धारणा छ। सुतैया तालको सम्भावना पर्यटकीय क्षेत्रका लागि अत्यन्तै राम्रो छ तर यहाँ निकुञ्जको ऐननियम बाधक छ, उनले भने, नेपाल सरकारले आवश्यक समन्वय गरी कानुनी गाँठा फुकाएर पूर्वाधार विकासमा जोड दिनसके तालले आन्तरिक पर्यटन प्रवर्द्धन र आर्थिक विकासमा योगदान गर्ने सम्भावना छ। तालसँगै यहाँका स्थानीयलाई रोजगारसँग जोडेर होमस्टे, बोटिङ जस्ता पूर्वाधार सञ्चालन गरेर आन्तरिक पर्यटन प्रवद्र्धनका कार्यक्रम ल्याउन सकिने उनको भनाइ छ। गाउँपालिका अध्यक्ष प्रकाशबहादुर शाहीले विस्तृत परियोजना प्रतिवेदन डिपिआर निर्माण गरेर ताललाई पर्यटनसँग जोड्ने कामको सुरुआत गरिएको बताए। हामीले तालको डिपिआर तयार गरिसकेका छौं। स्थानीय सरकारसँग सीमित बजेट हुने भएकाले चाहेर पनि धेरै काम गर्न नसकिने अवस्था छैन। त्यसैले सङ्घ र प्रदेश सरकारले बजेट विनियोजन गरेर पर्यटकीय क्षेत्रका रूपमा यसलाई विकास गर्नुपर्छ, उनले भने। यो ताल करिब सात हेक्टर क्षेत्रफलमा फैलिएको छ।"
"सेयर बजार फेरि उकालोतिर, २३ अर्बमाथिको कारोबार","काठमाडौं : अघिल्लो कारोबार दिन मंगलबार सामान्य अंकले बढेको सेयर बजार आज दोहोरो अंकले वृद्धि भएको छ। नेप्से परिसूचक ३४२९ अंकले बढेर २९५७ विन्दुमा अडिएको छ। मंगलबार नेप्से परिसूचक ८ अंकले घटेको थियो। यसदिन ३३२ स्क्रिप्सको ५ करोड १२ लाख३० हजार ३४० कित्ता सेयर २३ अर्ब ४३ करोड ५ लाख ८१ हजार १५० रुपैयाँमा खरिदबिक्री भए।अघिल्लो दिन २१ अर्ब ५१ करोड मूल्यको सेयर कारोबार भएको थियो। यसदिन १० वटा कम्पनीको सेयर सकारात्मक सर्किट लेभलमा कारोबार भयो। ८६ करोडको सेयर कारोबार गरी हिमालयन रिइन्स्योरेन्स शीर्षस्थानमा रह्यो। यसैगरी शिवम् सिमेन्टको ८४ करोड,अपी पावरको ७५ करोड, नेपाल फाइनान्सको ६१ करोड र सानिमा माइ हाइड्रोपावरको ५८ करोड मूल्य बराबरको सेयर कारोबार भयो। तीन समूहको उपसूचकबाहेक अन्यको सूचक सकारात्मक देखिएका छन्। लाइफ इन्स्योरेन्स , माइक्रोफाइनान्स र म्युचुअल फण्डको उपसूचकबाहेक अन्यको सूचक सकारात्मक देखिएका छन्। आज फाइनान्स समूहको उपसूचक ७६७ प्रतिशतले बढ्यो। कारोबारमा आएका १५६ स्टक्सको मूल्य बढ्दा ७८ वटाको घट्यो। ८ वटा स्टक्सको मूल्य भने आज स्थिर रह्यो।"
राजस्व संकलन लक्ष्यमा अघिल्लो सरकार कमजोर,"काठमाडौं : सरकारले गत आर्थिक वर्ष ३ खर्ब ७ अर्ब भन्सार कर उठाउने लक्ष्य राखेको थियो। तर, उठ्यो जम्माजम्मी, २ खर्ब १ अर्ब। अर्थात् लक्ष्यको ६५५९ प्रतिशत मात्रै भन्सार कर उठ्यो। अचम्मको कुरा, शिक्षा सेवा शुल्क कर भने एक्कासि बढ्यो। २ अर्ब ८१ करोड २ लाख रुपैयाँ उठाउने लक्ष्य राखिएकोमा ३ अर्ब २६ करोड ३८ लाख रुपैयाँबराबर शिक्षा सेवा शुल्क कर उठ्यो। जुन, ११६१४ प्रतिशत हो। यसबाट स्पष्ट हुन्छ विदेश पढ्न जाने विद्यार्थीको संख्या बर्सेनि कसरी बढिरहेको छ भन्ने। अर्कोतिर, मुलुकमा पछिल्ला वर्ष सरकारी लक्ष्यभन्दा निकै कम राजस्व उठ्दै आएको छ। विज्ञहरू सरकारले अविश्वसनीय रूपमा राजस्वको लक्ष्य राख्न थालेको आरोप पनि लगाउन थालेका छन्। यति धेरै शिक्षा शुल्क कर कसरी ? विदेश अध्ययन गर्न जाने विद्यार्थीको संख्या दिन प्रतिदिन बढ्दो छ। त्रिभुवन अन्तर्राष्ट्रिय विमानस्थल हरेक दिन विदेश पढ्न जाने विद्यार्थीले भरिभराउ हुन्छ। बिदेसिने विद्यार्थीले बैंक तथा वित्तीय संस्थाबाट विदेशी मुद्रा सटही गरेबापत सरकारले शिक्षा शुल्क कर लिन्छ। विद्यार्थीले सटही गर्ने कुल रकमको २ प्रतिशत यस्तो शुल्क लिने गरिन्छ। अर्थ मन्त्रालय राजस्व व्यवस्थापन महाशाखाका सहसचिव धनिराम शर्मा बर्सेनि बाहिर पढ्न जाने विद्यार्थीको संख्या बढेकाले पनि यस्तो शिक्षा सेवा शुल्क लक्ष्यभन्दा बढी देखिएको बताउँछन्। विदेशी मुद्रा सटहीबापत विद्यार्थीबाट २ प्रतिशत सरकारले राजस्व लिन्छ, सहसचिव शर्मा भन्छन्, बैंकहरूले पैसा सटही गर्दा त्यस्तो शुल्क काट्छन् र सरकारी राजस्वमा जम्मा हुन्छ। विदेशी पढ्न जाने विद्यार्थीको संख्या ह्वात्तै बढेकाले सोचेभन्दा बढी राजस्व संकलन भएको सहसचिव शर्माको भनाइ छ। गत वर्ष मात्रै वैदेशिक अध्ययनमा जान १ लाख १२ हजार विद्यार्थीले नो अब्जेक्सन सर्टिफिकेट (एनओसी) लिएका थिए। विदेश पढ्न जाने विद्यार्थीको संख्या बर्सेनि बढ्दै गएको छ। गत आवको ११ महिनामा मात्रै शिक्षामार्फत १ खर्ब १७ अर्ब १ करोड रुपैयाँ बाहिरिएको नेपाल राष्ट्र बैंकको तथ्यांक छ। जबकी अघिल्लो वर्ष वैदेशिक अध्ययनमा जानेहरूबाट ८९ अर्ब १८ करोड रुपैयाँ बाहिरिएको थियो। घट्यो निर्यात, राजस्वमा पुग्यो धक्का राजस्वको मुख्य आम्दानीको स्रोत हो भन्सार कर। तर, गत वर्ष आयात घटेकाले भन्सार कर पनि निकै घट्यो। गत आवमा सरकारले ३ खर्ब ७ अर्ब हाराहारीमा भन्सार महसुल उठाउने लक्ष्य राखेको थियो। तर, २ खर्ब १ अर्ब आसपास मात्र उठ्यो। जुन, लक्ष्यको ६५५९ प्रतिशत मात्रै हो। त्यसमा पनि सामान आयातबापत १ खर्ब ५९ अर्ब र हरित करबाट ४५ करोड ७ लाख संकलन भयो। निर्यातबाट २९ करोड १७ लाख, पूर्वाधार करमा २० अर्ब ६३ करोड ८१ लाख, कृषि सुधार शुल्कबापत ६ अर्ब ५३ करोड ६१ लाख, सडक मर्मत तथा सुधार दस्तुरबापत ८ अर्ब ८४ करोड २१ लाख र सडक निर्माण तथा सम्भार दस्तुरका लागि ४ अर्ब ३१ करोड १२ लाख रुपैयाँ बराबरको राजस्व संकलन भएको थियो। यससँगै अन्य आयबापत ६६ करोड १९ लाख रुपैयाँ उठेको थियो। गत वर्ष लक्ष्यको सबैभन्दा कम राजस्व निर्यातबाट संकलन भयो। गत आवमा निर्यातबाट ६९ करोड ९१ लाख रुपैयाँ राजस्व उठाउने लक्ष्य राखेको थियो। तर, २९ करोड १७ लाख मात्र उठ्यो। जुन, लक्ष्यको ४१७३ प्रतिशत मात्रै हो। यसबाट स्पष्ट हुन्छ, गत वर्ष निर्यात निकै कम भयो। भन्सार विभागको तथ्यांकअनुसार पनि मुलुकभित्रका उद्योग तथा कलकारखानाको उत्पादन क्षमतामा कमी आयो, त्यसैकारण निर्यात हात्तै घटेको हो। अघिल्लो आवको तुलनामा गत आवमा निर्यात ३०३ प्रतिशतले घटेको थियो। मुलुकबाट अघिल्लो वर्ष १ खर्ब ५७ अर्ब १४ करोड ६ लाख ९५ हजार रुपैयाँ बराबरको निर्यात भएको थियो। तर, गत आव निर्यात घटेर १ खर्ब ५२ अर्ब ३८ करोड १२ लाख ४४ हजार रुपैयाँमा सीमित भयो। अर्थ मन्त्रालय राजस्व व्यवस्थापन महाशाखाका सहसचिव शर्मा मुलुकभित्र उत्पादन कम हुनु र निर्यातको भोलम घटेका कारण पनि लक्ष्यभन्दा कम राजस्व संकलन भएको बताउँछन्। सरकारले पनि निर्यातबाट धेरै राजस्व उठाउने लक्ष्य खासै राख्ने नगरेको उनले बताए। सरकारले आयातबाटै बढी कर उठाउने लक्ष्य राख्छ, शर्मा भन्छन्, निर्यातमा राख्दैन। गत वर्ष आयातको परिमाण पनि घट्यो। निर्माण सामग्री, यान्त्रिक उपकरण र कच्चा पदार्थको आयात घटेकाले समग्र राजस्व कम उठेको देखिन्छ। सरकारले आन्तरिक उत्पादन बढाउन र निर्यातलाई प्रोत्साहन गर्न सहुलियत ब्याजमा ऋणदेखि विभिन्नमा छुट लगायतका सुविधा दिँदै आएको छ। यसैले पनि निर्यातबाट भन्सार महसुल बढी उठाउनेतर्फ सरकारको जोड रहँदैन। भ्याटबाट ३ खर्ब, आयातित भ्याटबाट १ खर्ब गत वर्ष संकलित राजस्वमा सबैभन्दा बढी हिस्सा मूल्य अभिवृद्धि कर (भ्याट) ले ओगटेको छ। जसबाट ३ खर्ब १० अर्ब ४५ करोड ५ लाख रुपैयाँ बराबरको राजस्व संकलन भयो। उक्त शीर्षकबाट सरकारले ४ खर्ब २५ अर्ब ८९ करोड १४ लाख रुपैयाँ बराबरको राजस्व संकलन गर्ने लक्ष्य लिएको थियो। तर, लक्ष्यको ७२८९ प्रतिशत मात्रै संकलन भयो। भ्याटअन्तर्गत उत्पादन, बिक्री र सेवामार्फत १ खर्ब ५७ अर्ब उठाउने लक्ष्य थियो। यो शीर्षकमा सरकारले १ खर्ब ३० अर्ब हाराहारीमा संकलन गर्यो। आयातमा लाग्ने भ्याटबाट मात्रै १ खर्ब ८० अर्ब ३४ करोड ९२ लाख रुपैयाँ उठ्यो। गत आवभर अन्तःशुल्कबापत मात्रै १ खर्ब ४६ अर्ब ३५ करोड २२ लाख रुपैयाँ राजस्व उठ्यो। जसमा आन्तरिक उत्पादनबाट मात्रै १ खर्ब ५५ अर्ब ५८ करोड बढी उठाउने लक्ष्य राखेकोमा १ खर्ब ९ अर्ब २० करोड ८८ लाख रुपैयाँ संकलन भयो। यससँगै आयातीत वस्तुको अन्तःशुल्कबापत ५१ अर्ब ६३ करोड हाराहारी उठाउने लक्ष्य राखेकोमा ३७ अर्ब १४ करोड ३४ लाख रुपैयाँ राजस्व संकलन भयो। सामान्य अवस्थामा भ्याट राजस्व वृद्धि भइरहेको हुन्छ। तथापि गत आर्थिक वर्ष सरकारले हवाई टिकटमा भ्याट लगाएकाले पनि यो शीर्षकबाट उठ्ने राजस्व बढेको सहसचिव शर्माले बताए। आयकर ७८२८ प्रतिशत मात्रै समग्र उद्योगीव्यवसायीको मनोबल गिरेको र अधिकांश उद्योगको आय नै आधाले घटेकाले पनि लक्ष्यभन्दा कम राजस्व उठेको जानकारहरू बताउँछन्। गत आर्थिक वर्षमा सरकारले आयकरबापत ३ खर्ब ६२ अर्ब ११ करोड ८९ लाख रुपैयाँ उठाउने लक्ष्य लियो। तर, लक्ष्यको ७८२८ प्रतिशत अर्थात् २ खर्ब ८३ अर्ब ४६ करोड ४६ लाख रुपैयाँ बराबरको आयकर संकलन भयो। उक्त आयकरमा ३६ अर्ब ८३ करोड ८५ लाख रुपैयाँ बराबरको कर ब्याजकरका रूपमा असुल गरेको थियो। अर्थतन्त्रका बाह्य क्षेत्र बलियो देखिए पनि मुलुकको हालको अवस्थामा १० खर्ब ३० अर्ब हाराहारी राजस्व उठनु उपलब्धिपूर्ण नै मान्नुपर्ने अर्थका कर्मचारीहरूको भनाइ छ। आन्तरिक अर्थतन्त्रको चुनौतीपूर्ण अवस्थामा पनि यत्तिको राजस्व संकलनलाई उपलब्धिकै रूपमा लिएको छ। गत आर्थिक वर्ष राजस्वको मुख्य आम्दानीका रूपमा रहेको भन्सार कर पनि सो अवधिमा आयात घटिरहेकाले अपेक्षा गरेभन्दा कम भयो। भन्सार विभागको वैदेशिक व्यापारको तथ्यांकअनुसार आव २०७९८० मा १६ खर्ब ११ अर्ब ७३ करोड १७ लाख ७० हजार आयात भएकोमा गत आवमा भने घटेर १५ खर्ब ९२ अर्ब ९८ करोड ५५ लाख २८ हजार रुपैयाँमा सीमित भएको थियो। आयात वार्षिक ११६ प्रतिशतले घटेको छ। विश्वव्याधी कोभिड महामारीपछि आयातको आकार हात्तै बढेर विदेशी मुद्रा अत्याधिक बाहिरिन थालेपछि सरकारले निश्चित वस्तुहरूमा तोकैरै प्रतिबन्ध लगाएको थियो। तर, यसयता अहिले बजारमा माग न्यून भएकाले पनि अघिल्लो आवको तुलनामा आयात घटेको भन्सार विभागको भनाइ छ। अर्थ मन्त्रालयका सूचना अधिकारी युवराज बस्नेत गत आवको बजेट समीक्षाको क्रममा राजस्व असुली लक्ष्यअनुसार गर्न नसकिएकाले आगामी वर्ष कसरी लक्ष्य भेट्ने भनेर छलफल भइरहेको बताउँछन्। गत आवको बजेट तथा कार्यक्रम, राजस्व असुली, वैदेशिक सहायता परिचालन, समग्र मन्त्रालयले गरेको एकमुष्ट खर्च विवरण र अर्थ मन्त्रालयको ९ वटै महाशाखाले सम्पादन गरेकाबारे पनि मन्त्रालयले समीक्षा गरेको छ। यससँगै आव २०८०८१ मा तोकिएका कामहरूको प्रगति विवरणबारे पनि समीक्षा गरिएको थियो। मन्त्रालयले राजस्व संकलनमा कमी हुनुमा घट्दो आयात, औद्योगिक, निर्माण र व्यापारमा देखिएको संकुचन लगायतका कारण देखाएको थियो। के राजस्वको लक्ष्य नै अविश्वसनीय हो त ? सरकारी खर्च (चालु खर्च, पुँजीगत खर्च र वित्तीय खर्च)को मुख्य स्रोत हो राजस्व। तर, विगत २ वर्षयता तोकिएको लक्ष्यअनुसार उठ्न सकेको छैन। सरकारले क्षमताभन्दा बढी राजस्व उठाउने महत्वकांक्षी लक्ष्य राखेकाले यस्तो स्थिति आएको विज्ञहरूको भनाइ छ। अर्कातर्फ गत आर्थिक वर्षमा सरकारले समग्रमा लक्ष्यभन्दा कम राजस्व असुल गर्दा लक्ष्यको सबैभन्दा कम निर्यातित वस्तुमा देखियो। गत आर्थिक वर्षभर १४ खर्ब २२ अर्ब रुपैयाँ प्राप्त गर्ने लक्ष्य लिए पनि सरकारले १० खर्ब ५८ अर्ब ८९ करोड रुपैयाँ मात्रै राजस्व संकलन गर्यो। लक्ष्यको ७४४४ प्रतिशत मात्रै उठाउन सक्यो। अर्कोतर्फ राजस्वबाट बजेटलाई पूर्णता दिन नसक्दा सरकारले विगत ४५ वर्षदेखि घाटाकै बजेट पेस गर्दै आएको छ। राजस्वअन्तर्गत कर राजस्वबाट १३ खर्ब ५ अर्ब उठाउने लक्ष्य राखे पनि ९ खर्ब २७ अर्ब हारहारीमा उठायो। यस्तै, गैरकर राजस्वबाट १ खर्ब १७ अर्ब उठाउने सोचे पनि १ खर्ब ३ अर्ब हाराहारीमा उठाउन सफल भयो। कार्यक्रम औपचारिक गर्ने, कारोबार भने अनौपचारिक रूपमै सरकारले राजस्व बढाउन यसका दायरासँगै करका नयाँनयाँ क्षेत्रहरू पहिचान गर्नुपर्ने बताउँछन राष्ट्रिय योजना आयोगका पूर्वसदस्य डा रमेशचन्द्र पौडेल। उनका अनुसार कतिपयले औपचारिक कार्यक्रम गर्ने तर कारोबार भने अनौपचारिक रूपमै गर्ने प्रवृत्ति बढ्दो छ। डा पौडेल भन्छन्, व्यापार गर्ने तर बिलहरू नकाट्ने प्रवृत्ति छ। महँगो सामान ल्याएर बेच्ने तर भन्सार कमजोर वस्तु वा कम मूल्यको वस्तुमा मात्रै तिर्ने चलन छ। एउटा ब्रान्डेड टाउजर ल्याएर ७८ हजारमा बेच्छन, तर भन्सार लोकल सामानहरूको जस्तो २३ सय मात्रै तिर्छन्। यसलाई कसरी नियन्त्रण गर्ने यस्को संयन्त्र बनाउनुपर्ने देखिन्छ। कारोबार औपचारिक गर्ने तर रेकर्ड अनौपचारिक गर्नेलाई रोक्नुपर्ने डा पौडेलको भनाइ छ। कानुनका लुपहोल प्रयोग गरेर हुने चुहावट पनि बढी देखिन्छ उनी भन्छन्, भन्सार प्रमुख र कर प्रमुखलाई अधिकार दिइएको हुन्छ। यस्तो अधिकारको सदुपयोगभन्दा पनि दुरुपयोग बढी भयो। उनीहरूले आफ्ना मान्छेले गल्ती गर्दा जरिवाना, जेल सजाय कम गर्ने जस्ता अधिकार दुरुपयोगले चुहावट बढी देखिन्छ। अन्य देशमा यस्तो अधिकार दिइँदैन। सरकारले चुहावट नियन्त्रण गर्नतर्फ जोड दिनुपर्ने उनको भनाइ छ। सरकारले प्रविधिमा लगानी नबढाएकाले भन्सार प्रशासन, कर प्रशासन र राजस्व प्रशासन दक्ष हुन नसकेको उनको भनाइ छ। राजस्व प्रशासनलाई सूचना र प्रविधिमा आधारित बनाएर लैजान सोहीअनुसार लगानी बढाउनुपर्यो, डा पौडेल भन्छन्, त्यसको हिसाव किताव, फछ्र्योट, रिपोर्टिङ, अनुगमनलाई व्यवस्थित हुने प्रक्रियाको थालनी गर्नुपर्छ। मूल्य अभिवृद्धि कर (भ्याट) मार्फत उठेको राजस्व पनि सरकारी खातामा दाखिला नभएका केशहरू धेरै भएको उनको भनाइ छ। यसको प्रमाण भ्याट प्रणालीमा आबद्ध व्यवसायी कति छन् र तिनीहरूले मासिक र त्रैमासिक रूपमा खातालाई कति ट्याली गरेका छन् भनेर केलाउन सकिन्छ, उनले भने, खुद्रा रूपमा राजस्व संकलन गर्ने तर दाखिला नगर्ने प्रवृत्ति बढी भएको शंका छ। यसो हुनु भनेको नियमन निकायको कमजोरी, असक्षमता वा साधनस्रोतको कमीले असम्भव हुँदा व्यापारीहरूले फाइदा लिएका छन्। यो पाटोमा ध्यान नपुगेसम्म राजस्व संकलन लक्ष्यअनुसार पूरा हुन नसक्ने उनको तर्क छ। कर प्रणालीमा ६३ लाख दर्ता, व्यक्तिगत प्यान लिने ४२ लाख बढीसरकारको नीति छ सबैलाई करको दायरामा ल्याउने। तर, व्यक्तिगत, व्यवसायीक र करकट्टी गर्ने निकायले लिएको स्थायी लेखा नम्बर (प्यान) लिनेको संख्या ६३ लाख ४० हजार ३६९ मात्रै छ। यो गत आव २०८०८१ सम्मको तथ्यांक हो। यसअघि आव २०७९ ८० मा यस्ता करदाता ५५ लाख ५४ हजार २६ थिए। एक वर्र्षको अवधिमा ७ लाख ८६ हजार ३४३ जना थपिएका छन्। गत आवमा मात्रै व्यक्तिगत प्यान (स्थायी लेखा नम्बर) लिने करदाता ४२ लाख ६७ हजार ३९५ पुगेका छन्। जुन, अघिल्लो वर्षको भन्दा १६९३ प्रतिशत बढी हो। अघिल्लो वर्ष ३६ लाख ४९ हजार ६१४ जना व्यक्तिगत प्यानमा दर्ता भएका थिए। गत आवमा मात्रै व्यावसायिक प्यान लिने करदाता १९ लाख ९२ हजार ५४४ पुगेका छन्। यो अघिल्लो वर्षको भन्दा ६२० प्रतिशत (१ लाख १६ हजार २३९ बढी) हो। अघिल्लो वर्ष १८ लाख ७६ हजार ३०५ व्यावसायिक प्यानमा दर्ता भएका थिए। यससँगै, गत आवमा मात्रै करकट्टी गर्ने निकायले लिएको प्यानमा ८० हजार ४३० पुगेका छन्। यो अघिल्लो वर्षको भन्दा १८६१६ प्रतिशत (५२ हजार ३२३ बढी) हो। अघिल्लो वर्ष २८ हजार १०७ दर्ता भएका थिए। हालसम्म मूल्य अभिवृद्धि कर (भ्याट)मा ३ लाख ३४ हजार ९८३ दर्ता भएका छन्। यो अघिल्लो आवको भन्दा ८५९ प्रतिशत बढि हो। अघिल्लो आव ३ लाख ८ हजार ४ सय ७७ थिए। यसैगरी, अन्तःशुल्क तिर्नेमा १ लाख २५ हजार ८१ ले दर्ता गरेका छन्। यो अघिल्लो आवकोभन्दा ७२० प्रतिशत बढी हो। अघिल्लो आव अन्तःशुल्क तिर्नेमा १ लाख १६ हजार ६७५ थिए। विदेश पढ्न जाने विद्यार्थीको संख्या ह्वात्तै बढेकाले शिक्षा सेवा शुल्क कर लक्ष्यभन्दा बढी उठेको हो। मुलुकभित्र उत्पादन कम हुनु र निर्यातको मात्रा घटेका कारण भन्सार कम घटेको हो। सरकारले निर्यातबाट धेरै राजस्व उठाउने लक्ष्य नै खासै राख्दैन। आयातबाटै बढी उठाउने लक्ष्य राख्छ। गत वर्ष आयातको परिमाण पनि घट्यो। निर्माण सामग्रीहरू, यान्त्रिक उपकरणहरू र कच्चा पदार्थको आयात घटेकाले समग्र राजस्व कम उठेको हो। धनिराम शर्मा, सहसचिव, अर्थ मन्त्रालय विगत २ वर्षमा सरकारले राजस्वको लक्ष्य नै अविश्वसनीय तोकेको छ। बचतको आकार ठूलो बनाउनका लागि स्रोत नभएकोमा पनि राजस्वको स्रोत बढाउनु कमजोरी हो। राजस्वको स्रोत लक्ष्यलाई बढाउनेबित्तिकै यसको असर स्वाइलिङ (सुन्निएको) राजस्व लक्ष्य राख्न बाध्य हुन्छ। स्वाइलिङ भएको राजस्व लक्ष्यले गर्दा नै सबै अवस्थामा समस्या आयो। अब चालु आर्थिक वर्षमा पनि राजस्वको लक्ष्य बढी नै छ। यस्तो अवस्थामा महत्वकांक्षी राजस्व लक्ष्य पुर्याउनु चुनौती छ। लक्ष्य मात्रै बढी राखेर हुँदैन। अहिलेको अर्थतन्त्र र स्वरूपलाई पनि हेर्नुपर्यो। शिशिरकुमार ढुंगाना, पूर्वअर्थसचिव राजस्व बढाउन यसको दायरा पनि बढाउनुपर्छ। करका नयाँनयाँ क्षेत्रहरू पहिचान गर्नुपर्छ। कतिपयले औपचारिक कार्यक्रम गर्ने तर कारोबार अनौपचारिक गर्ने प्रवृत्ति बढ्दो छ। अझ कानुनका लुपहोल प्रयोग गरेर हुने चुहावट पनि बढी देखिन्छ। चुहावट नियन्त्रण गर्नतर्फ लाग्नुपर्यो। सरकारले प्रविधिमा लगानी नबढाएकाले भन्सार प्रसाशन, कर प्रशासन र राजस्व प्रसाशन दक्ष हुन सकेन। डा रमेशचन्द्र पौडेल, पूर्वसदस्य, राष्ट्रिय योजना आयोग वैदेशिक सहायता र अनुदान पनि घट्यो सरकारको आम्दानीको स्रोतमा रहेको वैदेशिक सहायता र अनुदानबाट अपेक्षाभन्दा निकै न्यून मात्र स्रोतको जोहो भयो। गत आर्थिक वर्ष उक्त शीर्षकमा ४९ अर्ब ९४ करोड ३० लाख रुपैयाँ अनुदान प्राप्त गर्ने लक्ष्य थियो। तर, सरकारले २ अर्ब ७५ करोड ८० लाख रुपैयाँ हाराहारीमा मात्रै हासिल गर्न सक्यो। जबकी अघिल्लो आर्थिक वर्ष सरकारले ५५ अर्ब ४५ करोड अनुदान प्राप्त गर्ने लक्ष्य लिएकोमा २१ अर्ब २९ करोड रुपैयाँ वैदेशिक अनुदान पाएको थियो। जुन, त्यतिबेलाको लक्ष्यको ३८ प्रतिशत थियो। पूर्वअर्थसचिव शिशिरकुमार ढुंगाना विगत २ वर्षदेखि सरकारले राजस्वको लक्ष्य नै अविश्वसनीय तोकेको टिप्पणी गर्छन्। उनकाअनुसार गत आर्थिक वर्ष संकलन भएको राजस्वको हिसावले करिब ४८४९ को लक्ष्य थियो। पूर्वअर्थसचिव ढुंगाना भन्छन्, तर हाम्रो बचतको आकार ठूलो बनाउनका लागि स्रोत नभएकामा पनि राजस्वको स्रोत बढाउनु कमजोरी हो। राजस्वको स्रोत लक्ष्यलाई बढाउनेबित्तिकै यसको असर स्वाइलिङ (सुन्निएको) राजस्व लक्ष्य राख्न बाध्य भयो। यसरी स्वाइलिङ भएको राजस्व लक्ष्यले गर्दा नै सबै अवस्थामा समस्या आयो। चालु आर्थिक वर्षमा पनि राजस्वको लक्ष्य बढि नै छ। यस्तो अवस्थामा महत्वकांक्षी राजस्व लक्ष्य पुर्याउन चुनौती भएको पूर्वअर्थ सचिव ढुंगानाको भनाइ छ। लक्ष्य मात्रै बढी राखेर हुँदैन, ढुंगाना भन्छन्, अहिलेको अर्थतन्त्र र स्वरूपलाई पनि हेर्नुपर्यो। बजारमा कर्जा प्रवाह हुन सकेको छैन। कर्जा विस्तार नहुँदा पनि आर्थिक गतिविधिमा संकुचन आइरहेको छ। उद्योगधन्दाहरूको उत्पादन क्षमता घटेको छ। यससँगै आधाभन्दा बढी राजस्व उठ्ने आयात नै घटेको छ। यस्तो अवस्थामा लक्ष्य बढी राख्नु भएन। चालु वर्षमा पूरा होला त लक्ष्य ? सरकारले चालु आर्थिक वर्ष ०८१८२ मा १४ खर्ब १९ अर्ब रुपैयाँ राजस्व संकलन गर्ने लक्ष्य लिएको छ। उपप्रधान तथा अर्थमन्त्री विष्णु पौडेलले लक्ष्यअनुसार राजस्व संकलन उठाउन कर्मचारीलाई निर्देशन पनि दिइसकेका छन्। आर्थिक वर्ष ०८०८१ को वार्षिक राजस्व समीक्षा कार्यक्रममा अर्थमन्त्री पौडेलले संसद्ले अनुमोदन गरेको राजस्व संकलनको लक्ष्य पूरा गर्नुको विकल्प नरहेको बताए। लक्ष्य प्राप्तिका लागि सबै सामथ्र्य लगाएर काम गर्न निर्देशन पनि दिए। राजस्व परिचालनका हिसाबले संक्रमण अवस्थामा छौं, अर्थमन्त्री पौडेलले भने, चलन चल्तीका हिसाबले अघि बढ्दा लक्ष्य प्राप्त गर्न सक्दैन यसबाट माथि उठौं। कमीकमजोरीको स्वमूल्यांकन गरौं। चुहावटलाई नियन्त्रण गरौं। राजस्व परिचालनमा कमजोरी हुन नदिऔं। उद्योगी व्यवसायी र करदातालाई मैत्रीपूर्ण व्यवहार गर्न पनि उनले आग्रह गरे। अर्थमन्त्री पौडेलले आफ्ना कमजोरीसँग डराउने तर करप्रशासनसँग नडराउने गरी सबै करदातालाई बुझाउन जरुरी रहेको धारणा राखेका थिए। उनले कर तिर्न उत्प्रेरित हुने वातावरण तयार पारेर अघि बढ्न पनि कर्मचारीहरूलाई निर्देशन दिएका थिए। अर्थसचिव डा रामप्रसाद घिमिरेले करदातालाई मैत्रीपूर्ण व्यवहार गर्दै आवश्यक सहजीकरण गरेर अघि बढ्नुपर्ने स्विकारेका थिए। राष्ट्रिय योजना आयोगका उपाध्यक्ष प्राडा शिवराज अधिकारीले समेत राजस्व संकलन कसरी गर्ने भनेर स्पष्ट योजना अघि बनाएर अघि बढ्न सुझाव दिएका छन्। राष्ट्र बैंकका गभर्नर महाप्रसाद अधिकारीले संरचना र स्रोतहरू बदलिएको राजस्व परिचालनलाई प्रभावकारी बनाउन नीतिगत परिवर्तनको आवश्यकता रहेको तर्फ ध्यानाकर्षण गराए।"

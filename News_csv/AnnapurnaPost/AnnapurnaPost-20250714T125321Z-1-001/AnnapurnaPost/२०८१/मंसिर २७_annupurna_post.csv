शीर्षक,विवरण
नकारात्मक भाष्य चिर्ने चुनौती,"यो गठबन्धन सरकार कथंकदाचित विफल भयो भने यसले प्रणालीमाथि नै ठूलो धक्का पुग्नेछ। प्रतिनिधिसभाको दुई ठूला राजनीतिक दल नेपाली कांग्रेस र नेकपा एमालेबीच सहयात्राप्रति जनतामा एक किसिमको उत्साह थियो। पाँच महिनाअघि यी दुई ठूला पार्टीहरू मिलेर सरकार गठन गर्दा आमजनतामा भरोसा जागेको थियो। देशले भोगिरहेको समस्या र चुनौतीलाई सम्बोधन गर्ने अपेक्षा थियो। राजनीतिक दलहरूप्रति जनमानसमा भएको नकारात्मक भाष्य चिर्न गठबन्धन सरकारले मद्दत गर्ला भन्ने सोंच राजनीतिक वृत्त सोंच थियो। अर्थतन्त्रको गिर्दो अवस्थालाई सम्हालेर सरकार अघि बढ्ने आशा, अपेक्षा आमजनतामा थियो। सबैले सरकार गठनप्रति स्वागत पनि गरेका थिए। तर अहिले सरकारका कामकारबाही जसरी अघि बढिरहेका छन्, त्यसले आमजनतामा आशाको सञ्चार गरेको छैन। आमजनतामा निराशा व्याप्त हुँदै गएको छ। यो निराशा घृणामा परिणत हुँदै गएको छ। आक्रोशको तहसम्म पुगिसकेको छैन। गठबन्धन जुन ध्येयका लागि गरिएको थियो त्यो पूरा हुन सकेको छैन। आन्तरिक ध्येय एक थान सरकार चलाउने थियो भन्ने त्यो अर्कै कुरा हो, तर जनता र अन्य राजनीतिक वृत्तको आशातीत ध्येय थियो। त्यो पूरा हुन नसक्नु दुःखद् हो। बरु, अहिले हामी दुई ठूला दल मिलेपछि जे पनि गर्न सकिन्छ भन्ने एक किसिमको अहंकार के पैदा भएको देखियो। यो मनोभावले आकार लिएको देख्दै छु। अहिले पनि जनतामा नेताहरू भ्रष्ट छन् भन्ने भाष्य छ। हाम्रो चाहना ठूला राजनीतिक दलहरूको सहयात्राबाट ठूलाठूला काम होस् भन्ने हो। जनतामा राजनीतिक दल र नेताप्रति नकारात्मक भाष्य छ। त्यो भाष्य चिर्दै सरकारले समस्याको समाधान गरोस् भन्ने हो। संविधानको कार्यान्वयनमा सधंै कञ्जुसी गरियो। संविधानमा रहेका प्रावधानलाई कार्यान्वयन गराउनमा तत्परता देखाइएन। जसले गर्दा संविधानलाई घाइते बनाउने काम भयो। संविधान अनुकूलका कानुन बन्नुपर्ने हो त्यसमा पनि तदारुकता देखाइएन। अहिले पनि प्रदेशसम्बन्धी धेरै कानुन बनिसकेका छैनन्। कानुन नबन्दै प्रदेश विफल भयो भन्ने धारणा पनि अघि सारेको देखिन्छ। मेरो बुझाइ के हो भने हाम्रो संघीयता विकृत बनाइयो। यो संसारमा कहीँ नभएको संघीयता हो। जहाँ स्थानीय तहलाई धेरै शक्तिशाली बनाइयो र प्रदेशलाई पंगु बनाइयो। प्रदेशलाई पंगु बनाउने र आरोप लगाउने काम भइरहेको छ। संविधान कार्यान्वयनमा देखिएको त्रुटिहरूलाई पहिचान गरेर सुझाव दिन एउटा आयोग बनाउन सुझाव दिएको थिएँ। आयोग गठनअघि एउटा कार्यदल निर्माणको लागि मैले पहलकदमी गर्दाखेरि नेकपा एमालेको तर्फबाट शंकर पोखरेल र महेश बर्तौंला, नेपाली कांग्रेसबाट रमेश लेखक, नेकपा माओवादी केन्द्रको तर्फबाट वर्षमान पुनको नाम अघि सारिएको थियो। गठबन्धन छिटो छिटो परिवर्तन हुने क्रमले गर्दा सही ढंगले काम गर्न सकेनौं। मेरो बुझाइ के थियो भने विगतमा अनौपचारिक रूपमा कार्यदलले धेरै कुराहरू अघि बढाउँथे। कार्यदलको पुनरावृत्ति होस् भन्ने चाहना भए पनि त्यो सफल हुन सकेन। मुलुकको अर्थतन्त्रले अझैं गति लिन सकेको छैन। यसको सुरुवात अनियन्त्रित र अवैज्ञानिक किसिमले निजी क्षेत्रलाई बैंक विस्तार गर्ने नीति लिनु थियो। यो आरोपभन्दा पनि यथार्थ हो। विश्वको छैटौं ठूलो अर्थतन्त्र भएको जर्मनीमा ६ वटा बैंक छन्। छिमेकी भारतमा मात्रै डेढ दर्जन बैंक छन्। हामीकहाँ दुई दर्जनभन्दा बढी बैंक छन्। बैंकमाथि समयमै नियन्त्रण वा अनुगमन हुनुपथ्र्यो। मुलुकको केन्द्रीय बैंकको रूपमा रहेको नेपाल राष्ट्र बैंकले प्रभावकारी अनुगमन गर्न सकेन। बैंक तथा वित्तीय संस्थामा थप अर्को समस्या खडा भएको छ, त्यो हो सहकारी। सहकारीको रकम अपचलन गर्नेहरू विरुद्ध न्यायिक छानबिन जरुरी छ। रकम अपचलनमा राजनीतिक वृत्तको पनि संलग्नता देखिएकोले यसको न्यायिक छानबिन आवश्यक परेको हो। न्यायिक छानबिन गर्ने हो भने खर्बौं रुपैयाँको अपचलन भएको तथ्यहरू सार्वजनिक हुन्छ। सहकारीमा दुई किसिमका बचतकर्ता छन्। पहिलो, मध्यम वर्गदेखि निम्न वर्गका मजदुरसम्म। दोस्रो, ठूलो रकम जम्मा गर्ने बचतकर्ता। दोस्रो वर्गका व्यक्तिहरू कालो धन जम्मा गरी सेतो बनाउने प्रयोजनका लागि बचत गरेका हुन्। त्यसैले सहकारीको मार अझ हेर्नै बाँकी छ। विकास खर्च हुन नसक्नुका पनि कारणहरू छन्। मूल कारण त हाम्रो निजामती सेवाको वनावट र वितरण त्रुटिपूर्ण छ। आवश्यकताभन्दा बढी ७० प्रतिशत कर्मचारी प्रशासन समूहका छन्। र, प्राविधिकहरूको संख्या न्यून छ। त्यसले गर्दा पुँजीगत र विकास खर्च समयमा हुन सकिरहेको छैन। यो भन्दा माथि अर्थात् अन टपमा डेढदेखि दुई दर्जन बिचौलियाहरूको हालिमुहाली छ। बिचौलियाहरूले प्रोजक्ट बनाउँछन्, हात पार्छन् र राज्यले पनि त्यहीँ प्रोजेक्ट टेकेर अघि बढ्छ। यो प्रवृत्ति नयाँ होइन पञ्चायतकालमा पनि थियो। बिचौलियाको प्रवृत्ति के हो भने उनीहरूको एक पैसा लगानी हुँदैन। कहीँ संस्था वा कम्पनी दर्ता छैन। खाली लाभ मात्र लिने हो। अन्य उद्योगपति, व्यापारीलाई फसाएर कामलाई अगाडि बढाउँछन्। बिचौलियाको कारणले गर्दा पनि मुलुकको अर्थतन्त्रमा ठूलो समस्या पैदा भएको छ। यो सबै सम्बोधन गठबन्धन सरकारले गर्ला भन्ने अपेक्षा थियो। तर, सरकारको त्यसतर्फ कुनै पहलकदमी देखिएन। सोचविचार गरेको पनि देखिएन। अर्थतन्त्र बिग्रिँदै गयो भने त्यसको असर लोकतन्त्रमा पर्छ। जनतामा एक खालको निराशा उत्पन्न हुन्छ। यो निराशा चिर्न सरकार असफल हुँदै गएको देखिँदै छ। अहिलेको गठबन्धन कथंकदाचित विफल भयो भने यसले प्रणालीमाथि नै ठूलो धक्का दिनेछ। प्रणालीप्रतिको आस्थामा कमी आउँछ। सरकारमा रहने र कतिपय व्यक्तिहरूको बानी आफ्नो गल्ती, त्रुटि नदेखाउने र प्रणालीमा रहेको कुनै छिद्र अगाडि सार्ने हुन्छ। कुनै छिद्र देखाउँदा प्रणाली नै गलत रहेछ भन्ने भाष्य तयार हुन्छ। भाष्य तयार भएपछि अनेकखाले व्यक्तिहरू खेल्ने जोखिम हुन्छ। राज्यका दुई पक्षहरू हुन्छन्, एउटा वैधता र अर्को प्राधिकार (अथोरिटी)। वैधतामा यो सरकारमाथि प्रश्न गर्ने ठाउँ छैन। सरकार बलियो छ। तर, प्राधिकार भने कमजोर हुँदै गइरहेको छ। सरकार ससानो व्यक्ति वा विषयवस्तुमा अल्झिरहेको छ। हाम्रो चाहना प्रणालीलाई आघात नपुगोस् भन्ने नै हो। ठूला राजनीतिक दलहरू मिलेर सरकार गठन भए पछि ठूलाठूला काम होस् नै हो। जनतामा रहेको नकारात्मक भाष्य चिर्ने काम अहिलेको सरकारको चुनौती हो। सरकारले चुनौतीको समाधान गरोस् भन्ने हाम्रो इच्छा हो। ठूला राजनीतिक दलहरूको लागि यो ऐतिहासिक अवसर पनि हो। ऐतिहासिक पार्टी भएको प्रमाणित गर्ने बेला हो।"
भूमिमै भरोसा,"भूमि जुनसुकै देशको पनि प्रमुख सम्पत्ति हो। जसमा सम्पूर्ण जनताको भविष्य निर्भर रहन्छ। भूमिको अधिकतम सदुपयोग गर्न सकेमा मात्र देशको सर्वतोमुखी विकासमा सघाउ पुग्नेछ। भूमि चट्टानको अपक्षय, पात र जनावरको विभिन्न भौतिक एवं रासायनिक प्रक्रियाद्वारा बन्छ। यो प्राकृतिक वातावरणको अभिन्न अंग हो। जसको हावापानीसँग गहिरो सम्बन्ध हुन्छ। भूमि प्रकृतिको वरदान हो। प्रत्येक देशमा यसको महत्त्व कम छैन। यसमा विभिन्न तत्त्वहरू पाइन्छन् जसले कुनै पनि बाली फस्टाउन मद्दत गर्छन्। पृथ्वीमा विद्यमान विभिन्न प्राकृतिक स्रोतहरूमध्ये भूमिलाई महत्त्वपूर्ण मानिन्छ। यो सीमित प्रकृति प्रदत्त उपहार हो। वस्तुतः भूमि मानव जातिको मूल्यवान् सम्पत्ति हो। जसमा सम्पूर्ण मानवजातिको बस्ती बसाउने कामदेखि विभिन्न व्यवसाय सञ्चालन गर्ने कामसम्म गरिन्छ। यी व्यवसायमध्ये खेतीपातीले महत्त्वपूर्ण भूमिका खेल्दै आएको छ। जुनबिना मानव जातिको अस्तित्व नै सम्भव छैन। पृथ्वीको कुल १३ लाख हेक्टर भूमिमध्ये ११ प्रतिशत मात्र सिँचित छ। तसर्थ आगामी दिनहरूमा यहाँको भूमिको सदुपयोग गर्न नसकेमा भोकमरीले भीषण रूप लिनेछ र मानव जातिको अस्तित्व नै संकटमा रहनेछ। वास्तवमा विश्वको भौगोलिक वास्तविकतालाई आधार मानेर भूमिको अधिकतम सदुपयोग गर्न सके यहाँको कृषि उत्पादन अभिवृद्धि गरेर भोकमरीको समस्या मात्र न्यूनीकरण नभई विभिन्न क्षेत्रको विकासमा समेत केही टेवा पुग्नेछ। भूमि जुनसुकै देशको पनि प्रमुख सम्पत्ति हो। जसमा सम्पूर्ण जनताको भविष्य निर्भर रहन्छ। वास्तवमा यसको अधिकतम सदुपयोग गर्न सकेमा मात्र जुनसुकै देशको सर्वतोमुखी विकासमा सघाउ पुगी सम्बन्धित अर्थतन्त्रमा समेत सकारात्मक प्रभाव पर्नेछ। नेपालमा रासायनिक मलको अत्यधिक प्रयोग, पीएच भ्यालुमा आएको गिरावट, पोटास तत्त्वमा देखिएको निरन्तर कमी आदि कारणहरूले यहाँको माटोको उर्वराशक्ति प्रत्येक वर्ष घट्दै गएको तथ्य कृषि विभागले सार्वजनिक गरेका तथ्यांकहरूले इंगित गरेका छन्। केही वर्षअघि ३० हजार नमुना माटो परीक्षण गर्दा ४०४५ प्रतिशत माटो मात्र तटस्थ रहेको पाइएको छ। यहाँको माटोको डिजिटल नक्सांकनमा खेतीयोग्य जमिनको ५०५५ प्रतिशत माटो अम्लीय प्रकृतिको छ भने ४५ प्रतिशत क्षारीय र ४० प्रतिशत मात्र तटस्थ प्रकृतिको पाइएको छ। वास्तवमा प्रांगारिक पदार्थलाई माटोको आधारको रूपमा लिइन्छ। तर ४०४५ प्रतिशत माटोमा प्रांगारिक पदार्थको मात्रा न्यून देखिएको छ भने ३१ प्रतिशतमा मध्यम र १५ प्रतिशतमा अधिक देखिएको छ। यसबाट कृषि उत्पादनमा धेरै प्रभाव परेको छ। नेपालको कुल भूभागमा झन्डै तीन करोड जनता बसोबास गर्दै आएका छन्। यहाँको भूमिमा प्रतिवर्ग किलोमिटर जनघनत्व झन्डै १८१ देखिए पनि कृषियोग्य भूमिको प्राप्यताको आधारमा यो देश विश्वमा कम खेतीयोग्य जमिन हुने देशहरूमध्ये एक मानिन्छ। त्यसैले अहिले नै यहाँको भूमि सदुपयोग नगरेमा भविष्यमा यहाँ भोकमरीको विकराल समस्या आउन सक्छ। नेपालको तराई, पहाड र हिमाली क्षेत्रहरूमा जनसंख्या र खेतीयोग्य जमिनबीच ठूलो अन्तर छ। उदाहरणको लागि विसं २०६८ सालमा गरिएको जनगणनाअनुसार यहाँको हिमाली क्षेत्रमा कुल जनसंख्याको ६८ प्रतिशत बसोबास गरेको देखिन्छ भने उक्त क्षेत्रमा खेती गरिएको जग्गा ५ प्रतिशत मात्र देखिन्छ। तर ४५१ प्रतिशत जनसंख्या बसोबास गरेको पहाडी क्षेत्रमा ४६ प्रतिशत जमिनमा खेती गरेको देखिन्छ। यसैगरी ५०२ प्रतिशत जनसंख्या रहेको तराई क्षेत्रमा ४७५ प्रतिशत खेती गरिएको देखिन्छ। नेपाल एक कृषि प्रधान देश भए तापनि यसको प्राकृतिक बनोटको कारण खेतीयोग्य जमिन सीमित छ। तसर्थ यहाँ प्रत्येक वर्ष जनसंख्या वृद्धि र कृषि उत्पादनबीच सन्तुलन कायम गर्न सकिएको छैन। जसको फलस्वरूप केही दुर्गम हिमाली र पहाडी जिल्लाहरू भोकमरीको समस्याले पीडित छन्। वस्तुतः नेपालको हावापानीले विश्वकै हावापानीको प्रतिनिधित्व गर्ने हुनाले यहाँ विभिन्न किसिमका कृषि उपजहरू उत्पादन गर्न सकिन्छ। तर यहाँबाट प्रत्येक वर्ष करिब २ करोड ४० लाख मेट्रिकटन माटो बगेर बंगलादेशमा थुप्रिन्छ। जसको फलस्वरूप यहाँको माटोको उत्पादकत्व घट्दै गएको छ र केही वर्षयता यहाँ प्रत्येक वर्ष खाद्यान्नलगायत विभिन्न कृषि उपजहरूको आयात तीव्र रूपले बढिरहेको छ। फलतः यहाँको व्यापार घाटा बढेर अर्थतन्त्रमा समेत नकारात्मक प्रभाव परेको छ। यथार्थतः नेपालको कुल भूभागमध्ये करिब २७ प्रतिशत खेतीयोग्य छ। यसको सदुपयोग गर्न सके यहाँको खाद्यान्न तथा अन्य कृषि उपजहरूको आवश्यकता परिपूर्ति गर्न सकिन्छ। तर यस सम्बन्धमा आजसम्म पनि सम्बन्धित पक्षको ध्यान आकृष्ट हुन सकेको छैन। जुन दुःखको कुरा हो। भूमिको सदुपयोगको लागि भूउपयोग नीतिले महत्त्वपूर्ण भूमिका खेल्ने कुरा विकसित देशहरूको इतिहासबाट प्रस्ट हुन्छ। तर, नेपालका सात प्रदेशमध्ये कर्णालीले मात्र उक्त नीति सार्वजनिक गरेको छ। कर्णाली प्रदेश सरकारको निर्णयअनुसार भूमि व्यवस्था, कृषि तथा सहकारी मन्त्रालयको नेतृत्वमा प्रदेश योजना आयोगको सहकार्य तथा संयुक्त राष्ट्रसंघको प्राविधिक सहयोगमा उक्त नीति निर्माण गरिएको हो। सर्वप्रथम त स्थानीय तहको सक्रिय सहभागितामा स्थानीय तहको भूउपयोगसम्बन्धी प्रस्ताव निर्माण गरियो। जसका लागि स्थानीय तहको भूमिस्रोत, भौतिक तथा भौगोलिक स्वरूप, बहुप्रकोपीय जोखिम, जलवायुजन्य जोखिम, वन तथा वातावरण, सहरीकरण, पूर्वाधार सम्पदा, जनसंख्या आदिसम्बन्धी तथ्यांकहरूको राम्ररी विश्लेषण गरिएको थियो। उक्त नीतिको कार्यान्वयनपछि एकातिर कर्णाली प्रदेशको बाँझो तथा खेतीयोग्य जमिनको सदुपयोग गर्ने बाटो खुल्नेछ भने अर्कोतिर भूमि तथा भूमिस्रोतको यथोचित परिपाटीबाट उपयोग भई उक्त प्रदेशको आर्थिक तथा सामाजिक विकासमा केही योगदान पुग्नेछ। तर, समग्र देशको भूमि सदुपयोगको लागि भने अन्य प्रदेशहरूले पनि उक्त नीति निर्माण गर्नुपर्छ। विगतमा भूमि उपयोग नीति राम्ररी कार्यान्वयन गर्न नसक्नाले यहाँ एकातिर अव्यवस्थित बसोबास क्षेत्र एवं सहरी क्षेत्र बढ्दै गयो भने अर्कोतर्फ सुकुम्बासीलगायत विभिन्न नाममा सरकारी तथा सार्वजनिक जग्गामा अतिक्रमण गर्ने प्रवृत्ति पनि चुलिँदै गयो। यति मात्र नभई यहाँको खेतीयोग्य जग्गामा भएको अनियन्त्रित खण्डीकरणले कृषि उत्पादन तथा उत्पादकत्वमा ह्रास आउन थाल्यो। उक्त नीतिमा कृषि क्षेत्रलगायत सात क्षेत्र वर्गीकरण गरिएको छ। त्यसैले भविष्यमा उक्त नीति उपयुक्त किसिमबाट कार्यान्वयन गर्न सकिएमा यहाँको भूमि सदुपयोगमा सघाउ पुग्नेछ। जसको फलस्वरूप यहाँको कृषि उत्पादन तथा उत्पादकत्व वृद्धि हुनेछ र अर्थतन्त्रमा समेत सकारात्मक प्रभाव पर्नेछ। यति मात्र नभई प्रत्येक वर्ष तीव्र रूपले बढ्दै गएको भोकमरीको समस्या न्यूनीकरणमा पनि सघाउ पुग्नेछ।"
पर्यटक भित्र्याउँ,"हालैसालै नेपाल पर्यटन बोर्ड (एनटीबी) ले प्रकाशित गरेको तथ्यांकमा जनाइएअनुसार सन् २०२४ को ११ महिनामा नेपालमा १० लाख ५५ हजार ५ सय ३३ जना विदेशी पर्यटकले भ्रमण गरेका छन्। सो तथ्यांकअनुसार सन् २०२४ को नोभेम्बर महिनामा नेपालमा एक लाख १४ हजार ५ सय १ जना विदेशी पर्यटक भ्रमण गर्न आएका छन्। जबकि नेपाल सरकारको लक्ष्य चाहिँ सन् २०२४ मा कम्तीमा १३ लाख १५ हजार विदेशी पर्यटकको संख्या पुर्याउने भन्ने रहेको थियो, छ। आर्थिक वर्ष २०८००८१ मा चाहिँ कम्तीमा पनि १६ लाख विदेशी पर्यटकको संख्या नेपाल भित्र्याउने लक्ष्य लिइएको छ। तर, सो लक्ष्य पूरा नहुने पक्का जस्तै भइसकेको छ। त्यसका अनेक कारणहरू रहेका छन्। तल अहिलेसम्म (११ महिनामा) मासिक रूपमा कति विदेशी पर्यटकहरू नेपाल भ्रमण गर्न आए त ? भनी सन् २०२४ को ११ महिनाको तथ्यांक प्रस्तुत गरिएको छ। १, जनवरी महिनामा ७९ हजार १ सय जना। २, फेब्रुअरी महिनामा ९४ हजार ४ सय २६ जना। ३, मार्चमा १ लाख २८ हजार १ सय ६७ जना। ४, अप्रिल महिनामा १ लाख ११ हजार ३ सय ७६ जना। ५, मे महिनामा ९० हजार २ सय ११ जना। ६, जुन महिनामा ७६ हजार ७ सय ३६ जना। ७, जुलाई महिनामा ६४ हजार ५ सय ९९ जना। ८, अगस्ट महिनामा ७२ हजार ७ सय १९ जना। ९, सेप्टेम्बर महिनामा ९६ हजार ३ सय ५ जना। १०, अक्टोबर महिनामा एक लाख २४ हजार ३ सय ३ जना। ११, नोभेम्बर महिनामा १ लाख १४ हजार ५ सय १ जना विदेशी पर्यटक आएका छन्। यसरी हेर्दाखेरि सन् २०२४ को ११ महिनामा १० लाख ५५ हजार ५ सय ३३ जना विदेशी पर्यटकहरू मात्रै नेपालको भ्रमण गर्न आएको देखिन्छ। विगत पाँच वर्षमा नेपाल भ्रमण गर्न आएका विदेशी पर्यटकहरूको संख्यालाई तथ्यांकमा हेर्दाखेरि ठूलो उतारचढाव आएको देखिन्छ। जस्तै सन् २०२३ मा नेपाल भ्रमणमा आएका विदेशी पर्यटकको संख्या १० लाख १४ हजार ८ सय ७४ जना पुगेको थियो भने सन् २०२० मा २ लाख ३० हजार ८५ जना विदेशी पर्यटक मात्रै नेपाल भ्रमणमा आएका थिए। यो भनेको तथ्यांक हेर्दा सन् २०१९ मा भन्दा ८२ प्रतिशतले कम विदेशी पर्यटकहरू नेपाल भ्रमण गर्न आएको तथ्यांक रहेको थियो। त्यस्तै सन् २०२१ मा केवल १ लाख ३१ हजार विदेशी पर्यटकहरू मात्रै नेपाल भ्रमण गर्न आएका थिए। तर, सन् २०२२ मा नेपाल भ्रमण गर्न आउने विदेशी पर्यटकको त्यो संख्यामा ठूलो पैमानामा वृद्धि भएर ६ लाख १४ हजार १ सय ४८ विदेशी पर्यटकले नेपाल भ्रमण गरेका थिए। त्यसअघि नेपाली पर्यटनको इतिहासमा सन् २०१९ मा सबैभन्दा धेरै विदेशी पर्यटक नेपाल भ्रमण गर्न आएका थिए। स्मरण रहोस्, सन् २०१९ मा ११ लाख ९७ हजार चानचुन विदेशी पर्यटकहरू नेपाल भ्रमण गर्न आएका थिए। हुन त नेपाल सरकारले धेरै ढिला गरेर (विसं २०६५ मा) समग्रमा नेपालको पर्यटन नीतिहरू कस्तो हुने भन्ने ? सम्बन्धमा बृहद् ढंगले अध्ययन गरेर नै होला, नेपालको पर्यटन नीति२०६५ ल्याएको लगभग १६ वर्ष भएको छ। संस्कृति, पर्यटन तथा नागरिक उड्डयन मन्त्रालयले धेरै ढिला गरेर २०६५ सालमा ल्याएको सो पर्यटन नीतिअनुसार सरकारले लगभग १६ वर्षको अवधिमा पर्यटनसम्बन्धी केके काम गर्यो, केके उपलब्धिहरू हासिल गर्यो ? भनी मिहिन ढंगले हेर्ने र केलाउने हो भने अझै पनि उल्लेख गर्न लायक त्यस्तो उल्लेखनीय उपलब्धिहरू देखा नपर्ला ! हुन त नेपालको पर्यटन नीति २०६५ को बुँदा नम्बर ६, को (क) मा उल्लेख गरिएको दीर्घकालीन दृष्टिकोणः अन्तर्गत नेपालका प्राकृतिक, सांस्कृतिक, जैविक एवम् मानवनिर्मित सम्पदाहरूको संरक्षण तथा प्रवद्र्धन गर्दै नेपाललाई विश्व मानचित्रमा आकर्षक, रमणीय र सुरक्षित गन्तव्यस्थलको रूपमा विकास गर्नु पर्यटन क्षेत्रको दीर्घकालीन दृष्टिकोण (भिजन) हुनेछ भनी उल्लेख गरिएको भने (ख)मा राखिएको लक्ष्यमा राष्ट्रिय सम्पदाहरूलाई दिगो उपयोगको माध्यमबाट पर्यटकीय क्रियाकलाप प्रयोग गरी राष्ट्रिय आयमा पर्यटन क्षेत्रको उल्लेख्य मात्रामा वृद्धि गराई जनताको जीवनस्तरमा सुधार ल्याउनु पर्यटन क्षेत्रको लक्ष्य हुनेछ भनिएको छ यसरी हेर्दाखेरि नेपालको पर्यटन नीति २०६५ को अनेकौं बुँदा र नम्बरहरू अनि (क), (ख), (ग), (क) १, २,(ख) १, २, ३,(ग) १, २, ३, ४आदिमा नेपालको पर्यटनसम्बन्धी अनेकौं मिसन, भिजन, गोल आदिको वर्णन गरिएको छ। पर्यटन नीतिहरू र सरकारी घोषणाको कुरो गर्दाखेरि आर्थिक वर्ष २०८१०८२ को बजेट भाषणमा तत्कालीन अर्थमन्त्री वर्षमान पुनले आर्थिक वर्ष (विसं ०८१८२) मा १६ लाख विदेशी पर्यटक भित्र्याउने उल्लेख गर्नु भएको थियो। सरकारको सो लक्ष्य अब पूरा होला के त ? कसरी पूरा होला त ? सोचनीय छ।"
पोखरा र विराटनगरबीचको खेल सुपर ओभरमा,"काठमाडौं : एनपीएलको पहिलो खेल सुपर ओभरमा गएर टुंगो लाग्ने भएको छ। विराटनगरका लागि अन्तिम ओभरमा १३ रन जोगाउने जिम्मेवारी वसिर अहमदले पाएका थिए । तर उनले पहिलो बल डट खाँदा दोस्रो बलमा १ रन तेस्रो बलमा छक्का र अन्तिम बलमा छक्का खाँदा खेल सुपर ओभरमा गएको हो। किर्तिपुरस्थित त्रिवि क्रिकेट मैदानमा विराटनगर किंग्सले दिएको १४० रनको लक्ष्य पछ्याएको पोखराले २० ओभरमा ६ विकेट गुमाउँदै १३९ रन बनाउँदा खेल बराबरीमा पुगेको हो। त्यसपछि खेल सुपर ओभर भएको हो। सुपर ओभरमा पोखराका लागि एन्ड्रिस गोउस र रेमोन रिफर आएका थिए। सुपर ओभरको पहिलो खेलमा रेमोन रिफरले अगाडिको २ बलमा छक्का प्रहार गर्दा तेस्रो बल डट भयो चौथो बलमा चौका, पाँचौं बलमा १ रन र अन्तिम बलमा १ रन प्रहार गर्दै सुपर ओभरमा १८ रन बनायो। सुपर ओभरका लागि विराटनगरका कप्तान सन्दीप लामिछानेले बलिङ गरेका थिए।"
"पोखरा एभेन्जर्सविरुद्ध विराटनगर किंग्सले टस जित्यो, पहिले ब्याटिङ गर्ने","काठमाडौं : नेपाल प्रिमियर लिग (एनपिएल) मा पोखरा एभेन्जर्सविरुद्ध विराटनगर किंग्सले टस जितेको छ । त्रिवि क्रिकेट मैदानमा बिहीबारको पहिलो खेलमा विरानगरका कप्तान सन्दीप लामिछानेले टस जितेर ब्याटिङ रोजेका हुन् । पोखरा एभेन्जर्स अंक तालिकामा ७ औं स्थानमा र विराटनगर किंग्स ८ औं स्थानमा छ। खेलाडि कोको छन् ? पोखरा एभेन्जर्सको प्लेइङ११ कुशल भुर्तेल, किरण ठगुन्ना, दिनेश खरेल, सागर ढकाल,माईकल लिस्क, नारायण जोशी, तृत राज दास, विपिन खत्री, आन्द्रेस गौस(विकेटकिपर), रेमन रिफर, जेन मल्लिक विराटनगर किंग्सको प्लेइङ११ सन्दीप लामिछाने, लोकेश बम, मार्टिन गप्टिल, क्रिस सोल, निकोलस कीर्तन, प्रतिस जिशी, बसिर अहमद, दिपक बोहोरा, अनिल खरेल, नरेन भट्ट र स्कट एडवार्डस"
पोखरा एभेन्जर्सले लियो विराटनगरको पहिलो विकेट,काठमाडौं : विराटनगर किंग्सविरुद्ध पोखरा एभेन्जर्सले पहिलो विकेट लिएको छ। त्रिवि क्रिकेट मैदानमा नेपाल प्रिमियर लिग (एनपिएल)को आजको पहिलो खेलमा विराटनगर किंग्सका मार्टिन गुप्टिललाई सागर ढकालले आउट गरेका हुन्। पाँचौं ओभरको तेस्रो बलमा उनको विकेट गएको हो। उनले १४ बलमा ५ रन मात्र बनाए। अहिले ५ ओभरको समाप्तिमा विराटनगर किंग्सले १ विकेटको क्षतिमा २७ रन बनाएर खेलिरहेको छ। विरानगरका कप्तान सन्दीप लामिछानेले टस जितेर ब्याटिङ रोजेका हुन्। पोखरा एभेन्जर्स ३ खेलमा हार र १ खेल जित्दै अंक तालिकामा ७ औं स्थानमा र विराटनगर किंग्स पनि ३ खेलमा हार र १ खेलमा जित निकाल्दै ८ औं स्थानमा छ।
"पोखराले सुपर ओभरमा विराटनगरलाई हरायो, रेमोन रेफर चम्किँदा प्ले अफ सम्भावना कायमै","काठमाडौं : नेपाल प्रिमियर लिग(एनपीएल)को एघारौं दिनको पहिलो खेलमा विराटनगर किंग्सलाई सुपर ओभरमा हराउँदै पोखराले प्ले अफ सम्भावना कायमै राखेको छ। पोखराले सुपर ओभरमा विराटनगरलाई १३ रनले हराउँदै प्लेअफ सम्भावना कायमै राखेको हो। सुपर ओभरमा पोखराका लागि एन्ड्रिस गोउस र रेमोन रिफर आएका थिए। सुपर ओभरको पहिलो खेलमा रेमोन रिफरले अगाडिको २ बलमा छक्का प्रहार गर्दा तेस्रो बल डट भयो चौथो बलमा चौका, पाँचौं बलमा १ रन र अन्तिम बलमा १ रन प्रहार गर्दै सुपर ओभरमा १८ रन बनायो। सुपर ओभरका लागि विराटनगरका कप्तान सन्दीप लामिछानेले बलिङ गरेका थिए। पोखराले सुपर ओभरमा दिएको १९ रनको लक्ष्य पछ्याउन विराटनगरले मार्टिन गप्टिल र निकोलस क्रिटोन आए। पोखराका लागि रेमोन रिफरले सुपर ओभर बलिङ गरे। पहिलो बलमा १ रन गप्टिलले लिए। दोस्रो बलमा क्रिटोनले १ रन लिए, तेस्रो बलमा मार्टिनले १ रन र चौथो बलमा डट बल, पाँचौं बलमा निकोलस क्रिटोनले १ रन लिए। अन्तिम बल फाल्ने बेला रेफरले वाइड फाले। अन्तिम बल डट फाल्दै विराटनगरलाई सुपर ओभरमा १३ रनले हराएको हो। किर्तिपुरस्थित त्रिवि क्रिकेट मैदानमा विराटनगर किंग्सले दिएको १४० रनको लक्ष्य पछ्याएको पोखराले २० ओभरमा ६ विकेट गुमाउँदै १३९ रन बनाउँदा खेल बराबरीमा पुगेको हो। त्यसपछि खेल सुपर ओभर भएको हो। कीर्तिपुरस्थित त्रिवि क्रिकेट मैदानमा विराटनगर किंग्सले दिएको १४० रनको लक्ष्य पछ्याएको पोखराले २० ओभरमा ६ विकेट गुमाउँदै १३९ रन बनायो। विराटनगरका लागि अन्तिम ओभरमा १३ रन जोगाउने जिम्मेवारी वसिर अहमदले पाएका थिए तर उनले पहिलो बल डट खाँदा दोस्रो बलमा १ रन तेस्रो बलमा छक्का र अन्तिम बलमा छक्का खाँदा खेल सुपर ओभरमा गएको हो। निर्धारित खेलमा भने पोखराका लागि एन्ड्रिस गोउसले सर्वाधिक ३९ रन बनाए। उनले २७ बलमा ७ चौका प्रहार गरे। पोखराले पावरप्लेमा १ विकेटको क्षति ५९ रन बनाएको थियो। पोखराका दुई ओपनर दिनेश खरेल र एन्ड्रिस गोउसको उत्कृष्ट ४७ रनको साझेदारी गरे। ओपनर दिनेश खरेल ४३ ओभरमा प्रतिश जिसीको बलमा अनिल खरेलको हातमा क्याच भए। उनले ११ बलमा १ छक्कासहित ११ रन बनाए। १० ओभरमा १ विकेटको क्षतिमा ७८ रन बनाएको थियो। दोस्रो विकेटका रुपमा १०३ ओभरमा पोखराले एन्ड्रिस गोउसलाई गुमायो। तेस्रो विकेट जेन मलिक, चौथो विकेटका रुपमा कुशल भुर्तेल ३१ रन बनाउँदै पेभेलियन फर्किए। १४२ मा कुशलको विकेट जाँदा १४३ मा पाँचौं विकेट तिर्थ राज दासको गयो। विराटनगरका लागि प्रतिश जिसीले सर्वाधिक ४ विकेट लिए। क्रिस सोलले २ विकेट लिए। त्यसअघि, ब्याटिङ गरेको विराटनगर किंग्सले पोखरा एभेन्जर्सविरुद्ध निर्धारित २० ओभरमा ७ विकेट गुमाउँदै १३९ रन बनाएको हो। विराटनगरका लागि स्कट इड्वार्डले सर्वाधिक ४५ रन बनाए। उनले ३५ बलमा ५चौका प्रहार गरे। विराटनगरले पावरप्लेमा २ विकेट गुमाउँदै ३४ रन बनाएको छ। विराटनगरले पहिलो विकेटका रुपमा ओपनर मार्टिन गप्टिललाई ५ रनमा गुमायो। उनलाई पोखराका बायाँ हाते अर्थोडक्स सागर ढकालले ४३ ओभरमा आउट गरे। अर्का ओपनर लोकेश बमलाई रेमोन रेफरलाई कट एण्ड बोल्ड गरे। उनी पावर प्लेकोअन्तिम बलमा आउट भएका हुन्। उनले १६ बलमा २ चौका र २ छक्का सहित २६ रन बनाए। ७१ ओभरमा नरेन भट्ट ४ रन बनाउँदै दिनेश खरेलको बलमा सागर ढकालबाट क्याच भए। विराटनगरले १० ओभरमा ३ विकेट गुमाउँदै ६१ रन बनाएको हो। चौथो विकेट विराटनगरका निकोलस क्रिटोनको विकेट गयो। उनले १६ बलमा १ छक्कासहित १९ रन बनाए। उनले चौथो विकेटका लागि स्कट इड्वार्डसँग ४३ रनको साझेदारी गरे। क्रिस सोल ७ रन र दिपक बोहोरा ४ रनमा आउट भए। वसिर अहमद २० बलमा १ चौकासहित २१ रन र प्रतिश जिसी १ बलमा १ चौकासहित ४ रनमा अविजित रहे। पोखरा एभेन्जर्सका लागि सागर ढकाल र रेमोन रेफरले २२ विकेट लिए। दिनेश खरेलले १ विकेट लिए।"
विराटनगर किंग्सले लियो पोखरा एभेन्जर्सको पहिलो विकेट,काठमाडौं : नेपाल प्रिमियर लिग (एनपीएल)मा पो पोखरा एभेन्जर्सविरुद्ध विराटनगर किंग्सले पहिलो विकेट लिएको छ। कीर्तिपुरस्थित त्रिवि क्रिकेट मैदानमा टस जितेर ब्याटिङ गरेको विराटनगरले दिएको १४० रनको लक्ष्य पछ्याउनेक्रममा पोखरा एभेन्जर्सका दिनेश खरेल आउट भएका हुन्। ४३ ओभरमा उनी प्रतिश जिसीको बलमा अनिल खरेलबाट क्याच भए। अहिले पाँच ओभरको समाप्तिमा १ विकेटको क्षतिमा पोखरा ५२ रन बनाएर खेलिरहेको छ। विराटनगर किंग्सले पोखरा एभेन्जर्सविरुद्ध निर्धारित २० ओभरमा ७ विकेट गुमाउँदै १३९ रन बनाएको हो। स्कट इड्वार्डले सर्वाधिक ४५ रन बनाए। उनले ३५ बलमा ५चौका प्रहार गरे। पोखरा एभेन्जर्सका लागि सागर ढकाल र रेमोन रेफरले २२ विकेट लिए। दिनेश खरेलले १ विकेट लिए।
१० ओभरमा विराटनगरले बनायो ६१ रन,काठमाडौं : नेपाल प्रिमियर लिग(एनपीएल)को एघारौं दिनको पहिलो खेलमा विराटनगर किंग्सले पोखरा एभेन्जर्सविरुद्ध १० ओभरमा ६१ रन बनाएको छ । किर्तिपुरस्थित त्रिवि क्रिकेट मैदानमा टस जितेर ब्याटिङ गरेको विराटनगरले १० ओभरमा ३ विकेट गुमाउँदै ६१ रन बनाएको हो । विराटनगरले पावरप्लेमा २ विकेट गुमाउँदै ३४ रन बनाएको थियो। विराटनगरले पहिलो विकेटका रुपमा ओपनर मार्टिन गप्टिललाई ५ रनमा गुमायो । उनलाई पोखराका बायाँ हाते अर्थोडक्स सागर ढकालले ४३ ओभरमा आउट गरे। अर्का ओपनर लोकेश बमलाई रेमोन रेफरलाई कट एण्ड बोल्ड गरे । उनी पावर प्लेकोअन्तिम बलमा आउट भएका हुन् । उनले १६ बलमा २ चौका र २ छक्का सहित २६ रन बनाए । ७१ ओभरमा नरेन भट्ट ४ रन बनाउँदै दिनेश खरेलको बलमा सागर ढकालबाट क्याच भए । त्यसपछि हाल क्रिजमा स्कट इड्वार्ड ११ र निकोलस क्रिटोन १३ रन बनाएर खेलिरहेका छन् ।
पावरप्लेमा पोखराको उत्कृष्ट सुरुवात,"काठमाडौं : नेपाल प्रिमियर लिग (एनपीएल)मा पोखरा एभेन्जर्सले पावरप्लेमा ५९ रन बनाएको छ। कीर्तिपुरस्थित त्रिवि क्रिकेट मैदानमा विराटनगर किंग्सले दिएको १४० रनको लक्ष्य पछ्याएको पोखराले पावरप्लेमा १ विकेटको क्षती ५९ रन बनाएको छ। पोखराका दुई ओपनर दिनेश खरेल र एन्ड्रिस गोउसको उत्कृष्ट ४७ रनको साझेदारी गरे। ओपनर दिनेश खरेल ४३ ओभरमा प्रतिश जिसीको बलमा अनिल खरेलको हातमा क्याच भए। उनले ११ बलमा १ छक्कासहित ११ रन बनाए। हाल क्रिजमा ओपनर एन्ड्रिज गोउस ३५ र कप्तान कुशल भुर्तेत ८ रन बनाएर खेलिरहेका छन्। यी दुवै टिमको यो पाँचौं खेल हो। दुवै टिमले ११ खेल जितेका छन्। तर रन रेटका आधारमा पोखरा विराटनगरभन्दा अगाडि छ। यी दुवैले लुम्बिनी लायन्सलाई जितेको हो। विराटनगरले पहिलो खेलमा जनकपुर बोल्ट्ससँग ८ विकेट, दोस्रो खेलमा सुदुरपश्चिम रोयल्ससँग ९० रनले पराजित भएको विराटनगरले तेस्रो खेलमा लुम्बिनीलाई २ विकेटले हराएको हो। चौथो खेलमा कर्णालीसँग ७ रनले पराजित भएको हो। पोखराले पहिलो खेलमा चितवन राइनोजसँग ८७ रन, जनकपुरसँग ७ विकेटले हारेको पोखराले तेस्रो खेलमा लुम्बिनीलाई १० विकेटले हराएको हो। चौथो खेलमा कर्णालीसँग ७ विकेटले पराजित भएको थियो।"
विराटनगरले पोखरालाई दियो १४० रनको लक्ष्य,"काठमाडौं : नेपाल प्रिमियर लिग (एनपीएल)को एघारौं दिनको पहिलो खेलमा विराटनगर किंग्सले पोखरा एभेन्जर्सलाई १४० रनको विजयी लक्ष्य प्रस्तुत गरेको छ। विराटनगर किंग्सले पोखरा एभेन्जर्सविरुद्ध निर्धारित २० ओभरमा ७ विकेट गुमाउँदै १३९ रन बनाएको हो। कीर्तिपुरस्थित त्रिवि क्रिकेट मैदानमा टस जितेर ब्याटिङ गरेको विराटनगरका लागि स्कट इड्वार्डले सर्वाधिक ४५ रन बनाए। उनले ३५ बलमा ५चौका प्रहार गरे। विराटनगरले पावरप्लेमा २ विकेट गुमाउँदै ३४ रन बनाएको छ। विराटनगरले पहिलो विकेटका रुपमा ओपनर मार्टिन गप्टिललाई ५ रनमा गुमायो। उनलाई पोखराका बायाँ हाते अर्थोडक्स सागर ढकालले ४३ ओभरमा आउट गरे। अर्का ओपनर लोकेश बमलाई रेमोन रेफरलाई कट एण्ड बोल्ड गरे। उनी पावर प्लेकोअन्तिम बलमा आउट भएका हुन्। उनले १६ बलमा २ चौका र २ छक्का सहित २६ रन बनाए। ७१ ओभरमा नरेन भट्ट ४ रन बनाउँदै दिनेश खरेलको बलमा सागर ढकालबाट क्याच भए। विराटनगरले १० ओभरमा ३ विकेट गुमाउँदै ६१ रन बनाएको हो। चौथो विकेट विराटनगरका निकोलस क्रिटोनको विकेट गयो। उनले १६ बलमा १ छक्कासहित १९ रन बनाए। उनले चौथो विकेटका लागि स्कट इड्वार्डसँग ४३ रनको साझेदारी गरे। क्रिस सोल ७ रन र दिपक बोहोरा ४ रनमा आउट भए। वसिर अहमद २० बलमा १ चौकासहित २१ रन र प्रतिश जिसी १ बलमा १ चौकासहित ४ रनमा अविजित रहे। पोखरा एभेन्जर्सका लागि सागर ढकाल र रेमोन रेफरले २२ विकेट लिए। दिनेश खरेलले १ विकेट लिए। यी दुवै टिमको यो पाँचौं खेल हो। दुवै टिमले ११ खेल जितेका छन्। तर रन रेटका आधारमा पोखरा विराटनगरभन्दा अगाडि छ। यी दुवैले लुम्बिनी लायन्सलाई जितेको हो। विराटनगरले पहिलो खेलमा जनकपुर बोल्ट्ससँग ८ विकेट, दोस्रो खेलमा सुदुरपश्चिम रोयल्ससँग ९० रनले पराजित भएको विराटनगरले तेस्रो खेलमा लुम्बिनीलाई २ विकेटले हराएको हो। चौथो खेलमा कर्णालीसँग ७ रनले पराजित भएको हो। पोखराले पहिलो खेलमा चितवन राइनोजसँग ८७ रन, जनकपुरसँग ७ विकेटले हारेको पोखराले तेस्रो खेलमा लुम्बिनीलाई १० विकेटले हराएको हो। चौथो खेलमा कर्णालीसँग ७ विकेटले पराजित भएको थियो।"
पावरप्लेमा विराटनगरको मध्यम सुरुवात,काठमाडौं : नेपाल प्रिमियर लिग(एनपीएल)को एघारौं दिनको पहिलो खेलमा विराटनगर किंग्सले पोखरा एभेन्जर्सविरुद्ध मध्यम सुरुवात गरेको छ । किर्तिपुरस्थित त्रिवि क्रिकेट मैदानमा टस जितेर ब्याटिङ गरेको विराटनगरले पावरप्लेमा २ विकेट गुमाउँदै ३४ रन बनाएको छ । विराटनगरले पहिलो विकेटका रुपमा ओपनर मार्टिन गप्टिललाई ५ रनमा गुमायो । उनलाई पोखराका बायाँ हाते अर्थोडक्स सागर ढकालले ४३ ओभरमा पेभेलिएन फर्काए। अर्का ओपनर लोकेश बमलाई ५६ ओभरमा रेमोन रेफरलाई कट एण्ड बोल्ड गरे । उनी पावर प्लेकोअन्तिम बलमा आउट भएका हुन् । उनले १६ बलमा २ चौका र २ छक्कासहित २६ रन बनाए ।
१० ओभरमा पोखराले बनायो ७८ रन,"काठमाडौं : नेपाल प्रिमियर लिग (एनपीएल)मा पोखरा एभेन्जर्सले १० ओभरमा ७८ रन बनाएको छ । कीर्तिपुरस्थित त्रिवि क्रिकेट मैदानमा विराटनगर किंग्सले दिएको १४० रनको लक्ष्य पछ्याएको पोखराले १० ओभरमा १ विकेटको क्षतीमा ७८ रन बनाएको हो । पोखराले पावरप्लेमा १ विकेटको क्षती ५९ रन बनाएको थियो । पोखराका दुई ओपनर दिनेश खरेल र एन्ड्रिस गोउसको उत्कृष्ट ४७ रनको साझेदारी गरे । ओपनर दिनेश खरेल ४३ ओभरमा प्रतिश जिसीको बलमा अनिल खरेलको हातमा क्याच भए । उनले ११ बलमा १ छक्कासहित ११ रन बनाए । हाल क्रिजमा ओपनर एन्ड्रिज गोउस ३८ र कप्तान कुशल भुर्तेत २४ रन बनाएर खेलिरहेका छन् । यी दुवै टिमको यो पाँचौं खेल हो । दुवै टिमले ११ खेल जितेका छन् । तर रन रेटका आधारमा पोखरा विराटनगरभन्दा अगाडी छ । यी दुवैले लुम्बिनी लायन्सलाई जितेको हो । विराटनगरले पहिलो खेलमा जनकपुर बोल्ट्ससँग ८ विकेट, दोस्रो खेलमा सुदुरपश्चिम रोयल्ससँग ९० रनले पराजित भएको विराटनगरले तेस्रो खेलमा लुम्बिनीलाई २ विकेटले हराएको हो । चौथो खेलमा कर्णालीसँग ७ रनले पराजित भएको हो । पोखराले पहिलो खेलमा चितवन राइनोजसँग ८७ रन, जनकपुरसँग ७ विकेटले हारेको पोखराले तेस्रो खेलमा लुम्बिनीलाई १० विकेटले हराएको हो । चौथो खेलमा कर्णालीसँग ७ विकेटले पराजित भएको थियो ।"
जलाशययुक्त तनहुँ आयोजनामा किन ढिलाइ ?,"काठमाडौं ०३८३९ सालमा जापान सरकारको सहयोगमा मकवानपुरमा ६० मेगावाट र ३२ मेगावाटको कुलेखानी जलाशययुक्त आयोजना १ र २ बने। त्यसपछि १४ मेगावाटको कुलेखानी३ आयोजना बन्यो। त्यसयता ४ दशकमा कुनै पनि जलाशययुक्त विद्युत् आयोजना बन्न सकेका छैनन्। सबैभन्दा ठूलो ४५६ मेगावाट क्षमताको माथिल्लो तामाकोसी आयोजना ०७८ सालमा त बन्यो। तर, उक्त आयोजना जलाशयुक्त नभई पिकिङ रन अफ रिभर(पीआरओआर) प्रकृत्तिका हो। नेपाल विद्युत् प्राधिकरणको सहायक कम्पनीले यो आयोजना बनाएको हो। सरकारले दूधकोशी, बूढीगण्डकी, पश्चिम सेतीलगायतका केही जलाशययुक्त जलविद्युत् आयोजना बनाउने भनेर घोषणा गरेको वर्षाैं भयो। तर, यी आयोजना अघि बढ्न सकेका छैनन्। सबैले एउटै समस्या खेपिरहेका छन्, त्यो हो ठेक्काको। बारम्बार ठेक्का परिवर्तन भइरहँदा यी आयोजनाले गति लिन सकेका छैनन्। यस्तै, बारम्बार ठेक्का परिवर्तनको सिकार भएको अर्को निर्माणाधीन जलाशययुक्त आयोजना हो तनहुँ जलविद्युत्। प्राधिकरणको सहायक कम्पनी तनहुँ हाइड्रोपावरले निर्माण गरिरहेकोे यो आयोजनाको ०७२ सालमा वित्तीय व्यवस्थापन सम्पन्न भएको थियो। वित्तीय व्यवस्थापन सम्पन्न भएको ६ वर्षमा आयोजना निर्माण सम्पन्न गर्ने लक्ष्य थियो। तर, १० वर्ष बित्दा पनि आयोजनाको प्रगति करिब ६३ प्रतिशत मात्रै छ। आयोजना प्रमुख श्यामजी भण्डारी तनहुँ आयोजना निर्माणको काम अघि बढिरहेको दाबी गर्छन्। ०८१ असारसम्म यो आयोजना सम्पन्न गर्ने योजनामा प्राधिकरण छ। निर्माणको १० वर्षको अवधीमा यो आयोजनाको २ पटक ठेक्का तोडिएको थियो। आयोजनाको सम्भाव्यता अध्ययन २०५८ मा प्राधिकरणले गरेको थियो। जापानी संस्था जाइकाले २ वर्ष लगाएर पुनः सम्भाव्यता अध्ययन गयो। आयोजना विस्तृत अध्ययन प्रतिवेदन (डीपीआर) भने ४ वर्ष लगाएर ०७२ सालमा सम्पन्न गरिएको थियो। एसियाली विकास बैंकको सहयोगमा गरिएको उक्त अध्ययन जेपावर नामको संस्थाले गरेको थियो। आयोजनाको निर्माणलाई ३ चरण (प्याकेज)मा विभाजन गरिएको छ। प्याकेज१को पहिलो ठेक्का सम्झौता ०७५ साउन १० मा इटालियन कम्पनी सीएमसीसँग भएको थियो। ७ फागुन ०७५ मा ठेक्का तोड्नका लागि सूचना दिइयो। तर, सीएमसीबाट कुनै आधिकारिक जवाफ नआएपछि तनहँु हाइड्रोपावरले २२ फागुन ०७५ मा ठेक्का सम्झौता रद्द गरिएको जानकारी सीएमएसीलाई गराएको थियो। खरिद सम्झौताअनुसार २८ दिनभित्र आयोजनास्थलमा काम सुरु नगरेको, अग्रिम भुक्तानीका लागि बैंक ग्यारेन्टी ल्याउन नसकेको, कम्पनी वित्तीय रूपमा समस्यामा परी ऋणदाताहरूलाई भुक्तानी दिन नसकेर इटालीको अदालतमा न्यायिक प्रक्रियामा रहेको लगायतका कारण देखाएर सम्झौता तोडिएको थियो। सिएमसीसँगको ठेक्का तोडी १२ वैशाख ०७६ मा पुनः ठेक्का आहवान गरिएको थियो। उक्त बोलपत्र प्रक्रियामा प्राप्त कुनै पनि प्राविधिक बोलपत्र सारभूत रूपमा प्रभावग्राही हुन नसकेको कारण देखाउँदै सबै बोलपत्रहरू अस्वीकृत गरिएका थिए। एडीबीको खरिद निर्देशिका अनुरूप १६ फागुन ०७६ मा दोस्रोपटक पुनः बोलपत्र आह्वान गरिएको थियो। त्यसपछि ९ चैत ०७७ मा सोंग दा कर्पोरेसन, भियतनामकालिका कन्सट्रक्सन प्रालि नेपाल जेभीसँग ठेक्का सम्झौता भएको थियो। आयोजनाको सुरुङ, विद्युत् गृह निर्माण र हाइड्रोमेकानिकल तथा इलेक्ट्रोमेकानिकल उपकरण आपूर्ति, जडान तथा सञ्चालन लगायतका दोस्रो प्याकेजका काम गर्न सबैभन्दा कम बोलकबोल गर्ने चिनियाँ कम्पनी सिनो हाइड्रो कर्पोरेसन लिमिटेड सँग ०७५ साउन १० गते ठेक्का सम्झौता भएको थियो। आयोजनाको कुल लागत (प्रसारण लाइन, ग्रामीण विद्युतीकरण तथा निर्माण अवधिको ब्याजसमेत) ५० करोड ५० लाख अमेरिकी डलर छ। एडीबीले १५ करोड, जापान अन्तर्राष्ट्रिय सहयोग नियोग (जाइका)ले १८ करोड ४० लाख, युरोपियन लगानी बैंक (ईआइबी) ले ८ करोड ५० लाख र नेपाल सरकारनेपाल विद्युत् प्राधिकरणले ८ करोड ६० लाख डलर बेहोेर्ने गरी वित्तीय व्यवस्थापन गरिएको छ। जग्गा मुआब्जामा किचलो जलाशययुक्त जलविद्युत् आयोजनाले हालसम्म १४ सय रोपनीको मुआब्जाबापत करिब १ अर्ब ३० करोड रुपैयाँ वितरण गरिसकेको छ। तर, करिब ५ सय रोपनी ऐलानी जग्गाको विवाद मिलेको छैन। ०७४ सालमा कम्पनीले उक्त जग्गाको मुआब्जाको क्षतिपूर्ति मूल्यांकन गरेको थियो। तर, करिब १२० घरधुरी रहेको उक्त क्षेत्रका स्थानीयले त्यसमा चित्त नबुझाएको आयोजना प्रमुख श्यामजी भण्डारी बताउँछन्। यो पनि पढ्नुहोस तनहुँ जलविद्युत् निर्माण प्रगति ६३ प्रतिशत"
"सेयर बजारमा उतारचढाव : नेप्से परिसूचक घट्यो, कारोबार रकम बढ्यो",काठमाडौं :साताको अन्तिम कारोबार दिन बिहीबार नेप्से परिसूचक दोहोरो अंकले घटेर बन्द भएको छ। अघिल्लो दिन बुधबार ४५८८ अंकले बढेको परिसूचक आज ३५२२ अंकले घटेर २६८०४९ विन्दुमा अडिएको छ। नेप्से परिसूचक घटेपनि कारोबार रकम भने बुधबारको तुलनामा बढेको छ। आज ६ अर्बमाथिको कारोबार भएको छ। बुधबार ५ अर्ब ५ करोड बराबरको सेयर कारोबार भएको थियो। यसदिन ३०४ स्क्रिप्सको १ करोड २२ लाख ५९ हजार ९९२ कित्ता सेयर ६ अर्ब ५७ करोड ९ लाख ६२ हजार २५८ रुपैयाँमा खरिदबिक्री भए। नेप्से दोहोरो अंकले घट्दा कुनै पनि कम्पनीको सेयर सकारात्मक सर्किट लेभलमा कारोबार हुन सकेन। आज जानकी फाइनान्स समूहका लगानीकर्ताले सर्वाधिक गुमाए। सो कम्पनीको सेयर ९९९ प्रतिशतले घट्यो। कारोबार रकमका आधारमा जानकी फाइनान्स शीर्ष स्थानमा रह्यो। सो कम्पनीको २४ करोड मूल्य बराबरको सेयर कारोबार भयो। कारोबारमा आएकामध्ये ४० स्टक्सको मूल्य बढ्दा २०४ वटाको घट्यो। दुई समूहको उपसूचक बढ्दा अन्यको घट्यो। मनु एण्ड प्रो र म्यु्चुअल फण्डको उपसूचक बढ्दा अन्यको घटेको हो।
लतरपतर विकास रोक्न मंसिरमै खुले ठेक्का,"वीरेन्द्रनगर : कर्णाली प्रदेश सरकारले गत वर्ष ११ महिनामा ५ अर्ब ८४ करोड ५५ लाख ८ हजार ४ सय ६७ रुपैयाँँ पुँजीगत (विकास बजेट) खर्च गर्यो। जुन त्यो वर्षको साउनदेखि जेठसम्मको हो। तर, असारको एक महिनामा मात्रै ४ अर्ब ८४ करोड ७५ लाख ७७ हजार ९ सय ६ रुपैयाँ पुँजीगत खर्च गर्यो। यसले प्रदेश सरकारको असारे विकास को नमुना देखाउँछ। अर्थात, वर्षका ११ महिनामा सुस्त खर्च गर्ने, अन्तिमअन्तिममा बल गरेर कनिका छरे झैं बजेट सिध्याउने प्रवृत्ति प्रदेश सरकारमा छ भन्ने यसले प्रष्ट गर्छ। अघिल्लो आर्थिक वर्ष ०७९८० को अवस्था पनि त्यस्तै छ। त्यो वर्ष जेठसम्म ६ अर्ब ८० करोड १६ लाख ९२ हजार ७ सय ८० रुपैयााँ पुँजीगत बजेट खर्च भयो। असार महिनामा मात्रै ५ अर्ब ९७ करोड ४८ लाख ५५ हजार ६ सय ७६ रुपैयाँ पुँजीगत खर्च भयो। जति गर्दा पनि खर्च हुन नसकेपछि १० अर्ब ७० करोड ५० लाख ६७ हजार ९२ रुपैयाँ फ्रिज भयो। यस्तै आर्थिक वर्ष ०७८७९ मा पनि विकासे खर्चको अवस्था फरक छैन। त्यो वर्ष प्रदेश सरकारले ६ अर्ब ३ करोड ५७ लाख १७ हजार ५ सय ४७ रुपैयाँँ खर्च गर्यो ११ महिनामा। तर, एक महिना असारमा मात्रै ९ अर्ब ३ करोड ५३ लाख ३६ हजार ६ सय ६२ रुपैयाँ पुँजीगत र वित्तीय अनुदान ११ करोड ७१ लाख ५० हजार बजेट खर्च भयो। त्यस वर्ष १४ अर्ब १९ करोड २४ लाख ८ हजार ७ सय ८७ रुपैयाँ बजेट फ्रिज भयो। विकासे बजेटको बिजोग कर्णाली प्रदेशमा हरेक वर्ष असारमा हुने बजेट खर्चले विकासको गति दिन सकेको छैन। प्रदेश कोष तथा लेखा नियन्त्रण कार्यालयका अनुसार प्रदेशमा गत आर्थिक वर्ष ०८०८१ मा चालुतर्फ १३ अर्ब ८३ करोड ६४ लाख ६५ हजार र पुँजीगत १९ अर्ब ५७ करोड ९३ लाख ९५ हजार गरी ३३ अर्ब ४१ करोड ५८ लाख ६० हजार बजेट थियो। तर, त्यो वर्ष १३ अर्ब ५४ करोड ७६ लाख ५१ हजार ८ सय ६२ रुपैयाँँ बजेट फ्रिज भयो। यस्तै आर्थिक वर्ष ०७९०८० मा चालुतर्फ १३ अर्ब १० करोड ८३ लाख १९ हजार ७ सय ५५ रुपैयाँँ र पुँजीगततर्फ १९ अर्ब ८६ करोड ३६ लाख २३ हजार २ सय रुपैयाँ बजेट छुट्ट्याइएको थियो। जसमा जेठ मसान्तसम्म चालुतर्फ ६ अर्ब २९ करोड ४९ लाख २५ हजार ५२ रुपैयाँँ र पुँजीगततर्फ ६ अर्ब ८० करोड १६ लाख ९२ हजार ७ सय ८० रुपैयाँँ खर्च भयो। तर, आर्थिक वर्षको अन्तिम महिना असारमा मात्रै चालुतर्फ ३ अर्ब १९ करोड ५४ लाख २ हजार ३ सय ५३ रुपैयाँँ र पुँजीगततर्फ ५ अर्ब ९७ करोड ४८ लाख ५५ हजार ६ सय ७६ रुपैयाँ खर्च भयो। उक्त आर्थिक वर्ष १० अर्ब ७० करोड ५० लाख ६७ हजार ९२ रुपैयाँ बजेट फ्रिज भयो। यस्तै आर्थिक वर्ष ०७८०७९ मा चालुतर्फ १३ अर्ब ७८ करोड २९ लाख ९६ हजार ६ सय ९८ रुपैयाँँ र पुँजीगततर्फ २४ अर्ब ५७ करोड ४१ लाख ३२ हजार ३ सय २ रुपैयाँ बजेट थियो। यस्तै, वित्तीय अनुदान ११ करोड ७१ लाख ५० हजार गरी जम्मा ३८ अर्ब ४७ करोड ४२ लाख ७९ हजार बजेट थियो। जसमा जेठ मसान्तसम्ममा चालुतर्फ ५ अर्ब ५६ करोड ३९ लाख ४३ हजार ७ सय ८५ रुपैयाँ र पुँजीगततर्फ ६ अर्ब ३ करोड ५७ लाख १७ हजार ५ सय ४७ रुपैयाँ बजेट खर्च भयो। तर, आर्थिक वर्षको अन्तिम महिना असारमा मात्रै चालुतर्फ ३ अर्ब ५२ करोड ९७ लाख २२ हजार २ सय १७ रुपैयाँ, पुँजीगततर्फ ९ अर्ब ३ करोड ५३ लाख ३६ हजार ६ सय ६२ रुपैयाँ र वित्तीय अनुदान ११ करोड ७१ लाख ५० हजार बजेट खर्च भयो। उक्त आर्थिक वर्षमा १४ अर्ब १९ करोड २४ लाख ८ हजार ७ सय ८७ रुपैयाँ बजेट फ्रिज भयो। यस्तै आर्थिक वर्ष २०७७७८ मा चालु १२ अर्ब ५८ करोड १६ लाख ७४ हजार रुपैयाँ र पुँजीगत २२ अर्ब ३७ करोड ८२ लाख ८ हजार रुपैयाँ गरी जम्मा ३४ अर्ब ९५ करोड ९८ लाख ८२ हजार रुपैयाँ बजेट थियो। जसमा जेठ मसान्तसम्ममा चालु ४ अर्ब ४१ करोड ४४ लाख ८० हजार ४० रुपैयाँ र पुँजीगततर्फ ४ अर्ब ६६ करोड ४७ लाख ८२ हजार १ सय २६ रुपैयाँ बजेट खर्च भयो। तर, आर्थिक वर्षको अन्तिम महिना असारमा मात्र चालु ४ अर्ब ५ करोड ७० लाख २२ हजार १ सय २६ रुपैयाँ र पुँजीगततर्फ ८ अर्ब ९७ करोड ६१ लाख ७० हजार ४ सय ५४ रुपैयाँ खर्च भयो। जम्मा १२ अर्ब ८४ करोड ७४ लाख २७ हजार २ सय ५१ रुपैयाँ बजेट फ्रिज भयो। यस्तै आर्थिक वर्ष २०७६०७७ मा चालु १३ अर्ब ५ करोड ९६ लाख ५३ हजार रुपैयाँ र पुँजीगत २१ अर्ब २९ करोड ३७ लाख ७२ हजार रुपैयाँ गरी जम्मा ३४ अर्ब ३५ करोड ३४ लाख २५ हजार रुपैयाँ बजेट थियो। जसमा जेठ मसान्तसम्ममा चालु ३ अर्ब ८९ करोड ७० लाख ४ सय ५५ रुपैयाँ र पुँजीगत तर्फ ३ अर्ब ५ करोड ९९ लाख १५ हजार ३६ रुपैयाँ बजेट खर्च भयो। तर आर्थिक वर्षको अन्तिम महिना असारमा मात्र चालु ३ अर्ब ४४ करोड ७९ लाख ३० हजार ५ सय ४४ रुपैयाँ र पुँजीगततर्फ ६ अर्ब ४७ करोड ५३ लाख ५८ हजार ९ सय ६३ रुपैयाँ खर्च भयो। जम्मा १७ अर्ब ४७ करोड ३२ लाख २० हजार रुपैयाँ बजेट फ्रिज भयो। असारे विकासले बढ्दै बेरुजु कर्णाली प्रदेश सरकारको बेरुजु ३ अर्ब ९४ करोड ८२ लाख ५४ हजार रुपैयाँँ पुगेको छ। प्रदेश सभा सार्वजनिक लेखासमितिले बेरुजु फछ्र्योट गर्न सरकारलाई पटकपटक खबरदारी गरेपछि एक वर्षमा १ अर्ब ३७ करोड ९० लाख ४९ हजार रुपैयाँँ असुल भएको छ। त्यसअघि सरकारको बेरुजु ४ अर्ब ३४ करोड १५ लाख ८५ हजार रुपैयाँँ थियो। लेखा समितिको प्रतिवेदनअनुसार आर्थिक वर्ष ०७९८० मा ९६ करोड ७७ लाख ५२ हजार बेरुजु थप भएको छ। आर्थिक वर्ष ०७४७५ मा देखिएको १ लाख ७७ हजार रुपैयाँँ बेरुजु अहिलसेसम्म जस्ताको त्यस्तै छ। यस्तै आर्थिक वर्ष ०७५७६ मा बेरुजु बढेर ५१ करोड ७० लाख पुग्यो। उक्त रकम अहिलेसम्म फछ्र्योट तथा सम्परीक्षण हुन सकेको छैन। लेखासमितिको वार्षिक प्रतिवेदनअनुसार आर्थिक वर्ष ०७६७७ मा ८३ करोड ४८ लाख बेरुजु थप भएको थियो। उक्त वर्षको ४ करोड ५ लाख बेरजु सम्परीक्षण भएको देखिएको छ भने तीन आर्थिक वर्षको १ अर्ब ३१ करोड १५ लाख रकम अझै फछ्र्योट हुन बाँकी छ। त्यस्तै आर्थिक वर्ष ०७७०७८ मा १ अर्ब ६० करोड १८ लाख बेरुजु थप भएको छ। उक्त वर्ष ११ करोड ४६ लाख रुपैयाँँमात्र बेरुजु फछ्र्योट भएको छ। यस्तै ०७८०७९ मा १ अर्ब ६८ करोड ८४ लाख बेरुजु थप भएकोमा १४ करोड ३६ लाख रुपैयाँँमात्रै फछ्र्योट भएको छ। आर्थिक वर्ष ०७९०८० मा ९६ करोड ७७ लाख बेरुजु थप भएकोमा १ अर्ब ३७ करोड ९० लाख रुपैयाँँ फछ्र्योट हुँदा अझै ३ अर्ब ९४ करोड ८२ लाख बराबर बेरुजु रहेको छ। मन्त्रीको निर्देशन, भटाभट ठेक्का कर्णालीका भौतिक पूर्वाधार तथा सहरी विकास मन्त्री शेरबहादुर बुढाले निर्माण निर्माणसँग सम्बन्धित सरोकारवालाहरूसँग हालै छलफल गरे। सहभागीको साझा सुझाव थियो विकास निर्माणका आयोजनाको कार्यान्वयन निकै ढिलो हुन थाल्यो। त्यसपछि मन्त्री बुढाले चालु आर्थिक वर्षमा कर्णालीका पूर्वाधार आयोजना पहिलो चौमासिकबाटै कार्यान्वयन गर्ने व्यवस्था मिलाउन निर्देशन दिए। मंसिरमै भटाभट ठेक्का खुले, कर्णालीमा नयाँ बजेट कार्यान्वयन थालनी भइसकेको छ। भौतिक पूर्वाधार तथा सहरी विकासमन्त्री बुढा भन्छन्, वैशाखजेठमा ठेक्का लाग्दा निर्माण व्यवसायीलाई काम गर्न समय अभाव हुन थाल्यो। अर्कोतिर झन्झटिलो सरकारी प्रक्रिया र निर्माण व्यवसायीको पनि लापरवाही देखियो। चालु आर्थिक वर्षको मंसिर मसान्तसम्म कर्णालीका सबै विकास आयोजनाको ठेक्का प्रक्रिया गरिसक्ने गरी तयारी गरेका छौं। पुस १५ सम्म सबै आयोजनाको ठेक्का सम्झौता गरी कामको थालनी गर्ने लक्ष्य छ। २ सय ७५ को ठेक्का खुल्यो कर्णाली सरकारको भौतिक पूर्वाधार तथा सहरी विकास मन्त्रालयले चालु आर्थिक वर्षमा ४ सय ३ ठूला आयोजनामा ५ अर्ब ५२ करोड ९४ लाख ४२ हजार बजेट विनियोजन गरेको छ। २ सय ७५ आयोजनाको ठेक्का आह्वान गरी सम्झौताको चरणमा छन्। ती आयोजनामा ३ अर्ब ७० करोड ५२ लाख ९ हजार बजेट कार्यान्वयन प्रक्रियामा गइसकेको छ। बाँकी १ सय २८ आयोजनाको पनि मंसिर मसान्तभित्रै ठेक्का खुलाई सक्ने मन्त्रालयको तयारी छ। ती आयोजनामा २ अर्ब ४६ करोड ४२ लाख बजेट विनियोजन गरिएको छ। कुल आयोजनाको ६७ दशमलव ०१ प्रतिशत बजेट कार्यान्वयन प्रक्रियामा गइसकेको छ। मन्त्रालयका प्रवक्ता वरिष्ठ सिनियर डिभिजनल इन्जिनियर रमेश सुवेदीका अनुसार कर्णाली प्रदेशका सबैभन्दा बढी आयोजना रुकुमपश्चिममा परेका छन। जहाँ ६९ वटा आयोजना छन्। तीमध्ये ४३ आयोजनाको ठेक्का खुलाई सकिएको छ। बाँकी २६ आयोजनाको पनि तत्कालै ठेक्का प्रक्रिया शुरु गर्ने तयारी छ। यस्तै सुर्खेतस्थित भौतिक पूर्वाधार निर्देशनालयअन्तर्गत ६१ आयोजना छन्। ३८ को ठेक्का खुलाईसकिएको छ। २३ आयोजनाको पनि ठेक्का लगाउने प्रक्रियामा छन्। यस्तै प्रदेशमा धेरै आयोजना भएको अर्को जिल्ला डोल्पा हो। जहाँ ६० वटा आयोजना छन्। २९ आयोजनाको ठेक्का खुलिसकेको छ। बाँकी ३१ को पनि तत्कालै ठेक्का प्रक्रिया सुरु गर्ने तयारी छ। यस्तै, ०७९ को निर्वाचनपछि प्रदेशको अर्थ मन्त्रालय प्राप्तगरिरहेको जाजरकोटमा ४९ वटा आयोजना परेका छन्। ४३ को ठेक्का भइसकेको छ, ६ वटाको तत्काल ठेक्का प्रक्रिया गर्ने तयारी छ। यस्तै दैलेखमा ३५ आयोजना परेका छन्। ३४ को ठेक्का भइसकेको र एउटा ठेक्का प्रक्रियामा छ। कालीकोटमा परेका २४ आयोजनामध्ये १५को ठेक्का भइसकेको छ, ९ वटा प्रक्रियामा छन्। जुम्लामा २८ आयोजना छन्। २० आयोजनाको ठेक्का भईसकेको छ। ८ ठेक्का प्रक्रियामा छन्। मुगुमा २५ आयोजना परेका छन्। १३ को ठेक्का भइसकेको छ, १२ प्रक्रियामा छन्। हुम्लामा २६ आयोजनाहरू छन्। २० वटाको ठेक्का भइसकेको छ ६ प्रक्रियामा छन्। यस्तै, सल्यानमा १८ आयोजना छन्। जसमा १६ को ठेक्का खुलाइसकिएको छ भने २ ठेक्का प्रक्रियामा छन्। पिएलआरआईपी र आरसीआईपीमार्फत कुल ८ वटा आयोजनाहरू छन्। जसमा ४ आयोजनाहरूको ठेक्का खुलिसकेको छ। ४ ठेक्का प्रक्रियामा छन्। हतारमा ठेक्का, लतरपतर विकास असारमा आर्थिक वर्ष सकिन्छ, साउनबाट सुरु हुन्छ। तर, ११ महिनासम्म काम नगर्ने, अनि वर्षको अन्तिम असारमा हतार हतार ठेक्का लगाईन्छ। बजेट सक्ने उद्देश्यले लगाइने ठेक्काको काम लतरपतर हुन्छ, बजेटको दुरुपयोग बढाउँछ। त्यसैकारण कर्णाली सरकारले यो वर्षदेखि असारे विकास रोक्ने पहल गरेको छ। प्रदेश भौतिक पूर्वाधार तथा सहरी विकास मन्त्रालयका सचिव ईश्वरचन्द्र मरहट्टा भन्छन्, आर्थिक वर्षको अन्त्यमा बजेट कार्यन्वयन गर्ने प्रवृत्तिका कारण विकासले गति पाउँदैन्। त्यसैले कर्णालीका सबै विकास आयोजनाको मंसिर महिनाभित्र ठेक्का गरी पुसबाटै निर्माणको काम सुरुवात गर्ने तयारी गरेका छौं। निर्माण कार्यमा ढिलासुस्ती भइरहेका विकास आयोजनाको पहिचान, निर्माण व्यवसायीलाई ताकेतासहित सहजीकरण गर्ने र छिटोछरितो निर्माण कार्य सम्पन्न गर्न कार्यालयबाट निर्माण व्यवसायीले गर्ने अपेक्षाको पहिचान जस्ता सवालहरूमा गम्भीर ढंगले छलफल गरिएको उनले बताए। समस्या सुल्झाउने प्रयत्न गरिएको छ। अब चालु आर्थिक वर्षका विकास आयोजनाको कार्यान्वयनका साथै विगतका ढिलासुस्ती भएका आयोजनाहरूको पनि निर्माण कार्यले गति पाउने छ। यसले कर्णालीको समग्र विकासले गति पाउनुका साथै नागरिकहरूले लाभ लिने पक्कापक्की छ, उनले भने। निर्माण व्यवसायी महासंघ कर्णाली प्रदेशका महासचिव मानव बमले समयमै काम सम्पन्न गर्ने र समयमै भुक्तानी दिने जिम्मेबारी सरकारको हुने बताए। आफूले जिम्मा दिएको कामलाई समयमै सम्पन्न गराउन सरकारी निकायको पनि उत्तिकै भूमिका आवश्यक पर्छ, बम भन्छन्, निर्माण व्यवसायीका पनि कतिपय समस्या त छन्। जसलाई सुधार गर्नुपर्छ। तर, सबै कमीकमजोरीहरू निर्माण व्यवसायीहरूमाथि थुपारेर राज्य उम्कीन पाउँदैन। कर्णाली प्रदेश सरकारले निर्माणका क्षेत्रमा भइरहेका ढिलासुस्ती र समाधानको उपाय खोजी गर्न छलफल गरेको छ। यो निकै सराहनीय कार्य हो। यसले निर्माण व्यवसायीहरूलाई आफ्ना कमजोरीहरू सुधार गरेर प्रभावकारी काम गर्नका लागि प्रेरणा दिन्छ। कर्णालीको समृद्धिका लागि पूर्वाधार विकास मुख्य एजेन्डा हो, महासचिव बमले भन्छन्, जुन कुरा अहिलेको प्रदेश सरकारले गहन रूपमा लिएको छ। हामीले पनि हाम्रा गुनासा सुन्ने अवसर पाएका छौ। राज्यको पुँजीगत खर्च हुने र व्यवसायीहरूले काम गर्ने वातावरण सिर्जना हुने प्रयासले काम गर्ने हौसला जागेको छ। ४ महिनामा ८ किलोमिटर सडक कालोपत्रे कर्णाली सरकारले चालु आर्थिक वर्षको चार महिनामा ८ किलोमिटर सडक कालोपत्रे गरेको छ। प्रदेश सरकारको भौतिक पुर्वाधार तथा सहरी विकास मन्त्रालयको तथ्यांकअनुसार कात्तिक मसान्तसम्म कर्णालीमा जम्मा ८ दशमलव ७ किलोमिटर सडक कालोपत्रे भएको छ। मन्त्रालयका प्रवक्ता वरिष्ठ सिनियर डिभिजनल इन्जिनियर रमेश सुबेदीले भने, प्रदेश सरकार स्थापना भएदेखि हालसम्म कर्णालीमा १ सय ८२ दशमलव ४५ किलोमिटर सडक कालोपत्रे भएको छ। विगतका वर्षभन्दा चालु आर्थिक वर्षमा सडक कालोपत्रे पनि धेरै हुने अनुमान गरिएको छ। उनका अनुसार मन्त्रालयले चालु आर्थिक वर्षको हालसम्म ग्राभेल सडक १२ दशमलव ७४ किलोमिटर, कच्ची सडक ३९ दशमलव २६ किलोमिटर, नाला सहितको सडकको स्तोरोन्नती १५ दशमलव १ किलोमिटर, झुलुंगे पुल ३ वटा, सडक पुल १, सार्बजनिक भवन ३, जनता आवास प्रदेशको ३६ र विपन्नको घर कार्यक्रमअन्तर्गत २८ घर निर्माण सम्पन्न भएका छन्। यस्तै प्रदेश सरकार स्थापना भएपछि हालसम्म ग्राभेल सडक ६ सय ३२ दशमलव ८ किलोमिटर, कच्चीसडक २ हजार ८ सय ८३ दशमलव ८२ किलोमिटर, नालासहितको सडकको स्तरोन्नति ४ सय ७४ दशमलव ३ किलोमिटर, झुलुंगे पुल ९४ वटा, सडक पुल ४१, सार्वजनिक भवन १६, जनता आवास कार्यक्रम संघमार्फत ३ हजार १ सय ५० र प्रदेशमार्फत ५ सय ५८ र विपन्नको घर कार्यक्रमअन्तर्गत ४ सय २५ घर निर्माण गरिएका छन्। मन्त्रालयले चालु आर्थिक वर्षको चालु बजेट १८ दशमलव २३ प्रतिशत र पुँजीगत बजेट ४ दशमलव ६ प्रतिशत बजेट खर्च गरेको छ। अधिकांश नयाँ आयोजनाहरू समयमै खरिद प्रक्रियामा गएको, सम्झौता भएका तथा स्रोत सुनिश्चिततापश्चात् मात्र खरिद प्रक्रियामा जान सक्ने प्रकृतिका विशेष गरी सडक पुल तथा झोपु आयोजनाहरू स्रोत सुनिश्चितताका लागि आर्थिक मामिला तथा योजना मन्त्रालयमा पेस भएका मध्य केही स्वीकृत भएका र बाँकी स्वीकृत भएपश्चात् ठेक्का लाग्ने तयारी रहेको छ। मंसिर मसान्तसम्म कर्णालीका सबै विकास आयोजनाको ठेक्का प्रक्रिया गरिसक्ने गरी तयारी गरेका छौं। पुस १५ सम्म सबै आयोजनाको ठेक्का सम्झौता गरी कामको थालनी गर्ने लक्ष्य छ। शेरबहादुर बुढा  भौतिक पूर्वाधार तथा सहरीविकास मन्त्री, कर्णाली प्रदेश राज्यको पुँजीगत खर्च हुने र व्यवसायीहरूले काम गर्ने वातावरण सिर्जना हुने प्रयासले काम गर्ने हौसला जागेको छ। मानव बम  महासचिव, निर्माण व्यवसायी महासंघ कर्णाली आर्थिक वर्षको अन्त्यमा बजेट कार्यान्वयन गर्ने प्रवृत्तिका कारण विकासले गति पाउँदैन। त्यसैले कर्णालीका सबै विकास आयोजनाको मंसिर महिनाभित्र ठेक्का गरी पुसबाटै निर्माणको काम सुरुवात गर्दै छौं । ईश्वरचन्द्र मरहट्टा  सचिव, प्रदेश भौतिक पूर्वाधार तथा सहरी विकास मन्त्रालय यस्तै मन्त्रालयले प्रादेशिक सडक गुरुयोजना अद्यावधिक गरी स्वीकृतिको अन्तिम चरणमा पुगेको, भूकम्पबाट क्षतिग्रस्त सामुदायिक विद्यालय र सरकारी अस्पतालको पुनर्निर्माणका लागि माग संकलन तथा प्रारम्भिक भेरीफाइसमेत भई सिफारिस समितिमार्फत छनोटका लागि मन्त्रालयमा पेश गरिसकेको छ। राम्रो गर्नेलाई पुरस्कार, गलत गर्नेलाई दण्ड : मुख्यमन्त्री कँडेल कर्णाली प्रदेशका मुख्यमन्त्री यामलाल कँडेलले कर्णालीको पूर्वाधार विकासबाट आर्थिक समृद्धि हासिल गर्न सरकार लागिरहेको बताए। उनले लामो समयदेखि ढिलासुस्ती भइरहेका बिभिन्न आयोजनाहरूको विषयमा निर्माण व्यवसायी र सरोकारवालाबीच तीन चरणमा छलफल गरिसकेको र कुनै पनि बहानामा विकास निर्माणको काममा ढिलासुस्ती नगर्न सचेत गराइएको बताए। कर्णालीमा पूर्वाधार विकासका आयोजनाहरूको काममा ढिलासुस्ती भएकै कारण पुँजीगत बजेट खर्च नहुने समस्या भइरहेको छ, मुख्यमन्त्री कर्णेलले भने, त्यसको निराकरणका लागि सबै मन्त्रालय र सम्बन्धित पक्षसँग पटकपटक संवाद गरी विकास आयोजनाहरूको निर्माणको कामलाई गति दिन पहल गरेको छु। विगतमा निर्माण आयोजनाहरूमा बिनियोजित बजेट कार्यन्वयन नै ढिलो हुने गरेको भन्ने गुनासो आएकाले त्यो काम पनि समयमै गर्नका लागि निर्देशन दिएको छु। मुख्यमन्त्री कँडेलले अब प्रदेश सरकारले राम्रो काम गर्ने उपभोक्तादेखि निर्माण व्यवसायीलाई पुरस्कृत गर्ने र गलत गर्नेलाई दण्डित गर्ने बताए। उनले भने, सम्झौतामा भए भन्दा अगाडि पूरा गर्नेलाई पुरस्कृत गर्छौं, उनले भने, तर बिभिन्न बाहाना बनाएर निर्माणमा ढिलासुस्ती गर्ने, विकास आयोजनाहरू अलपत्र पार्ने जोकोही भए पनि दण्डित गर्छौं। यस विषयमा सरकार कुनै पनि सवालमा चुक्दैन। परियोजना छनोटमै कमजोरी परियोजना छनोट गर्दा नै राम्रोसँग गरिँदैन। वातावरणीय प्रभाव मूल्यांकन, विस्तृत आयोजना प्रतिवेदन, जग्गा प्राप्तिलगायतका पूर्वतयारीका कामलाई टुंगोमा नपुर्याई निर्माणकार्य अघि बढाइन्छ। त्यसमाथि ठेकेदार कम्पनी छनोट पनि उचित समयमा हुँदैनन्। कर्णाली प्रदेशकै गौरवको आयोजना भेरी लिप्टिङ आयोजना रूख कटानी नगरी ठेक्का खोलिएकाले काम अगाडि बढ्न सकेको छैन। सामाजिक अभियान्ता एवं प्रदेश योजना आयोगका सदस्य अशोकनाथ योगी भन्छन्, विकासमा हुने अवरोधलाई समयमै समाधान नगरी आयोजनाहरूको निर्माणका लागि हुने ठेक्काले कार्यन्वयनमा चुनौती थपेको छ। यो प्रक्रियामा सुधार ल्याउन यसको चक्रलाई वैज्ञानिक बनाउनुपर्छ। प्रदेश योजना आयोगले त्यसतर्फ जोडबलका साथ सरकारसँग समन्वय गरिरहेको छ। अहिले प्रदेश सरकारले आयोजनाहरूको कार्यन्वयनलाई जसरी गति दिन खोजिरहेको छ। त्यसले पक्कै पनि राम्रो नतिजा प्राप्त हुने आशा गर्न सकिन्छ। विगतमा आर्थिक वर्षको अन्त्यमा पुग्न लाग्दा ठेक्का आह्वान हुन्थे। छनोट प्रक्रिया सकिँदासम्म बर्खा लागिसक्थ्यो। अनि कसरी काम हुन्छ ? निर्माण व्यवसायी संघ मुगुका अध्यक्ष केशव चौलागाईको प्रतिप्रश्न छ, निर्माणमा हुने ढिलासुस्ती सरकारी निकायबाटै हुने गरेको छ। समयमै ठेक्का हुँदा समयमै काम हुन्छ। समयमै भुक्तानी नहुने समस्या पनि उस्तै रहेको उनको भनाइ छ। विनियोजित बजेट असार मसान्तभित्र खर्च गरिसक्नुपर्ने र ठेकेदार कम्पनीहरूले पनि असार मसान्तभित्रै योजना सम्पन्न गरी भुक्तानी लिइसक्नुपर्ने नियमले गर्दा असारमा रोपाइँको भन्दा बढी विकासको चटारो देख्न पाइन्छ। योजना सम्पन्न भएको प्रतिवेदन र बिल भर्पाई पेस गरी भुक्तानी स्वीकृत गराउन असार महिनाभरि सरकारी अड्डाहरूमा ठेकेदार कम्पनी, उपभोक्ता समिति र स्थानीय जनप्रतिनिधिहरूको भीड लाग्छ।"
"समस्या अन, समाधान डन, जस्ट सर्च एनफिलिली","काठमाडौं : गर्न चाह्यो भने के गर्न सकिँदैन ? बस हुनु पर्यो त आँट, भरोसा अनि कडा मेहनत । त्यही विश्वासका साथ लागि परिरहेका छन् जेनिश कोइराला । जो नेपाल फिलिलीलाई एक विश्वसनीय सर्च इन्जिन बनाउन दिनरात लागि परिरहेका छन् । नेपाल फिलिलीको कार्यालय ललितपुरको भैंसेपाटीमा छ । के हो नेपाल फिलिली ? नेपाल फिलिली गुगल जस्तै एक नेपाली सर्च इन्जिन हो । यो एक सर्च इन्जिनमात्रै नभएर डिजिटल मार्केट गर्ने ठाउँसमेत हो । जहाँ नेपालका ७७ जिल्लाका साना ठूला कम्पनीका सबै विवरण प्राप्त गर्न सकिन्छ । जसरी गुगलमा सबै कुराको जानकारी प्राप्त गर्न सकिन्छ, नेपाल फिलिलीबाट नेपालका सबै सानाठूला कम्पनी तथा पसलहरूका बारेमा जानकारी लिन सकिन्छ । कम्पनीको प्रोडक्ट, क्वालिटी, डिस्टेन्स, लोकेसन आदिको जानकारी लिन सकिन्छ । लगभग दुई वर्षअघि स्थापना भएको नेपाल फिलिलीमा हाल डाटाहरू कलेक्ट गर्ने तथा प्रोडक्टबारे प्रोफाइल बनाउने काम भइरहेको छ । जहाँ मुलुकका हरेक जिल्लामा गएर हरेक कम्पनीका डाटा कलेक्ट गरिरहेको संस्थापक तथा सीईओ जेनिश कोइराला बताउँछन् । हाल हामी फिल्डमा नै गएर डाटा लिने क्रममा छौं । नेपालमा भएका सानाठूला गरेर नौ लाख कम्पनीहरू छन् । जसमा कानुनी रूपमा लगभग पाँच लाख कम्पनीमात्रै दर्ता भएका छन् । हामीले दर्ता भएका कम्पनीलाई मात्रै होइन, दर्ता नभएका कम्पनीलाई समेत फोकस गरेर अघि बढिरहेका छौं । जुन कम्पनी रजिस्टर छैन त्यो कम्पनीहरूलाई कानुनी बाटोमा जाओस् भन्ने हिसाबले नै रजिस्ट्रर गरिरहेका छौं, उनले भने, त्यसैले हामी हाल डाटा कलेक्टमा नै लागिरहेका छौं । यस्तै नेपाल फिलिलीले कम्पनीको क्याटागोराइज गरेर मार्केटिङ गर्ने गरेको छ । यसमा शिक्षा, स्वास्थ्य तथा पर्यटन मुख्य पाटा रहेका छन् । यससँगै ग्राउन्ड लेभलमा भएका किराना पसल पनि नेपाल फिलिलीले समेटेको छ । युजरहरूले आफूलाई कुन सेवा चाहिएको हो, त्यसका बारेमा जानकारी लिएर उक्त एप चलाउन सकिने जेनिशको भनाइ छ । उनी भन्छन् जस्तैः कुनै पनि ठाउँको किराना पसल दर्ता भएर नेपाल फिलिलीमा आइसकेपछि बिजनेस पेज पाउन सकिन्छ र पेज पाएपछि आफ्नो पसलमा के के सामान पाइन्छन्, त्यो सबै विवरण राख्न पाइन्छ । जसमा आफ्नो पसलको बारेमा सबै डिटेल राख्न सकिन्छ । जहाँ सर्च र लोकेसनलगायतका क्याटागोरिज रहेका छन् । जहाँ सहरअनुसारका लोकेसनहरू पाइन्छ । हामीसँग लोकेसनहरू, बर्दिबास, ताप्लेजुङ, बैतडीलगायत नेपालका ७७ वटा जिल्लामा नै पाइन्छ । र कम्पनीवाला र युजरहरूले आफूलाई चाहिएको अनुसार सेवा लिन र प्रोडक्ट बेच्न पाइन्छ । नेपाल फिलिली कसरी म्यानेज हुन्छ ? एनफिलिलीमा सुरुमा ७७ वटा जिल्लामा पोइन्ट अफ कन्ट्याक्ट हुन्छ । हाल १०१२ वटा जिल्लामा कार्यक्रम भएका छन् । नेपाल फिलिलीका मानिसहरू त्यहाँका पसलहरूमा डोरडोर गएर डाटाहरू कलेक्ट गर्ने तथा प्रोडक्टबारे प्रोफाइल बनाउने काम भइरहको छ । जहाँ कम्पनीको प्रोफाइल बनाउने तथा पेज बनाउने काम गरिन्छ । जसमा टोल फ्रि नम्बरदेखि लिएर म्यासेज टुलबक्स हुन्छ । र कम्पनीले त्यसको रिप्लाई गर्न नसकेको समयमा नेपाल फिलिलीले कम्पनीले प्राप्त गरेको सूचनाको आधारमा कस्टरमरलाई प्रोडक्टबारे जानकारी दिन्छ । जस्तैः मैले कुनै कम्पनीको कुनै एड देखेर त्यसबारे जानकारी लिन खोज्छु भने रातमा कल रिसिभ हुन्न । त्यसैले त्यहाँ भएको टुल बक्स त्यहाँ म्यासेन गर्न सकिन्छ । अथवा त्यसमा टिकेट ओपन हुन्छ । त्यसमा टोल फ्रि नम्बर पनि हुन्छ । त्यसमा कल गरेर पनि प्रोडक्टबारे जानकारी लिन सकिन्छ । यसैगरी उक्त एपमा कम्पनीले आफ्नो प्रोडक्टबारे ब्लग बनाएर पनि मार्केटिङ गर्न सक्ने जेनिशको भनाइ छ । हामीले उहाँहरूलाई प्ल्याटफर्म त दिएका छौं । त्यहाँ ब्लग लेख्न पाइन्छ । जसमा पनि क्याटागोराइज गरिएको छ । स्वास्थ्य, शिक्षा, टुरिजम आदि रहेका छन् । जसकारण एनयुजरहरूलाई ब्लगमा हेर्न सजिलो हुन्छ । जसको मार्केटिङको लागि यसले दुई, तीनवटा कम्पनीसँग काम गरिरहेको छ । र हामी उहाँहरूलाई हाम्रो बेस्ट दिन खोजिरहेका छौं । यस्तै उनी गुगलका डाटाहरू अपडेटेड तथा नेट नहुने ठाउँमा प्राप्त जानकारी नहुने हुँदा नेपालमा नेपाल फिलिली स्थापना गरिएको उनी बताउँछन् । गुगलका डाटाहरू पुराना छन्, अपडेट भएका हुँदैनन र इस्क्याम डाटाहरू समेत धेरै छन् । कतिपय फेक कम्पनीहरू हुन सक्छन्, जसलाई विश्वास गरेर एनयुजरहरूले कारोबार गर्ने आधार छैन । गुगलको डाटाहरूको भेरिफिकेसन चेक गर्न कुनै पनि प्रक्रिया नभएको र कस्टुमर केयर पनि छैन । जसबाट नेपालमा स्क्याम फाउन्ड भयो भने पनि क्लेम गर्ने ठाउँ छैन । साथै नेपालका सबै ठाउँमा इन्टरनेटको सुविधा नभएको हुँदा हामीले नेपालमा नै तयार भएको नेट बिनासमेत जानकारी लिन सकिने भएकाले एन फिलिली डट कमको स्थापना भएको हो । उनले भने, हामीले नेपालमा पनि प्रविधि भयो भने नेपाल पनि कुनै कुरामा कमी छैन । यस्तै एन फिलिलीले प्रोडक्ट इन्डस्ट्रिजलाई मात्रै फोकस नगरेर सर्भिस इन्डस्टीलाई पनि फोकस गरिरहेको छ । नेपालमा सर्भिस इन्डस्ट्रीको सबैभन्दा ठूलो समस्या डिजिटल प्रोडक्टमा लगानी गरेपछि त्यसैले काम गर्छ कि गर्दैन भन्ने हो । रिजल्टका लागि कम्युनिकेसन हुन जरुरी छ । गुगलमा यस्ता कम्युनिकेसनहरू छैनन्, जसले कम्युनिकेसन गरेर प्रोडक्टबारे पुन सुझाव दियोस् । तर नेपाल फिलिलीले यस्ता समस्याहरूलाई मध्यनजर गर्दै कम्युनिकेसन सिस्टमको अवधारणालाई अँगालेको छ । यस्तै यसले व्यवसायहरूलाई उत्पादनहरू मात्र होइन विभिन्न प्याकेजअनुसारका सुविधा दिन्छ । प्याकेजअन्तर्गत कम्बो डिलहरू, मूल्यसूची तथा खरिद प्रक्रिया समावेश छन् । त्यसैसँगै ब्लगमार्फत जानकारीकारीमूलक ब्लग प्रकाशित गर्ने तथा मार्केटिङसमेत रहेको सीईओको भनाइ रहेको छ । कस्तो छ रजिस्ट्रसन प्रक्रिया ? एनफिलिलीमा रजिस्टे्सन गर्न सुरुमा आफ्नो कम्पनी दर्ता हुनुपर्नेछ । दर्ता भएका कम्पनीहरूमात्रै नेपाल फिलिलीमा समावेश हुन पाउँछन् । हालको लागि रजिस्ट्रसन प्रक्रिया फ्रि रहेको छ । नेपालीहरूमाझ नेपाल फिलिलीको महत्त्व र आवश्यकताबारे बुझाउन हाल दर्ता शुल्क नलिएको सीईओको भनाइ रहेको छ । उनी भन्छन्, एनफिलिलीमा दर्ता गर्न हाललाई रजिस्ट्रेसन फिको कुनै शुल्क लाग्दैन । किनभने हाम्रो टार्गेट ९ लाख कम्पनीलाई यसमा आबद्ध गराउने हो । नेपाल फिलिली डट कम यो हो भनेर थाहा पाऊन् । यसको महत्त्व बुझाउन हामीले अहिले फ्रि र अर्को वर्षदेखि २ हजारदेखि २५ सयसम्म एउटा वर्षको निश्चित रकम दिनुपर्ने नियम बनाएका छौं । उहाँहरूले त्यसमा चौबिसैघण्टा कस्टमर केयर सर्भिस पाउनुहुन्छ । कम्पनीको प्रोडक्टबारे हेर्न पाउँछन्, कस्टमरले कसरी सेवा लिन तथा नेपाल फिलिलीलाई पैसा तिरेर आफूलाई मन परेको सेवा किन्न पाइन्छ । सामान किन्न मिल्छ । कुनै पनि युजरको प्रोफाइलमा आएर कति जनाले हेर्यो कतिले क्लिक गर्यो कतिले सेवा लियो भनेर त्यसमा भएका ब्लगहरूबाट पनि देख्न सकिन्छ, उनले भने । यसैगरी यसमा युजरहरू आफैंले पनि कम्पनीको प्रोडक्ट बिक्री गर्न सकिने छ । एनफिलिलीले कम्पनीहरूको संकलनअनुसार राख्छन् रोलक्रम अनुसार राख्छन्, जहाँ कम्पनीको प्रोफाइल कसैले हेरिराख्नु भएको छ भने कनेक्सन गरेर काम गर्न सकिन्छ । हामीले ई कमर्स मार्केट प्लेसलाई मात्र फोकस गरेका छैनौं । त्यसैले हाम्रो सिस्टम केही फरक खालको छ, कोइराला भन्छन् । विदेशी कम्पनीहरूलाई उछिनेर नेपाली कम्पनीलाई नै नेपालमा स्थापित गराउने कम्पनीको उद्देश्य रहेको जेनिसको भनाइ छ । उनी भन्छन्, नेपाली कम्पनीलाई नै स्थापित गराउनु हाम्रो उद्देश्य हो । हामीहरूमा मार्केटिङको साघुँरो कन्सेप्टबाट बाहिर निस्किनुपर्छ, जहाँ कस्टमर छ त्यहाँ कम्पनीले गर्नुपर्छ भन्ने हाम्रो सोच हो । हामीले आउटडोर मार्केटिङ गरी फेसबुक इन्स्टाग्राममा पोस्ट गरेर मात्रै हुँदैन भन्ने मनशायका साथ हामीले यसलाई आर्थिक सामाजिक प्रोजेक्टको रूपमा सुरु गरेका छौं । जसमा हामीहरू देशका विभिन्न विद्यालयमा गएर सामाजिक र नैतिक शिक्षा समेत दिइरहेको छौं । यसका साथै नेपाल फिलिलीले आफ्ना भविष्यका योजनामा समेत कार्य गर्दै अघि बढिरहेको छ । एनफिलिली बिजनेस डाइरेक्ट्री मात्र होइन, ई कमर्स र एसईओ अप्टिमाइज्ड मार्केटिङका लागि आएको छ । सोसियो इकोनोमी प्रोजेक्ट भनेर स्थापना गरेका हौं, उनले भने । स्थानीय व्यापार वृद्धिका लागि नेपालभरका सबै कस्टमरहरूलाई व्यापारीसमक्ष जोड्न कम्युनिकेसन मोडल, सामाजिक नैतिक शिक्षालगायत नेपाली अर्थतन्त्रलाई विश्वसमक्ष जोड्न कार्य गरिरहेको कम्पनीको भनाइ छ ।"

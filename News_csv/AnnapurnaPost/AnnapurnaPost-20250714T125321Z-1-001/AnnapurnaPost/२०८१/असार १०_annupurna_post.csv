शीर्षक,विवरण
बुढ्यौली पुस्ताका जवान समस्या,"आवश्यक सबै पूर्वाधार र सुविधासहितको ज्येष्ठ नागरिकको एकीकृत सामूहिक बस्ती विकास गतिलो अभ्यास हुन सक्छ। समयक्रमको उतारचढावसँगै विश्वलाई अनेकन अपेक्षित तथा अनपेक्षित समस्याहरूले घेर्दै लगेको छ। राजनीतिमा आधारित शक्ति र दम्भले निर्माण गरेका अतिवादी अनि जडसूत्रवादी समस्या अतिरिक्त विभिन्न अवयवहरू भएका सामाजिक तथा मनोवैज्ञानिक चुनौतीहरू पनि सतहमा आउँदैछन्। यस्ता अनौठा समस्याहरूको चंगोलमा एजिंग भनिने वृद्ध उमेर भएका मानिसहरूको संख्यामा उच्च बढोत्तरी पछिल्लो नयाँ समस्या बन्दैछ। लेखक जलमान स्यालोमी आफ्नो पुस्तक फ्रम एजिङ टु सेजिङमा यसलाई एक घातक समस्याको रूपमा चित्रण गर्छन्। बुढ्यौली लागेका मानिसहरूबारे अध्ययन, अनुसन्धान गर्ने केही संस्थाहरूका अनुसार सन् २०३० सम्ममा पोल्यान्डमा सम्पूर्ण जनसंख्याको ३० प्रतिशत नागरिक वृद्ध अथवा अवकाशित हुनेछन्। चीनमा सन् २०५० मा ४५ प्रतिशत नागरिक बुढ्यौलीमा पुग्ने सर्वेक्षण छ। फ्रान्समा पछिल्लो एक सय वर्षमा यो संख्या ४ प्रतिशतबाट १७ पुगेको देखिन्छ। अविकसित तथा अल्पविकसित देशहरूमा भने हरेक २५ वर्षमा वृद्ध नागरिकको संख्या दोब्बर हुँदै गएको तथ्यांक छ। अहिले नै जापानमा एक तिहाइ जनसंख्या वृद्धहरूको छ। यो विश्वकै उच्च अनुपात हो। सन् २०१६ को जनगणनाअनुसार क्यानडामा बालबालिकाको भन्दा वृद्धको संख्या धेरै भएको छ। नेपालमा पनि अघिल्लो पुस्ताको तुलनामा अहिले अभिभावकहरूबाट हुने सन्तानोपादन दर निकै कम छ। हेल्थ एन्ड रिटायरमेन्ट स्टडी सेन्टर नामक संस्था चलाएर वृद्धहरूलाई समाजको प्रगतिमा लगाउन सकिने बारेमा अनुसन्धान गर्दै आएका सञ्चालकहरू यस्तो असन्तुलित बनावटलाई ऋणले भरिएको विस्फोटक पदार्थ मान्छन्। सन् २००९ मा ६५ प्रतिशत जनसंख्या वृद्ध भएको तथ्यांक थियो अहिले उक्त अनुपात ११ प्रतिशत छ। २०५० सम्ममा संसारभर ६ अरब मानिसहरू ६५ वर्ष उमेर माथिका हुने अनुमान छ। जापान, नर्वे, डेनमार्कजस्ता केही देशहरूमा अत्यधिक न्यून बाल जन्मदर र अन्य केही देशमा अधिक बसाइँसराइले समेत यस्तो असन्तुलन भएको देखिन्छ। बढ्दो बुढ्यौली मानिसको संख्याले विश्वभर अनेकन तन्दुरुस्त अनि जवान समस्याहरूका पहाड थोपर्दै छ। संसारभर वित्तीय व्यवस्थापन र सूक्ष्म अर्थतान्त्रिक स्थिरताको असन्तुलन एजिङको सबैभन्दा ठूलो समस्या बन्दैछ। केही अर्थशास्त्रीहरूको अनुसार बुढ्यौलीका कारण मानिसको आर्थिक हैसियतको बढोत्तरी अनि गुणात्मक जीवनमा गम्भीर असर परेको देखिन्छ। निराशावाद अनि मानसिक विचलन र विक्षिप्तताहरूले उनीहरूलगायत बाँकी सदस्य तथा समाजलाई समेत नराम्ररी असर पारेका छ। रोगको निवारण, सामाजिक सुरक्षा, औषधि उपचार अनि वृद्धहरूको स्याहारसुसार तथा व्यवस्थापन हरेक देशका सरकारको बलियो आर्थिक चुनौती बन्दैछ। यी कुराहरूको यथोचित व्यवस्थापन गर्नका लागि सरकारलाई निकै ठूलो बजेट लाग्छ। औसतमा सम्पूर्ण बजेटको एक तिहाइ रकम यसमा खर्च हुने तथ्यांकहरू देखिन्छन्। अर्कोतिर पारिवारिक विभाजनलाई निम्त्याउने प्रकारका पुस्तान्तरणका सोच र विचारहरू एजिंगका नयाँ बाछिटा बन्दैछन्। अधिक उमेर अन्तर भएका दुई समूहबीच बुझाइ र सोचको भिन्नता, असमाञ्जस्यता अनि बेअन्तरघुलनता हरेक समाजमा देखिन थालेको छ। बुढ्यौलीको व्यवस्थापन समाजका अन्य घातक समस्या जस्तै जटिल हुदैछ, केही फरक तथा सिर्जनात्मक समाधान खोज्न ढिला हुन लाग्दैछ। यद्यपि केही नवीन अवधारणाहरूको प्रयोगले बुढ्यौलीका कारण विश्व मानचित्रमा आएका जवान समस्यामाथि कुशल नियन्त्रण गर्नुको साथै सकारात्मक संस्करणहरू निर्माण गर्न सम्भव रहन्छ। वृद्धहरूलाई यथोचित सम्मान, आत्मीय माया अनि आदरतापूर्ण स्नेह सबैभन्दा श्रेयष्कर औषधि हुन्। जोन चिटिस्करकृत पुस्तक द गिफ्ट फर इयरस्ले बुढ्यौलीलाई समाजको हितोपयोगी तवरमा सकारात्मक सन्देश र परिणाम आउने तथा विकास अनि समृद्धिलाई समेत सहयोग गर्ने गरी प्रयोग गर्ने थुपै्र नौला र बहुआयामिक उपायहरू सुझाउँछ। संयुक्त परिवारमा बालबच्चाको स्याहारसुसार गर्ने अभ्यासले यो समस्याको निराकरण गर्न आधार अवस्थादेखि नै सहयोग गर्न सक्छ। यस्तो अभ्यासमा बच्चा, प्रौढ, युवा वयस्कहरू अनि वृद्ध सबैसँगै रहने भएकाले एकअर्कालाई बुभ्न सहज हुन्छ। दीर्घकालमा सोचको फरकतामा कमी आउँछ। जर्ज भ्यालिनेटको पुस्तक एजिङ वेलमा यी समस्याका निराकरण गर्न केही सिद्धहस्त सहयोगी विचार दिन्छन्। वृद्ध मानिसलाई उनीहरूले समाजमा दिनसक्ने योगदानका लागि विशेष पहल गर्नुपर्छ। उनीहरूको अनुभव तथा ज्ञानका सशक्त सञ्चारणले बाँकी पुस्तालाई सही बाटो देखाउन सक्छ। इम्यानुएल कान्तका मुख्य कृतिहरू उनी ६० देखि ८० वर्षको बीचमा हुँदा लेखिएका थिए। धेरै वैज्ञानिकबाट विश्व परिवर्तनकामी प्रसिद्ध सिद्धान्तहरू जीवनको उत्तरार्धमै प्रतिपादन भएका थिए। डेभिड स्नोडाउनको एजिङ विथ गे्रस अनि एनडेयु वेल्सको हेल्दी एजिङलाई वृद्धहरूका जवान समस्या निराकरण गर्न सघाउने बृहंगम दस्तावेजका रूपमा हेरिन्छ। उमेरको भेदभावबिना उनीहरूलाई उत्पादक बनाउँदै व्यस्त राख्न सक्नुपर्छ। त्यसो भएमा विश्वको विकास र समृद्धिमा उत्तिकै गहन योगदान पुग्नेछ। समयमै प्रभावकारी कदम नलिएमा चाहिँ बुढ्यौलीले व्यापक मनोवैज्ञानिक विचलन, सामाजिक असंगति अथा आर्थिक अस्तव्यस्तता ल्याउने निश्चित देखिन्छ। तर विविध सुधारात्मक कदमहरू लिएमा बुढ्यौली त्यति ठूलो समस्या हुने छैन। वयस्कता त्यति जघन्य समस्या हैन जति हामी सोचिराखेका छौं तर अधिकांश मानिसहरू वयस्क हुँदै गर्दा स्वतः मनोवैज्ञानिक रूपमा कमजोर अनुभव गर्छन्। त्यस्तो आत्मकेन्द्रित स्वअपहेलना चाहिँ समस्याको प्रमुख जड हो जसलाई उनीहरूले आफनो सोचाइबाट हटाउन सक्नुपर्छ। अहिले पनि अधिकांश नोबल पुरस्कार विजेताहरू वृद्ध उमेर समूहका छन्। सन् २०१४ मा १७ वर्षको कलिलै उमेरमा नोबल पुरस्कार पाउने मालाला इतिहासकै दुर्लभ र अपवाद आभूषित हुन्। तर अधिक विभूषितहरू चाहिँ ६० देखि ७० वर्ष अथवा त्योभन्दा पनि बढी उमेर समूहका छन्। सन् २००७ मा अर्थशास्त्रतर्फका विजेता लियोनिड हुरविक्ज ९० वर्षका थिए। लेखक ह्यारी वर्नस्टिनले ९७ र ९८ वर्षमा विश्वव्यापी चर्चासहित सर्वाधिक बिक्री हुन सफल दुई पुस्तकहरू लेख्न सके। त्यसैले वृद्ध मानिसहरूले आफ्ना अनुभव, बुझाइ तथा भावी पुस्ताका लागि उपयोगी दर्शनलाई लिखतमार्पत सुरक्षण गर्न सके उनीहरू पनि व्यस्त रहन्छन् अनि इतिहास पनि जोगिन्छ। झन्डै दुई दर्जन बढी विश्व धनाढ्यहरूले ५५ वर्षपछि सुरु गरेका नयाँ व्यवसाय वा पेसाबाट सफलता हात पारे। विख्यात वैज्ञानिक चाल्स डार्विन पनि यही समूहमा पर्छन्। साहित्यमा फ्र्यांक मसिकोर्ट, कलामा म्यारी डिलाने, अभिनयमा इस्टेले गेटी, फास्ट फुडको व्यवसायमा हारल्यान्ड सेन्डरस केही यस्ता उदाहरण हुन् जसले सामान्यतया अरू मानिसहरू निवृत्त हुने उमेर नजिकैबाट आफ्नो काम सुरु गरेर पनि अलौकिक विश्व सफलता हात पारे। उमेर आपैंमा समस्या हैन। निवृत्त मानिसहरूको मानसिकतामा सकारात्मक सोच निर्माण गराउँदा र बाँकी समाजले उनीहरूलाई त्यसैगरी परिचालन गर्दा समस्याको हल सहज हुन्छ। त्यस्तै वृद्धहरूको नियमित सत्संग, उनीहरूबीच विभिन्न विषयमा साश्त्रार्थ गर्नाले उनीहरूलाई बढी पुनर्ताजगी गर्न सक्छ। आवश्यक सबै पूर्वाधार र सुविधासहितको वयस्कहरूको एकीकृत सामूहिक बस्ती विकास अर्को सहयोगी अभ्यास हुन सक्छ। बुल्गेरियाले वयस्कको समस्या सामधान गर्न वर्क फोर्स पार्टिसिपेसनमा वृद्धि गरेको छ। जापानले मानिसलाई ८० वर्षसम्म काम गर्ने अनुमति दिन्छ। मासाच्युसेटले हेल्दी एजिङनामक कार्यक्रम सुरु गरेको छ। केही एसियन देशहरूले परामर्श समूहका व्यापारमा निवृत्तहरूको सघन सदुपयोग गर्ने नीति बनाएका छन्। समाजलाई युगीन विकासमा लैजाने सूत्रहरू प्रतिपादन गर्ने अनुसन्धान गराउँदैछन्। यस्ता गतिविधिहरू बुढ्यौली समूहका मानिसका लागि सुहाउँदो र रमाउँदो समेत हुन्छ। यस्ता विविध सुधारात्मक कदमहरू लिएमा बुढ्यौली त्यति ठूलो समस्या नहोला। समयमै प्रभावकारी कदम नलिएमा चाहिँ बुढ्यौलीले व्यापक मनोवैज्ञानिक विचलन, सामाजिक असंगति अथा आर्थिक अस्तव्यस्तता ल्याउने निश्चित देखिन्छ।"
चिन्ताले जलाएको चिता,"चिन्ताको सागर यस्तो सागर हो जहाँ बगेका हरेक थोपा आँसुले आगोको ज्वाला ओकलिरहेका हुन्छन्। आगोको रापमा ऊ आफैं छटपटी रहन्छ। आँसुका थोपा झरिरहन्छन्, आगोको मुस्लोमा पेट्रोल खनाएझैं। ऊभित्रको आगोको ज्वाला दन्किरहन्छ। यो संसारमा चिन्ता नभएको मान्छे पनि हुन्छ र ! वास्तवमा कुनै न कुनै कुराले मानिस चिन्तित भइरहेकै हुन्छ। कहिले अतीतलाई सम्झेर चिन्ता गर्छ। कहिले वर्तमान हुँदै भविष्यलाई लिएर चिन्ता लिइरहन्छ। चिन्ताका विषयहरू फरकफरक हुन सक्छन्। चिन्ता मानिसको पीडासँग जोडिएको हुन्छ। पीडाहरू व्यक्तिको चाहना र इच्छाहरूसँग जोडिएका हुन्छन्। मानिसको जन्मसँगै जीवनमा चिन्ताले पनि प्रवेश गरेको हुन्छ। तर यसको अर्थ जीवनभर चिन्तैचिन्ता हुन्छ भन्ने पनि होइन। दिनपछि रात आउँछ त रातपछि दिन। मानौं यी दिन र रात लुकामारी खेलिरहन्छन्। सूर्य र चन्द्रमा एकै पटक एउटै दिशामा देखिँदैनन्। सूर्य दिनको प्रतीक हो भने चन्द्रमा रातको। यसैगरी मानिसको जीवनमा सुख र दुःख पनि एकआपसमा लुकामारी खेलिरहेका हुन्छन्। मानिससँग खुसी छ, उमंग छ, उत्साह छ भने दुःख, पीडा, पीर, चिन्ता पनि सँगै छ। जीवनमा आएका दुःख समयसँगै बढारिन्छन् ? सुख पनि मानिसले आफ्नो अधिनमा सधैं राखिरहन सक्दैन। दुःखले सुखलाई नष्ट गर्न सक्दैन तर दुःखले सुखको परिभाषा भने गरिरहेको हुन्छ। के हो त सुख र दुःख ! एउटाले अनुभव गरिरहेको सुख अर्काका लागि दुःख बनिदिनसक्छ त एउटाको दुःख अर्काेका लागि सुख पनि बनिदिनसक्छ। मानिससँग खुसी र हर्षसँगै दुःख, पीडा र चिन्ता पनि सँगसँगै बाँचिरहेका हुन्छन्। यी एउटै सिक्काका दुइवटा पाटा हुन्। खुसी र हर्षले मानिसको मानसिक अवस्थालाई मजबुत बनाउँछ भने दुःख, पीडा र चिन्ताले कमजोर बनाउँछ। दुःख, पीडा र चिन्ता मानसिक विकारहरू हुन्। हरेक दुःख, पीडा र चिन्ताका अवस्थाहरू फरकफरक हुन्छन्। मनस्थितिले परिस्थिति निर्माण गर्छ। परिस्थिति र मनस्थितिको उपज हो अनुभूति। अनुभूतिले सुख या दुःखका रस्वापान गराउँछ। मानिसको जीवन अनौठो छ। ऊ आफैंमा दुःखी र सुखी हुनुभन्दा अरूलाई माध्यम बनाएर सुखी या दुःखी बनिरहेको हुन्छ। कहिले अरूको सुखलाई देखेर दुःखी बन्छ त कहिले अरूको दुःखलाई देखेर पनि सुखी बन्छ। वास्तवमा मानिसले आफू सुखी हुन अरूको सुख खोस्न पर्दैन। खुट्टा तान्नेहरू खुट्टामुनि नै रहने हुन्। माथि रहन त हात तान्न पुग्नुपर्छ। हातमा तराजु बोकेर बाहिर सबैका सोच र विचारलाई तौलन सक्छ मानिस। तर आफैंभित्रको मनको शुद्धतालाई तौलन नसक्दा दुःख र पीडाका पहाडहरू बनाइरहेका हुन्छन्। आफ्नै मनलाई नियन्त्रण गर्न नसकिरहेको मानिस अरूलाई नियन्त्रण गर्ने सपना देख्छ। आफू अनुकूलको सपना तथा कल्पनामा रमाउन खोज्छ अनि डुब्छ चिन्ताको सागरमा। चिन्ताको सागर यस्तो सागर हो जहाँ बगेका हरेक थोपा आँसुले आगोको ज्वाला ओकलिरहेका हुन्छन्। आगोको रापमा ऊ आफैं छटपटी रहन्छ। आँसुका थोपा झरिरहन्छन्, आगोको मुस्लोमा पेट्रोल खनाएझैं। ऊभित्रको आगोको ज्वाला दन्किरहन्छ। दन्किरहेको आगोले आखिर बनाउने त खरानी नै हो। सपना अर्थात् लक्ष्य पूरा गर्न त मानिसले चिन्तालाई चुनौतीमा बदल्न सक्नुपर्छ। आफ्नो मनलाई रिसराग द्वेष, बदलेर ईष्र्याबाट मुक्त गरेर तनावरहित ढंगबाट अगाडि बढ्न सक्नुपर्छ। मानसिक विकारबाट मुक्त हुन आफ्नो मनलाई परिवर्तन गर्न सक्नुपर्छ। नकारात्मक सोचबाट टाढा रहने मानिसले मनलाई सजिलै नियन्त्रणमा लिन सक्छ। मनले सोच र सोचले लक्ष्यमा सुधार गर्दै मानिस चिन्ताको सागरबाट बाहिर निस्कन सक्छ। मानिसको जीवनमा सकारात्मक सँगसँगै नकारात्मक इच्छाहरू पनि जन्मिरहेका हुन्छन्। आफ्ना इच्छाहरू पूरा नहुँदा मानिस कहिले आफैंसँगै त कहिले अरूसँग क्रोधित हुन पुग्छ। कहिले आफूलाई अरूसँग दाँजिरहेको हुन्छ। कहिले अरूको सफलतालाई आफ्नो हार सम्झन्छ। हरेक रहर तथा इच्छाहरूलाई आफ्नो आवश्यकता बनाउँछ। इच्छा र आवश्यकतालाई छुट्ट्याउन सक्दैन वा चाहँदैन। आवश्यकता र इच्छालाई एउटै बास्केटमा राख्छ। बिर्सन्छ कि सबै रहर तथा इच्छाहरू पूरा हुन सक्दैनन्। म को हुँ र मेरो आवश्यकता के हो ? भन्ने जान्न खोज्दैन। इच्छा पूरा हुने या गर्ने अपेक्षामा दौडिरहन्छ। जहाँ अपेक्षा हुन्छ त्यहाँ गुनासोले जन्म लिन्छ र जहाँ गुनासोले जन्म लिन्छ त्यहाँ चिन्ता पनि मौलाइरहेको हुन्छ। डावेन डब्लू डायर भन्छन्, यो भौतिक संसारमा सामान्यतया तनाव, चिन्ता, डर र रिसजस्ता तŒवहरूको स्वतन्त्र अस्तित्व हँुदैन। न यिनीहरूको भौतिक अस्तित्व नै हुन्छ। संसारमा कुनै वास्तविक तनाव वा चिन्ता नै छैन। यो मानिसको विचारहरू हो जसले यी झुटा विश्वासहरूलाई सिर्जना गर्दछ। वास्तवमा मानिस सधैं नकारात्मक चिजहरूबाट नै डराइरहेको हुन्छ। राम्रोभन्दा नकारात्मक चिजहरूमा बढी ध्यान दिइरहेको हुन्छ। मस्तिष्कमा नकारात्मक सोचले प्रवेश पाउँदा मन भविष्यप्रति चिन्तित हुन थाल्छ। पूर्वीय संस्कृतिमा मन्त्रहरूलाई धेरै महŒवपूर्ण शक्तिको रूपमा मानिन्छ। एउटै मन्त्रलाई हजारौं पटकसम्म पनि जप गर्ने गराउने प्रचलन छ। हरेक मन्त्रहरू सकारात्मक ऊर्जाले भरिएका हुन्छन्। जुन सकारात्मक ऊर्जालाई आफैंले बारम्बार भनिरहँदा दोहोर्याइरहँदा वा कसैलाई सुनाउँदा सुन्ने मानिसमा पनि सकारात्मक ऊर्जाले प्रवेश गर्छ। यसैगरी नकारात्मक ऊर्जाले भरिएको सोच बारम्बर आफूभित्र दोहोर्याइरहँदा पनि पूरै वातावरणमा नकारात्मक ऊर्जा सञ्चार हुन थाल्दछ। रिसराग बदला लोभ ईष्र्याजस्ता नकारात्मक जराहरू पनि पलाउन थाल्छन्। अनि खडा हुन्छ चिन्ताको रुख। मानिस चेतनशील प्राणी हो र चिन्ता हुन्छ नै। मानवीय जीवनमा चिन्ता हुनु स्वाभाविक पनि हो। तर, जब चिन्तालाई व्यवस्थापन गर्न सक्दैनौं, त्यसले हामीलाई मानसिक रोगी बनाउँछ। सही ढंगले व्यवस्थापन गर्दा सही नतिजा दिन सक्ने चिन्तालाई व्यवस्थापन गर्न नसक्दा चितासम्म पनि पुर्याउँछ।"
पढेलेखेकालाई कृषि उद्यममा जोड्ने लक्ष्य,"अर्घाखाँचीको शीतगंगा नगरपालिका क्षेत्रफलका हिसाबले नेपालकै सबैभन्दा ठूलो नगरपालिका हो। लुम्बिनी प्रदेशको अर्घाखाँची जिल्लाको दक्षिणी भूभागमा अवस्थित यो नगरपालिका ६१०४३ वर्ग किलोमिटर क्षेत्रफलमा फैलिएको छ। कृषि, पशुपालन, पर्यटन, शिक्षा, स्वास्थ्य र पूर्वाधार विकासलाई प्राथमिकतामा राखेर आगामी आर्थिक वर्ष २०८१८२ का लागि ८६ करोड ८६ लाख ९० हजार रुपैयाँको नीति तथा कार्यक्रम र बजेट ल्याएका छौं। नगरभित्रका ८४ वर्ष उमेर पुगेका नागरिकलाई सम्मान स्वरूप २५ हजार रुपैयाँ दिने कार्यलाई निरन्तरता दिएका छौं । नगरभित्र कृषि तथा पशु विकासका माध्यमबाट स्थानीयलाई रोजगारी सिर्जना र आयआर्जन बढाउन नगरप्रमुख कृषि विकास कार्यक्रम सञ्चालन गरिनेछ। शीतगंगा कृषि र पशुपालनका लागि सम्भावना राम्रो भएको नगर हो। पढेलेखेका युवालाई कृषि उद्यममा जोड्ने हाम्रो लक्ष्य छ। संघीय सरकारको कानुन र विधि अनुरूप रहेर गाजा खेतीको सम्भाव्यता अध्ययन गरिनेछ। गाजा खेतीका लागि उपयुक्त वातावरण रहेको हाम्रो ठहर छ। स्थानीय रूपमा उत्पादन हुने मदिरालाई ब्रान्डिङ गरिने छ। जंगलमा पाइने मौवाको फूलबाट बनाइने रक्सी, स्थानीय रैथाने बाली र फलफूलबाट बनाइने रक्सीको ब्रान्डिङ गरिनेछ। पालिकामा आउने पर्यटकलाई स्थानीय उत्पादन र अर्गानिक उत्पादन खुवाउने रणनीतिअनुसार पालिकाले काम सञ्चालन गर्ने छ। स्थानीय रूपमा पाइने थाकलको पातबाट टोपी, झोला तथा अन्य वस्तु उत्पादन गरिनेछ। प्रत्येक पालिकामा कृषिजन्य वस्तु उत्पादन र बजारीकरणका लागि नयाँ योजना सञ्चालन गरिनेछ। प्रत्येक वडामा कृषि संकलन केन्द्र निर्माण गरिनेछ। वैदेशिक रोजगारीबाट फर्किएका युवालाई कृषि र पशुपालनमा लाग्न र स्वरोजगार बन्न पालिकाले विशेष सहयोग गर्नेछ। (ग) वर्गका अपांगलाई भत्तास्वरूप मासिक एक हजार रुपैयाँ उपलब्ध गराउँदै आएका छां। (पौडेल, शीतगंगा नगरपालिकाका नगर प्रमुख हुन्।)"
"खानेपानी, पर्यटन , स्वास्थ्य, शिक्षा इस्मा गाउँपालिकाको प्राथमिकतामा","गुल्मी : गुल्मीको इस्मा गाउँपालिकाले पालिकाको १६ औं अधिवेशनबाट आगामी आर्थिक वर्ष २०८१०८२ को नीति तथा कार्यक्रम सार्वजनिक गरिएको छ। गाउँपालिका अध्यक्ष भगतसिंह खड्काले आगामी वर्षको नीति तथा कार्यक्रममा खानेपानी, पर्यटन , स्वास्थ्य, शिक्षा र खेलकुदलाई विशेष प्राथमिकता दिएको बताए । गाउँपालिकाले पर्यटनतर्फ पालिकाभित्रका धार्मिक तथा पर्यटकीय स्थलमा पर्यटक भित्राउने उदेश्यले ""घुमौं इस्माकोट"" अभियान सञ्चालन गर्ने भएको छ । गोर्खा राज्यले एकीकरण अभियान आरम्भ गरेपछि तत्कालीन चौबिसे राज्य रहेको इस्माकोटको थप प्रचारप्रसार तथा पर्यटन पर्वद्वन गर्न आर्थिक वर्षमा इस्माकोटमा ५० हजार आन्तरिक र बाहृय पर्यटक भित्र्याउने लक्ष्य राखिएको गाउँपालिका अध्यक्ष खड्काले बताए । उनले थामाकागढीलाई पर्यटकीय केन्द्र बनाएर पुर्वधार निर्माण गरिने नीति अगाडि सारिएको बताए । इस्मा गाउँपालिकाले स्थानीयलाई रोजगारी सिर्जना गर्ने र वातावरणलाई प्रतिकुल असर नगर्ने उद्योग स्थापनामा आउने व्यावसायीलाई वर्ष व्यावसाय कर छुटको नीति अगाडि सारेको छ । अमरपुर बुल्ममा रहेको सेरामिक्सलाई थप व्यावस्थित गरेर परम्परागत हस्तकलाको संरक्षण गर्न इस्माकोटको प्रतिमा निर्माण गरेर पालिकाका कार्यक्रममा मायाको चिनोका रुपमा प्रयोग गरिने आगामी बर्षको नीति तथा कार्यक्रममा उल्लेख गरिएको छ । स्थानीय कच्चा पदार्थबाट निर्माण हुने सामाग्री उत्पादनमा जोड र बजारीकरणमा इस्माले प्रोत्साहित गर्ने भएको छ । ""इस्माली परिश्रम इस्मामा उद्यम"" अवधारणा अनुसार पढ्दै र सीप सिक्दै कमाउँदै अभियानलाई निरन्तरता दिने भएको छ। आगामी आर्थिक वर्षमा इस्मा गाउँपालिकालाई पूर्ण संस्थागत प्रसुति गाउँपालिका घोषणा गर्ने लक्ष्य लिएको छ । त्यस्तै गाउँपालिकाले नागरिकको स्वास्थ्य सुरक्षित गर्न र स्वास्थ्यकर्मीको मनोबल बढाउन ""नमूना स्वास्थ्य संस्था,नमूना स्वास्थ्यकर्मी अभियान""को अवधारणालाई अगाडि सारिएको छ । इस्माले आर्थिक बर्षलाई २०८१०८२ लाई खानेपानी तथा सरसफाइ बर्षका रूपमा निरन्तरता दिने भएको छ । एक घर एक धारा कार्यक्रम मार्फत ३०४२ घरदुरीमा खानेपानीका धारा निर्माणको लक्ष्य राखिएको छ । इस्मा गाउँपलिका भित्र मनाइने मेला, पर्व, परम्परागत जीवनशैली एवं सांस्कृतिक सम्पदाको परिचय दिन सांस्कृतिक प्रोफाइल तयार गर्ने प्रकाश गरिने नीति लिएको छ । इस्मा गाउँपालिकालाई खरका छानामुक्त गाउँपालिका घोषणा र पालिकामा दिगो तथा वातावरण मैत्री विकास गरी मानव अधिकारमैत्री विकासका लागि हरित सडकको अवधारणालाई प्रवर्द्धन गरिने नीति अगाडि सारिएको छ । इस्मा गाउँपालिकाको भित्री चक्रपथ छल्दी ठाढुङ्गा नयाँपोखरा, मैदान दोबाट हुलाकेलाई स्तरोन्तती गरी खण्ड खण्डमा कालोपत्रे ग्राभेल एवम् ढलान गर्ने र नयाँ सडक नखोल्ने आगामी बर्षको नीति तथा कार्यक्रममा उल्लेख गरिएको छ ।"
विराटनगरको बजेट ३ अर्ब ४९ करोड ९८ लाख,"विराटनगर : विराटनगर महानगरपालिकाले आगामी आर्थिक वर्ष २०८१८२ का लागि ३ अर्ब ४९ करोड ९८ लाख ८६ हजार रुपैयाँ बराबरको बजेट ल्याएको छ। विराटनगर कोशी प्रदेशको एउटा मात्रै महानगरपालिका हो। उपमेयर शिल्पा निराला कार्कीले सोमबार नगरसभामा आय व्ययको अनुमानित विवरण पेस गरेकी हुन्। कार्यालय सञ्चालन तथा प्रशासनिक खर्चका लागि ५९ करोड, ऋणको सावाँ ब्याज भुक्तानीका लागि ५ करोड र चालु आर्थिक वर्षको चालु खर्चतर्फको दायित्व भुक्तानीका लागि ३ करोड ३४ लाख ८३ हजार विनियोजन गरिएको उनले बताइन्। उनका अनुसार समपूरक कार्यक्रमका लागि ६ करोड १० लाख र वडास्तरीय योजनाका लागि ४३ करोड ३ लाख १२ हजार रुपैयाँ छुट्याइएको छ। महानगरले बहुवर्षीय ठेक्का तथा गौरवका आयोजना एवं दायित्व सरेर आएका योजनाको भुक्तानीका लागि ५० करोड, बस्ती विकास र तराईमधेस समृद्धि कार्यक्रमतर्फ ५ करोड ६० लाख, मर्मत सम्भारतर्फ १० करोड तथा भारी सवारी साधन खरिदका लागि २ करोड रुपैयाँ बजेट विनियोजन गरेको छ। सामाजिक विकास क्षेत्रअन्तर्गत शैक्षिक विकास कार्यक्रमतर्फ ७८ करोड ७८ लाख १ हजार, स्वास्थ्य विकास कार्यक्रमतर्फ २० करोड ५७ लाख ९३ हजार, नगरस्तरीय योजनाका लागि ३५ करोड, महिला लक्षित कार्यक्रमतर्फ ९९ लाख ५७ हजार, संघ संस्थातर्फ २ करोड ७० लाख बजेट विनियोजन गरिएको जानकारी कार्कीले दिइन्। आदिवासी जनजाति, दलित, मधेसी, तथा यौनिक तथा अल्पसंख्यकतर्फ ६२ लाख ८६ हजार, बालबालिका लक्षित कार्यक्रमतर्फ ७० लाख ८० हजार, युवा विकास कार्यक्रमतर्फ ९५ लाख ८४ हजार, खेलकुद विकास कार्यक्रमका लागि १ करोड ८ लाख, रोजगार प्रवर्धन कार्यक्रमतर्फ ७० लाख ४६ हजार रुपैयाँ बजेट विनियोजन गरिएको छ। महानगरले ज्येष्ठ नागरिकतर्फ ९ लाख ९५ हजार, अपांगता क्षमता विकास कार्यक्रमतर्फ २८ लाख ८ हजार रुपैयाँ विनियोजन गरेको छ। आर्थिक विकास क्षेत्रअन्तर्गत कृषि विकासतर्फ १ करोड ३ लाख, पशुपंक्षी तथा भेटनरीतर्फ १ करोड ५३ लाख ९७ हजार, सहकारीतर्फ २४ लाख, उद्यमशील विकासतर्फ ५० लाख, उपभोक्ता हित संरक्षणका लागि ८ लाख ५० हजार र पर्यटन प्रवर्द्धनका लागि १ करोड ९४ लाख रुपैयाँ विनियोजन गरिएको छ। वन वातावरण तथा विपद् व्यवस्थापन क्षेत्रअन्तर्गत विपद् व्यवस्थापनतर्फ १ करोड २० लाख, वन वातावरण तथा जैविक विविधतातर्फ ३५ लाख ५० हजार तथा सरसफाइ कार्यक्रमतर्फ १ करोड ३० लाख रुपैयाँ विनियोजन गरिएको छ। सुशासन तथा संस्थागत विकास क्षेत्रअन्तर्गत राजस्व सुदृढीकरणतर्फ ३० लाख, नगर प्रहरी तथा ट्राफिक व्यवस्थापनका लागि ४० लाख, सहरी विकासतर्फ ९० लाख, सूचना तथा सञ्चारका लागि ६० लाख, सूचना तथा प्रविधितर्फ ८० लाख, सुशासन तथा सेवा प्रवाहका लागि १ करोड ८ लाख ४५ हजार छुट्याइएको छ। महानगरले कानुन तथा न्यायतर्फ ७२ लाख ५० हजार, फोहोर पानी प्रशोधन केन्द्रतर्फ २ करोड ९५ लाख, सडक ढल तथा नाला सफाइ र मर्मतका लागि ४ करोड ५० लाख, भूउपयोग आवास तथा बस्ती विकास कार्यक्रमतर्फ ८५ लाख ४९ हजार, विद्युतीकरण कार्यक्रमका लागि २ करोड ९ लाख रुपैयाँ बजेट विनियोजन गरेको छ। योजना निर्माण गर्ने क्रममा महानगरपालिकाले १९ वटा वडालाई २ करोडका दरले बजेट दिएको छ। महानगरले चालु आर्थिक वर्ष २०८००८१ का लागि ३ अर्ब ३६ करोड १७ लाख बराबरको बजेट ल्याएको थियो। आगामी आर्थिक वर्षका लागि करिब १३ करोड बढीको बजेट ल्याइएको छ। महानगरले जेठ मसान्तसम्ममा चालु विनियोजित बजेटमध्ये करिब ६४१३ प्रतिशत अर्थात २ अर्ब १५ करोड ६० लाख रुपैयाँ खर्च गरेको छ। चालुतर्फ १ अर्ब २५ करोड ११ लाख र पुँजीगततर्फ ८८ करोड १३ लाख ६६ हजार रुपैयाँ खर्च भएको हो।"
"५ अर्बमाथिको सेयर कारोबार, दुईवटा कम्पनीको मूल्यमा सकारात्मक सर्किट","काठमाडौं : साताको दोस्रो सेयर कारोबार दिन नेप्स परिसूचक सामान्य अंकले बढेको छ। आइतबार ५३७ अंकले घटेर बन्द भएको नेप्से यसदिन ३२१ अंकले बढेर २०६६१६ विन्दुमा कायम भएको हो। सेन्सेटिभ इण्डेक्स ०१० प्रतिशतले बढेर ३६४८१ विन्दुमा अडिएको छ। नेप्से परिसूचक सामान्य अंकले बढेले पनि कारोबार रकम आइतबारको तुलनामा बढेको छ। आज ५ अर्बमाथिको सेयर कारोबार भएको छ। आइतबार ४ अर्ब बराबरको सेयर कारोबार भएको थियो। यसदिन ३२२ स्क्रिप्सको १ करोड ७ लाख ७ हजार ८७८ कित्ता सेयर ५ अर्ब ७ करोड ७२ लाख ५५ हजार ११६ रुपैयाँमा खरिदबिक्री भए। दुई कम्पनीको सेयर सकारात्मक सर्किट लेभलमा कारोबार हुँदा तीनवटा कम्पनीको सेयर ६ प्रतिशतले बढ्यो। नेपाल फाइनान्स र गणपति लघुवित्त वित्तीय संस्थाको सेयर १० प्रतिशतले बढ्दा मकर जितुमाया सुरी हाइड्रोपावरको ७२१ प्रतिशत,शिव श्री हाइड्रोपावरको ६९१ प्रतिशत र आरम्भ चउतारी वित्तीय संस्थाको सेयर ६३९ प्रतिशतले बढ्यो। आज कारोबार रकमका आधारमा मेरो माइक्रो फाइनान्स शीर्षस्थानमा रह्यो। सो कम्पनीको २४ करोड मूल्य बराबरको सेयर कारोबार भयो। एनआरएन इन्फ्रास्टक्चर एण्ड डेभलपमेन्ट बैंकको १८ करोड,पोखरा फाइनान्सको १६ करोड,माउन्टेन इनर्जी नेपालको र मञ्जुश्री फाइनान्सको १४१४ करोड मूल्य बराबरको सेयर कारोबार भयो। छ वटा समूहको उपसूचक बढ्दा ७ वटाको सूचक भने नकारात्मक देखिएका छन्। यसदिन डेभलपमेन्ट बैंकको १५६,फाइनान्सको २११,हाइड्रोपावरको ०१९,माइक्रो फाइनान्सको १३६ ,म्युचुअल फण्डको ०५१ र अदर्शको ००३ प्रतिशतले सूचक बढेको हो। बुद्ध भूमि नेपाल हाइड्रोपावरका लगानीकर्ताले भने गुमाए। सो कम्पनीको सेयर ७०१ प्रतिशतले घट्यो। कारोबारमा आएका १४२ स्टकको मूल्य बढ्दा ९४ वटाको घट्यो भने ११ वटाको मूल्य स्थिर रह्यो।"
बहालवाला मुख्यसचिवविरुद्ध पहिलोपटक मुद्दा,"कार्यकाल छँदै तत्कालीन मुख्य सचिव शंकरदास वैरागीलाई प्रधानमन्त्रीको सुरक्षा सल्लाहकार बनाएर कांग्रेसमाओवादी केन्द्र गठबन्धन सरकारले डा अर्याललाई मुख्यसचिव बनाएको थियो। काठमाडौंं : अख्तियार दुरुपयोग अनुसन्धान आयोगले मुख्य सचिव डाबैकुण्ठ अर्यालविरुद्ध मुद्दा हालेको छ। सुरक्षण मुद्रण केन्द्रले अन्तःशुल्क स्टिकर छपाइमा ३८ करोड ६७ लाख १७ हजार ६ सय ४० रुपैयाँ अनियमितता गरेको भन्दै अख्तियारले मुख्यसचिव अर्यालसहित ११ जनालाई विशेष अदालतमा आइतबार मुद्दा दायर गरेको छ। अख्तियारले मिलोमतोमा छपाइको जिम्मा पाएका प्रिन्ट सेल प्रालि ललितपुरलाई पनि प्रतिवादी बनाएको छ। अर्याल एक वर्षअघि मुख्यसचिवमा भएका थिए। कार्यकाल छँदै तत्कालीन मुख्य सचिव शंकरदास वैरागीलाई प्रधानमन्त्रीको सुरक्षा सल्लाहकार बनाएर कांग्रेसमाओवादी केन्द्र गठबन्धन सरकारले डा अर्याललाई मुख्यसचिव बनाएको थियो। अर्याल २०७८ साल साउन २५ गतेदेखि २०७९ चैत १४ गतेसम्म सञ्चार तथा सूचना प्रविधि मन्त्रालयका सचिव थिए। सञ्चारबाट प्रधानमन्त्री कार्यालय सरुवा भएका उनी अवकाशको तीन दिनअघि २०८० जेठ ३२ गते मुख्य सचिव बनेका थिए। यो बहालवाला मुख्यसचिवमाथि भ्रष्टाचार मुद्दा लागेको नेपालको इतिहासमा पहिलो घटना हो। अन्तःशुल्क स्टिकर खरिद अनियमिततामा मुख्यसचिव एवं सञ्चार तथा सूचना प्रविधि मन्त्रालयका तत्कालीन सचिव अर्यालसहित सुरक्षण मुद्रण केन्द्रका तत्कालीन कार्यकारी निर्देशक विकल पौडेल, आन्तरिक राजस्व विभागका तत्कालीन महानिर्देशक रितेशकुमार शाक्य र तत्कालीन उपमहानिर्देशक टंकप्रसाद पाण्डेलाई प्रतिवादी बनाइएको छ। सहसचिव शाक्य हाल अर्थ मन्त्रालयको बजेट तथा कार्यक्रम प्रमुख छन् भने पाण्डे भन्सार विभागका उपमहानिर्देशक छन्। शाक्य अर्थ मन्त्रालयका शक्तिशाली सहसचिव मानिन्छन्। सुरक्षण मुद्रण केन्द्रले अन्तःशुल्क स्टिकर छपाइमा अनियमितता गरेको भन्ने उजुरी गरेको थियो। उजुरपछि अन्तःशुल्क स्टिकर छपाइ र टेरामेक्स मेसिन खरिद लगायतमा मुख्य सचिव अर्याल समेतको संलग्नता भएको भन्दै लामो समयदेखि अख्तियारले अनुसन्धान गरिरहेको थियो। अख्तियारको अनुसन्धानमा सञ्चार तथा सूचना प्रविधि मन्त्रालयका तत्कालीन सचिव एवं सुरक्षण मुद्रण विकास समितिका तत्कालीन अध्यक्ष अर्यालसहितको मिलोमतोमा अन्तःशुक्क छाप्ने काम निजी कम्पनी दिएको देखिएको छ। त्यो प्रकरणमा आन्तरिक राजस्व विभागका तत्कालीन महानिर्देशक शाक्य, आन्तरिक राजस्व विभागका तत्कालीन उपमहानिर्देशक पाण्डेय संलग्नता देखिएको छ। त्यस्तै आन्तरिक राजस्व विभागका तत्कालीन निर्देशक गणेश विक्रम शाही, आन्तरिक राजस्व विभागका तत्कालीन शाखा अधिकृत रवीन्द्रप्रसाद पौड्याल, राष्ट्रिय सूचना प्रविधि केन्द्रका तत्कालीन निर्देशक सफल श्रेष्ठ, सुरक्षण मुद्रण केन्द्रका तत्कालीन खरिद विज्ञ शक्तिप्रसाद श्रेष्ठ, सुरक्षण मुद्रण केन्द्रका तत्कालीन शाखा अधिकृत हरिबल्लभ घिमिरे, सुरक्षण मुद्रण केन्द्रका तत्कालीन लेखा अधिकृत विष्णुप्रसाद गौतम तथा प्रिन्ट सेल प्रणाली ललितपुर र त्यसका मुख्य व्यक्ति (निर्देशक एवं सञ्चालक) केशव शर्मालको पनि मिलोमतो रहेको अख्तियारले जनाएको छ। विकल पौडेलविरुद्ध मुद्दै मुद्दा, दुई मुद्दामा दोषी ठहर सुरक्षण मुद्रण केन्द्रका तत्कालीन कार्यकारी निर्देशक विकल पौडेल यो प्रकरणमा संलग्नता रहेको भन्दै अख्तियारले मुद्दा चलाएको छ। यसअघि अख्तियारले सेक्युरिटी प्रिन्टिङ प्रेसमा भ्रष्टाचार गरेको भन्दै पौडेलविरुद्ध मुद्दा दायर गरेको थियो। सो मुद्दामा विशेष अदालत काठमाडौंंले पौडेललाई दोषी ठहर गरिसकेको छ। उनलाई दुई वर्ष कैद तथा २५ करोड ४७ लाख जरिवाना र बिगोबराबरको रकम असुल हुने विशेष अदालत फैसला गरेको छ। अमेरिकाको स्थायी आवासीय (पीआर) अनुमतिपत्र रहेको कुरा ढाँटेर नेपालमा सरकारी पद लिएको भन्दै अख्तियारले पौडेलविरुद्ध २०८१ वैशाख ९ गते विशेष अदालतमा मुद्दा दायर गरेको थियो। विदेशी आवासीय अनुमति पत्रधारीले नेपालको कुनै पनि सार्वजनिक पदमा रहन नपाउने कानुनी व्यवस्थाविपरीत झुट्टा विवरण पेस गरी पौडेल केन्द्रको कार्यकारी निर्देशक बनेको भन्दै अदालतले उनलाई दोषी ठहर गरिसकेको छ। जेठ १५ गते भ्रष्टाचार निवारण ऐन २०५९ को दफा १६ को उपदफा अनुसार कसुर गरेको ठहर गर्दै पौडेललाई एक वर्ष कैद र १० हजार जरिवाना हुने फैसला सुनाएको छ। २०८१ जेठ ९ मा पौडेलले केन्द्रको कार्यकारी प्रमुख रहँदा पाँच वर्षमा ६२ करोड रुपैयाँ अकुत सम्पत्ति आर्जन गरेको भन्दै मुद्दा दायर गरिएको छ। त्यस्तै २०८१ वैशाख ३० मा अख्तियारले प्रेस खरिद अनियमितताको आरोपमा ४० करोड रुपैयाँ बिगो कायम गरी उनीविरुद्ध मुद्दा दायर गरेको थियो । उनी पाँच महिनादेखि अख्तियारको हिरासतमा छन्। कानुनविपरीत सम्झौता कर्मचारी र मिलोमतोमा सुरक्षण मुद्रण विकास समितिअन्तर्गतको सुरक्षण मुद्रण केन्द्रले २०७८०७९ मा विनियोजन भएको बजेट, स्वीकृत खरिद गुरुयोजना, सञ्चार तथा सूचना प्रविधि मन्त्रालयका सचिव (प्रथम पक्ष) र सुरक्षण मुद्रण केन्द्रका कार्यकारी निर्देशक (दोस्रो पक्ष) बीच भएको कार्यसम्पादन सम्झौताविपरीत अन्तःशुल्क स्टिकरको खरिद कार्य अगाडि बढाएको अनुसन्धानमा देखिएको आरोप पत्रमा छ। अनुसन्धानमा सुरक्षण मुद्रण केन्द्रका रहेका मेसिनलाई थन्काएर अन्तःशुल्क स्टिकर महँगो मूल्य छाप्न प्रिन्ट सेल प्रालिलाई दिइएको देखिएको छ। मुद्रण केन्द्रले आन्तरिक राजस्व विभागबाट यो वर्ष ४३ करोड ३२ लाख स्टिकर छाप्ने अनुमति पाएको थियो। सम्झौता भएको स्टिकरको लागत ३८ करोड ५५ लाख ४८ हजार हुन आउँछ। आन्तरिक राजस्व विभागले योभन्दा अघि जनक शिक्षा सामग्री केन्द्र साथै अन्तर्राष्ट्रिय प्रतिस्पर्धामा विदेशी कम्पनीबाट छपाइ गर्दै आएको थियो। त्यो पनि बढीमा ३५ रूपैया प्रतिस्थान स्टिकर। प्रिन्ट सेललाई भने ८९ रुपैयाँ प्रतिस्थानको दरमा छाप्न दिएर अनियमितता गरेको अनुसन्धानमा देखिएको छ। अख्तियारकाअनुसार विनियोजित बजेट स्वीकृत खरिद गुरुयोजना तथा कार्यसम्पादन सम्झौतामा उल्लिखित प्रावधानविपरीत सुरक्षण मुद्रण केन्द्रले कार्य अगाडि बढाउँदा आर्थिक कार्यविधि तथा वित्तीय उत्तरदायित्व नियमावली, २०७७ को नियम ३३ बमोजिम कार्यक्रम संशोधन गरी कार्य अगाडि बढाउनु थियो। तर, त्यो नगरी अति संवेदनशील र राष्ट्रको अर्थतन्त्रसँग प्रत्यक्ष सरोकार राख्ने अन्तःशुल्क स्टिकरको खरिद कार्य निजी कम्पनीमार्फत छपाइ गरी प्राप्त गर्ने सम्झौता गरी अगाडि बढाएको पाइएको छ। यो विनियोजित बजेटबाट सुरक्षण मुद्रण केन्द्रले जनशक्तिलाई तालिम प्रदान गरी अन्तःशुल्क स्टिकर छपाइका लागि आवश्यक पर्ने पेपर तथा टोनर, मसि खरिद गरी गरी सुरक्षण मुद्रण केन्द्रमा भएको मेसिनबाट आफैंंले अन्तःशुल्क स्टिकर छपाइ गर्नुपर्नेमा सो नगरेको प्रिन्ट सेललाई दिएको पाइएको छ। यसरी विनियोजित बजेटको प्रावधानविपरीत आधिकारिक निकायको स्पेसिफिकेसन र डिजाइनको स्वीकृति बेगर नै निजी क्षेत्रसँग सम्झौता गर्नु वद्नियतपूर्ण कार्य गरेको देखिएको अख्तियारको ठहर छ। पिन्ट सेललाई छाप्न दिने कार्य कानुनविपरीत भएको अख्तियारको आरोप पत्रमा छ। सार्वजनिक खरिद ऐन, २०६३ को दफा १० र सार्वजनिक खरिद नियमावली, २०६४ को नियम २५ एवं सार्वजनिक खरिद अनुगमन कार्यालयले स्ट्यान्डर्ड बिडिङ डकुमेन्टमा तोकेका प्रावधानविपरीत मूल्यांकनका आधारहरू राखी बोलपत्र तयार गरेको पाइएको पनि अनुसन्धानमा देखिएको छ। प्रिन्ट सेललाई छाप्न दिने कार्य सार्वजनिक खरिद ऐन, २०६३ को दफा १५(१)(घ) विपरीतको खरिद विधि छनौट गरेको देखिएको अख्तियारले जनाएको छ। सार्वजनिक खरिद नियमावली, २०६४ को नियम ७ विपरीतको खरिद गुरुयोजना बनाइ सार्वजनिक खरिद नियमावली, २०६४ को नियम ९ र नियम ११ मा उल्लेख गरेका प्रावधान र आधारविपरीत अस्वाभाविक रूपले बढी लागत अनुमान तयार गरी सार्वजनिक खरिद ऐन, २०६३ को दफा २३ का आधारहरूलाई पालना नगरी सारभूत रूपमा प्रभावग्राही नरहेको बोलपत्र स्वीकृत गरेको पाइएको छ। यसअघि अधिकतम ३५ रुपैया प्रतिथानसम्म नै छपाइ हुँदै आएको स्टिकरको छपाइमा ८९ रुपैयाँप्रति स्थान खर्च गरेको अनुसन्धानमा देखिएको छ। कानुनीविपरीत पेस्की अनुसन्धानमा सुरक्षण मुद्रण विकास समिति (गठन) आदेश, २०७३ को दफा ३ बमोजिम गठित समितिबाट निर्णय नगराइअधिकार प्रत्यायोजन नभई कार्य अगाडि बढाएको आफ्नो ओहदाको कर्तव्य पालना गर्दा प्रचलित कानुनविपरीत गरी अन्तःशुल्क स्टिकर खरिदसम्बन्धी कार्य निजी कम्पनीलाई ठेक्का लगाइ सम्झौता बमोजिमको २० प्रतिशत पेस्की रकमसमेत भुक्तानी गरेको पनि पाइएको छ। प्रचलित कानुनविपरीतअधिकारप्राप्त निकायको स्वीकृतबिना नै सरकारी सम्पत्ति कुनै मूल्यशुल्क नलिई आपूर्तिकर्तालाई निजी प्रयोगमा दिएको पनि पाइएको छ। उनीहरूको मिलोमतोमा अति संवेदनशील मेसिन एचपी इन्डिगो सिक्स के, सेक्युरिटी प्रिन्टिङ मेसिन थान २, जुरा सेक्युरिटी प्रिन्टिङ सफ्टवयेर, भौतिक पूर्वाधारहरू जमिन, भवन, विद्युत्, पानी, एयर कन्डिसिनिङर विदेशी जनशक्तिलाई एकोमोडेसन(तालिम)समेत उपलब्ध गराइएको थियो। उनीहरूको आपसी मिलोमतो र संलग्नतामा आफूहरूलाई लाभ पुयाउने र सार्वजनिक संस्था सुरक्षण मुद्रण केन्द्रलाई ३८ करोड ६७ लाख १७ हजार हानिनोक्सानी पुर्याउने बद्नियतले कार्य गरीगराएको पाइएको छ। सर्वोच्चबाट रिट खारेज भएकै दिन निर्णय हतारहतारमा सर्वोच्च अदालतबाट रिट खारेज भएकै दिन निर्णय गरेर अन्तःशुल्क स्टिकर छाप्ने जिम्मा सुरक्षण मुद्रण केन्द्र दिइएको थियो। सर्वोच्चले २०७९ भदौ २७ मा रिट खारेज भएको थियो। आन्तरिक राजस्व विभागले पहिले नै आह्रवान गरी सर्वोच्च अदालतको अन्तरकालीन आदेशले स्थगित रहेको बोलपत्रको प्रक्रिया स्वतः क्रियाशील भएको अवस्थामा आन्तरिक राजस्व विभागले मद्रास सेक्युरिटी प्रेससँगबाँकी प्रक्रियाबमोजिम टुंगोमा पुग्नुपर्ने बाध्यात्मक अवस्था सिर्जना भएको थियो। तर, योसमेत नजरअन्दाज गरी हतारहतार सर्वोच्च अदालतबाट यो रिट खारेज भएकै दिन २०७९ भदौ २७ को मिति राखी निर्णय गरी सोही दिनको मिति राखी पत्र तयार गरिएको अनुसन्धान पाइएको छ भने त्यसको भोलिपल्ट मिति भदौ २८ गतेका दिन ३ वटा पत्रहरू चलानी गरेपश्चात् मात्र उक्त कार्यादेशको पत्र चलानी गरी सुरक्षण मुद्रण केन्द्रलाई कार्यादेश दिएको अनुसन्धान पाइएको छ। सोही कार्यादेशको आधारमा स्पेसिफिकेसनडिजाइनसमेत आन्तरिक राजस्व विभागबाट स्वीकृत नगरीनगराइ अन्तःशुल्क स्टिकर खरिदका लागि सुरक्षण मुद्रण केन्द्रले कानुनविपरीत ठेक्का लगाएको थियो। कानुनविपरीत ठेक्का लगाएर पेस्कीवापत २० प्रतिशतले हुन आउने ६ करोड ८४ लाख ४५ हजार ६ सय भुक्तानीसमेत गरिएको थियो। मुख्यसचिव स्वतः निलम्बनमा मुख्यसचिवसहित मुद्दा दायर भएका सबै कर्मचारीहरू स्वतः निलम्बनमा परेका छन्। अख्तियारले मुद्दा चलाएसँगै निलम्बन हुने कानुनी व्यवस्था छ। भ्रष्टाचार निवारण ऐनको दफा ३३ मा स्वतः निलम्बन हुने व्यवस्था छ। जसमा त्यस्तो भनिएको छ, कुनै राष्ट्रसेवक दफा २८ को उपदफा (१) को खण्ड (ग), दफा ३० को उपदफा (३) तथा दफा ३१ बमोजिम थुनामा रहेकोमा त्यसरी थुनामा रहेको अवधिभर र निजउपर दफा ३६ बमोजिम मुद्दा दायर भएकोमा त्यस्तो राष्ट्रसेवक सो मुद्दाको किनारा नभएसम्म स्वतः निलम्बनमा रहनेछ। मुख्यसचिवसँगै सहसचिव शाक्य, पाण्डेसहित अन्य कर्मचारी पनि निलम्बनमा परेको छ। कसलाई के र कति सजाय माग ? मुख्य सचिव(तत्कालीन सचिव, सञ्चार तथा सूचना प्रविधि मन्त्रालय) डा अर्याललाई सञ्चार तथा सूचना प्रविधि मन्त्रालयका सचिवको जिम्मेवारीमा रही सुरक्षण मुद्रण विकास समितिको अध्यक्ष रहेका निजले सो समितिलाई तोकिएको कुनै पनि काम कर्तव्य कानुनी रूपमा पालना नगरेको आरोप लगाइएको छ। समितिका अन्य ७ जना सदस्यको अधिकारलाई पूर्णतः हरण गरी सुरक्षण मुद्रण केन्द्रको २०७९८० का नीति, बजेट तथा कार्यक्रमलाई समितिको बैठकबाट स्वीकृतसमेत नगराएको अनुसन्धानमा देखिएको छ। समितिबाट अधिकार प्रत्यायोजनसमेत नगराइ मन्त्रालयको सचिवको हैसियतबाट कानुनले नदिएको अधिकारसमेत प्रयोग गरी कार्यकारी निर्देशकलाई गैरकानुनी काम कारबाही सम्पादन गर्न प्रत्यक्ष सहयोग पुयाइ बजेट सिलिङ दिने काम गरेको आरोप पत्रमा उल्लेख छ। वार्षिक बजेट तथा कार्यक्रम अर्थ मन्त्रालयमा पठाइ एलएमबीआईएसमा प्रविष्टि गराउने, कार्यसम्पादन सम्झौता गर्ने, खरिद गुरुयोजना स्वीकृत गर्नेजस्ता काम कारबाहीमा संलग्न भई सार्वजनिक खरिद ऐन, २०६३, सार्वजनिक खरिद नियमावली, २०६४ एवं सुरक्षण मुद्रण विकास समिति (गठन) आदेश, २०७३ ले तोकेका कार्यहरू सम्पादन गर्दा समितिको अध्यक्षको हैसियतले गर्नुपर्ने जिम्मेवारी वहन नगरेको अनुसन्धानमा पाइएको छ। तर, मन्त्रालयको सचिवको हैसियतले कानुनले नदिएको अधिकार प्रयोग गरी कार्य गरेगराएको, सुरक्षण मुद्रण केन्द्रका तत्कालीन कार्यकारी निर्देशकले अन्तःशुल्क स्टिकरको छपाइ गर्नेसम्बन्धी गैरकानुनी खरिद कार्य अगाडि बढाइ मिलेमतोमा सारभूतरूपमा प्रभावग्राही नरहेको बोलपत्र स्वीकृत गरी कानुनविपरीतको ठेक्का सम्झौता भई पेस्की रकम भुक्तानीसमेत गरेको आरोप पत्रमा उल्लेख छ। उनीविरुद्ध ३८ करोड ६७ लाख १७ हजार ६४० रकम विगो कायम गरिएको छ। मुख्य सचिव अर्यालविरुद्ध पेस्की स्वरूप भुक्तानी भएको ६ करोड ८४ लाख ४५ हजार ६ सय रकम असुलको पनि माग दाबी गरिएको छ। नभएको अधिकार प्रयोग गरी सुरक्षण मुद्रण केन्द्रको खरिद गुरुयोजना स्वीकृत गरेकोले निजलाई भ्रष्टाचार निवारण ऐन, बमोजिमको कसुरमा सोही ऐनको दफा १५ बमोजिमको कैद सजाय र जरिवाना माग दाबी गरिएको छ। साथै सञ्चार तथा सूचना प्रविधि मन्त्रालयको तत्कालीन सचिव पदमा कार्यरत रही निजले भ्रष्टाचार निवारण ऐनअन्तर्गतका माथि उल्लिखित कसुर गरेको देखिँदा भ्रष्टाचार निवारण ऐन, २०५९ को दफा २४ बमोजिम थप सजायसमेत हुन मागदाबी लिइएको अख्तियारका प्रवक्ता एवं सहसचिव नरहरि घिमिरेले जानकारी दिए। सहसचिवद्वय (आन्तरिक राजस्व विभागका तत्कालीन महानिर्देशक) शाक्य र (तत्कालीन उपमहानिर्देशक) पाण्डेयविरुद्ध भ्रष्टाचार निवारण ऐन, २०५९ बमोजिम १० वर्षसम्म कैद तथा ३८ करोड ६७ लाख १७ हजार ६४० बिगोबमोजिम जरिवानाका साथै ६ करोड ८४ लाख ४५ हजार ६ सय असुलउपर हुन मागदाबी गरिएको छ। सुरक्षण मुद्रण केन्द्रका तत्कालीन कार्यकारी निर्देशक पौडलविरुद्ध १० वर्षसम्म कैद तथा ३८ करोड ६७ लाख १७ हजार ६४० बिगोबमोजिम जरिवानाका साथै ६ करोड ८४ लाख ४५ हजार ६ सय असुलउपर हुन मागदाबी गरिएको छ। साथै सुरक्षण मुद्रण केन्द्रको प्रमुख (कार्यकारी निर्देशक) को पदमा कार्यरत रही भ्रष्टाचार निवारण ऐन, २०५९ को परिच्छेद २ (भ्रष्टाचारको कसुर र सजायसम्बन्धी व्यवस्था) अन्तर्गतका कसुर गरेको देखिँदा थप सजाय समेतको मागदाबी गरिएको छ। विभागका तत्कालीन निर्देशक शाही, तत्कालीन शाखा अधिकृत पौडेल, मुद्रण केन्द्रका तत्कालीन शाखा अधिकृत घिमिरे र लोखा अधिकृत गौतम, राष्ट्रिय सूचना प्रविधि केन्द्रका तत्कालीन निर्देशक श्रेष्ठका साथै मुद्रण केन्द्रका परामर्शदाता श्रेष्ठविरुद्ध १० वर्षसम्म कैद तथा ३८ करोड ६७ लाख १७ हजार ६४० बिगोबमोजिम जरिवानाका साथै ६ करोड ८४ लाख ४५ हजार ६ सय असुल उपरको मागदाबी गरिएको छ। प्रिन्ट सेलका सञ्चालक केशव शर्माले रकम लिने खाने प्रकृतिको मतियारको भूमिका निर्वाह गरेको हुँदा भ्रष्टाचार निवारण ऐन, २०५९ को दफा २३ को प्रावधानबमोजिम भ्रष्टाचार निवारण ऐन, २०५९ को दफा १७ बमोजिमको कसुरमा मुख्य कसुरदारलाई हुने सजाय बराबर बिगो कायम गरी सोही ऐनको दफा २२ को प्रतिबन्धात्मक वाक्यांशबमोजिम मुख्य कसुरदारलाई हुने सरह कैद र जरिवानाको सजाय गरी भुक्तानी भएको ६ करोड ८४ लाख ४५ हजार ६ सय असुलउपर हुनसमेत माग दाबी लिइएको छ।"

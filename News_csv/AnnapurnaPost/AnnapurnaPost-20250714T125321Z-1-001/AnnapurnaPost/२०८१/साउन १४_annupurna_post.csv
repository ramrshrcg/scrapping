शीर्षक,विवरण
राजनीतिक ह्याङओभर कहिलेसम्म ?,"सर्वसाधारण नागरिक मुठीभरका शासकहरूकै गुलामी गर्नुपर्ने बाध्यताले ग्रसित छन्। लोकतन्त्रमा यो दृश्य सबैभन्दा दुःखद् छ। मुलुकको सबैभन्दा ठूलो प्रतिस्पर्धी राजनीतिक दल कांग्रेस र एमाले मिलेर ओलीको नेतृत्वमा गठन भएको नयाँ सरकारले गति बढाएको छ। कांग्रेसएमाले बीचमा भएको यो सत्ता सहकार्य पहिलोपटक भने होइन। यसअघि पटकपटक सहकार्य भएको छ। संसारमा कहीँ पनि नभएको परिघटना नेपालमै हुने गरेको पनि सर्वविदितै छ। जहाँ सत्तापक्ष र प्रतिपक्षको कुनै अर्थ छैन। जुन देशमा प्रतिस्पर्धी दल हुँदैन, त्यो देशको हालत कस्तो हुन्छ भन्ने कुरा नजिकबाट भोगिरहेका छौं। प्रतिस्पर्धीविहीन राजनीतिक अभ्यासले लोकतन्त्रको मूलमर्मलाई नै सखाप गर्छन् भन्ने कुराको हामी भुक्तभोगी छौं। यो प्रदूषित कार्यले देश, जनता र शासकलाई समेत भलो गर्दैन भन्ने कुरा पनि जानेबुझेकै छौं। तर, हामी फेरि त्यही कार्य किन गरिरहेका हुन्छौं ? दोस्रो प्रतिस्पर्धाको नाममा प्रतिशोधको राजनीतिक अभ्यासले पनि देश लामो समयदेखि दुरवस्था भोगिरहेको छ। र, यहाँको राजनीतिक अवस्था गिर्दो र लाजमर्दाे अवस्थामा पुगेको छ। यसखाले राजनीतिक प्रवृत्तिले एउटा व्यक्ति बन्न सक्छ। एउटा शासक पनि बन्न, बनाउन सकिन्छ। तर, सिंगो देश र असल नागरिक बनाउन सकिँदैन। यसखाले राजनीतिक ह्याङओभरबाट हाम्रो देश, समाज र राजनीतिक दल कहिले मुक्त होलान् ? हामी देश र समाजको विकास र समृद्धिका लागि राजनीति गर्छौं। राजनीतिक दल खोल्छौं। संघर्ष गर्छौं। बलिदान दिन्छौं। तर, जब सत्ता शक्तिमा पुग्छौं, त्यसपछि हामी ती सारा विषयलाई किनारामा राखेर निहित स्वार्थ पूरा गर्ने बाटोमा अग्रसर हुन थाल्छौं। यो गलत राजनीतिक कार्य, अभ्यास र प्रतिस्पर्धाले पछिल्लोपटक दलहरूलाई नागरिकले निर्वाचनमा सोही खालको मिश्रित जनमत दिन थालेका छन्। र, सबैजना मिलेर देश निर्माण गर भनेर म्यान्डेट दिन थालेका छन्। हरेक राजनीतिक दललाई नागरिकले आशा र भरोसा गरे। त्यसैले सुरुवातीमा उनीहरूलाई र उनीहरूको संघर्ष अनि योगदानलाई मर्मबोध गरे। त्यही भएर केही गर्न सक्ने ऊर्जाशील अवस्थामा दुईतिहाइभन्दा बढी बहुमत दिएर सत्ता सरकारमा पठाएकै हुन्। तर, उनीहरूले त्यो जनमतलाई बुझ्न नसक्दा आज दलहरूले आफ्नो राजनीतिक भिख माग्ने अवस्थामै सीमित हुन पुगेका छन्। दलहरू पनि गलत राजनीतिक आहालमा पौडिन बाध्य छन्। उनीहरू आफूलाई बदल्न सकिरहेका छैनन्। जनताको भावनामाथि खेलबाड भएपछि शासकहरूको पनि मनोदशा बिग्रनु स्वाभाविक हुन्छ। जब शासकको मनोदशा बिग्रिन्छ, तब देशको भविष्य उँभो लाग्न सक्दैन। आज नागरिकले आफ्नो एउटा पनि आधारभूत आवश्यकतामाथि गर्व गर्न सक्ने अवस्था छैन। राजनीतिक दल र शासकहरूको कारण नागरिकका आधारभूत आवश्यकतामाथि यति धेरै खेलबाड र व्यापार भएको छ कि नागरिक सहनै नसक्ने अवस्थामा पुगेका छन्। हरेक नागरिकले आफ्नो गाँस, बास, कपास तथा स्वास्थ्य, शिक्षा, रोजगार र सुरक्षामा यति धेरै समस्या भोगिरहेका छन् कि उनीहरूको श्रम र सम्पत्ति, जीवन र जगत्समेत नसोचिँदो तरिकाले सकिँदै गएको छ। राज्यबाट युगसापेक्ष सुविधा पाउन सकेको छैन। बरु राज्यले उल्टो पाइलैपिच्छे ढाड सेक्ने गरी कर र जीवन ध्वस्त हुने गरी कानुनी झमेला थोपर्दै आएको छ। जसले गर्दा सर्वसाधारण नागरिक मुठीभरका शासकहरूकै गुलामी गर्नुपर्ने बाध्यताले ग्रसित छन्। लोकतन्त्रमा यो दृश्य सबैभन्दा दुःखद् छ। आज देशले हरेक राजनीतिक दल र शासकहरूको नारी छामिसकेको अवस्था छ। एउटा असल राष्ट्रपिताको खोजीमा केही समयका लागि फेरि पनि उनीहरूलाई नै मिश्रित जनमत दिन मजबुर छन्। उनीहरूको समानखाले राजनीतिक हैसियतले समान हिसाबमा देश चलाउने आदेश पाएका छन्। तर, उनीहरू यो कुरा बुझ्न सकेको छैन। अझै पनि आफ्नै राजनीतिक नशाको अहंमा बाँचिरहेका छन्। र, बाँच्न खोजिरहेका छन्, जो दुर्भाग्यपूर्ण छन्। यसले दलहरू पनि कालान्तरमा कमजोर हुने र सकिने हुन्छ। सच्चिने हुँदैन। र, ग्लोबलाइजेसनले देश पनि सकाउने हुन्छ। तीन करोड जनसंख्या भएको देशमा यदि यहाँका राजनीतिक दल र शासकहरू असल भइदिएको भए यहाँको विकास र समृद्धिका लागि ३० वर्षको समय काफी छ। तर, यहाँ जसले देश र समाज बिगारेको छ। यहाँसम्म पुर्याएको उनीहरूकै कब्जामा अझै पनि देश र यहाँको सामाजिक धरातल बन्धक छन्। जसले गर्दा यो विषय कुरामै सीमित हुँदै आएको छ। र, ७५ वर्षदेखि मुलुकले सामाजिक, राजनीतिक र आर्थिक अस्थिरता भोग्दै आएको छ। र, आपत्कालीन अवस्थामा हामीले राहत दिने देशहरू यतिबेला हामीलाई राहत र अनुदान दिने ठाउँमा पुगेका छन्। समाजमा हिजो एउटा कुनै व्यक्तिलाई तपाईंले आफ्नो जमिनमा काम दिएर रोजगार दिनुभएको थियो तर आज तपाईं त्यो अवस्थामा पुगेर उनीसँग रोजगार माग्नुपर्ने अवस्था आयो भने तपाईंको मन कस्तो हुन्छ ? हो, हाम्रो मुलुकको दुर्दशा त्यस्तै भएको छ। हामी हरेक नागरिकको एकपटक आफ्नो मुटुमा हात राखेर यो कुरा सोच्नेबेला आएको छ। र, राजनीतिक दल र शासकहरूलाई फेर्ने, बदल्ने र सच्याउने दिन आएको छ। यदि हामीले बेलैमा सच्याउन र बदल्न सकेनौं भने हाम्रो सात पुस्ताले यो दुःख र दुर्दशा भोगिरहनेछन्। यसर्थ, हामी तीन करोड नागरिक सचेत भएर सोचौं। नागरिकभन्दा अगाडि देश चलाउने राजनीतिक दल र शासनले सोचौं। हरेक निकायका शासक अनि प्रशासन एवं प्रहरी प्रशासन सबै सोचौं। एउटा मात्र सच्चिएर केही हुनेबाला छैन। त्यो भनेको एउटा शरीरको अंग राम्रो भएर सिंगो शरीर रोगबाट ग्रसित भए जस्तै हो। यसले कुनै अर्थ परिवर्तनमा राख्दैन। परिवर्तन भनेको समूल रूपमा परिवर्तन हुनुपर्छ। एउटा अंशको परिवर्तनले समग्रताको बोध गर्न र गराउन सकिँदैन। हामीले देश र समाज परिवर्तनका लागि पहिला निहित स्वार्थलाई तिलाञ्जली दिन साहस गर्नुपर्छ। दलभित्र पूर्ण समावेशी प्रतिनिधि र आन्तरिक लोकतन्त्रको मजबुत गर्न सक्नुपर्छ। राज्यको हरेक क्षेत्र र निकायमा रहेका सबैखाले विकृति, विसंगति, बेथिति र भ्रष्टाचारलगायतका समस्याको समाधानका लागि संविधान संशोधन वा पुनर्लेखन, राज्यको नयाँ ढंगले पुनर्संरचना र जनताद्वारा प्रत्यक्ष निर्वाचित कार्यकारी राष्ट्रप्रमुखलगायतका सबाल आजको आवश्यकता हो। जसले मात्र मुलुकको गलत राजनीतिक ह्याङओभरबाट मुक्त गर्न सकिन्छ।"
किन जोडिन्छ शिवलाई साउनको सोमबारसँग ?,"जबजब श्रावण मासका प्रसंग आउँछन्, तबतब शिव भगवान् र सोमबारको चर्चा हुन थाल्छ। किनभने श्रावण मासको सोमबार भगवान् शिवको प्रिय र आफ्नो बार हो। त्यसैले श्रावणलाई शिव महिना पनि भनिन्छ। त्यही श्रावण मासको विशेष बार सोमबार भगवान् शिव आफ्नो दिव्यस्वरूपसहित विभिन्न शिवालयमा विराजमान हुनुहुन्छ। भगवान् शिव देवताको पनि देवता हुनुहुन्छ। देवको पनि देव भएकै कारण उहाँलाई महादेव मानिन्छ। त्यसैले श्रावण महिनाभर महादेवकै पूजन हुन्छ। शिवको पूजाअर्चना गर्दा विशेष कृपा र आशीर्वाद प्राप्त हुने जनविश्वास परापूर्वकालदेखि रहिआएको पाइन्छ। त्यसैले श्रावणमा व्रत बसी शिवको दर्शन, पूजाआजा, जल अभिषेक र रुद्राभिषेक गर्दा शिव प्रसन्न भएर अन्नतः गुना बढी फल प्रदान गर्नुहुन्छ भन्ने कुरा शास्त्रहरूमा उल्लेख गरिएको पाइन्छ। श्रावण मासको सोमबार विधिपूर्वक व्रत, उपवास बस्दा धन नहुनेले धन प्राप्त गर्ने, सन्तान नहुनेले सन्तान प्राप्त गर्ने, रोगीहरूको रोग हटेर जाने, मनका कुविचारहरू स्वतः सद्भावमा परिवर्तन हुने र मनोकांक्षा पूर्ण हुने शास्त्रीय मान्यता रहिआएको पाइन्छ। श्रावणको सोमबार विशेष महŒवको दिन हुने भएकाले यो दिन व्रत, उपवास बस्नु निकै नै उपयुक्त हुने गर्छ। श्रावणको सोमबारको व्रत बस्दा यो लोक र परन्तु परलोकका लागि मोक्षवृद्धि हुनेछ भनी शास्त्रहरूमा बताइएको छ। भगवान् शिवलाई श्रावण मासको सोमबारको दिन शुद्ध जलले अभिषेक गर्दा उहाँ निकै नै प्रसन्न हुनु हुनेछ। अझ श्रावण मासको सोमबार रुद्री पूजा गरेमा अखण्ड फल प्राप्त हुनेछ। त्यसैले श्रावण र श्रावणको सोमबार विशेष भगवान् शिवको दिन मानिन्छ। भगवान् शिवले दायाँतर्पका हातमा उज्ज्वलशूल, बन्चरो, बज्र, खड्ग र अग्निलाई लिनु भएको छ भने बायाँतर्फको हातमा उज्ज्वल पिनाक, नारचघण्ट, पाश र अंकुशलाई लिनु भएको छ। कण्ठदेखि माथि निधारसम्मको भाग शान्त कलाले व्याप्त हुनुहुन्छ भनी शिव महापुराणमा वर्णन गरिएको छ। ईशान शिवको मूर्तिको मुकुट हो। पुरुष अर्थात् तत्पुरुष उहाँको पुरातन मुख हो। अघोर हृदयी हो। वामदेव गुह्य हो। अनि सद्योजात चाहिँ उहाँको चरण हो। यसरी उहाँको मूर्ति पञ्च वृम्हमय बनेकोे छ। ब्रह्मा, विष्णु र रुद्रमा जीवन्त छ। त्यसैले उहाँलाई परमब्रह्मा परमेश्वर भनिएको हो। जीवको कल्याणका लागि उहाँले विभिन्न रूप धारण गरेर विभिन्न लीला गर्नुहुन्छ भनी कैलाशसंहिताअन्तर्गत शिव ध्यान पूजनको सातौं अध्यायमा बताइएको छ। सांसारिक मोहजालमा फसेका समस्त जीवजगत्को अज्ञानतालाई नष्ट गरेर उद्घार गर्न भगवान् शिव श्रावण मासको विशेषगरी सोमबारको दिन विभिन्न शिवालयहरूमा विराट स्वरूपसहित विराजमान हुनुहुन्छ। श्री शिव महापुराणमा वर्णन गरिएको छ। श्री शिव महापुराणमा सातौं वायवीय संहिताअन्तर्गत पूर्वखण्डमा तपस्या वर्णनक्रममा ॐ नमः शिवायको बारेमा बताइएको छ कि वरदायी देवाधीदेव साक्षात् भगवान् शंकरको वाचक मन्त्र ॐ नमः शिवायको बारेमा बताइएको छ। ॐ कारसहितका सात करोड अरू सबै मन्त्र त्यही पञ्चहारी मन्त्रभन्दा यो ॐ नमः शिवाय मन्त्र निकै शक्तिशाली छ। सबैको रक्षा गर्न यो मन्त्र समर्थ छ। त्यसकारण अन्य मन्त्रका पछाडि नलागेर शिव पञ्चाक्षर मन्त्रको जपमा तत्पर होऊ भनी उल्लेख गरिएको छ। भनिन्छ यो मन्त्र स्मरण गर्दा मात्र पनि भगवान् भोलेनाथ खुसी भएर आशीर्वाद प्रदान गर्नुहुन्छ। अब भगवान् शिवको पाँच मुखको बारेमा पनि बुझौं। उत्तर मुखले ॐ कार, पश्चिम मुखले ॐ कार, दक्षिण मुखले म कार, पूर्व मुखले ॐ कार र बीचको मुखले नादको संकेत दिन्छन्, जसलाई स्वर भनिन्छ। शिवको स्वरूप नै ॐ कार हो। अ, उ, म र बिन्दु तथा नाद स्वरबाट नै यो संसार जगत् सञ्चालित छ। शिवत्व प्राप्त गर्नका लागि ॐ स्मरण गर्नु पर्दछ। शिवत्व प्राप्त भएपछि मानिसमा लोभ, मोह, क्रोध, रिस र वैमनस्यता स्वतः हटेर जानेछ।"
हाम्रो ब्लड बैंक हामी बनाउँछौं,"बाबुराम कार्की । पाल्पामा ३ वटा ठूला अस्पताल भएकाले सधैंं रगतको अभावले बिरामीलाई परेको समस्या समाधानका लागि जिल्लाको नवनिर्वाचित सिँगो रेडक्रसकर्मी लागिरहेका छौं। पाल्पामा वार्षिक ४ हजार युनिट रगतको आवश्यकता पर्छ। १८ महिनादेखि नवनिर्वाचित कार्यसमितिले पाल्पामा हाम्रो ब्लड बैंक हामी बनाउँछौं अभियान चलाइएको हो। ब्लड बैंक सञ्चालन गर्ने निर्णय त भयो तर हामीसँग एक पैसा रकम थिएन। हामी रकम संकलनको अभियानमा लागेका छौं। रकम संकलनका लागि केन्द्रको नियमअनुसार २ थरी सदस्यता खुलाएर र स्मृति कोषमार्फत सहयोग संकलन अभियान चलाएका छौं। जसमा सदस्यहरूबाट सहयोग उठाइरहेका छौं। रकम सहयोग गर्ने व्यक्ति संघसंस्थालाई रेडक्रसको सदस्यसँगै ब्लड बैंक सहयोगी दाताका रूपमा ताम्रपत्रमा नाम उल्लेख गरिने छ। व्यक्तिगत, तथा विभिन्न संघसंस्थाबाट अहिलेसम्म ब्लड बैंकका लागि करिब ४० लाख रुपैयाँ नगद संकलन गरिसकेका छौं। सहरी विकास तथा भवन डिभिजन कार्यालयबाट १ करोड ५३ लाख र स्वास्थ्य मन्त्रालयबाट ५० लाख रुपैयाँ भवन तथा उपकणका लागि बजेट विनियोजन भएको छ। स्वदेश तथा विदेशमा रहेका पाल्पालीहरू तथा संघसंस्थालाई सहयोगका लागि अपिल गर्दै आएका छौं। ब्लड बैंक सञ्चालनका लागि करिब ५ करोड ७५ लाख ६४ हजार रुपैयाँ बजेट आवश्यक पर्नेमा ३ करोड रुपैयाँ मुद्दतीमा राखेर कर्मचारी र प्रशासनिक खर्च चलाउने र पौने ३ करोड रुपैयाँ भवन र जग्गामा खर्च हुनेछ। आउँदो मंसिर महिनाभित्र ब्लड बैंक सञ्चालनका लागि हामी सबै दिनरात नभनी खटिएका छौं। (कार्की, नेपाल रेडक्रस सोसाइटी पाल्पाका सभापति हुन्।)"
पेरिस ओलम्पिक : नेपाली जुडो खेलाडी मनिता श्रेष्ठ प्रधान प्रारम्भिक चरणबाटै बाहिरिन्,"काठमाडौं : नेपाली जुडो खेलाडी मनिता श्रेष्ठ प्रधान पेरिस ओलम्पिक २०२४ को प्रारम्भिक चरणबाटै बाहिरिएकी छन्। च्याम्पडेमार्स एरेना म्याट १ मा सोमबार उनले महिला ५७ केजीमुनिमा प्रतिस्पर्धा गरेकी थिइन्। तर, उनी सर्बियन खेलाडी मारिका पेरिसिकसँग पराजित हुँदै प्रारम्भिक चरणबाटै बाहिरिएकी हुन्। पेरिसिकले उनलाई एकै मिनेटमा पराजित गरेकी हुन्। योसँगै परेसिकले अन्तिम १६ मा स्थान पक्का गरेकी छन्।"
"नेप्सेमा करेक्सन, कारोबार रकम भने १९ अर्ब नाघ्यो","काठमाडौं : अघिल्लो कारोबार दिन ११३ अंकले बढेको नेप्से परिसूचक आज दोहोरो अंकले घटेर बन्द भएको छ। नेप्सेमा करेक्सन आएपनि कारोबार रकम भने आइतबारको तुलनामा वृद्धि भएको छ। यसदिन ३२५ स्क्रिप्सको ४ करोड ७७ लाख ९० हजार ८३७ कित्ता सेयर १९ अर्ब ६० करोड ९१ लाख ७७ हजार १०६ रुपैयाँमा खरिदबिक्री भए। आइतबार १५ अर्ब ८१ करोडको सेयर कारोबार भएको थियो। २० ४६ अंकले घटेको सेयर बजारमा कुनै पनि कम्पनीको सेयर सकारात्मक सर्किट लेभलमा कारोबार भएन। नेपाल फाइनान्सको सेयर सर्वाधिक ९७७ प्रतिशतले बढ्यो। मन्दाकिनी हाइड्रोपावरको ८५८,बराही हाइड्रोपावर पब्लिकको ८१६,जानकाी फाइनान्सको ६८० र गणपति लघुवित्त वित्तीय संस्थाको सेयर ६५६ प्रतिशतले बढ्यो। आरम्भ चौतारी लघु्वित्त वित्तीय संस्थाका लगानीकर्ताले भने गुमाए। सो कम्पनीको सेयर ८३५ प्रतिशतले घट्यो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको ६१ करोड १२ लाख मूल्य बराबरको सेयर कारोबार भयो। कुमारी बैंकको ५५ करोड, नेपाल इन्भेष्टमेन्ट मेघा बैंकको ३९ करोड,प्रभु बैंकको ३८ करोड र नेपाल फाइनान्सको ३६ करोड मूल्य बराबरको सेयर कारोबार भयो। दुईवटा समूहको उपसूचकबाहेक अन्यको उपसूचक नकारात्मक देखिएका छन्। फाइनान्स र हाइड्रोपावर समूहको उपसूचकबाहेक अन्यको उपसूचक घटेको हो। यसदिन ट्रेडिङ समूहको उपसूचक सर्वाधिक ४५४ प्रतिशतले घट्यो।"
"टीआरसी विधेयक : कार्यदलमा जुटेन सहमति, बिहीबार पुन: बैठक बस्ने","काठमाडौं : संक्रमणकालीन न्यायसँग सम्बन्धित विधेयकसम्बन्धी कार्यदलको बैठकमा आज पनि सहमति जुट्न सकेन। सोमबार बिहान सिंहदरबारस्थित गृह मन्त्रालयमा बसेको कार्यदलको बैठक आगामी बिहीबार बस्ने गरी सकिएको एमालेबाट मुख्य सचेतक महेश बर्तौलाले जानकारी दिए। मूल ऐन,विधेयक र उपसमितिको प्रतिवेदन हेर्ने कुरा भएको छ। त्यसलाई एकीकृत गरेर उठेका प्रश्नहरुलाई पनि एकीकृत गर्ने कुरा भएको छ। उनले भने,सबै तयारी गरेर आगामी बिहीबार ८ बजे गृह मन्त्रालयमै बैठक बस्छौँ। अहिलेसम्म भएका छलफलको मस्यौदा तयार परेर त्यसमाथि आगामी दिनमा छलफल केन्द्रित गर्ने उनको भनाइ छ। आजको छलफलमा कार्यदलका सदस्य नेपाली कांग्रेसबाट रमेश लेखक, एमालेबाट मुख्य सचेतक महेश बर्तौला र माओवादी केन्द्रबाट उपमहासचिव जर्नादन शर्मा सहभागी थिए। बैठकमा कानुन, न्याय तथा संसदीय मामिला मन्त्री अजय कुमार चौरसिया, संसदको कानून, न्याय तथा मानव अधिकार समितिका सभापति बिमला सुवेदी, महान्याधिवक्ता रमेश बडाल लगायतको पनि सहभागिता थियो।"
"सुनको मूल्य तोलामा ४ सय रुपैयाँ बढ्यो,कतिमा हुँदैछ कारोबार ?","काठमाडौं : स्थानीय बजारमा सुनको मूल्य आज तोलामा ४ सयले वृद्धि भएको छ । नेपाल सुनचाँदी व्यवसायी महासंघका अनुसार आइतबार प्रतितोला १ लाख ४५ हजार ७ सयमा कारोबार भएको छापावाला सुन आज १ लाख ४६ हजार १ सय कायम भएको हो। आइतबार प्रतितोला १ लाख ४५ हजारमा कारोबार भएको तेजाबी सुन आज १ लाख ४५ हजार ४ सय निर्धारण भएको छ । त्यस्तै,चाँदीको मूल्य तोलामा १० ले वृद्धि भएको छ । आइतबार प्रतितोला १ हजार ७ सय ४० मा कारोबार भएको चाँदीको मूल्य आज १ हजार ७ सय ५० निर्धारण भएको छ ।"
ऋणको विदेशी विनिमय जोखिम व्यवस्थापन गर्न नीति,"काठमाडौं : नेपाल राष्ट्र बैंकले स्वाप कारोबार विनियमावली, २०८१ जारी गरेको छ। विदेशी मुद्रामा लिएको ऋणको विदेशी विनिमय जोखिम व्यवस्थापन गर्न आइतबार नीति सार्वजनिक भएको हो। बैंक तथा वित्तीय संस्थाले विदेशबाट भित्र्याएको भारतीय रुपैयाँबाहेकको विदेशी मुद्रामा उल्लेख भएको ऋणको विदेशी विनिमय जोखिम व्यवस्थापन गर्ने डेरिभेटिभ उपकरणको कारोबार स्वाप कारोबार हो। केन्द्रीय बैंकले विदेशी विनिमय जोखिम व्यवस्थापन गर्ने उद्देश्यले स्वाप कारोबार विनियमावली जारी गरेको बताएको छ। स्वाप कारोबारका लागि राष्ट्र बैंक विदेशी लगानी तथा विदेशी ऋण व्यवस्थापन विनियमावली, २०७८ (संशोधनसहित) बमोजिम विदेशबाट भारतीय रुपैयाँबाहेकको विदेशी मुद्रामा ऋण भित्र्याउने वर्गका बैंक तथा वित्तीय संस्था (क, ख, ग र घ वर्ग) र पूर्वाधार विकास बैंक काउन्टर पार्टी बन्न पाउँछन्। काउन्टर पार्टी भनेको राष्ट्र बैंकसँग स्वाप कारोबार गर्ने बैंक तथा वित्तीय संस्था हुन्। यी संस्थाले स्वाप कारोबार गरिने मुद्राबमोजिम गरिने स्वाप कारोबार अमेरिकी डलरनेपाली रुपैयाँमा हुनेछ। यस्ता कारोबारमा पहिलो र दोस्रो चरणका कारोबार मिति, रकम र विदेशी विनिमय दरलगायतका विषय स्वाप कारोबारको बोलकबोल मितिमा नै तय गर्ने र तोकिएबमोजिम राफसाफ गर्छ। विनियमावलीअनुसार राष्ट्र बैंक र काउन्टर पार्टीबीच खरिदबिक्री अमेरिकी डलरनेपाली रुपैयाँ स्वाप कारोबार गर्न सकिनेछ। स्वाप कारोबारको पहिलो चरणमा राष्ट्र बैंकले काउन्टर पार्टीसँग तोकिएको स्पट दरमा अमेरिकी डलर खरिद गरी नेपाली रुपैयाँ बिक्री गर्नेछ। दोस्रो चरणमा पहिलो चरणको कारोबार रकमबराबरको अमेरिकी डलर तोकिएको फरवार्ड मिति र तोकिएको फरवार्ड दरमा राष्ट्र बैंकले काउन्टर पार्टीलाई बिक्री गरी नेपाली रुपैयाँ खरिद गर्नेछ। जसमा अमेरिकी डलर रकम, स्पट दर, पहिलो चरणको कारोबार राफसाफ मिति, फरवार्ड दर र दोस्रो चरणको कारोबार राफसाफ मिति स्वाप कारोबारको बोलकबोल मितिमा नै तय गरिनेछ। राष्ट्र बैंकले काउन्टर पार्टीसँग गर्ने स्वाप कारोबारको अवधि समितिले तोकिदिएबमोजिम हुन्छ। कुल कारोबार रकमभन्दा बढी नहुने गरी प्रतिकाउन्टर पार्टी स्वाप कारोबारको न्यूनतम रकम अमेरिकी डलर १० लाख र बढीमा अमेरिकी डलर १० लाखले भाग गर्दा निःशेष भाग जाने गरी काउन्टर पार्टीले विदेशबाट भित्र्याएको भारतीय रुपैयाँबाहेकको विदेशी मुद्रा ऋणको बक्यौता सावाँ रकमसम्म हुनेगरी काउन्टर पार्टीले बोलकबोल पेस गर्नु पर्नेछ। स्वाप कारोबारको बोलकबोल पेस हुने मिति समितिले तोकिदिएबमोजिम हुनेछ। फरवार्ड दर भनेको स्वाप कारोबारको लागि राष्ट्र बैंक र काउन्टर पार्टीबीच दोस्रो चरणको कारोबार राफसाफ हुने विदेशी विनिमय दर हो। स्वाप कारोबार गर्ने प्रक्रिया समितिले स्वाप कारोबारको रकम, स्वाप कारोबारको मितिलगायतका विषयमा निर्णय गर्नेछ। काउन्टर पार्टीले स्वाप कारोबारको बोलकबोल रकम पेस गर्दा आफूले विदेशबाट भित्र्याएको भारतीय रुपैयाँबाहेकको विदेशी मुद्रा ऋणको बोलकबोल पेस हुने मितिमा बक्यौता सावाँ रकमभन्दा बढी नहुने गरी बोलकबोल पेस गर्नु पर्नेछ।"
"जहाँ छैन बस्ती, त्यहाँ वातावरण बिगार्ने विकास किन ?","पोखरा : अन्नपूर्ण संरक्षण क्षेत्रमा पर्ने कास्कीको मादी गाउँपालिका ताङतिङमा डिलबहादुर गुरुङले ३० वर्ष भेडिगोठ सञ्चालन गरे। त्यहाँ प्रख्यात पर्यटकीय आकर्षण बनेका कोरी लगायतको क्षेत्रमा केही वर्षयता पानी सुक्दै गएको देखेकाभोगेका छन् उनले। हिउँदको समयमा पहिला प्रशस्त पानी पाइने क्षेत्र सुक्खा हुँदै गएको उनले बताए। पानी अभाव हुँदै गएपछि उनले भेडी गोठ बन्द गरेको ४ वर्ष भइसक्यो। भेडी गोठ छाडेपछि ६७ वर्षीय गुरुङले अन्नपूर्ण संरक्षण क्षेत्रमा नयाँ पदयात्रा मार्गको अध्ययनकालागि गएको टोलीलाई बाटो देखाउने, बस्ने खाने व्यवस्थापन गर्ने जिम्मा पाए। त्यहाँ जाँदा पहिलेको भन्दा झन् बढी पानी अभाव खेप्नु परेको सुनाए। २०७७ को माघ पहिलो साता मादी गाउँपालिकाको क्रपु डाँडाबाट यात्रा सुरु गरेको टोलीले पहिलो रात चम्रोमै पिउने पानी र खाना पकाउने पानीको अभाव झेल्यो। पहिला प्रशस्त मूलको पानी हुने ठाउँमा त्यो वर्ष पहिलोपटक त्यस्तो सुक्खा देखेको र पानी खोज्न धेरै टाढा भौतारिनु परेको उनले सुनाए। जसोतसो २० जनाको टोलीलाई पानीको व्यवस्थापन गर्न सकियो, उनले भने। सुमद्री सतहदेखि ३८ सय मिटर उचाइको कोरी डाँडामा पुग्दा भने पहिले पानी पाइने सबै स्रोत सुक्खा भएकाले पानी बिना त्यो रात सबैले खाना नखाइ सुत्नु परेको उनले बताए। तिर्खा मेट्ने पानीको समेत अभाव भएपछि ताला लगाएको एउटा गोठमा पहिलेदेखि राखेको एक ग्यालिन पानी फेला पारेर काम चलाएको पनि उनले सुनाए। पहिला उच्च हिमाली क्षेत्रका विभिन्न ठाउँमा भेडीगोठ सार्दै हिँड्दै गर्दा कहिल्यै यस्तो पानीको अभाव नझेलेका गुरुङ पछिल्लो समयमा पानी सुक्दै गएकोमा चिन्ता गरे। हिमाल पारीका जिल्ला मनाङ र मुस्ताङस्याडो रेन जोन क्षेत्र हुन्। तर, पछिल्लो समयमा स्याडो रेन जोन क्षेत्रका रूपमा चिनिएका अन्नपूर्ण संरक्षण क्षेत्रभित्र पर्ने मनाङ र मुस्ताङमा पनि ठूलो वर्षा हुन थालेको छ। चिसो मरुभूमिका रूपमा परिचित मुस्ताङ र मनाङ क्षेत्रमा ठूलो पानी पर्दा बाढी आएर जनधनको क्षति हुने क्रम बढेको छ। हिउँदको समयमा उच्च हिमाली क्षेत्रमा सुक्खापन बढ्दै गएकाले पदयात्रामा जाने पर्यटकका लागि मात्र होइन त्यहाँ पाइने वन्यजन्तुका लागि पनि पानीको अभाव हुने भएकाले पानीको व्यवस्था मिलाउन पोखरी निर्माण गर्नुपर्ने संरक्षणविद् डा हुमबहादुर गुरुङ बताउँछन्। पानीको स्रोत सुक्खा हुँदा उच्च हिमाली क्षेत्रमा पाइने जैविक विविधतालाई पनि असर गर्ने भएकाले यसतर्फ सम्बन्धित निकायले ध्यान दिनुपर्ने संरक्षणविद् डा गुरुङको सुझाव छ। वर्षायाममा स्याडो रेन जोन क्षेत्रमा पनि वर्षा हुनु अर्को चुनौती थपिएको उनले बताए। यसकालागि नयाँ परिस्थितिअनुसार संरचना र विकास गरिनुपर्ने उनले बताए। पानी टनेलमा, खोला सुक्खा हिमालमा हिउँ पग्लदै जाने क्रम बढेको छ। यस्तै उच्च हिमाली र पहाडी क्षेत्रमा पानीको स्रोत पछिल्लो समयमा सुक्ने समस्या पनि बढ्दै गएको विभिन्न अध्ययनले देखाएको छ। यसको साथै मानवीय व्यवहारका कारण खोला नै सुक्खा हुने क्रम बढ्दा अर्को समस्या थपिएको कास्कीको मादी गाउँपालिकाका स्थानीय बताउँछन्। मादी गाउँपालिका ७ सबीका स्थानीय भुपाल गुरुङ हिउँदको समयमा पछिल्लो समयमा गाउँमा गर्मी बढ्दै गएको र वर्षायाममा ठूलो बाढी आउँदा बस्ती नै छोडेर हिँड्नुपर्ने अवस्था आउने गरेको सुनाए। हिउँदको समयमा जलविद्युत् आयोजनाले खोलाको पानी सबै टनेलमा लग्दा खोला सुक्खा हुने गरेको र यसैका कारण खोला नजिकका बस्तीमा गर्मी बढेको उनले बताए। नदीमा पानी बग्थ्यो र चिसो हावा चल्थ्यो। अहिले विद्युत्् आयोजनाले पानी सबै टनेलमा लगे। नदी सुक्खा भयो। गर्मी बढ्यो उनले सुनाए। नदी सुक्दा गर्मी मात्र बढेन नदीमा पाइने जैविक विविधता पनि नस्ट भएको उनको अनुभव छ। वर्षा याममा बाढी आउँदा बस्ती नै छोडेर भागाभाग गर्नुपर्ने अवस्थासम्म आउने र हिउँदमा खोला सुक्खा हुँदा खोलामा माछा मारेर जीविका चलाउनेलाई पनि पछिल्लो समयमा समस्या परेको उनले सुनाए। नदी, खोला सुक्खा हुँदा माछा हराउँदै गएको, जलचर र पानीमा आश्रित जलचर र वन्यजन्तु पनि देखिन छाडेको उनले सुनाए। जलविद्युत् आयोजना निर्माण हुनुअघि खोलामा विभिन्न थरीका पानी हाँस आउँथे। अहिले त्यस्ता हाँस आउन छोडेको उनले बताए। पानीमा पाइने माछा खाने ओत पनि प्रसस्त हुन्थे। पानी नै बग्न छाडेपछि माछाका बिभिन्न जाति देखिन छाडेको र माछा खान आउने ओत, हाँस पनि देखिन छाडेको स्थानीयले बताएका छन्। हिउँदमा खोला, नदीमा पानी कम हुन्छ। यसैले जलविद्युत् आयोजना सञ्चालन गर्न पानी कम हुने भएकाले खोला, नदी नै सुक्खा बनाएर पानी टनेलमा लग्ने गरेको पाइएको हो। खोला सुक्खा हुँदा यसको मार स्थानीयलाई मात्र होइन पर्यावरण, जलचर र वन्यजन्तुलाई पनि परेको मादी गाउँपालिकाका अध्यक्ष देवी जङ्ग गुरुङ बताउँछन्। खोला नै सुक्दा जलचर नै मार्सिएको र पर्यावरणमा नै असर गरेको उनले सुनाए। जलविद्युत्् अयोजनाले सम्झौताअनुसार खोलामा छोड्नुपर्ने १० प्रतिशत पानी छाडे नछाडेको अनुगमन राष्ट्रिय निकुञ्ज तथा वन्यजन्तु संरक्षण विभागले गर्नुपर्ने हो त तर यसो हुन नसकेको स्थानीय बताउँछन्। अन्नपूर्ण संरक्षण क्षेत्र आयोजनाले आप्नो कार्य क्षेत्रभित्र जलविद्युत्् अयोजनाले सम्झौताअनुुसार खोलामा पानी छाडे नछाडेको अनुगमन गरी नछाडेकालाई पत्रचार गरेर सम्झौताअनुसार पानी छाड्न ताकेता गर्दै आएको अन्नपूर्ण संरक्षण क्षेत्र आयोजनाका प्रमुख डा रविन कडरियाले बताए। जनगुनासो आएको क्षेत्रमा फोन गरेर पनि सम्वन्धित जलविद्युत् आयोजनालाई सम्झौताअनुसार खोलामा पानी छाड्न ताकेता गर्दै आएको उनले बताए। अहिलेसम्म सम्झौताअनुसार पानी नछाड्ने जलविद्युत् आयोजनालाई सम्झौताअनुसार पानी छाड्न पत्रचार र फोनबाट ताकेता मात्र गर्दै आएको तर यस वर्षदेखि भने यस्तै अवस्था रहे मुद्दामा पनि जाने अन्नपूर्ण संरक्षण क्षेत्र आयोजनाका प्रमुख कडरिया बताउँछन्। सम्झौताअनुसार पानी नछाड्नेलाई पहिलोपटक पत्र काट्छौं भएन भने कारबाहीको प्रक्रियामा जाने उनले सुनाए। कारबाही गर्नुपर्ने अवस्था आएमा राष्ट्रिय निकुञ्ज ऐन अनुसार जानुपर्ने अवस्था आउने उनले बताए। यस वर्षदेखि कारबाही प्रक्रियामा जाने अवस्था नआउने गरी आयोजनाले सम्झौताअनुसार पानी छाड्ने उनले विश्वास गरे। खोलामा पानीको समस्या हुन भनेको चैत र वैशाख दुई महिना रहेको पनि उनले सुनाए। जैविक विविधताको बेवास्ता अन्नपूर्ण संरक्षण क्षेत्रभित्रका गाउँपालिकामा जलविद्युत् आयोजना निमार्ण गर्नुअघि त्यहाँको पर्यावरण, जैविक विविधताको अवस्थालाई विशेष ध्यान दिनुपर्नेमा यस्तो नभएको गाउँपालिकाका जनप्रतिनिधिले बताएका छन्। वन्यजन्तु, चराचुरुंगी, वनस्पति, जडीबुटीलगायत जैविक विविधताको धनी हिमाली क्षेत्रमा जलविद्युत् आयोजना बनाउँदा गाउँपालिकासँग कुनै समन्वय नै नहुने गरेको म्याग्दीको अन्नपूर्ण गाउँपालिका र कास्कीको मादी गाउँपालिकाका अध्यक्षहरूले बताएका छन्। गाउँपालिकासँग समन्वय गरेर त्यहाँ पाइने वन्यजन्तु, जलचरको अवस्था के कस्तो छ र कहाँ र कति उचाइसम्म जलविद्युत् आययोजना निर्माण गर्ने भन्ने विषयमा छलफल नै नगरी सोझै केन्द्रबाट निर्माण अनुमति ल्याएर काम हुने गरेको अध्यक्षहरूले बताए। उच्च हिमाली क्षेत्रको संवेदनशीलताको ख्यालै नगरी अन्नपूर्ण आधारशिविर पदयात्रा मार्गको २८ सय ८३ मिटर उचाइ हुमखोलासम्म जलविद्युत् आयोजना बन्दै गरेको अन्नपूर्ण गाउँपािलका म्याग्दीका अध्यक्ष भरतकुमार पुनले बताए। हु नीलगिरि हाइड्रोको काम भइरहेको स्थानीय जनप्रतिनिधिले बताएका छन्। उच्च हिमाली क्षेत्रमा जलविद्युत् आयोजना बनाउँदा पर्यावरणीय र वातावरणीय रूपमा असर गर्नुको साथै जलविद्युत् आयोजनाले बनाएका सडकका कारण ९ देखि १० दिन लाग्ने विश्वमै प्रख्यात नर्थ अन्नूर्ण आधारशिविर सम्मको पदयात्रा मार्ग छोटिएर ३ देखि ४ दिनमा झरेको पनि गाउँपालिका अध्यक्ष पुनले बताए। वातावरण प्रभाव मूल्यांकन गरेर आयोजनाको काम भए पनि खोलाभरि बनेका जलविद्युत् आयोजनाले हिउँदको समयमा खोला सुक्खा बनाएर टनेलमा लग्दा जैविक विविधतामा असर परेको गाउँपालिकाका अध्यक्ष पुनले बताए। आयोजना सुरु गर्नुअघि वातावरणीय प्रभाव मूल्यांकन प्रतिवेदन बनाए पनि त्यो व्यावहारिक नहुने गरेको जनप्रतिनिधिहरूले बताएका छन्। हिमाली क्षेत्रमा जलविद्युत् आयोजना निर्माण गर्दा कस्तो असर पर्छ भन्ने विषयमा गाउँपालिका सँग समन्वय नगरी र संघ सरकारबाट सोझै स्वीकृति लिएर आएर काम सुरु गर्ने तर स्थानीय जैविक विविधताको संरक्षणमा कुनै पनि ध्यान नदिँदा पर्यावरणमा असर गरेको मादी गाउँपालिका कास्कीका अध्यक्ष देवीजंग गुरुङले बताए। नेपालकै होचो ठाउँमा रहेको कफुचे हिमताल नजिकै हुगु गोठसम्म नै जलविद्युत् आयोजनाको काम भइरहेको छ। जैविक विविधताका लागि महत्वपूर्ण रहेको अन्नपूर्ण हिमालको फेदीमा नै जलविद्युत् आयोजना बन्दा त्यहाँ पाइने कालोभालु, ध्वँसे चितुवा लगायतका दुर्लभ वन्यजन्तुको वासस्थान, चरिचरनमा असर गर्ने तीन दर्शकदेखि संरक्षण क्षेत्रमा काम गरिरहेका प्रकृतिक साथीहरू नामक संस्थाका निर्देशक राजु आचार्यले बताए। यसरी बनेका जलविद्युत् आयोजनाले खोलामा छोड्नुपर्ने पानी सम्झौताअनुसार नछोड्दा खोला सुक्खा हुने गरेको र यसको कारण जलीय जीव, वनस्पति, वन्यजन्तुलाई प्रत्यक्ष असर गरेको उनले सुनाए। अन्नपूर्ण संरक्षण क्षेत्रभित्र साना ठूला गरी २३ वटा जलविद्युत् आयोजना सञ्चालनमा छन्। अहिले सञ्चालनमा रहेका साना ठूला २३ वटा जलविद्युत् आयोजनाबाट ३१२ मेघावार्ड जलविद्युत् उत्पादन भएको छ। ११ वटा बन्दै गरेका जलविद्युत् आयोजनाबाट अन्नपूर्ण संरक्षण क्षेत्रमा १ हजार १८ मेघावार्ड बिजुली उत्पादन हुने छ। साथै संरक्षण क्षेत्रभित्र विभिन्न ६९ वटा क्षेत्रमा जलविद्युत् अयोजना अध्ययनको चरणमा रहेका अन्नपूर्ण संरक्षण क्षेत्र आयोजनाका प्रमुख डा रविन कडरिया बताउँछन्। अन्नपूर्ण संरक्षण क्षेत्रअन्तर्गत पर्ने कास्कीको मादी गाउँपालिकामा अध्यक्ष देवी जंग गुरुङ र म्याग्दी जिल्लाकोअन्नपूर्ण गाउँपालिकाका अध्यक्ष भरतकुमार पुनले संरक्षण क्षेत्रका जलविद्युत् अयोजनाले सम्झौताअनुसार पानी नछोड्दा जलचर र जैविक विविधतामा असर गरेको बताएका छन्। सरकारले स्थानीय तहलाई अधिकार नदिँदा सम्झौताअनुसार खोलामा छोड्नुपर्ने पानी नछाडि खोला नै सुक्खा बनाउने जलविद्युत् आयोजनालाई कारबाही गर्ने र जवाफ देही बनाउन नसकिएको बताएका छन्। संरक्षण क्षेत्र, तर छैन संरक्षण देशकै सबैभन्दा ठूलो संंरक्षण क्षेत्र अन्नपूर्ण संरक्षण क्षेत्रका सरकारी जमिनमा आफूखुसी होटल, रेस्टुरेन्ट बनाउने क्रम बढेको छ। कोभिडको समय २०७४ सालदेखि संरक्षण क्षेत्रका सकारी जमिनमा आफू खुसी होटल बनाउने क्रम बढ्दै गएको पााइएको हो। कोरोना कालमा धेरै संरचना बनेका हुन्। संरक्षण क्षेत्रका वन फडानी गरेर, त्यहीको काठपात र ढुंगासमेत प्रयोग गरेर होटल, रेस्टुरेन्ट बनाइएको छ। संरक्षण क्षेत्रमा यसरी होटल, रेस्टुरेन्ट बनाउँदा स्थानीय गाउँपालिका र अन्नपूर्ण संरक्षण क्षेत्रको समन्वय नहुँदा कोभिडको समय पारेर धेरे संरचना बनेको हो। यसरी संरचना बनाउनेहरूमा माछापुच्छे गाउँपालिकाका स्थानीय जनप्रतिनिधिको पनि लगानी रहेको पाइएको छ। संरक्षण क्षेत्रमा कुनै गाउँपालिकाका जनप्रतिनिधि आफैंले पनि लगानी गरेपछि संरक्षणमा चुनौती थपिएको स्थानीय बताउँछन्। जिल्ला अदालत कास्कीले अन्नपूर्ण संरक्षण क्षेत्रको मर्दी हिमाल पदयात्रा क्षेत्रमा बनेका ११ वटा होटलका विषयमा परेको पुनरावेदनको फैसला गर्दै यस अघि अन्नपूर्ण संरक्षण क्षेत्र सम्पर्क कार्यालय हरियोखर्क पोखराले गरेकै निणर्यलाई सदर गरेको थियो। ११ वटा होटलका सञ्चालक जिल्ला अदालतको फैसला चित्त नबुझेर उच्च अदालत गएका छन्। पछिल्लोपटक जिल्ला अदालत कास्कीले गत असारमा थप ५ वटा होटलका विषयमा परेको मुद्दाको फैसला पनि अन्नपूर्ण संरक्षण क्षेत्र सम्पर्क कार्यालय हरियोखर्कले गरेकै निणर्यलाई सदर गरेको अन्नपूर्ण संरक्षण क्षेत्र सम्पर्क कार्यालय पोखराका सम्पर्क अधिकृत रविन चौधरीले बताए। संरक्षण क्षेत्रका सरकारी जमिनमा बनेका थप २ वटा मुद्दा विचाराधीन अवस्थामा रहेका छन्। २०६७ जेठ ८ मा संरक्षण क्षेत्रको सम्पर्क कार्यालय पोखराले अन्नपूर्ण संरक्षण क्षेत्रको सरकारी जमिन र वन क्षेत्रको जग्गा अतिक्रमण गरी बनेका घर टहरा जफत गरेर पुरानो अवस्थामा फर्काउने र जनही ५० हजार रुपैयाँ जरिवाना गर्ने निणर्य गरेको थियो। राष्ट्रिय निकुञ्ज तथा वन्यजन्तु संरक्षण संरक्षण ऐन २०२९ को दफा २८ बमोजिम घर, टहरा जफत हुने ठहयाएको थियो। जिल्ला अदालत कास्कीले २०७९ कात्तिक २२ गते अन्नपूर्ण संरक्षण क्षेत्र सम्पर्क कार्यालय हरियो खर्क पोखराले गरेकै निणर्यलाई नै सदर गरेको थियो। संरक्षण व्यवस्थापन नियमावली २०५३ को १६ (घ) राष्ट्रिय निकुञ्ज तथा वन्यजन्तु संरक्षण क्षेत्र ऐन २०२९ को दफा (२६) र दफा २८ बमोजिम पुनरावेदकहरूलाई २०७६ जेठ ८ गते अन्नपूर्ण संरक्षण सम्पर्क कार्यालय हरियोखर्कको निर्णयलाई सदर गरेको हो। मर्दी पदयात्रा क्षेत्रका सरकारी जमिनमा गैरकानुनी रूपमा बनेका ११५ वटा होटल, रेष्टुरेन्ट लगातका संरचनामध्ये यसअघि ११ र गत असारमा ५ वटा गरी १६ वटा होटलका विरुद्ध अन्नपूर्ण संरक्षण क्षेत्र सम्पर्क कार्यालयले गरेको फैसलालाई कास्की जिल्ला अदालतले सदर गरेको अन्नपूर्ण संरक्षण क्षेत्र सम्पर्क कार्यालय पोखराले जनाएको छ। सम्पर्क कार्यालयले सरकारी जमिन र वन क्षेत्रको जग्गा अतिक्रमण गरी बनेका घर टहरा जफत गर्ने र जनही ५० हजार रुपैयाँ जरिवना गर्ने निणर्य गरेको थियो। यसअघि अन्नपूर्ण संरक्षण क्षेत्र आयोजनामा हुने गैरकानुनी गतिविधिको अन्नपूर्ण संरक्षण क्षेत्र सम्पर्क कार्यालयले अनुसन्धान गरी फैसला गर्ने अधिकारसम्म दिइएको थियो। पछिल्लो कानुन संशोधनपछि संरक्षण क्षेत्रमा हुने कानुनविपरीतका गतिविधि तथा घट्ना तथा मुद्दा जिल्ला अदालतमार्फत नै चलाउनुपर्ने व्यवस्था रहेको छ। यसैअनुसार संरक्षण क्षेत्रका जमिन अतिक्रमण गरी बनेका संरचनाका विषय लगायतका विभिन्न घटना जिल्ला अदालतमा जाने गरेको हो। अन्नपूर्ण संरक्षण क्षेत्रको नयाँ पदयात्रा मार्गमा पर्यटकको चाप बढे सँगै आफूखुसी पर्यटकीय पूर्वाधार बन्ने क्रम बढेको छ। नयाँ पदयात्रा मार्ग मर्दी हिमाल, खुमाइ, क्रपु डाँडा, कपुचे ताल, कोरी डाँडालगायत पदयात्रा क्षेत्रको पदमार्गमा पर्यटक जाने क्रम बढेसंगै होटल र रेस्टुरेन्ट बनाउने प्रतिस्पर्धा बढेको छ। अन्नपूर्ण संरक्षण क्षेत्रभित्रका सरकारी जमिनमा होटल, रेष्टुरेन्ट, चियापसलसमेत गरी ३१४ व्यवसाय सञ्चालनमा रहेका अन्नपूर्ण संरक्षण क्षेत्रको तथ्यांक छ। तीमध्ये २०७३ साल अघि करिब २ सय होटल तथा रेस्टुरेन्ट दर्ता भएका थिए। २०७३ मा गाउँपालिकामा जनप्रतिनिधि निर्वाचित भएर आएपछि होटल दर्ता र अनुमति गाउँपालिकाले दिन पाउनु पर्ने र आफ्नो अधिकार क्षेत्रमा पर्नुपर्ने माग राखेपछि पहिले दर्ता भएका होटल तथा रेस्टुरेन्ट पनि नवीकरण भएको छैन। पहिले दर्ता भएर सञ्चालनमा आएका पर्यटकीय पूर्वाधार पनि नवीकरण नहुने र पछिल्लो समयमा अनुमतिबिना बनेका पर्यटकीय संरचनाले पनि करको दायरामा आउने कानुनी आधार नहुँदा अन्नपूर्ण संरक्षण क्षेत्रका सरकारी जमिनमा बनेका ३१४ होटलबाट सरकारलाई कुनै पनि राजस्व नआएको अवस्था छ। यसरी संरक्षण क्षेत्रका होटल नवीकरणसमेत नहुँदा राज्यले संरक्षण क्षेत्रबाट आउन राजश्व गुमाएको छ। पहिले पहिले स्थानीय समुदाय नै संरक्षण क्षेत्रको वन, वन्यजन्तु संरक्षणमा क्रियाशिल हुन्थे। तर, पछिल्लो गतिविधि हेर्दा संरक्षण क्षेत्रका स्थानीय बिना अनुमति सरकारी जमिनमा पर्यटकीय पूर्वाधार बनाउने र संरक्षणमा भन्दा दोहोनमा लागेको देखिएको संरक्षण कर्मी बताउँछन्। पहिला पहिला संरक्षण क्षेत्रको बजेट धेरै हुने भएकोले पनि समुदाय आयोजनाप्रति आकर्षित हुन्थे। अहिले स्थानीय निकायमा बजेट धेरै हुने र अधिकार पनि धेरै भएकाले स्थानीय सरकार र आयोजनाबीच दुरी बढेको छ। आम्दानी र स्वामित्वमा विवाद अन्नपूर्ण संरक्षण क्षेत्र आयोजना (एक्याप) २०७७ माघ ३ गतेदेखि नवीकरण नभएको अवस्थामा २०८० पुस ५ गतेको मन्त्रिपरिषद्को निर्णयबाट अन्नपूर्ण संरक्षण क्षेत्र र मनास्लु संरक्षण क्षेत्रको व्यवस्थापकीय जिम्मेवारी राष्ट्रिय प्रकृति संरक्षण कोषलाई दिने निर्णय गरेको थियो। मन्त्रिपरिषद्को यो निर्णय सँगै अन्नपूर्ण संरक्षण क्षेत्र आयोजना समुदायलाई हस्तान्तरण गर्ने कि कसले र कसरी चलाउने भन्ने अन्योल ४ वर्षसम्मका लागि अन्त भएको छ। तर, संरक्षण क्षेत्रमध्ये देशकै सबैभन्दा धेरै आम्दानी हुने अन्नपूर्ण संरक्षण क्षेत्र प्रदेशअन्तर्गत आउनुपर्ने माग गण्डकी प्रदेश सरकार र स्थानीय निकायले भने निरन्तर उठाउँदै आएका छन्। गण्डकी प्रदेशका मुख्यमन्त्री सुरेन्द्रराज पाण्डेले एक्याप र एमक्याप गण्डकी प्रदेश मातहतमा आउनुपर्ने बताउँदै आएका छन्। मुख्यमन्त्री पाण्डेले अन्नपूर्ण र मनास्लु संरक्षण क्षेत्रभित्र पर्ने गाउँपालिकाका जनप्रतिनिधिसँग संरक्षण क्षेत्र प्रदेशअन्तर्गत आउने विषयमा छलफल चलाउँदै आएका पनि छन्। गण्डकी प्रदेशका मुख्य न्यायाधिवक्ता चिरञ्जीवी शर्मा पौडेलले गण्डकी प्रदेश भित्रका संरक्षण क्षेत्र प्रदेश सरकारअन्तर्गत आउनुपर्ने विषयमा प्रदेश सरकार स्पष्ट रहेको बताए। अन्नपूर्ण र मनास्लु संरक्षण क्षेत्र एनजीओ मोडलको संस्थालाई नेपाल सरकारले जिम्मा लगाउनु नै कानन सम्वत नरहेको सुनाए। २०२९ सालको ऐनको प्रावधानलाई टेकेर नेपाल सरकारले एक्याप र एमक्यापलाई वन व्यवस्थापनको जिम्मा नेपाल प्रकृति संरक्षण कोषलाई जिम्मा लगाएको देखिने बताए। त्यति बेलाको एकात्मक राज्य व्यवस्थाको समयमा बनेको ऐनको आधारमा मुलुक संघीयतामा प्रवेश गरी सकेको अवस्थामा अहिलेको संविधानको धारा ३०४ को प्रतिबन्धात्मक वाक्यांशले पनि संघीय कानुन संघ बेमेल खाने तालमेल नखाने हरेक कानुनहरू स्वतः निस्क्रिय गरिसकेको उनले बताए संविधानले प्रदेशको व्यवस्थापनको अधिकार प्रदेशलाई भन्ने तर संघले व्यवस्थापनको अधिकार आफ्नो निर्णयले एउटा एनजीओलाई दिने काम संविधानको भावनाविपरीत भएको उनले सुनाए। सर्वोच्चमा गइयो भने बदर हुन्छ भन्ने विषय कानुनी सल्लाहा दिने क्रममा मुख्यमन्त्रीलाई गत वर्षदेखि नै राय दिएको उनले सुनाए। राष्ट्रिय प्राकृति स्रोत तथा वित्त आयोग संवैधानिक आयोग हो। त्यसले राष्ट्रभरिको आम्दानी बास्केटमा राख्छ र बास्केटमा राखिसकेपछि संविधानले तोकेको मापदण्डअनुसार वितरण गर्ने उनले सुनाए। कुन प्रदेशबाट कति आम्दानी भएको थियो। समानुपातिक आधारमा प्रदेश, संघ र स्थानीय निकायलाई रकम वितरण गर्ने बैधानिक व्यवस्था रहेको उनले सुनाए। वित्त आयोगमा जम्मा भएर प्रदेश सरकराले आफ्नो हिस्सा पाउने हो उनले भने तर अहिले त एनजीओ मोडलको कुनै संस्थाले वनको व्यवस्थापकीय जिम्मा लिँदा एक रुपैयाँ पनि वित्त आयोगमा जम्मा भएको देखिँदैन। पैसा कहाँ जान्त भन्ने हो उनले भने। यसैले पनि त्यो पैसाको पारदर्शितामा प्रश्न आउने उनले बताए। यसैले पनि वित्त आयोगमा जाओस् भन्ने हो उनले भने। यसैले पनि गण्डकी प्रदेश सरकारले प्रदेशभित्रको संरक्षण क्षेत्र प्रदेशअन्तर्गत आउनुपर्ने उनले सुनाए। राष्ट्रिय प्राकृति स्रोत तथा वित्त आयोगका सदस्य जुद्धबहादुर गुरुङले वित्त आयोगले एक्यापमा आएको रोयल्टी बाँड्नुपर्छ भनेर दुई वर्षअघि नै सिफारिस गरेको बताए। आयोगले गाउँपालिका र प्रदेशलाई २५२५ प्रतिशत र संघलाई ५० प्रतिशतको दरले रोयल्टी बाँड्ने गरी सिफारिस गरेको उनले सुनाए। गण्डकी प्रदेशका अन्नपूर्ण संरक्षण क्षेत्रमा पर्ने १६ गाउँपालिका र पोखरा वडा नम्बर १९ ले पनि गाउँपालिकाले पाउने २५ प्रतिशत हिस्सा पाउने उनले सुनाए। पोखरा १९ केही भाग अन्नपूर्ण संरक्षण क्षेत्रमा पर्छ उनले भने। वित्त आयोगले गरेको सिफारिस अर्थ मन्त्रालायमा गएर अड्केको बताइएको छ। संघ सरकारले पाउने ५० प्रतिशत एक्याप र एनटीएनसीलाई म्यानेजमेन्ट खर्चका रूपमा दिने हिसाबले सिफारिस गरिएको बताइएको छ। यसरी प्रदेश र गाउँपालिकाले पाएको रोयल्टी तोकीएको संरक्षण क्षेत्रमा खर्च गर्ने सिफारिस गरेको उनले सुनाए। बस्ती नभएका क्षेत्रमा सडक ? पदयात्रा पर्यटनकालागि विश्वमै चर्चित अन्नपूर्ण पदयात्रा क्षेत्रमा बस्ती नभएका क्षेत्रमा पनि सकड विस्तारले हिमाली क्षेत्रमा पदयात्रामा रमाउन चाहाने पर्यटकलाई निराश बनाउँदै गएको छ। पछिल्लो समयमा अन्नपूर्ण पदयात्रा क्षेत्रमा आउने पर्यटक अहिलेसम्मकै धेरै आए पनि युरोप , अमेरिकन, बेलायत लगायत पदयात्रा गर्न रुचाउने पर्यटकको आगमन भने कम हुँदै गएको पदयात्रा पर्यटन क्षेत्रमा लामो समयदेखि काम गर्दै आएका नेपाल पर्वातारोहण संघ गण्डकीका पूर्वअध्यक्ष शेषकान्त शर्मा बताउँछन्। स्थानीय, संघ र प्रदेश तीनै तहका सरकारको बजेटमा बस्ती नभएका संरक्षण क्षेत्रमा पनि सडक बिस्तार भएका छन्। यसतर्फ पनि स्थानीय, प्रदेश र संघ सरकारको ध्यान नगएको शर्माले बताए। अन्नपूर्ण संरक्षण क्षेत्रअन्तर्गत बस्ती नभएका क्षेत्र कास्कीको क्रपु, कफुचे तालनजिक हुगु गोठासम्म सडक बिस्तार भएको छ। क्रपुमा नेपाल सरकारकै रकमले सडक विस्तार भएको हो भने। कफुचेमा स्थानीय सरकार मादी गाउँपालिकाले हिमालको फेदीसम्म नै जलविद्युत् आयोजना बनाउँदा हिमालको संवेदनशीलता र जैविक विविधनालाई पनि ख्याल राख्न अनुरोध गदै जलविद्युत् आयोजना नबनाउन अनरोध गरे पनि केन्द्रबाट सोझै सिफारि ल्याएर आयोजना बनेको गाउँपालिकाले जनाएको छ। अन्नपूर्ण संरक्षण क्षेत्र ४२ सय मिटर उचाइमा रहेको च्याबार्बु, मनाङबात थोरङला पास गरेर आउँदा मुक्तिनाथ क्षेत्रभन्दा माथि ४६ सय ५० मिटर उचाइका धर्मशाला, धौलागिरि पदयात्रा मार्गको ३९ सय मिटर क्षेत्रमा रहेको आलुबारी, जोमसोम तर्फबाट तिलिचो ताल जाने पदमार्गअन्तर्गतको ३८ सय ६० मिटर उचाइमा रहेको याकखर्कलगायतका बस्ती नभएका क्षेत्रमा पनि सडक पुगको शर्माले बताए। यसरी पदयात्रा मार्गमा सडक बन्दा २१ दिन लागेर पदयात्रा गर्ने अन्नपूर्ण चक्रिय पदयात्रा एक सातामा छोटिएको पनि उनले बताए। यसैले लामो समय पदयात्रामा रमाउन चाहने पर्यटकको आगमन कम हुँदै गएको उनले सुनाए। यसरी उच्च हिमाली क्षेत्रका बस्ती नभएका क्षेत्रमा पनि सडक सञ्जाल विकासले वन्यजन्तुको चरिचरन, बासस्थानमा प्रभाव पर्ने, पहिरो जाने लगायतका समस्या हुने संरक्षण विद् डा हुमबहादुर गुरुङ बताउँछन्। जैविक विविधता : जोगाउने कसरी ? जैविक तथा सांस्कृतिक विविधताले धनी रहेको अन्नपूर्ण संरक्षण क्षेत्रमा १८ सय बढी प्रजातिका वनस्पतिहरू, १२८ स्तनधारी, ५१८ प्रजातिका चरा, ४९ प्रजातिका सरिसृप, २३ प्रजातिका उभयचर र ३५२ प्रजातिका पुतली पाइन्छन्। हिमाली क्षेत्रमा पाइने हिउँ चितुवा, कस्तुरी मृग पनि यस क्षेत्रमा पाइन्छ। नेपालमा पाइने ६ वटै प्रजातिका कालिजहरू पाइने एक मात्र संरक्षण क्षेत्र एक्याप हो। यस क्षेत्र सांस्कृतिक विविधतामा पनि निकै धनी छ। हिन्दु तथा बौद्ध धर्मालम्बीको तीर्थस्थल मुक्तिनाथ पनि यसै क्षेत्रमा पर्छ। अन्नपूर्ण संरक्षण क्षेत्रमा १५ प्रतिशत वन क्षेत्र, ३ प्रतिशत कृषि क्षेत्र, ४ प्रतिशत झाडी क्षेत्र, २१ प्रतिशत चरन क्षेत्र, ५० प्रतिशत पत्थर क्षेत्र रहेको छ। बलौटे क्षेत्र २ प्रतिशत, हिम क्षेत्र ०५ प्रतिशत, पहिरो क्षेत्र ४ प्रतिशत रहेको छ। यस्तै गरी खोला क्षेत्र ००७ प्रतिशत रहेको छ भने ताल तथा पोखरी क्षेत्र ००९ प्रतिशत रहेको छ। अन्नपूर्ण संरक्षण क्षेत्र राष्ट्रिय प्रकृति संरक्षण कोषले व्यवस्थापन गर्दै आएको छ। नेपाल सरकारले व्यवस्थापनको जिम्मा राष्ट्रिय प्रकृति कोषलाई दिएको हो। २०७७ माघ १० गतेदेखि अन्नपूर्ण संरक्षण क्षेत्र आयोजनाको म्याद सकिएपछि थप पाँच वर्षका लागि अघिल्लो सरकारले प्रकृति संरक्षण कोषले नै व्यवस्थापन गर्ने गरी म्याद थप गरेको छ। संरक्षण क्षेत्र जैविक विविधताले धनी छ। तर, संरक्षणमा चुनौती भने थपिएको छ। स्थानीय निकाय, प्रदेश र संघ सरकार तीन तहकै सरकारले संरक्षण क्षेत्रमा उतिकै जिम्मेवारी लिनुपर्नेमा आआप्नो स्वामित्वको विवादमा अल्झिँदा संरक्षणमा चुनौती बढेको हो।"
विद्युत् आयात र निर्यात उस्तैउस्तै,"काठमाडौं : नेपालबाट गत आर्थिक वर्ष २०८००८१ मा भारततर्फ १६ अर्ब ९३ करोड रुपैयाँको विद्युत् निर्यात भएको छ। समीक्षा वर्षमा नेपाल विद्युत् प्राधिकरणले १६ अर्ब ८१ करोड ३ लाख रुपैयाँको विद्युत् आयात गरेको थियो। प्राधिकरणले गत आवको साउनदेखि असारसम्म १ अर्ब ९४ करोड २६ लाख युनिट विद्युत् भारततर्फ निर्यात गरी १६ अर्ब ९३ करोड २६ लाख रुपैयाँ आम्दानी गरेको छ। प्राधिकरणले देशभित्र खपत गरी अतिरिक्त भएको विद्युत् भारतीय ऊर्जा एक्सचेन्ज (आईएक्स)को डेअहेड तथा रियल टाइम मार्केटमा प्रतिस्पर्धी दरमा बिक्री गर्दै आइरहेको छ। प्राधिकरणले मध्यकालीन विद्युत् सम्झौताबमोजिम भारतीय कम्पनी एनटीपीसी विद्युत् व्यापार निगम (एनभीएन) बिक्री गरिरहेको छ। एनभीएनले उक्त विद्युत् हरियाणा राज्यमा बिक्री गरिरहेको छ। निर्यात गरिएको विद्युत्को औसत दर प्रतियुनिट ८ रुपैयाँ ७२ पैसा छ। सुक्खायाममा खोला तथा नदीहरूमा पानीको बहाव घटी देशभित्रका नदी प्रवाही जलविद्युत् गृहहरूबाट विद्युत् उत्पादन घट्ने हुँदा माग धान्न गत आवमा भारतबाट १ अर्ब ८३ करोड ३५ लाख युनिट विद्युत् आयात गरिएको हो। हिउँदयाममा आयात गरिएको विद्युत्को औसत दर प्रतियुनिट ९ रुपैयाँ १७ पैसा छ। गत आवमा आयातभन्दा १२ करोड २३ लाख रुपैयाँको बढी विद्युत् भारततर्फ निर्यात भएको छ। यसैगरी, ऊर्जाका आधारमा आयातभन्दा १० करोड ९१ लाख युनिट बढी विद्युत् निर्यात भएको हो। निर्यात गरिएको परिमाण आयातभन्दा बढी भएकाले भारतीय प्रतिस्पर्धी बजारमा प्रवेश पाएको तीन वर्षमा नै नेपाल विद्युत्को खुद निर्यातकर्ता बनेको छ। आव २०७९८० मा भारतबाट १९ अर्ब ४४ करोड ४० लाख रुपैयाँको विद्युत् आयात भएको थियो भने १० अर्ब ४५ करोड ५० लाख रुपैयाँको निर्यात गरिएको थियो। प्राधिकरणका कार्यकारी निर्देशक कुलमान घिसिङले आगामी केही वर्ष अझै हिउँदका केही महिनाको आन्तरिक माग व्यवस्थापन गर्न विद्युत् आयात गर्नु परेता पनि अब निर्यातको परिमाण बढ्दै जाने बताए। नेपालले भारतको इनर्जी एक्सचेन्जको डे अहेड मार्केटमा सन् २०२१ मे १ मा प्रवेश पाएको थियो। सुरुमा विद्युत् आयात अनुमति पाएको नेपालले सन् २०२१ नोभेम्बर ३ मा निर्यातकर्ताको रूपमा पनि प्रवेश पाएको थियो। हाल नेपालले मिडियम टर्म, डे अहेड र रियल टाइम मार्केटमा दैनिक करिब ७ सय मेगावाट विद्युत् भारतमा बिक्री गरिरहेको छ। प्राधिकरणले १६ वटा आयोजनाहरूबाट उत्पादित ६९० मेगावाट विद्युत् निर्यात अनुमति पाएको हो। कार्यकारी निर्देशक घिसिङले मध्यकालीन सम्झौताअनुसार थप ४ सय मेगावाट विद्युत् निर्यात अनुमति पाउने चरणमा रहेको उल्लेख गरे। हरियाणा र बिहार राज्यलाई बिक्री गर्ने गरी थप ४०० मेगावाट विद्युत् निर्यात गर्न भारतको सम्बन्धित निकायबाट अनुमति आउने चरणमा छ,बंगलादेशसँग पनि छिट्टै सम्झौता गरी यसै वर्षबाट ४० मेगावाट निर्यात गर्दैछौं, घिसिङले भने।"

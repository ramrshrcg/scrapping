शीर्षक,विवरण
बंगलादेश सैनिक घनचक्करमै,"सैनिक हस्तक्षेप पनि कहिलेकाहीँ डेमोक्र्याटिक कु को रूपमा आउन सक्छ । तीन हप्तामा दोस्रो पटक इन्टरनेट ब्ल्याकआउट ! एकै दिनमा ९० जनाभन्दा बढी प्रदर्शनकारीहरूको मृत्यु ! राजधानी ढाकाबाट सुरु भएको आन्दोलनले देशव्यापी रूप लिनु ! प्रधानमन्त्री शेख हसिनाको बहिर्गमनको माग गर्दै आन्दोलनले जनअवेज्ञाको रूप लिन थाल्नु ! दसौं हजार प्रदर्शनकारीहरू थुनिनु ! आइतबार न इन्टरनेट बन्द, न देशभरको कफ्र्युले आन्दोलनकारीहरूलाई रोक्न सक्नु ! राजधानी सहर एक किसिमले रणभूमि समान बन्नु ! सोमबारसेनाले स्थिति सम्हाल्न नसक्ने भनी शेख हसिनालाई भाग्न ४५ मिनेटको समयसीमा दिनु ! आदि कारणले, बंगलादेशी प्रधानमन्त्री शेख हसिना वाजेद देश छाडी भाग्न बाध्य भइन् ! सन् २००७ मा सेनाको सहयोगमा अपदस्थ भएकी प्रधानमन्त्री शेख हसिना, २००९ नोभेम्बरमा सेनाले गराएको चुनावबाट पुनः सत्तामा आएकी थिइन्। ततपश्चात्, १५ वर्षसम्म लगातार एकछत्र शासन गरेकी हसिनाले प्रधानमन्त्री पदबाट राजीनामा दिएर सोमबार बिहान १० बजे करिब आफ्नो सरकारी घर छाडी भागेकी थिइन्। सेनाको सहयोगमा कुनै सुरक्षित स्थान सेफ हाउस मा लुकी दिउँसो ३ः४५ बजेतिर आफ्नी बहिनीसहित सेनाको एउटा ठूलो हेलिकोप्टरमा सवार भएर छिमेकी भारततर्फ उडेकी हसिना दिल्ली नजिकको हेन्दोन एयर बेसमा अवतरण गरी भारतीय सरकारको व्यवस्थामा त्यही बसेकी छिन्। हसिनाले भारतको पूर्वीउत्तर राज्यका भारत विरोधी विद्रोहीहरूलाई दबाएकोले पनि भारतसँग राम्रो सम्बन्ध कायम गरेकी थिइन्। यसैले पनि उनी भारततर्फ लागेकी हुन्। तर भारतले शरण नदिने भएपछि भने अब कहाँ र कुन देशमा शरण लिन जाने भन्नेबारे निश्चित भएको छैन। यसैबीच, इन्टरनेट तथा सामाजिक सञ्जाल बन्द भए तापनि शेख हसिनाको राजीनामाको खबर आएपछि कर्फ्युकै बेला पनि प्रधानमन्त्री हसिनाको ढाकास्थित सरकारी घरमा हजारौं प्रदर्शनकारीहरू पसी लुट्पातसमेत गरे। खुुसीयाली मनाउन हजारौं सडकमा उल्टिएका र हजारांैहजार बाहिरबाट समेत ढाका आउन थालेका थिए। सडकमा निस्किएका सैनिकहरू पनि राहतको श्वास लिन थालेका देखिन्थे। तर, त्यो दिनको अघि र पछिसमेत गरेर ४२ जना जति मारिएका थिए। आइतबारको आन्दोलनमा मात्र प्रहरी र प्रदर्शनकारी बीचको झडपमा कम्तीमा पनि ९० जना जति हताहत भएका र विगत केही हप्तादेखिको आन्दोलनमा तीन सय जनाभन्दा बढीको मृत्यु भइसकेको छ सिराजगन्जमा १३ जना प्रहरीहरूले पनि मृत्युवरण गरेका छन्। हसिनाको सरकारमा चरम भ्रष्टाचार, स्वेछाचारी तथा दमनकारी अभ्यास गरिएको थियो। हसिनाको सरकारमा चरम भ्रष्टाचार, स्वेछाचारी तथा दमनकारी अभ्यास, मानवअधिकारको उल्लंघन र प्रजातन्त्रको उपहाससँगै एकदम अव्यवस्थित ढंगबाट चलिरहेको थियो। शान्ति सुरक्षाको स्थिति नाजुक हुन थालेपछि गत महिना शेख हसिनाले सेनालाई शान्ति सुरक्षा कायम राख्न आह्वान गरेकी थिइन्। तर, सेनाले सुरक्षा स्थितिको मूल्यांकन गर्दै बंगलादेशी सेना सदैव जनताको पक्षमा रहेको र आवश्यकता हेरी सोही अनुरूप गर्नेछ भनी सेना प्रमुखले बोलेपछि हसिनाको अन्तिम घडी सुरु भएको हो। सेना प्रमुख जर्नेल वाकर उज जमानले देशको नाममा टेलिभिजनमार्फत सम्बोधन गरेका र राष्ट्रपतिलाई भेटी चाँडै अन्तरिम सरकार गठन हुने कुरा बताएका छन्। उनले प्रतिपक्षी पार्टीका नेताहरूसँग भेटेको पनि बताएका छन्। सेना प्रमुखले राष्ट्रको नाममा पत्रकारहरू सामु सम्बोधन गर्दा सबै हताहत भएकालाई न्याय दिलाउने वाचासमेत गरेका छन्। बंगलादेशमा अहिले सैनिक सरकार छ र छिट्टै अन्तरिम सरकार गठन हुने वार्ता चलिरहेको छ तर, अब बोलावाला भने सेनाकै हुने पनि पक्का छ। सरकारी जागिरमा सन् १९७१ को बंगलादेश स्वतन्त्रताको लागि लडेका स्वतन्त्रता सेनानीहरूका परिवारको लागि छुट्ट्याइने गरेको आरक्षण कोटा को व्यवस्था हटाइनु पर्छ भनेर गत जुलाईदेखि सुरु भएको विद्यार्थी आन्दोलन पछि बढ्दै गएर शेख हसिनाको राजीनामा र सरकारबाट बहिर्गमनको मागसम्ममा पुग्न गयो। सुरक्षा प्रमुखहरूसँगको बैठकपश्चात् राजीनामा माग्ने प्रदर्शनकारीहरूलाई आतंककारी भनेर राजीनामा नदिनेमा अडिग रहिन, शेख हसिना। दसौं हजार प्रदर्शनकारीहरू थुनिए। सरकारको दमनकारी नीति र रवैयाको विरोधमा पूर्वसैनिकहरूले समेत विद्यार्थी आन्दोलनलाई समर्थन गेरेका र पूर्व सेनाप्रमुख जर्नेल कारिम भुइयान्ले त सडकमा परिचालित सेनालाई तुरुन्त फिर्ता बोलाउनु पर्छ भनेर आह्वान नै गरेका थिए। शेख हसिनाको राज्यशक्तिप्रतिको आशक्तता र राज्यशक्तिको दुरुपयोग गर्ने धृष्टता तथा अकुत सम्पत्तिप्रतिको लालसा र दम्भ नै उनको पतनको कारण हुन पुग्यो। पैसा, मसल्स् र राज्यशक्तिमाथिको पकडबाट जे पनि गर्न, गराउन सकिन्छ भन्ने उनको भ्रमलाई तीनचारहप्ते आन्दोलनले तासको महल जस्तो गल्र्यामगुर्लुम लडाइँ दियो। आफू त धराशायी भइन् भइन् आफ्ना पिता शेख मुजिबुर रहमानको अस्तित्वमा समेत दक्खल पुर्याइन्। शेख मुजिबुरको सालिकसमेत तोडफोड हुन गयो र ढल्यो, उनकै कारणले। सैनिक हस्तक्षेप पनि कहिलेकाहीँ डेमोक्र््याटिक कु को रूपमा आउन सक्छ जसरी सन् २००७ मा पाश्चात मुलुकहरूले संयुक्त राष्ट्रसंघको प्रयोग गरी बंगलादेशी सेनालाई बाध्य पारी शेख हसिनाको सरकारलाई अपदस्थ गरेको वा गराएको थियो। तेस्रो विश्वको मुलुकमा हुने जनआन्दोलनलाई सेनाले साथ नदिएसम्म त्यो आन्दोलनले सार्थकता पाउँदैन। आन्दोलनको शक्ति जति बलियो भयो भने पनि यस्को सफलताको लागि सेनाको अन्तिम समर्थन अनिवार्य हुन्छ वा सेनाले दबाउने काम मात्र नगरे पनि त्यो सफल हुन सक्छ। केही समयअघिको श्रीलंकाको जनआन्दोलन र २०६२६३ को नेपालमा भएको जनआन्दोलनलाई उदाहरणको रूपमा लिन सकिन्छ। तेस्रो विश्वको मुलुकहरूमा जतिसुकै खराब अभ्यास भए पनि पश्चिमा देशहरूले चुनावी सरकारलाई नै समर्थन गर्ने कारणले पनि यी देशहरू उँभो लाग्न नसकेका हुन्। यो पश्चिमा देशहरूको तेस्रो विश्वको मुलुकहरूलाई विकास हुन नदिने रणनीति नै हो भन्दा पनि फरक नपर्ला। प्रजातन्त्र वा लोकतन्त्रको नाममा मात्र सधैं राज गरी रहन सक्ने ग्यारेन्टी पनि छैन। पश्चिमा देशहरू र छिमेकी देशको स्वार्थ अनुकूल हुँदासम्म त ठीकै हुन्छ होला तर उनीहरूको स्वार्थ प्रतिकूल हुने अवस्था आएमा लोकतन्त्रले मात्र नेपाललाई र हाम्रा नेताहरूलाई बचाउन नसक्ला। यसमा होस पुर्याउनु बुद्धिमत्ता हुन्छ होला, समयमै।  भण्डारी, सेनाका पूर्वजर्नेल हुन्।"
नेपाललाई स्तब्ध पार्दै भारतले जित्यो काभाको उपाधि,"काठमाडौं : काभा वुमन्स नेसन्स लिग भलिबलको उपाधि भारतले जितेको छ। फाइनलमा आयोजक नेपाललाई स्तब्ध पार्दै भारतले उपाधि जितेको हो। भारतले नेपाललाई ३२ सेटले जितेको हो। त्रिपुरेश्वरस्थित कर्भड हलमा भएको फाइनलमा नेपालले पहिलो सेट जित्दै अग्रता लिएको थियो। दोस्रो सेट भारतले जित्दा तेस्रो सेट जित्दै नेपालले पुनरागमन गरेको थियो। तर, नेपालले चौथो सेट पनि गुमाएको थियो। पाँचौं सेटमा नेपाल भारतसँग ५१५ पराजित भएको थियो। यसअघि नेपालले पहिलो सेट २५२३ र तेस्रो सेट २५२२ ले जितेको थियो। भारतले भने दोस्रो सेट १४२५, चौथो सेट २५२१ र पाँचौं सेट १५५ ले जितेको हो।"
काभा वुमन्स नेसन्स लिग : नेपालले उपाधिका लागि आज भारतसँग भिड्ने,"काठमाडौं : घरेलु टोली नेपाल सेन्ट्रल एसियन भलिबल एसोसिएसन (काभा) वुमन्स नेसन्स लिग महिला भलिबल प्रतियोगिताको फाइनलमा प्रवेश गरेको छ। मंगलबार त्रिपुरेश्वरस्थित राष्ट्रिय खेलकुद परिषदको कभर्डहलमा भएको सेमिफाइनलमा इरानलाई सोझो सेटमा हराउँदै नेपालले फाइनलमा स्थान बनाएको हो। नेपालले बुधबार उपाधिका लागि दक्षिण एसियाली पावर हाउस भारतको सामना गर्नेछ। नेपालले यसअघि राउन्ड रोबिन लिगमा भारतलाई पराजित गरिसकेको छ। यसअघि दक्षिण एसियामा दबदबा बनाउँदै आएको भारतलाई पहिलो पटक हराएको हो। निकै प्रतिस्पर्धात्मक खेलमा नेपालले भारतलाई २५१८, १२२५, २५१७, १८२५, १५१३ ले पराजित गरेको थियो। नेपालले लिग चरणमा भोगेको हारको बदला लिँदै इरानलाई ३० को सोझो सेटमा पाखा लगाएको हो। पहिलो सेटमा २५२१ ले नतिजा आफ्नो पक्षमा पारेको नेपाल दोस्रो सेटको अन्त्यतिर भने दबाबमा परेको थियो। नेपालले ६ अंकको अग्रता गुमाउँदा इरानले २४२१ को अग्रता बनाएको थियो। त्यसपछि खेलमा फर्किएको नेपालले लगातार तीन अंक जोड्दै खेललाई २४२४ मा पुर्याएको थियो। त्यसपछि नेपालले दोस्रोे सेट २८२६ ले जित्दै खेलमा २० को अग्रता बनाएको थियो। तेस्रो सेट लगातार टक्कर दिए पनि नेपालले २५२० ले जित निकालेको थियो। आइतबार भएको राउन्ड रोबिन लिगको आफ्नो तेस्रो खेलमा नेपाल इरानसँग ३२ सेटले पराजित भएको थियो। निकै रोमाञ्चक खेलमा इरानले २५१६, १६२५, २५२३, १५२५, १५१३ ले जित निकालेको थियो। नेपालले लिग चरणमा भोगेको हारको बदला लिँदै इरानमाथि प्रभावशाली जित निकालेको हो। राउन्ड रोबिन लिगबाट नेपाल दोस्रो र इरान तेस्रो हुँदै सेमिफाइनलमा प्रवेश गरेका थिए। यसअघि मंगलबार भएको पहिलो सेमिफाइनलमा श्रीलंकालाई ३० ले पराजित गर्दै भारतले फाइनलमा स्थान बनाएको हो। एकपक्षीय खेलमा भारतले २५१५, २५१६, २५२३ ले जित निकालेको हो। भारतले नेपालसँग उपाधिका लागि खेल्दा श्रीलंकाले तेस्रो स्थानका लागि इरानको सामना गर्ने छ।"
भारतविरुद्ध तेस्रो सेटमा जित्दै नेपालको उत्कृष्ट पुनरागमन,काठमाडौं : नेपालले तेस्रो सेट जित्दै उत्कृष्ट पुनरागमन गरेको छ। त्रिपुरेश्वरस्थित कर्भड हलमा भइरहेको काभा वुमन्स नेसन्स लिग भलिबलको फाइनलमा नेपालले भारतविरुद्धको तेस्रो सेट आफ्नो पक्षमा पारेको हो। यससँगै नेपाल २१ ले अग्रता लिएको छ। यसअघि नेपालले पहिलो सेट आफ्नो पक्षमा पार्दा भारतले दोस्रो सेट जितेको थियो। नेपालले पहिलो सेट २५२३ ले जित्दा दोस्रो सेट १४२५ ले गुमाएको थियो। तेस्रो सेट भने नेपालले २५२२ ले जितेको हो।
१०८ अंकले बढेर बन्द भयो सेयर बजार,काठमाडौं : नेप्से परिसूचक १०८ अंकले बढेर बन्द भएको छ। सेयर कारोबार साताको चौथो कारोबार दिन बुधबार नेप्से परिसूचक १०८३५ अंकले बढेर २७५९६७ विन्दुमा पुगेको छ। नेप्से उच्च अंकले बढेपनि कारोबार रकम भने मंगलबारको तुलनामा कम हो। मंगलबार २३ अर्ब माथिको कारोबार भएको थियो। सो दिन नेप्से परिसूचक १४५ अंकले घटेर बन्द भएको थियो। आज ३३० स्क्रिप्सको ३ करोड ८ लाख ४१ हजार २६७ कित्ता सेयर १७ अर्ब ९५ करोड ९लाख १८ हजार ६२७ रुपैयाँमा खरिदबिक्री भए। उच्च अंकले बढेको सेयर बजारमा १० कम्पनीको सेयर सकारात्मक सर्किट लागेको छ। सबै समूहको उपसूचक सकारात्मक देखिएका छन्। कारोबारमा आएका २३९ स्टकको मूल्य बढ्दा ३ वटाको मूल्य घटेको छ।
हैजाबाट जोगिन सरसफाइ,"हैजा पानीजन्य रोग भएकाले पानी तथा सरसफाइमा स्थानीय सरकार (घरदैलोको सरकार)देखि संघीय सरकारको ध्यान जान जरुरी छ। सरसफाइ अभावमा विभिन्न महामारीको प्रकोपको सामना गर्नुपर्ने हुन्छ। त्यसमध्ये हैजा एक हो। यो रोग पानी वा खानाका माध्यमबाट प्रवेश गरेको केही घण्टाभित्रै शरीर कमजोर हुन थाल्छ। विशेषगरी दूषित खाना वा पानीको प्रयोग गरेपछि यो लक्षण देखिन्छ। अचानक पानीजस्तो तारन्तार दिसा हुने, पेटमा असजिलो, खान मन नलाग्ने, चौलानी पानी जस्तो दिसा भइरहन्छ। दिनको ५० देखि ६० पटकसम्म पातलो दिसा हुने, बान्ता तारन्तार हुने, पिँडौलाको मासु बाउँडिने, धेरै तिर्खा लागि छट्पटयाई हुने, पिसाबमा कमी आउने, सानो बच्चाको तालुमा खाल्टो पर्ने, आँखाभित्र गाडिने, आँसु नआउने, ओठमुख सुक्ने, छालाको चमक हराउने आदि भई शक्ति क्षण हुन्छ। हाम्रो देशमा बेलाबेलामा देखा पर्ने विभिन्न प्राकृतिक विपद्ले खानेपानीको मुहान प्रदूषण हुने र सहरी क्षेत्रमा ढलको उचित निकास तथा फोहोरमैलाको उचित व्यवस्थापन नभएको कारण हैजाजस्तो महामारी देखा पर्ने गर्छ। यो रोग पानीजन्य भएकाले शुद्ध पानी साथै मलमूत्र र फोहोरमैलाको उचित व्यवस्थापन गर्न सके हैजाबाट बच्न सकिन्छ। हैजा नियन्त्रणका लागि, फोहोरमैलाको आवश्यक व्यवस्थापन, शौचालयको प्रयोग, नियमित साबुनपानीले राम्रोसँग हात धुने बानीको विकास, स्वच्छ र सफा खाना तथा फलफूल र तरकारीको सेवन, राम्रोसँग सफा पानीले सफा गरेको सलाद, पिउने पानीलाई सकेसम्म उमालेर मात्र पिउने बानी व्यवहारमा परिवर्तन गर्न सकेमा हैजा रोगलाई रोकथाम र नियन्त्रण गर्न सकिन्छ। यो रोगको लक्षण देखा परेमा तुरुन्त जीवनजल पानीको सेवन गर्ने तथा नजिकको स्वास्थ्य संस्थामा सम्पर्क राख्नु आवश्यक हुन्छ। हैजा नेपाली समुदायमा सयौं वर्षदेखि जरा गाडेर रहेको र बेलाबेलामा प्रकोपको रूपमा देखा परिरहेको हुँदा यसलाई पूर्ण रूपमा नियन्त्रण गर्नुपर्ने वर्तमानको आवश्यकता हो। पानीजन्य रोग भएको हुँदा पानी तथा सरसफाइमा स्थानीय सरकार (घरदैलोको सरकार), प्रदेश सरकार तथा संघीय सरकारको ध्यान जान जरुरी देखिन्छ। हैजाको उचित नियन्त्रणको लागि, पानीको शुद्धताको लागि फोहोरमैला व्यवस्थापन अपरिहार्य हुन्छ। सोको लागि स्रोतमै फोहोरमैला उत्पादन कम तथा व्यवस्थापन गर्ने, फोहोरमैला व्यवस्थापनमा नगरवासीको अहम् भूमिकाबारे जानकारी गराउनु पर्दछ। यसका साथै विद्यालय तथा विद्यार्थीको माध्यमबाट सोबारे अभिमुखीकरण गर्ने, पालिकाले फोहोरमैला व्यवस्थापन कार्यलाई उच्च प्राथमिकतामा राखी फोहोरबाट मोहोर आर्जन गर्ने दीर्घकालीन योजना बनाई काम गर्नुपर्दछ। फोहोरमैला व्यवस्थापन र यसको बहुआयामिक उपयोग नीतिमा सार्वजनिक, निजी र नागरिकबीच सहकार्यात्मक ढंगबाट अगाडि बढ्नुपर्छ। सन् २०३० को दिगो विकासको लक्ष्य र सन् २०४३ को समुन्नत नेपालको लक्ष्यमा पुग्न व्यवस्थित र गुणस्तरीय सहर तथा गाउँको पूर्वाधार हुनुपर्ने, फोहोरमैला व्यवस्थापनमा नगरवासीलाई सचेतना गराउनुपर्छ। प्रत्येक नगरपालिकाले आफ्नो संगठन तालिकामा फोहोरमैला व्यवस्थापन शाखाको स्थापना गरी फोहोरमैला व्यवस्थापनसम्बन्धी दक्ष जनशक्ति तयार गर्नको लागि कर्मचारी आवश्यक तालिम उपलब्ध गराउनुपर्छ। फोहोरमैला व्यवस्थापनको तथ्यांकलाई वैज्ञानिक ढंगले अध्यावधिक गरी राख्ने, फोहोरमैला व्यवस्थापनको लागि पूर्वाधारको विकास गर्न आवश्यक छ। फोहोरमैला व्यवस्थापनमा नगरपालिकाहरूले समन्वय गरी छाता अवधारणको विकास गर्ने, नगरवासीहरूलाई फोहोरमैला व्यवस्थापनको मुख्य पक्षलगायत आदि कार्यको जनचेतना अभिवृद्धि गर्नुपर्छ। सो का व्यवस्थापनमा सहभागी गराउने, फोहोरमैला व्यवस्थापनमा निजी क्षेत्रलाई आकर्षित गर्न नगरपालिकाहरूले विशेष कार्य योजना बनाई अगाडि ल्याउन आवश्यक छ। यस्तो कार्य योजना बढी पारदर्शी तथा नगरपालिकाहरूबाट निजी क्षेत्रलाई उपलब्ध गराउने सेवा सुविधा स्पष्टरूपमा उल्लेख हुनु पर्दछ। नगर क्षेत्रको फोहोरमैला व्यवस्थापन बढीभन्दा वढी मात्रामा समुदायमा आधारित संस्था, गैरसरकारी संस्था, सरकारी संस्थाहरूलाई स्पष्ट कार्ययोजनाका साथ परिचालन गर्न सकिएमा फोहोरमैला व्यवस्थापनको सञ्चालन खर्चमा न्यूनीकरण गर्न सकिन्छ। फोहोरमैलाको वैज्ञानिक व्यवस्थापन गरी सोबाट प्रशोधन गरी मल उत्पादन गर्नुपर्ने सोबाट ठूलो धनराशिको बचत हुने, फोहोरमैला न्यूनीकरण गर्ने घरेलु उपायहरू अवलम्बन गर्न र नगरपालिकाले उपयुक्त प्रविधि भिœयाई आवश्यक व्यवस्थापन गर्ने नगरपालिकाले अल्पकालीन तथा दीर्घकालीन फोहोरमैला व्यवस्थापनमा योजना तर्जुमा गर्नुपर्दछ। यसरी उपयुक्त प्रविधिको पहिचान गरी सही रूपले फोहोरबाट मोहोर आर्जन गरी कार्यान्वयन गर्न आवश्यक छ। त्यस्तै, नगरपालिकाकै ल्यान्डफिल्ड साइडको व्यवस्था गर्ने, पब्लिकप्राइभेट साझेदारी कार्यक्रमलाई अनुकूल बनाउँदै लैजाने, फोहोरमैला व्यवस्थापनसम्बन्धी विद्यामान कानुनले फोहोरमैला व्यवस्थापनका लागि विभिन्न निकाय, संस्था तथा व्यक्तिको जिम्मेवारी, कर्तव्य र दायित्वको विषयमा स्पष्ट व्यवस्था हुनुपर्छ। कतै निकायगत जिम्मेवारीमा दोहोरापना र कतै कर्तव्य र दायित्व स्पष्ट नभएको अवस्था हँुदा फोहोरमैला व्यवस्थापनसम्बन्धी काम गर्ने निकाय, संघसंस्थाको जिम्मेवारी र कर्तव्यको स्पष्ट व्यवस्था हुनुपर्छ। विद्यामान कानुनहरूलाई परिमार्जन गरी माध्यमिक तहको विद्यालयको पाठ्यक्रममा नै फोहोरमैलाको स्रोत परिचालनसम्बन्धी विषयवस्तु राखी, प्रांगारिक मलको कारखाना खोल्न आवश्यक पहल गर्नुपर्दछ। काठमाडौं महानगरपालिका तथा अन्य सहरको फोहोरमैलाको व्यवस्थापनमा सहयोगको लागि सम्पूर्ण सरकारी, निजी, गैरसरकारी संस्था, विद्यालय तथा विश्वविद्यालय, युवा क्लब, स्वयंसेवक, नागरिक समाज आदि सबैसँग फोहोरमैला व्यवस्थापन सहयोग लिन अति आवश्यक छ। त्यस्तै, खानेपानीको मूल वा मुहानदेखि उपभोक्ताको मुखसम्म प्रदूषणरहित वितरण हुनुपर्दछ। खानेपानी वितरकको भौतिक र प्राविधिक पक्षको जिम्मेवारी खानेपानी वितरक संस्थाको हो। यसको प्रमाणीकरण स्वास्थ्यसँग सम्बन्धित निकायको भएकोले सो प्रभावकारी हुन आवश्यक छ। खानेपानी मानव जीवनको प्राणको रूपमा भएकोले स्वस्थ र गुणस्तरीय रूपमा वितरण गर्ने कार्यमा तीनै तहका सरकार वितरक र उपभोक्ता सचेत हुन आवश्यक छ। यसो भएमा मात्र फोहोमैलाको उचित व्यवस्थापन भई हैजा जस्तो महामारीलाई नियन्त्रण गरी सबै मानिसको स्वास्थ्य गुणस्तर बनाउन सकिन्छ। अधिकारीले नेपालमा गुणस्तरीय जीवनका निम्ति स्वास्थ्य, जनसंख्या एवं वातावरण शिक्षामा राष्ट्रिय तथा अन्तर्राष्ट्रिय गैरसरकारी संस्थाको भूमिका विषयमा विद्यावारिधि गरेका छन्।"
"प्री ओपन सेसनमा ६५९ अंकले घट्यो नेप्से परिसूचक, २७ वटा स्टक्सको मूल्य स्थिर",काठमाडौं : सेयर कारोबार साताको चौथो दिन बुधबार प्री ओपन सेसनमा नेप्से परिसूचक ६५९ अंकले घटेर २६४४७३ विन्दुमा पुगेको छ। अघिल्लो कारोबार दिन मंगलबार नेप्से परिसूचक १४५ अंकले घटेर २६५१३२ विन्दुमा पुगेको थियो। सो दिन कारोबार रकम भने हालसम्मकै उच्च भएको थियो। मंगलबार २३ अर्ब ७१ करोड मूल्य बराबरको सेयर कारोबार भएको थियो। आज प्री ओपन सेसनमा १०३ स्क्रिप्सको ५४ हजार ६३६ कित्ता सेयर २ करोड १२ लाख ५२ हजार ५७२ रुपैयाँमा खरिदबिक्री भए। यो समयमा २३ स्टक्सको मूल्य बढ्दा ५१ वटाको घट्यो। २७ वटा स्टक्सको मूल्य भने यो समयमा स्थिर रह्यो।
स्वकीय सचिवको पत्रका भरमा ४२ करोड रकमान्तर,"जनकपुरधाम : मधेस प्रदेशको एक मन्त्रालयका स्वकीय सचिवले पठाएको पत्रको आधारमा अर्थ मन्त्रालयले ४२ करोड रकम रकमान्तर गरेको खुलेको छ। मधेस प्रदेश सरकारका तत्कालीन उद्योग, पर्यटन तथा वनमन्त्री सुनिता यादवको निजी सचिवालयको लेटरहेडमा स्वकीय सचिवले लेखेको पत्रका आधारमा ४२ करोड ६० लाख १० हजार रुपैयाँ रकमान्तर गरेको खुलेको हो। २०७९ चैत १५ गते तत्कालीन मन्त्री यादवका स्वकीय सचिवले मन्त्रालयका सचिवलाई लेखेको पत्रका आधारमा रकमानान्तर गरेको पाइएको हो। यसरी स्वकीय सचिवले अनाधिकृत रूपमा निजी सचिवालयको लेटर हेडको दुरुपयोग गरी पत्र लेखेको सोमबार मधेस प्रदेश संसद्मा पेस गरिएको एक प्रतिवेदनमा उल्लेख छ। तर, स्वकीय सचिवको नाम भने प्रतिवेदनमा खुलाइएको छैन। आर्थिक वर्ष २०७९८० मा तत्कालीन अर्थमन्त्री सञ्जयकुमार यादवले आफूखुसी रकमानान्तर गरी योजना बेचेको आरोप लागेपछि प्रदेशसभाबाट विशेष संसदीय छानबिन समिति गठन गरिएको थियो। सोही समितिले सोमबार उक्त प्रतिवेदन संसद्मा पेस गरेको हो। प्रतिवेदनमा भनिएको छ, स्वकीय सचिवले लेखेको पत्रको आधारमा मन्त्रालयले रकमान्तर गर्नु अनाधिकृत हो। सरकारको कार्य विभाजन नियमावलीविपरीत मठ मन्दिर, सामुदायिक भवन, प्रवेशद्वार, कम्पाउन्ड वाल निर्माणका लागि उक्त रकम रकमान्तर गरेको पाइएको हो। रकमान्तर गरिएको रकम मन्त्रालयले भू तथा जलाधार व्यवस्थापन कार्यालय सिरहा, लहान र रौतहटलाई पठाएको देखिन्छ। पर्यटनसँग सम्बन्धित बजेट तथा योजना भए पनि तत्कालीन वन तथा वातावरण मन्त्रालयअन्तर्गत रहेको भू तथा जलाधार व्यवस्थापन कार्यालयबाट काम गराइनु नियमसम्मत नभएको प्रतिवेदनमा उल्लेख छ। त्यतिमात्र होइन, अर्थ मन्त्रालयले २०८० असार २२ गतेसम्म विभिन्न मन्त्रालयबाट रकमान्तरका लागि आएको पत्रअनुसार रकमान्तर गरेको जनाएको छ। अर्थ मन्त्रालयमा दर्ता नै नभएको पत्रलाई कसरी आधार मानेर रकमान्तर गरियो ? दर्ता हुनु अघिको मितिमा नै निर्णय समेत भएको देखिन्छ। सरकारी निर्णय प्रक्रिया सरलीकरण निर्देशिका २०६५ को विपरीत हुने देखिन्छ, प्रतिवेदनमा उल्लेख छ। बजेट विनियोजनमा रकम थपघट मधेस प्रदेशको अर्थ मन्त्रालयले मन्त्रालयहरूको सुरुको बजेट विनियोजनमा रकम थपघट गरेको पाइएको छ। २०८० असार १८ गते भौतिक पूर्वाधार विकास मन्त्रालयको चलानी नं १६७० र १६७१ को पत्र र २०८० असार ५ गतेको शिक्षा तथा समाज कल्याण मन्त्रालयको चलानी नं २९४ को पत्रले अर्थ मन्त्रालयमा दर्ता नै नगरी रकमान्तर गरी पठाएको प्रतिवेदनमा उल्लेख छ। प्रतिवेदनमा भनिएको छ, भौतिक पूर्वाधार विकास मन्त्रालयबाट प्राप्त फाइल अर्थ मन्त्रालयमा २०८० असार १३ गते दर्ता भएको तर १२ गतेको मितिमा नै अर्थ मन्त्रालयले रकमान्तरसम्बन्धी निर्णय गरेको छ। साथै मन्त्रालयहरूले आफ्नो अधिकारभन्दा बाहिर गएर प्रतिष्ठान, आयोग र बोर्डहरूलाई रकमान्तर गरेको देखियो। आर्थिक वर्षको अन्तिममा अर्थ मन्त्रालयले बजेट रकमान्तर गरेको देखिएको छ। यसबाट सम्पादित कार्यको गुणस्तर नहुने र उपलब्धिसमेत गुम्ने प्रतिवेदनमा उल्लेख छ। साथै रकमान्तर गर्नुपर्ने भएमा दोस्रो र तेस्रो त्रैमासिकमा मात्र मापदण्ड बनाई कार्यान्वयन गर्दा उपयुक्त देखिने सुझाव दिइएको छ। प्रतिवेदनमा भनिएको छ, आर्थिक वर्षको सुरुदेखि नै बजेट खर्च कार्यान्वयन नगर्ने तथा अन्तिम समयमा आएर विनियोजित बजेट अन्य शीर्षकमा रकमान्तर गरी खर्च गर्ने परिपाटी देखियो। यस्ता परिपाटीलाई अन्त्य गरिनुपर्छ। कार्यविधि मिचेर अनियमितता मधेसका तत्कालीन अर्थमन्त्री सञ्जयकुमार यादवले ससर्त अनुदान र विशेष अनुदान रकममा कार्यविधि मिचेर अनियमितता गरेको पाइएको छ। कतिपय स्थानीय तहहरूले पत्र पठाएर ससर्त अनुदान माग गर्दासमेत अर्थ मन्त्रालयले ससर्त अनुदान उपलब्ध नगराएको र अन्य स्थानीय तहले माग गरेको अनुदान, कार्यक्रम, योजनाभन्दा भिन्न शीर्षकमा अनुदान पठाएको छानबिनमा खुलेको हो। प्रतिवेदनमा आर्थिक सुशासन कमजोर हुने र प्रदेश सरकारको लगानीसमेत उपलब्धिमूलक नहुने काम गरेको देखिएको उल्लेख छ। प्रतिवेदनमा भनिएको छ, अर्थ मन्त्रालयले निर्णय नै नगरिकन ससर्त अनुदानको रकम कतिपय स्थानीय तहहरूमा पठाएको देखियो। साथै कतिपय स्थानीय तहहरूलाई निर्णय गरेका योजनाहरू समेत नपठाएको देखियो। आर्थिक वर्षको बीचमा नयाँ योजना तथा कार्यक्रम मन्त्रालयले स्वीकृत गरी थप बजेट माग गर्ने परिपाटी बजेटको सिद्धान्त विपरीत हो। संसदले अनुमति दिएको भन्दा फरक र नयाँ कार्यक्रममा बजेट विनियोजन गर्नु कानुनी हिसाबले गलत हो। २०८० साउन १ गतेदेखि लागू हुने गरी सांसद उपेन्द्र महतोको संयोजकत्वमा गठित छानबिन समितिको म्याद दुई महिनामात्र रहे पनि २०८१ असार मसान्तसम्म पटकपटक म्याद थप गरिएको थियो। समितिमा दीपेन्द्रकुमार ठाकुर, नागेन्द्रप्रसाद साह, राजकुमार गुप्ता, शम्भुकुमार साह, जवाहरप्रसाद कुशवाहा, कनिश पटेल, कञ्चन बिच्छा, विमला अन्सारी तरन्नुम, उर्मिलादेवी सिंह सदस्य थिए।"

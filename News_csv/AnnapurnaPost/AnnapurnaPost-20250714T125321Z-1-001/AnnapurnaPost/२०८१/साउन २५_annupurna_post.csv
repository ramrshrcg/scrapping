शीर्षक,विवरण
सहकारी समस्या समाधानमा सरकारको भूमिका महत्वपूर्ण,"साझा उद्देश्य प्राप्तिका लागि स्वेच्छिक रूपमा संगठित व्यक्तिहरूको संगठन नै सहकारी हो। मुलुकमा करिब ३२ हजारको हाराहारीमा बचत तथा ऋणलगायत विभिन्न उद्देश्यका सहकारी छन्। यीमध्ये १६ अर्बमाथिको कारोबार र १ लाख ७३ हजार बढी सदस्य संख्या रहेका सहकारीदेखि राष्ट्रिय तथा अन्तर्राष्ट्रिय स्तरका सहकारीसमेत छन्। अधिकांश सहकारीले नियमित रूपमा कारोबार सञ्चालन गरी सदस्य सेवा प्रदान गर्दै विभिन्न सदस्य केन्द्रित गतिविधिहरू सञ्चालन गर्दै आइरहेका छन्। कोभिड१९ को प्रभावपछि विश्व आर्थिक मन्दीतिर धकेलिएसँगै सहकारीमा चुनौतीहरू थपिँदै गए। सहकारी विशेष गरी राजधानी केन्द्रित तथा नीति, विधि र प्रविधिमा सञ्चालन हुन सकेनन्। राज्यले समयमा नै प्रभावकारी अनुगमन गर्न सकेन। सिंगो सहकारी अभियानलाई नै धराशायी बनाउने गरी समाचारका हेडलाइन बने। सहकारीका सञ्चालकबाट बचत कर्ताको पैसा हिनामिना भन्ने हेडलाइनमा समाचार आउनु दु:खद् हो। यस्ता समाचारहरूले नीति, विधि र प्रविधिमा सञ्चालित सहकारीसमेत प्रभावित भए। सीमित वर्गका मानिसले सहकारी संस्थामा गरेको हालीमुहालीका कारण गाउँघरमा दु:ख गरेर साग, चामल, तरकारी बेचेर जम्मा गर्नेको पैसाबो बचत र सुरक्षामा यति बेला प्रश्न उठ्न थालेको छ। केही प्रतिष्ठित भनिएका व्यक्तिका नाम मिडियामा आउनाले अन्य ऋणी सदस्यहरूले पनि बैंकको ऋणलाई प्राथमिकतामा राख्ने र सहकारीको ऋणलाई मिनाहा हुन्छ भन्ने भ्रम छर्दै हिँड्नुले असल ऋणी र बचत कर्ताहरूको विश्वासमा संकट उत्पन्न हुन थालेको छ। यस्ता समस्यालाई निराकरण गरी सदस्यको बचतको सुरक्षा गर्न सरकारले सहकारी ऐनमा भएको व्यवस्थालाई पूर्णरूपमा कार्यान्वयन गर्नु आजको प्रमुख आवश्यकता हो। (सहकारी अभियन्ता सापकोटा दोलखा जिल्ला बचत संघकी सचिव हुन्।)"
"नारा एकातिर, काम अर्कोतिर","नेपालको आदिवासी जनसंख्या विविध छ। जसमा १२५ भन्दा बढी फरक जातीय समूह तिनको आफ्नै भाषा, परम्परा र सांस्कृतिक अभ्यास छन्। सन् २०१५ मा स्वीकृत देशको संविधानले नेपाललाई बहुजातीय, बहुसांस्कृतिक र बहुभाषिक राज्यको रूपमा मान्यता दिएको छ। आदिवासी अधिकारको संरक्षणका लागि एक रूपरेखा प्रदान गरे तापनि यी अधिकारको व्यावहारिक वास्तविकता अक्सर समस्याग्रस्त छ। हरेक वर्ष अगस्ट ९ मा आदिवासी जनजातिको अधिकारको प्रवद्र्धन र संरक्षण गर्न विश्व आदिवासी जनजाति दिवस मनाइन्छ। सन् १९९४ को डिसेम्बरमा संयुक्त राष्ट्रसंघको महासभाले यसलाई पहिलोपटक घोषणा गरेको थियो। यस वर्ष नेपालमा ३०औं विश्व आदिवासी दिवस यस वर्ष भव्य रूपमा मनाइने भएको छ। यो दिवस यस वर्ष संविधानद्वारा प्रदान गरिएका अधिकार, आदिवासीहरूको विशेष क्षेत्र, संरक्षित क्षेत्र र स्वायत्त क्षेत्र कार्यान्वयन गर, प्रदेश र स्थानीय तहको सरकारी कामकाजको भाषामा आदिवासी जनजातिको भाषा लागू गर भन्ने मूल नारासहित मनाइनेछ। यो नाराले संविधानद्वारा प्रदान गरिएका अधिकारहरूको कार्यान्वयनलाई प्राथमिकता दिएको छ, विशेषगरी आदिवासीको विशेष, संरक्षित र स्वायत्त क्षेत्रहरूको वास्तविक कार्यान्वयनमा। थप रूपमा, प्रदेश र स्थानीय तहको सरकारी कामकाजमा आदिवासी जनजातिहरूको भाषाको समावेशीकरणको आवश्यकता पनि व्यक्त गरिएको छ। यसले आदिवासी समुदायको भाषा र सांस्कृतिक पहिचानलाई सम्मान र प्रवद्र्धन गर्ने उद्देश्य राख्छ। विश्व आदिवासी दिवसका कार्यक्रमले आदिवासी जनजातिहरूले वातावरण संरक्षणजस्ता विश्व मुद्दामा सुधार गर्न उपलब्धि र योगदानहरूलाई पनि स्वीकार्छ। अन्तर्राष्ट्रिय आदिवासी जनजाति दिवस मनाउने क्रममा विश्वभरका आदिवासी समुदायहरूले सामना गरिरहेका प्रगति र चुनौतीबारे चर्चा महŒवपूर्ण छ। जातीय विविधता र सांस्कृतिक सम्पदाले धनी मुलुक नेपालमा आदिवासी जनजातिको अधिकार प्राप्तिको यात्रा संयुक्त राष्ट्रसंघको आदिवासी जनजातिको अधिकारसम्बन्धी घोषणापत्र र अन्तर्राष्ट्रिय श्रम संगठनको महासन्धि १६९ जस्ता अन्तर्राष्ट्रिय ढाँचाहरूसँग गहिरो रूपमा गाँसिएको छ। भूमि र स्रोत अधिकार: नेपालमा आदिवासी समुदायका लागि एउटा केन्द्रीय मुद्दा भूमि र स्रोत अधिकार हो। यूएनडीआरआईपीआईएलओ १६९ अनुसार आदिवासी जनजातिलाई परम्परागत भूमि र स्रोतको स्वामित्व, प्रयोग र व्यवस्थापन गर्ने अधिकार छ। यी प्रावधानहरूको बावजुद नेपालमा धेरै आदिवासी समूहले भूमि स्वामित्व र पहुँचसम्बन्धी निरन्तर चुनौती झेलिरहेछन्। पूर्वाधार र खानीलगायतका ठूला विकास आयोजनाहरूले प्रभावित समुदायको पर्याप्त परामर्श वा सहमतिबिनै परम्परागत जग्गा अतिक्रमण गरेका छन्। सांस्कृतिक संरक्षण: सांस्कृतिक संरक्षण अर्को महŒवपूर्ण क्षेत्र हो जहाँ त्यही १६९ मा उल्लिखित अधिकारहरू सान्दर्भिक छन्। नेपालमा रहेका आदिवासी समुदायले आफ्नो भाषा, परम्परा र सांस्कृतिक प्रचलनको संरक्षण र प्रवद्र्धन गर्न प्रयासरत छन्। आदिवासी भाषा र सम्पदाको पहिचान र समर्थन गर्ने प्रयास भए तापनि यी समुदायले प्रायः प्रभावशाली सांस्कृतिक र सामाजिक मान्यताहरूको दबाबको सामना गर्छन्। आदिवासी संस्कृतिको संरक्षण र उत्सव मनाउने शैक्षिक र नीतिगत उपायहरूको बढ्दो आवश्यकता छ। राजनीतिक सहभागिता: १६९ राजनीतिक सहभागिता र आत्मनिर्णयको अधिकार दुवैको आधारभूत सिद्धान्त हुन्। नेपालमा आदिवासी जनजातिहरूले राजनीतिक प्रतिनिधित्वमा महत्वपूर्ण प्रगति गरेका छन्। धेरै आदिवासी नेताहरूले राष्ट्रिय र स्थानीय सरकारहरूमा पदहरू सम्हाले तापनि वास्तविक प्रतिनिधित्व र प्रभाव सीमित छ। निर्णय प्रक्रियाहरूमा आदिवासीको सहभागिताका लागि प्रभावकारी संयन्त्रहरू अझै पनि विकसित हुने अवस्थामा छन्। विशेषगरी तिनको भूमि र जीविकोपार्जनलाई असर गर्ने व्यावहारिक कठिनाइ अझै विद्यमान छ। सामाजिक र आर्थिक विकास: आदिवासी समुदायहरूले सामना गरिरहेका सामाजिकआर्थिक असमानताहरूलाई सम्बोधन गर्नु उनीहरूको अधिकार पूरा गर्ने अर्को महŒवपूर्ण पक्ष हो। नेपालका धेरै आदिवासी समूहहरूले शिक्षा, स्वास्थ्य सेवा र आर्थिक अवसरहरूमा नगण्य र तल्लो तहको पहुँचको अनुभव गर्छन्। सरकार र विभिन्न संघसंस्थाले यी अवस्थालाई सुधार गर्ने पहलहरू कार्यान्वयन गरे तापनि पर्याप्त छैन। आदिवासी जनजातिको सशक्तीकरणका लागि विकासका स्रोत र अवसरहरूमा समतामूलक पहुँच सुनिश्चित गर्नु आवश्यक छ। प्रगति र चुनौतीहरू: अन्तर्राष्ट्रिय दबाब र वकालतका कारण नेपालले आदिवासी अधिकारलाई मान्यता दिन उल्लेखनीय प्रगति गरेको छ। कानुनी ढाँचा र संवैधानिक प्रावधानहरू महत्त्वपूर्ण कदमहरू हुन्। यद्यपि यी अधिकारहरूको प्रभावकारी कार्यान्वयनमा खाडलहरू अझै बाँकी छन्। धेरै आदिवासी समुदायहरूले सामान्य जीवनयापनमा प्रणालीगत अवरोधहरूको सामना गरिरहन्छन्। नेपालमा आदिवासी अधिकारको पूर्ण प्राप्तितर्फको यात्रामा सरकार र नागरिक समाज दुवैको निरन्तर प्रतिबद्धता आवश्यक छ। यसमा कानुनी सुधार मात्र होइन, आदिवासी जनजातिहरूले सामना गर्ने दैनिक चुनौतीलाई सम्बोधन गर्न व्यावहारिक उपायहरू पनि समावेश छन्। नीति र व्यवहारबीचको खाडललाई कम गर्नका लागि संवादलाई सुदृढ पार्ने, आदिवासी जनजातिका मुद्दाहरूमा शिक्षा अभिवृद्धि गर्ने र वास्तविक साझेदारीलाई प्रवद्र्धन गर्न आवश्यक छ। १६९, आदिवासी अधिकारका लागि फ्रेमवर्क: सन् २००७ मा आदिवासी जनजातिको अधिकारसम्बन्धी संयुक्त राष्ट्रसंघीय घोषणापत्र जारी गरियो। यसले आदिवासी अधिकारको पहिचान र संरक्षणका लागि विश्वव्यापी मापदण्ड स्थापित गर्छ। यसले आत्मनिर्णयको अधिकार, सांस्कृतिक अखण्डता र आदिवासी समुदायहरूलाई असर गर्ने निर्णय प्रक्रियाहरूमा सहभागितालाई जोड दिन्छ। सन् १९९१ मा लागू भएको आईएलओ महासन्धि १६९ विशेषगरी आदिवासी र जनजातिको अधिकारमा केन्द्रित कानुनी रूपमा बाध्यकारी अन्तर्राष्ट्रिय सन्धि हो। यसले भूमि अधिकार, सांस्कृतिक संरक्षण, र सामाजिक र आर्थिक विकाससहित विभिन्न पक्षलाई सम्बोधन गर्छ। यूएनडीआरआईपी र आईएलओ १६९ दुवैमा हस्ताक्षर गर्ने नेपालले यी अन्तर्राष्ट्रिय मापदण्डहरू पालना गर्ने प्रतिबद्धता जनाएको छ। देशभित्र यी अधिकारको कार्यान्वयन र व्यावहारिक कार्यान्वयनले जटिल र सूक्ष्म वास्तविकता झल्काउँछ। निष्कर्ष: अन्तर्राष्ट्रिय आदिवासी जनजाति दिवसमा नेपाल र विश्वभरका आदिवासी जनजाति समुदायको संघर्ष र उपलब्धिलाई सम्मान गर्न आवश्यक छ। नेपालले यूएनडीआरआईपी र आईएलओ १६९ को सिद्धान्तहरू अनुरूप नगण्य प्रगति गरेको छ। आदिवासी अधिकारहरू पूर्ण रूपमा अनुभूति र संरक्षण सुनिश्चित गर्न निरन्तर प्रयासहरू आवश्यक छ। यी अन्तर्राष्ट्रिय मापदण्डहरूप्रति नेपालको प्रतिबद्धतालाई पुनः पुष्टि गरेर र विद्यमान रहेका चुनौतीहरूलाई सम्बोधन गरेर सबै आदिवासीका लागि अझ न्यायपूर्ण र समावेशी भविष्यतर्फ काम गर्न सकिन्छ।"
नेपालको सामुदायिक वन विश्वलाई अनुकरणीय,"विश्वभरका देशमा वन क्षेत्र तीव्र रूपमा घट्दै जाँदा, नेपालले भने वन संरक्षण, संवद्र्धन र विस्तारमा अद्वितीय सफलता प्राप्त गरेको छ। सामुदायिक वन व्यवस्थापनको उत्कृष्ट अभ्यासमार्फत नेपालले विश्वलाई महत्त्वपूर्ण सिकाइको उदाहरण प्रस्तुत गरेको छ। वन संरक्षणमा नेपालले देखाएको यो उपलब्धि विश्वका अन्य राष्ट्रका लागि अनुकरणीय नमुना बनेको छ। नेपालमा विसं २०३० को दशकमा सुरु भएको सामुदायिक वन अवधारणाले २०५२ सालमा सामुदायिक वन उपभोक्ता महासंघको स्थापनासँगै राष्ट्रव्यापी अभियानको रूप लिएको हो। सामुदायिक वनको योगदान : सामुदायिक वन उपभोक्ता समूहहरूले वन संरक्षण, प्रयोग, पुनर्प्रयोग र समुचित व्यवस्थापनमा प्रभावकारी भूमिका निभाएका छन्। स्थानीय जनताको सक्रिय सहभागिताले नेपालले वातावरणीय सन्तुलन कायम राख्न मात्र नभई, स्थानीय र राष्ट्रिय अर्थतन्त्रमा पनि महत्त्वपूर्ण योगदान पुर्याएको छ। नेपालका सामुदायिक वनहरूले जैविक विविधता, जल सम्पदा र वन्यजन्तुको संरक्षणमा ठूलो योगदान पुर्याएका छन्। १ स्थानीय समुदायको आर्थिक सशक्तीकरण : नेपालको सामुदायिक वनले केवल वन संरक्षणमा मात्र नभई, स्थानीय समुदायको सामाजिक, आर्थिक र शैक्षिक विकासमा पनि ठूलो योगदान पुर्याएको छ। सामुदायिक वन उपभोक्ता समूहहरूले वनको संरक्षणमा मात्र नभई, नांगा डाँडा पाखाहरूमा बिरुवा रोप्दै हरियाली बनाउने काममा पनि अग्रसर बनेका छन्। सामुदायिक वनमार्फत घाँस, दाउराजस्ता दैनिक आवश्यकता पूर्ति गर्ने, पर्यावरणीय सन्तुलन कायम राख्ने, र स्थानीय समुदायको आर्थिक सशक्तीकरणमा महत्त्वपूर्ण भूमिका खेलेको छ। २ गरिबी निवारण, महिला जागरण र पर्यापर्यटन : सामुदायिक वनले, गरिबी निवारण, महिला जागरण, पिछडिएका समुदायहरूलाई सीपमूलक तालिम प्रदान गरी आयआर्जनमा सक्षम बनाउने जस्ता कार्यहरू अग्रसर भएको छ। यसले देशका विभिन्न भागमा पर्यापर्यटनको प्रवद्र्धनसँगै स्थानीय स्तरमा शिक्षा, स्वास्थ्य र पूर्वाधार निर्माणमा योगदान पुर्याएको छ। सामुदायिक वन उपभोक्ता समूहहरूले विद्यालय स्थापना, छात्रवृत्ति व्यवस्थापन र व्यक्तित्व विकासका लागि थुप्रै कार्यक्रम सञ्चालन गरेका छन्। यसका साथै, बाटोघाटो निर्माण, सिँचाइका सुविधा, र अन्य सामाजिक पूर्वाधारहरूमा पनि सामुदायिक वनको भूमिका महत्त्वपूर्ण छ। ३ समावेशिताको अभ्यासको थालनी : नेपालमा सामुदायिक वनले समावेशिताको अभ्यास सुदृढ बनाइरहेको छ। सामुदायिक वन उपभोक्ता समूहमा ५० प्रतिशत महिला सहभागिता सुनिश्चित गरिएको छ, जसले गर्दा घरमुली महिला र पुरुष दुवैलाई निर्णय प्रक्रियामा सहभागी गराएको छ। आदिवासी, जनजाति र अन्य पिछडिएका समुदायको पनि सामुदायिक वनमा बलियो उपस्थिति रहेको छ, जसले गर्दा सामुदायिक वनले समावेशी नेतृत्व उत्पादन गरेको छ। यो समावेशी अभ्यासले सामुदायिक वनलाई लोकतान्त्रिक अभ्यासको उत्कृष्ट नमुना बनाएको छ नै, सामुदायिक वन नेतृत्व उत्पादनथलोसमेत बन्न पुगेको छ। यस संघीय मुलुकमा हाल तीन तहका सरकार गरेर तीन हजारभन्दा बढी सामुदायिक वन नेतृत्वहरू सक्रिय भूमिकामा रहेका छन्, जसले सामुदायिक वनको प्रभावकारिता र समावेशिताको महत्त्वलाई थप उजागर गरिरहेको छ। ४ वन पुनस्र्थापना र जैविक विविधताको संरक्षण : सामुदायिक वनले प्राणी, वनस्पति, र सूक्ष्म जीवात्माको जातीयप्रजातीय विविधता, आनुवांशिक विविधता, र पारिस्थितिक प्रणालीको संरक्षणमा महत्त्वपूर्ण भूमिका निभाएको छ। जैविक विविधता वातावरणीय सन्तुलन, पानीको प्राकृतिक शुद्धीकरण, प्रदूषण नियन्त्रण, रासायनिक पदार्थको शोषण, जलचक्रको सन्तुलन, प्राणवायु उत्पादन, कार्बन सञ्चिति, र बाढीपहिरो नियन्त्रणजस्ता वातावरणीय प्रणालीहरूको लागि अत्यावश्यक छ। विशेषगरी लोपोन्मुख प्रजातिको संरक्षणमा सामुदायिक वनहरूको सक्रियता उल्लेखनीय छ। नेपालमा हाल ४५३१ प्रतिशत वन क्षेत्र छ, जसको संरक्षणमा सामुदायिक वन अभियानले महत्त्वपूर्ण भूमिका खेलेको छ। यसले नेपालमा जैविक विविधताको संरक्षण, वन पुनस्र्थापना, र वातावरणीय सेवाहरूको सुदृढीकरणमा सामुदायिक वनको महत्त्वपूर्ण योगदानलाई स्पष्ट रूपमा उजागर गर्छ। सामुदायिक वन राज्यको सहयोगी हो, विरोधी होइन : सरकारले सामुदायिक वनलाई केवल वन संरक्षक वा वनपालेको रूपमा हेरिरहेको महसुस उपभोक्ताले गरिरहेका छन्, जबकि सामुदायिक वनले वन संरक्षणमार्फत वातावरणको जगेर्ना, जैविक विविधता, पर्यापर्यटन र वन्यजन्तुको संरक्षणमा महत्त्वपूर्ण भूमिका निभाएको छ। नेपालका सामुदायिक वनहरूले देशका विभिन्न भागमा जैविक विविधता, जल सम्पदा र खनिज तथा इन्धन स्रोतको संरक्षणमा पनि ठूलो योगदान पुर्याएका छन्, जसलाई राज्यले अनदेखा गर्न मिल्दैन। यदि वन क्षेत्रलाई मध्यवर्तीभित्र पारेर उपभोक्ताको अधिकार खोस्ने प्रयास गरिन्छ भने यसले सामुदायिक वनको उद्देश्यमा बाधा पुर्र्याउन सक्छ। तेहरो करको बोझ थोपरेर उपभोक्तालाई दु:ख दिनाले उपभोक्ता सामुदायिक वन अभियानबाट पलायन हुन सक्ने खतरा बढ्दछ। संघीय लोकतान्त्रिक गणतन्त्रमा गए पनि चुरे व्यवस्थापन, संरक्षण क्षेत्र, निकुञ्ज, र मध्यवर्ती क्षेत्रमा समुदायको अधिकार प्राप्त हुन नसकिरहेको छ, यसमा राज्यले विशेष ध्यान दिन आवश्यक छ। सामुदायिक वनलाई राज्यको सहयोगीको रूपमा हेरिनुपर्छ, विरोधीको रूपमा होइन। वन संरक्षणमार्फत वातावरणको जगेर्ना, जैविक विविधता, पर्यापर्यटन र वन्यजन्तुको संरक्षणमा सामुदायिक वनले खेल्दै आएको महत्त्वपूर्ण भूमिकालाई राज्यले अनदेखा गर्न मिल्दैन। सामुदायिक वनलाई नयाँ दिशा : वन ऐन २०७६ ले सामुदायिक वनलाई नयाँ दिशा दिएको छ, जसले वन उत्पादन, वन उद्यम विकास, र पर्यापर्यटनमा ध्यान केन्द्रित गर्दै सामुदायिक वनलाई वन उत्पादनको बजारीकरणमा संलग्न गराउने प्रयास गरेको छ। यस ऐनका निर्देशहरू अनुसार, सामुदायिक वनले वन उद्यम विकासमा पूर्ण सफलता प्राप्त गर्न सकेको छैन। त्यसैले, सामुदायिक वनको दिशा परिवर्तन गर्नु आवश्यक छ। सामुदायिक वनलाई काठ बेच्ने र घरेलु प्रयोजनमा मात्र सीमित नगरी, फर्निचर उद्योग, स:मिल, जडीबुटीको प्रशोधन, हस्तकलाका सामग्री उत्पादन र बजारीकरणजस्ता क्षेत्रमा पनि संलग्न गराउनुपर्छ। सामुदायिक वनले उत्पादनमूलक उद्यमहरूको स्थापना, वन क्षेत्रको सदुपयोग र स्थानीय समुदायको आयआर्जनका लागि नयाँ सम्भावनाहरूको खोजी गर्नुपर्ने बेला आएको छ। सामुदायिक वनको संरक्षकको रूपमा रहेको समुदायले वन व्यवस्थापन गरे पनि आम्दानीको स्रोत विकास गर्न नसकेको अवस्थामा, यस कुरामा गम्भीरतापूर्वक ध्यान दिन आवश्यक छ। वन ऐन २०७६ लाई परिमार्जन गर्ने बेला, सामुदायिक वन संरक्षण पनि हो, व्यवस्थापन पनि हो भन्ने दृष्टिकोण अपनाइएको थियो। यस ऐनले जनताको आवश्यकता पूरा गर्नुपर्छ भन्ने कुरा जोड दिएको छ। रगत र पसिना बगाएर हुर्काएको वनबाट घर बनाउने, सुत्ने खाटको आवश्यकता पूरा गर्नुपर्ने र बाल्न दाउरा चाहिने आवश्यकताहरूलाई पूरा गर्नुपर्छ। सम्माननीय प्रधानमन्त्री केपी शर्मा ओलीको नेतृत्वमा समृद्ध नेपाल, सुखी नेपालीको परिकल्पना गरिएको छ, जसलाई साकार पार्न वन क्षेत्र, विशेषगरी सामुदायिक वनले महत्त्वपूर्ण भूमिका निर्वाह गर्न सक्छ। अन्त्यमा, अहिलेको जलवायु संकट र वातावरणीय जटिलता सामना गर्न सामुदायिक वनको पुनरोत्थान र यसलाई उत्पादनमुखी बनाउने प्रयासमा राज्य र सामुदायिक वनको आपसी सहकार्य अनिवार्य छ। यसको संरक्षण र व्यवस्थापनमा राज्य र समुदायको संयुक्त प्रयास नै सामुदायिक वनको भविष्य र मुलुकको आर्थिक प्रगतिको आधार हो। (पाठक, सामुदायिक वन उपभोक्ता महासंघ नेपालकी निवर्तमान अध्यक्ष हुन्।)"
एएफसी च्यालेन्ज लिग प्लेअफको तयारी अन्तिम चरणमा,काठमाडौं : ए डिभिजन क्लब चर्च ब्वाइज युनाइटेडले एएफसी च्यालेन्ज लिगको प्लेअफका लागि तयारी अन्तिम चरणमा पुगेको जनाएको छ। शुक्रबार ललितपुरस्थित एन्फा कम्प्लेक्समा पत्रकार सम्मेलन गर्दै चर्च ब्वाइजले साउन २९ गते दशरथ रंगशालामा हुने उक्त खेलको तयारी अन्तिम चरणमा पुगेको जानकारी दिएको हो। उक्त खेलका लागि चर्च ब्वाइजले ३ विदेशी सहित २३ जना खेलाडी अनुबन्ध गरेको जनाएको छ। टोलीको कप्तानी अनन्त तामाङ र उपकप्ताको जिम्मेवारी एरिक विष्टले पाएको मुख्य प्रशिक्षक बालगोपाल महर्जनले जानकारी दिए। उनले टिमप्रति सन्तुष्ट रहेको र राम्रो नजिता आउने बताए। छोटो समयमा पनि टीमले तयारी गरेको र यसबीचमा भएको आन्तरिक मैत्रीपूर्ण खेल राम्रो देखिएको उनको भनाइ छ। महर्जनले भुटानी टोली पारो एफसीको टिममा विदेशी खेलाडी धेरै भएपनि चर्च ब्वाइजले होम ग्राउन्डका फाइदा उठाउने विश्वास व्यक्त गरे। उक्त खेलका लागि साधारण प्याराफिट तर्फको टिकट रु दुई सय र भिआइपी प्याराफिटको टिकट ५ सय रुपैयाँ निर्धारण गरिएको छ। यस खेलसँगै दशरथ रंगशालाको अन्तर्राष्ट्रिय मान्यता पनि फर्किएको छ। प्लेअफको विजताले एएफसी च्यालेन्ज लिगको समूह चरण खेल्नेछ। समूह चरणका खेलहरू अक्टोबर २६ देखि हुनेछ।
सरस्वती चौधरीसहित थारू समुदायका ६ महिला खेलाडी सम्मानित,"काठमाडौं : विभिन्न खेलमार्फत देशलाई चिनाउने थारू समुदायकी महिला खेलाडीहरू सम्मानित भएका छन्। काठमाडौंमा रहेका विभिन्न संघसंस्थाहरूद्वारा आयोजित गुरही पर्वको अवसरमा उनीहरूलाई सम्मान गरिएको हो। सम्मानित हुनेमा भलिबलकी सरस्वती चौधरी, संगम महतो, मनिसा चौधरी, बीच भलिबलकी संगीता चौधरी, ह्यान्डबलकी आदिती चौधरी र हिलिना राना सम्मानित भएका हुन्। सरस्वती चौधरीले हालै सम्पन्न काभा भलिबलमा उत्कृष्ट प्रदर्शन गरेकी थिइन्। उनले प्रतियोगितामा बेस्ट अपोजिट प्लेयरको उपाधिसमेत जितेकी थिइन्। उनको महत्वपूर्ण योगदानले नेपालले भारतलाई पहिलोपटक हराएको थियो। यद्यपि नेपाल फाइनलमा भारतसँगै स्तबन्ध बनेको थियो। त्यस्तै भुटानमा आयोजित काभा बीच भलिबलमा संगीता चौधरीले उत्कृष्ट प्रदर्शन गरेका थिइन्। उनको योगदानले नेपालले स्वर्ण जित्न सफल भएको थियो। देश र समुदायको नाम चिनाउन ठूलो योगदान गरेको भन्दै उनीहरूलाई सम्मान गरिएको आयोजक एवं युवा नेता सीताराम चौधरीले बताए।"
वाणिज्य बैंकले बुझाए ३० अर्ब कर,"काठमाडौं : वाणिज्य बैंकहरूले सरकारलाई वर्षमै २९ अर्ब ९८ करोड ८९ लाख रुपैयाँबराबरको आयकर बुझाएका छन्। आर्थिक वर्ष २०८०८१ मा सञ्चालनमा रहेका २० वाणिज्य बैंकहरूले उक्त रकमबराबरको आयकर सरकारलाई बुझाएका हुन्। यो अघिल्लो आर्थिक वर्षको तुलनामा १४४१ प्रतिशत बढी हो। अर्थात् अघिल्लो वर्षभन्दा गत वर्ष बैंकहरूले ४ अर्ब ७ करोड ६० लाख २१ हजार रुपैयाँ बढी आयकर बुझाएका छन्। आव २०७९८० मा बैंकहरूले २५ अर्ब ९१ करोड २८ लाख ८१ हजार रुपैयाँबराबरको आम्दानीबापतको कर बुझाएका थिए। गत आर्थिक वर्षको चौथो त्रैमाससम्मको अपरिष्कृत वित्तीय विवरणअनुसार सञ्चालनमा रहेका वाणिज्य बैंकहरूले ६४ अर्ब १५ करोड ३० लाख रुपैयाँ बराबरको कुल नाफा गरेका छन्। जसबाट बैंकहरूले आयकर ऐन २०५८ अनुसार ३० प्रतिशत सरकारलाई बुझाउनुपर्ने व्यवस्था छ। सोहीअनुरूप गत आवको कमाइबाट झन्डै ३० अर्ब रुपैयाँ बुझाएका हुन्। बैंकहरूले कमाएको नाफा रकम विभिन्न क्षेत्रको खर्चमा लागेको कर कटाएपछि बाँकी नाफा मात्रै खुद नाफा हुन्छ। जसलाई बैंकहरूले वितरणयोग्य नाफामा राखेर सेयर धनीहरूलाई लाभांश दिन पाउछन्। बैंकहरूले कर तिरेपछिको नाफामा तोकिएअनुसार कर्मचारी बोनस छुट्ट्याएपछिको रकममा ३० प्रतिशत आयकर सरकारलाई बुझाउनुपर्ने प्रवाधान छ। यससँगै, बैंकहरूले यदि अनुमानित आम्दानीबाट बुझाइएको आयकर वास्तविक आम्दानीभन्दा कम भएमा सरकारलाई १५ प्रतिशत ब्याज थप गरी नपुगेको कर बुझाउनुपर्छ। अनुमानित आम्दानीभन्दा वास्तविक आम्दानी कम भएर बुझाइएको कर बढी हुन गएमा अर्को वर्षका लागि हिसाब मिलान गर्नुपर्ने समेत व्यवस्था छ। हरेक वर्ष बैंकरहरू भने सरकारले अन्य व्यवसायलाई २५ प्रतिशतमात्रै आयकर लगाउने तर बैंकहरूलाई बढी भार पर्नेगरी ३० प्रतिशत लिने गरेकोमा गुनासो गर्दै पनि आएका छन्। यसै क्रममा नेपाल बैंकर्स संघका अध्यक्ष तथा एनएमबी बैंकका प्रमुख कार्यकारी अधिकृत बैंकहरूले अहिले बैंकहरू नाफाको दबाबमा पनि भएको र सबैभन्दा उच्च कर तिर्दै आएको बताउँछन्। बैंकहरूले लगानी उत्पादनमूलक क्षेत्रमा पनि गरिरहेकै छ। अझ बैंकभन्दा बढी बिजनेस गर्ने अरू सबैको कर कम छ तर बैंकलाई बढी लिइयो। घटाएर अरू सरह गरिनु पर्छ भनेर पटकपटक भन्दै आएका छौं, अध्यक्ष केसीले भने। गत वर्ष बैंकहरूले नियमित रूपमा तिर्दै आएको कर झन्डै ३० अर्ब रुपैयाँ हाराहारीमा भए पनि सो वर्ष नै बैंकहरूले मर्जरको बार्गेन पर्चेज गेन र एफपीओको प्रिमियममा सरकारले कर तिर्न भनेपछि बैंकहरूले १० अर्ब रुपैयाँबराबरको तिरेका थिए। यसर्थ गत आव वाणिज्य बैंकहरूलाई करको भारमात्रै ४० अर्ब रुपैयाँबराबर तिर्नु परेको उनले बताए। यता पूर्वबैंकर पर्शुराम कुँवर क्षेत्री बैंकहरू पारदर्शी छन् तर अन्य संस्थाको तुलनामा कर बढी तोकिएको बताउँछन्। यद्यपि जोसुकैले नाफा गरेपछि सरकारले तोकेको मापदण्डअनुसार तिर्नु नै पर्छ, उनले भने। सबैभन्दा बढी कर तिर्नेमा नबिल अगाडि, दोस्रोमा प्रभु र तेस्रोमा ग्लोबल आईएमई वाणिज्य बैंकमध्येकै अनुमानित आम्दानीबाट गत असार मसान्तसम्म सबैभन्दा बढी आयकर नबिल बैंकले बुझाउन सफल भएको छ। गत आर्थिक वर्षमा सबैभन्दा बढी नाफा गर्न सफल भएको नबिलले कर पनि बढी बुझाउन सम्भव भएको हो। समग्रमा गत आर्थिक वर्षको चौथो त्रैमाससम्मको वित्तीय विवरण केलाउँदा वर्षभर बढी नाफा कमाउने बैंकमा नबिल बैंक अगाडि रह्यो। गत वर्ष नबिलले ७ अर्ब ६ करोड रुपैयाँ खुद नाफा गर्न सफल भयो। सोही आम्दानीअनुसार नबिलले गत आवमात्रै सरकारलाई २ अर्ब ७३ करोड ५२ लाख ४३ हजार रुपैयाँबराबरको कर बुझाएको छ। अझ अघिल्लो आवमा योभन्दा बढी अर्थात् २ अर्ब ८७ करोड ६२ लाख रुपैयाँबराबरको कर बुझाएको थियो। यसैगरी, सबैभन्दा बढी कर बुझाउने दोस्रो स्थानमा प्रभु बैंक छ। उक्त बैंकले गत आवको आम्दानीबाट २ अर्ब ५७ करोड ३६ लाख २६ हजार रुपैयाँबराबरको कर बुझाएको छ। अघिल्लो आवमा १ अर्ब १३ करोड रुपैयाँ कर बुझाएको थियो। यस्तै, बढी कर तिर्ने तेस्रो स्थानमा रहेको ग्लोबल आईएमई बैंकले २ अर्ब ५५ करोड १२ लाख रुपैयाँ बराबरको कर बुझाएको छ। अघिल्लो आवमा योभन्दा बढी अर्थात् २ अर्ब ५७ करोड हाराहारी कर बुझाएको थियो। यससँगै, नेपाल इन्भेस्टमेनट मेगाले आम्दानीबापत २ अर्ब १४ करोड ४१ लाख रुपैयाँबराबरको कर बुझाएको छ। यसबाहेकका वाणिज्य बैंकले २ अर्बभन्दा कम कर तिरेका छन्। जसअन्तर्गत एभरेस्टले १ अर्ब ९० करोड, राष्ट्रिय वाणिज्य बैंकले १ अर्ब ८९ करोड, प्राइमले १ अर्ब ६५ करोड, कृषि विकास बैंकले १ अर्ब ६४ करोड, कुमारी बैंकले १ अर्ब ६२ करोड रुपैयाँबराबरको कर तिरेका छन्। यसबाहेक साढे १ अर्बभनदा तल १ अर्बमाथि कर तिर्नेमा स्ट्यान्डर्ड चार्टर्ड बंैक, सिद्धार्थ, लक्ष्मी सन्राइज, नेपाल बैंक हिमालय र एनएमबी बैंक रहेका छन्। यसबाहेकका वाणिज्य बैंकले एक अर्बभन्दा कम कर बुझाएको छ। जसअन्तर्गत सानिमा, नेपाल एसबीआई, सिटिजन्स, माछापुच्छ्रे र एनआईसी एसिया बैंक रहेका छन्। सबैभन्दा कम कर बुझाउनेमा एनआईसी एसिया छ। जस्ले गत आवको आम्दानीबाट सरकारलाई ५४ करोड ९३ लाख ९ हजार रुपैयाँ कर बुझाएको छ।"
पर्यटनमन्त्री पाण्डेले गरे पूर्वमन्त्रीहरूसँग छलफल,"काठमाडौं : संस्कृति पर्यटन तथा नागरिक उड्डयनमन्त्री बद्री पाण्डेले पूर्व पर्यटन मन्त्रीहरूसँग छलफल गरेका छन्। शुक्रबार मन्त्रालयमा भएको बैठकमा समग्र हवाई क्षेत्रको सुधारका लागि पूर्व मन्त्रीहरूको अनुभव सहितको सुझावका लागि मन्त्री पाण्डेले छलफल गरेका हुन्। मन्त्री पाण्डेले संस्कृति, पर्यटन र नागरिक उड्डयनका विषयमा अलग अलग सुझाव माग्नु गरेका थिए। सोही क्रममा पूर्व मन्त्रीहरूले नेपालमा जहाज दुर्घटना मानवीय, प्राविधिक र मौसमी कारणले हुने गरेको बताएका थिए। उनीहरूले मानवीय र प्राविधिक कारणहरू सुधार गर्न सकिने भए पनि मौसमी कारणबारे सचेत रहनुपर्नेमा जोड दिए। त्यसै गरी पूर्वमन्त्रीहरूले दुर्घटनापछि ज्यान गुमाइसकेका पाइलटमाथि मात्र दोष लगाउन नहुनेमा समेत स्पष्ट पारे। छलफलमा पूर्व पर्यटनमन्त्रीहरूले नेपाल नागरिक उड्डयन ऐनमा नियामक निकाय र सेवा प्रदायक निकायहरू एक साथ राख्न नहुने बताउँदै यिनिहरूलाई अलग अलग बनाउनुपर्नेमा जोड दिएका छन्। पूर्व पर्यटन मन्त्रीहरूले नेपाल नागरिक उड्डयन प्राधिकरणमा आमूल परिवर्तन आवश्यक भएको र सो नभएसम्म मन्त्रालय चुस्त, दुरुस्त रूपमा काम गर्न नसक्ने सुझाव दिए। पूर्व पर्यटन मन्त्रीहरूले नियामक निकाय र सेवा प्रदायक निकायलाई अलग अलग राख्ने विषय विधेयकमा राख्नु पर्ने सुझाव दोहोर्याएका थिए। यसका साथै उनीहरूले नागरिक उड्डयनतर्फ वैधानिक र कार्यान्वयनका क्षेत्रमा गम्भीर भएर काम गर्नु पर्ने सुझाव दिए। पूर्वमन्त्रीहरूले घटना भएपछि आयोग बनाउनुभन्दा पनि घटना नहुँदै आयोग बनाएर दुर्घटना हुन नदिने गरी काम गर्नु पर्ने सुझाव दिए।"
"कृषि हाटबजारको दुरुपयोग, घाँस थुपार्दै स्थानीय","गुल्मी : गुल्मीको सत्यवती कृषि हाटबजार यतिबेला घाँस संकलन केन्द्रमा परिणत भएको छ। स्थानीयको किनबेचका लागि सहजता प्रदान गर्ने हेतुले लुम्बिनी प्रदेश र सत्यवती गाउँपालिकाको लाखौं रकम खर्चिएर बनेको उक्त हाटबजारको दुरुपयोग भएको हो। विगत ६ वर्षपहिले स्थानीय उत्पादनको बजारीकरण तथा दैनिक उपभोग्य वस्तु खरिद बिक्रीमा सहजता ल्याउनका लागि सञ्चालन गरिएको हाटबजार केही महिनादेखि बन्द छ। हाट बजार सञ्चालनका निम्ति निर्माण गरिएका टहरामा लामो लस्करमा व्यापारी र उपभोक्ताको चहलपहल हुनुपर्थ्यो। तर, वर्षायामका कारण बन्द भएको उक्त हाट बजारमा अलि फरक दृश्य देखियो। पहिले कृषि उपज तथा दैनिक उपभोग्य वस्तु देखिने हाट बजार अहिले घाँसका संकलन केन्द्रका रुपमा प्रयोग भइरहेको छ। हाट बजारमा देखिएको तस्बिर समाजिक सञ्जालमा मात्रै भाइरल भएन। त्यसले सरकारी सम्पत्तिको दुरुपयोग भएको भन्दै गाउँपालिकालाई नै आलोचित बनायो। यो साउन महिना हो। चैत वैशाखमा रोपेका मकै यस महिनामा पाक्ने गर्दछन्। मकैको स्याहार पछि कोदो रोप्ने प्रचलन छ। यतिबेला ग्रामीण क्षेत्रका किसानलाई मकै स्याहार गर्न र कोदो रोप्न भ्याइ नभ्याई छ। साउनको महिना अन्तिम साता आइपुग्दा समेत लगातारको वर्षा र जनशक्ति अभावका कारण विगतका वर्षको तुलनामा यस वर्ष कोदो रोपाइँको कामले गति लिन सकेको छैन। गत हिउँद सम्म सञ्चालनमा रहेको उक्त हाट बजार बर्खायाम सुरु भएलगत्तै बन्द भएको छ। बन्द भएको समयमा गाउँपालिकाले यस हाटबजारमा विभिन्न कार्यक्रम तथा तालिम सञ्चालन गर्दै आएको स्थानीयले बताउँछन्। केही महिनादेखि बन्द रहेको हाटबजारमा अहिले सोही वडाका एक स्थानीय किसान दीपक भण्डारी घाँस राख्न प्रयोग गरेको पाइएको छ। भण्डारी विगत २ वर्षदेखि बाख्रापालन व्यवसायमा छन्। उनले ८० भन्दा बढी बाख्रा पालेका छन्। अहिले बर्खायामको समयमा हाट बजार बन्द र गाउँपालिकाका कुनै पनि कार्यक्रम नभएकाले पानीबाट गाईवस्तुको घाँस जोगाउनका लागि त्यहाँ राखिएको किसान भण्डारीको भनाइ छ। यो बर्खायामको समयमा चिसो मौसम,लगातारको वर्षात् र जनशक्ति अभावका कारण मकै स्याहार गर्न कठिनाइ भएको उनले बताए। घाँस सुरक्षित राख्नका लागि हाट बजार प्रयोग गरेको बताउँदै भण्डारीले अरू कुनै नियत राखेर त्यसो नगरेको बताए। मलाई गाउँपालिका र वडा कार्यालयबाट सम्पर्क गरेर घाँस (मकैको डाँठ) हटाउन आग्रह गर्नुभएको छ, उनले भने, म आफैं समस्यामा परेर गाई वस्तु बचाउनका लागि त्यहाँ घाँस राखेको हुँ,मौसम केही सुधार हुनसाथ जनशक्ति खोजेर तत्कालै हाटबजार खाली गर्छु। विगत ५ वर्ष पहिले गाउँपालिकाले उक्त हाट बजार सञ्चालनमा ल्याएको थियो। सञ्चालन गरिएको वर्षदेखि कोरोना कालसम्म हाट बजार व्यापक चलेको सत्यवती गाउँपालिका६ का वडाध्यक्ष विष्णुप्रसाद भण्डारीले जानकारी दिए। हाटबजारमा स्थानीय स्तरमा उत्पादन भएका सामग्रीको प्रदर्शन तथा बिक्री हुने गर्थ्यो। व्यापार राम्रो र उपभोक्ताको आकर्षण बढ्दो देखेपछि गुल्मी लगायत बाहिरबाट व्यापारी आएर व्यापार गर्ने गरेको उनले बताए। सत्यवती हाट बजारमा प्रत्येक हप्ताको शनिबार बजार लाग्ने गर्थ्यो। शनिबार बैंक तथा वित्तीय संस्था बन्द हुने र आर्थिक कारोबार नहुने भएकाले समय परिवर्तन गरेर हप्ताको सोमबार सञ्चालन गरिँदै आएको थियो। केही दिन अगाडि सोही वडाले भेटघाट तथा छलफल कार्यक्रम त्यही हाटबजारमा आयोजना गरेको थियो, हामी त्यतिबेला कार्यक्रम स्थलमा पुग्दा सुनसान नै थियो, भण्डारीले भने, अहिले त्यहाँका एकजना स्थानीय किसानले घाँसका रूपमा प्रयोगमा आउने मकैका डाँठ राखेका रहेछन्, त्यसको फोटो फेसबुक भर भएको रहेछ, थाहा पाएलगत्तै वास्तविकता बुझेर खाली गराउन बनेको छु। हाट बजार भएको जग्गा शिवालय मन्दिरको गुठीको जग्गा हो। गाउँपालिकाले प्रत्येक वर्ष ५० हजार दिनेगरी लिजमा ल्याएको थियो। लिजको आफ्नै नियम वा सम्झौता हुने भएकाले दुईदुई वर्षमा भाडादर हेरफेर गर्ने कुरा थियो अहिले त्यो के भएको छ ? मलाई अलि जानकारी भएन,वडाध्यक्ष भण्डारीले भने हाट बजारमा व्यापार गर्न आउने व्यापारीलाई गाउँपालिकाले गतवर्ष सामान ढुवानीको भाडादरमा सौलियत दिएर बजार सञ्चालन गर्दै आएको थियो।"
"सुनको मूल्य १५ सयले बढ्यो, तोलाको कति पुग्यो?",काठमाडौं : आज सुनचाँदी बजारमा सुनको मूल्य प्रतितोला १५ सयले बढेको छ। बिहीबार प्रतितोला एक लाख ४६ हजार पाँच सयमा कारोबार भएको छापावाला सुन आज एक लाख ४८ हजार एक सय कायम भएको छ। यसैगरी तेजाबी सुन प्रतितोला एक लाख ४७ हजार चार सय निर्धारण भएको छ। त्यस्तै चाँदीको मूल्य तोलामा ४० ले वृद्धि भएको छ। बिहीवार प्रतितोला एक हजार छ सय ९० मा कारोबार भएको चाँदी आजका लागि भने एक हजार सात सय ३० निर्धारण भएको छ।

शीर्षक,विवरण
फेरि आन्दोलन किन ?,"पञ्चायतकालको आखिरी समयमा अर्थात् सक्रिय राजतन्त्रको अन्तिम चरण र गणतन्त्र प्राप्त भइसकेका करिब १६ वर्षपछिका केही तथ्यांक विश्लेषण गर्दा राजाको शासनकाल स्वर्णयुग थियो भन्ने तर्कलाई खण्डन गर्छ। बहुदलीय व्यवस्था वा गणतन्त्र आएपछि सम्पूर्ण क्षेत्र खत्तम भयो भन्ने राजावादीहरूको बकवासहरूलाई तथ्यांकहरूले पर्याप्त खण्डन गर्छन्। तर यी सकारात्मक तथ्यांकका बाबजुद आम मान्छेहरू किन असन्तुष्ट छन् ? किन आम निराशाको प्रसारण भइरहेको छ ? छलफलको विषय चाहिँ यो हो। आर्थिक वर्ष २०४६०४७ मा कुल गार्हस्थ्य उत्पादन उत्पादन मूल्यमा ३ खर्ब ६३ अर्ब थियो। आव ०७८०७९ मा ५३ खर्ब ८१ अर्ब ३४ करोड पुगेको छ। त्यस्तै, प्रतिव्यक्ति आम्दानी ०४६०४७ मा १८५ अमेरिकी डलर थियो। आव ०७८०७९ मा १,४१० अमेरिकी डलर पुगेको छ। गरिबीको रेखामुनि रहेको जनसंख्या आव ०४६०४७ मा ४९ प्रतिशत थियो। आव ०७८०७९ मा गरिबी घटेर १५ दशमलव १ प्रतिशत छ। त्यस्तै नेपालको सडक सञ्जाल आव ०४६०४७ मा ४२,४०० किलोमिटर थियो। आव ०७८०७९ मा ८१,४०३ किलोमिटर पुगेको छ। आधारभूत खानेपानी पहुँच आव ०४६०४७ मा ३६ प्रतिशत थियो। आव ०७८०७९ मा ९४ दशमलव ९ प्रतिशत पुगेको छ। शिक्षा साक्षरता दर आव ०४६०४७ मा ४० प्रतिशत थियो। आव ०७८०७९ मा ७६ प्रतिशत पुगेको छ। त्यस्तै सञ्चारतर्फ आव ०४६०४७ मा ७१,५६० टेलिफोन सेट वितरण भएको थियो। आव ०७८०७९ मा ३ करोड ५९ लाख सिम वितरण भएको छ। विद्युत्मा पहुँच आव ०४६०४७ मा ८ दशमलव ८ प्रतिशत जनसंख्यामा विद्युत पहुँच थियो। जम्मा २२८ मेगावाट उत्पादन भएको थियो। आव ०७८०७९ मा ९५ प्रतिशत जनसंख्यामा विद्युत् पहुँच पुगिसकेको छ। २१८७ मेगावाट उत्पादन (छिमेकी मुलुकमा समेत निर्यात सुरु भइसकेको) छ। आर्थिक वर्ष ०४६०४७ मा औसत आयुत ५४ वर्ष थियो। आव ०७८०७९ मा औसत आयु वृद्धि भई ७१ वर्ष पुगेको छ। आर्थिक वर्ष ०४६०४७ मा स्वास्थसंख्या ९४५ वटा थिए। आव ०७८०७९ मा आइपुग्दा ७८०० वटा पुगेको छ। त्यस्तै ०४६०४७ मा शिशु मृत्युदर प्रतिहजारमा १२८ जना थियो। आव ०७८०७९ मा प्रतिहजार २१ जना झरेको छ। छिमेकी मुलुक बंगलादेशलाई पनि दृष्टान्तको रूपमा उल्लेख गर्न सकिन्छ। तर पनि बंगलादेशमा अराजक आन्दोलन भयो। त्यो आन्दोलनले शेख हसिनालाई देश छाड्न बाध्य मात्र बनाएन बंगलादेशको लोकतान्त्रिक विकाससमेत अवरुद्ध हुन पुग्यो। यसवाट के निष्कर्ष निकाल्न सकिन्छ भने निरपेक्ष विकासले मात्र मान्छेलाई सन्तुष्ट बनाउन सक्दो रहेनछ। मुलुकमा भएको भौतिक विकासले जीवनलाई सजिलो, सुखी र भविष्यप्रति आशावान् बनाउन सक्नुपर्छ अन्यथा आम मान्छेहरू असन्तुष्ट हुँदा रहेछन्। त्यस्ता असन्तुष्टहरूले सकारात्मक दिशा पहिल्याएनन् भने भयानक अराजकतातर्फ पनि मोडिन सक्ने जोखिम रहन्छ। बंगलादेश र श्रीलंकामात्र होइन, यतिखेर हामी पनि खतराको डिलमा उभिइरहेका छौं। समस्या कहाँ छ ? दलहरूमा हो कि नेताहरूमा ? वा हाम्रो प्रणालीमा ? की हाम्रो विकासको मोडेलमा ? राजनीति र अर्थतन्त्रको चरित्रमा कि भूराजनीति र भूअवस्थितिमा ? त्यसभन्दा बाहेक राजनीति र अर्थतन्त्रको विश्व व्यवस्थाको प्रभावमा ? सत्य कुरा चाहिँ के हो भने विकासको पनि अर्थ राजनीति हुन्छ अथवा लक्षित वर्ग हुन्छ। विकास कस्का लागि ? आममान्छेका लागि वा केही सीमित मान्छेको नाफाका लागि ? आम मान्छेका लागि गरिने विकासले मान्छेको जीवन सजिलो हुन्छ। सजिलो जीवनले सन्तुष्टि पैदा गर्ने हो, अथवा मान्छेलाई खुसी बनाउने हो। केही सीमित मान्छेका लागि नाफा आर्जनको उद्देश्य राखेर गरिने विकासले केही सीमित मान्छेहरूको ढुकुटी त भरिएला, त्यस्तो प्रकारको विकासले तथ्यांकहरूमा कुल गार्हस्थ्य उत्पादनको गणित पनि बढ्ला, प्रतिव्यक्ति आय दर पनि उच्च देखिएला। तर, आम मान्छेमा समृद्धि ल्याउँदैन। उदाहरणका रूपमा विभिन्न मन्दिरहरूमा जाने केवलकार र देशभरि निर्माण भएका भ्युटावरहरूलाई उल्लेख गर्न सकिन्छ। तथ्यांकका हिसाबले भ्युटावर र केवलकारको निर्माणलाई एक प्रकारको विकासको रूपमा लिन सकिन्छ। त्यसबाट आम्दानी पनि होला, राजस्व पनि उठला। तर त्यो केवलकार र भ्युटावरहरूले त्यस क्षेत्रका आम मान्छेहरू लाभान्वित भए कि भएनन् ? अथवा उनीहरूको जीवनमा सुधार, सजिलो वा समृद्धि आयो कि आएन ? यी प्रश्नहरूको ठूलो महŒव छ। यस्तो उदाहरणहरू हाम्रो जस्तो देशमा मात्र होइन, विकास र समृद्धिको विश्व केन्द्र मानिने अमेरिकालाई पनि उल्लेख गर्न सकिन्छ। त्यहाँको विकास र समृद्धिलाई अमेरिकाका भव्य सहरहरूका पेटीमा रात गुजार्ने करिब ७ लाख घरवारविहीनहरूले गिज्याइरहेका छन्। ती सात लाख अमेरिकीहरूलाई अमेरिकाको प्रतिव्यक्ति आयको विशाल तथ्यांकले के अर्थ राख्छ र ! सबैले बुझ्नुपर्ने र बुझ्न ढिलो भएको सत्य के हो भने मान्छेलाई सुखी, खुसी र समृद्ध बनाउने सन्दर्भमा हामीले अंगीकार गरेको राजनैतिक प्रणाली र आर्थिक व्यवस्थाका सीमितताहरू छन। यो सीमितता पुँजीवादले निर्माण गरेको हो। अर्थतन्त्रको चरित्रका हिसाबले २०४६ सालभन्दा अगाडि सक्रिय राजासहितको पुँजीवाद अभ्यासमा थियो। २०४६ साल पछाडि संवैधानिक राजासहितको पुँजीवाद र २०६३ सालपश्चात् राजारहितको पुँजीवाद अभ्यास गरिरहेका छौ। कथंकदाचित राजावादीहरूले भनेजस्तै राजतन्त्रको पुनस्र्थापना (जुन किमार्थ सम्भव छैन) भयो भने पनि राजासहितकै पुँजीवाद हुने हो। अर्थात् समस्या पुँजीवादी व्यवस्थामा छ। यसको नवउदारवादी नीति र दलाल चरित्रमा छ। यो व्यवस्थामा आम मान्छेहरू सुखी र समृद्ध हुनै सक्दैनन्। ठुल्ठूला अस्पतालहरू बन्लान्, तर त्यसमा आम मान्छेहरूको पहुँच हुने छैन। विशाल स्कुल र कलेजहरू होलान्, त्यहाँ आम मान्छेहरू पढ्न सक्दैनन्। विशाल र भीमकाय सडक पनि निर्माण होला, तर त्यसले विस्थापित गरेका मान्छेहरूको पुनस्र्थापना पुँजीवादले गर्ने छैन। विशाल ड्यामसहितको हाइड्रोपावर कम्पनीहरूले बिजुली पनि उत्पादन गर्ला, तर ती ड्यामहरूले विस्थापित गरेका गाउँबस्तीका हजारौं मान्छेहरू सहरका पेटीहरूमा घरवारविहीन जिन्दगी बिताउन बाध्य हुनेछन्। माथि उल्लेख गरिएका विकासका तथ्यांकहरू अझै धेरै बढ्लान् तर आम मान्छेहरूको जिन्दगी अझै कष्टमय बन्नेछ। त्यसकारण हामी आफैंले स्थापना गरेको राजनैतिक प्रणालीको आर्थिक नीति र प्रबन्धहरूमा नै समस्या छ। किनकि यसको चरित्र पुँजीवादी छ। यो पुँजीवादी चरित्रलाई रूपान्तरण गरेर समाजवादी बनाउनेबित्तिकै मान्छेहरू सुखी र खुसी हुने प्रक्रिया स्वतः प्रारम्भ भइहाल्छ। यसका लागि को बाधक छ ? कस्ले हाम्रो आर्थिक नीतिहरूलाई समाजवादी बनाउन रोकिरहेको छ ? यो अर्को एउटा छलफलको विषय हो। हाम्रो राजनीति र अर्थनीति कुनै अलग्गै छैन, यो विश्व व्यवस्थाकै एउटा अंग हो। चीनजस्ता केही मुलुकहरूलाई अपवादको रूपमा छाड्ने हो भने मूल रूपमा हाम्रो विश्व व्यवस्था पुँजीवादी नै हो। यो विश्व व्यवस्थाले हिजो हामीमाथि नवउदारवादी नीति थोपरेको थियो, जसका कारणले हामीकहाँ सञ्चालन भइरहेको सार्वजनिक लगानीका उद्योगधन्दा र व्यापारहरू नेपाली कांग्रेसको पालामा निजीकरणतर्फ जान बाध्य भयो। बहुदल प्राप्तिपछिका वर्षहरूमा शिक्षा र स्वास्थ्यमा भइरहेको व्यापक निजीकरण, कृषि उत्पादनका क्षेत्रमा सरकारी लगानीमा देखिएको अनिच्छुकता र मुलुकभित्र वस्तुको उत्पादन भन्दा आयातमुखी आर्थिक नीतिको अवलम्बन र देशभित्र रोजगारी सिर्जना गर्नुभन्दा श्रमशक्तिलाई नै बिदेसिन बाध्य पार्ने नीतिहरू त्यसैको उपज थियो। त्यसका लागि तदनुकूलको राजनैतिक शक्ति मुलुकभित्र हाबी हुनु पर्दथ्यो, त्यसैले त यो कालखण्डभरि नेपाली राजनीतिमा वैदेशिक शक्तिहरूले नेपाली कांग्रेसलाई प्रोत्साहन गरिरहे। विश्व पुँजीवाद फेरि एकचोटी संकटको संघारमा छ। विश्व राजनीतिमा शक्ति राष्ट्रहरू हाबी हुन खोज्दैछन्। उनीहरू जति हाबी हुन्छन्, त्यति संसारभर दक्षिणपन्थी सरकारहरू बन्नेछन्। हो ! त्यही प्रभाव नेपालभित्र पनि छिर्दै छ। त्यसकारण मुलुकलाई एउटा सार्वभौम, स्वाधीन, सुखी र समृद्ध मुलुक बनाउने हो भने हाम्रो यात्रा समाजवादतर्फ मोड्नै पर्छ। त्यस्तो यात्राका बाधकहरू घरेलु प्रतिक्रियावादीहरू मात्रै हुने छैनन्, विश्व व्यवस्थाका ठेकेदारहरू पनि हुनेछन्। यसका लागि एउटा ठूलो र व्यापक जनआन्दोलनको आवश्यकता पर्दछ। जसका लागि तयार बनौं। अर्याल, नेकपा (एकीकृत समाजवादी), केन्द्रीय प्रचार विभागका उपप्रमुख हुन्।"
उपभोक्ता अदालतप्रतिको अपेक्षा,"उपभोक्ताको हक र अधिकारको संरक्षणका लागि सरकारले काठमाडौं उपत्यकाका तीन जिल्ला कार्यक्षेत्र रहने गरी उपभोक्ता अदालत गठन गरेको छ । उपभोक्ता अदालत गठनसम्बन्धी ऐन जारी भएको करिब ६ वर्षपछि मात्र यसले मूर्तरूप प्राप्त गरेको छ। संविधानमा गुणस्तरहीन वस्तु वा सेवाबाट क्षति पुगेको व्यक्तिलाई कानुनबमोजिम क्षतिपूर्ति पाउने हक हुनेछ भन्ने मौलिक हकको व्यवस्था छ। तथापि, उपभोक्ता अदालत नबन्दा नागरिकले उक्त मौलिक हक उपभोग गर्न पाएका थिएनन् । अब भने अदालतको गठनले कालोबजारी र महँगीसम्बन्धी मुद्दाको निरूपण गर्ने आशा गरिएको छ। बिक्रेताले उपभोक्तालाई झुक्याएर न्यून गुणस्तरको वस्तु बिक्री गरेमा, मूल्यमा मनोमानी गरेमा र कुनै वस्तुको उपभोगका कारण स्वास्थ्यमा प्रतिकूल असर परेमा त्यससम्बन्धी मुद्दा यो अदालतले हेर्ने जनाइएको छ । यसैगरी उपभोक्तालाई कानुनबमोजिम क्षतिपूर्ति भराउने अधिकार पनि अदालतसँग हुनेछ । मुलुकको हालको बजारको स्थिति हेर्ने हो । व्यवस्थित र मर्यादित बन्न नसकेको देखिन्छ। दैनिकजसो वस्तु तथा सेवा खरिद गर्ने उपभोक्ताहरू कुनै न कुनै रूपले असन्तुष्ट रहेको प्रतिक्रिया दिने गरेका छन्। वस्तु तथा सेवाको मूल्यमा, गुणस्तरमा, स्वच्छतामा, उपलब्धतामा, वैधता मिति, मिसावट आदिमा गुनासो गरिरहेका भेटिन्छन् । बिक्रेताहरूले मूल्यसूची नै नराखी वस्तु तथा सेवामा अंकित मूल्यभन्दा बढी लिएका, एउटा वस्तु भनेर अर्कै कमसल वस्तुहरू बिक्री गरेका, विषादीयुक्त फलफूल तथा तरकारीजन्य वस्तुहरूको बिक्रीवितरणजस्ता घटनाहरू छ्यापछ्याप्ती भेटिन्छन् । कहिले भोजभतेरमा खाना खाएका सबै बिरामी भएका समाचारहरू प्रकाशित हुन्छन् । कहिले म्याद गुज्रिएका औषधि सेवनबाट मृत्यु भएका खबरहरू बाहिरिन्छन् । राजमार्गका साना होटलदेखि पाँचतारे होटलसम्म ठगिएका गुनासाहरू उपभोक्ताले गर्ने गरेका छन् । चुस्त एवं पारदर्शी रूपमा सरकारी अनुगमन हुन नसक्दा कालोबजारी र बेथिति मौलाउने वातावरण बनिरहेको देखिन्छ। यसले गर्दा उपभोक्ताहरू ठगिन बाध्य भएका छन् । बजारमा अनियमितता गर्ने व्यापारीहरूलाई कारबाही गर्न बनेको कानुनसमेत फितलो हुँदा यसको नियन्त्रणमा बाधा पुगेको सरोकारवालाहरूको भनाइ छ। अदालतको गठन हुन नसक्दा उपभोक्ता ठगीका मुद्दा विभिन्न जिल्ला अदालतमा दायर हुने गरेका थिए । तथापि, जिल्ला अदालतमा धेरै थरीका मुद्दा हुने हुँदा उपभोक्ता ठगीको मुद्दाहरू ओझेलमा पर्ने गरेका थिए। त्यसको उचित सम्बोधनका लागि पनि उपभोक्ता अदालत अपरिहार्य बनेको थियो। मुलुकमा उपभोक्ता अदालत गठनका विषयमा लामो समयदेखि बहस चले पनि यसले अहिलेमात्र मूर्तरूप प्राप्त गरेको छ। करिब एक दशक अगाडि २०७३ भदौ २३ मा तत्कालीन प्रधानमन्त्री पुष्पकमल दाहालले सबै प्रदेशमा एकएकवटा उपभोक्ता अदालत बनाउने घोषणा गरेका थिए। उपभोक्तालाई अन्याय पर्दा तत्काल सुनुवाइ गर्ने संयन्त्र नभएको भन्दै उनले उपभोक्ता अदालतको विषय उठाएका थिए। त्यसअगाडि व्यवस्थापिका संसद्को उद्योग, वाणिज्य तथा उपभोक्ता हित सम्बन्ध समितिले पनि उपभोक्ता अदालतको अवाज उठाएको थियो। संसदीय समितिले २०७२ असोजमा उपभोक्ता अदालत वा उपभोक्ता इजलासको व्यवस्था गर्न सरकारलाई निर्देशन दिएको थियो। समितिको निर्देशनअनुसार उद्योग वाणिज्य तथा आपूर्ति मन्त्रालयले उपभोक्ता संरक्षण ऐन, २०७५ मा पनि उपभोक्ता अदालतको विषय समावेश गरिएको थियो। ऐनमा भएको व्यवस्थाअनुसार सरकारले अदालत गठन नगरेको भन्दै उपभोक्ता हित संरक्षण मञ्चले सर्वोच्चमा रिट निवेदन पनि दर्ता गराएको थियो। सरकारले ढिलाइ गरेपछि सर्वोच्च अदालतले २०७८ फागुन ८ मा सातवटै प्रदेशमा उपभोक्ता अदालत गठन गर्न सरकारका नाममा निर्देशनात्मक आदेश जारी गरेको थियो। अहिले आएर मात्र यसको कार्यान्वयन पक्ष अगाडि बढेको छ। उपभोक्ता अदालतको बारेमा उपभोक्ता संरक्षण ऐन, २०७५ को दफा ४१ मा व्यवस्था गरिएको छ। जसमा दफा ४० को उपदफा १ बमोजिम हुने मुद्दाबाहेक अन्य मुद्दाको कारबाही तथा किनारा गर्नका लागि सरकारले राजपत्रमा सूचना प्रकाशन गरेर आवश्यकताअनुसार उपभोक्ता अदालत गठन गर्न सक्ने उल्लेख छ। यसैलाई आधार बनाएर उपभोक्ता संरक्षण परिषद्ले उपभोक्ता अदालत गठनसम्बन्धी प्रस्ताव तयार गरेको थियो। प्रस्तावित अदालतले उपभोक्ताको क्षतिपूर्ति, उपभोक्ताविरुद्धको कसुर र अन्य वस्तु तथा सेवासँग जोडिएका मुद्दालाई हेर्ने जनाइएको छ। यसैगरी एकाधिकार, सिन्डिकेट र कार्टेलिङ, आवश्यकताभन्दा बढी सञ्चय गर्ने, विद्युत्, खानेपानी, टेलिफोन, सूचना प्रविधि, स्वास्थ्य, शिक्षा तथा परामर्श, यातायात, ढल निकास, बैंकिङ वा त्यस्तै प्रकृतिका अन्य सेवा, कानुनी, चिकित्सा र इन्जिनियरिङजस्ता क्षेत्रमा उपभोक्तामाथि ठगी गर्नेलाई जवाफदेही बनाउँदै कानुनबमोजिम कारबाही गर्ने क्षेत्राधिकार उपभोक्ता अदालतलाई तोकिएको छ। व्यापारीले कमसल वस्तु बिक्री गर्ने, झुक्क्याएर न्यूनस्तरको वस्तुलाई उच्चस्तरको वस्तु भन्ने, कुनै वस्तुको उपभोग गर्दा स्वास्थ्य प्रतिकूल असर पर्ने कार्य गर्ने, मूल्यमा मनोमानी गर्नेमाथि अदालतले छानबिन गरी अनियमितता गर्नेलाई क्षतिपूर्ति भराउने व्यवस्था गरिएको छ। विशेषगरी, तीन लाख रुपैयाँभन्दा धेरै जरिबाना र एक वर्ष बढी कैद सजाय तोक्नुपर्ने खालका मुद्दा यो अदालतले हेर्ने कानुनी व्यवस्था रहेको छ। उपभोक्ता अधिकारका लागि विभिन्न ऐन, नियमको व्यवस्था गरिए पनि परिणाममुखी कार्यान्वयन हुन सकेको देखिँदैन। पछिल्लो तथ्यांकअनुसार उपभोक्ताको उजुरी पर्ने क्रम बढेको छ। तर, उपभोक्ताहरूले समयमै न्याय नपाएको गुनासो पनि छ। बजार अनुगमन नियमित हुन नसक्नु, भएका अनुगमन पनि फितलो हुनु, दोषीलाई कारबाही हुन नसक्नु, राजनैतिक हस्तक्षेप हुनु, प्राविधिक जनशक्तिको आभाव हुनु, कर छली र कालो बजारीले प्र श्रय पाउनु, खुला सिमाना आदि कारणले बजारमा उपभोक्ता अधिकार ओझेलमा परेको देखिन्छ। यहि अवस्थामा गठन भएको उपभोक्ता अदालतले उपभोक्ताको हक अधिकारको संरक्षणमा महŒवपूर्ण भूमिका खेल्न सक्ने आशा गरिएको छ। उपभोक्तालाई अर्थतन्त्रका प्रमुख अभिकर्ताका रूपमा हेरिन्छ। त्यसमा पनि हाल प्रचलित खुला बजार अर्थतन्त्रमा उपभोक्ताहरूलाई सार्वभौम मान्ने गरिन्छ। उपभोक्ताको माग र रुचिले सम्पूर्ण बजारलाई सञ्चालित गरेको हुन्छ। कुनै पनि मुलुकको आर्थिक अवस्था त्यहाँ उत्पादित वस्तु तथा सेवा र त्यसको उपभोगको स्तरले निर्धारण गर्ने गर्छ। यसैकारण वस्तु तथा सेवाको अन्तिम रूपमा उपभोग गर्ने उपभोक्ताको व्यवहारलाई महŒवका साथ हेर्ने गरिन्छ। उपभोक्ताको सन्तुष्टि नै अर्थतन्त्र चलायमानको आधार मानिन्छ। यसैकारण व्यवस्थित र मर्यादित रूपले उपभोक्ता अधिकार सुनिश्चित हुनु आवश्यक छ। उपभोक्तासँग सम्बन्धित स्थापित अधिकारहरूको रक्षा गर्दै ठगिने क्रम घटाउन र गैरकानुनी काम गर्नेलाई कारबाहीको दायरामा ल्याउनका लागि उपभोक्ता अदालतको भूमिका महŒवपूर्ण हुने देखिन्छ। स्वच्छ र सक्षम न्यायिक निकायबाट सुनुवाइको अधिकार उपभोक्ताको आधारभूत अधिकार हो। उपभोक्ता अदालत गठनले उपभोक्ताको संवैधानिक अधिकारको रक्षा हुने आशा गरिएको छ। नेपालमा हालसम्म उपभोक्ता अदालतसम्बन्धी अभ्यास छैन। यसैकारण यसको कार्यान्वयन पक्षमा पूर्णरूपमा विश्वस्त हुन सकिने अवस्था देखिँदैन। अन्य मुलुकहरूमा भइरहेका अभ्यासहरूको विस्तृत अध्ययन गरी अगाडि बढ्नुपर्ने आवश्यकता देखिन्छ। विगतमा झेल्दै आएको झन्झटिलो र खर्चिलो अदालती प्रक्रिया, मुद्दा फस्र्योटमा ढिलाइ, निष्पक्ष फैसला हुनेमा आशंका जस्ता क्रियाकलापहरूले गर्दा अदालतप्रतिको विश्वसनीयतामा प्रश्न उब्जने गरेको छ। यसैको निरन्तरता उपभोक्ता अदालतमा पनि परेको खण्डमा यसको स्थापना हुनु र नहुनुमा कुनै अन्तर देखिँदैन। यस्तै उपभोक्ताले उजुर गर्ने विषयवस्तुहरू सबै गहन र बृहत् प्रकारका हुन्छन् भन्ने हुँदैन। चिया पसलदेखि पाँचतारे होटलसम्मका, खुद्रा किराना पसलदेखि ठूला सवारीसाधनसम्मका, भौतिक उपस्थितिदेखि डिजिटल रूपमा हुने किनबेचसम्मका हुन सक्छन्। यी सबै उजुरीहरूलाई एकै प्रकारले हेर्न मिल्ने अवस्था देखिँदैन। यसैकारण मुद्दाको प्रकृतिअनुसार छिटो एवं छरितो रूपले न्याय सम्पादन गर्नुपर्ने आवश्यकता देखिन्छ। अहिले सुरुवाती चरणमा काठमाडौं उपत्यकाका तीन जिल्लामा मात्र स्थापना गर्न लागिएको उपभोक्ता अदालतको विस्तार गर्दै मुलुकका हरेक क्षेत्रका उपभोक्ताहरूलाई समेट्नुपर्ने देखिन्छ। उपभोक्ताको हक एवं अधिकारको संरक्षणले बजारमा मौलाउँदै गएको बेथितिलाई समेत रोक्ने आशा गर्न सकिन्छ। गुणस्तरीय वस्तु तथा सेवा सुपथ मूल्यमा प्राप्त गर्न सकेको खण्डमा बजारप्रतिको विश्वसनीयता बढ्न सक्ने देखिन्छ। यसले उपभोक्ता मात्र नभई उत्पादकहरूसमेत लाभान्वित हुने अवस्थाको सिर्जना हुनेछ। यसैकारण उपभोक्ता अदालतको स्थापनाले मुलुकको समग्र अर्थतन्त्रमा सकारात्मक प्रभाव पार्न सक्ने आकलन गर्न सकिन्छ। यसैगरी उपभोक्ता अधिकार सम्बन्धित जानकारीमूलक सूचनाहरू रेडियो, टेलिभिजन, पत्रपत्रिकाका साथै विभिन्न सामाजिक सञ्जालको माध्यमबाट सम्बन्धित उपभोक्ता समक्ष पुयाउन सक्नुपर्ने देखिन्छ। उपभोक्ता आफ्नो अधिकारप्रति जागरुक भएमात्र उपभोक्ता अदालत गठनको औचित्यता पुष्टि हुन सक्छ।"
मधेशले गण्डकीलाई दियो २४७ रनको बलियो लक्ष्य,"काठमाडौं : प्रधानमन्त्री कप पुरुष राष्ट्रिय प्रतियोगितामा मधेश प्रदेशले गण्डकी प्रदेशलाई २४७ रनको बलियो लक्ष्य दिएको छ । सिद्धार्थनगरस्थित सिद्धार्थ क्रिकेट रंगशालामा टस जितेर ब्याटिङ गरेको मधेशले निर्धारित ५० ओभरमा ७ विकेट गुमाउँदै २४६ रन बनायो । मधेशका लागि ओपनर रोहन विकले सर्वाधिक ६४ रन बनाए । उनले ९८ बलमा ६ चौका र ३ छक्का प्रहार गरे । हरिशंकर शाह ५१ रनको अर्धशतकीय पारी खेले । पवन सरार्फले ३३, विशाल पटेलले १२ रन बनाउँदा रुपेश सिंहले ५१ रनको अविजित अर्धशतकीय पारी खेले । उनीसँगै सनी शाह १५ रनमा अविजित रहे । गण्डकीका लागि बलिङतर्फ कप्तान विपिन खत्री र कमल परियारले समान २२ विकेट लिए । अमृत गुरुङ र सन्दीप पराजुलीले ११ विकेट लिए । गण्डकीको यो संस्करणको प्रधानमन्त्री कपको यो अन्तिम खेल हो । मधेशको भने यो सातौं खेल हो । मधेशले अझै २ खेल खेल्न बाँकी छ । गण्डकीले यो संस्करणको पीएम कपमा ८ खेल खेलिसक्दा जम्मा १ मात्र जित हात पारेको छ ।"
सुपर ओभरमा गण्डकीले मधेशलाई हरायो,काठमाडौं : प्रधानमन्त्री कप पुरुष राष्ट्रिय क्रिकेट प्रतियोगितामा गण्डकी प्रदेशले सुपर ओभरमा मधेश प्रदेशलाई हराएको छ। सिद्धार्थनगरस्थित सिद्धार्थ रंगशालामा भएको खेल सुपर ओभरमा गण्डकीले मधेशलाई हराउँदै जित निकालेको हो। सुपर ओभरमा पहिले ब्याटिङ गरेको गण्डकीले २ विकेट गुमाउँदै २२ रन बनाएको थियो। मधेश प्रदेशका लागि सुपर ओभरमा बलिङ रुपेश सिंहले गरेका थिए। गण्डकीले दिएको २३ रनको लक्ष्य पछ्याएको मधेशले सुपर ओभरमा ९ रन मात्र बनाए। गण्डकीका लागि सुपर ओभरमा सुदिप अर्यालले बलिङ गरेका थिए। सुपर ओभरमा गण्डकीले मधेशलाई रोक्दा शीर्ष ४ मा पुग्न धक्का लागेको छ। यो खेल गण्डकी प्रदेशका लागि प्रतियोगिताको अन्तिम खेल हो। यो जितले गण्डकीले सुखद अन्त्य गरेको छ। यसअघि निर्धारित ५० ओभरमा दुवै टिमले २४६ रन बनाएका थिए।
रिजन र सूर्य चम्किँदा कर्णालीमाथि बागमतीको फराकिलो जित,काठमाडौं : प्रधानमन्त्री कप पुरुष राष्ट्रिय प्रतियोगितामा बागमती प्रदेशले चौथो जित दर्ता गरेको छ। बाँया हाते पेसर रिजन ढकाल र बाँया हाते स्पिनर सूर्य तामाङको उत्कृष्ट बलिङमा टस जितेर ब्याटिङ गरेको कर्णाली ५८ रनमा अलआउट भयो। लमहीस्थित देउखुरी क्रिकेट रंगशालामा कर्णालीले दिएको ५९ रनको सामान्य लक्ष्य बागमतीले १ विकेट गुमाउँदै ६३ ओभरमा पूरा गर्यो। बागमतीका ओपनर ब्याटर इशान पाण्डेले सर्वाधिक २२ रन बनाउँदै क्याच आउट भए। उनले ११ बलमा २ चौका र १ छक्का प्रहार गरे। अर्का ओपनर आशुतोष घिरौया १९ र शुभ कंसाकार १६ रनमा अविजित रहे। कर्णालीका लागि एक मात्र विकेट दिपेन्द्र रावतले लिए। त्यसअघि बयाटिङ गरेको कर्णाली का लागि सुनिल धमलाले सर्वाधिक १९२ ओभरमा ५८ रन बनाउँदै अलआउट भएको हो। कर्णालीका लागि सुनिल धमलाले सर्वाधिक १५ रन बनाए। सुनिलले मात्रै दोहोरो अंकमा रन बनाए। उनी बाहेक कसैको ब्याटबाट पनि दोहोरो अंकमा रन जोडिएन। बागमतीका लागि बलिङतर्फ रिजन ढकालले ८१ ओभर बलिङ गर्दै १ मेडनसहित १९ रन मात्रै खर्चिए। सूर्य तामाङले ७ ओभरमा २ मेडनसहित १७ रन खर्चिँदै ४ विकेट लिए। यो बागमतीको चौथो जित हो भने कर्णालीको चौथो हार हो। ८ खेल खेलेको बागमतीले ४ जित र ४ हार बेहोरेको छ। त्यस्तै कर्णाली पनि समान खेलबाट ४जित र ४ हार सहित ८ अंकमा रहेको छ।
आइपीएल : लखनउमाथि दिल्लीकाे राेमाञ्चक जित,"काठमाडौं : इन्डियन प्रिमियर लिग (आइपिएल)मा दिल्ली क्यापिटल्सले विजयी सुरुवात गरेको छ। दिल्लीले लखनउ सुपरजायट्न्सलाई १ विकेटले हराएको हो। विशाखा पटनामस्थित डा वाइयस राज शेखरा रेडी क्रिकेट रंगशालामा टस हारेर ब्याटिङको निम्तो पाएको लखनउले २०९ रन बनाएको थियो। लखनउले दिएको २१० रनको विजय लक्ष्य पछाएको दिल्ली क्यापिटल्सले १९३ ओभरमा ९ विकेट गुमाउँदै लक्ष्य पूरा गरेको हो। दिल्लीका लागि अशुतोष शर्माले सर्वाधिक ६६ रनको अविजित पारी खेले। तल्लो मध्यक्रममा आएका उनले ३१ बलमा समान ५ चौका र ५ छक्का प्रहार गरे। दिल्लीका लागि ओपनर ज्याक एमसीग्रुक खाता खोल्ने बित्तिकै पेबिलियन फर्किँदा अर्का ओपनर साफ डु पेलेसिसले २९ रन बनाए। कप्तान अक्षर पटेलले २२ रन बनाए। तृस्ष्टान स्टप्सले ३४ र विपराज निगमले ३९ रन बनाए। लखनउका लागि बलिङतर्फ सार्दुल ठाकुर,मनिमरण सिद्धार्थ, दिग्वेश राठी र रवि विष्णोईले समान २२ विकेट लिए । त्यसअघि ब्याटिङ गरेको लखनउले २० ओभरमा ८ विकेट गुमाउँदै २०९ रन बनाएको थियो। लखनउका लागि निकोलस पुरनले सर्वाधिक ७५ रनको पारी खेले। उनले ३० बलमा ६ चौका र ७ छक्का प्रहार गरे। ओपनरद्वय: एडन मक्रमले१५ रन र मिचेल मार्चले ७२ रनको पारी खेले। कप्तान ऋषभ पन्त डकआउट हुँदै पेवेलियन फर्किए। डेबिट मिलरले २७ रन बनाउँदा अन्य कुनै पनि ब्याटरले दोहोरो अंकको रन बनाउन सकेनन्। दिल्लीका लागि बलिङमा मिचेल स्टार्सले सर्वाधिक ३ विकेट लिए। कुलदीप यादवले २ विकेट लिँदा विपराज निगम र मुकेश कुमारले ११ विकेट लिए।"
गण्डकी र मधेशको खेल सुपर ओभरमा,काठमाडौं : प्रधानमन्त्री कप पुरुष राष्ट्रिय क्रिकेट प्रतियोगितामा मधेश प्रदेश र गण्डकी प्रदेश बिचको खेलमा सुपर ओभरबाट नतिजा निस्कने भएको छ। दुवै टिमले निर्धारित ५० ओभरमा २४६ रन बनाएपछि खेल बराबरी भएको हो। प्रधानमन्त्री कपको यो सिजनमा पहिलो पटक सुपर ओभरको खेल हुन लागेको हो।
लुम्बिनीलाई हराउँदै एपीएफको फाइनल यात्रा कायम,काठमाडौं : प्रधानमन्त्री कप पुरुष राष्ट्रिय प्रतियोगितामा लुम्बिनी प्रदेशलाई ७ विकेटले हराउँदै एपीएफले फाइनल यात्रा कायमै राखेको छ। भैरहवास्थित एक्स्ट्राटेक ओभलमा टस जितेर ब्याटिङ गरेको लुम्बिनीले २२३ रन बनाएको थियो। लुम्बिनीले दिएको २२४ रनको लक्ष्य पछ्याएको एपीएफले ४१५ ओभरमा ३ विकेट गुमाउँदै लक्ष्य पूरा गरेको हो। एपीएफका लागि पुरन विकले सर्वाधिक ७२ रनको अविजित पारी खेले। कप्तान रोहित पौडेलले ७१ रन बनाए। ओपनरद्वय लोकेश बम र आसिफ शेखले क्रमशः २१ र १८ रन बनाए। सन्दीप जोराले २१ रनको अविजित पारी खेले। लुम्बिनीका एक बलरले मात्र विकेट लिए। राजेन्द्र बमले एपीएफको ३ विकेट लिए। त्यसअघि पहिलो इनिङ्समा ब्याटिङ गरेको लुम्बिनीले निर्धारित ५० ओभरमा ८ विकेट गुमाउँदै २२३ रन बनाएको थियो। लुम्बिनीका लागि कप्तान देव खनालले सर्वाधिक ६३ रनको अर्धशतकीय पारी खेले। उनले ७९ बलमा ४ चौका प्रहार गरे। ओपनर ब्याटर मिर्नाल गुरुङले ५५ रनको अर्धशतकीय पारी खेले। अर्का ओपनर सम्राट भुसाल ३ रनमै पेभेलियन फर्किए। आकाश त्रिपाठीले २२ र प्रज्वल थापाले २० रन बनाए। निर्मल गुरुङ २० रनमा अविजित रहे। अमर सिंह रौतेला र अभिषेक गौतमले समान ३३ विकेट लिए। मौसम ढकालले २ विकेट लिए।
"एक सातापछि सेयर बजारमा हरियाली, फाइनान्स समूहमा झुम्मिए लगानीकर्ता",काठमाडौं : गत आइतबारदेखि निरन्तर ओरालो लागेको सेयर बजारमा आज दोहोरो अंकको सुधार देखिएको छ। सोमबार नेप्से परिसूचक ३०५२ अंकले बढेर बन्द भएको छ। अघिल्लो दिन आइतबार नेप्से परिसूचक ५३ अंकले घटेको थियो। परिसूचक बढे पनि कारोबार रकम भने आइतबारको तुलनामा घटेको हो। आइतबार ६ अर्ब ३२ करोडको सेयर कारोबार भएकोमा ४ अर्ब ४८ को सेयर खरिदबिक्री भयो। नेप्से दोहोरो अंकले बढेपनि कुनै पनि कम्पनीको सेयर सकारात्मक सर्किट लेभलमा कारोबार हुन सकेन। गार्डियन माइक्रो लाइफ इन्स्योरेन्स सेयर सर्वाधिक ९२९ प्रतिशतले बढ्यो। पोखरा फाइनान्सको सेयर ७४७ प्रतिशतले बढ्दा समृद्धि फाइनान्सको ६३० प्रतिशतले बढ्यो। कारोबार रकमका आधारमा हिमालयन रिइन्स्योरेन्स शीर्ष स्थानमा रह्यो। सो कम्पनीको ३२ करोड मूल्य बराबरको सेयर कारोबार भयो। सीईडीबी होल्डिङ्सको १५ करोड बढीको सेयर कारोबार हुँदा नेपाल रिइन्स्योरेन्स र गार्डिएन माइक्रो लाइफ इन्स्योरेन्सको १२१२ करोडको सेयर कारोबार भयो। सिन्धु विकास बैंकले भने ११ करोडको सेयर कारोबार गर्यो। कारोबारमा आएका २१० स्टक्सको मूल्य बढ्दा ३३ वटाको घट्यो। सबै समूहको उपसूचक हरियाली देखिका छन्। आज सबैभन्दा बढी फाइनान्स समूहको उपसूचक बढेको छ। सो समूहको उपसूचक ३७५ प्रतिशतले वृद्धि भएको हो।
नेपालगन्जमा सुक्खा बन्दरगाह माग,"नेपालगन्ज : नेपालगन्जको एकीकृत भन्सार जाँचचौकी (आईसीपी)मा सुक्खा बन्दरगाह निर्माण गर्न बाँकेका उद्योगी व्यवसायीहरूले नेपाल सरकारसँग माग गरेका छन्। नेपालगन्ज उद्योग वाणिज्य संघ बाँकेका कार्यवाहक अध्यक्ष चिरञ्जीवी ओली नेतृत्वमा प्रतिनिधिसभा सदस्य दीपा शर्मा, केएल दुगडका महाप्रबन्धक प्रदीप छाजेड, उद्योगी सञ्जय अग्रवाल र नेपालगन्ज उद्योग वाणिज्य संघका महासचिव भीमबहादुर रानाभाटलगायतका प्रतिनिधि मण्डलले शुक्रबार नेपाल सरकारका अर्थमन्त्री विष्णु पौडेललाई सुक्खा बन्दरगाह निर्माण गर्न माग गर्दै ज्ञापन पत्र बुझाएको हो। अर्थमन्त्री पौडेलले सुक्खा बन्दरगाह आवश्यक रहेको बताउँदै डीपीआर गर्न लगाउने बताएको ओलीले जानकारी दिए। संघका कार्यवाहक अध्यक्ष ओलीद्वारा हस्ताक्षरित ज्ञापनपत्रमा नेपालगन्जको एकीकृत भन्सार जाँचचौकी (आईसीपी)लाई नै सुक्खा बन्दरगाहमा परिणत गरी वैदेशिक व्यापार व्यवसायलाई अभिवृद्धि गर्न भनिएको छ। नेपालगन्जमा सुक्खा बन्दरगाह निर्माण हुनसके तेस्रो मुलुुकबाट भारत हुँदै नेपाल र नेपालबाट भारत हुँदै तेस्रो मुलुकसम्म आयातनिर्यात (पैठारी) सस्तो र सहज भई पश्चिम नेपालको औद्योगिक एवम् व्यापारिक विकासमा ठूलो टेवा पुग्नेछ, ज्ञापनपत्रमा भनिएको छ, नेपालगन्जमा हाल सञ्चालनमा रहेको आईसीपीको पूर्वाधारले तेस्रो मुलुकसँग हुने कारोबार गर्न सम्भव नहुने तथा पैठारी खर्च चर्को हुनाले लागतसमेत बढ्न जाने हुँदा वैदेशिक व्यापारलाई सहज र सरल बनाउन पनि नेपालगन्जमा सुक्खा बन्दगाह अपरिहार्य रहेको छ। नेपालगन्जमा सुक्खा बन्दरगाह निर्माण गर्न सके लुम्बिनी प्रदेश मात्र होइन, नेपालगन्जदेखि मुस्किलले एक सय किलोमिटरको परिधिभित्र रहेको कर्णाली र सुदूरपश्चिम प्रदेशले समेत प्रत्यक्ष आर्थिक लाभ लिन सक्ने दाबी गरिएको छ। नेपालगन्जमा सुक्खा बन्दरगाह नहुँदा अहिले पश्चिम नेपालमा उत्पादन भएका चक्की आटा, भुजा, जडीबुटी, घिउ, प्लाइउड, विभिन्न किसिमका मसलाहरू, चाउचाउलगायतका अन्य मालवस्तुहरू अहिले निर्यात गर्न पूर्वी नेपालको सुक्खा बन्दरगाहमा परनिर्भरता हुनु परेकाले ढुवानी खर्च बढी लाग्ने भएकाले उत्पादित अन्तर्राष्ट्रिय बजारमा महँगो पर्नजाने सरकारलाई ध्यानाकर्षण गरिएको छ।"
"प्रि ओपन सेसनमै घट्यो नेप्से परिसूचक, कस्तो रहला दिउँसोको कारोबार ?",काठमाडौं : साताको दोस्रो सेयर कारोबार दिन सोमबार प्रि ओपन सेसनमा नेप्से परिसूचक सामान्य अंकले घटेर बन्द भएको छ। नेप्से परिसूचक ४२३ अंकले घटेर २६१०४५ विन्दुमा अडिएको छ। यो सेसनमा ३४ स्क्रिप्सको १ हजार १७३ कित्ता सेयर ६ लाख २२ हजार ३८० रुपैयाँमा खरिदबिक्री भए। कारोबारमा आएकामध्ये १० स्टक्सको मूल्य बढ्दा २३ वटाको घट्यो। बाँकी १ स्टकको मूल्य भने यो समयमा स्थिर रह्यो। साताको पहिलो कारोबार दिन आइतबार नेप्से परिसूचक ५३०४ अंकले घटेर २६१६२६ विन्दुमा अडिएको थियो। सो दिन ६ अर्ब ३२ करोड बराबरको सेयर कारोबार भएको थियो। उच्च अंकले सेयर बजार घट्दा कुनै पनि कम्पनीको सेयर सकारात्मक सर्किट लेभलमा कारोबार हुन सकेन।
करको दायरामा साढे ६६ लाख बढी,"काठमाडौं : बर्सेनि सरकारले करको दायरा फराकिलो बढाउँदै लैजाने लक्ष्य लिएअनुसार करदाता लाखौंंको संख्यामा बढोत्तरी हुँदै गएको छ। चालु आर्थिक वर्षको ७ महिनामा सरकारले करको दायरामा थप ४ लाख ३३ हजार ७ सय ३ लाई ल्याउन सफल भएको छ। तर जसरी करको दायरामा आएकाको संख्या बढ्दै गएको छ। तर, सो अनुपातमा राजश्व संकलनको आकार भने बढेको छैन। यस्तो संख्या व्यक्तिगत पान (स्थायी लेखा नम्बर)मा बढी भएकाले राजश्वमा योगदान कम देखिएको हो। चालु आर्थिक वर्ष २०८१८२ माघसम्म कुल करदाता संख्या ६६ लाख ५९ हजार ८ सय ३६ पुगेको आन्तरिक राजस्व विभागको तथ्यांकमा उल्लेख छ। यसअनुरूप चालु आवको ७ महिनामा स्थायी लेखा नम्बर लिने करदाताको संख्या ६९७ प्रतिशतले वृद्धि भएको छ। गत आव २०८०८१ को माघसम्ममा ४ लाख २६ हजार ३ सय ३० स्थायी लेखा नम्बर लिएका करदाता थपिँदा कुल ६२ लाख २६ हजार १३३ पुगेको थियो। हालसम्म कुल स्थायी लेखा नम्बर (पान) लिनेमा व्यावसायिक भन्दा पनि व्यक्तिगतको हिस्सा अधिक छ। करको दायरमा आएर पान दर्ता गरेको कुल संख्यामध्ये ४६ लाख १२ हजार ४ सय ६ जना व्यक्तिगत रहेका छन्। गत आवको असारसम्ममा यस्तो दर्ता संख्या ४२ लाख ४८ हजार ७०४ थियो। यो कुल संख्याको ६९३ प्रतिशत हो। कुल स्थायी लेखा नम्बर दर्ता गर्नेको हिस्सा ठूलो हुँदा उनीहरूको राजश्वमा योगदान कम हुने भएकाले संख्या मात्रै धेरै देखिने अर्थमन्त्रालय स्रोतले बताएको छ। एकातर्फ सरकार सक्दो बढी कर उठाउन खोज्छ भने अर्कोतर्फ जनता सकभर तिर्नबाट पन्छिन खोज्ने प्रवृत्ति छ। यो प्रवृत्ति पनि हावी छ। तर व्यावसायिक पानमा दर्ता भएकाको संख्या धेरै भए राजश्व उठ्छ तर व्यक्तिगत पानमा दर्ता हुँदा खासै राजश्व बढ्दैन। किनभने व्यक्तिगत कर कम छ। यसले संख्या मात्रै बढाउँछ राजश्व बढाउँदैन। विशेष गरेर व्यावसायिक पान, मूल्य अभिवृद्धि कर र अन्त शुल्कमा हुने छली र चुहावट नियन्त्रण गर्न सकेमात्रै पनि राजश्व संकलन लक्ष्य अनुसार वृद्धि गर्न सम्भव छ, अर्थमन्त्रालय स्रोतले भने। यता व्यासायिक स्थायी लेखा नम्बर (पान) लिनेको संख्या २० लाख १२ हजार ५८६ पुगेको छ। यो कुल करदाता संख्याको ३०२ प्रतिशत हो। गत आवको असमरसम्ममा यस्को संख्या १९ लाख ४४ हजार १०१ थियो। यससँगै, यस अवधिमा दर्ता भएका कुल स्थायी लेखा नम्बरमा करकट्टी गर्ने निकायले लिएको स्थायी लेखा नम्बर संख्या ३४ हजार ८४४ मात्रै छ। यो कुल संख्याको शून्य दशमलव ५ प्रतिशत मात्रै हो। गत आवको असारसम्ममा यस्तो संख्या ३३ हजार ३ सय २८ मात्रै थियो। यस्तै, यस अवधिसम्म मूल्य अभिवृद्धि करमा दर्ता भएका करदाता ३ लाख ४१ हजार ७ सय १६ र अन्तशुल्कमा दर्ता हुने करदाताको संख्या १ लाख २३ हजार १ सय ३२ पुगेको छ। राजस्वको लक्ष्य र असुली प्रवृत्ति नेपालको कुल राजस्व अन्तर्गत कर राजस्व र गैरकर राजस्व पर्छन्। चालु आर्थिक वर्षको माघसम्म राजस्व संकलन वृद्धि भएको छ। आर्थिक वर्ष २०८१८२ को माघ महिनासम्म संघीय सरकारको कुल राजस्व ६ खर्ब ४२ अर्ब ८५ करोड रुपैयाँ पुगेको छ। कुल राजस्वमा कर राजस्व र गैरकर राजस्वको अंश क्रमशः ८८० प्रतिशत र १२० प्रतिशत रहेको छ। यस अवधिमा अन्य प्राप्तिसहित कुल प्राप्ति ६ खर्ब ५० अर्ब ९१ करोड रूपैयाँ रहेको छ। यसअघिको राजश्वलाई विश्लेषण गर्दा नेपालको कुल गार्हस्थ उत्पादनसँगको राजस्वको अनुपात आर्थिक वर्ष २०४६४७ मा ९ प्रतिशत रहेकोमा आर्थिक वर्ष २०७८७९ मा यो अनुपात वढेर २१ दशमलव ६ प्रतिशत पुगेको थियो। यस्तै, आर्थिक वर्ष २०७९८० मा कमी आई १७८ प्रतिशतमा झर्यो। कुल गार्हस्थ उत्पादनसँग कर राजस्व अनुपात आर्थिक वर्ष २०४६४७ मा ७ प्रतिशत मात्र रहेकोमा आर्थिक वर्ष २०७८७९ मा आउँदा यो अनुपात बढेर २० प्रतिशत पुगेकोमा आर्थिक वर्ष २०७९८० मा १६ दशमलव १ प्रतिशतले अर्थात एकै वर्षमा करिब ४ प्रतिशतले कमि आएको छ। अर्थतन्त्र पूर्णरूपमा चलायमान हुन नसकेको, राजनीति तथा नीतिगत अस्थिरता रहेको, करका दर र कर कानुनको प्रबन्ध,करको आधार र दायरामा वृद्धि हुन नसकेको, वैज्ञानिक निकासी दर नहुँदा भन्सार बिन्दुमा न्यून मूल्य घोषणा जोखिम रहेको, सेवा प्रवाहलाई छरितो र मर्यादित एवम् प्रविधिमैत्री बनाउन बाँकी रहेको लगायतको कारणले लक्ष्य अनुसार राजस्व संकलन हुन नसकेको सरोकारवालाहरू बताउँछन्। व्यवसायीहरूले स्वयं करमा विश्वास राखी अनुशासित भई जवाफदेही रूपमा काम गर्ने र सरकारी संयन्त्रले सहजीकरण र उत्प्रेरित बनाउने अभियान सिद्धान्तमा मात्र सीमित हुन पुगेको विज्ञहरूको भनाइ छ। स्वैच्छिक कर सहभागिता एवं कर परिपालनामा अभिवृद्धि कर प्रशासनको सेवामा स्वचालितपन, भन्सार जाँचपाँच र मूल्य घोषणामा पारदर्शिताको नीतिका विषयमा प्रत्येक वर्षका बजेट र सरकारका घोषणाले महत्व दिए पनि कार्यान्वयनको नतिजा मिश्रित रहेको छ।"
वैशाखसम्म निर्माण सम्पन्नको लक्ष्य,"काठमाडौं : निर्माणाधीन ग्वार्को फ्लाइओभरको एक हिस्सा पुनर्निर्माण भइरहेको छ। फ्लाइओभरको पुलसँग जोडिएको सातदोबाटोतर्फको रिंगरोडभित्रतिरको पर्खाल बनाउन लगाइएको एउटा स्ल्यापमा ग्याप देखिएपछि पुनर्निर्माण सुरु गरिएको सडक विभाग, गुणस्तर, अनुसन्धान तथा विकास केन्द्रका सिनियर डिभिजनल इन्जिनियर प्रदीप भण्डारीले जानकारी दिए। करिब ४० मिटर भाग मात्र भत्काएर पुनर्निर्माण गर्न लागिएको भन्दै भण्डारीले ८२ प्रतिशत भौतिक निर्माण सम्पन्न भएको फ्लाइओभरलाई पूरै भत्काउन लागिएको भन्ने नभएको उनले स्पष्ट पारे। अत्याधुनिक प्रविधि प्रयोग गरी बालकुमारीतर्फ ३२० मिटर लम्बाइको र सातदोबाटोतर्फ १८५ मि लम्बाइको र्याम्प निर्माण भइरहेको हो। र्याम्पलाई अडाउन स्ल्याप राखेर त्यसमा माटो हालेर पुरिएको छ। सातदोबाटोको एउटा स्ल्यापमा माटो हालेर पुर्दा पनि ग्याप देखिएपछि पुनर्निर्माण गर्नुपरेको हो। गएको वर्षादेखि नै अब्जरभेसनमा थियो। माथिबाट लोड थप्दा मिल्छ कि भनेर हेरेर बसेका थियौं। तर ग्याप बढ्दै गएपछि भत्काएर नै बनाउनुपर्ने अवस्था सिर्जना भयो, उनले अन्नपूर्णसँग भने। चैत्रभित्रमा भत्काएको ४० मिटर पुनर्निर्माण सम्पन्न हुने र बाँकी पेभमेन्ट (सडक कालोपिच) को काम सम्पन्न गर्नुपर्ने भण्डारीले जानकारी दिए। सरकार तथा निर्माण कम्पनीको हेलचेक्र्याइँले फ्लाइओभर निर्माण ढिला भइरहेको यातायातविज्ञ इन्जिनियर आशिष गजुरेलले बताए। सम्बन्धित सरोकारवाला सरकारी निकायले अनुगमन गर्दा नै समस्या देखेपछि त्यतिबेलामा नै पुनर्निर्माणका भन्नुपर्ने हो, भन्दै गजुरेलले निर्माण कम्पनीले पनि नयाँ प्रविधि भन्दै गुणस्तरसँग सम्झौता गर्न नहुने बताए। काठमाडौं उपत्यकाको चक्रपथमा विद्यमान सवारी आवागमनको अत्यधिक चापलाई व्यवस्थापन गर्न सरकारको नीति तथा कार्यक्रमबमोजिम ललितपुरको ग्वार्को चोकमा फ्लाइओभर निर्माणकार्यको सुरुवात गरिएको हो। २०७८ साल फागुन १२ गते राष्ट्रियस्तरको प्रतिस्पर्धामार्फत आशिषसमानान्तर रेलिगेर जेभीले १७ करोड ६ लाख ८८ हजारमा फ्लाइओभरको ठेक्का पाएको हो। २०८० फागुन १२ गते सम्पन्न गर्ने सुरुको म्यादमा सम्पन्न नभएपछि २०८१ पुस ८ गतेसम्मको म्याद थप भएको थियो। ठेकेदार कम्पनीले पुस ८ गतेसम्म सम्पन्न नगरेपछि चैत मसान्तसम्मको भाका मागेको थियो। उक्त भाकाअनुसार काम भइरहेकोमा ४० मिटरको पुनर्निर्माणले थप एक महिना म्याद पर सरेको केन्द्रका सिनियर डिभिजनल इन्जिनियर भण्डारीले बताए। अब वैशाखभित्र ग्वार्कोको फ्लाइओभर निर्माण सम्पन्न हुने उनले बताए। आयोजनाको भौतिक प्रगति ८२ प्रतिशत र आर्थिक प्रगति ४५ प्रतिशत रहेको छ। ललितपुरको ग्वार्को चोकमा निर्माणाधीन फ्लाइओभर इन्जिनियरिङखरिद र निर्माण (ईपीसी) मोडलमा अघि बढिरहेको छ। यो मोडलअन्तर्गत ठेकेदार कम्पनीले तोकिएको अवधिमा निर्माण सम्पन्न नगरे हर्जना तिर्नुपर्ने व्यवस्थाबमोजिम कम्पनीले हर्जना तिरिरहेको भण्डारी बताउँछन्। यसमा सरकारलाई कुनै पनि भार नपर्ने उनको भनाइ छ। म्याद थपपछि ठेकेदार कम्पनीले काम सक्काउनुपर्ने म्याद २०८१ पुस ८ गतेसम्म थियो। त्योभन्दा पछिको हरेक दिनको ००५ प्रतिशत ठेक्का लागतबराबरको हर्जना तिर्नुपर्छ। जति ढिला हुन्छ हर्जना रकम बढ्दै जान्छ र अधिकतम १० प्रतिशतसम्म (२०० सय दिन कटेपछि) पुग्छ, इन्जिनियर भण्डारीले बताए। ग्वार्को फ्लाइओभर निर्माणबाट चक्रपथको सातदोबाटोकोटेश्वर सडक खण्ड, मंगलबजारइमाडोललुभू सडक खण्डमा सवारी आवागमन सहज हुने अपेक्षा हो।"
संरचनागत चुनौतीले नेपालको अर्थतन्त्र पछाडि धकेलिँदै,"काठमाडौं : लामो समयदेखि निर्यातमा गिरावट, औद्योगिक क्षेत्रको गतिहीनता र न्यून उत्पादकत्व जस्ता संरचनागत चुनौतीहरूले नेपालको अर्थतन्त्रलाई पछाडि धकेलिँदै गरेको विश्व बैंकले औंल्याएको छ। यससँगै विश्व बैंकको नजरमा नेपालको गैरकृषि क्षेत्रमा रोजगारी सिर्जना सुस्त छ। विश्व बैंकले सोमबार सार्वजनिक गरेको नेपाल राष्ट्रगत आर्थिक परिदृश्य, नेपालमा आर्थिक वृद्धिको सम्भावना उजागर प्रतिवेदनले यस्तो स्थिति देखाएको हो। विशेष गरेर आन्तरिक रोजगारी अवसर सीमित हुँदा युवा श्रमिकहरू वैदेशिक रोजगारीमा जान बाध्य भएकोप्रति प्रतिवेदनले ध्यानाकर्षण गराएको छ। यसका बाबजुद नेपालले चरम गरिबी लगभग निवारण गरेर गरिबी न्यूनीकरणमा उल्लेखनीय सफलता हासिल गरेको उल्लेख गरेको छ। यसको मुख्य कारण मूलतः विप्रेषण (रेमिट्यान्स)को ठूलो भूमिका रहेको औंल्याएको छ। यसैक्रममा माल्दिभ्स, नेपाल र श्रीलंकाका लागि विश्व बैंकका विभागीय राष्ट्रिय निर्देशक डेभिड सिस्लेनलेले गरिबी न्यूनीकरणमा नेपालको सफलता उल्लेखनीय रहेको तर मुलुकको आर्थिक सम्भावना अझै पूर्ण रूपमा उपयोग हुन नसकेको औंल्याए। उनी भन्छन्, नेपालसँग आप्रवासनको प्रतिफल वृद्धि गर्ने, निर्यात बढाउने, जलविद्युतको कुशलतापूर्ण उपयोग गर्ने र डिजिटलीकरणलाई प्रवर्द्धन गर्नेजस्ता सुधारमार्फत मजबुत आर्थिक वृद्धि हासिल गर्नसक्ने प्रशस्त सम्भावना छ। नेपालको आर्थिक वृद्धि क्षेत्रीय समकक्षी राष्ट्रहरूको तुलनामा निकै पछाडि रहेकोबारे प्रतिवेदनमा उल्लेख छ। सन् १९९६ देखि सन् २०२३ को अवधिमा नेपालको अर्थतन्त्र वार्षिक औसत ४२ प्रतिशतले मात्र वृद्धि भयो, जुन दक्षिण एसियाका आठ राष्ट्रहरूमध्ये छैटौँ स्थानमा पर्दछ, प्रतिवेदनमा भनिएको छ। भविष्यमा सुदृढ आर्थिक वृद्धि हासिल गर्न नेपालले आन्तरिक अवसरहरूलाई खुला गर्ने नीतिगत कदमहरूलाई प्राथमिकता दिनुपर्नेमा विश्व बैंकले सुझाव दिएको छ। प्रतिवेदन सार्वजनिक कार्यक्रममा राष्ट्रिय योजना आयोगका माननीय उपाध्यक्ष प्राध्यापक डा शिवराज अधिकारीले नेपाल सरकारको १६औं योजनाले सुशासन, सामाजिक न्याय र समृद्धिको दृष्टिकोण प्रस्तुत गरेको बताए। यसले उत्पादकत्व र प्रतिस्पर्धी क्षमता विकास, मर्यादित तथा फलदायी रोजगारी, सामाजिक सुरक्षा, तथा अल्पविकसित राष्ट्रबाट सहज स्तरोन्नति सुनिश्चित गर्ने प्राथमिकता राखेको उनको भनाइ छ। नेपाल सरकार दिगो आर्थिक वृद्धिका लागि अनुकूल नीतिगत वातावरण सुनिश्चित गर्न प्रतिवद्ध छ, उपाध्यक्ष प्राडाअधिकारीले भने। हरेक पाँच वर्षमा तयार गरिने नेपालः राष्ट्रगत आर्थिक परिदृश्यले प्रमुख क्षेत्रमा तीव्र आर्थिक वृद्धिको मार्गचित्र प्रदान गर्दै आएको विश्व बैंकको दाबी छ। सो प्रतिवेदनले नेपालको आर्थिक सम्भावनालाई उजागर गर्न चार प्रमुख क्षेत्रहरूमा नीतिगत सुधारको सिफारिस गरेको छ। यससँगै, आप्रवासनबाट थप लाभ उठाउने, निर्यात क्षमतामा सुधार, जलविद्युतको सम्भावना उपयोग र डिजिटल क्षेत्रको प्रवर्द्धनबारे नेपाललाई सुझाव दिएको छ। आप्रवासनबाट थप लाभ उठाउने उपाय व्यवस्थित र समावेशी रूपमा संस्थागत प्रवासन प्रणालीले आप्रवासनबाट थप लाभ हासिल गर्न मद्दत गर्छ। राष्ट्रिय विकास, रोजगारी सिर्जना र गरिबी न्यूनीकरण रणनीतिहरूसँग आप्रवासनलाई एकीकृत गर्दा यस प्रकारको प्रणालीतर्फ काम गर्ने मञ्च (प्लेटफर्म) प्रदान गर्दछ। नीतिहरू दीर्घकालीन सीप विकास र श्रम गन्तव्य विविधिकरणलाई ध्यानमा राख्दै सीपयुक्त श्रमिकहरूको प्रवासन लागत घटाउने र लाभ एवं सुरक्षा बढाउनेतर्फ केन्द्रित हुन सुझाव दिएको छ। यससँगै थप द्विपक्षीय सम्झौताहरू गर्ने र तिनीहरूको प्रभावकारी कार्यान्वयन महत्वपूर्ण हुनेछन्। विदेशबाट फर्कने श्रमिकहरूलाई आन्तरिक श्रम बजारमा पुनःसमायोजन गर्न उद्यमशीलता प्रवर्द्धन, पुर्नतालिम, तथा पुनःसीप विकास कार्यक्रमहरू लागू गर्नुपर्छ। विश्व बैंकको सुझाव छ। यसरी निर्यात क्षमतामा सुधार सम्भव मुख्य क्षेत्रहरूमा बजार प्रतिस्पर्धा सुधार तथा पूर्वाधारको न्यूनतालाई सम्बोधन गरेर निर्यात बढाउन सकिन्छ। मुद्रास्फीतिको दबाबलाई राम्रोसँग व्यवस्थापन गर्दा निर्यातकर्ताको मूल्य प्रतिस्पर्धात्मकतालाई सम्बोधन गर्दछ। विप्रेषणलाई लगानी र व्यवसाय वृद्धिका लागि उपयोग गर्न मानिसहरूलाई प्रोत्साहित गरेको खण्डमा मुद्रास्फिती बढ्ने क्रम सुस्त हुन्छ। व्यवसायले आयातित वस्तुमा कर फिर्ता प्राप्तिको प्रणाली सरलीकरण र आयात कर कटौतीले निर्यातकर्तालाई थप निर्यातका लागि सहज बनाउँछ। साथै, नेपालले अल्पविकसित राष्ट्रका रूपमा प्राप्त गर्ने व्यापार सुविधा कटौती हुने अवस्थालाई मध्यनजर गर्दै अधिकारीहरूले थप सुविधायुक्त व्यापार सम्झौताहरू खोज्नुपर्छ। जलविद्युतको सम्भावना उपयोग यसरी गर्न सुझाव जलविद्युत् विकासका लागि स्पष्ट वित्तीय रणनीति निर्माण गरी आवश्यक लगानी आकर्षित गर्न सकिन्छ। यस रणनीति अन्तर्गत स्थानीय बचतपत्र (बण्ड) बजारको विकास तथा ठूला सार्वजनिकनिजी साझेदारी (पीपीपी)का ठूला परियोजनाहरूका लागि प्रभावकारी ढाँचा निर्माण आवश्यक छ। साथै, प्रशासनिक झन्झट घटाएर र इजाजत (लाइसेन्स) प्रक्रियालाई सरलीकरण गर्नुका साथै नियमन तथा कानुनी संरचनालाई सशक्तीकरण गर्नुपर्छ। यसले नेपालको विद्युत बजार संरचना सुधार गर्नेछ र थप लगानी आकर्षित गर्नेछ। यसरी सम्भव छ, डिजिटल क्षेत्रको प्रवर्द्धन नेपालको डिजिटल क्षेत्रमा तीव्र सुधार ल्याउन दूरसञ्चार ऐन परिमार्जन गर्नुका साथै डिजिटल रणनीति अवलम्बन र डिजिटल पूर्वाधारको विकासले यस क्षेत्रको विकासलाई विस्तार गर्नेछ। नेपालमा कम डिजिटल सीप एउटा प्रमुख चुनौतीका रूपमा रहेकाले विद्यालय पाठ्यक्रममा डिजिटल सीप समावेश गर्नुका साथै विभिन्न उमेर समूहका लागि र जनसांख्यिक विशेषताका आधारमा तालिम कार्यक्रम सञ्चालन गर्नुपर्छ।"

शीर्षक,विवरण
मिसन ८४ : परिवर्तन गर्ने कि हल्ला मात्र,"नेपाल फेरि एउटा निर्णायक राजनीतिक नेतृत्व परिवर्तनको मोडमा आइपुग्न लागेको छ। स्थानीय, संघीय संसद र प्रदेश सभाको निर्वाचन नजिकिँदै गर्दा देशभित्रको राजनीतिक माहोल तात्न थालेको छ। सत्ताको नेतृत्व फेरिने कि फेरि पुरानै अनुहार दोहोरिने? यो प्रश्नको जवाफ अब जनताले दिनेछन्। तर सन्दर्भ केवल नेताहरूको मात्र पनि होइन, यो नागरिक सचेतनाको परीक्षा पनि हो। 'मिसन ८४' भन्ने अभियान आजको पुस्ताका लागि केवल निर्वाचनको संकेतमात्र नभई, देश बनाउने कि आशालाई गुमाउने अवसर पनि हो। नेपालमा प्रजातन्त्र स्थापनाको लामो संघर्षपछि प्राप्त गणतन्त्र र संघीयता आज ठूलो प्रश्नचिन्हको घेरामा छ। विगत तीन दशकमा भएका राजनीतिक परिवर्तनहरूले जनताको जीवनशैलीमा उल्लेखनीय परिवर्तन ल्याउन सकेका छैनन्। राजनीतिक दलहरू सत्ताको लुछाचुँडीमै सीमित छन्। भ्रष्टाचार, बेरोजगारी, महँगी, शिक्षा र स्वास्थ्यमा चरम असमानता छ। नेतृत्व परिवर्तन भएर पनि सोच र संस्कार परिवर्तन नभएको यथार्थले आमनागरिकमा निराशा थपिरहेको छ। यसबीचमा सबैभन्दा ठूलो पीडित वर्ग बनेका छन्, देशको ऊर्जा र सम्भावना बोकेको नयाँ पुस्ता अर्थात हाम्रो पुस्ता। शिक्षित, सक्षम, डिजिटल चेतना बोकेको युवाशक्ति आज राजनीतिको मूलधारबाट दैनिक विमुख भइरहेको छ। देशमा अवसरको अभाव, विदेश पलायनको लहर र आफ्नै राज्यप्रति गहिरो अविश्वास यी सबै कारणले गर्दा नयाँ पुस्ता चुप लाग्न बाध्य छ। तर, यही चुप भविष्यका लागी खतरनाक मौनता बन्न सक्छ। प्रवासी नेपालीहरू आजको सन्दर्भमा निर्णायक पक्ष हुन सक्छन्। ५० लाखभन्दा बढी नेपालीहरू आज संसारभर रोजगारी, व्यवसाय, शिक्षा वा अन्य प्रयोजनले विदेशमा रहेका छन्। उनीहरूले पठाउने रेमिट्यान्सले देशको अर्थतन्त्रलाई धानेको छ भन्दा फरक पर्दैन। तर, जब राजनीतिक अधिकारको कुरा आउँछ, उनीहरू अझै उपेक्षित छन्। मताधिकार जस्तो आधारभूत अधिकारबाट वञ्चित छन् प्रवासी नेपालीहरू। यद्यपि, प्रवासी नेपालीहरूको भूमिका केवल मतदानको सीमामा सीमित छैन। अब प्रवासीहरूले निर्वाचनको चेतनामूलक अभियानमा सक्रिय रूपमा संलग्न हुन जरुरी छ। जसरी प्रवासमा बसेर उनीहरूले परिवार धाने, गाउँको आर्थिक अवस्था बदल्ने काम गरेका छन्, त्यसरी नै अब देशको राजनीतिक स्वच्छता र नेतृत्वको परिवर्तनमा पनि उनीहरूको सहभागिता अपरिहार्य छ। अब प्रवासी नेपालीहरूले आफ्नो समय छुट्ट्याएर निर्वाचनसँग प्रत्यक्षरूपमा जोडिनुपर्ने बेला आएको छ। सकिन्छ भने देश फर्केर मतदान गर्न सक्नेहरूका लागि अब कुनै बहाना बाँकी छैन। हप्ताको एकदुई दिनको बिदा, हवाई यात्रा र कर्तव्यप्रतिको जिम्मेवारी बीच सन्तुलन कायम गर्दै मतदान गर्न फर्किनुपर्छ। अब यो केवल अधिकार मात्र होइन, राष्ट्रप्रेमको प्रतिविम्बको अभियान पनि हो। प्रवासमै रहेका नेपालीहरूले सामाजिक सञ्जालहरूलाई अधिकतम प्रयोग गरेर देशका मतदातामा असर पार्न सक्छन्। फेसबुक, टिकटक, युट्युब, भाइबर, ह्वाट्सएप यी सबै माध्यममार्फत गाउँघरमा रहेका आफन्त, साथीहरू र टोल छिमेकमा रहने मतदाताहरूलाई नेतृत्व छनोटको चेतना दिन सकिन्छ। उनीहरूलाई सही उम्मेदवार को हो? को निष्ठावान छ? को बोल्ने मात्र हैन, गर्ने पनि छ? भन्ने सवालहरुमा सचेत गराउन सकिन्छ। प्रवासी नेपालीहरूले सामूहिक रूपमा सशक्त सन्देश प्रवाह गर्ने अभियानमा जुट्नुपर्छ। एउटा प्रवासी नेपालीको भोट नभए पनि उसका ५१० आफन्त, साथीभाइहरूमा प्रभाव पर्नेछ। यदि प्रवासबाटै ५० जनाले दिनमा कम्तिमा २२ जना मतदातालाई राम्रो नेतृत्व छान्ने चेतना दिन सके, त्यसले राष्ट्रव्यापी प्रभाव पार्न सक्छ। अब परिवर्तन केवल भोट हाल्नेले होइन, भोट हाल्न नपाउने तर भोट हाल्नेहरूमाझ चेतना फैलाउनेहरूले पनि ल्याउनेछन्। त्यसैले प्रवासी नेपालीहरू अब भ्रमणरत नागरिक हैन, परिवर्तनका अग्रपंक्तिका लडाकु हुन भन्ने प्रमाणित गर्ने समय आएको छ । अब हामी फेरि पनि अघिल्ला चुनावहरूझैँ मौन बस्यौं भने, इतिहासले हामीलाई माफ गर्ने छैन। हाम्रै पुस्ताले फेरि नतिजामा चित्त बुझाएर आलोचना गर्ने हो भने, देशको भविष्य अँध्यारो सुरुङमा प्रवेश गर्नेछ। नेतृत्व बदल्न सक्ने मौका फेरि सजिलै नआउने सम्भावना उच्च रहेको छ। यसपटकको निर्वाचन हाम्रा लागि साँचो अर्थमा चुनावमात्र नभई चुनौती पनि हो। यो चुनौती हो, देशको नेतृत्व बदल्ने कि बदल्ने सपना मात्र देख्ने। यो मौका हो, विश्वास गुमाइसकेका पुराना शक्तिलाई विदा गरेर, नयाँ, निष्ठावान र जिम्मेवार नेतृत्वलाई अघि ल्याउने। अब हल्ला होइन, मतको बलले फैसला गर्ने समय आएको छ। अब चुप लाग्ने होइन, आफ्ना सञ्जाल र प्रभाव प्रयोग गरेर चेतनाको बिजारोपण गर्ने बेला हो। अब गुनासो होइन, सक्रियता चाहिएको छ। प्रवासी नेपालीहरूको सक्रिय भूमिका र युवापुस्ताको नेतृत्वमा आस्था नै अबको परिवर्तनको साँचो आधार बन्न सक्छ। यदि हामीले यो मिसन ८४ लाई गम्भीरतासाथ लियौं भने, देशले नयाँ बाटो पाउनेछ। नत्र फेरि अर्को दशक पछुतोमै बित्नेछ। अब निर्णय हामी सबैको हातमा छ। देशमा परिवर्तन ल्याउने कि गफै मात्र गर्दै जाने। मिसन ८४ सफल बनाउने जिम्मेवारी देशभित्रका नागरिकहरुको मात्रै होइन, देशबाहिर बसेका प्रवासी नेपालीहरूको पनि रहनेछ। त्यसैले अबको राष्ट्रनिर्माणमा हरेक विचार, प्रत्येक सन्देश र हरेक सञ्जाल एकएक इँटा बन्न सक्छ। जागौँ, लेखौँ, भनौँ, फर्किऔँ, चेतना दिऔँ। अब फेरि पनि हामी चुक्यौं भने इतिहासले हाम्रो पुस्तालाई धिकार्ने छ।"
यसरी चुक्दै छौं धानमा,"कृषिप्रधान भनिएको देश नेपालमा ६२ प्रतिशत जनसंख्या कृषि पेसामा संलग्न छ। देशको कुल क्षेत्रफल १,४७,१८१ वर्ग किलोमिटरमध्ये २७ प्रतिशत अर्थात् ४२,२१,००० हेक्टर जमिन खेतीयोग्य छ। त्यसमा पनि २० प्रतिशत अर्थात् ३०,९१,००० हेक्टरमा मात्र खेती गरिएको छ। ७ प्रतिशत अर्थात् १०,३०,००० हेक्टर खेती नगरिएको खेतीयोग्य जमिन नेपालमा छ। खेतीपातीका लागि अनुकूल हावापानी एवं बाली विविधताका लागि प्रचुर सम्भावना रहेर पनि हामी कहाँ चुक्दैछौं ? पेसागत पलायनता किन बढ्दैछ ? आयात किन अकासिँदो छ ? पेचिला सवाल छन्। १० वर्षदेखि सरकारले नीति तथा कार्यक्रममार्फत उत्पादनलाई दोब्बर बढाउने आयात प्रतिस्थापन कृषिको व्यवसायीकरण, यान्त्रीकरण र औद्योगीकरणको रटान लगाउँदै आएको छ। कृषि लगानी दशकजस्ता कर्णप्रिय नीति पनि घोषणा गरेको छ तर यसको ठोस कार्यनीति, कार्ययोजना छैन। नेपाली कृषिको वास्तविक धरातल फरक छ। देशको करिब ४४ लाखको हाराहारी घर परिवारले कृषि कर्म गर्दै आएका छन्। जसमध्ये करिब ४१ लाख घर परिवार पारिवारिक खेती प्रणालीमा छन्। पारिवारिक खेती नेपालको मौलिक खेती प्रणाली हो। यसबाट ८० प्रतिशत खाद्यान्न उत्पादन हुने गरेको छ। अहिलेको अवस्थामा कृषि पेसामा संलग्न हुने भनेको अधिकांश महिला छन्। देशको १९७१ प्रतिशत जमिन मात्र महिलाको नाममा छ। उक्त जमिनमध्ये पनि ११ प्रतिशत मात्र उनीहरूको आफ्नो अधीनमा छ। महिलामैत्री कृषि प्रविधिको विकास हुन सकेको छैन। बैंक तथा वित्तीय संस्थाले उनीहरूलाई पत्याउँदैनन्। नेपालमा १५ लाख हेक्टर जमिनमा धानखेती गरिन्छ। उत्पादनको हिसाबमा विश्वमा नेपाल धान उत्पादन गर्ने १७औं स्थानमा छ तर प्रतिवर्ष धान उत्पादनको क्षेत्रफल विस्तार कम हुँदै गएको छ। विगत ६० को दशकमा चामल निर्यातक कार्यालय राखेर नेपाली स्वस्थ उत्पादन धान चामल निर्यात गर्ने १९८० देखि विस्तार उत्पादन घट्दै गएर देश हाल आयात गर्ने देशमा परिणत भयो। नेपालमा अनुसन्धान किसानको घर खेतसम्म पुगेन। किसानको चाहना र उपभोक्ताको रोजाइ र आवश्यकताअनुसारको धानको जाल विकास गरी उपलब्ध गराउन सकेन। एउटा उदाहरण हेरौं, हाम्रो बजारले मध्यम स्तरको जिरा मसिनो चामल बढी खोज्छ तर नेपालमा हाइब्रिड धान बढी फलाइन्छ। अनि मोटा चामल निकालिन्छ। मसिनो धानको खेती निकै कम गरीन्छ। कृषि प्रधान देशले उपभोक्ताको आवश्यकताअनुसारको धान उत्पादन गर्न सकेको छैन। उल्टै बाहिरबाट किनिन्छ। उत्पादनको हिसाबमा हामीले वार्षिक ४८ लाख टन धान उत्पादन हुन्छ। वार्षिक माग ६० लाख टन हो। मागअनुसार साथै बजारको चाहनाअनुसारको उत्पादन नहुँदा वार्षिक १६ अर्बभन्दा बढी मूल्यको धान चामलको खरिद हुँदै आएको छ। हाल प्रतिहेक्टर २ देखि ३ मेट्रिकटन उत्पादन हुँदै आएको छ। हामीले प्रविधिको उपयोग, सिँचाइको सही व्यवस्थापन गर्न सकेमा प्रतिहेक्टर ५ मेट्रिकटन उत्पादन बनाउन सकिने विज्ञको सुझाव छ। यसले अपुग चामलको मागको आपूर्तिमा सहयोग गर्दछ। सिँचाइ योग्यमा सिँचाइ चाहिने धान, चैतेधान, सुक्खा सहने जातको धानमा विविधीकरण गर्दा धानजन्य खाद्यान्नको सन्तुलनमा हामीलाई समस्या रहँदैन। यसर्थ, साना किसानको विविधीकृत उत्पादन र खाने बानीको सुधार एवं उत्पादनमा आधारित खाद्य सुरक्षाको प्रवर्धन आवश्यक देखिन्छ। उत्पादनका लागि आवश्यक बिउमा नेपालको परनिर्भरता बढ्दो छ। मलखादको उपलब्धता छैन। कृषि प्रसार बरालिएको छ। आयातीत खाद्यवस्तुले बजार बहकिएको छ। स्थानीय उत्पादनले बजार र उचित मूल्य पाउँदैन। उत्पादन गर्ने किसानले भण्डार र प्रशोधनको व्यवस्थाबाट लाभ लिन पाएको छैन। कृषि उत्पादन औजार र बजारमा दिइने अनुदानमा किसानको पहुँच पुगेन। कुराले कृषि बिग्रियो। कृषि भनेको कर्म हो। कृषि पेसा भनेको धर्म हो। धर्म र कर्मको प्रतिफल भनेको उत्पादन, रोजगारी र जीविकोपार्जन हो। कृषि अन्य देश र भूगोलको देखेर नक्कल गर्ने वस्तु पनि होइन, यो त नितान्त हावापानी, किसानको क्षमता, आर्थिक अवस्था, राज्यको नीति नियम, ऐन कानुन र उपभोक्ताको चेतनास्तर र उपयोग क्षमतामा भरपर्ने कुरा हो। त्यसैले कृषिलाई पर निर्भरतामुखी नभई स्थानीय स्रोतसाधन, क्षमता विज्ञता तथा ज्ञान सीपमा केन्द्रित गर्दै समयसापेक्ष परिवर्तन गर्दै लैजानुपर्दछ। अनुदान, लगानी र उत्पादनमा भएको समस्याको नियमन र विश्लेषण गरी सुधार आवश्यक छ। कृषि भूमिको वर्गीकरण, किसानको पहिचान, वर्गीकरण र किसान परिचयपत्रको आधारमा सेवासुविधाको व्यवस्थाका लागि स्थानीय सरकारलाई जिम्मेवार बनाउन सके रूपान्तरणको सुरुवात, उत्पादकत्वको वृद्धि र धान दिवसको सन्दर्भिकता थप बलियो बन्छ। श्रेष्ठ, राष्ट्रिय कृषक समूह महासंघ नेपालका अध्यक्ष हुन्।"
उत्पादनआयातमा धानको अवस्था,"नेपालमा दैनिक ४ करोड र वार्षिक रूपमा ३० अर्बभन्दा बढी रुपैयाँबराबरको चामल आयात हुँदै आएको छ । विगत पाँच वर्षमा अर्थात् आर्थिक वर्ष २०७४७५ देखि आव २०७८७९ सम्ममा भएको धानको उत्पादन तुलनात्मक २०७८७९ सम्मको न्यून उत्पादन भएको जनाइएको छ । धान थन्क्याउने समयमा २०७८ असोज ३१ देखि कात्तिक ३ गतेसम्म हो । तर, आँधीबेहोरी र हावाहुरीसहितको अप्रत्याशित वर्षाले धानमा क्षति पुगेकाले २०७८७९ मा धान उत्पादन घट्न गएको हो । २०७८७९ मा २०७७७८ भन्दा ५ लाख मेट्रिकटन कमको धान उत्पादन भएको छ । यद्यपि, २०७८७९ मा मौसम अनुकूल हुँदा पनि २०७८७९ मा धान उत्पादन घटेको छ । २०७८७९ मा ५१ लाख ३० हजार मेट्रिकटन मात्र उत्पादन भएको देखिन्छ । तर २०७७७८ मा ५६ लाख २१ हजार ७ सय १० मेट्रिकटन धान उत्पादन भएको यियो । २०७७७८ भन्दा २०७८७९ मा ४ लाख ९१ हजार मेट्रिकटन कम धान उत्पादन भएको देखिन्छ । २०७७७८ को तुलनामा धानबाली लगाइएको क्षेत्रफल करिब ४ हजार हेक्टरको वृद्धि भए पनि उत्पादकत्व ९०९ प्रतिशतले कमी आई उत्पादकत्व ३४७ मेट्रिकटन प्रतिहेक्टरमा सीमित हुन पुगेको बताइन्छ । धानकोे उतपादन २०८१ मा ५७ लाख मेट्रिकटन भएको छ । २०७७७८ को तुलनामा २०७८७९ मा गण्डकी प्रदेशमा बाहेक अन्य प्रदेशमा धान उत्पादन घटेको छ । २०७७७८ को तुलनामा सुदूरपश्चिम प्रदेशमा ३१४९ र लुम्बिनी प्रदेशमा १८३८ प्रतिशतले उत्पादन घटेको हो । चैते धानको उत्पादन भने २०७७७८ को तुलनामा ०३३ प्रतिशतले वृद्धि भई ४६८ मेट्रिकटन प्रतिहेक्टर पुगेको देखिन्छ । प्रत्येक वर्ष असारको मध्यमा देशमा राष्ट्रिय धान दिवस मनाउन थालेको १८ वर्ष पुग्न आँटेको छ । मूल त धानको औसत उत्पादकत्व विश्वमै निकै कम ३५ मेट्रिकटन प्रतिहेक्टर रहेको अनुमान छ । एफएओअनुसार सन् २०१८ मा विश्वमा धानको उत्पादकत्व ४७ टन प्रतिहेक्टर रह्यो । नेपाललाई वार्षिक रूपमा करिब ३३ लाख मेट्रिकटन चामल आवश्यक पर्छ। त्यसो त उत्पादन बढे पनि अझै करिब ८ लाख मेट्रिकटन चामल अपुग हुन्छ नै। नेपाल चामलमा आत्मनिर्भर हुन थप १३ लाख मेट्रिकटन धान उत्पादन गर्नुपर्ने देखिन्छ। २०७५७६ मा धानको उत्पादन १२ देखि १३ प्रतिशतले बढ्ने अनुमान रहेको थियो । २०७५७६ मा मनसुनले राम्रो साथ दिएको हँुदा धान उत्पादन यतिले बढ्ने अनुमान गरिएको थियो । पछिल्ला वर्षमा कुल खेतीयोग्य जमिनको क्षेत्रफल ३० लाख ९१ हजार हेक्टर थियो । २०७५७६ मा कुल ५६ लाख १० हजार मेट्रिकटन धान उत्पादन धएको छ । २०७४७५ मा ५१ लाख ५१ हजार मेट्रिकटन चामल उत्पादन भएको थियो । २०७४७५ भन्दा नौ प्रतिशतले धान उत्पादन बढेको थियो । २०७४७५ मा धानको उत्पादकत्व ३५ प्रतिशत रहेकोमा २०७५७६ मा उत्पादकत्व ३६९ प्रतिशत थियो । स्रोतअनुसार नेपालमा २०७४७५ मा १४ लाख ६९ हजार ५ सय ४५ हेक्टरमा धान रोपाइँ भएको थियो । सो धानखेती रोपाइँ भएकोमा ५१ लाख ५१ हजार ९ सय २५ मेट्रिकटन धान उत्पादन भएको थियो । २०७३७४ मा नेपालमा १५ लाख ५२ हजार ४ सय ९६ हेक्टरमा धान रोपाइँ भएकोमा ५२ लाख ३० हजार ३ सय २७ मेट्रिकटन उत्पादन टन उत्पादन भएको थियो । २०७२७३ मा १३ लाख ६२ हजार ९ सय ८ हेक्टर जमिनमा धानखेती भएकोमा सो वर्ष ४२ लाख ९९ हजार ७८ मेट्रिकटन धान उत्पादन भएको थियो । कुल खेतीयोग्य जमिनमध्ये ५० प्रतिशत जमिनमा धानखेती गर्ने गरिन्छ । नेपाल पहाडी देश भएको हुँदा नेपालको अधिकांश जमिन आकाशे सिँचाइमा निर्भर छ । २०७५७६ मा धानको उत्पादन बढ्यो । २०६२६३ देखि २०७२७३ सम्मको ११ वर्ष दुई वर्षमात्रै ५० लाख टन धान उत्पादन भएको थियो । तीन वर्षयता धानको उत्पादन बढेको छ । २०७५७६ मा २०७४७५ भन्दा ४ लाख १२ हजार मेट्रिकटन बढी उत्पादन भएको थियो । यो उत्पादन देशको मागभन्दा अझै झन्डै १० लाख मेट्रिकटन कम हो । धान खेत क्षेत्रफल कम हँुदै गएको भनियो । २०७५७६ मा बेलैमा वर्षा भएको तथा मलको वितरण पनि आवश्यकताअनुसार समयमै हुन सकेकाले उत्पादन बढेको आधिकारिक भनाइ रह्यो । २०७४७५ मा झन्डै २०२४ अर्ब रुपैयाँको चामल आयात भएको थियो । २०७५७६ को चार महिनामै १२ अर्ब रुपैयाँको बढीको चामल आयात भएको थियो । करिब चार लाख मेट्रिकटन बढी उत्पादनले आयात घट्ने देखिँदैन । धान खेतको संरक्षण तथा आधुनिक र दिगो खेती प्रणालीले मात्रै माग धान्नेगरी उत्पादन बढाउन सकिन्छ । वार्षिक ७ लाख मेट्रिकटन रासायनिक मल चाहिन्छ । मागको करिब ५० प्रतिशत पनि मल उपलब्ध हुन सकेको छैन । सरकारले २०७५७६ मा मल खरिद गर्न ६ अर्ब रुपैयाँ विनियोजन गरेको थियो । प्लटिङले धान खेत मासिँदै गएको छ । कुनै वर्ष जिल्ला जिल्लामा पर्याप्त वर्ष नहुँदा किसानले खेत बाँझै राख्नुपर्ने अवस्था आएको देखिन्छ । २०७३७४ मा देशमा धान उत्पादनमा नेपालको इतिहासमै नयाँ रेकर्ड कायम भएको थियो । यसो हुनुमा तराईका १० जिल्लामा महŒवपूर्ण भूमिका भएको बताइन्छ । तराईका खाद्यान्न भण्डारका रूपमा रहेका तराईका १० जिल्लामा समयमै पानी नपरेका कारण विगतका केही वर्षदेखि उत्पादन बढाउन सकिएको थिएन । २०७३७४ मा भने अत्यधिक धान उत्पादन भएको बताइएको थियो । २०७२७३ को तुलनामा २०७३७४ मा समग्र देशमा धानको उत्पादन २१६६ प्रतिशले उत्पादनमा वृद्धि भएर २०७३७४ मा ५२ लाख ३० हजार मेट्रिकटन अर्थात् ५ अर्ब २० करोड केजी धान उत्पादन भएको थियो । यो उत्पादन हालसम्मकै उच्च परिमाण भएको बताइएको थियो । २०७२७३ को तुलनामा २०७३७४ मा करिब ९ लाख मेट्रिकटन बढी धान उत्पादन भएको थियो । पछिल्लो केही वर्षमा धान उत्पादनको हिसाबले निकै तल पुगेका केही जिल्लामा २०७३७४ मा अघिल्लो वर्षमा जति उत्पादन विन्दु नाघेका कारण २०७३७४ मा आश्चर्यजनक रूपमा धानको उत्पादन बढेको बताइएको थियो । कुनै वर्ष उच्च बिउ, मल, प्रविधि र वर्षालगायतका कारण धान उत्पादनले रेकर्ड कायम गरेको बताइन्छ । २०७३७४ भन्दा अघि २०६८६९ मा सबैभन्दा बढी ५० लाख ७२ हजार मेट्रिकटन उत्पादन भएको थियो । २०७०७१ मा ५० लाख ४७ हजार मेट्रिकटन धान उत्पादन भएको थियो । तर, २०७१७२ मा ४७ लाख ८८ हजार मेट्रिकटन धान उत्पादन भएको थियो । उत्पादनमा यसरी सुधार आयो भने चाहिँ नेपाल केही वर्षमा नै खाद्यान्नमा आत्मनिर्भर बन्नेछ । नेपालमा दैनिक ४ करोड र वार्षिक रूपमा ३० अर्बभन्दा बढी रुपैयाँबराबरको चामल आयात हँुदै आएको छ । नेपाललाई वार्षिक रूपमा करिब ३३ लाख मेट्रिकटन चामल आवश्यक पर्छ । त्यसो त उत्पादन बढे पनि अझै करिब ८ लाख मेट्रिकटन चामल अपुग हुन्छ नै । नेपाल चामलमा आत्मनिर्भर हुन थप १३ लाख मेट्रिकटन धान उत्पादन गर्नुपर्ने देखिन्छ । उन्नत जातका धानले धेरै उत्पादन दिए पनि रासायनिक मल बढी आवश्यक पर्ने र घरैमै फलेको बिउले काम नगर्ने समस्या किसानले भोग्दै आएका छन् । कुनै वर्ष वर्षासँगै विभिन्न जिल्लामा अधिकांश नदीखोलानालाहरूमा आएको बाढीले कैयौं हेक्टरमा लगाइएको धानबाली डुबानमा पर्दै आएको छ । धानको उत्पादन बढ्नुमा धान बालीमा विभिन्न समयमा पर्याप्त वर्षा हुनु, रसायन मलको आपूर्ति बढ्नु, प्राकृतिक प्रकोप नहुनु, रोपाइँ क्षेत्रफत्र बढी हुनु, वर्णशंकर जातका धानको क्षेत्रफल बढ्नु र कृषि आधुनिक परियोजना ७ वटा र ३ सुपर जोनबाट बृहत् रूपमा कार्यक्रम सञ्चालन हुनु हो भनिन्छ । रेग्मी, व्यापार तथा निकासी प्रवर्धन केन्द्रका पूर्वनायब कार्यकारी निर्देशक हुन् ।"
एसईईपछि सीप हातमा रोजगारी साथमा,"माध्यमिक शिक्षा परीक्षा (एसईई)को नतिजा प्रकाशनपछि उच्च शिक्षा अध्ययनका लागि कुुन विषय, कहाँ र कसरी पढ्ने ? यसमा विद्यार्थी र अभिभावकबीच खुल्दुली हुनु स्वाभाविकै हो । भर्खरै एसईई उत्तीर्ण अल्लारे उमेरका विद्यार्थीले लहैलहैमा लागेर पढ्ने विषय र शिक्षणसंस्था हचुवामा छान्दा पढाइ ओल्लो घाट न पल्लो तिर भएर हण्डर खाएका धेरै उदाहरण छन् । श्रम बजारमा तीव्र प्रतिस्पर्धा भएको आजको विश्वमा हरेक क्षेत्रमा अवसर र चुनौतीहरू थपिँदै गएका छन् । यस्तो बदलिँदो परिवेशको चुनौतीपूर्ण श्रम बजारमा खरो प्रतिस्पर्धा गर्न समयको मागअनुसार अध्ययन विषयको छनोट होस पुर्याउनुपर्छ । प्राविधिक शिक्षाले सीप हातमा रोजगार साथमा भन्ने मान्यतालाई सार्थक बन्छ । भर्खर एसईई उत्तीर्ण गरेका युवा उमेरमा प्रवेश उन्मुख जनशक्तिलाई बेलैमा उनीहरूको रुचि, क्षमता र स्वदेश तथा विदेशको श्रम बजारको मागअनुसारको प्राविधिक शिक्षा दिन सक्नुपर्छ । आकर्षण र अवसर प्रदान गर्न सकेमात्र बेरोजगारी समस्याको समाधान हुनेछ । जसले देश विकासमा जुट्ने वातावरण पनि बनाउँछ । हाम्रोजस्तो विकासोन्मुख देशका लागि विभिन्न विधामा उच्च तथा मध्यम कोटीका प्राविधिक ज्ञान भएका जनशक्तिको खाँचो पर्नु स्वाभाविकै हो । समृद्ध नेपाल सुखी नेपाली भन्ने राष्ट्रिय आकांक्षा पूरा गर्न आवश्यक प्राविधिक जनशक्ति उत्पादनतर्फ बेलैमा ध्यान दिनुको विकल्प छैन । नेपालमा पनि प्राविधिक शिक्षाको विकास विस्तारमा तीव्रता आएको पाइन्छ । आर्थिक वर्ष २०८०८१ देखि सीटीभीटीअन्तर्गतका आंगिक प्राविधिक शिक्षालय प्रदेश सरकार माताहतमा हस्तान्तरण र स्थानीय तहसमेतको साझेदारीमा शिक्षण संस्था सञ्चालनको नीति ल्याएको छ । मानव स्रोत विकास केन्द्रले सामुदायिक विद्यालयमा कक्षा ९१२ को लागि प्राविधिक धारसमेत सञ्चालन गर्दै आएको छ । विद्यार्थीको चाहना र क्षमताअनुसारको पठनपाठनलाई व्यवस्थापन कसरी गर्न सकिएला ? शिक्षण संस्था सञ्चालकहरूको चिन्ता र चिन्तनको विषय बन्नुपर्छ । गुणस्तरीय पठनपाठन तर्जुमाका लागि ककसले केके भूमिका निर्वाह गर्नुपर्ला ? जस्ता प्रश्नको जवाफ खोज्न विद्यार्थी, अभिभावक शिक्षण संस्था तथा राज्यबीचको सहकार्यबाट गम्भीरतापूर्वक समयमै दूरदर्शी निष्कर्षमा पुग्नुपर्छ । यसका लागि सरकार र सरोकार पक्षले जिम्मेवारी इमान्दारीपूर्वक निर्वाह गर्न चुक्नु हुँदैन । एसईई पार भएका विद्यार्थीलाई श्रमबजारमा प्रतिस्पर्धा गर्न सक्ने नागरिक बनाउने शिक्षा प्रदान गर्नेतर्फ समयमै आवश्यक सल्लाह र सहयोग गर्न सरकार र सरोकारवाला पक्षले कञ्जुस्याइँ गर्नु हुँदैन । जे विषय जहाँ पढे पनि केही मानवीय र अत्यावश्यक साझा गुणको विकास गर्न भने चुक्नु हुन्न । जसमा सिर्जनशील, लगनशील, सीपयुक्त, स्मार्ट, ऊर्जावान्, लगनशील, नेतृत्व क्षमता भएको, टीमवर्क गर्न सिपालु, प्रभावकारी सञ्चार कला भएको, समयको व्यवस्थापन गर्न सक्ने उत्साही तथा आत्मविश्वासी व्यक्तिले हरेक क्षेत्रमा सफलता चुम्न सक्छ भन्ने तर्फ हेक्का राख्नु जरुरी छ । विद्यार्थी आफैंलाई मात्र आफ्नो खुबी यथार्थमा थाहा हुन्छ । त्यसकारण आफूले कक्षा १ देखि १० सम्म पढेको अनुभवका आधारमा मात्र उच्च शिक्षाका लागि विषय छान्ने निर्णय गर्नुपर्छ । कुनै पनि विषय सानो हुँदैन । आफूले पढेको विषयमा सतही ज्ञान मात्र नगरेर विशेषज्ञता हासिल गर्नुपर्छ । भविष्यमा अपनाउने पेसा, त्यसका लागि श्रमबजारको माग तथा आफूले छानेको विषय पढ्न चाहिने लगानी, समयावधि, आर्थिक क्षमता आदिका बारेमा यथार्थपरक भएर गम्भीर विश्लेषण गर्नुका साथै अभिभावकसँग धक फुकाएर छलफल गरेर मात्र पढ्ने विषय र शिक्षण संस्था छनोटको निष्कर्षमा पुग्नु बुद्धिमानी कदम हो । अभिभावकलाई विद्यार्थीको चालचलन, योग्यता र क्षमताबारे अरूलाई भन्दा बढी थाहा हुन्छ । छोराछोरीको इच्छाविपरीतका विषय जबर्जस्ती पढ्न लाउँदा निरन्तर असफलताका कारण मानसिक तनावले आत्महत्यासमेतका अप्रिय घटना हुने गरेको पाइन्छ । त्यसकारण छोराछोरीको क्षमता र रुचिअनुसारको विषय छनोट गर्न बाबुआमाले मित्रवत् सहजकर्ताको भूमिका निर्वाह गर्नुपर्छ । उनीहरूको भावनाको कदर गर्दै अध्ययन गरेको विषयगत उपलब्धिहरूको आधारमा मात्रै विषय छनोट गर्न प्रोत्साहित गरिनुपर्छ । जसले गर्दा भविष्यमा आफूले पढेको विषयमा विशेषज्ञता हासिल गर्न उनीहरू सक्षम होउन् । छोराछोरीको विगतको शैक्षिक उपलब्धि पृष्ठभूमि जान्न शिक्षण संस्थासँग सम्पर्क गरेमा अझ सार्थक हुन्छ । त्यस्तै एक जिम्मेवार अभिभावकले आर्थिक हैसियतलाई ख्याल गर्दै पढाउने शिक्षण संस्थाको प्रचारप्रसारको वास्तविक धरातलसमेतको अध्ययन अवलोकन गरेर मात्र शिक्षण संस्था छनोट गरेका खण्डमा पछि पछुताउनु नपर्ला । शिक्षा प्रदान गर्ने सामाजिक एवं परोपकारी दायित्व लिएका शिक्षण संस्थाले पनि साधनस्रोत र शैक्षिक उपलब्धिको हैसियतबारे पारदर्शी रूपमा नढाँटी इमान्दारीपूर्वक जानकारी गराउनुपर्छ । किनकि मानवीय संसाधन विकास गर्ने अभिभारा लिएकाले यदि त्यसमा हेलचेक्याइँ भएमा व्यक्ति समाज र अन्ततोगत्वा देशलाई नै धोका दिएको ठहर्छ । त्यसकारण त्यस्तो दूरगामी असर पार्ने शिक्षण संस्थाले क्षणिक लाभका लागि बेइमानी गरेमा प्रकारान्तरमा स्वयंका लागि आत्मघाती कदम नहोला भन्न सकिन्न । अतः प्रचलित नीति नियमलाई इमान्दारीपूर्वक अनुसरण गरी कुशल व्यवस्थापन गर्ने शिक्षण संस्थाले निश्चय नै भविष्यमा ख्याति कमाउन सफल हुन्छ । सार्थक दूरदर्शी सोच राखेरमात्रै अनुशासित वातावरणमा शिक्षणसंस्था सञ्चालन गर्नुपर्छ । भनिन्छ, बाली लगाउन कम्तीमा ६ महिनाको, फलफूल रोप्न १० वर्षको र मान्छेलाई शिक्षित बनाएर सफल नागरिक बनाउन एक सय वर्षको योजना बनाउनुपर्छ । संस्थाले लक्ष्य निर्विवाद हासिल गर्न व्यवस्थापनलाई चुस्तदुरुस्त राख्दै सेवाग्राहीको विश्वास जित्नुपर्छ । विद्यार्थी, शिक्षक, अभिभावकको आस्था र विश्वासको केन्द्रको रूपमा संस्थालाई स्थापित गर्ने लक्ष्यबाट संस्था निर्देशित हुनुपर्छ । विद्यार्थीको भविष्यलाई सर्वोपरि मानेर शैक्षणिक कार्यक्रमहरू सञ्चालन गरिनुपर्छ । त्यसका लागि राज्यको सहयोग र सकारात्मक नीति नियम अपरिहार्य हुन्छ । गरिब जेहेन्दार विद्यार्थीका लागि छात्रवृत्तिको व्यवस्था राज्य तथा शिक्षणसंस्थाले गर्नका साथै अन्य सरकारी गैरसरकारी र राष्ट्रिय, अन्तर्राष्ट्रिय बिभिन्न निकायबाट प्रदान गरिने छात्रवृत्तिबारे यथार्थ जानकारी सहज रूपमा सबैलाई उपलब्ध हुने व्यवस्था गर्नुपर्छ । सञ्चालित उच्च माविहरूको संख्यात्मक तथा गुणात्मक अवस्थाको अनुगमन निरीक्षणलाई सशक्त बनाउनुपर्ने देखिन्छ । तोकिएका सेवासर्तअनुसार विद्यालय सञ्चालन भएका छन् कि छैनन् ? निरन्तर अनुगमन अपरिहार्य हुन्छ । शुल्कको पारदर्शिता एवं औचित्य पुष्टि गराउने व्यवस्था हुनुपर्छ । विद्यालयलाई विद्यार्थीको उपलब्धिप्रति जवाफदेही बनाउन राज्य र स्वयं सेवाग्राही चनाखो हुनुपर्छ । विद्यार्थीलाई कहरले भन्दा पनि रहरले पढ्ने विषय र शिक्षण संस्थामा भर्ना गर्नु बुद्धिमानी हुन्छ । कार्की, नेपाल सरकारका पूर्वउपसचिव हुन् ।"
"खेलाडी, प्रशिक्षक तथा खेलपत्रकारलाई राष्ट्रिय खेलकुद सम्मान पुरस्कार","काठमाडौं : युवा तथा खेलकुद मन्त्रालयले प्रदान गर्ने राष्ट्रिय खेलकुद सम्मान २०८१ तथा खेलकुद पत्रकारिता पुरस्कार वितरण गरिएको छ। युवा तथा खेलकुद मन्त्रालयमा आयोजित एक कार्यक्रममा खेलाडी, प्रशिक्षक तथा पत्रकारहरूलाई सम्मान गरिएको हो। राष्ट्रिय खेलकुद सम्मानबाट खेलाडी, प्रशिक्षक, निर्णायक र चिकित्सक ९ जनालाई जनही १ लाख रुपैयाँसहित सम्मानपत्र प्रदान गरियो। सम्मानित हुनेमा खेलाडीमा मानमती विष्ट (कबड्डी), प्रेम बहादुर लिम्बु (तेक्वान्दो), वीर बहादुर महरा (तेक्वान्दो), अनुजा कुलुङ राई (कबड्डी), दिपा शाही (फुटबल), भरत सिंह महता (पारा तेक्वान्दो) रहेका छन्। प्रशिक्षकमा पारा तेक्वान्दोका कविराज नेगी लामा सम्मानित भए। खेल चिकित्सक तर्फ राजु डंगोल महर्जन र धनकुमार मैनालीले खेल निर्णायकको रुपमा सम्मान ग्रहण गरे। त्यस्तै खेलकुद पत्रकारिताको क्षेत्रमा उल्लेखनीय योगदान गर्ने पत्रकारमा नयाँ पत्रिकामा कार्यरत श्रीलोचन राजोपाध्याय लाई खेलकुद पत्रकारिता सम्मान प्रदान गरियो। खेलकुद पत्रकार प्रोत्साहन पुरस्कार अन्तर्गत विभिन्न प्रदेशका ९ जना पत्रकारलाई सम्मान गरिएको हो। सम्मानित पत्रकारहरूमा मुकुन्द घिमिरे (कोशी), शरद चन्द्र भट्टराई (मधेश), विक्रम कुमार बानियाँ (बागमती), दिनानाथ बराल (गण्डकी), स्वस्तिक श्रेष्ठ (लुम्बिनी), दिनेश कुमार बुढा (कर्णाली), दिनेश बहादुर विष्ट (सुदूरपश्चिम), नमिता दाहाल (समावेशी महिला) र रुपा गहतराज (समावेशी) रहेका छन्। यो कार्यक्रम अघि युवा तथा खेलकुद मन्त्रालयले राष्ट्रिय खेलकुद नीति २०८२ पनि सार्वजनिक गरेको थियो।"
रसिला तामाङलाई माउन्ट पोपा अल्ट्रा म्याराथनको उपाधि,काठमाडौं (अन्नपूर्ण) : अल्ट्रा रनर रसिला तामाङले माउन्ट पोपा अल्ट्रा म्याराथनको उपाधि जितेकी छन्। म्यानमारमा भएको ५० किलोमिटर दुरीको अल्ट्रा रनमा रसिलाले पुरुष धावकहरूलाई समेत पछाडि पार्दै ओभरअलमै पहिलो भएकी हुन्। सन् २०२३ मा भएको एसिया ट्रायल मास्टर्स महिला च्याम्पियनसिपमा पहिलो स्थान हासिल गरेर इतिहास बनाएकी रसिलाले ६ घन्टा १८ मिनट ५१ सकेन्डमा दौड पूरा गरिन्। रसिलाले जितपछि कोरोस घडीसहित अन्य गिफ्ट ह्याम्पर प्राप्त गरिन्। सोही दूरीमा पुरुषतर्फ पहिलो स्थान हासिल गर्ने पाइङ ओले सात घन्टा ३८ मिनेट ४२ सकेन्ड समय लगाएका थिए। महिलातर्फ दोस्रो हुने यीयीले नौ घन्टा नौ सकेन्डमा दौड पूरा गरिन्। साराह सेङ तेस्रो भइन्। पुरुषतर्फ ज्याक स्पिड दोस्रो र अङ टुन लिन तेस्रो स्थानमा रहे। यस जितसँगै रसिलाले अक्टोबर ४ तारिखमा भियतनाममा हुने एटीएम च्याम्पियनसिप फाइनलमा चयन भएकी छन्। रसिलाले जितपछि ओभरअलमै जित प्राप्त गर्दा निकै खुसी लागेको बताइन्। उनले व्यवस्थित रुपमा रेस आयोजना गरेको भन्दै आयोजकको प्रशंसा पनि गरेकी थिइन्।
राष्ट्रिय खेलकुद नीति २०८२ सार्वजनिक,"काठमाडौं : युवा तथा खेलकुद मन्त्रालयले राष्ट्रिय खेलकुद नीति २०८२ सार्वजनिक गरेको छ। सोमबार मन्त्रालयमा पत्रकार सम्मेलन गर्दै खेलकुद मन्त्री तेजुलाल चौधरीले राष्ट्रिय खेलकुद नीति सार्वजनिक गरेका हुन्। मन्त्रिपरिषदको यही असार ९ गते बसेको बैठकले उक्त नीति स्वीकृत गरिएको थियो। खेलकुदलाई जनजीवनको अभिन्न अंगका रूपमा विकास गरि स्वस्थ, सक्षम र अनुशासित जनशक्ति तयार गरि राष्ट्र निर्माणमा योगदान पुराउने उदेश्यका साथ राष्ट्रिय खेलकुद नीति २०८२ तयार गरिएको मन्त्री चौधरीले बताए। उनले संघ, प्रदेश र स्थानीय तह बीचको समन्वय र सहकार्यमा खेलकुद क्षेत्रको विकास र विस्तार गर्ने लक्ष्य रहेको उल्लेख गरे। खेलकुद नीतिमा २२ वटा रणनीतिका साथै ९२ वटा कार्यनीति समेटिएको मन्त्रालयले जनाएको छ। नीतिको प्रभावकारी कार्यान्वयनका लागि राष्ट्रिय खेलकुद अनुगमन समिति गठन गरिने मन्त्री चौधरीले बताए।"
उत्पादनआयातमा धानको अवस्था,"नेपालमा दैनिक ४ करोड र वार्षिक रूपमा ३० अर्बभन्दा बढी रुपैयाँबराबरको चामल आयात हुँदै आएको छ । विगत पाँच वर्षमा अर्थात् आर्थिक वर्ष २०७४७५ देखि आव २०७८७९ सम्ममा भएको धानको उत्पादन तुलनात्मक २०७८७९ सम्मको न्यून उत्पादन भएको जनाइएको छ । धान थन्क्याउने समयमा २०७८ असोज ३१ देखि कात्तिक ३ गतेसम्म हो । तर, आँधीबेहोरी र हावाहुरीसहितको अप्रत्याशित वर्षाले धानमा क्षति पुगेकाले २०७८७९ मा धान उत्पादन घट्न गएको हो । २०७८७९ मा २०७७७८ भन्दा ५ लाख मेट्रिकटन कमको धान उत्पादन भएको छ । यद्यपि, २०७८७९ मा मौसम अनुकूल हुँदा पनि २०७८७९ मा धान उत्पादन घटेको छ । २०७८७९ मा ५१ लाख ३० हजार मेट्रिकटन मात्र उत्पादन भएको देखिन्छ । तर २०७७७८ मा ५६ लाख २१ हजार ७ सय १० मेट्रिकटन धान उत्पादन भएको यियो । २०७७७८ भन्दा २०७८७९ मा ४ लाख ९१ हजार मेट्रिकटन कम धान उत्पादन भएको देखिन्छ । २०७७७८ को तुलनामा धानबाली लगाइएको क्षेत्रफल करिब ४ हजार हेक्टरको वृद्धि भए पनि उत्पादकत्व ९०९ प्रतिशतले कमी आई उत्पादकत्व ३४७ मेट्रिकटन प्रतिहेक्टरमा सीमित हुन पुगेको बताइन्छ । धानकोे उतपादन २०८१ मा ५७ लाख मेट्रिकटन भएको छ । २०७७७८ को तुलनामा २०७८७९ मा गण्डकी प्रदेशमा बाहेक अन्य प्रदेशमा धान उत्पादन घटेको छ । २०७७७८ को तुलनामा सुदूरपश्चिम प्रदेशमा ३१४९ र लुम्बिनी प्रदेशमा १८३८ प्रतिशतले उत्पादन घटेको हो । चैते धानको उत्पादन भने २०७७७८ को तुलनामा ०३३ प्रतिशतले वृद्धि भई ४६८ मेट्रिकटन प्रतिहेक्टर पुगेको देखिन्छ । प्रत्येक वर्ष असारको मध्यमा देशमा राष्ट्रिय धान दिवस मनाउन थालेको १८ वर्ष पुग्न आँटेको छ । मूल त धानको औसत उत्पादकत्व विश्वमै निकै कम ३५ मेट्रिकटन प्रतिहेक्टर रहेको अनुमान छ । एफएओअनुसार सन् २०१८ मा विश्वमा धानको उत्पादकत्व ४७ टन प्रतिहेक्टर रह्यो । नेपाललाई वार्षिक रूपमा करिब ३३ लाख मेट्रिकटन चामल आवश्यक पर्छ। त्यसो त उत्पादन बढे पनि अझै करिब ८ लाख मेट्रिकटन चामल अपुग हुन्छ नै। नेपाल चामलमा आत्मनिर्भर हुन थप १३ लाख मेट्रिकटन धान उत्पादन गर्नुपर्ने देखिन्छ। २०७५७६ मा धानको उत्पादन १२ देखि १३ प्रतिशतले बढ्ने अनुमान रहेको थियो । २०७५७६ मा मनसुनले राम्रो साथ दिएको हँुदा धान उत्पादन यतिले बढ्ने अनुमान गरिएको थियो । पछिल्ला वर्षमा कुल खेतीयोग्य जमिनको क्षेत्रफल ३० लाख ९१ हजार हेक्टर थियो । २०७५७६ मा कुल ५६ लाख १० हजार मेट्रिकटन धान उत्पादन धएको छ । २०७४७५ मा ५१ लाख ५१ हजार मेट्रिकटन चामल उत्पादन भएको थियो । २०७४७५ भन्दा नौ प्रतिशतले धान उत्पादन बढेको थियो । २०७४७५ मा धानको उत्पादकत्व ३५ प्रतिशत रहेकोमा २०७५७६ मा उत्पादकत्व ३६९ प्रतिशत थियो । स्रोतअनुसार नेपालमा २०७४७५ मा १४ लाख ६९ हजार ५ सय ४५ हेक्टरमा धान रोपाइँ भएको थियो । सो धानखेती रोपाइँ भएकोमा ५१ लाख ५१ हजार ९ सय २५ मेट्रिकटन धान उत्पादन भएको थियो । २०७३७४ मा नेपालमा १५ लाख ५२ हजार ४ सय ९६ हेक्टरमा धान रोपाइँ भएकोमा ५२ लाख ३० हजार ३ सय २७ मेट्रिकटन उत्पादन टन उत्पादन भएको थियो । २०७२७३ मा १३ लाख ६२ हजार ९ सय ८ हेक्टर जमिनमा धानखेती भएकोमा सो वर्ष ४२ लाख ९९ हजार ७८ मेट्रिकटन धान उत्पादन भएको थियो । कुल खेतीयोग्य जमिनमध्ये ५० प्रतिशत जमिनमा धानखेती गर्ने गरिन्छ । नेपाल पहाडी देश भएको हुँदा नेपालको अधिकांश जमिन आकाशे सिँचाइमा निर्भर छ । २०७५७६ मा धानको उत्पादन बढ्यो । २०६२६३ देखि २०७२७३ सम्मको ११ वर्ष दुई वर्षमात्रै ५० लाख टन धान उत्पादन भएको थियो । तीन वर्षयता धानको उत्पादन बढेको छ । २०७५७६ मा २०७४७५ भन्दा ४ लाख १२ हजार मेट्रिकटन बढी उत्पादन भएको थियो । यो उत्पादन देशको मागभन्दा अझै झन्डै १० लाख मेट्रिकटन कम हो । धान खेत क्षेत्रफल कम हँुदै गएको भनियो । २०७५७६ मा बेलैमा वर्षा भएको तथा मलको वितरण पनि आवश्यकताअनुसार समयमै हुन सकेकाले उत्पादन बढेको आधिकारिक भनाइ रह्यो । २०७४७५ मा झन्डै २०२४ अर्ब रुपैयाँको चामल आयात भएको थियो । २०७५७६ को चार महिनामै १२ अर्ब रुपैयाँको बढीको चामल आयात भएको थियो । करिब चार लाख मेट्रिकटन बढी उत्पादनले आयात घट्ने देखिँदैन । धान खेतको संरक्षण तथा आधुनिक र दिगो खेती प्रणालीले मात्रै माग धान्नेगरी उत्पादन बढाउन सकिन्छ । वार्षिक ७ लाख मेट्रिकटन रासायनिक मल चाहिन्छ । मागको करिब ५० प्रतिशत पनि मल उपलब्ध हुन सकेको छैन । सरकारले २०७५७६ मा मल खरिद गर्न ६ अर्ब रुपैयाँ विनियोजन गरेको थियो । प्लटिङले धान खेत मासिँदै गएको छ । कुनै वर्ष जिल्ला जिल्लामा पर्याप्त वर्ष नहुँदा किसानले खेत बाँझै राख्नुपर्ने अवस्था आएको देखिन्छ । २०७३७४ मा देशमा धान उत्पादनमा नेपालको इतिहासमै नयाँ रेकर्ड कायम भएको थियो । यसो हुनुमा तराईका १० जिल्लामा महŒवपूर्ण भूमिका भएको बताइन्छ । तराईका खाद्यान्न भण्डारका रूपमा रहेका तराईका १० जिल्लामा समयमै पानी नपरेका कारण विगतका केही वर्षदेखि उत्पादन बढाउन सकिएको थिएन । २०७३७४ मा भने अत्यधिक धान उत्पादन भएको बताइएको थियो । २०७२७३ को तुलनामा २०७३७४ मा समग्र देशमा धानको उत्पादन २१६६ प्रतिशले उत्पादनमा वृद्धि भएर २०७३७४ मा ५२ लाख ३० हजार मेट्रिकटन अर्थात् ५ अर्ब २० करोड केजी धान उत्पादन भएको थियो । यो उत्पादन हालसम्मकै उच्च परिमाण भएको बताइएको थियो । २०७२७३ को तुलनामा २०७३७४ मा करिब ९ लाख मेट्रिकटन बढी धान उत्पादन भएको थियो । पछिल्लो केही वर्षमा धान उत्पादनको हिसाबले निकै तल पुगेका केही जिल्लामा २०७३७४ मा अघिल्लो वर्षमा जति उत्पादन विन्दु नाघेका कारण २०७३७४ मा आश्चर्यजनक रूपमा धानको उत्पादन बढेको बताइएको थियो । कुनै वर्ष उच्च बिउ, मल, प्रविधि र वर्षालगायतका कारण धान उत्पादनले रेकर्ड कायम गरेको बताइन्छ । २०७३७४ भन्दा अघि २०६८६९ मा सबैभन्दा बढी ५० लाख ७२ हजार मेट्रिकटन उत्पादन भएको थियो । २०७०७१ मा ५० लाख ४७ हजार मेट्रिकटन धान उत्पादन भएको थियो । तर, २०७१७२ मा ४७ लाख ८८ हजार मेट्रिकटन धान उत्पादन भएको थियो । उत्पादनमा यसरी सुधार आयो भने चाहिँ नेपाल केही वर्षमा नै खाद्यान्नमा आत्मनिर्भर बन्नेछ । नेपालमा दैनिक ४ करोड र वार्षिक रूपमा ३० अर्बभन्दा बढी रुपैयाँबराबरको चामल आयात हँुदै आएको छ । नेपाललाई वार्षिक रूपमा करिब ३३ लाख मेट्रिकटन चामल आवश्यक पर्छ । त्यसो त उत्पादन बढे पनि अझै करिब ८ लाख मेट्रिकटन चामल अपुग हुन्छ नै । नेपाल चामलमा आत्मनिर्भर हुन थप १३ लाख मेट्रिकटन धान उत्पादन गर्नुपर्ने देखिन्छ । उन्नत जातका धानले धेरै उत्पादन दिए पनि रासायनिक मल बढी आवश्यक पर्ने र घरैमै फलेको बिउले काम नगर्ने समस्या किसानले भोग्दै आएका छन् । कुनै वर्ष वर्षासँगै विभिन्न जिल्लामा अधिकांश नदीखोलानालाहरूमा आएको बाढीले कैयौं हेक्टरमा लगाइएको धानबाली डुबानमा पर्दै आएको छ । धानको उत्पादन बढ्नुमा धान बालीमा विभिन्न समयमा पर्याप्त वर्षा हुनु, रसायन मलको आपूर्ति बढ्नु, प्राकृतिक प्रकोप नहुनु, रोपाइँ क्षेत्रफत्र बढी हुनु, वर्णशंकर जातका धानको क्षेत्रफल बढ्नु र कृषि आधुनिक परियोजना ७ वटा र ३ सुपर जोनबाट बृहत् रूपमा कार्यक्रम सञ्चालन हुनु हो भनिन्छ । रेग्मी, व्यापार तथा निकासी प्रवर्धन केन्द्रका पूर्वनायब कार्यकारी निर्देशक हुन् ।"
"पेट्रोलको मूल्य लिटरमा पाँच रुपैयाँ बढ्यो, डिजेल र मट्टितेलमा पनि मूल्य वृद्धि",काठमाडौं : नेपाल आयल निगमले पेट्रोलियम पदार्थको मूल्य बढाएको छ। निगम सञ्चालक समितिको बैठकले पेट्रोलको मूल्य प्रतिलिटर पाँच रुपैयाँ तथा डिजेल र मट्टितेलको मूल्य प्रतिलिटर चार रुपैयाँले बढाउने निर्णय गरेको हो। नयाँ मूल्यसूची अनुसार पेट्रोल प्रतिलिटर १६५ रुपैयाँ र डिजेल तथा मट्टितेलको मूल्य प्रतिलिटर १४९ रुपैयाँ कायम भएको छ। हवाइ इन्धनमा पनि प्रतिकिलो लिटर ५१ डलर वृद्धि भएको छ। नयाँ मूल्य राति १२ बजेदेखि लागू हुने छ।
"नेप्से परिसूचक एकल अंकले बढ्यो,कारोबार रकम घट्यो","काठमाडौं : सेयर कारोबार साताको दोस्रो दिन सोमबार नेप्से परिसूचक एकल अंकले बढेर बन्द भएको छ। नेप्से परिसूचक ९१९ अंकले बढेर २६३१४८ विन्दुमा अडिएको छ। नेप्से बढे पनि कारोबार रकम भने आइतबारको तुलनामा घटेको छ। यसदिन ३१८ स्क्रिप्सको १ करोड ४१ लाख ७२ करोड ५३५ कित्ता सेयर ६ अर्ब ३८ करोड ७२ लाख ७ हजार १५ रुपैयाँमा खरिदबिक्री भए। आइतबार ७ अर्ब १२ करोड मूल्य बराबरको सेयर कारोबार भएको थियो। आज कुनै पनि कम्पनीको सेयर सकारात्मक सर्किट लेभलमा कारोबार भएन। राप्ति हाइड्रोपावर एण्ड जनरल कन्स्ट्रक्सनको सेयर ९९७ प्रतिशतले बढ्दा धवलागिरी लघुवित्त वित्तीय संस्थाको ९८० र विन नेपाल लघुवित्त वित्तीय संस्थाको ९१६ प्रतिशतले बढ्यो। कारोबार रकमका आधारमा साहस उर्जा शीर्षस्थानमा रह्यो। सो कम्पनीको ३६ करोड मूल्य बराबरको सेयर कारोबार भयो। सानिमा माइ हाइड्रोपावरको ३१ करोडको सेयर कारोबार हुँदा बुटवल पावरको ३० करोड,सप्तकोशी डेभलपमेन्ट बैंकको २५ करोड र एनआरएन इन्फ्रास्टक्चर एण्ड डेभलपमेन्टको २२ करोडको सेयर कारोबार भयो। कारोबारमा आएकामध्ये १४५ स्टक्सको मूल्य बढ्दा १०३ वटाको घट्यो। चार समूहको उपसूचक घट्दा अन्य समूहको उपसूचक सकारात्मक देखिएका छन्। यसदिन मनु एण्ड प्रो समूहको उपसूचक सर्वाधिक १६३ प्रतिशतले बढ्यो।"
सिनामंगल हवाई इन्धन डिपो स्थानान्तरणको डीपीआर अन्तिम चरणमा,"काठमाडौं : सिनामंगलस्थित हवाई इन्धन डिपोलाई स्थानान्तरण गर्ने विस्तृत योजना तयार पार्ने काम अन्तिम चरणमा पुगेको छ। पुल्चोकस्थित इन्जिनियरिङ अध्ययन संस्थानको कन्सल्टेन्सी सेवाले यो विस्तृत आयोजना प्रतिवेदन (डीपीआर) तयार गर्दैछ। यो योजनाको मस्यौदा (ड्राफ्ट) प्रतिवेदन निगमले असारको पहिलो सातामै प्राप्त गरिसकेको छ। संस्थान र निगमबीच २०८१ साल मंसिर ५ गते सम्झौता भएको थियो, जसअनुसार ६ महिनाभित्र डीपीआर तयार गरी बुझाउनुपर्ने छ। सोहीअनुसार असार २७ गते संस्थानले अन्तिम प्रतिवेदन बुझाउने तयारी गरेको छ। डिपो प्रमुख इन्जिनियर प्रदीपकुमार यादवका अनुसार सबै प्रक्रिया योजनाअनुसार अगाडि बढिरहेको छ। डिपो अत्याधुनिक प्रविधिमा आधारित हुनेछ। डीपीआर तयार पार्ने कामका लागि दुई पक्षबीच १ करोड ९८ लाख ८४ हजार १ सय ८३ रुपैयाँ ७३ पैसामा सम्झौता भएको हो। त्रिभुवन अन्तर्राष्ट्रिय विमानस्थलस्थित सिनामंगल हवाई इन्धन डिपोलाई स्थानान्तरण गर्ने नेपाल सरकार मन्त्रिपरिषद्को २०८१ साउन २८ गते निर्णय गरेको थियो। उक्त डिपो एकातिर विमानस्थलको रनवेनजिक भएको र अर्कोतिर बस्तीनजिक रहेकाले सरकारले सार्ने निर्णय गरेको हो। विमानस्थल विस्तार गुरुयोजनाले पनि डिपो सार्नुपर्ने सुझाएको थियो। नेपाल नागरिक उड्डयन प्राधिकरण (क्यान) अन्तर्गतको हवाई यातायात क्षमता अभिवृद्धि आयोजनासँग समन्वय गर्दै डिपो स्थानान्तरणको काम अघि बढाइएको प्रमुख यादवले बताए। नेपाल आयल निगमअन्तर्गतको करिब ५० वर्ष पुरानो यो सिनामंगल हवाई इन्धन डिपोको भण्डारणा क्षमता ७ हजार ६ सय ६० किलोलिटर छ। हाल यहाँबाट दैनिक ४ सय किलोलिटर हवाई इन्धन बिक्री वितरण हुँदै आएको छ। यो डिपोमा १ हजार ६ सय किलोलिटरका तीनवटा, ७ सय ६० किलोलिटरका ३ वटा र ७० किलोलिटर क्षमताका ८ वटा इन्धन भण्डारण ट्यांकी छन्। यो डिपोले करिब १ महिनाका लागि हवाई इन्धन भण्डारण गर्न सक्ने इन्जिनियर यादवले भने। इन्धन भण्डारण हुने स्थान संवेदनशील क्षेत्रभित्र पर्छ। विमानस्थल धावनमार्ग उत्तरपश्चिमतर्फ नेपाली सेनाको गल्फ कोर्श नजिकै गृह्येश्वरीमा प्राधिकरणले ६० रोपनी जग्गा उपलब्ध गराउने बताएको छ। प्राधिकरणले जग्गा छुट्ट्याएको भए पनि जग्गा प्राप्तिको अधिकारसहितको सम्झौता नभएको यादवले जानकारी दिए। प्राधिकरणले साइट क्लियरन्सको काम पनि नगरेको उनले भने। ६० रोपनी क्षेत्रफलमध्ये करिब १५ रोपनी क्षेत्रफलमा अझै पनि सेनाको भवन र रूखहरू रहेका छन्। निगमले प्राधिकरणलाई पटकपटक लिखित तथा मौखिक रूपमा जग्गा सम्झौता गर्नका लागि अनुरोध गर्दै आएको छ। साइट क्लियरेन्स पनि पूर्णरूपमा भएको छैन, भन्दै यादवले आगामी आर्थिक वर्षको सुरुमा नै निर्माणका लागि बोलपत्र आह्वान गर्ने निगमको तयारीमा असर गरेको बताए। हाल प्रस्तावित डिपो निर्माण साइटमा देखिएका समस्याहरूः प्राधिकरणले हालसम्म निगमको लागि तोकिएको जग्गाको चार किल्ला पूर्ण रूपमा नछुट्ट्याइ दिएको। तोकिएको जग्गाको पूर्णरूपमा साइट क्लियन्र्स नहुनुको साथै उक्त जग्गामा रहेका नेपाली सेनाका भवनहरू नहटाइएको। निगम र प्राधिकरणबीच प्रस्तावित जग्गाको स्वामित्व एवं जग्गा हस्तान्तरणको मोडालिटि नटुंगिएको। हाल स्थानान्तरणका लागि तोकिएको क्षेत्रमा चार कोठे साइट अफिस निर्माण कार्य सम्पन्न भएको र साइटमा जाने बाटो तथा प्रवेशद्वार निर्माण कार्य सम्पन्न भएको छ। साइटमा रहेको माटोको ढिस्को पनि प्राधिकरणले सम्याइदिएको छ। सिनामंगलस्थित हवाई इन्धनको डिपो सुरक्षा विषयलाई सरकारले गम्भीर रूपमा हेरेको छ। अहिलेको स्थानमा अवस्थित डिपोको कारण स्थानीय बासिन्दा, राजमार्ग एवं हवाई उड्डयन क्षेत्रसमेत जोखिममा रहेको अवस्थालाई नजरअन्दाज गर्न सक्ने अवस्था छैन। यसलाई नै मध्यनजर गर्दै गत साउन २८ मा मन्त्रिपरिषद्को बैठकले एक वर्ष भित्रमा हवाई इन्धन डिपो सुरक्षित र सुविधायुक्त स्थानमा सार्नसमेत निर्देशन दिइसकेको छ। यता, प्राधिकरणको एसियाली विकास बैंक (एडीबी) को सहयोगमा विमानस्थलको हवाई यातायात क्षमता अभिवृद्धि आयोजना सञ्चालन भइरहेको छ। यो आयोजनाले विमानस्थल विस्तार गर्दै स्तरोन्नति गरी फराकिलो र सुरक्षितअन्तर्गत विमानस्थलको मुख्य धावन मार्गमा विमान पुग्न प्रयोग गरिने समानान्तर मार्ग (प्यारालल ट्याक्सी वे) निर्माण गर्न लागेको छ। अन्तर्राष्ट्रिय नागरिक उड्डयन संगठन (आइकाओ) र प्राधिकरणको गुरुयोजनाअनुसार मुख्य धावनमार्गको केन्द्रदेखि ट्याक्सी वे बीचमा दूरी १७२५ मिटर कायम गर्नुपर्ने अन्तर्राष्ट्रिय मापदण्ड छ। सो ट्याक्सी वे निर्माण गर्दा अहिले रहेको निगमको हवाई इन्धन डिपोको करिब आधा क्षेत्रफल हटाउनुपर्ने अवस्था रहेको छ। नियमअनुसार विमानस्थल रनवेको ७५ मिटरभन्दा दायाँ र बायाँ यस्तो खतरनाक डिपो राख्न नहुने भनिएको छ, यो एरियालाई संवेदनशील क्षेत्र भनिने गरिन्छ। रनवेको १५० मिटर दायाँ र बायाँ सेफ्टी एरियामा पनि यस्ता किसिमका प्रज्वनशील डिपो राख्न मिल्दैन। प्राधिकरणले करिब ५ वर्षदेखि नै डिपो सार्न पहल गर्दै आएको हो। निगमलाई पटकपटक यसबारेमा जानकारी गराई डिपो सार्न भनिए पनि बजेटको अभाव र जग्गाको अभाव देखाउँदै निगम पन्छिँदै आएको थियो। तर, गत साउन ९ गते सौर्य एयरलाइन्सको जहाज विमानस्थल हातामा नै दुर्घटनाग्रस्त भएपछि नेपार सरकारको निर्णयसँगै डिपो सार्न निगमले तदारुपता देखाएको हो। उक्त आयोजनको सुरुको अनुमानित लागत करिब ६ अर्ब भनिएको छ। डीपीआरको प्रारम्भिक प्रतिवेदनले पनि करिब ६ अर्ब लागत अनुमान गरेको छ। हाल प्रस्तावित गुह्येश्वरीतर्फको जग्गामा निर्माण हुने डिपोमा ३ हजार किलोलिटर क्षमताका ५ वटा भण्डारण ट्यांक रहने छन्। प्राधिकरणले पशुपति क्षेत्र विकास कोषसँग करिब ८० वर्षका लागि लिजमा लिएको जग्गा मध्येबाट हवाई इन्धन डिपो सार्नका लागि ६० रोपनी जग्गा भाडामा उपलब्ध गराउन लागेको हो। सरकारी नियमअनुसार सम्झौता भएको दिनबाट नै निगमले प्राधिकरणलाई भाडा बुझाउनुपर्ने हुन्छ। यसमा निगमले प्राधिकरणसँग डिपो निर्माण अवधीको भाडा नलिन अनुरोध गरेको छ। सरकारी नियमानुसार करिब ५ वर्षसम्म भाडा नलिने प्रावधान छ। प्राधिकरण बोर्ड बैठकले निगमसँग निर्माण अवधीको भाडा नलिने सहमति गरी पर्यटन मन्त्रालयको स्वीकृतिका लागि पठाएको स्रोत बताउँछ। मन्त्रालयबाट स्वीकृत भएर नआएकाले निगमसँगको सम्झौता रोकिएको प्राधिकरणको भनाइ छ। स्थानान्तरण गरिने डिपो बनाउन ३ वर्ष लाग्ने अनुमान निगमको छ।"

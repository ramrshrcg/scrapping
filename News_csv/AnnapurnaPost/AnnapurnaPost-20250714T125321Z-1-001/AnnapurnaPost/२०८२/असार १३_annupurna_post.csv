शीर्षक,विवरण
ज्येष्ठ नागरिकको जीवन,"नागरिकको राज्यप्रति कर्तव्य भएझैं राज्यको पनि व्यक्तिप्रति जिम्मेवारी हुन्छ । विशेषतः यो जिम्मेवारी ज्येष्ठ नागरिकप्रति रहन्छ । सामान्यता ६० वर्षमाथि उमेर पुगेका समूहलाई बुढ्यौली अवस्था भनिन्छ । उमेरसँगसँगै शरीरमा विभिन्न प्रकारका स्वाथ्य समस्याहरू देखा पर्छन् । विशेषगरी वृद्धावस्थामा लाग्ने रोगहरूलाई उमेरअनुसार शरीरमा आएको सामान्य परिवर्तन सोची हेलचेक्र्याइँ गर्ने गरेको देखिन आउँछ । वृद्धा श्रममा प्रायः सबै कुनै न कुनै स्वास्थ्य समस्याले ग्रस्त रहेका तथा निरन्तर औषधि सेवन गरिरहेका छन् । वृद्धा अवस्थामा धेरै सताउने रोगमध्ये दम र मधुमेह पनि एक हो । शरीरको प्यान्क्रियाजबाट निस्कने इन्सुलिन नामको ग्रन्थी रस कम भएर वा यसले गर्नुपर्ने काममा रोकावट आई रगतमा ग्लुकोजको मात्रा बढेर मधुमेह हुने गर्छ । यो एक दीर्घरोग हो, यसले विश्वको ठूलो जनसंख्यालाई प्रभाव पारेको छ । विश्व स्वास्थ्य संगठनको एक तथ्यांकअनुसार सन् २००० मा २ दशमलव ८५ प्रतिशत जनसंख्यालाई मधुमेह भएको पाइएको थियो । र, सन् २०३० सम्ममा यो बढेर ४ दशमलव ४५ प्रतिशत हुने अनुमान गरिएको छ । बुढ्यौलीपनले छोएपछि स्वास्थ्यमा धेरै किसिमका रोगले च्याप्ने गर्छ । त्यसमध्ये दम मुख्य रोग नै हो । सबैभन्दा बढी वृद्धवृद्धालाई दमको समस्याले ग्रस्त बनाएको छ । श्वासप्रश्वासको प्रमुख अंग फोक्सोमा कुनै रोगका कारण असर परेर श्वासप्रश्वासमा उत्पन्न हुने समस्या वा अप्ठेरो नै सामान्य अर्थमा दम हो । यो वास्तवमा कुनै रोग नभएर विभिन्न रोगहरूको लक्षण हो । यसको प्रमुख कारण फोक्सोमा कुनै कारणबाट हुने खराबी हो । यही फोक्सो बिग्रिएर रगतमा पुग्ने अक्सिजनको प्रवाहमा गडबडी उत्पन्न भएमा श्वास फेर्न गाह्रो हुन्छ । हरेक नागरिकप्रति राज्यको निश्चित दायित्व हुन्छ । त्यसमा पनि वृद्धवृद्धाप्रति विशेष जिम्मेवारी हुनु स्वाभाविक हो । सबै नागरिकले उमेर हुन्जेल देशको लागि केही न केही गरेका हुन्छन् नै । नागरिकको राज्यप्रति कर्तव्य भएझैं राज्यको पनि व्यक्तिप्रति जिम्मेवारी हुन्छ । विशेषतः यो जिम्मेवारी वृद्धावस्थाका नागरिकप्रति रहन्छ । श्रम र शक्तिमा कम हुने वृद्धवृद्धालाई विशेष हेरचाहको आवश्यकता हुन्छ । कार्यक्षमतामा कमी हुने भएकाले आर्थिक रूपमा पनि उनीहरू क्मजोर रहन्छन् । यसको कारण परिवार, समाजबाट पनि पर्याप्त मायाममता, प्रतिष्ठा, स्याहारसुसार पाउँदैनन् । व्यस्त र यान्त्रिक जीवनशैलीका कारण संयुक्त परिवारको चलन हराउँदै गइरहेको छ । ६० वर्षभन्दा माथिका उमेरका ज्येष्ठ नागरिकहरूलाई आर्थिक हिसाबले निष्क्रिय जनसंख्या मान्ने चलन छ । तर नेपालमा सबै ज्येष्ठ नागरिकका लागि यो परिभाषा लागू हुँदैन । सन् २००८ मा नेपालमा गरिएको श्रम सर्वेक्षणको नतिजाले देखाएअनुसार यस्ता ज्येष्ठ नागरिकहरूको नेपालको कूल श्रमशक्तिमा ०६ प्रतिशत योगदान छ (राष्ट्रिय श्रमशक्ति सर्वेक्षण, २००८) । ग्रामीण क्षेत्रमा बस्नेमात्र होइन, सहरी क्षेत्रमा बसोबास गर्ने ज्येष्ठ नागरिकहरूको स्थिति पनि दयनीय छ । बढ्दो आधुनिकता र प्रविधिले गर्दा घरभित्रकै युवा पुस्ता र बालबालिकाहरूसँगको हजुरबा, हजुरआमाको सम्बन्ध टाढिँदै गएको छ । अझ धेरैजसो युवायुवतीहरू उच्च शिक्षा तथा गुणस्तरीय शिक्षा र राम्रो कामको लागि घरपरिवार छाडेर बाहिरिनुपर्ने बाध्यता पनि छ । यसले गर्दा पनि उनीहरूले आफ्ना बाबुआमाको राम्रो हेरचाह गर्न र सँगै बस्न नपाउने स्थिति छ । फलस्वरूप वृद्ध बाबुआमाहरूले नितान्त एक्लिएको महसुस गर्ने, एक्लैएक्लै बसेर जीवन गुजारा गर्नुपर्ने हुन्छ । अझ हातखुट्टा राम्रोसँग नचल्दा र शरीरको राम्रो हेरचाह नपुग्दा आवश्यक काम पनि गर्न नसक्ने जस्ता अनेक मानसिक तथा शारीरिक तनावहरू उत्पन्न हुने गर्छन् । कतिपय ज्येष्ठ नागरिकहरूले काम गरिरहे पनि उनीहरूले कामअनुसारको दाम भने नपाएको स्थिति छ । गाउँघरमा जस्तो सहरी क्षेत्रका पाका व्यक्तिहरू उत्पादनशील काममा लाग्ने गरेको कमै पाइन्छ । घरभित्रको काम गरे पनि आम्दानीमूलक काम उनीहरूसँग हुँदैन । जसले गर्दा आफूले खर्च गर्न मन लागेको बेला खर्च गर्न उनीहरूले पैसा पाउँदैनन् । यसरी सहरमा बस्ने ज्येष्ठ नागरिकहरू पनि अनेक समस्याले जेलिएका छन् । ज्येष्ठ नागरिकहरूको व्यावहारिक अनुभवको महत्त्व छ । वृद्धहरूले आफू सक्रिय भएर काम गर्न सक्दैनन् तर काम कसरी गर्दा प्रभावकारी हुन्छ भनी युवाहरूलाई सिकाउन सक्छन् । वृद्धहरूसँग बितेको समयको ज्ञान र अनुभव हुन्छ, जसलाई हामी इतिहासका रूपमा अध्ययन गर्न सक्छौं । वृद्धहरूलाई सिर्जनात्मक काममा लगाई देश विकासमा सहभागी गराउन सकिन्छ । हामीलाई परम्परागत मूल्य, मान्यता, रीतिरिवाज आदिका बारेमा ज्ञान प्राप्त हुन्छ । वृद्धहरू हामीलाई जीवन प्रदान गर्ने जन्मदाता हुन् र हाम्रो भविष्य राम्रो बनाउने कार्यमा उनीहरूको सक्रिय भूमिका रहन्छ । वृद्धहरूबाट परिवारमा बालबच्चाको उचित हेरचाह र ठूलाले आवश्यक सुझाव र सहयोग प्राप्त गर्दछन् । नेपालको संविधान २०७२ ले ६० वर्ष वा सोभन्दा माथिको उमेरसमूहलाई ज्येष्ठ नागरिक भनी परिभाषित गरेको छ । मानसिक स्वास्थ्य समस्याका बारेमा कुरा गर्दा यो एउटा जोखिमको उमेर हो । विश्व स्वास्थ्य संगठनले ६० वर्ष वा सोभन्दा माथिका लगभग १५ प्रतिशत मानिस कुनै न कुनै प्रकारका मानसिक विकारबाट पीडित छन् भन्ने तथ्य प्रस्तुत गरेको छ । ज्येष्ठ नागरिकमा देखा पर्ने मानसिक समस्यामा उदासीनता, चिन्ता, तनाव, आघात, समायोजन, लागुपदार्थ दुरुपयोग आदि पर्छन् । सामान्यतया यो अवस्थामा मानसिक स्वास्थ्यमा समस्या बढ्नुका केही कारणमा शारीरिक परिवर्तन, एक्लोपन, परनिर्भरता, अवकाशपछिको योजना नहुनु साथै शारीरिक रोगहरू र अनिद्रा आदि पर्छन् । त्यस्तै अहिलेको समयानुकूल नयाँ प्रविधिबारे जानकार नहुँदा र बढी चिन्ता लिने बानीले गर्दा पनि ज्येष्ठ नागरिकमा मानसिक समस्याले सताउने गरेको पाइएको छ । नेपालको सन्दर्भमा विगतको तुलनामा बुढ्यौली जनसंख्यामा वृद्धि हुँदै गएको पाइन्छ । तथ्यांकअनुसार नेपालमा कुल जनसंख्याको करिब ८ प्रतिशत जनसंख्या बुढ्यौली रहेको देखिन्छ । जसमध्ये पनि प्रत्येक १० जनामा ६ जना ६०७० को उमेर समूहमा रहेका छन् भने जम्मा बुढ्यौली जनसंख्या पाँच भागको एक भाग बुढ्यौली जनसंख्या ७५ वर्ष माथिको रहेको छ । बुढ्यौली जनसंख्याको सूचकको रूपमा लिइने मध्यउमेर नेपालमा २२२३ वर्ष रहेको छ । यस कारण नेपालको जनसंख्याको मध्यउमेर २० वर्षमाथि भएकाले यो जनसंख्या बुढ्यौली उन्मुख जनसंख्या हो । सन् २०२१ को विश्व जनसंख्या तथ्यांक तालिकाका अनुसार नेपालको औसत आयु पुरुषको ७१ वर्ष र महिलाको ७३ वर्ष रहेको छ । यसैगरी वृद्ध आ ि श्रत अनुपात सन् २०२१ को जनगणनाअनुसार १४०६ रहेको छ भने बुढ्यौली जनसंख्याको लैंगिक अनुपात २००१ मा १०१ र २०११ मा ९८ रहेकोमा २०२१ मा ९४ रहेको छ । यसैगरी बुढ्यौली सूचकांक सन् २०२१ को जनगणना अनुसार ३६७ रहेको छ । राष्ट्रिय तथ्यांक कार्यालयबाट प्रकाशित गरिएको राष्ट्रिय जनगणना २०७८ को मुख्य नतिजामा उल्लेख गरिएअनुसार कुल जनसंख्याको ६१९६ प्रतिशत १५ देखि ५९ वर्ष उमेरका रहेका छन् । गत २०६८ सालमा यो उमेरसमूहका जनसंख्या ५६९६ प्रतिशत मात्र रहेको थियो । हाल १४ वर्ष वा सोभन्दा कम उमेरका र ६० वर्ष वा सोभन्दा माथिल्लो उमेरका जनसंख्या क्रमशः २७८३ प्रतिशत र १०२१ प्रतिशत रहेको छ । ज्येष्ठ नागरिकसम्बन्धी पहिलो विश्व सम्मेलन सन् १९८२ जुलाई २६ देखि अगस्ट ६ सम्म अस्ट्रियाको भियनामा भएको थियो । दोस्रो सम्मेलन सन् २००२ अप्रिल ८ देखि १२ स्पेनको म्याड्रिडमा सम्पन्न गरियो । सन् १९९० मा बसेको संयुक्त राष्ट्रसंघ महासभाले प्रत्येक वर्ष १ अक्टोबरलाई अन्तर्राष्ट्रिय ज्येष्ठ नागरिक दिवस मनाउने प्रस्ताव पारित गरेको थियो । पारित प्रस्तावमा वृद्धवृद्धाहरूका स्वतन्त्रता, सहभागिता, रेखदेख, आत्मसन्तुष्टि र मर्यादालाई प्राथमिकता दिनुपर्ने उल्लेख छ । ज्येष्ठ नागरिकमाथि हुने विभिन्न प्रकारका दुव्र्यवहारमध्येमा पाँच प्रकारका दुव्र्यवहार प्रमुख छन्ः शारीरिक दुर्व्यवहार : मारपिट गर्नु, जबरजस्ती काम लगाउनु, औषधि उपचार नदिनुजस्ता व्यवहार हुँदै आएको छ । आर्थिक शोषण : जग्गाजमिन हिनामिना गर्नु, पेन्सन वा आम्दानीको स्रोत कब्जा गर्नु, जबरजस्ती सम्पत्ति आफ्नो नाममा गराउनु जस्ता काम यसभित्र पर्छन् । भावनात्मक दुर्व्यवहार : गालीगलौज, उपेक्षा, बेइज्जती, दोष लगाउने, आदर सम्मान नगर्ने, पारिवारिक राय सुझाव नमान्ने, व्यवहार भावनात्मक दुर्व्यवहारका रूप हुन् । यौन दुर्व्यवहार : ज्येष्ठ नागरिकको इच्छाविपरीत जबरजस्ती उनीहरूलाई यौन सम्बन्धित कार्यमा लगाउनु, स्वीकृतिबिना करणी गर्नु वा करणी गर्ने मनसायको क्रियाकलाप गर्नु, संवेदनशील अंगमा छुनु जस्ता व्यवहार यौन दुव्र्यवहारभित्र पर्छन् । बेवास्ता : यसमा खाना, लुगा, स्वास्थ्य, उपचार, स्याहार संहारमा बेवास्ता गर्नु, आवश्यकता पूरा नगर्नु जस्ता क्रियाकलाप पर्छन् । नेपालको संविधान २०७२ को धारा ४१ मा ज्येष्ठ नागरिकलाई राज्यबाट विशेष संरक्षण र सामाजिक सुरक्षाको हक हुनेछ भनी मौलिक हकको व्यवस्था गरिएको छ । ज्येष्ठ नागरिक (पहिलो संशोधन) ऐन, २०७२ मा यदि कसैले ज्येष्ठ नागरिकमाथि कुनै पनि अपराध गरेको खण्डमा कसुर हेरी १० हजारदेखि पाँच लाख नगदसम्म जरिवाना हुने र तीन महिनादेखि पाँच वर्ष कैद वा दुवै सजाय हुने व्यवस्था छ । यसैगरी अशक्त वा ७५ वर्षमाथिका ज्येष्ठ नागरिकमाथि कुनै पनि अपराध गरेमा प्रचलित सजायमा थप २५ प्रतिशत वृद्धि हुने व्यवस्था छ । सार्वजनिक पद धारण गरेका व्यक्तिले ज्येष्ठ नागरिकमाथि कुनै पनि अपराध गरेमा प्रचलित सजायमा थप ३० प्रतिशतले वृद्धि हुने व्यवस्था छ । पुनः वा पटकपटक अपराध गरेमा पटकैपिच्छे थप १० प्रतिशत सजाय वृद्धि हुने व्यवस्था छ । ज्येष्ठ नागरिक संशोधित ऐन २०७९ मा हरेक सेवा प्रदायक संस्थाले ज्येष्ठ नागरिकलाई प्राथमिकता दिनुपर्ने साथै स्थानीय सरकार, सेवा प्रदायक संस्थाले छुट, सेवा र सहयोग गर्नुपर्ने उल्लेख गरेको छ । आर्थिक सर्वेक्षण २०८१८२ मा उल्लेख गरिएअनुसार यस आर्थिक वर्षको फागुनसम्म ४८ ज्येष्ठ नागरिक दिवा सेवा केन्द्र थप भई हालसम्म यस्तो संख्या २७३ पुगेको छ । यस आर्थिक वर्षको फागुनसम्म सामाजिक सुरक्षा भत्ता प्राप्त गर्ने लाभग्राहीको संख्या ३७ लाख ६ हजार ३ सय ८९ रहेको छ । गत आर्थिक वर्ष यस्तो संख्या ३८ लाख २९ हजार ४ सय ७३ रहेको थियो । आर्थिक वर्ष २०८२८३ को बजेट वक्तव्यमा उल्लेख गरिएअनुसार यस आर्थिक वर्षमा ज्येष्ठ नागरिकको ज्ञान, सीप र अनुभवलाई पुस्तान्तरण गर्दै लगिनुका साथै ज्येष्ठ नागरिकको सामाजिक सुरक्षा तथा स्वास्थ्य उपचारको प्रबन्ध मिलाइने कार्यक्रम राखिएको छ । सहयोगापेक्षी सडक मानवमुक्त अभियानमा जुटेका परोपकारी संस्थाहरूसँग सहकार्य गरिनुका साथै अपांगता भएका व्यक्तिको पहिचान र वर्गीकरणको मापदण्ड अध्यावधिक गरी परिचयपत्र वितरण प्रणालीलाई व्यवस्थित गरिने र सार्वजनिक सेवालाई अपांगतामैत्री बनाइने कार्यक्रम राखिएको छ । सहाराविहीन, अशक्त तथा पूर्ण अपांगता भएका व्यक्तिहरूका लागि समुदायमा आधारित पुनर्स्थापना सेवा विस्तार गरिने कार्यक्रम राखिएको छ । वर्तमान १६औं पञ्चवर्षीय योजना (२०८१८२२०८५८६) मा ज्येष्ठ नागरिकको विकासअन्तर्गत सामाजिक सुरक्षाको दायरामा सबै नागरिकलाई आबद्ध गर्ने, राज्य सुविधा परिचयपत्र कार्यक्रम, सामाजिक सुरक्षाको माध्यमबाट गरिबी निवारण कार्यक्रमको नीति तथा रणनीति राखिएको पाइन्छ । सामाजिक सुरक्षाको दायरामा सबै नागरिकलाई आबद्ध गर्नेः विपन्न घरपरिवार तथा राज्यबाट संरक्षण आवश्यक पर्ने समुदायका लागि सञ्चालनमा भएका सामाजिक सुरक्षाका कार्यक्रमहरूको प्रभावकारी कार्यान्वयन सुनिश्चित गर्ने नीति राखिएको छ । सम्पूर्ण नागरिकलाई सामाजिक सुरक्षाको प्रत्याभूतिका लागि योगदानमा आधारित सामाजिक सुरक्षा योजनाको कार्यान्वयनमा जोड दिने, खण्डीकृत तथ्यांकको विकास, एकीकृत सामाजिक सुरक्षा संरचनाको कार्यान्वयन, तीन तहबीचको समन्वय तथा प्रभावकारी अनुगमनको माध्यमबाट सामाजिक सुरक्षा कार्यक्रमलाई नतिजामूलक बनाउने नीति लिइएको छ । राज्य सुविधा परिचयपत्र वितरण कार्यक्रम : गरिब घरपरिवार पहिचान तथा परिचयपत्र वितरण कार्यक्रम सम्पन्न गरी पहिचान भएका गरिबहरूलाई राज्य सुविधा परिचयपत्र वितरण गर्ने, राज्य सुविधा परिचयपत्रमा तीनै तहका सरकारबाट उपलब्ध गराउने सामाजिक सुरक्षालगायतका सेवा सुविधाहरूमा क्रमशः आबद्धता गरी दोहोरोपना हटाउने उद्देश्य तथा लक्ष्य राखिएको छ । ज्येष्ठ नागरिकको विकासमा देखा परेका बाधा, समस्या तथा चुनौतीहरूअन्तर्गत ज्येष्ठ नागरिकसम्बन्धी विद्यमान कानुन, आवधिक योजना, अन्तर्राष्ट्रिय एवं क्षेत्रीय घोषणा, प्रतिबद्धताअनुरूप ज्येष्ठ नागरिकको विषयमा राज्यले विभिन्न नीति, रणनीति तथा कार्यक्रम कार्यान्वयन गर्दै आए तापनि पर्याप्त मात्रामा कार्य गर्न नसकिरहेको अवस्था विद्यमान रहेको छ । संघीय प्रणाली अनुकूल हुने गरी संशोधनका लागि पेस भएको ज्येष्ठ नागरिकसम्बन्धी ऐन स्वीकृत हुन नसक्दा नीतिगत अन्योलता र अस्पष्टता रहेको छ । ज्येष्ठ नागरिकको जनसंख्या बढ्दो अवस्थामा भए पनि यसलाई सम्बोधन गर्ने पर्याप्त कार्यक्रम, स्रोतसाधन र ज्येष्ठ नागरिकमैत्री विभिन्न कार्यक्रममा छरिएको अवस्थामा रहेको छ । ज्येष्ठ नागरिकको ज्ञान, सीप र अनुभव राष्ट्रले उपयोग र नयाँ पिँढीमा हस्तान्तरण गर्न सकिएको छैन । सामाजिक पारिवारिक संरचनामा आएको परिवर्तनका कारण संयुक्त परिवारबाट एकल परिवारको प्रथाले स्थान पाउँदै गएको र सन्तानले बाबु आमाप्रति पूरा गर्नुपर्ने दायित्व वहन र हेरचाहमा क्रमशः ह्रास हुँदै गएको छ । बुढ्यौलीका कारण लाग्ने विभिन्न रोगहरूको समयमा निदान र उपचारको यथोचित व्यवस्था हुन सकेको छैन । ज्येष्ठ नागरिकप्रति गर्नुपर्ने श्रद्धा, सम्मान र सकारात्मक सम्बोधनमा ह्रास आएको छ । ज्येष्ठ नागरिकको ज्ञान र सीप हस्तान्तरणको उपयुक्त मोडालिटी तय हुन सकेको छैन । दीर्घकालीन योजना, नीति, नियम र कानुनको प्रभावकारी कार्यान्वयनका निमित्त उपयुक्त समन्वयका अभाव रहेको छ । स्तरीय एवं उपयुक्त वृद्धाश्रम, मिलन केन्द्रदिवा सेवा केन्द्र तथा क्लबहरूको संस्थागत र दिगो विकास हुन सकेको छैन । निश्चित सरकारी अस्पतालहरूमा जेरियार्टिक वार्ड सञ्चालनमा रहे पनि सबै सरकारी तथा निजी अस्पतालहरूमा यो कार्यक्रम सञ्चालन हुन सकेको छैन । विभिन्न अस्पतालमा नेपाल सरकारले तोकेको सुविधामा एकरूपता छैन । ६० वर्ष पुगेका ज्येष्ठ नागरिकले सरलरूपमा सुविधा उपलब्ध हुन सकेको छैन । यातायात सुविधाको प्रभावकारी अनुगमन हुन सकेको छैन । ज्येष्ठ नागरिक संरक्षणसम्बन्धी केन्द्रीय तथा जिल्लागत समितिहरूमा सञ्चालनमा आउन सकेको छैन । असहाय, विपन्न ज्येष्ठ नागरिकहरूलाई सहयोग र राहतका लागि स्थापना भएको ज्येष्ठ नागरिक कल्याणकोष राम्रोसँग सञ्चालनमा आउन सकेको छैन । अवकाश प्राप्त वृद्धहरूलाई निवृत्तिभरण भत्ता, मानपदवी कदरपत्र, सम्मानपत्र आदिको प्रदर्शित हुने गरी राख्ने व्यवस्था गर्ने, अवकाश प्राप्तहरूको पुनर्मिलन, भेटघाट आदिको व्यवस्था गर्ने, दैनिक दिनचर्या रमाइलो र रोचक बनाउन वाचनालय, पुस्तकालय, पार्क, क्लब आदिको व्यवस्था गर्ने, बेसहारा वृद्धहरूका लागि सुविधा सम्पन्न वृद्धाश्रमको व्यवस्था गर्नु पर्दछ ।"
कृषि उपजसँग जोडिएको संस्कृति,"मुलुकको कुल गार्हस्थ्य उत्पादनमा २७ प्रतिशत योगदान रहेको क्षेत्र हो, कृषि । ६० दशमलव ४ प्रतिशत जनसंख्या आबद्ध भएको कृषि क्षेत्र आर्थिक समृद्धि हासिल गर्ने राष्ट्रकै मूल आधारशिला हो । उच्च समावेशी आर्थिक वृद्धिमा योगदान पुर्याउने क्षेत्र भएकोले कृषि वैज्ञानिक ढंगले सुधार तथा रूपान्तरण गर्दै विगतका प्रयासलाई सघन बनाई उत्पादन र उत्पादकत्वमा वृद्धि गर्नु अति आवश्यक छ । नेपालको संविधानले खाद्यसम्बन्धी अधिकारलाई मौलिक हकको रूपमा प्रत्याभूत गरेको सन्दर्भमा विभिन्न कारणले उत्पन्न हुन सक्ने खाद्य तथा पोषण संकटको अवस्थालाई मध्यनजर गर्दै प्रमुख खाद्यान्न फलफूल, तरकारी र माछा, मासु उत्पादनमा आत्मनिर्भरताको लागि कृषिमा नीतिगत, संरचनागत र संस्थागत सुधारको अति आवश्यक छ । देशलाई खाद्य सम्प्रभु तुल्याएर स्वाधीन अर्थतन्त्रको विकास गर्न कृषि क्षेत्रमा उल्लेख्य मात्रामा लगानी बढाउन पनि त्यत्तिकै आवश्यक छ । नेपालको संविधानका अधिकार सूची, कृषि क्षेत्रको समग्र विकासको लागि मार्गचित्रणको रूपमा रहेको कृषि विकास रणनीति र दिगो विकास लक्ष्यलाई मार्गदर्शनको रूपमा लिएको पाईन्छ । रणनीतिले कृषि तथा पशुपन्छीजन्य उत्पादनको व्यावसायीयकरण, यान्त्रीकरण र विविधीकरण गरी यस क्षेत्रलाई प्रतिस्पर्धी बनाउन जोड दिएको छ । दिगो विकास लक्ष्यले लिएको भोकमारीको अन्त्य गर्ने, खाद्य सुरक्षा तथा पोषण सुनिश्चित गर्ने, दिगो कृषिको प्रवद्र्धन गर्ने लक्ष्य हासिल गर्ने गरी यो क्षेत्रमा स्रोत र साधनको वैज्ञानिक परिचालन गर्नुपर्छ । त्यस्तै कृषि क्षेत्रको औद्योगिकीकरणको माध्यमबाट थप रोजगारी सिर्जना गरी आयआर्जन, गरिबी निवारण तथा आयात व्यवस्थापनलाई समेत सम्बोधन गर्नुपर्छ । संघ, प्रदेश र स्थानीय तहको लगानीलाई कृषि क्षेत्रको समग्र विकासमा प्रभावकारी रूपबाट परिचालन गर्नु आजको आवश्यकता हो । यसै सिलसिलामा असार महिना भएकोले हाम्रो देशको मुख्य खाद्यान्न धान बालीको संक्षेपमा चर्चा गर्ने प्रयास गरिएको छ । असारलाई मुठी छरेर मुरी उत्पादन गर्ने महिनाको रूपमा लिइन्छ । असार साउन महिना कृषकहरू भोक तिर्खा र पसिना बिर्सेर खेतीपाती गर्नमा व्यस्त हुन्छन् । असार १५ लाई किसानहरू चाडको रूपमा दही चिउरासेलरोटी अचार खाई खुसीले मनाइन्छ । यो क्रममा ब्याडमा राखिएको धानको बिउलाई उखेलेर मुठा पार्ने मानिसलाई बिउ काड्ने मानिस वा ब्याडे भनिन्छ । धानको बिउ रोप्नेलाई रोपार भने सम्याएर माटोलाई लेदो बनाएर धानको बिउ रोप्ने खेत तयार पार्ने बाउसे हुन् । साथै आफ्नो रोपाइँ समाप्त भएपछि रोपाइँ समाप्त नहुनेलाई सघाउने प्रचलन पनि छ । खेत रोपाइँ सकिएपछि खुसीयालीको रूपमा मैजारो खाने हाम्रो संस्कृति छ । केही वर्षयता, असार १५ लाई राष्ट्रिय स्तरमा धान दिवसको रूपमा मनाउन थालिएको पाइन्छ । रोपाइँ गर्दा एक प्रकारको असारे गीत गाई हिलो छ्यापाछ्याप गरी सो दिवस मनाउने संस्कृति छ । साँच्चै भन्नुपर्दा कुषि उपज हाम्रो जीवन हो । यो हाम्रो संस्कृतिको रूपमा जोडिएको छ । उदाहरणको रूपमा असार पन्ध्र दही चिउरासेलरोटी अचार, साउने संक्रान्ति लुतो फ्याँकेर हरियो मकै पोली प्रसादको रूपमा खाने, साउन पन्ध्र खिर खाने, जनैपूर्णिमा क्वाँटी खाने, दसैंमा दही चिउरा, केरा खाने, तिहारमा सेलरोटी खाने, हरिबोधिनी एकादशीमा फलफूल, सोको भोलिपल्ट द्वादशीमा नयाँ अन्न न्वाहीको रूपमा दहीचामल खाने, पन्ध पुषमा लट्टे, माघेसंक्रान्तिमा खिचडी, तरुल, चाकु, तीलको लड्डु र विभिन्न खाद्य परिकार, योमरी पूर्णिमामा योमरी, अक्षय तृतीयामा सातु सर्वत खाईन्छ । यी माथिका खाद्यान्न परिकार हाम्रो रीतिरिवाजसँग जोडिएको छ । पहिले यी अवसरमा यी खाद्यान्नबाट बनाएका परिकार खाइन्थ्यो भने आजभोलि जुनबेला पनि पहुँचको आधारमा खाना पाइन्छ । हाम्रो देश कृषि प्रदान देश हो र कृषिसँग खाना जोडिएको छ । यस अर्थमा खाना पनि हाम्रो संस्कृति, विशेषगरी दही चिउरासँगै नेपालीको जनजिब्रोमा झुन्डिएको हुन्छ, असार पन्ध्र । दही चिउरालाई हाम्रो शरीरको लागि पोषक खाद्यान्नको रूपमा लिईन्छ । दहीमा शरीरलाई चाहिने क्याल्सियम, पोटासियम र अन्य आवश्यक तत्त्व पाइन्छ । यसमा पोषणमात्र नभई आयुर्वेदिक औषधिको गुण पनि हुन्छ । दहिले मधुमेहलाई सञ्चो गर्छ । मांसापेशी र हाड बलियो बनाउँछ । रोग प्रतिरोधात्मक क्षमता बढाउँछ । यसले पाचन प्रक्रियामा मद्दत गर्दछ । पखला लाग्दा दही खाए रोकिन्छ । मानव शरीरलाई गुणस्तर बनाउने भएकोले यसलाई परापूर्वका देखि नै महत्त्वपूर्ण खाद्यपदार्थको रूपमा लिइयो । यो दही हाम्रो पुर्खाले सिर्जना गरेको अमृततुल्य पदार्थ हो भन्नुमा अयुक्ति नहोला । त्यस्तै चिउरा पनि हाम्रो स्वास्थ्यलाई दहीसँग खाँदा बढी लाभदायक हुन्छ । त्यसैले धान रोपाइँ गर्ने हली, रोपार, ब्याडे, बाउसे आदिको कडा मेहनत गर्दागर्दै शरीर कमजोर हुने भएकोले शरीरलाई तन्दुरुस्ती राख्नको लागि दही, चिउरा तथा सेलरोटी अचार आदि खाने हाम्रो संस्कृति छ । कृषि उत्पादन वृद्धि गर्न अपरिहार्य स्रोतसाधन र सामग्रीको न्यून उपलब्धता, आर्थिक भौगोलिक पूर्वाधार जस्तै सिँचाइ, सडक, कृषि बजार, शीत भण्डार र गोदामघर संकलन तथा बिजुलीको अपर्याप्तता मूल समस्याको रूपमा देखिएको पाइन्छ । कृषिजन्य उत्पादनमा आशातित उपलब्धि हासिल गर्न उन्नत, नश्ल तथा बिउको प्रतिस्थापन दर पनि अन्त्यन्त कम छ । यसको अतिरिक्त वैदेशिक रोजगारीमा युवा शक्ति, खाडी मुलुक जाने जग्गाको तीव्र खण्डीकरण पनि प्रमुख समस्याको रूपमा देखा परेको छ । साथै कृषिमा वैज्ञानिक जनशक्तिको अभाव, कृषिको आधुनिकीकरण, यान्त्रीकरण, पूर्वाधार, व्यापारीकरण, औद्योगिकीकरण कमजोर आदि प्रमुख समस्या हुन् । माथि भनेजस्तै मुख्य व्यावसायिक वातावरणको अपर्याप्तताको कारण कृषिका लागि आवश्यक पर्ने जनशक्तिको रूपमा रहेका युवा जनशक्ति अन्य क्षेत्र तथा वैदेशिक रोजगारमा संलग्न हुँदा हाम्रा गाउँघरका कृषियोग्य जमिनमा उन्यू फुली उत्पादकत्वमा ह्रास आएको छ । अर्काेतिर अव्यवस्थित सहरीकरण, जग्गाको खण्डीकरण र जग्गा बाँझो राख्ने प्रवित्तिलाई निरुत्साहित गर्दै कृषि भूमिलाई उपयोगमा ल्याउनु तथा कृषि प्रसार सेवामा कृषकको पहुँच अभिवृद्धि गर्नु, सीमित स्रोतसाधन, कृषि ऋण, बिमा, प्रविधि र ज्ञानको प्रयोगलाई तारतम्य व्यवस्था मिलाई कृषि उत्पादनमा वृद्धि गरी आफ्नो नागरिकको क्रयशक्ति विकास गर्नु स्थानीय सरकारको प्रमुख भूमिका हो । भौगोलिक तथा जैविक विविधताजन्य सम्भाव्यता प्रभावकारी अध्ययन हुनु, पुँजी प्रेरणा, आत्मविश्वास र प्रविधिबारेको ज्ञानसहित वैदेशिक रोजगारबाट फर्केका युवालाई कृषि व्यवसायमा आकर्षण गर्नु जैविक खेती र कृषि वनप्रति उद्यमी र सरोकारवालाको आकर्षण बढाउनु, उत्पादित वस्तुको देशभित्रै तथा बढी भएमा देश बाहिर व्यापारको पहुँच वृद्धि गर्नुपर्छ । कृषि ऋण, बिमा, नवीन प्रविधि आदिको प्रभावकारी विकास गर्नु जलवायु परिवर्तनसँग जुध्न ज्ञान, सीप, प्रविधि र स्रोतको उचित व्यवस्थापन गर्नुपर्छ । यसमा माथि भनेजस्तै संघ, प्रदेश सरकारको समन्वयमा स्थानीय सरकारकै अह्म भूमिका रहन्छ । त्यसपछि मात्र कृषि उपजसँग जोडिएको हाम्रो संस्कृतिद्वारा कृषि पर्यटन विकासको प्रवर्द्धन गर्न सकिन्छ ।"
रोनाल्डोले साउदीको बसाइँ लम्ब्याए,"रियाद : पछिल्लो पुस्ताका चर्चित फुटबल खेलाडी क्रिस्टियानो रोनाल्डोले साउदी अरेबियन क्लब अलनासरसँग दुई वर्षको सम्झौता गरेका छन्। अलनासर छाडेर रोनाल्डो अन्य क्लबमा जाने चर्चा चलिरहेका बेला पोर्चुगलको राष्ट्रिय टोलीका कप्तानसमेत रहेका रोनाल्डो अलनासरसँगको सम्झौता बढाउन सहमत भएका हुन्। ४० वर्षीय रोनाल्डोको सम्झौता जुन अन्तिममा सकिँदैछ। रोनाल्डोले बिहीबार सामाजिक सञ्जालमा एक स्टाटस लेख्दै एक नयाँ अध्यायको सुरुवात भएको बताएका छन्। एक नयाँ अध्यायको सुरुवात भयो। उही जोश, उही सपना। आयौं मिलेर इतिहास बनाऔं, उनले स्टाटसमा लेखेका छन्। रोनाल्डोले थप दुई वर्ष अलनासरमै रहन सहमति जनाइसकेको विभिन्न अन्तर्राष्ट्रिय सञ्चार संस्थाले जनाएका थिए। बीबीसीले केही दिनभित्रै अलनासरले रोनाल्डोसँग थप दुई वर्षका लागि नयाँ सम्झौता गर्ने भएको जनाएको थियो। साउदी अरेबियाको बसाइँ लम्ब्याउन अलनासर र रोनाल्डोबीच सहमति भइसकेको दाबी पनि समाचारमा गरिएको थियो। यस्तै युरो विक्लि न्युज, जीबीएन, एबीपी, स्काई स्पोर्ट्स, गोलडटकमलगायत विभिन्न सञ्चार माध्यमले पनि रोनाल्डो अलनासरमै रहन सहमत भएको समाचार प्रकाशित गरेका थिए। केही समयअघि रोनाल्डो सामाजिक सञ्जालमा अर्को अध्याय समाप्त भयो स्टाटस लेखेका थिए। सोही स्टाटसलाई लिएर उनले अलनासर छाड्न लागेको अनुमान गरिएको थियो। रोनाल्डो फिफा क्लब विश्वकप खेलिरहेका टोलीमा आबद्ध हुने आशंका पनि गरिएको थियो। रोनाल्डो आवद्ध अलनासर विश्वकपमा छनोट नभएपछि रोनाल्डोले क्लब विश्वकपमा सहभागी क्लबमध्ये केहीबाट आफूलाई प्रस्ताव आएको स्वीकारेका थिए। इङ्लिस प्रिमियर लिग क्लब म्यानचेस्टर युनाइटेड, स्पेनिस महारथि रियल म्याड्रिड र इटालियन सिरिए क्लब युभेन्ट्सबाट समेत व्यावसायिक फुटबल खेलिसकेका रोनाल्डोले केही समयअघि पोर्चुगललाई यूईएफए नेसन्स लिगको उपाधि दिलाएका थिए। अलनासरको बसाइँ लम्ब्याउन सहमति जनाएसँगै अर्को वर्ष हुने विश्वकपमा पनि रोनाल्डोलाई देख्न सकिने बताइएको छ। रोनाल्डो सन् २०२३ मा अलनासरमा आवद्ध भएका थिए। उनले अलनासरबाट एक सय ११ खेल खेल्दै ९९ गोल गरिसकेका छन्। यस सिजन मात्रै उनले अलनासरबाट ३० खेल खेल्दै २५ गोल गरेका छन्। ४० वर्षीय रोनाल्डो एक हजार अन्तर्राष्ट्रिय गोल गर्ने खेलाडी बन्ने अभियानमा छन्। उनले अहिलेसम्म नौ सय ३८ गोल गरिसकेका छन्। पछिल्लो २२ वर्षको अवधिमा उनले स्पोर्टिङ लिस्बन, म्यानचेस्टर युनाइटेड (दुई कार्यकाल), रियल म्याड्रिड, युभेन्ट्स, अलनासर र पोर्चुगलको जर्सीबाट सो उपलब्धि हासिल गरेका हुन्। सर्वाधिक गोल गर्ने खेलाडीको दौडमा उनलाई अर्जेन्टिनाका लियोनल मेसीले पछ्याइरहेका छन्। पछिल्लो समय अमेरिकाको मेजर लिग सकर क्लब इन्टार मायमीमा आवद्ध मेसीले आठ सय ६६ गोल गरेका छन्। उनले सन् २००४ देखि अहिलेसम्म यो उपलब्धि हासिल गरेका हुन्। सर्वाधिक गोल गर्ने खेलाडीको सूचीमा सात सय ६२ गोलका साथ पेले तेस्रो स्थानमा छन्। यस्तै सात सय ५६ गोलका साथ रोमारिया चौथो स्थानमा छन्।"
"आईसीसीले गर्यो पावरप्ले नियममा परिवर्तन, टी२० खेलमा देखिनेछ प्रभाव","काठमाडौं : अन्तर्राष्ट्रिय क्रिकेट परिषद् (आईसीसी)ले टी२० क्रिकेटको खेल्ने अवस्थामा केही नियम परिवर्तन गरेको छ। आईसीसीले वर्षा वा अन्य कुनै कारणले प्रभावित टी२० खेलमा पावरप्ले ओभरलाई पुनः परिभाषित गरेको हो। यो नियम जुलाई २०२५ देखि टी२० अन्तर्राष्ट्रियमा लागू हुनेछ। अब यदि मौसम वा अन्य कुनै कारणले टी२० अन्तर्राष्ट्रिय खेल छोटो पारियो भने पावरप्लेमा ओभरको संख्या स्पष्ट रूपमा तय गरिएको छ। मानौं यदि खेल ८८ ओभरको छ भने पावरप्ले २२ ओभरको हुनेछ। यस अवधिमा, केवल दुई फिल्डर ३०गज सर्कल बाहिर रहन सक्छन्। पहिले ८८ ओभरको खेलमा पावरप्ले २ ओभरको हुन्थ्यो। ९ ओभरको इनिङमा पावरप्ले ३ ओभरको हुन्थ्यो। अब यदि वर्षा वा अन्य कारणले गर्दा खेल ५५ ओभरको छ भने पावरप्ले १३ ओभरको हुनेछ। यदि खेल ६ ओभरको छ भने पावरप्ले १५ ओभरको हुनेछ। वर्षाले प्रभावित खेलमा पावरप्ले ओभर चोटसँग सम्बन्धित नियम यसैबीच आईसीसीले कन्कसन नियमहरूमा पनि परिवर्तन गरेको छ। आईसीसीले सबै टोलीलाई खेल सुरु हुनुभन्दा पहिले कन्कसन प्रतिस्थापनको लागि ५ जना खेलाडी मनोनयन गर्न निर्देशन दिएको छ। यसमा एक विकेटकिपर, एक ब्याट्सम्यान, एक फास्ट बलर, एक स्पिनर र एक अलराउन्डर हुनुपर्छ। एउटै खेलाडीलाई एकभन्दा बढी भूमिकामा मनोनयन गर्न सकिनेछ। जस्तै अलराउन्डरलाई ब्याट्सम्यान र बलर दुवैको रूपमा मनोनयन गर्ने। यद्यपि, यदि त्यो अलराउन्डरले ब्याट्सम्यानको ठाउँ लिन्छ भने रेफ्रीले उसलाई बलिङ गर्नबाट रोक्न सक्छ। यदि उसले बलरको ठाउँ लिन्छ भने उसलाई ब्याटिङ गर्नबाट रोक्न सकिनेछ। यदि विदेशी टोलीसँग १४ सदस्यीय टोली छ र थप खेलाडी उपलब्ध छैनन् भने प्लेइङ११ बाहिरका तीन खेलाडी मनोनित गर्न सकिन्छ। ती मध्ये २ खेलाडीलाई दुई भूमिकाका लागि मनोनित गर्न सकिन्छ। यदि उपलब्ध खेलाडी त्यो देशमा उपस्थित छ र टोलीको लागि खेल्न योग्य छ भने उसलाई पनि मनोनित गर्न सकिन्छ। बलमा थुक प्रयोग आईसीसीका अनुसार कुनै पनि पदार्थ (जस्तै थुक) प्रयोग गरेर बलको अवस्था परिवर्तन गर्न खोजिएको पाइयो भने बल अनिवार्यरूपमा बदलिने छ। कुनै टोलीले जानाजान थुक प्रयोग गरेर बल बदल्न खोज्न सक्ने सम्भावना रहेकाले यो नियमले त्यसलाई रोक्नेछ। आईसीसीका अन्य नयाँ नियम बल परिवर्तन गर्ने निर्णय पूर्णतया अम्पायरमा निर्भर गर्ने बल पूर्ण रूपमा भिजेको वा बिग्रिएको अवस्थामा मात्र परिवर्तन गरिनेछ र यो निर्णय अम्पायरहरूले लिनेछन्। नोबलमा क्याच जाँच गरिने यदि क्याच सही छ भने ब्याटिङ गर्ने टोलीले केवल एक रन पाउनेछ। दौडिएर लिइएको रनलाई विचार गरिने छैन। छोटो रन लिएमा पाँच रनको जरिवाना लाग्ने यदि कुनै ब्याट्सम्यानले छोटो रन लिएमा ब्याटिङ गर्ने टोलीले पाँच रनको जरिवाना तिर्नुपर्नेछ। साथै, फिल्डिङ टोलीले कुन ब्याट्सम्यान स्ट्राइकमा हुने भनेर निर्णय गर्नेछ। घरेलु क्रिकेटमा पूर्णकालीन प्रतिस्थापनको व्यवस्थागम्भीर घाइते खेलाडीको स्थानमा पूर्णकालीन प्रतिस्थापनको नियम बनाइएको छ। प्रतिस्थापन खेलाडी कन्कसन प्रतिस्थापनको हकमा जस्तै हुनुपर्छ।"
नेपालले अष्ट्रेलियामा सिरिज खेल्ने,"काठमाडौं : नेपाली राष्ट्रिय क्रिकेट टिमले टी२० विश्वकप छनोटको तयारीका लागि अष्ट्रेलियामा अभ्यास सिरिज खेल्ने भएको छ। नेपालले अष्ट्रेलियामा टप इण्ड टी२० सिरिज खेल्न लागेको हो। नेपाल क्रिकेट संघ (क्यान)ले शुक्रबार एक विज्ञप्ति जारी गर्दै २०२६ मा भारत र श्रीलंकामा हुने टी२० विश्वकप छनोटको तयारीका लागि सिरिज खेल्ने जनाएको हो। नेपालले १४ देखि २४ अगष्टमा अष्ट्रेलियाको टप इण्ड टी२० सिरिजमा भाग लिनेछ। क्यानका अनुसार नेपालले उक्त सिरिजमा कम्तीमा ६ वटा टी२० खेल खेल्नेछ। क्यानले सिरिजबारे अन्य जानकारी र तालिका आगामी हप्ता सार्वजनिक गर्ने बताएको छ। २०२५ टप इण्ड टी२० सिरिजका लागि नेपाल पहिलो टिमको रुपमा दर्ता भएको छ। नेपालले अष्ट्रेलियामा राम्रो तयारीको रुपमा हेरिएको छ। अष्ट्रेलियन क्रिकेटको ठुलो मात्रामा रहेका समर्थकको आँखा उत्तरी क्रिकेटमा तान्ने धेय रहेको छ। एनटी क्रिकेटका प्रथक कार्यकारी अधिकृत(सीइओ) गारभिन डोभीले भने,नेपाल क्रिकेट टिम पछिल्लो वर्षहरुमा निकै राम्रोसँग विकास भइरहेको छ। जसका कारण उनीहरूलाई टप इण्ड टी२० मा नेपाललाई ल्याउन पाउँदा हामी निकै खुसी छौँ। नेपाली क्रिकेट समर्थकको आँखा उत्तरी क्रिकेटमा पनि पर्नेछ।"
युथ टेबलटेनिस च्याम्पियनसिप : नेपाल प्रिक्वाटरफाइनलमा,"काठमाडौं : नेपाल २९ औं एसियाली युथ टेबलटेनिस च्याम्पियनसिपको यु१९ ब्वाइज टिम इभेन्टमा प्रिक्वाटर फाइनलमा प्रवेश गरेको छ ।उज्वेकिस्तानको तास्केन्दमा जारी प्रतियोगिताको ग्रुप १ को खेलमा नेपालले साउदी अरबियालाई ३१ ले पराजित गर्दै प्रिक्वाटरफाइनलमा पुग्न सफल भएको हो । ३ अंक बटुलेको नेपाल समूह उपविजेता हुँदै प्रिक्वाटर फाइनलमा पुगेको टोली प्रमुख ज्याकी महर्जनले जानकारी दिए । नेपालबाट पुरुषमा प्रवेश बस्नेत, हिमाल विष्ट र गनञ्जय दाहाल सहभागी छन् । नेपालको समूहमा भारत र साउदी अरबिया छन् । नेपाल र साउदीलाई हराएको भारत समूह विजेता बन्दै प्रिक्वाटरफाइनलमा पुगेको थियो । प्रिक्वाटर फाइनलमा नेपालले मलसेयाको सामना गर्ने छ । प्रशिक्षक मोहनदास बासुकलाले नेपाली टेबलटेनिसको इतिहासमा यो सफलता ऐतिहासिक भएको बताए ।"
फ्रेन्चाइज इन्डोर प्रिमियर लिग हुने,काठमाडौं : काठमाडौं स्पोट्र्स इभेन्ट्स प्रालिको आयोजनामा नेपालमा पहिलो पटक फ्रेन्चाइज इन्डोर प्रिमियर लिग क्रिकेट हुने भएको छ। आगामी भदौ २३ गतेदेखि २८ गतेसम्म काठमाडौंको चुनिखेलमा फ्रेन्चाइज प्रिमियर इन्डोर क्रिकेट लिग हुन लागेको हो। १० ओभरमा हुने लिगमा १० वटा फ्रेन्चाइज टिमको सहभागिता रहने प्रतियोगिता निर्देशक ज्योति भण्डारीले जानकारी दिए। सिंगल राउन्ड रोबिन लिगका आधारमा प्रतिस्पर्धा हुनेछन्। लिगको शीर्ष चार टोलीले सेमिफाइनलमा पुग्नेछन्। विजेताका लागि इन्डोर क्रिकेटको सर्वाधिक पुरस्कार राशि व्यवस्था गरिएको जनाइएको छ।
"ऊर्जा मन्त्री खड्का र चिनियाँ ऊर्जा प्रमुखबीच भेटवार्ता, सहयोग विस्तारमा छलफल","चीन : सांघाई सहयोग संगठन (एससीओ) ऊर्जा मन्त्रीस्तरीय बैठकको अवसरमा ऊर्जा, जलस्रोत तथा सिँचाइमन्त्री दीपक खड्काले आज चीनको निङ्बो सहरमा चीनको राष्ट्रिय ऊर्जा प्रशासनका प्रशासक महामहिम वाङ होङजीसँग द्विपक्षीय भेटवार्ता गरेका हुन्। भेटवार्तामा नेपालचीनबीचको ऐतिहासिक र दीर्घकालीन मैत्रीपूर्ण सम्बन्ध, आपसी विश्वास र ऊर्जा क्षेत्रमा सम्भावित सहकार्यका विषयमा छलफल भएको ऊर्जा मन्त्रालयले जनाएको छ। भेटका क्रममा चीनका ऊर्जा प्रशासक वाङ होङजीले नेपालको ऊर्जा पूर्वाधार विकासका लागि आवश्यक प्राविधिक तथा वित्तीय सहयोग प्रदान गर्न चीन सरकार पूर्ण रूपमा तयार रहेको स्पष्ट रूपमा उल्लेख गरे। उनले दुई देशबीच ऊर्जा सुरक्षाको अभिप्रायले दीर्घकालीन सहकार्यका ढोका अझ फराकिलो बनाउनुपर्नेमा जोड दिए। नेपालले जलविद्युत्, प्रसारण प्रणाली विस्तार, वैकल्पिक ऊर्जा प्रवर्द्धन र क्षमता विकासको क्षेत्रमा चीनसँग सहकार्य विस्तार गर्न इच्छुक रहेको उल्लेख गर्दै मन्त्री खड्काले नेपालका ऊर्जा परियोजनामा लगानी र प्रविधि हस्तान्तरणको अपेक्षा पनि व्यक्त गरेका हुन्। दुवै पक्षले आगामी दिनमा प्राविधिक टोलीहरू आदानप्रदान गर्दै सहकार्यको व्यवहारिक पक्षलाई थप संस्थागत बनाउने सहमति गरेका छन्।"
थाई एयर एसियाले भैरहवाबाट फेरि उडान भर्ने,"भैरहवा : थाई एयर एसिया भैरहवास्थित गौतमबुद्ध अन्तर्राष्ट्रिय विमानस्थलबाट पुनः व्यावसायिक उडान गर्ने भएको छ। गत कात्तिक १८ गतेदेखि यस विमानस्थलबाट व्यावसायिक उडान थालेको कम्पनीले विभिन्न कारण देखाउँदै बीचमा उडान स्थगित गरेको थियो। केही समय अघि कम्पनीले भैरहवा विमानस्थलबाट उडान अनुमतिको माग गर्दै नेपाल नागरिक उड्डयन प्राधिकरणमा पेश गरेको निवेदन सहितको विन्टर सेड्युल स्वीकृत भएको गौतमबुद्ध अन्तर्राष्ट्रिय विमानस्थलका सूचना अधिकारी विनोदसिंह राउतले बताए। उनले थाई एयर एसियाले अगामी कार्तिक ९ गते देखि साताको दुई दिन आइतबार र बुधबार उडान गर्ने तालिका रहेको बताए। विमान कम्पनीले विगत जस्तै बैंककभैरहवाबैंकक सिधा उडानको अनुमति पाएको छ। हाल विमानस्थलबाट कुनै पनि अन्तर्राष्ट्रिय उडान छैन। सरकारले अन्तर्राष्ट्रिय विमान कम्पनीहरूलाई भैरहवाबाट सेवा प्रदान गर्दा विभिन्न सहुलियत दिने भए पनि उनीहरू उडानका लागि आएका छैनन्। नेपाल एयरलाइन्सले समेत यस विमानस्थललाई छाडेर काठमाडौं केन्द्रित मात्र सेवा प्रदान गर्दा सरकारको आलोचना हुँदै आएको छ। विगतमा भैरहवा विमानस्थलबाट नेपाल एयरलाइन्सका साथै कतार एयरवेज, फ्लाई दुबई, थाई एयर एसिया र जजिरा एयरवेजले उडान गरेका थिए।"
कोशीको बजेट बहुमतले पारित,"विराटनगर : कोशी प्रदेश सरकारले आगामी आर्थिक वर्ष २०८२०८३ का लागि ल्याएको बजेट शुक्रबार बहुमतले पारित भएको छ। सरकारले असार १ गते ३५ अर्ब ८७ करोड ९९ लाख रुपैयाँ बराबरको बजेट प्रस्तुत गरेको थियो। छलफलपछि बजेट पारित भएको हो। आगामी आर्थिक वर्षको विनियोजन विधेयकमाथिको छलफलमा ३८ जना सांसदले सहभागिता जनाएका थिए। आगामी आर्थिक वर्षका लागि सरकारले चालुतर्फ १८ अर्ब ६७ करोड ३३ लाख र पुँजीगततर्फ १७ अर्ब १० करोड ६५ लाख रुपैयाँ विनियोजन गरेको छ। जसमध्ये आन्तरिक राजस्वबाट ५ अर्ब ५० करोड, राजस्व बाँडफाँटबाट १२ अर्ब ३९ करोड हुने अनुमान छ। बाँकी संघीय सरकारबाट प्राप्त हुने अनुदानबाट ब्यहोरिने अनुमान छ। बजेट साउन १ गतेदेखि कार्यान्वयनमा जाने छ।"
कृषि उपजसँग जोडिएको संस्कृति,"मुलुकको कुल गार्हस्थ्य उत्पादनमा २७ प्रतिशत योगदान रहेको क्षेत्र हो, कृषि । ६० दशमलव ४ प्रतिशत जनसंख्या आबद्ध भएको कृषि क्षेत्र आर्थिक समृद्धि हासिल गर्ने राष्ट्रकै मूल आधारशिला हो । उच्च समावेशी आर्थिक वृद्धिमा योगदान पुर्याउने क्षेत्र भएकोले कृषि वैज्ञानिक ढंगले सुधार तथा रूपान्तरण गर्दै विगतका प्रयासलाई सघन बनाई उत्पादन र उत्पादकत्वमा वृद्धि गर्नु अति आवश्यक छ । नेपालको संविधानले खाद्यसम्बन्धी अधिकारलाई मौलिक हकको रूपमा प्रत्याभूत गरेको सन्दर्भमा विभिन्न कारणले उत्पन्न हुन सक्ने खाद्य तथा पोषण संकटको अवस्थालाई मध्यनजर गर्दै प्रमुख खाद्यान्न फलफूल, तरकारी र माछा, मासु उत्पादनमा आत्मनिर्भरताको लागि कृषिमा नीतिगत, संरचनागत र संस्थागत सुधारको अति आवश्यक छ । देशलाई खाद्य सम्प्रभु तुल्याएर स्वाधीन अर्थतन्त्रको विकास गर्न कृषि क्षेत्रमा उल्लेख्य मात्रामा लगानी बढाउन पनि त्यत्तिकै आवश्यक छ । नेपालको संविधानका अधिकार सूची, कृषि क्षेत्रको समग्र विकासको लागि मार्गचित्रणको रूपमा रहेको कृषि विकास रणनीति र दिगो विकास लक्ष्यलाई मार्गदर्शनको रूपमा लिएको पाईन्छ । रणनीतिले कृषि तथा पशुपन्छीजन्य उत्पादनको व्यावसायीयकरण, यान्त्रीकरण र विविधीकरण गरी यस क्षेत्रलाई प्रतिस्पर्धी बनाउन जोड दिएको छ । दिगो विकास लक्ष्यले लिएको भोकमारीको अन्त्य गर्ने, खाद्य सुरक्षा तथा पोषण सुनिश्चित गर्ने, दिगो कृषिको प्रवद्र्धन गर्ने लक्ष्य हासिल गर्ने गरी यो क्षेत्रमा स्रोत र साधनको वैज्ञानिक परिचालन गर्नुपर्छ । त्यस्तै कृषि क्षेत्रको औद्योगिकीकरणको माध्यमबाट थप रोजगारी सिर्जना गरी आयआर्जन, गरिबी निवारण तथा आयात व्यवस्थापनलाई समेत सम्बोधन गर्नुपर्छ । संघ, प्रदेश र स्थानीय तहको लगानीलाई कृषि क्षेत्रको समग्र विकासमा प्रभावकारी रूपबाट परिचालन गर्नु आजको आवश्यकता हो । यसै सिलसिलामा असार महिना भएकोले हाम्रो देशको मुख्य खाद्यान्न धान बालीको संक्षेपमा चर्चा गर्ने प्रयास गरिएको छ । असारलाई मुठी छरेर मुरी उत्पादन गर्ने महिनाको रूपमा लिइन्छ । असार साउन महिना कृषकहरू भोक तिर्खा र पसिना बिर्सेर खेतीपाती गर्नमा व्यस्त हुन्छन् । असार १५ लाई किसानहरू चाडको रूपमा दही चिउरासेलरोटी अचार खाई खुसीले मनाइन्छ । यो क्रममा ब्याडमा राखिएको धानको बिउलाई उखेलेर मुठा पार्ने मानिसलाई बिउ काड्ने मानिस वा ब्याडे भनिन्छ । धानको बिउ रोप्नेलाई रोपार भने सम्याएर माटोलाई लेदो बनाएर धानको बिउ रोप्ने खेत तयार पार्ने बाउसे हुन् । साथै आफ्नो रोपाइँ समाप्त भएपछि रोपाइँ समाप्त नहुनेलाई सघाउने प्रचलन पनि छ । खेत रोपाइँ सकिएपछि खुसीयालीको रूपमा मैजारो खाने हाम्रो संस्कृति छ । केही वर्षयता, असार १५ लाई राष्ट्रिय स्तरमा धान दिवसको रूपमा मनाउन थालिएको पाइन्छ । रोपाइँ गर्दा एक प्रकारको असारे गीत गाई हिलो छ्यापाछ्याप गरी सो दिवस मनाउने संस्कृति छ । साँच्चै भन्नुपर्दा कुषि उपज हाम्रो जीवन हो । यो हाम्रो संस्कृतिको रूपमा जोडिएको छ । उदाहरणको रूपमा असार पन्ध्र दही चिउरासेलरोटी अचार, साउने संक्रान्ति लुतो फ्याँकेर हरियो मकै पोली प्रसादको रूपमा खाने, साउन पन्ध्र खिर खाने, जनैपूर्णिमा क्वाँटी खाने, दसैंमा दही चिउरा, केरा खाने, तिहारमा सेलरोटी खाने, हरिबोधिनी एकादशीमा फलफूल, सोको भोलिपल्ट द्वादशीमा नयाँ अन्न न्वाहीको रूपमा दहीचामल खाने, पन्ध पुषमा लट्टे, माघेसंक्रान्तिमा खिचडी, तरुल, चाकु, तीलको लड्डु र विभिन्न खाद्य परिकार, योमरी पूर्णिमामा योमरी, अक्षय तृतीयामा सातु सर्वत खाईन्छ । यी माथिका खाद्यान्न परिकार हाम्रो रीतिरिवाजसँग जोडिएको छ । पहिले यी अवसरमा यी खाद्यान्नबाट बनाएका परिकार खाइन्थ्यो भने आजभोलि जुनबेला पनि पहुँचको आधारमा खाना पाइन्छ । हाम्रो देश कृषि प्रदान देश हो र कृषिसँग खाना जोडिएको छ । यस अर्थमा खाना पनि हाम्रो संस्कृति, विशेषगरी दही चिउरासँगै नेपालीको जनजिब्रोमा झुन्डिएको हुन्छ, असार पन्ध्र । दही चिउरालाई हाम्रो शरीरको लागि पोषक खाद्यान्नको रूपमा लिईन्छ । दहीमा शरीरलाई चाहिने क्याल्सियम, पोटासियम र अन्य आवश्यक तत्त्व पाइन्छ । यसमा पोषणमात्र नभई आयुर्वेदिक औषधिको गुण पनि हुन्छ । दहिले मधुमेहलाई सञ्चो गर्छ । मांसापेशी र हाड बलियो बनाउँछ । रोग प्रतिरोधात्मक क्षमता बढाउँछ । यसले पाचन प्रक्रियामा मद्दत गर्दछ । पखला लाग्दा दही खाए रोकिन्छ । मानव शरीरलाई गुणस्तर बनाउने भएकोले यसलाई परापूर्वका देखि नै महत्त्वपूर्ण खाद्यपदार्थको रूपमा लिइयो । यो दही हाम्रो पुर्खाले सिर्जना गरेको अमृततुल्य पदार्थ हो भन्नुमा अयुक्ति नहोला । त्यस्तै चिउरा पनि हाम्रो स्वास्थ्यलाई दहीसँग खाँदा बढी लाभदायक हुन्छ । त्यसैले धान रोपाइँ गर्ने हली, रोपार, ब्याडे, बाउसे आदिको कडा मेहनत गर्दागर्दै शरीर कमजोर हुने भएकोले शरीरलाई तन्दुरुस्ती राख्नको लागि दही, चिउरा तथा सेलरोटी अचार आदि खाने हाम्रो संस्कृति छ । कृषि उत्पादन वृद्धि गर्न अपरिहार्य स्रोतसाधन र सामग्रीको न्यून उपलब्धता, आर्थिक भौगोलिक पूर्वाधार जस्तै सिँचाइ, सडक, कृषि बजार, शीत भण्डार र गोदामघर संकलन तथा बिजुलीको अपर्याप्तता मूल समस्याको रूपमा देखिएको पाइन्छ । कृषिजन्य उत्पादनमा आशातित उपलब्धि हासिल गर्न उन्नत, नश्ल तथा बिउको प्रतिस्थापन दर पनि अन्त्यन्त कम छ । यसको अतिरिक्त वैदेशिक रोजगारीमा युवा शक्ति, खाडी मुलुक जाने जग्गाको तीव्र खण्डीकरण पनि प्रमुख समस्याको रूपमा देखा परेको छ । साथै कृषिमा वैज्ञानिक जनशक्तिको अभाव, कृषिको आधुनिकीकरण, यान्त्रीकरण, पूर्वाधार, व्यापारीकरण, औद्योगिकीकरण कमजोर आदि प्रमुख समस्या हुन् । माथि भनेजस्तै मुख्य व्यावसायिक वातावरणको अपर्याप्तताको कारण कृषिका लागि आवश्यक पर्ने जनशक्तिको रूपमा रहेका युवा जनशक्ति अन्य क्षेत्र तथा वैदेशिक रोजगारमा संलग्न हुँदा हाम्रा गाउँघरका कृषियोग्य जमिनमा उन्यू फुली उत्पादकत्वमा ह्रास आएको छ । अर्काेतिर अव्यवस्थित सहरीकरण, जग्गाको खण्डीकरण र जग्गा बाँझो राख्ने प्रवित्तिलाई निरुत्साहित गर्दै कृषि भूमिलाई उपयोगमा ल्याउनु तथा कृषि प्रसार सेवामा कृषकको पहुँच अभिवृद्धि गर्नु, सीमित स्रोतसाधन, कृषि ऋण, बिमा, प्रविधि र ज्ञानको प्रयोगलाई तारतम्य व्यवस्था मिलाई कृषि उत्पादनमा वृद्धि गरी आफ्नो नागरिकको क्रयशक्ति विकास गर्नु स्थानीय सरकारको प्रमुख भूमिका हो । भौगोलिक तथा जैविक विविधताजन्य सम्भाव्यता प्रभावकारी अध्ययन हुनु, पुँजी प्रेरणा, आत्मविश्वास र प्रविधिबारेको ज्ञानसहित वैदेशिक रोजगारबाट फर्केका युवालाई कृषि व्यवसायमा आकर्षण गर्नु जैविक खेती र कृषि वनप्रति उद्यमी र सरोकारवालाको आकर्षण बढाउनु, उत्पादित वस्तुको देशभित्रै तथा बढी भएमा देश बाहिर व्यापारको पहुँच वृद्धि गर्नुपर्छ । कृषि ऋण, बिमा, नवीन प्रविधि आदिको प्रभावकारी विकास गर्नु जलवायु परिवर्तनसँग जुध्न ज्ञान, सीप, प्रविधि र स्रोतको उचित व्यवस्थापन गर्नुपर्छ । यसमा माथि भनेजस्तै संघ, प्रदेश सरकारको समन्वयमा स्थानीय सरकारकै अह्म भूमिका रहन्छ । त्यसपछि मात्र कृषि उपजसँग जोडिएको हाम्रो संस्कृतिद्वारा कृषि पर्यटन विकासको प्रवर्द्धन गर्न सकिन्छ ।"

शीर्षक,विवरण
"दाउन्नेको बेहाल, यात्रा कष्टकर","बुटवल : बुटवल पश्चिम नेपालको लाइफलाइन भनेर चिनिने बुटवलनारायणगढ सडक खण्डको दाउन्ने क्षेत्रमा समयमै काम नहुँदा यस क्षेत्रको जनजीवन अस्तव्यस्त बनेको छ। अरू खण्डमा सहज यात्रा गर्न मिल्ने गरी काम भए पनि दाउन्ने खण्डको १३ किलोमिटर सडक अहिले अस्तव्यस्त छ। चिनियाँ निर्माण कम्पनीले विभिन्न बहाना देखाउँदै समयमै काम नगर्दा पश्चिम क्षेत्रको दैनिकी अस्तव्यस्त बनेको हो। यहाँ दिनहुँजसो गाडीहरू दुर्घटनामा पर्ने गरेका छन्। यसपालिको बर्खा र चाडपर्वमा पनि ढुक्कसँग यात्रा गर्ने माहोल दाउन्ने खण्डकै कारणले नहुने देखिएको छ। दाउन्ने क्षेत्रमै धेरै कल्भर्ट बनाउनुपर्ने भएकाले कामले गति लिन नसकेको आयोजना कार्यालयको भनाइ छ। दाउन्नेमै धेरै कल्भर्ट बनाउनुपर्ने भएकाले समस्या नारायणगढबुटवल सडक खण्डको १३ किलोमिटर मात्र पर्ने दाउन्ने क्षेत्रमा १ सय ३ वटा विभिन्न ठाउँमा कल्भर्ट बनिरहेका छन्। धेरैजसोको निर्माण पूरा भए पनि केहीको काम चलिरहेको छ। धेरै ठाउँमा कल्भर्ट बनाउनुपर्ने भएकाले यो क्षेत्रमा समस्या हुने गरेको नारायणगढबुटवल सडक योजना (पूर्वी खण्ड) कार्यालयका सूचना अधिकारी एवं इन्जिनियर शिव खनालले जानकारी दिए। दाउन्नेको पनि बढी समस्या पूर्वी खण्डमा छ। जहाँ दाउन्ने खण्ड चार किलोमिटर मात्र हो। यही चार किलोमिटरमा बनिरहेको कल्भर्ट खोलाले पटकपटक बगाउने समस्याले गर्दा बाटो निरन्तर सुचारु गर्न नसकिएको उनले बताए। दाउन्नेदेखि नारायणगढसम्म पर्ने पूर्वी खण्डको कुल दूरी ६५ किलोमिटर हो, खनालले भने, दाउन्ने खण्डमा मात्र चार किलोमिटर पर्छ। यही क्षेत्रमा धेरै कल्भर्ट बनाउनुपर्ने भएकाले समस्या भएको हो। अब केही दिनमा सबै कल्भर्ट बनिसक्छन्। त्यसपछि समस्या हुँदैन। उनले यहाँका चार किलोमिटर क्षेत्रमा ३३ वटा कल्भर्ट निर्माण गर्नुपर्ने बनाए। ६ वटाको निर्माण चलिरहेको र बाँकी पूरा भइसकेको उनले बताए। अघिल्लो वर्ष कल्भर्ट नबनाएको र यसपालि एकैपटक बनाउनुपर्ने भएकाले समस्या देखिएको उनले सुनाए। बन्दै गर्छ, खोलाले बगाउँछ। एकतर्फ बाटो चलाउँदै, बनाउँदै गर्दा धेरै गाह्रो परेको हो, खनालले भने, दाउन्ने क्षेत्रको काम पूरा हुनेबित्तिकै सबै समाधान हुन्छ। खनालले दुम्कीबासमा बनाएको डाइभर्सन अबको पाँच दिनभित्र बनिसक्ने जानकारी दिए। डाइभर्सन नहुँदा होङ्सी सिमेन्ट हुँदै यात्रुलाई २० किलोमिटर घुमाउरो बाटो आउजाउ गर्नुपर्ने बाध्यता छ। व्यवसायी यात्रुमैत्री भए, सरकार भएन सरकार सडकका यात्रुमैत्री नबन्दा सर्वसाधारण नागरिकले सास्ती खेप्नु परेको पश्चिम नेपाल बस व्यवसायी प्रालिका अध्यक्ष दधिराम खरेलले गुनासो गरे। पानी पर्छ, बर्खा लाग्दैछ भन्ने कुरा सबैलाई थाहाँ थियो, खरेलले भने, तर, समयमै बाटो बनाउनुपर्छ भन्नेमा कोही पनि लागेनन्। अहिले सास्ती हामी यातायात व्यवसायीले पाउनु परेको छ। नेपालमै सबैभन्दा धेरै सार्वजनिक यातायात भएको ठूलो कम्पनी पश्चिम नेपाल बस व्यवसायी प्रालि हो। यही सडक भएर मात्र दैनिक चार सय बढी सवारीसाधनहरू यही कम्पनीका ओहोरदोहोर गर्छन्। काठमाडौं पुग्ने गाडीहरू पाल्पा पोखरा हुँदै घुमेर गए पनि पूर्वी नेपालमा जाने गाडीहरूलाई धेरै कठिनाइ भोग्नुपरेको खरेलले गुनासो गरे। पूर्वी नेपालका सबै जिल्लामा बुटवलबाट गाडी छुट्छन्। दाउन्ने क्षेत्रमा बाटो सहज हुने हो भने यातायात व्यवसायीका धेरै समस्या समाधान हुन्छन्, खरेल भन्छन्, तर, सरकारले यही क्षेत्रमा काम गर्न ढिलासुस्ती गरेको छ। बाटो बन्छ भनेर आश्वासन मात्र दिन्छन्। कामै गर्दैनन्। यी हुन् निर्माणले गति लिन नसकेका १० कारण निर्माणको थालनीमै कोभिड कोभिडकै उत्पत्तिा चाइनाबाट त्यसको असर वर्षौंसम्म अन्तरसरकारी निकायबीच समन्वय नहुनु रूख कटानमा ढिलाइ कोभिड सकियो, बहाना सकिएन बर्खाभरि निर्माण ठप्प दुई घण्टाको दूरीमा ६ घण्टाको यात्रा दाउन्ने क्षेत्रमा धेरै कल्भर्ट चौथोपटक थप्ने तयारी पछिल्लो समय यातायात क्षेत्रमा धेरै सुविधा सम्पन्न गाडीहरू भित्रिए पनि सहज सडक नहुँदा व्यवसायीहरू निराश बन्नु परेको उनले दुःखेसो गरे। बुटवल नारायणगढ सडक बन्नेबित्तिकै आधाभन्दा बढी हवाई यात्रा गर्नेहरू कम हुन्छन्, उनले भने, एसीसहितका डिलक्स गाडी छन्। दुर्घटनाको जोखिम कम छ। बिमा छ। व्यवसायीहरू यात्रुमैत्री भए तर सरकार हुन सकेन। करोडौं लगानी गरेर नयाँ गाडीहरू भिœयाउने तर गतिलो बाटो नहुँदा व्यवसायीहरूमा खिन्नता छाएको खरेल सुनाउँछन्। व्यावसायिक हिसाबले पनि पश्चिम नेपालको प्रमुख सहरको रूपमा बुटवल परिचित छ। काठमाडौं र पूर्वी नेपालका प्रमुख सहर वीरगन्ज, विराटनगरसहित चितवनबाट बुटवलमा मालसामान ओसारपसार गर्ने व्यवसायीले धेरै दुःख खेपेका छन्। डाइभर्सनमा गुडिरहेको बस बगायो यही असार ६ गते काठमाडौंबाट नेपालगन्जतर्फ जाँदै गरेको यात्रुवाहक बस त्रिवेणी खोला पार गर्दागर्दै बगायो। मध्यराति भे १ ख ४०८५ नम्बरको बस डाइभर्सनबाट गुडिरहेको बेला एक्कासि विनयी खोला उर्लिएर आएपछि बगायो। बसमा ३ शिशुसहित ३८ जना यात्रु थिए। एक्कासि आएको बाढीले डाइभर्सन बगाएको थियो। तत्कालै एक्साभेटर लगेर सबै यात्रुहरूको सकुशल उद्धार भयो। यस्ता पीडा यातायात व्यवसायीहरूले दिनहुँ झेलिरहेका छन्। दुम्कीबास क्षेत्रमा दिनहुँ उद्धारमा जुट्नुपर्छ विनयी त्रिवेणी गाउँपालिका पूर्वी नवलपरासीका अध्यक्ष घनश्याम गिरीले दाउन्ने क्षेत्रको सडकका कारण यात्रुहरूको उद्धारमा नेपाल प्रहरीसहित पालिकाको टिम दिनहुँ उद्धारमा खट्नु परेको प्रतिक्रिया दिए। राति एक्कासि खोलाले बस बगाउँछ। यात्रुहरू बिचल्लीमा पर्छन्, गिरीले भने, गाउँपालिकाको एक्साभेटर पठाएर उनीहरूको उद्धार गर्छौं। असार ६ गते नेपालगन्जको बस बगाउँदा राति २ बजे घटनास्थलमा पुगेर उद्धार गरेका थियौं। यस्तो समस्या दिनदिनै आइरहेका छन्। उनले पानी पर्नेबित्तिकै सडकको समस्या परिहाल्ने गरेको बताए। ठेकेदारले कामै नगरेको पनि होइन, तर त्यति मन लागेर गरेजस्तो पनि देखिँदैन, गिरीले भने, पहिलेको तुलनामा काम सन्तोषजनक नै छ। तर, पूर्ण सन्तोष हुन सकिएको छैन। बनाएको डाइभर्सन बगाइहाल्छ। ठूलो पानी पर्नै हुन्न। दाउन्ने र दुम्कीबास क्षेत्रको सडक पूर्ण रूपमा सुचारु हुने हो भने बुटवल नारायणगढ सडकको वर्षौंदेखिको समस्या टर्ने उनले बताए। बर्दघाटतिरबाट आउँदा खुर्सानीखोलासम्म तीन किलोमिटर सडक बनाउने बाहेक यो क्षेत्रमा थप काम गतिलोसँग नभएको उनले सुनाए। पश्चिम खण्डको प्रगति ६७ प्रतिशत बुटवल नारायणगढ सडक खण्डको कुल दूरी १ सय १३ किलोमिटर हो। त्यसमध्ये बुटवलदेखि दाउन्नेसम्मको दूरी ४८ किलोमिटर छ। पश्चिम खण्डको रूपमा काम भइरहेको यस क्षेत्रमा हालसम्म भौतिक प्रगति ६७ दशमलव ९५ प्रतिशत भइसकेको नारायणगढ बुटवल सडक योजना (पश्चिम) कार्यालयका सूचना अधिकारी एवं इन्जिनियर विकास खनालले जानकारी दिए। उनका अनुसार वित्तीय प्रगति ६२ दशमलव ४३ प्रतिशत भएको छ। यो खण्डमा दाउन्नेको सडक क्षेत्र कुल १० किलोमिटर हो। दाउन्ने क्षेत्रमा मर्मतको काम भइरहेको छ। खाल्डाखुल्डी पुर्ने, डाइभर्सन बनाउने, ग्राबेल गर्ने काम चलेको छ तर मौसमले त्यति साथ दिइरहेको छैन, खनालले भने, आगामी आर्थिक वर्ष २०८२०८३ सम्म सबै काम सक्ने लक्ष्य छ। उनले बर्खाको बेला निर्माणको काम नहुने जानकारी दिए। यस खण्डमा बायाँतर्फ ३३ दशमलव ७२१ प्रतिशत र दायाँतर्फ ३५ दशमलव ४१३ प्रतिशत सडक कालोपत्रे गरिएको छ। दुवैतर्फ गरी कुल ६० दशमलव ९२ प्रतिशत सडक कालोपत्रे भइसकेको छ। ९ वटा मोटरेबल पुलमध्ये आठ वटा निर्माण पूरा भइसकेका छन्। भलहीमा १ सय ५ चेनएजको मुख्य पुलको काम चलिरहेको छ। यस खण्डको पूरै काम सम्पन्न गर्न कुल लागत मूल्य अभिवृद्धि कर (भ्याट)सहित ७ अर्ब ८६ करोड रुपैयाँमा सम्झौता भएको छ। पूर्वी खण्डको प्रगति ६९ प्रतिशत दाउन्नेदेखि नारायणगढसम्मको दूरी ६५ किलोमिटर हो। यहाँ हालसम्म भौतिक प्रगति ६९ प्रतिशत र वित्तीय प्रगति ६८ प्रतिशत भएको छ। भुक्तानीको काम चलिरहेकाले वित्तीय प्रगति अझै बढ्ने योजना कार्यालयका सूचना अधिकारी एवं इन्जिनियर शिव खनालले जानकारी दिए। यहाँ दाउन्ने खण्डमा मात्र ३३ वटा कल्भर्ट बनाउने योजना छ। त्यसमध्ये ६ वटा बाहेक अरू सम्पन्न भइसकेका छन्। खनालका अनुसार एकतर्फ सडक कालोपत्रे ५३ किलोमिटर र दुईतर्फी ३४ किलोमिटर पूरा भइसकेको छ। यो खण्डको निर्माणका लागि कुल बजेट भ्याटसहित ९ अब १३ करोड हो। दुवै खण्डको निर्माणका लागि चाइना स्टेट कन्स्ट्रक्सन इन्जिनियरिङ कर्पोरेसन (सीएससीईसीचाइना)सँग सम्झौता भएको छ। सडक निर्माणका लागि एसियाली विकास बैंक (एडीबी)को सहयोगमा सडक विभागले आयोजना सञ्चालन गरेको हो। २०८२ साउन ६ गतेसम्म सक्ने गरी तेस्रोपटक म्याद थपिएको छ। वन क्षेत्रमा फोर लेन र बजार क्षेत्रमा ६ लेनको सडक निर्माण गरिएको छ। योजना समयमै पूरा नभएपछि चौथोपटक म्याद थप्ने तयारी भइरहेको छ। २०८१ कात्तिक २५ गते रूपन्देही, पूर्वी नवलपरासी र पश्चिम नवलपरासीका जनप्रतिनिधिहरूले प्रधानमन्त्री केपी शर्मा ओलीलाई भेटेर ज्ञापनपत्र बुझाएपछि रोकिएको कामले गति लिएको थियो। पटकपटकको ध्यानाकर्षण गराउँदा पनि सडक निर्माणले गति नलिएपछि जनप्रतिनिधिहरूले प्रधानमन्त्रीलाई भेटेरै दबाब दिएका थिए। जिल्ला समन्वय समितिका प्रमुख, स्थानीय तहका प्रमुखसहित रूपन्देहीका संघीय सांसद एवं अर्थमन्त्री विष्णुप्रसाद पौडेल, भौतिक पूर्वाधार तथा यातायात मन्त्री देवेन्द्र दाहाल, सहकारीमन्त्री बलराम अधिकारी, भौतिक मन्त्रालयका सचिव केशव शर्मा, तीनवटै जिल्लाबाट निर्वाचित संघीय एवं प्रदेश सांसदहरू, विभागीय प्रमुख, आयोजना प्रमुखलगायतको उपस्थितिमा प्रधानमन्त्री ओलीले बृहत् छलफलसमेत गरेका थिए। त्यसैले पनि यो सडकलाई राष्ट्रिय चासोका रूपमा हेरिएको छ। मुलुकको समग्र प्रगतिमा यस सडकले महत्वपूर्ण हिस्सा ओगट्ने गरेको छ। जिल्ला समन्वय समिति नवलपरासी (बर्दघाट सुस्ता पश्चिम) का प्रमुख भगौती यादव रुदलले यस क्षेत्रका नागरिकले लामो समयदेखि धुलोमैलोको सामना गर्नु परेको सुनाए। व्यवसायी यात्रुमैत्री भए तर सरकार हुन सकेन। सर्वसाधारण नागरिकले सास्ती खेप्नु परेको छ। पानी पर्छ, बर्खा लाग्दैछ भन्ने कुरा सबैलाई थाहा थियो तर समयमै काम किन हुन सकेन ? नेपालमै सबैभन्दा धेरै सार्वजनिक यातायात भएको ठूलो कम्पनी पश्चिम नेपाल हो। यही सडक भएर दैनिक चार सय बढी सवारीसाधनहरू ओहोरदोहोर गर्छन्। पूर्वी नेपालमा जाने गाडीहरूलाई धेरै कठिनाइ भोग्नु परेको छ। दाउन्ने क्षेत्रमा बाटो सहज हुने हो भने यातायात व्यवसायीका धेरै समस्या समाधान हुन्छन्। बाटो बन्छ भनेर आश्वासन मात्र दिन्छन्। कामै गर्दैनन्। यातायात क्षेत्रमा धेरै सुविधा सम्पन्न गाडीहरू भित्रिए पनि सहज सडक नहुँदा व्यवसायी निराश बन्नु परेको छ। दधिराम खरेल अध्यक्ष, पश्चिम नेपाल बस व्यवसायी प्रालि, बुटवल दाउन्ने क्षेत्रको सडकका कारण यात्रुहरूको उद्धारमा नेपाल प्रहरीसहित पालिकाको टिम दिनहुँ उद्धारमा खट्नुपर्छ। राति एक्कासि खोलाले बस बगाउँछ। यात्रुहरू बिचल्लीमा पर्छन्। गाउँपालिकाको एक्साभेटर पठाएर उनीहरूको उद्धार गर्छौं। समस्या दिनदिनै आइरहेका छन्। पानी पर्नेबित्तिकै सडकमा समस्या भइहाल्छ। ठेकेदारले कामै नगरेको पनि होइन, तर त्यति मन लागेर गरेजस्तो पनि देखिँदैन। दाउन्ने र दुम्कीबास क्षेत्रको सडक पूर्ण रूपमा सुचारु हुने हो भने बुटवल नारायणगढ सडकको वर्षौंदेखिको समस्या हट्ने थियो। घनश्याम गिरी  अध्यक्ष, विनयी त्रिवेणी गाउँपालिका, पूर्वी नवलपरासी बुटवल नारायणगढ सडक खण्डको कुल दूरी १ सय १३ किलोमिटर हो। त्यसमध्ये बुटवलदेखि दाउन्नेसम्मको दूरी ४८ किलोमिटर छ। पश्चिम खण्डको रूपमा काम भइरहेको यस क्षेत्रमा हालसम्म भौतिक प्रगति ६७ दशमलव ९५ प्रतिशत पूरा भइसक्यो। यो खण्डमा दाउन्नेको सडक क्षेत्र कुल १० किलोमिटर छ। दाउन्ने क्षेत्रमा मर्मतको काम भइरहेको छ। खाल्डाखुल्डी पुर्ने, डाइभर्सन बनाउने, ग्राभेल गर्ने काम चलेको छ तर मौसमले त्यति साथ दिइरहेको छैन। आगामी आव २०८२०८३ सम्म सबै काम सक्ने लक्ष्य छ। यस खण्डको पूरै काम सम्पन्न गर्न कुल लागत ७ अर्ब ८६ करोड रुपैयाँमा सम्झौता भएको छ। विकास खनाल, सूचना अधिकारी एवं इन्जिनियर, नारायणगढबुटवल सडक योजना (पश्चिम खण्ड) दाउन्नेदेखि नारायणगढसम्मको दूरी ६५ किलोमिटर हो। यहाँ दाउन्ने खण्डमा मात्र ३३ वटा कल्भर्ट बनाउने योजना छ। त्यसमध्ये ६ वटा बाहेक अरू सम्पन्न भइसकेका छन्। अघिल्लो वर्ष कल्भर्ट नबनाउँदा अहिले चाप परेको हो। दुम्कीबासको समस्या केही दिनभित्र समाधान हुन्छ। बर्खामा मर्मतको मात्र काम हुन्छ। एकतर्फी सडक कालोपत्रे ५३ किलोमिटर र दुईतर्फी ३४ किलोमिटर पूरा भइसक्यो। यो खण्डको निर्माणका लागि कुल बजेट भ्याटसहित ९ अर्ब १३ करोड हो। शिव खनाल  सूचना अधिकारी एवं इन्जिनियर, नारायणगढबुटवल सडक योजना (पूर्वी खण्ड)"
"राज्य व्यवस्था समितिमा एमाले, माओवादी र एकीकृत समाजवादीले मागे रामहरि खतिवडाको राजीनामा","काठमाडौं : नेकपा एमाले, माओवादी केन्द्र र एकीकृत समाजवादीका सांसदले राज्यव्यवस्था तथा सुशासन समितिका सभापति रामहरि खतिवडाको राजीनामा मागेका छन्। आज बिहान बसेको राज्यव्यवस्था तथा सुशासन समितिको बैठकमा सांसदहरुले सभापति खतिवडाले नैतिकताका आधारमा राजीनामा दिनुपर्ने माग गरेका हुन्। सत्तारुढ दल एमाले सांसद पदम गिरीले समितिको सभापति खतिवडा गैरजिम्मेवार बनेकाले राजीनामा दिनुपर्ने र सचिव पनि यो समितिमा सचिवको रूपमा बस्न नमिल्ने तर्क गरे। प्रतिवेदनमा समितिको सभापति र सचिवको हस्ताक्षर छ। जिम्मेवारी लत्याएर गैरजिम्मेवार बनेको देखियो, नैतिकताको हिसाबले जिम्मेवारीमा रहन मिल्दैन।उनले भने,नैतिकताको हिसाबले मार्गप्रशस्त गरिदिनुपर्छ।अब सचिवले पनि यो पदमा बसिरहन मिल्दैन। उनले समितिले महिनौं लगाएर छलफल गरेर कुलिङ अफ पिरियड २ वर्षसम्म कायम रहने एक मतले पारित गरेको उल्लेख गरे। नेकपा (एमाले)का सांसद वासुदेव घिमिरेले समितिका सभापति खतिवडा र समितिका सचिव दुराले राजीनामा दिनुपर्ने माग राखे। उनले अधिकार सम्पन्न छानबिन समिति बनाउनुपर्ने बताए। एमालेकै सांसद राजेन्द्र राईले पनि सभापति खतिवडाको राजीनामा माग गरे । समितिको अपमान गर्ने अधिकार नभएकाले बाटो खोल्दिन आग्रह गरे। नेकपा माओवादी केन्द्रका प्रमुख सचेतक हितराज पाण्डेले निजामती सेवासम्बन्धी विधेयकको कुलिङ पिरियडमा षड्यन्त्र भएको बताएका छन्। पाण्डेले समिति सभापति रामहरि खतिवडाले आफूले धेरै पटक माग्दा पनि विधेयक पढ्न नदिएको स्मरण गरे। उनले भने, समिति सभापति रामहरि खतिवडाले आफूले धेरै पटक माग्दा पनि विधेयक नै पढ्न दिनुभएन। विश्वासको घात भएको छ। यसो गरेपछि देश अगाडि बढ्छ ? छानबिन समिति राज्यव्यवस्था समितिबाट मात्र गठन गर्न नहुने तर्क गर्दै उनले समिति सभापतिसहित दायरामा आउनुपर्ने र सभापतिले कोको बसेर गरेको हो जानकारी दिनुपर्ने बताए। उनले संसदबाट उच्चस्तरीय छानबिन समिति गठन गर्नुपर्ने र कुलिङ पिरियड जसरी पनि लागु हुनुपर्ने धारणा राखे। एकीकृत समाजवादीका सांसद राजेन्द्र पाण्डेले विधेयकमाथि जालझेल गर्ने भूमिकामा कोको छन् भन्नेबारे पनि छानबिन गर्नुपर्ने उनको माग छ। पाण्डेले यस्तो कुरा निवारण गर्नका लागि पनि छानबिन समिति गठन गर्नुपर्ने तर्क गरे।"
"तिब्बतको उत्तराधिकारीबारे दलाई लामाको उद्घोष, चीन तरंगित","काठमाडौं : तिब्बती बौद्ध धर्मगुरु दलाई लामा यो हप्ता ९० वर्षमा प्रवेश गर्दैछन्। जुलाई ६ मा जन्मिएका उनको जन्मोत्सव एक हप्ता पहिलेदेखि नै मनाउँदै आएको छ। भारतको धर्मशालामा शरण लिएर बसेका दलाई लामाले जन्मदिनको पूर्वसंन्ध्यामा भिडियो सन्देश जारी गरेका छन्। उनले आफ्नो मृत्युपश्चात् पनि तिब्बतमा धर्मगुरु चुनिने परम्परा जारी रहने दाबी गरेका छन्। तिब्बतबाट बहिर्गमनमा परेका उनले सम्भवतः पहिलोपटक स्पष्ट रूपमा धर्मगुरु चुनिने परम्परा जारी रहने बताएको अन्तर्राष्ट्रिय मिडियाहरूले उल्लेख गरेका छन्। आफ्नो पुनर्जन्म खोज्ने र पहिचान गर्ने प्रक्रिया गादेन फोड्राङ ट्रस्टको अधिनमा रहने र त्यस मामिलामा कसैलाई हस्तक्षेप गर्ने अधिकार नरहने उनले बताएका छन्। 'गादेन फोड्राङ ट्रस्टले मात्र दलाई लामाको पुनर्जन्मलाई मान्यता दिने अधिकार राख्छ र यसमा हस्तक्षेप गर्ने अरू कुनै अधिकार छैन,' उनले भनेका छन्। यसको अर्थ तिब्बतको आध्यात्मिक परम्परा र नेतृत्व संरचनाको स्थिरता सुनिश्चित गर्ने जिम्मेवारी गादेन फोड्राङ ट्रस्टका सदस्यहरूमा हुनेछ, जसले भविष्यमा दलाई लामाको उत्तराधिकारी चयन गर्ने प्रक्रिया प्रारम्भ गर्नेछन्। दलाई लामालाई जीवित अवतारको रूपमा मानिन्छ। उनले आफ्नो उत्तराधिकारी चीनभन्दा बाहिर पनि हुनसक्ने आकलन गरेका छन्। गत मार्चमा प्रकाशित किताबमा दलाई लामाले भनेका छन्, 'हुनसक्छ मेरो उत्तराधिकारीको जन्म चीनभन्दा बाहिर पनि हुनसक्छ।' गत २४ सेप्टेम्बर २०११ मा गरेका एक महत्त्वपूर्ण वक्तव्यमा उनले भविष्यमा दलाई लामाको पुनर्जन्मको प्रक्रिया र उत्तराधिकारीको चयनबारे बताएका थिए। 'मैले १९६९ सम्म स्पष्ट पारेको थिएँ कि भविष्यमा दलाई लामाको पुनर्जन्म जारी रहनुपर्छ वा छैन भन्ने निर्णय तिब्बती बौद्ध परम्पराका उच्च लामाहरू, तिब्बती जनता र तिब्बती बौद्ध धर्मका अन्य अनुयायीहरूसँग परामर्श गरेर गर्नुपर्छ।' चीनको आपत्ति चीन सरकारले दलाई लामाको पुनर्जन्म र उत्तराधिकारीको चयनको विषयमा आपत्ती जनाएको छ। बेइजिङले भनेको छ कि दलाई लामाको पुनर्जन्म सरकारी स्वीकृतिमा आधारित हुनेछ र चिनियाँ प्रणालीअनुसार चयन गरिनेछ। चीनको विदेश मन्त्रालयले यस विषयमा कडा शब्दहरू प्रयोग गर्दै दलाई लामाको पुनर्जन्मको प्रक्रियामा हस्तक्षेप गर्ने अधिकार आफूसँग मात्र रहेको उल्लेख गरेको छ। तर, दलाई लामाले भिडियो सन्देशमा प्रस्ट पारेका छन्, 'मेरा अनुयायीहरूलाई चीनले चुनेको जो कोहीलाई अस्वीकार गर्न आग्रह गर्दछु। मेरो पुनर्जन्म चीन बाहिर पनि हुनसक्छ।' यही अभिव्यक्तिले चीनलाई झन् आक्रोशित बनाएको विश्लेषकहरूको बुझाइ छ। दलाई लामा निर्वासित भएपछि तिब्बतमा जे भयो सन् १९५९ मा दलाई लामा भारत निर्वासित भएपछि तिब्बतमा चिनियाँ सैन्य नियन्त्रण थप कडा बन्यो। हजारौं तिब्बतीहरूले प्रतिरोध गरे पनि चिनियाँ सेनाले ती विद्रोहहरूलाई क्रूरतापूर्वक दमन गर्यो। धेरै तिब्बतीहरू मारिए, कैयौंलाई पक्राउ गरेर मुख्य भूमि चीनमा निर्वासित गरियो। लगभग ८० हजार तिब्बतीहरूले देश छोड्न बाध्य भए। धेरैले हिमाली बाटो हुँदै नेपाल र भारततर्फ पलायन भए। सन् १९६५ मा चीनले तिब्बती स्वायत्त क्षेत्र घोषणा गर्यो। यसको केही समयपछि तिब्बतका धार्मिक केन्द्रहरू, विशेषतः मठहरू र पुराना सांस्कृतिक धरोहरहरू व्यापक रूपमा नष्ट गरिए। चिनियाँ सांस्कृतिक क्रान्तिको प्रभावले तिब्बतको परम्परागत बौद्ध शिक्षालाई ठूलो आघात पुर्यायो। १९८० को दशकमा चीनले धर्म पालना गर्ने स्वतन्त्रता पुनर्स्थापित गरेको दाबी गर्यो। तर स्थलगत रिपोर्टहरूका अनुसार भिक्षु र भिक्षुणीहरूलाई निगरानी, नियन्त्रण र उत्पीडन भोग्नुपर्यो। बौद्ध मठहरूमा राज्यको हस्तक्षेप बढेको देखियो। चीनले ठूलो संख्यामा हान चिनियाँहरूलाई तिब्बतमा स्थानान्तरण गराएको छ। सरकारको भनाइमा यो 'आर्थिक विकासका लागि आवश्यक' भए पनि, तिब्बती नेताहरू र मानव अधिकार समूहहरूले भने यसलाई योजनाबद्ध सांस्कृतिक हेरफेरको रूपमा हेरेका छन्। सन् २००८ मा ल्हासामा सुरु भएको शान्तिपूर्ण प्रदर्शन केही दिनमै घातक हिंसामा परिणत भएको थियो। तिब्बती र हान चिनियाँ समुदायहरूबीचको तनाव सतहमा आयो। परिणामस्वरूप कयौंको ज्यान गयो र सयौं पक्राउ परे। अहिले पनि तिब्बत चिनियाँ प्रशासनद्वारा कडा निगरानीमा छ। ह्युमन राइट्स वाचका अनुसार २०१६ देखि चीनले ग्रामीण तिब्बती समुदायहरूलाई जबरजस्ती स्थानान्तरण गर्ने कार्य तीव्र बनाएको छ, जसलाई उनीहरूले 'आर्थिक अवसर विस्तार' भनेर चित्रण गर्छन्। तर, आलोचकहरू भन्छन्, यसले पारम्परिक जीवनशैली र तिब्बती पहिचानमाथि खतरा उत्पन्न गराएको छ। को हुन् दलाई लामा? १४औं दलाई लामाको जन्म १९३५ मा ल्हामो धोन्डुपको रूपमा तिब्बतको एक किसान परिवारमा भएको थियो। दुई वर्षको उमेरमा उनलाई तिब्बती बौद्ध धर्मका सर्वोच्च नेता १३औं दलाई लामाको पुनर्जन्मको रूपमा चिन्हित गरिएको थियो। दलाई लामाले तिब्बती बौद्ध धर्मको शिक्षामा गहिरो अध्ययन गरेका छन्। सन् १९५९ मा चीनले तिब्बतमाथि कब्जा जमाएपछि उनी भारतमा निर्वासित भएका थिए। 'तिब्बती पहिचानको रक्षा गर्न अहिंसात्मक संघर्ष' गरेको भन्दै उनलाई सन् १९८९ मा नोबेल शान्ति पुरस्कार प्रदान गरिएको थियो। तिब्बती बौद्ध धर्मका अनुयायीहरू उनलाई अवलोकितेश्वर (चेन्रेजिग)को अवतारको रूपमा मान्छन्। दलाई लामाको भूमिका केवल आध्यात्मिक नेताका रूपमा नभएर तिब्बती जनताको राजनीतिक र सांस्कृतिक अस्तित्वको प्रतीकको रूपमा पनि रहँदै आएको छ।"
'डेटिङ एप' सञ्चालन गर्ने ६ चिनियाँसहित ५२ जना पक्राउ,"काठमाडौं : गैरकानुनी रूपमा 'डेटिङ एप' सञ्चालन गर्ने ६ चिनियाँ नागरिकसहित ५२ जना पक्राउ परेका छन्। प्रहरीको केन्द्रीय अनुसन्धान व्युरोले ललितपुरको वालिफलस्थित दमकल चोकबाट उनीहरूलाई मंगलबार पक्राउ गरेको हो। सोसियल सफ्टवेयर डेभलपमेन्ट कम्पनी दर्ता गराई गैरकानुनी रूपमा कल सेन्टर सञ्चालन गरेको सूचना प्रहरीले छापा मारी उनीहरूलाई पक्राउ गरेको हो। पक्राउ प्रनेमा २९ वर्षीय झाङ लुन, २७ वर्षीय चेन जेआहाओ, ४१ वर्षीय लिन डीई, ३२ वर्षीय एक्स यूझइन्जिन, ३२ वर्षीय एक्स यूझइन्जिन र ३३ वर्षीय एक्स यूएलइंगहुए रहेका छन्। उनीहरूले मिटु डेटिङ एप सञ्चालन गरी नेपाली युवतीहरूलाई प्रलोभनमा पारी अनलाइन स्क्याम गर्ने गरेको र क्रिप्टो कारोबारमा पनि संलग्न रहेको भेटिएको प्रहरी अनुसन्धानमा खुलेको छ। उनीहरूले काठमाडौंको चागलमा एउटा घर नै भाडामा लिएर उक्त कार्य ग्रदै आएको प्रहरी उपरीक्षक युवराज खतिवडाले बताए। उनीहरूको साथबाट स्रोत नखुलेको करिब १४ लाख रुपैयाँ बरामद भएको छ। चिनियाँ नागरिकहरूविरुद्ध अभौतिक मुद्रासम्बन्धी मुद्दा दर्ता गरी अनुसन्धान भइरहेको प्रहरीले जानकारी दिएको छ। त्यस्तै पक्राउ परेका ४६ जना नेपालीमाथि पनि अनुसन्धान भइरहेको प्रहरी उपरीक्षक खतिवडाले बताए। प्रहरीका अनुसार उनीहरूको साथमा रहेको ७ थान ल्यापटप, ५४ थान मोबाइल पनि बरामद गरिएको छ।"
बजेटले नदेखेका ७२ जिल्ला,"बिडम्बना त यो पनि छ, आखिर जस्ले विरोध गरे तिनै सांसदको समर्थनमा बहुमतले बजेट पास भयो। आखिर किन यस्तो हुन्छ हरेक वर्ष बजेटमाथिको छलफल र कर्मकाण्डी विरोध ? संसद्को प्रथामिकता र सांसदका अन्य कुनै विषयमा रुचि नै नभएर त होइन होला ! नेपाली नागरिक के यी ५ वटा जिल्लाका मात्र हुन् ? कर्णाली, मुगु, मुस्ताङ, मधेस, पहाडका ७२ जिल्लाका मान्छेहरू नेपाली नागरिक होइनन् ? तपाईँहरूलाई अलिकति दया लाग्दैन ? त्यहाँका नागरिकले पानी खान पाए हुन्थ्यो, किसानहरूको भत्किएको कुलो बनाइदिन पाए हुन्थ्यो, सिँचाइका लागि एउटा बोरिङ गाडी दिन पाए हुन्थ्यो भन्ने लाग्दैन ? तपाईंहरूमा नागरिकप्रति उत्तरदायी हुने हृदय छ कि छैन ? मनमा हरि छ कि छैन । तपाईंहरूको देशको मन्त्री, नेता हो कि एउटा सानो झुण्डको ? तपाईंहरू एक्लै चुनाव जितेर आएको हो ? अब यही ४५ वटा जिल्लाका मान्छेहरूले मात्रै भोट हाले भयो ? यसरी नै तपाईंहरू अर्को पटक सदन चलाउन सक्नुहुन्छ ? सांसद सुनिल शर्मा देशको बजेटको समानुपातिक र न्यायोचित वितरण हुन सकेन भनेर सांसदहरूले गुनासो गरे वा प्रश्न उठाए । गुनासो वा प्रश्न मात्र उठाएनन्, भक्कानिएर रोए, चिच्याए । व्यवहारमा प्रमुख प्रतिपक्षी दल नभएको संसद्मा अर्जुननरसिंह केसी, रामहरि खतिवडा, सूर्य थापा, कान्छाराम तामाङ, प्रकाशशरण महत, दीपक गिरीलगायत गठबन्धनका संसदहरूकै यो गुनासोमा संसद्को नियमित कार्यक्रम बहिस्कार गरेर गृहमन्त्रीको राजीनामा मागि रहेका साना प्रतिपक्ष दलको आवाज नसुनिनु स्वाभाविक थियो । प्रम ओली र अर्थमन्त्री पौडेलका निर्वाचन क्षेत्रमा असीमित आयोजनाहरूमा र त्यसैगरी सहरी विकासमन्त्री सिंहले आफ्ना पिता गणेशमानसिंहका नाममासमेत मनलाग्दि बजेट छुट्याएकोमा सांसदहरूको प्रश्न हो । तर जब संसदमा बजेट वितरण न्यायोचित भएन भनेर स्वतन्त्र सांसद अमरेशकुमार सिंहले गुनासो गर्न थाले सतापक्षका सांसदहरूले उनको गुनासो सुन्न नै आवश्यक ठाननेन् । उनको भावना जे थियो, बुझ्न सकिन्थ्यो । राष्ट्रियता, विधिव्यवस्था, न्यायकानुन, संविधान र देशको समग्र विकासमा उठेका प्रश्न र विकल्पहरूबारे खुला छलफल गर्ने थलो नै संसद् हो । बन्द कोठामा गरिने छलछाम र षडयन्त्र जति घातक हुन्छन् जनताका प्रतिनिधिले संसद्मा गरेको खुला छलफल त्यती घातक हुन सक्दैनन् । दील खोलेर मनको कुरा बोलेको, चित नबुझेको कुरमा प्रश्न गरेको र भेदभाव गरेकामा रोएको र गुनासो गरेको राम्रो । पारिन्छ सत्ता जब खण्ड खण्ड, रहन्छ के राज्य त्यहाँ अखण्ड । राष्ट्रकवि माधव घिमिरे बजेटको असमानुपातिक वितरण र एकलौटी गरेकामा सांसदहरूले उठाएका प्रश्नहरूको चित्त बुझ्दो जवाफ सम्बन्धित मन्त्रीहरूसँग थिएन । यो विगत देखिकै निरन्तरता भएको र सकेसम्म सन्तुलित बनाउन कोसिस गरेको मन्त्रीहरूले जवाफ दिए । मन्त्रीहरूले संसद्मा शिर झुकाएर स्विकार गरेकै थिए बजेट सन्तुलित छैन, सन्तुलित बनाउन कोसिस मात्र गरेको हो । बजेटमा यस्तो आज मात्र भएको होइन । गणेशमान सिंहको नाममा विगतमा पनि त्यस्तै भएको हो । प्रकाशनमानसिंहले संसदमा नै भने यो पहिलो पटक होइन । उनले नभने पनि अर्को वर्ष पनि हुने यस्तै हो । महालेखा परिक्षकको कार्यालयले यसभन्दा पहिले नै भनिसकेको छ काठमाडांै महानगर पालिकाले यस्ता राष्ट्रिय व्यक्तित्वहरूका नाममा स्थापना भएका संस्थाहरूलाई हरेक वर्ष करोडौं रकम चोर बाटो बाट दिने र त्यसमा पनि अनियमिता हुने गरेको छ । गत वर्ष नै यस्तो बेरुजु रकम २० करोडभन्दा बढी थियो । गत वर्षको बजेटको एक पाखे वितरणका केही उदाहरण यस्ता छन् एमाले अध्यक्ष ओलीको जिल्ला झापामा ८ अर्ब १७ करोड थियो भने सिंगो कर्णाली प्रदेशका लागि छुट्याइएको बजेट ७ अर्ब ७१ करोड थियो । कर्णाली प्रदेश झापा जिल्लाभन्दा १५ गुना ठूलो र १० जिल्ला छन् । भौतिक पूर्वाधार तथा यातायात मन्त्री रघुवीर महासेठको गृह जिल्ला धनुषामा १ सय ३५ आयोजनामा २ अर्ब ७२ करोड १३ लाख रुपैयाँ छुट्याइएको थियो । तत्कालिन प्रधानमन्त्री पुष्पकमल दाहालको निर्वाचन क्षेत्र गोरखामा १ अर्ब ७४ करोड थियो । तर, यही शीर्षकमा पूर्वप्रधानमन्त्री शेरबहादुर देउवाको गृह जिल्ला डडेल्धुरामा १२ करोड ८० लाख रुपैयाँ मात्र थियो । अहिले गठबन्धनको गाँठो फेरिएको छ । बजेटको पाखो डडेल्धुरा र काठमाडौंतिर ढल्किएको छ । गत वर्ष नै महिला, बालबालिका तथा ज्येष्ठ नागरिक मन्त्रालयका लागि सामाजिक विकास कार्यक्रम अन्तरगतको कुल बजेट ४ करोड ९४ लाख रहेकोमा तालुकदार मन्त्री भगवती चौधरीको गृह जिल्ला सुनसरीमा ५५ प्रतिशत २ करोड ७३ लाख थियो । बाल विकास कार्यक्रमको बजेट ८० लाख रहेकोमा ५४ लाख अर्थात् साढे ६७ प्रतिशत मन्त्री चौधरीकै जिल्लामा खन्याइएको थियो । बजेटको असमान वितरणका बारेमा सांसदहरूले उठाएका प्रश्नहरूले महिलाहरूको आत्मसम्मान र मर्यादाको अवमूल्यन गरेको भन्दै मन्त्री चैधरीले सांसदहरूलाई नै सचेत गराएकी थिइन् । सस्तो प्रचार वा लोक रिझ्याइका लागि मात्र नभएर कीर्तिपुरको डाँडामा ल्यापटप बोकेर लाखौं आम्दानी गर्ने सम्भावना होस् वा वर्षात् लागेपछि हराउने कृषिमन्त्री र मल खोज्न पर्ने गुनासो गर्ने सांसदहरू गगन थापा, गोकुल बास्कोटाहरूले पनि संसद्को रोष्टममा उभिएर आजैदेखि आआफ्ना योजनाहरूमा सरकारलाई घचघच्याउन सके अर्को वर्षको योजनामा ती कार्यक्रमहरू पनि समावेश हुने थिए । यसबारे सदनमा खै आवाज ? अब अर्को वर्ष यही गुनासो र रोनाधोना हुने हो । बिडम्ना त यो पनि छ, आखिर जस्ले बिरोध गरे तिनै सांसदको समर्थनमा बहुमतले बजेट पास भयो । आखिर किन यस्तो हुन्छ हरेक वर्ष बजेटमाथिको छलफल र कर्मकाण्डी विरोध ? संसदको प्रथामिकता र सांसदका अन्य कुनै विषयमा रुचि नै नभएर त होइन होला !"
कांग्रेसजनको उकुसमुकुस,"अनुशासन समितिले पार्टीभित्र वा पार्टीको नाममा यस्ता अराजकता मच्चाउनेहरूलाई तत्काल र गम्भीर कारबाही गर्नुपर्छ । मत रिटायर्ड हुन लाग्या छु । यो पार्टीलाई एक बनाउने इच्छा छ केही दिनअघि चितवनमा नेपाली कांग्रेसका सभापति शेरबहादुर देउवाले भन्नुभएको थियो, एउटाले टिकट पाउँछ, अर्कोले पाउँदैन । नपाउने हराउन लाग्छ । हाम्रो पार्टीको रोग नै यही हो । हामी एक हुने हो भने हाम्रो पार्टीले एक्लैले बहुमत ल्याउँछ । सटिक तर पार्टी जीवनका लागि निकै अर्थपूर्ण अभिव्यक्ति दिएर सभापति देउवाले अब नेपाली कांग्रेसको एउटा नयाँ बाटो खोलिदिनुभएको छ । उहाँले बोलेका यी शब्दहरूका कैयौं अर्थहरू छन् । राजनीतिक जीवनको उत्तराद्र्धमा देउवाजीले गर्नुभएको यो आत्मसमीक्षा अनि स्विकारोक्तिले लोकतन्त्र र नेपाली कांग्रेसलाई चाहने लाखौं कार्यकर्तालाई एक प्रकारको ऊर्जा थपेको छ अनि सच्चिएर अघि बढ्ने प्रेरणा पनि मिलेको छ । यो मात्रै नेतृत्व हस्तान्तरणको कुरा होइन । यो भनेको एउटा राजनैतिक धर्म र नैतिकता पनि हो । अनि बाँचुञ्जेली पदमै रहन्छु भन्ने लालची मानसिकतालाई यो एउटा गतिलो पाठ पनि हो । यस अर्थमा सभापतिज्यू धन्यवादका पात्र हुनुहुन्छ । देशको राजनीति अहिले स्थिर छैन । सरकार चलिरहेको छ । सत्ता अघि बढिरहेको छ । तर राजनीति जस्तो हुनुपर्ने हो त्यस्तो छैन । राजनीतिक गतिविधिहरू बिथोलिएका छन् । अराजकताले सीमा नाघेको छ । संसद् संसद्जस्तो छैन । सांसदहरू सांसदजस्ता छैनन् । सरकार सरकारजस्तो छैन । नेताहरू नेताजस्ता छैनन् । मन्त्रीहरू मन्त्रीजस्ता छैनन् । प्रशासकहरू प्रशासकजस्ता छैनन् । देश कति भताभुंग अनि राजनीतिक रूपमा कति लथालिंग भइसकेको छ भन्ने कुरा त संसद्मा अचेल हरेक दिन देखिने रमिते सांसदहरूलाई हेरे पुग्छ । संसदभत्रको संसदीय मर्यादा के हो ? त्यो थाहा छैन । संसद्मा के गर्ने वा के नगर्ने ? त्यो पनि थाहा छैन । कस्तो बोल्ने भन्ने तमिज छैन । के बोल्ने भने मेसो छैन । के भन्ने होसै नभएकाजस्ता सांसदहरूले जसरी अहिले रमिता देखाइरहेका छन्, त्यसबाट नयाँ पुस्तामा राजनीतिप्रति झन्झन् वितृष्णा बढाइरहेको छ । अहिलेको यथार्थ यही हो । सरकार अनि सांसदहरूले सबैले सहमति गरेअनुसार भनेको समयमा विद्यालय शिक्षा ऐन जारी हुन सकेको छैन । त्यसको सकस के हो भन्ने कुरा सबैलाई थाहा छ । तर पनि समस्या समाधान गर्नुभन्दा त्यसलाई राजनीतिक स्वार्थका कारण होल्ड गरिन्छ । अझ भर्खरैको ताजा छलकपटले त अझ सरकार, नेता, सांसद अनि कर्मचारीहरू कतिसम्म हर्कत गर्न सक्छन् भन्ने उदांगो भएको छ । हालैमात्र प्रतिनिधिसभाबाट पारित भएको निजामती सेवा विधेयक ऐनमाथि छेडखानी भएको कुरा सार्वजनिक भएको छ । यो मात्रै कुनै व्यक्ति वा निकायको कमजोरी होइन । बरु त्यसमा चलखेल गर्नेहरूको यो गम्भीर अपराध हो । साझा सहमतिबाट पारित भएको ऐनमै यसरी छेडखानी र कोरकार हुन थाल्यो भने आम नागरिकले कसको विश्वास गर्ने ? अनि केको भरोसा गर्ने ? ऐनमा राखिएको कुलिङ पिरियडको व्यवस्थालाई केरमेट गरेर उच्च प्रशासकहरूले गम्भीर अपराध गरेका छन् । सरकारले छानबिन गरेर हदैसम्मको कारबाही गर्नैपर्छ । यद्यपि यसमा राजनीतिक विवादहरू थिए । तर अन्तिममा सहमति भयो । ऐनको मस्यौदा हुँदा नै कर्मचारी र प्रशासकहरू हाबी भएको कुरा सत्य नै हो । सत्तापक्ष र अरू पार्टीहरू समेत त्यो व्यवस्था खारेज गर्ने पक्षमा उभिने बेलासमेत नेता शेखर कोइरालाको दबाबका कारण प्रमुख सत्ता साझेदार नेपाली कांग्रेसले अडान छोडेन । त्यसैले ऐनमा त्यो व्यवस्था कायम भयो । तर सांसदहरूलाई छलेर अनधिकृत रूपमा कर्मचारीहरूले त्यसलाई तोडमोड गरे । यस्तो अवस्थामा सत्ताको एक प्रमुख हिस्सेदार नेपाली कांग्रेसको केन्द्रीय समिति बैठक सुरु भएको छ । प्रतिस्पर्धी राजनीतिक दल नेकपा एमालेसँग सत्ता साझेदारी गरेको एक वर्ष पुग्नै लाग्दा नेपाली कांग्रेस पनि केन्द्रीय समितिको बैठकमा छ । विधानतः हरेक दुई दुई महिनामा पर्ने बैठक एकैपटक नौ महिनापछि बस्न थालेको छ । तथापि अहिलेको अवस्थामा यो निकै महत्वपूर्ण बैठक सावित हुनुपर्छ । यो मात्रै केही पानाका निर्णय लेखिने अनि केही बुँदाका निर्णयहरू कुँदिने औपचारिकतामा मात्रै सीमित हुनुहुन्न । त्यसका लागि बैठकको सुरुवातमा कांग्रेसका नेता डा शेखर कोइरालाले जसरी नेतृत्व अर्थात् पार्टी सभापतिज्यूलाई सचेत पार्नुभएको छ । त्यो निकै महŒवपूर्ण छ । पार्टीको आन्तरिक जीवनका लागि, समग्र कार्यकर्ताका लागि अनि आगामी भविष्यका लागि पनि । र, सँगसँगै देशीय राजनीतिका सन्दर्भमा उहाँले उठाउनुभएका कुराहरू पनि निकै प्रभावकारी छन् । यसलाई पार्टी नेतृत्वले गम्भीरताका साथ लेओस् । पार्टी जीवनसँग गाँसिएको सबैभन्दा महत्वपूर्ण कुरा भनेको १५औं महाधिवेशनको समय हो । यो कुनै पनि हालतमा आगामी मंसिरमै हुनुपर्छ । यद्यपि पार्टी सभापतिज्यूले महाधिवेशन समयमै हुन्छ भनेर आश्वासन दिइसक्नुभएको छ । तर त्यसका लागि महाधिवेशन तयारीको जिम्मेवारी पाएका महामन्त्रीहरू अनि अरू पदाधिकारीले के कति काम भ्याइसक्नुभयो ? त्यसको गम्भीर लेखाजोखा हुनुपर्छ । देशको राजनीति अहिले स्थिर छैन। सरकार चलिरहेको छ। सत्ता अघि बढिरहेको छ। तर, राजनीति जस्तो हुनुपर्ने हो त्यस्तो छैन। राजनीतिक गतिविधिहरू बिथोलिएका छन्। अराजकताले सीमा नाघेको छ। संसद् संसद्जस्तो छैन। लाखौं कार्यकर्ताले अपेक्षा गरिरहेको आगामी महाधिवेशन सार्न वा धकेल्न खोज्ने पदाधिकारीलाई अरू सदस्यले खबरदारी गर्नुपर्छ । यो बैठकले त्यसबारे ठोस निर्णय गरोस् र महाधिवेशन हुने नहुनेबारे दसौं लाख कार्यकर्तालाई चित्तबुझ्दो जवाफ देओस् । पार्टी सभापतिले यो विषयमा गम्भीर भएर महाधिवेशनका बाँकी काम सक्ने जिम्मेवारी पाएका पदाधिकारीहरूसँग तथ्यगत ब्रिफिङ लिनुपर्ने हुन्छ । यसमा सबैभन्दा महŒवपूर्ण कुरा भनेको क्रियाशील सदस्यताको हो । असारभित्रै सक्नुपर्ने यो कामको एक हिस्सा पनि पूरा हुन पाएको छैन । त्यसमा पनि मनोमानी हुन थालेको भन्ने आवाज उठ्न थालेको छ । पुस्तौंदेखि नेपाली कांग्रेस र रुखबाहेक अरू केही नसोच्ने सच्चा आमकार्यकर्ताले पार्टीको सक्रिय सदस्यतासमेत नपाउने अनि हुनेखाने र पहुँचवालाहरू सिधै केन्द्रीय समितिमा फड्को मार्ने वा नेतृत्व र नीतिनिर्माणसमेत हाबी हुने प्रवृत्तिविरुद्ध यो बैठक खरो भएर उत्रियोस् र तत्तत् निर्णयहरू गरोस् । सभापतिज्यू, आफैंले पनि भनिसक्नुभएको छ कि आगामी चुनावमा एक भएर जाँदा कांग्रेस एक्लैले जित्नेछ । यद्यपि आगामी निर्वाचनहरू एक्लै लड्ने भनेर यसअघि नै कांग्रेसको महासमितिले आफ्नो रणनीति तय गरिसकेको छ । तथापि अहिले नेपाली कांग्रेस पनि सत्ता साझेदारीमा छ । तर यो साझेदारीका सर्तहरूमा कांग्रेस कसरी र कहाँ चुक्यो भनेर नेता कोइरालाले सभापतिज्यूलाई प्रश्न सोध्नुभएको छ । जस्तो कि कोइरालाले बैठकको पहिलो दिन नै भन्नुभयो, २०७९ को संघीय र प्रदेश निर्वाचनमा माओवादीसँग गठबन्धन गरेर निर्वाचनमा गर्यौं । अहिले एमालेसँग सरकारमा छौं । त्यतिबेला के कारणले माओवादीसँग गठबन्धन गर्यौं र अहिले के कारणले एमालेसँग सत्ता सहकार्य भयो ? कांग्रेस एमाले गठबन्धनको सरकार बन्नुपर्छ भन्ने म नै हुँ । तर मैले कांग्रेसको नेतृत्वमा सरकार बन्नुपर्छ भनेको थिएँ । के कारणले कांग्रेसले एमालेलाई सत्ताको नेतृत्व दियो ? यदि संविधान संशोधनका लागि यो सत्ता गठबन्धन हो भने सातबुँदे सहमतिमा लेखिएको संविधान संशोधनको मुद्दा कहाँ पुग्यो ? सभापतिज्यूले यसको चित्तबुझ्ने जवाफ दिनुपर्छ । त्यस्तै, कांग्रेसभित्र लथालिंग भएका कैयौं भ्रातृ संगठनहरू छन् । वर्षौंदेखि निर्वाचित नेतृत्व नभएका कारण उनीहरूको शक्ति पनि क्षीण हुँदै गएको छ । भ्रातृ अनि शुभेच्छुक संघसंगठनहरू भनेका पार्टी जीवनका सबैभन्दा महŒवपूर्ण हिस्सा हुन् । तिनकै बलपंखमा पार्टीले हैसियत बनाउने हो । तर अहिले जसरी भ्रातृ संगठनहरूको भद्रगोल, लथालिंग र मनपरीतन्त्रको अवस्था छ । त्यसले पार्टीलाई शक्ति दिने होइन बरु बदनामी र अझ अरू क्षति गराउँछ । यसतर्फ पनि यो बैठकले ठोस कदम चालोस् । अबका दिनमा कुनै पनि भ्रातृ संगठनको नेतृत्वमा टीकादानको अन्त्य गरिनै पर्छ । म्याद थप्ने वा तदर्थ समितिहरू बनाउनेजस्ता वाहियात कामहरू अबका दिनमा हुनुहुन्न । तत्काल ती भ्रातृ संगठनहरूको अधिवेशन गर्न अब पार्टीले नै सिधै नेतृत्व लिनुपर्छ । अर्को भनेको अनुशासनको कुरा हो । अनुशासन भनेको व्यक्तिगत जीवनमा जति महŒवपूर्ण छ, त्योभन्दा कैयौं गुणा बढी राजनीतिक र पार्टी जीवनका लागि हुन्छ । कांग्रेसभित्र पनि अनुशासन समिति नभएको होइन । तर हातखुट्टा बाँधेर मैदानमा खटिएका सिपाहीले के नै गर्न सक्छन् र ? यस्ता महत्वपूर्ण र निर्णायक समितिहरू स्वायत्त र स्वअधिकार सम्पन्न हुनुपर्छ । ताकि समितिले पार्टीकै सभापति अनि नेतृत्वलाई समेत अनुशासनका घेराभित्र सीमित गर्न सकोस् । एकएक गर्दै सबै अंगहरू नै शिथिल हुन थाले भने पार्टीलाई कसरी ताकतिलो बनाउने ? बीपी कोइरालालाई समेत अपमान गर्नेहरू कसरी कांग्रेस हुन सक्छन् ? उनीहरूलाई कांग्रेस भनिरहनु वा बनाइरहनुमा कसलाई के फाइदा छ ? अनुशासन समितिले पार्टीभित्र वा पार्टीको नाममा यस्ता अराजकता मच्चाउनेहरूलाई तत्काल र गम्भीर कारबाही गर्नुपर्छ । त्यसमा नेतृत्वले खुट्टा नकमाओस् । किनकि नेपाली कांग्रेस आफैंमा लामो इतिहास सँगसँगै बोकिल्याएको पार्टी हो । यसको यात्रा अझै अनन्त छ ।"
अन्जली र सबिनाले भुटानी लिग खेल्ने,काठमाडौं : नेपाली फुटबल खेलाडीद्वय अन्जली चन्द र सबिना चौधरी भुटानी लिग खेल्ने भएका छन्। अन्जली र सबिना थिम्पु सिटी फुटबल क्लबमा अनुबन्ध भएका हुन्। अन्जली मिडफिल्डर तथा सबिना डिफेन्डरको रुपमा खेल्ने खेलाडी हुन्। यी दुवै खेलाडीले २०२५ अक्टोबरसम्म भुटानी लिग खेल्ने सम्झौता रहेको अन्जलीले बताइन्। सबिना चौधरी नेपाली राष्ट्रिय टिमबाट खेलिसकेकी खेलाडी हुन्। उनले वाफ च्याम्पियनसिपमा नेपालको टिमबाट डेब्यु गरेकी हुन्। उनले इराकविरुद्धको खेलमा राष्ट्रिय टिमबाट डेब्यु गरेकी थिइन्। अन्जलीले नेपाली यु२० टिमबाट राष्ट्रको लागि खेलिसकेकी छन् । लिग खेल्नका लागि उनीहरू भुटान प्रस्थान गरेका छन्।
"पहिलो हाफमा श्रीलंकाविरुद्ध नेपालको ४ गोल, कप्तान सावित्राको ह्याट्रिक","काठमाडौं : एएफसी एसियन कप छनोटअन्तर्गतको दोस्रो खेलमा नेपालले पहिलो हाफमा श्रीलंकाविरुद्ध ४० गोलको अग्रता बनाएको छ। नेपालका लागि कप्तान सावित्रा भण्डारीले ह्याट्रिक गरिन्। उनले खेलको २०औं, ४२औं र पहिलो हाफको इन्जुरी समयको पहिलो मिनेटमा गोल गर्दै ह्याट्रिक पूरा गरेकी हुन्। तास्केन्तस्थित बुनयोदकोर स्टेडियममा भएको खेलको सातौं मिनेटमा अनिता बस्नेतको कर्नरमा गीता राना मगरले हेडरमार्फत गोल गर्दै नेपाललाई अग्रता दिलाएकी हुन्। खेलको २०औं मिनेटमा सावित्रा भण्डारीले गोल गर्दै नेपालको अग्रता दोब्बर बनाइन्। अनिता बस्नेतले दिएको पासमा सावित्राले डी बक्सभित्रबाट राम्रो फिनिस गरेकी हुन्। खेलको ४२औं मिनेटमा सावित्रा भण्डारीले नेपालका लागि तेस्रो गोल गरिन्। पहिलो हाफको इन्जुरी समयको पहिलो मिनेटमा सावित्राले ह्याट्रिक पूरा गरिन्। सबिता राना मगरले बायाँतर्फबाट दिएको बललाई उनले हेडर मार्फत गोलमा परिणत गरेकी हुन्। नेपालले पहिलो खेलमा लाओसलाई ९० गोलले हराएको थियो। नेपालले समुह चरणको अन्तिम खेल बलियो टिम उज्वेकिस्तानसँग खेल्नेछ।"
एएफसी एसियन कप छनोटमा नेपालले आज श्रीलंकासँग खेल्दै,"काठमाडौं : उज्बेकिस्तानमा जारी एएफसी एसियन कप छनोट अन्तर्गत नेपालले आज श्रीलंकासँग खेल्दैछ। नेपाल र श्रीलंकाबिचको खेल तास्केन्तस्थित बुनयोदकोर स्टेडियममा नेपाली समयअनुसार साँझ ६:१५ मा हुनेछ। पहिलो खेलमा लाओसलाई ९० ले हराएको नेपाल दोस्रो खेलमा पनि उत्कृष्ट प्रदर्शन गर्न चाहन्छ। नेपाल र उज्बेकिस्तानको खेल समूह चरणको अन्तिम खेल हुनेछ। पहिलो खेलमा नेपालका लागि स्ट्राइकर सावित्रा भण्डारी साम्बाले कप्तानी सम्हालेकी थिइन्। पहिलो खेलमा कप्तानी सम्हालेकी सावित्राले ह्याट्रिक सहित ४ गोल गरिन्। नियमित कप्तान एञ्जिला तुम्बापो सुब्बालाई बेन्चमा राख्दै गोलकिपरमा अन्जना राना मगरले मौका पाएकी थिइन्। पहिलो खेलमा सरस्वती हमालले नेपालका लागि डेब्यु गरेकी थिइन्। नेपालका लागि रेखा पौडेल, पूजा राना मगर, प्रिती राई जस्ता खेलाडीले पहिलो खेलमा दोस्रो हाफमा मात्रै मौका बनाए। फिफा वरियतामा नेपाल १०० औँ स्थानमा छ भने श्रीलङ्का १५९ औँ स्थानमा छ। फिफा वरियतामा ५१ औं स्थानमा रहेको उज्बेकिस्तान समूह एफको सबैभन्दा बलियो प्रतिस्पर्धी हो। पहिलो खेलमा उज्बेकिस्तानले श्रीलंकामाथि १०० को जित दर्ता गरेको थियो। समूह एफको शीर्षस्थानमा रहने टिमले आगामी वर्ष अस्ट्रेलियामा हुने एसियन कपमा स्थान बनाउनेछ। नेपालले सन् १९९९ यता एसियन कपमा स्थान बनाउन सकेको छैन।"
श्रीलंकामाथि नेपालको फराकिलो जित,"काठमाडौं : एएफसी एसियन कप छनोटअन्तर्गतको दोस्रो खेलमा नेपालले श्रीलंकालाई ८० गोलले हराएको छ। तास्केन्तस्थित बुनयोदकोर स्टेडियममा भएको खेलको पहिलो हाफमा नेपालले ४ गोल गरेको थियो। दोस्रो हाफमा नेपालले ४ गोल थप्यो। नेपालका लागि कप्तान सावित्रा भण्डारीले पहिलो हाफमा ह्याट्रिक पूरा गरेकी थिइन्। उनले खेलको २०औं, ४२औं र पहिलो हाफको इन्जुरी समयको पहिलो मिनेटमा गोल गर्दै ह्याट्रिक पूरा गरेकी हुन्। सातौं मिनेटमा अनिता बस्नेतको कर्नरमा गीता राना मगरले हेडर मार्फत गोल गर्दै नेपाललाई अग्रता दिलाएकी थिइन्। खेलको २० औं मिनेटमा सावित्रा भण्डारीले गोल गर्दै नेपालको अग्रता दोब्बर बनाइन्। अनिता बस्नेतले दिएको पासमा सावित्राले डी बक्सभित्रबाट राम्रो फिनिस गरेकी हुन्। खेलको ४२औं मिनेटमा सावित्रा भण्डारीले नेपालका लागि तेस्रो गोल गरिन्। पहिलो हाफको इन्जुरी समयको पहिलो मिनेटमा सावित्राले ह्याट्रिक पूरा गरिन्। सबिता राना मगरले बायाँतर्फबाट दिएको बललाई उनले हेडर मार्फत गोलमा परिणत गरेकी हुन्। खेलको ५३औं मिनेटमा रश्मि कुमारी घिसिङलाई फाउल गरेपछि नेपालले पेनाल्टी प्राप्त गरेको थियो। नेपालका लागि ५४औं मिनेटमा गीता राना मगरले पेनाल्टीमार्फत गोल गरिन्। यो नेपालको पाँचौं गोल रहेको थियो। खेलको ६२औं मिनेटमा नेपालकी डिफेन्डर अनिता बस्नेतको कर्नरमा निशा थोकरले हेडरमार्फत गोल गरेकी हुन्। यो नेपालको छैटौं गोल हो। खेलको ७८औं मिनेटमा रेखा पौडेलले गोल गरिन्। पूजाले डिबक्स बाहिरबाट दिएको पासलाई रेखाले हेडरमार्फत गोल गरेकी हुन्। यो प्रतियोगितामा रेखाको यो पहिलो गोल हो। नेपालको लागि फर्वाडमा खेलिरहेकी पुजा राना मगरले खेलको ८९औं मिनेटमा गोल गरिन्। नयाँ प्रशिक्षकको आगमन सँगै पूजाले नयाँ पोजिसनमा खेलेकी हुन्। दोस्रो हाफमा मैदान प्रवेश गरेकी पुजाले श्रीलंकाका खेलाडीबाट डिफेन्सगर्न फर्काएको बललाई मैदानको दायाँ भागबाट दोस्रो बारमा गोल गरिन्। नेपालले पहिलो खेलमा लाओसलाई ९० ले हराएको थियो। नेपालले समूह चरणको अन्तिम खेल बलियो टिम उज्वेकिस्तानसँग खेल्नेछ। नेपाल फिफा वरियताको १००औं स्थानमा रहेको छ भने उज्वेकिस्तान ५१औं स्थानमा रहेको छ। अन्तिम खेलमा उज्वेयिकस्तानलाई हराएको खण्डमा नेपालले अर्को वर्ष अष्ट्रेलियामा हुने एसियन कपमा स्थान बनाउने छ। नेपालले अन्तिम पटक सन् १९९९ मा एसियन कप खेलेको थियो। यदि समुह चरणको अन्तिम खेलमा नेपालले उज्वेकिस्तानलाई हराएको खण्डमा नेपाल २६ वर्ष पछि एसियन कपमा छनोट हुनेछ। नेपालले सन् २०२२ मा भारतमा भएको एसियन कपमा स्थान बनाउन सकेको थिएन।"
त्रिवि मैदान चालु आर्थिक वर्षमा नसकिने,"काठमाडौं : कीर्तिपुरस्थित त्रिवि क्रिकेट मैदान चालु आर्थिक वर्षमा नसकिने भएको छ। सहरी विकास मन्त्रालयले बुधबार एक पत्रकार सम्मेलन गरी असार मसान्तसम्ममा त्रिवि मैदानको काम नसकिने बताएको हो। २०८१ फागुन २१ गते सुरु भएको त्रिवि मैदानको काममा दोस्रो पटक म्याद थप गरिएको हो। फागुनमा वैशाख २४ सम्म सक्ने गरी मिति तय गरिएको थियो। तर सो मितिमा सम्पन्न नहुने भएपछि प्रधानमन्त्री केपी शर्मा ओलीले असार मसान्तसम्म सक्न निर्देशन दिएका थिए। हाल त्रिवि मैदानमा प्याराफिटको ७० प्रतिशत र फ्लड लाइटको २० प्रतिशत काम सकिएको छ। स्तरोन्नति कार्यका आयोजना प्रमुख चक्रवर्ती कण्ठले यो काम अर्को आर्थिक वर्षसम्म लम्बिने बताएका हुन्। उनले भने,प्राविधिक र प्राकृतिक कारणहरूले गर्दा तोकिएको समयमा आयोजना सम्पन्न नभएको हो ।"
लोकतन्त्र र गणतन्त्रको मर्म अनुसार बजेट आएको छ : अर्थमन्त्री पौडेल,"काठमाडौं : उपप्रधान एवं अर्थमन्त्री विष्णुप्रसाद पौडेलले लोकतन्त्र र गणतन्त्रको मर्म अनुसार बजेट आएको बताएका छन्। बुधबार राष्ट्रियसभा बैठकमा आफ्नो मन्त्रालयमाथिको बजेटमाथि उठेका प्रश्नको जवाफ दिँदै पौडेलले बजेट तजबिज ढंगले नभई प्रणाली अन्तर्गत निर्माण भएको बताए। अर्थमन्त्री पौडेलले बजेट कर्मकाण्डीका रूपमा नभई तथ्यपरक रूपमा आएको र संसद्ले पारित गरेपछि कार्यान्वयनमा जाने बताए। उनले ऋणको दायरा असीमित नहोस् भनेर सरकार सचेत रहेको, उत्पादन र पुँजीगत खर्चमा सदुपयोगका लागि विशेष ध्यान दिने बताए। करको दायरा विस्तार, चुहावट नियन्त्रण, सूचना प्रविधिमा आबद्धता, राजस्व प्रशासनलाई प्रभावकारी लगायतका कार्य गरी राजस्वको लक्ष्य हासिल गर्ने उनको भनाइ छ। अर्थमन्त्री पौडेलले विलासिता करमा थ्रेस होल्ड हटाइएको भन्दै सुनका गहना कारोबारमा संलग्न व्यवसायीहरूको गुनासोबारे छलफलमा रहेको र छलफलबाटै साझा निष्कर्षमा पुग्ने विश्वास व्यक्त गरे। अर्थमन्त्री पौडेलले बजेट निर्माण प्रक्रियामा सांसदहरूले दिएका सुझावहरूलाई पनि ख्याल गरिएको बताए।"
कर्णालीमा ५४ प्रतिशत रोपाइँ,"वीरेन्द्रनगर : कर्णालीमा असार १७ सम्म ५४४६ प्रतिशत रोपाइँ सकिएको छ। खडेरीका कारण बर्सेनि धान रोपाइँ ढिलो हुने भए पनि यस वर्ष भने समयमै मनसुन आएर वर्षा हुँदा असार दोस्रो साताभित्रै आधाभन्दा बढी रोपाइँ सकिएको हो। कृषि विकास निर्देशनालय सुर्खेतका कृषि विकास अधिकृत महेश विष्टका अनुसार कर्णालीमा असार १७ सम्मको तथ्यांक हेर्दा ५४४६ प्रतिशत रोपाइँ सकिएको बताए। उनले भने, जिल्लाअनुसार सुर्खेतमा १४ हजार ९ सय २१ हेक्टर जमिनमा धान रोपाइँ हुँदै आएकोमा हालसम्म ५ हजार ८ सय ८१५१ हेक्टर जमिनमा रोपाइँ सकिएको छ। जो कुल धान खेती हुने जमिनको ३९ प्रतिशत हो। अब ६१ प्रतिशत खेतमा धान रोपाइँ हुन बाँकी छ। दिनहुँ धमाधम रोपाइँ भइरहेको छ। यस्तै, दैलेखमा कुल धान खेती हुने जमिन ७ हजार ६ सय २० हेक्टर मध्य हालसम्म ३ हजार २००४ हेक्टर जमिनमा रोपाइँ सकिएको छ। जो कुल धान खेती हुने जमिनको ४२ प्रतिशत रोपाइँ सकिएको हो। रुकुम पश्चिममा धान खेती हुने जम्मा २ हजार ८ सय ८५ हेक्टर जमिनमा २ हजार १९५ हेक्टरमा रोपाइँ सकिएको छ। जो कुल धान खेती हुने जमिनको ७० प्रतिशत रोपाइँ सकिएको हो। यस्तै, जाजरकोटमा धान खेती हुने जमिन जम्मा २ हजार ६ सय ४५ हेक्टर जमिनमा १ हजार ४ सय १८५ हेक्टर जमिनमा धान खेती सकिएको छ। जो कुल खेती योग्य जमिनको ५३ प्रतिशत रोपाइँ सकिएको हो। सल्यानमा कुल ६ हजार १ सय ३४ हेक्टर जमिनमा धान खेती हुँदै आएकोमा हालसम्म ४ हजार ७ सय ८४५२ हेक्टर जमिनमा धान रोपाइँ सकिएको छ। जो कुल धान खेती हुने जमिनको ७८ प्रतिशत रोपाइँ सकिएको छ। हिमाली जिल्ला डोल्पामा जम्मा १ सय ९८ हेक्टर जमिनमा धान खेती हुँदै आएकोमा हालसम्म १ सय ८८१ हेक्टर जमिनमा रोपाइँ सकिएको छ। जो कुल धान खेती हुने जमिनको ९५ प्रतिशत जमिनमा रोपाइँ सकिएको छ। मुगुमा कुल ५ सय ४४ हेक्टर जमिनमा धान खेती हुँदै आएकोमा हालसम्म ३ सय १०८ हेक्टर जमिनमा धान रोपाइँ सकिएको छ। जो कुल धान खेती हुने जमिनको ५७ प्रतिशत जमिनमा रोपाइँ सकिएको छ। जुम्लामा २ हजार ८ सय ९० हेक्टर जमिनमा धान खेती हुँदै आएकोमा हालसम्म २ हजार ६ सय ५८८ हेक्टर जमिनमा रोपाइँ सकिएको छ। जो कुल धान खेती हुने जमिनको ९२ प्रतिशत जमिनमा रोपाइँ सकिएको छ। यस्तै, कालीकोटमा जम्मा २ हजार ४ सय ६२ हेक्टर जमिनमा धान खेती हुँदै आएकोमा हालसम्म १ हजार २ सय ८०२४ हेक्टर जमिनमा रोपाइँ सकिएको छ। जो कुल धान खेती हुने जमिनको ५२ प्रतिशत जमिनमा रोपाइँ सकिएको छ। यस्तै, हुम्लामा ५ सय ८५ हेक्टर जमिनमा धान खेती हुँदै आएकोमा हालसम्म ५ सय ३८२ हेक्टर जमिनमा रोपाइँ सकिएको छ। जो कुल धान खेती हुने जमिनको ९२ प्रतिशत जमिनमा रोपाइँ सकिएको छ। यस्तै, कर्णालीका १० वटै जिल्लाहरूमा जम्मा ४० हजार ८ सय ८४ हेक्टर जमिनमा धान खेती हुनेमा हालसम्म २२ हजार २ सय ६७२ हेक्टर जमिनमा रोपाइँ सकिएको छ। जुन प्रतिशतका आधारमा ५४४५ प्रतिशत जमिनमा रोपाइँ भइसकेको छ। कृषि विकास निर्देशनालयका अनुसार कर्णाली प्रदेशमा चालु आर्थिक वर्षमा समयमै वर्षा र रोपाइँ भइरहेकाले गत वर्षको तुलनामा धान उत्पादन वृद्धि हुने अनुमान गरिएको छ। गत आर्थिक वर्षमा कर्णालीमा डोल्पामा ३ सय २५, मुगुमा ५ हजार २ सय ८०, हुम्लामा १ हजार १ सय ३६२७, जुम्लामा ५ हजार ९ सय ३०, कालीकोटमा ५ हजार ३ सय ८१५, रुकुम पश्चिममा ८ हजार १ सय ४८८, सल्यानमा २२ हजार ३ सय ४, जाजरकोटमा ८ हजार १ सय १०, दैलेखमा २६ हजार ४ सय ६९५ र सुर्खेतमा ५२ हजार ३ सय ७७८ टन धान उत्पादन भएको थियो। यसरी कर्णाली प्रदेशमा गत आर्थिक वर्षमा जम्मा १ लाख ३५ हजार ४ सय ६२८७ टन धान उत्पादन भएको हो। चालु आर्थिक वर्षमा गत आर्थिक वर्षको तुलनामा १० प्रतिशतले वृद्धि हुने अनुमान गरिएको छ।"
"सेयर बजारमा हरियाली, कारोबार रकम ९ अर्ब नाघ्यो","काठमाडौं : नेप्से परिसूचक आज पनि दोहोरो अंकले बढेर बन्द भएको छ। कारोबार साताको तेस्रो दिन मंगलबार २८९१ अंकले बढेको नेप्से यसदिन ३४४२ अंकले बढेर २६९४८२ विन्दुमा अडिएको छ। सेन्सेटिभ इण्डेक्स १२० प्रतिशतले बढेर ४६२२७ विन्दुमा पुगेको छ। नेप्से बढेसँगै कारोबार रकम पनि मंगलबारको तुलनामा वृद्धि भएको छ। यसदिन ९ अर्ब माथिको सेयर कारोबार भएको छ। मंगलबार ७ अर्ब ३ करोडको कारोबार भएको थियो। त्यसअघि साताको पहिलो कारोबार दिन आइतबार र दोस्रो कारोबार दिन सोमबार पनि नेप्से वृद्धि भएको थियो। आज ३१६ स्क्रिप्सको २ करोड ९७ लाख ७६ हजार ६०४ कित्ता सेयर ९ अर्ब ७४ करोड ४८ लाख ४३ हजार ३७५ रुपैयाँमा खरिदबिक्री भए। ग्रीन डेभलपमेन्ट बैंक,नेपाल इन्स्योरेन्स र खानीखोला हाइड्रोपावरको सेयर सकारात्मक सर्किट लेभलमा कारोबार भयो। सिन्धु विकास बैंकको ९२७ प्रतिशतले बढ्दा कर्पोरेट डेभलपमेन्ट बैंकको ९०५ प्रतिशतले बढ्यो। एनआरएन इन्फ्रास्टक्चर एण्ड डेभलपमेन्ट ५४ करोड बढीको सेयर कारोबार गरी शीर्षस्थानमा रहयो। साहस उर्जाले ४८ करोड मूल्य बराबरको सेयर कारोबार गर्दा शप्तकोशी डेभलपमेन्ट बैंकले ३४ करोड,लक्ष्मी सनराइज बैंकले २९ करोड र बुटवल पावरको २७ करोड मूल्य बराबरको सेयर कारोबार भयो। सबै समूहको उपसूचकमा हरियाली छाएको छ। कोरोबारमा आएकामध्ये १८२ स्टक्सको मूल्य बढ्दा ६५ वटाको घट्यो। १ स्टकको मूल्य भने स्थिर रह्यो।"
राष्ट्रियसभाबाट बजेट बहुमतले पारित,"काठमाडौं : राष्ट्रियसभा बैठकले विनियोजन विधेयक २०८२ (बजेट) बहुमतले पारित गरेको छ। बुधबार बसेको बैठकमा उपप्रधान एवं अर्थमन्त्री विष्णुप्रसाद पौडेलले राखेको प्रतिनिधिसभाबाट सन्देशसहित प्राप्त विनियोजन विधेयक २०८२ लाई पारित गरियोस् भन्ने प्रस्तावलाई बहुमतले पारित गरेको हो। यस्तै बैठकले बजेट आश्रित आर्थिक विधेयक २०८२ र राष्ट्र ऋण उठाउने विधेयक, २०८२ माथि विचार गरियोस् भन्ने प्रस्ताव पनि स्वीकृत गरेको छ। त्यस्तै बैठकले प्रतिनिधिसभाबाट सन्देशसहित प्राप्त भन्सार विधेयकलाई पारित गरियोस् भन्ने अर्थमन्त्रीको प्रस्तावलाई पनि पारित गरेको छ। राष्ट्रियसभाको अर्को बैठक यही असार २० गते शुक्रबार बोलाइएको छ।"
लुम्बिनी प्रदेशको बजेट बहुमतले पारित,अर्घाखाँची : लुम्बिनी प्रदेश सरकारको आर्थिक वर्ष २०८२०८३ को बजेट बहुमतले पारित भएको छ। बुधबार बसेको प्रदेश सभाको बैठकले बजेट पारित गरेको हो। सरकारले आगामी आर्थिक वर्षका लागि ३८ अर्ब ९१ करोड रुपैयाँको बजेट प्रस्तुत गरेको थियो। सोही बैठकमा आर्थिक मामिला तथा योजना मन्त्री धनेन्द्र कार्कीले प्रदेश सरकारको अर्थसम्बन्धी प्रस्तावलाई कार्यान्वयन गर्न बनेको विधेयक पारित गरियोस् भन्ने प्रस्ताव प्रस्तुत गरेका थिए। उक्त प्रस्ताव बहुमतले पारित भएको सभामुख तुलाराम घर्ती मगरले घोषणा गरेका हुन्। पारित बजेटमध्ये चालु खर्चतर्फ १२ अर्ब १ करोड ४७ लाख ८६ हजार रुपैयाँ (कुल बजेटको ३०८८ प्रतिशत) र पुँजीगत खर्चतर्फ २३ अर्ब ४७ करोड १४ लाख ६५ हजार रुपैयाँ (कुल बजेटको ६०३२ प्रतिशत) विनियोजन गरिएको छ।
लुम्बिनीको बजेटप्रति सत्तापक्षमै असन्तुष्टि,"दाङ : लुम्बिनी प्रदेश सरकारको बजेटप्रति सत्तापक्षकै सांसदहरूले चर्को विरोध जनाए । मन्त्रीका जिल्लामा मात्रै बजेट खन्याइएकोे, प्रदेशसभा सदस्यका योजना नसमेटिएको र विकासे मन्त्रालयको बजेटमा बिचौलिया हाबी भएको भन्दै सत्तापक्षै सांसदहरूले तीव्र असन्तुष्टि जनाएपछि सरकारले प्रदेशसभाको छलफल एक साता रोक्यो । सत्तासीन कांग्रेस र एमालेले संसदीय दलका बैठक बोलाएर आआफ्ना प्रदेश सांसदलाई थुम्थुम्याउन खोेजे । तर, प्रदेशसभा सांसदहरूका असन्तुष्टि उस्तै छन् । मंगलबारदेखि प्रदेशसभामा भएको छलफलमा पनि बजेटप्रतिका असन्तुष्टिका स्वर उस्तै देखिए । एमाले र कांग्रेस संसदीय दलले बजेटको किचलोको विषयमा दलको बैठक बसालेर प्रदेशसभा सदस्यको राय तथा धारणा लिएर मात्रै सदन सुरु गरेका छन् । प्रदेशसभा सदस्यहरूले भने बजेटलाई पुनर्संरचना नगर्दासम्म सन्तुष्ट हुने आधार नरहेको प्रतिक्रिया दिइरहेका छन् । लुम्बिनीमा एमाले दलका नेता चेतनारायण आचार्य मुख्यमन्त्री रहेका छन् भने कांग्रेसका धनेन्द्र कार्की आर्थिक मामिला तथा योजनामन्त्री छन् । लुम्बिनीले ३८ अर्ब ९१ करोड रुपैयाँको बजेट सार्वजनिक गरेको छ । आगामी आर्थिक वर्षको बजेटमा मन्त्रीका जिल्लामा मात्रै बजेट गएको, सांसदहरूका योजना नसमेटिएको सांसदहरूले आरोप लगाएका छन् । यो आरोपसँगै लुम्बिनी प्रदेशमा बजेटमा चर्को विरोध देखिएको छ । विकासे मन्त्रालयका योजनामा बिचौलियाको समेत हाबी देखिएको सांसदहरूको आरोप छ । कांग्रेसबाट प्रतिनिधित्व गर्ने एक सांसदका अनुसार विकासे मन्त्रालयमा बिचौलिया हाबी भएर प्रदेश सांसद र नेताहरूकै योजनाको लिस्ट कटाइएको बिचौलियाको योजना समावेश गरिएको छ । माननीयहरूका योजना कटाएर बिचौलियाका योजना समावेश भए छन्, ती सांसदले भने, यो बजेट प्रदेश सरकारले ल्याएको हो कि, बिचौलियाले ? मन्त्रीहरूले आफूअनुकूल वितरणमुखी बजेट बनाउँदा सत्तारूढ दललेसमेत बजेटको अपनत्व लिन नसक्ने अवस्था आएको ती सांसदको भनाइ छ । बजेट निर्माणमा मुख्यमन्त्रीको प्रत्यक्ष भूमिका नभए पनि बजेटमा मुख्यमन्त्री नै छायामा पर्नुभएको जस्तो छ । तर, सरकारले ल्याएको बजेट स्वीकार्नुको विकल्प छैन, मन्त्रालयका एक अधिकारीले भने, प्रदेशसभा सदस्यहरूलाई छनोट गर्न दिइएका योजनाहरू परेका छैनन् । केही मन्त्रालयमा मात्र बजेट थुप्रिएको छ । दबाबमा राखेर कर्मचारीलाई मन्त्रालयमा योजना इन्ट्री गर्न लगाइयो, यो हामीले भोगेका छौं । सत्तासीन एमालेका सांसद तथा पूर्वमन्त्री विष्णु पन्थीले अहिलेको बजेट टिप्पणी गर्नलायक नै नभएको बताए । उनले सामाजिक सञ्जालमा यसपटकको बजेट टिप्पणी गर्नलायक नभएको बताएका हुन् । लुम्बिनी प्रदेशको आव २०८२०८३ को बजेट कार्यक्रम अहिलेसम्मकै बेथितियुक्त र कमजोर छ, उनले भनेका छन् । एमालेका अन्य सांसदहरूले पनि बजेटको विरोध गरेका छन् । त्यसैगरी, कांग्रेसका प्रदेश सभापति अमरसिंह पुनले बजेट निर्माण प्रक्रियामै असहमति जनाउँदै आपत्ति प्रकट गरेका छन् भने प्रदेश कार्यसमितिको बैठक राखी सरकार र बजेटको विरोध गर्न समेत भ्याइसकेका छन् । माओवादी केन्द्रका प्रमुख सचेतक इन्द्रजित चौधरीले दलहरूबीच भएको छलफल, आवधिक योजना र बजेटरी सिद्धान्तविपरीत आएको बजेट स्वीकार्न नसकिने बताए । उनले अहिलेको बजेट बाँदरहरूको हातमा नरिवलजस्तै भएको टिप्पणी गरे । उनले भौतिकमन्त्री, सिँचाइमन्त्री र स्वास्थ्यमन्त्रीलाई लक्षित गरेर समावेशी र १२ जिल्लाका जनताले अपनत्व नगर्ने गरी बजेट आएको बताए । उनले केही नयाँ मन्त्रीले स्वार्थ समूहको चंगुलमा फसेर बोर्कैसित केरा खाएको टिप्पनी गरे । उनले बहुवर्षीय योजनाहरू अलपत्र पारिएको र खाली गरिएको बताए । विकासको आधार भौतिक र सिँचाइ भए पनि त्यसलाई बजेटले नसमेटेको उनको भनाइ छ । उनले सरकारको मुख्यमन्त्री चिल भएर १२ जिल्ला बजेटमा घुम्नुपर्नेमा कुखुरा बनेर अर्घाखाँचीमा मात्र रहेको आरोप लगाए । शक्तिको बलमा बजेट हत्याउँदा नीति कार्यक्रममा कृषि, सिँचाइ र पर्यटनलाई विशेष प्राथमिकतामा राख्ने भनेको सरकारले त्यसको विपरीत बजेट ल्याएको छ । टुक्रे योजना, साना योजना नल्याउने र क्रमागत योजनालाई महत्व दिने भनेर सार्वजनिक गर्ने गरेको प्रदेश सरकार बोलीमा पूर्णरूपमा असफल भएको छ । बोलेको भन्दा ७ अर्ब बढी रुपैयाँको बजेट सार्वजनिक गरेको छ । टुक्रे योजनाले भरिभराउ किताब विगतदेखि नै टुक्रे योजनाको कारण प्रदेशमा योजना र बजेटको प्रभावकारिता कम देखिएको छ । लुम्बिनीमा मात्रै एक वर्षको अवधिमा साढे १२ हजार टुक्रे योजनाहरू चालु आर्थिक वर्षमा रहेका छन् । चालु आर्थिक वर्षमा पाँच लाखभन्दा कम बजेट विनियोजन भएका ४ हजार ३ सय ९२ आयोजना कार्यान्वयनमा रहेको देखिन्छ भने १० लाखभन्दा कम बजेट भएका ८ हजार २ सय ६ वटा आयोजना रहेका छन् । टुक्रे आयोजना धेरै हुँदा कार्यान्वयनमा समस्या देखिएपछि सरकारले निरुत्साहित गर्ने रणनीति अवलम्बन गर्ने नीति लिएको थियो । तर, यो नीतिले पूर्णता पाउन सकेन र आउँदो वर्षको योजनामा चालुभन्दा धेरै टुक्रे योजना देखिएका छन् । एक हजार रुपैयाँ मात्रै बजेट भएका प्रदेशमा भन्दै ४ सय योजना राखिएको छ भने १ लाख, २ लाख, ५ लाख, १० लाख रकम विनियोजन भएका हजारभन्दा बढी टुक्रे योजना रहेको देखिन्छ । मठ, मन्दिर, सहकारी, समूह, संस्थाको नाममा पनि त्यत्तिकै योजनाहरू छन् । लुम्बिनीले यो वर्षको बजेटमा बहुवर्षीय योजनाहरू सबै कटाएर टुक्रे योजनाहरूलाई बढी महत्व दिइएको छ । एउटा योजनालाई पनि बहुवर्षीय नबनाएर टुक्रे र बिचौलियाका योजनाले महŒव पाएको भन्दै कर्मचारीहरूसमेत असन्तुष्ट देखिएका छन् । भौतिक पूर्वाधार विकास मन्त्रालयका एक उच्च अधिकारीले भने, बहुवर्षीय योजनालाई पाहिलो प्राथामिकता दियांै । अन्य योजना बनाउँभन्दा मन्त्रीज्यूले मान्नुभएन, अहिले ठूला हैन साना टुक्रे योजनाले मन्त्रालय भरिएको छ ।"

शीर्षक,विवरण
"हिलोमा रमाउने पर्व, असार १५","असार १५ मनाऔं । खेतमा काम गरौं । प्रकृतिसँग रमाऔं । कृषकलाई सम्मान गरौं । र, आत्मनिर्भर नेपाल बनाऔं । असार १५ कुनै साधारण मिति होइन । यो नेपाली कृषकको आत्मा हो । सांस्कृतिक परम्परा र सामूहिक श्रम संस्कृतिको संगम हो । अनि, देशको खाद्य सुरक्षासँग जोडिएको दिन हो । नेपाल कृषिप्रधान देश हो । यहाँको जीवनशैली, संस्कार तथा चाडपर्वहरू अधिकांश कृषि प्रणालीसँगै गाँसिएका छन् । त्यसैको एउटा उदाहरण हो असार १५, जुन दिनलाई धान दिवस, रोपाइँ महोत्सव वा दही चिउरा खाने दिन भनेर पनि चिनिन्छ । यो केवल खेतमा रोपाइँ गर्ने वा दही, चिउरा खाने दिन मात्र नभएर सांस्कृतिक, आर्थिक, सामाजिक र वैज्ञानिक दृष्टिले अत्यन्तै महत्वपूर्ण छ । ऐतिहासिक र सांस्कृतिक पृष्ठभूमि : नेपालमा खेतीपाती हजारौं वर्षअघिदेखि गरिँदै आएको छ । प्राचीन संस्कृतिहरूमा पानीलाई जीवनको आधार मानिन्छ । असार महिना नेपालमा वर्षा सुरु हुने महिना हो । र, असार १५ त दिनभर पानी पर्ने उच्च सम्भावनाको दिन । यही कारण किसानहरू परम्परागत रूपमा यही दिन धान रोप्ने शुभ दिनका रूपमा मनाउँछन् । यस दिन कृषक, विशेषगरी महिला र पुरुष खेतमा नाचगान, झ्याउरे र दोहोरी गीत गाउँदै धान रोप्ने परम्परा आज पनि धेरै ठाउँमा जीवितै छ । गाउँघरमा मान्छेहरूले एकअर्कालाई हिलो दल्ने, रमाइलो गर्ने, अनि खेतैमा दही चिउरा खाएर असार १५ मनाउने चलन रहिआएको छ । यसलाई कतिपयले किसानहरूको होली पनि भन्ने गर्छन् । किनभने यहाँ पनि एकअर्कालाई हिलो दल्ने चलन हुन्छ । कृषि वैज्ञानिकहरूका अनुसार धानको रोपाइँका लागि असार १५ वरिपरिको समय सबैभन्दा उपयुक्त मानिन्छ । नेपालमा दक्षिणपूर्वी मनसुन असार लागेलगत्तै प्रवेश गर्छ । पानी पर्न थाल्छ । त्यसको केही दिनमै जमिन चिसो अनि माटो गिलो हुन्छ, जसले रोपाइँ गर्न सजिलो बनाउँछ । असार १५२५ को समय रोपाइँको उत्तम समय हो । यो समयमा तापक्रम र आद्र्रता दुवै अनुकूल हुन्छ । साथै, पानीले भरिएको खेतले पोषक तत्वहरू जोगाउँछ । असारमा रोपिएको धानलाई वर्षाको पानीले राम्रोसँग सिँचाइ गरिदिन्छ । ढिलो रोपाइँ गर्दा उत्पादनमा ह्रास आउँछ । केही अनुसन्धानहरूले देखाएका छन् कि असार मसान्तभन्दा ढिलो रोपिएको धानले २०३० प्रतिशत उत्पादन घटाउँछ । दहीचिउरा यो दिनको परम्परागत भोजन हो । यसमा पनि वैज्ञानिक पक्षसमेत लुकेको छ । दही प्रोटिन, क्याल्सियम, भिटामिन बी१२, प्रीबायोटिक र प्रोबायोटिकले भरिपूर्ण हुन्छ । भारी कामपछि दही पचाउन सजिलो र पेटका लागि लाभदायक हुन्छ । चिउरा चामलको हलुका रूप हो । यसले ऊर्जा दिने, पच्न सजिलो हुने, खेतमा काम गर्दा गलेको शरीरलाई तुरुन्तै ऊर्जा दिन्छ । दुवै मिलाएर खाँदा शरीरलाई आवश्यक कार्बोहाइड्रेट र इलेक्ट्रोलाइट सन्तुलन मिल्छ । त्यसैले यो परम्परा केवल संस्कृति होइन, गहिरो स्वास्थ्य विज्ञानमा आधारित परम्परा पनि हो । सामाजिक सहकार्यको दिन : असार १५ केवल खेतीको सुरुवात होइन, सामाजिक एकता र सहकार्यको दिन पनि हो । यो दिनमा खेतमा सबैजना जुटेर गाएर, नाचेर काम गरिन्छ । यो सामाजिक सद्भाव र सामूहिक श्रम संस्कृतिको प्रतीक हो । खेतमा सँगै काम गर्ने चलनले समुदायमा विश्वास र सहयोगको भावना बढाउँछ । युवापुस्ता, महिला र पुरुष सबैलाई समान रूपमा रोपाइँमा सहभागी हुँदा लैंगिक समानताको सन्देशसमेत पाइन्छ । अचेल खेतमा रोपाइँ गर्नु भन्दा पनि फोटो, भिडियो बनाउनमात्रै पनि धान दिवस मनाएको जस्तो गर्ने प्रवृत्ति बढेको देखिन्छ । यसले बाहिरी नजरमा सांस्कृतिक पक्ष जोगिए पनि वास्तविक कृषि श्रम घट्दो छ । त्यसैले, आज हामीले यस दिनको वैज्ञानिकता बुझ्दै, परम्परालाई आधुनिक प्रविधिसँग समेट्दै अगाडि बढ्न आवश्यक छ । कृषिमा लगानी, अनुसन्धान, र युवाको आकर्षण बढाउन आवश्यक छ । यो केवल पर्व मात्रै नभएर राष्ट्रिय गौरवको पर्व बनाउनुपर्छ । त्यसैले, असार १५ मनाऔं । खेतमा काम गरौं । प्रकृतिसँग रमाऔं । कृषकलाई सम्मान गरौं । र, आत्मनिर्भर नेपाल बनाऔं ।"
"परिपूर्ण लोकतन्त्र : सर्वहिताय, सर्वसुखाय","व्यवहारमा नआए पनि बोलिरहनुपर्ने अवस्था बनिसकेको छ सामाजिक न्याय, समावेशिता, समान अवसर र समान व्यवहार। समृद्ध नेपाल, सुखी नेपालीमेरो सपनाको प्रस्तावना शीर्षकमा गएको वैशाखमा एउटा लेख लेखेको थिएँ। त्यो लेख आफ्नै जीवन अनुभव र खोजका आधारमा लेखेको थिएँ किनकि म आफैंसँग बारम्बार एउटै प्रश्न सोधिरहेथें, मानव जातिको सबैभन्दा गहिरो चाहना के हो ? त्यस लेखमा उत्तर राखें सुख। हरेक महिना पाठकसमक्ष आफ्ना विचार र अनुभव साट्ने चाहना भए पनि जेठ महिनाको व्यस्तताले त्यो सम्भव भएन। अब असारमा फेरि कलम उठाउँदैछु। आजको यो लेख, अघिल्लो लेख जहाँ पुगेर टुंगिएको थियो, त्यहीँबाट फेरि सुरु हुन्छ। नेपाल र नेपालीका लागि समृद्धि र सुख भनेको के हो ? यसको प्राप्ति कसरी हुन्छ ? मानिसका हरेक कर्म अन्ततः सुखप्राप्तिको अटल चाहनाबाट निर्देशित हुन्छन्। सुख नै उसको अन्तिम अभिलाषा हो, चेतनाको लक्ष्य हो। यही यात्रालाई मैले समृद्ध नेपाल, सुखी नेपाली भनेर नाम दिएको छु। र यस यात्रामा पुग्न अनिवार्य एउटा खुड्किलो छ, जसलाई म परिपूर्ण लोकतन्त्र अर्थात् कम्प्रिहेन्सिभ डेमोक्रेसी भन्छु। यो केवल कुनै राजनीतिक संरचनाको प्रस्ताव होइन, यो एक सामाजिक दर्शन हो। जसको उद्देश्य समाजका हरेक तह, वर्ग र व्यक्तिको जीवनमा सम्भावना र न्यायको सुनिश्चित गर्नु हो। यो र आगामी लेखमा मैले सोचेको कम्प्रिहेन्सिभ डेमोक्रेसीको अवधारणालाई राख्नेछु। तर त्यो राख्नुअघि अहिलेको समयको सन्दर्भ प्रस्ट गर्न चाहन्छु। हरेक कालखण्डले आफ्नै स्वरूपका चुनौतीहरू ल्याउँछ। चुनौती नयाँ भयो भने त्यसको उत्तर पनि समयअनुसार नयाँ हुनैपर्छ। १८औं शताब्दीको अन्त्य र १९औं शताब्दीको सुरुवाततिर आइपरेका आरोप र प्रहारहरूसँग हामी जुध्यौं र त्यो संघर्षले हाम्रो अस्तित्व जोगायो। त्यो अध्याय सकिएको छ। ती आरोप र प्रहारहरू अब इतिहासको पानामा सीमित छन्। त्यसबाट जोगिने प्रयास अब आवश्यक छैन, त्यो चरण हामीले पार गरिसकेका छौं। अहिलेको समयले नयाँ सवाल उठाएको छ, जसको जवाफ पुराना नीति, कार्यक्रम वा सिद्धान्तको जस्ताको तस्तै दोहोयाइले दिन सकिँदैन। किनकि अबको आवश्यकता आन्दोलन बचाउने होइन, नयाँ आन्दोलन सिर्जना गर्ने हो। जोगाउने होइन, अघि बढाउने हो। अहिलेको समय प्रतिस्पर्धाको हो, केवल वादमा अडिनु पर्याप्त छैन। अब परिणाम दिन सक्ने व्यवस्था निर्माण गर्नु अपरिहार्य छ। अहिलेको आवश्यकता उत्कृष्ट काम गरेर, उपलब्धि हासिल गरेर प्रतिस्पर्धात्मक क्षमता कायम र विकास गर्नु हो। राम्रो काम गर्ने, नतिजा दिने, समाजमा उठिरहेका नयाँ प्रश्नहरूको उत्तर खोज्ने, नीति निर्माण गर्ने र जनताको जीवनमा सार्थक परिवर्तन ल्याउने जिम्मेवारी अहिले हाम्रो आन्दोलनको काँधमा छ। यसका लागि हामीसँग एक समग्र सोच हुनुपर्छ, जुन केवल आन्दोलन जोगाउने नभई नयाँ आन्दोलन निर्माण गर्ने, रूपान्तरणको बाटो खोल्ने खालको हुनुपर्छ। यो सोच अघिल्लो उपलब्धिमाथि उभिएर तर त्यसमा मात्र सीमित नभई, नयाँ सन्दर्भ, ऊर्जा, दृष्टिकोण र कार्यदिशासहित अगाडि बढ्छ। इतिहासको सम्मान गर्छ तर भविष्य निर्माणको जिम्मेवारी पनि लिन्छ। अहिले हामीलाई त्यही खालको विचार चाहिएको छ, जसले आजको समाजसँग प्रत्यक्ष संवाद गर्न सकोस्। यस खालको सोचलाई परिपूर्ण लोकतन्त्र अर्थात् कम्प्रिहेन्सिभ डेमोक्रेसी भनेको छु। परिपूर्ण लोकतन्त्र भन्नाले त्यस्तो लोकतान्त्रिक प्रणालीलाई जनाउँछ, जहाँ राजनीतिक स्वतन्त्रतासँगै आर्थिक समृद्धि र समानता, सामाजिक न्याय, सांस्कृतिक पहिचानको सम्मान र प्रविधिमा पहुँच सुनिश्चित हुन्छ। यस्तो व्यवस्थामा नागरिकले आत्मसम्मानका साथ, सुरक्षासहित र सम्भावनाले भरिएको जीवन बाँच्न सक्छन्। धेरैजसोले मलाई सोध्नुहुन्छ, परिपूर्ण लोकतन्त्र वास्तवमा के हो ? के यो राजनीतिक दर्शन हो ? नीतिगत खाका हो ? शासन प्रणाली हो ? कि विकासको मोडल ? मैले भन्ने गरेको छु, यो केवल एउटा होइन, यी सबैको सम्मिलित उत्तर हो। विकास कहिल्यै पूर्ण हुँदैन। त्यसैले परिपूर्ण लोकतन्त्र भनेको केवल आवधिक योजना होइन। यो एउटा डेस्टिनेसन हो। एउटा गोल हो, जुन हामी पुग्न चाहन्छौं। जस्तो अहिले हामी मिसन ८४ भन्दैछौं, यो हाम्रो कार्यनीतिक र आवधिक लक्ष्य हो। हामी अहिले समाज रूपान्तरणको कुरा गरिरहेका छौं। सामाजिक सुप्रबन्ध, सुशासन, समृद्धि र सम्पूर्ण मानवको समग्र विकास हाम्रो बहसको मूल विषय बनेका छन्। यी लक्ष्य साकार पार्न हामीसँग एउटा यस्तो दर्शन आवश्यक छ, जसले हाम्रो यात्रालाई दिशा दिन सक्छ। सृष्टिको उत्पत्ति, विकास, गति, स्थायित्व, परिवर्तन र अन्त्य यी विषयहरू केवल विज्ञानले होइन, दर्शनले पनि बुझाउँछ। प्रकृतिका यस्ता गहिरा प्रक्रियाहरूलाई बुझ्न दृष्टिकोण चाहिन्छ, सोच्ने तरिका चाहिन्छ, एउटा आधार चाहिन्छ। त्यो आधार हो द्वन्द्वात्मक भौतिकवाद। समाज कसरी उत्पन्न भयो ? यसको संरचना कसरी विकसित हुँदै गयो ? शक्ति र स्रोतको बाँडफाँट किन र कसरी भयो ? संघर्षको जड के हो ? परिवर्तन किन र कहिले सम्भव हुन्छ ? अनि अब हामी कहाँ जानुपर्ने हो ? यी सबै प्रश्नको उत्तरको खोज द्वन्द्वात्मक र ऐतिहासिक भौतिकवादले गर्छ। यो त्यस्तो दर्शन होइन, जसले केवल अनुमान गर्छ। यसले परीक्षण गर्छ, प्रमाण खोज्छ। यो वैज्ञानिक छ, सत्यमा आधारित छ। प्रयोगले यसको पुष्टि गर्छ, व्यवहारले यसलाई प्रमाणित गर्छ र परिणामले यसको औचित्य साबित गर्छ। जब समाजलाई बुझ्ने समग्र दृष्टिकोण यसमा मिसिन्छ तब यो द्वन्द्वात्मक र ऐतिहासिक भौतिकवाद बन्छ। यही दर्शनले सम्पूर्ण मानव जातिको सर्वांगीण विकासको सपना देख्न सिकाउँछ। केहीको मात्र होइन, सबैको अर्थात् सबै वर्गको, सबै क्षेत्रको, सबै पुस्ताको। यही हो हाम्रो वैचारिक आधार। यही हो हाम्रो दृष्टिकोणको मूल जरा हो। प्राचीन संस्कृत साहित्यमा, बहुजनहिताय, बहुजनसुखाय भन्ने अवधारणा भेटिन्छ। धेरैको हित होस्, धेरैको सुख होस् भन्ने भावनाबाट सुरु भएको त्यो विचार उच्चतम मानवीय मूल्यको अभिव्यक्ति हो। तर मेरो बुझाइमा अब हामीलाई त्यतिले मात्र पुग्दैन। केवल बहुजनको होइन, अब सर्वजनको कुरा गर्र्नुपर्छ। केवल धेरैको होइन, सबैको हित हुनुपर्छ। हाम्रो सोच, हाम्रो सिद्धान्त त्यस्तो हुनुपर्छ, जसको मूल आत्मा होस् सर्वहिताय, सर्वसुखाय। बुद्धले भने झैं भवतु सब्ब मंगलम्। सारांशमा, सबैको हित होस्, सबैको कल्याण होस्, सबैलाई सम्मानपूर्वक, सुखपूर्वक बाँच्न सक्ने वातावरण मिलोस्। सबैलाई समृद्धि र सुख हासिल होस्। आजको अवस्थामा न्यायको कुरा गर्नु अब कुनै विकल्प होइन, अनिवार्यता बनेको छ। समानताको आवाज उठाउनु अब इच्छाको विषय होइन, एक मूल सर्त हो। चाहे कोही अनुसरण गरोस् या नगरोस्, पाखण्डसहित नै किन नहोस्, अब सबैले बोल्नैपर्छ। बोल्दैछन्। यहाँसम्म कि मानवअधिकार उल्लंघन गर्नेहरू पनि आज मानवअधिकारको वकालत गर्न बाध्य भएका छन्। व्यवहारमा नआए पनि बोलिरहनुपर्ने अवस्था बनिसकेको छ सामाजिक न्याय, समावेशिता, समान अवसर र समान व्यवहार। यो अवस्थाले के संकेत गर्छ भने, समाज फेरिएको छ, चेतना बढेको छ। अनि जब चेतना बढ्छ, जब सामाजिक दबाब तीव्र हुन्छ, तब त्यो परिवर्तनलाई समेट्ने एउटा विचार चाहिन्छ। त्यही आवश्यकताबाट जन्मिएको हो परिपूर्ण लोकतन्त्र। सुशासन भन्ने शब्द आज हामी सजिलै उच्चारण गर्छौं, तर यसको चेतना छ हजार वर्ष अघिको समाजमा थिएन। पाँच हजार वर्षअघि पनि यस्तो धारणा विकसित भइसकेको थिएन। शासन त थियो, तर शासन कस्तो होस् भन्ने सोच थिएन। सुसासनको अपेक्षा थिएन। करिब चार हजार वर्ष अघिमात्र मानिसले शासनलाई बुझ्न थालेको पाइन्छ। त्यतिबेलाको बुझाइ फरक थियो शासन किन आवश्यक छ भन्ने प्रश्नको उत्तर पनि फरक थियो। त्यसबेला राज्यको परिभाषा सीमित थियो एकजना शासक, उसका आदेश र प्रजा त्यसका अनुयायी। राज्य छ भने राजा हुनुपर्ने भन्ने विश्वास थियो। कतिपय अवस्थामा राजा जनताबाटै चयन हुने गरेका उदाहरण पनि भेटिन्छन्, तर सत्ता पाएपछि त्यो राजा नै नियम बनाउने, अरूलाई खेलाउने, आफ्नो अनुकूलको व्यवस्था थोपर्ने काम गथ्र्यो। राजा सोच्थ्यो, अरूले काम गर्नुपथ्र्यो। सोच्ने अधिकार शासकसँग, काम गर्ने दायित्व जनतासँग। त्यो समयको आम मानिसको जीवन प्रायः आवश्यकता र जीविकोपार्जनमा सीमित थियो। सोच, सपना र चेतना, पेट र परिवारका वरिपरि घुम्थ्यो के खाने ? कसरी कमाउने ? परिवार कसरी पाल्ने ? एक जोडी, दुईचार सन्तान, वृद्ध आमाबुबा र सधैं दोहोरिने जिम्मेवारीहरूकोे चक्रमै जीवन बित्थ्यो। आजको समय फरक छ। अहिले परिवार पाल्ने भन्ने प्राथमिक जिम्मेवारीबाट आफू पालिने भन्ने प्राथमिक स्वार्थले मानिसलाई प्रभावित गर्न थालेको छ। परिवारभन्दा पहिला आफू, समाजभन्दा पहिला स्वार्थ, जिम्मेवारीभन्दा पहिला अवसर। त्यो प्रवृत्ति अहिलेको चेतनामा बलियो हुँदै गएको छ। परिवार भन्ने अवधारणामा प्रमुख कुरा के हो भने त्यहाँ व्यक्तिगत स्वार्थभन्दा माथि उठेर, समष्टिगत स्वार्थ प्रमुख हुन्छ। निजी चाहनाभन्दा पनि परिवारको समृद्धि, परिवारको स्थायित्व र परिवारको सुख प्राथमिक हुन्छ। विशेषगरी संयुक्त परिवारमा यो कुरा झनै स्पष्ट हुन्छ। संयुक्त परिवार भन्नाले केवल एउटै छानामुनि धेरै पुस्ता बस्नु मात्र होइन, यो एक सोच हो, जीवन जिउने शैली हो। जहाँ जिम्मेवारी बाँडिन्छ, सम्बन्धको मूल्य बुझिन्छ र आपसी सम्मानले घर चल्छ। यहाँ जेठो सदस्यलाई केवल आम्दानी नगरेको आधारमा बेवास्ता गरिँदैन, बरु सम्झना गरिन्छ आज जुन वृद्ध छन्, हिजो उनकै काँधमा यो घर टिकेको थियो। र भोलि हामी आफैं पनि त्यही चरणमा पुग्नेछौं। यदि यस्तो सोच हराउँछ भने, हरेक मानिस वृद्ध हुँदै जाँदा त्यो मोडमा पुग्छ, जहाँ उसले आफैंले खाने पानीसमेत निकाल्न सक्दैन। जीवन त्यस्तो अवस्थामा पुग्छ, जहाँ अरूको साथ र माया नभए बाँच्न गाह्रो हुन्छ। यस्तो परिस्थितिमा यदि उसलाई हेर्ने, सुन्ने, सुम्सुम्याउने कोही छैन भने त्यो केवल पारिवारिक असफलता होइन, त्यो गहिरो मानवीय पतन हो। त्यसैले परिवारको जिम्मेवारी सबैले साझा रूपमा बहन गर्नुपर्छ। यही साझा उत्तरदायित्वले परिवार बलियो बनाउँछ। त्यही बलियो सम्बन्धबाट मान्छे साँचो अर्थमा खुसी महसुस गर्न सक्छ। तर विडम्बना के छ भने, समाजमा यस्ता कैयौं मानिस छन्, जो मञ्चमा उभिएर मानवता, करुणा, आत्मीयता र परोपकारको भाषण गर्छन्। तर, घरभित्र आफ्नै श्रीमतीलाई अपमान गर्छन्, छोराछोरीलाई निराश बनाउँछन्, र आमाबुबालाई त रुनसमेत नसक्ने अवस्थामा पुयाउँछन्। रुँदारुँदा आँखाबाट आँसु सुकिसकेका ती आमाबुबाको मौन चिच्याहट उनीहरूले सुन्न सक्दैनन् किनभने उनीहरू आफैं भित्रबाट मौन भइसकेका हुन्छन्। मानिसलाई खुसीका लागि पैसामात्र होइन, आत्मीयता चाहिन्छ, साथ चाहिन्छ, समझदारी चाहिन्छ। यी सबै कुरा सबैभन्दा पहिले परिवारभित्र पाइन्छन्। जहाँ विश्वास छ, सद्भाव छ र एकअर्काको भावना बुझ्ने क्षमता छ, त्यहीँ साँचो खुसी पलाउँछ। तर यदि सम्बन्धमै चिसोपना छ, भावना शून्य छ अनि स्नेह हराएको छ भने, त्यहाँ सुख टिक्न सक्दैन। यस्तो अवस्था केवल व्यक्तिको मात्र असफलता होइन, त्यो सिंगो सामाजिक संरचनाको कमजोरी हो। त्यसैले अहिलेको सवाल केवल आर्थिक सुरक्षा वा अवसरको कुरा होइन। यो सम्मानको, सुरक्षा भावनाको, सामाजिक न्याय र पारिवारिक करुणाको सवाल हो। यही सम्पूर्ण सन्दर्भलाई समेटेर, केवल व्यक्तिको होइन, सिंगो समाजको सहभागितासहित अगाडि बढ्न सक्ने दृष्टिकोण आवश्यक छ। यस्तो दृष्टिकोणले मात्र हामीलाई मानव भएर बाँच्न सिकाउँछ, जहाँ अरूको पीडामा चुप लाग्ने होइन, काँध थाप्न सकिने चेतना हुन्छ। र, यही बाटोबाट मात्र हामी एक मानवको रूपमा साँचो अर्थमा समृद्ध र सुखी बन्न सक्छौं। यसैलाई मैले परिपूर्ण लोकतन्त्र भनेको हुँ। परिपूर्ण लोकतन्त्र भन्नुको अर्थ केवल आफ्ना अधिकारको कुरा गर्नु होइन। अरूको अधिकारको पनि उत्तिकै विचार गर्नु हो। अनि त्यो कर्तव्यको कुरा हो, जिम्मेवारीको बोधको कुरा हो। आफू बसेको परिवारप्रति जिम्मेवारी, आफू बस्ने समाजप्रति कर्तव्य, आफू हुर्केको समुदायप्रति उत्तरदायित्व यी सबैको मिलनबिन्दु हो परिपूर्ण लोकतन्त्र। यो एउटा यस्तो सामाजिक सिद्धान्त हो, जसले केवल शासनको स्वरूप मात्र होइन, सामाजिक व्यवस्थाको गहिरो रूपान्तरणको बाटो देखाउँछ। यो सामाजिक सुप्रबन्धको यस्तो बाटो वा आधार हो, जसले सम्पूर्ण समाजको समग्र क्षेत्रमा समुचित विकासलाई सम्भव बनाउँछ। समावेशी चेतना, समतामूलक व्यवहार, र न्यायपूर्ण संरचनामा आधारित यो सोचले सम्पूर्ण वर्ग, क्षेत्र र समुदायको हितलाई आत्मसात् गर्छ। त्यसैले, परिपूर्ण लोकतन्त्र एउटा त्यस्तो दर्शन हो, जुन यथार्थमा आधारित छ, सत्यसँग प्रतिबद्ध छ र विज्ञानसम्मत प्रमाणमा अडिएको छ। यो अग्रगामी छ, विकासमुखी सोचमा आधारित छ। यो दर्शन समता चाहन्छ, मानवीय संवेदनालाई प्राथमिकता दिन्छ, सामूहिक भावाना र करुणाको माटोमा उम्रिएको चेतनाले सिँचित छ। विज्ञान र प्रविधिको प्रयोग गर्दा पनि यो बाटोलाई त्याग्नुपर्दैन, नकार्नु पनि पर्दैन। समानताको भावना, न्यायको पक्षधरता र कर्तव्यप्रति समर्पण यी मूल्यहरूलाई कहिल्यै छाड्नुपर्ने हुँदैन। साँचो आधुनिकता त यिनै आधारहरूमा टिकेको हुन्छ। तर विडम्बना, अहिलेको समाजमा एउटा सानो समूह यस्तो पनि देखिन्छ जो अधिकारको नाममा गाली गर्छ, अराजकता फैलाउँछ र असभ्य भाषा प्रयोग गर्छ। उनीहरू स्वतन्त्रजस्ता देखिन्छन् तर तिनको चेतना नियन्त्रणमा छ। विचार अर्काको हो, बोलाइ बाहिरबाट निर्देशित हुन्छ। ती स्वतन्त्र देखिए पनि वास्तवमा उनीहरू निर्देशनमा हिँडिरहेका पात्र हुन्। तिनको भावना, तिनको सोच र तिनका निर्णयमा आफ्नै चेतनाभन्दा बढी कसै अर्काको छायाँले शासन गर्छ। यस्तो अवस्था स्वतन्त्रता होइन, विकृति हो। यो अधिकारको प्रयोग होइन, अशिष्टताको प्रदर्शन हो। यस्तो प्रवृत्तिको असर केवल सामाजिक व्यवहारमा मात्र देखिँदैन, त्यो त तिनको पारिवारिक जीवनमा समेत छरपस्ट हुन्छ। त्यस्ता व्यक्ति प्रायः तनावग्रस्त हुन्छन्, संवादविहीन बन्छन्। रिस, आक्रोश, असन्तोष तिनको दिनचर्या बनिसकेको हुन्छ। किनभने उनीहरू लगातार त्यही अभ्यास गर्दै आएका हुन्छन्, घृणा, संकुचित सोच, र विकृत व्यवहारको। जसरी आँखामा फुलो पर्दा संसार देख्न सकिँदैन, त्यस्तै विकृति चढेको चेतनाले उज्यालो देख्दैन, केवल अन्धकार देख्छ। आँखामा समस्या भए पनि उसले संसार बिग्रिएको ठान्छ। दोष आफ्नै दृष्टिमा हो भन्ने उसले बुझ्दैन। र त्यो अन्धकार कहाँबाट आएको हो, ऊ आफैले बनाएको हो वा कसैले लगाम लगाएर बनाएको हो, ऊ मुक्तिका लागि प्रयाससमेत गर्न सक्दैन। त्यसैले उसले जीवनका सकारात्मक पक्ष देख्न सक्दैन। देशमा केही राम्रो भइरहेको छ भने पनि ऊ बेचैन रहन्छ, समाजमा केही सुधार देखिँदै छ भने पनि ऊ असन्तुष्ट रहन्छ। प्रसिद्ध सायर गालीबले भनेझैं जीवनमा एउटै गल्ती बारम्बार दोहोयाएँ धुलो लागेको थियो अनुहारमा तर म ऐना पुछिरहें। दोष आफ्नैभित्र थियो तर म बाहिरी संसारमै दोष खोजिरहें। त्यसैले परिपूर्ण लोकतन्त्रले यस्तो नागरिक चाहँदैन, जसको सोचमा अरूको लगाम होस्। यसले उच्छृंखल स्वतन्त्रता होइन, जिम्मेवार स्वतन्त्रता खोज्छ। यसले स्वतन्त्र सोच चाहन्छ, विवेकयुक्त विचार चाहन्छ, र सन्तुलित व्यवहारको अपेक्षा राख्छ। किनभने यही हो व्यक्तिबाट परिवार, परिवारबाट समाज र समाजबाट राष्ट्रमा सन्तुलन ल्याउने बाटो। यही हो साँचो लोकतन्त्रको परिपूर्ण रूप। हामीले यस्तो प्रणाली निर्माण गर्नुपर्छ, जसले केवल कानुनको पालना गराउने शासन प्रणाली मात्रै होइन, मानिसको मनोविज्ञानलाई पनि सम्बोधन गर्छ। यो सोचले नागरिकको मानसिक अवस्था स्वस्थ राख्न, व्यवहार सुधार्न र सभ्य जीवनशैली विकास गर्न मद्दत गर्छ। यसले शारीरिक स्वास्थ्य, सामाजिक सद्भाव, र राष्ट्रिय संस्कारलाई एउटै धागोमा गाँस्छ। किनभने कुनै पनि राष्ट्रको समृद्धिको जग नागरिकको समग्र विकासमा टिकेको हुन्छ। यो कुरा केवल हाम्रो देशको सन्दर्भमा मात्र होइन, विश्वकै सन्दर्भमा पनि लागू हुन्छ। त्यसैले परिपूर्ण लोकतन्त्र विश्वलाई हेर्ने एक दृष्टिकोण पनि हो। त्यसैले मलाई सोधिएको प्रश्न के यो फिलोसोपी हो ? सिद्धान्त हो ? शासन मोडल हो ? कार्यनीति हो ? यसको उत्तर हो, यो ती सबै हो। मलाई सोधिने अर्को प्रश्न हो, परिपूर्ण लोकतन्त्र अन्तिम लक्ष्य हो कि सधैं विकसित भइरहने एक प्रक्रिया हो ? मेरो जवाफ सधैं एउटै हुन्छ विकास कहिल्यै पूर्ण हुँदैन। त्यसैले परिपूर्ण लोकतन्त्र भनेको केवल आवधिक योजना होइन। यो एउटा डेस्टिनेसन हो। एउटा गोल हो, जुन हामी पुग्न चाहन्छौं। जस्तो अहिले हामी मिसन ८४ भन्दैछौं, यो हाम्रो कार्यनीतिक र आवधिक लक्ष्य हो। तर २०८४ साल पुग्नासाथ त्यो चालु वर्ष बन्छ। त्यसपछि ८५ साल आउनेछ। फेरि नयाँ लक्ष्य बन्नेछ। यति बुझ्न जरुरी छ कुनै पनि वर्ष लक्ष्य हुन्छ तर त्यो वर्ष आयो भनेर उद्देश्य पूरा भयो भन्ने होइन। उद्देश्यको प्रकृति नै यस्तो हुन्छ जुन हासिल हुँदै जाँदा नयाँ आयाम खुल्दै जान्छन्। जस्तो पहिले कम्प्युटर आएको बेलामा त्यो पनि कम्प्लिट थियो। तर त्यसपछि त्यसमा नयाँ चिप्स थपिए, नयाँ सफ्टवेयर आए, नयाँ प्रयोगहरू सम्भव भए। यसको अर्थ सुरुमा त्यो कम्प्युटर अपूरो थियो भन्ने होइन। त्यो बेला त्यो स्तरमा पूर्ण थियो। एउटा डेस्टिनेसन तय भयो भनेर त्यहाँ पुगेपछि त्यो डेस्टिनेसन सकियो, अब त्यसको उपादेयता समाप्त भयो भन्ने हुँदैन। डेस्टिनेसन मृत्यु होइन, निरन्तरता हो। सर्वे भवन्तु सुखिनः!"
पोखराले गर्यो ७ खेलाडी रिटेन,"काठमाडौं : पोखरा एभेन्जर्सले मार्की खेलाडी कुशल भुर्तेलसहित ७ खेलाडीलाई रिटेन गरेको छ। पहिलो सिजनको सबैभन्दा महंगो टिमका रूपमा रहेको पोखराले मार्की रहेका कुशल भुर्तेललाई टिममा रिटेन गरेको हो। कुशलसँगै बाँया हाते अर्थोडक्स स्पिनर सागर ढकाल, तीव्र गतिका बलर आकाश चन्द, ब्याटर किरण ठगुन्ना, बायाँ हाते स्पिनर विपिन खत्री, ब्याटर दिनेश खरेल र अर्का ब्याटर तृतराज दासलाई रिटेन गरेको हो। यसअघि अन्य टिमहरूले पनि दोस्रो सिजनका लागि खेलाडी रिटेन र रिलिज गरिरहेका छन्। यसअघि सुदूरपश्चिम रोयल्स, लुम्बिनी लायन्स, काठमाडौं गुर्खाज र चितवन राइनोजले खेलाडी रिटेन सार्वजनिक गरिसकेका छन्।"
पहिलो हाफमा लाओसविरुद्ध नेपाल २० गोलले अगाडि,काठमाडौं : एएफसी एसियन कप छनोटअन्तर्गत लाओससँग पहिलो हाफमा नेपालले अग्रता बनाएको छ। उज्वेकिस्तानको तासकेन्तस्थित बुनयोदकोर स्टेडियममा भएको खेलमा नेपालले पहिलो हाफमा २० को अग्रता बनाएको हो। नेपालका लागि खेलको १२औं मिनेटमा अनिता बस्नेतले गोल गर्दै नेपाललाई अग्रता दिलाएकी हुन्। उनले सावित्रा धण्डारीको हेडिङ पासमा डिबक्सको बिचबाट गोल गरेकी हुन्। पहिलो हाफमा नेपाल लाओसमाथि हाबी रह्यो। खेलको ३६औं र ३९औं मिनेटमा नेपालले सुनौलो अवसर सदुपयोग गर्न सकेन। खेलको नियमित समयको अन्तिम मिनेटमा अनिता केसीले बाँया कर्नरबाट दिएको पासलाई सवित्रा भण्डारीले हेडरमार्फत गोल गर्दै नेपालको अग्रता दोब्बर बनाएकी हुन्। त्यसको एक मिनेटम लाओसले काउन्टर अट्याकको मुभ बनाएको थियो तर त्यसलाई गोलरक्षक अन्जनाले विफल बनाइन्। यो नेपालको ४ दशकको अन्तर्राष्ट्रिय फुटबलमा नेपालले १००औं खेल खेलिरहेको छ।
"ऐतिहासिक खेलमा लाओसविरुद्ध नेपालको ९ गोल, सावित्राको ह्याट्रिक","काठमाडौं : ऐतिहासिक खेलमा नेपालले लाओसलाई पराजित गरेको छ। एएफसी एसियन कप छनोटअन्तर्गतको पहिलो खेलमा उज्वेकिस्तानको तासकेन्तस्थित बुनयोदकोर स्टेडियममा भएको खेलमा नेपालले लाओसलाई ९० को फराकिलो गोल अन्तरले हराएको हो। पहिलो हाफमा २० गोलको अग्रता बनाएको नेपालले दोस्रो हाफमा ७ गोल थप्यो। लाओसले भने एक गोल पनि फर्काउन सकेन। नेपालका लागि सावित्रा भण्डारीले ५ गोल गरिन्। आजको खेलमा कप्तानी समेत गरेकी सावित्राले ४५औं र ५५औं, ७५औं, मिनेटमा गोल गर्दै उनले ह्याट्रिक पूरा गरिन्। उनै सावित्राले ७९औं मिनेटमा व्याक्तिगत चौथो र नेपालका लागि सातौं गोल गरिन्। खेलको ८८औं मिनेटमा सावित्राले व्याक्तिगत पाँचौं गोल गरिन्। खेलको १२औं मिनेटमा अनिता बस्नेतले गोल गर्दै नेपाललाई अग्रता दिलाएकी हुन्। उनले सावित्रा धण्डारीको हेडिङ पासमा डिबक्सको बिचबाट गोल गरेकी हुन्। खेलको ३६औं र ३९औं मिनेटमा नेपालले सुनौलो अवसर सदुपयोग गर्न सकेन। खेलको नियमित समयको अन्तिम मिनेटमा अनिता केसीले बाँया कर्नरबाट दिएको पासलाई सवित्रा भण्डारीले हेडरमार्फत गोल गर्दै नेपालको अग्रता दोब्बर बनाएकी हुन्। त्यसको एक मिनेटमा लाओसले काउन्टर अट्याकको मुभ बनाएको थियो तर त्यसलाई गोलरक्षक अन्जनाले विफल बनाइन्। खेलको दोस्रो हाफमा नेपाल झन आक्रमक शैलीमा खेल्यो। ४७औं मिनेटमा नेपालका लागि तेस्रो गोल भयो। उनले बायाँ तर्फबाट सबिता राना मगरको क्रसमा गोल गरेकी हुन्। यो सरुको नेपालका लागि ५० औं अन्तर्राष्ट्रिय खेल रहेको थियो। खेलको ५१औं मिनेटमा सावित्रा भण्डारीले दायाँबाट गरेको क्रसलाई रश्मी कुमारी घिसिङले पोष्टको दिशा दिन सकिनन्। खेलको ५५ औं मिनेटमा नेपालका लागि सावित्रा भण्डारीले चौथो गोल गरिन्। त्यसको २ मिनेटपश्चात नेपालले पाँचौं गोल गर्यो। नेपालका लागि पाँचौं गोल रश्मि कुमारी घिसिङले गरिन्। उनलाइए डी बक्स बाहिरबाट रेनुका नगरकोटीले दिएको बललाई सहजै जाली चुमाएकी हुन्। नेपालको लागि छैटौं गोल कप्तान सावित्राले गरिन्। सातौं गोल पनि सावित्राकै नाममा रह्यो। आठौं गोल नेपालका लागि अनिता केसीले गरिन्। सबिता राना मगरको पासमा उनले गोल गरेकी हुन्। दोस्रो हाफमा मैदान प्रवेश गरेकी अनिताले गोल गरेकी हुन्। नेपालको लागि नवौं गोल कप्तान सावित्रा भण्डारीले गरिन्। उनले खेलको ८८औं मिनेटमा व्याक्तिगत पाँचौं गोल गरिन्। नेपालले एसियन कप छनोट अन्तर्गतको दोस्रो खेल जुलाई २ मा श्रीलंकासँग खेल्नेछ। समुह चरणको तेस्रो खेल नेपालले घरेलु टिम उज्वेकिस्तानसँग खेल्ने ।"
"राष्ट्रिय टिममा सरस्वतीको डेब्यु, सावित्रालाई कप्तानको जिम्मेवारी","काठमाडौं : एएफसी महिला एसियन कप छनोटअन्तर्गत लाओससँगको खेलमा मिडफिल्डर सरस्वती हमालले राष्ट्रिय टिममा डेब्यु गरेकी छन्। आज नेपाली टिमको कप्तानी सावित्रा भण्डारी (साम्बा)ले गरेकी छिन्। आज नेपालको टिममा परिवर्तन देखिएको छ। गोलकिपर तथा नियमित कप्तान एन्जिला तुम्बापो सुब्बाको स्थानमा गोलपोष्ट अञ्जना राना मगरले सम्हाल्ने छिन्। लाइनअपमा रेनुका नगरकोटीलाई कप्तानको जिम्मेवारी दिए पनि कप्तान आर्मब्यान्ड र मैदानमा भने कप्तानको जिम्मेवारी सावित्राले सम्हालेकी हुन्। टिममा नियमित देखिने अन्जिला, रेखा पौडेल र प्रिती राई बेन्चमा छन्। नेपालको प्लेइङ सेटः सावित्रा भण्डारी (कप्तान), रेनुका नगरकोटी, सरु लिम्बु, सरस्वती हमाल, सबिता राना मगर, अनिता बस्नेत, रश्मि कुमारी घिसिङ, निशा थोकर, समीक्षा घिमिरे, पूजा राना र अन्जना राना मगर"
ऐतिहासिक १०० औं खेलमा लाओसलाई जित्न चाहन्छ नेपाल,"काठमाडौं : नेपाली महिला फुटबल टिमले आइतबार एएफसी एसियन कप छनोटअन्तर्गत लाओससँग खेल्दैछ। नेपालले ४ दशकको अन्तर्राष्ट्रिय फुटबलमा आज १०० औं खेल खेल्दैछ। १०० औं खेल खेल्दासम्म हालसम्म एक अर्कासँग प्रतिस्पर्धा नगरेका नेपाल र लाओसले एक अर्काको सामना गर्नेछन्। समूह एफ मा रहेर नेपालले पहिलो खेल लाओससँग खेल्नेछ। यस खेलमार्फत नेपाली महिला टिमका लागि पहिलो प्रो लाइसेन्स प्रशिक्षक प्याट्रिक डे वाइल्डले पनि नेपाली टिमसँग प्रशिक्षकको रुपमा डेब्यु गर्नेछन्। शनिबार उज्वेकिस्तानमा खेल अघिको पत्रकार सम्मेलनमा प्रशिक्षक प्याट्रिक डे वाइल्डले भने, हाम्रो खेलाडीहरू मानसिकरुपले तयार छन्। विशेषतः अन्तर्राष्ट्रिय फुटबलमा उच्चस्तरका प्रतिस्पर्धीसँग खेल्नु नै सबैभन्दा राम्रो पक्ष हो। नेपाली फुटबललाई अन्तर्राष्ट्रिय स्तरमा पस्कन यो प्रतियोगिता जरुरी रहेको प्रशिक्षक प्याट्रिकले बताए। हामी हाम्रो तर्फबाट राम्रो खेलेर नेपाली फुटबललाई अन्तर्राष्ट्रियस्तरमा पस्कन चाहन्छौं। नेपाल र लाओसको पहिलो भेट नेपाली महिला फुटबल टिम र लाओस महिला फुटबल टिमको यो पहिलो प्रतिस्पर्धा हुनेछ। फिफा वरियतामा नेपाल लाओसभन्दा ७ स्थानमाथि छ। नेपाल १०० औं स्थानमा रहेको छ भने लाओस १०७ औं स्थानमा रहेको छ। नेपालको टिममा प्राय पुरानै खेलाडी छन्। जसमा कप्तान एन्जिला तुम्बापो सुब्बा आफैंले नेपालका लागि ५७ खेल खेलिसकेकी छिन्। डिफेन्डर गीता रामाले ५५, अनिता बस्नेतले ५५, रेनुका नगरकोटीले ५३ र फर्वाड सावित्रा भण्डारीले नेपालबाट ५४ खेल खेलिसकेका छन्। मिडफिल्डर सरु लिम्बुले आफ्नो ५० औं अन्तर्राष्ट्रिय खेल खेल्दै छिन्। उनी आफ्नो लागि खास खेल हुँदा उनी यसमा जित चाहन्छिन्। लिम्बु भन्छिन्, मेरो लागि ५० औं खेलभन्दा पनि खेल कसरी जित्ने भन्ने छ। मेरो ५० औं खेलभन्दा पनि मैले यो पटक एएफसी एसियन कपमा देशलाई कसरी जिताऊँ भन्ने छ सरुले भनिन्। नेपाल फिफा वरियतामा बलियो भए तापनि नेपालले खेलेको पछिल्लो ४ खेल जित्न सकेको छैन। गत फेब्रुअरीमा अन्तर्राष्ट्रिय महिला च्याम्पियनसिप लिगमा नेपालले म्यानमारसँग २२ बराबरी खेलेको थियो। फाइनल खेलमा २० को हार बेहोर्यो। जुन २ मा थाइल्याण्डसँग भएको मैत्रीपूर्ण खेलमा नेपाल २० को हार बेहोरेको थियो। त्यसअघि, मे ३० मा क्लोज डोरमा थाइल्यान्डसँग भएको खेलमा नेपाल १० ले पराजित भएको थियो। लाओसको पनि पछिल्लो ४ खेलको नतिजा सुखद छैन। अक्टोबरमा मलेसिया र साउदीसँग खेलेको मैत्रीपूर्ण खेलमा पराजित भएको थियो। नोभेम्बरमा एएफएफ वुमन्स कपको समूह चरणमा लाओस सिंगापुरसँग १० ले पराजित भएको थियो। लाओसले टिमोर लेस्टेसँग शून्य बराबरी खेलेको थियो। नेपाल र लाओससँगको खेल उज्वेकिस्तानको तास्केन्तस्थित बुनयोदकोर स्टेडियममा नेपाली समय अनुसार साँझ ६:१५ मा सुरु हुनेछ। नेपालले दोस्रो खेल जुलाई २ मा श्रीलंकासँग खेल्नेछ। समूह चरणको अन्तिम खेलमा भने नेपालले समूह एफको बलियो प्रतिस्पर्धी मानिएको उज्वेकिस्तानसँग खेल्ने तालिका रहेको छ। नेपालका लागि यो प्रतियोगिता २६ वर्षपछि एसियन कप खेल्ने सुनौलो मौकाको रुपमा रहेको छ। समूह विजेताले २०२६ मा अष्ट्रेलियामा हुने एसियन कपमा स्थान सुरक्षित गर्नेछ। नेपालले यसअघि, १९८६, १९८९ र १९९९ मा एसियन कप खेलेको छ। नेपालले चौथो पटक एसियन कप खेल्न ३ प्रतिस्पर्धीलाई पाखा लगाउन पर्ने हुन्छ। नेपालले पछिल्लो पटक २०२२ मा भारतमा भएको एसियन कपको छनोट चरण पार गर्न सकेको थिएन।"
"इन्डोनेसियाविरुद्ध प्रसिद्धको शतक, रौनक र परिमार्जनको अर्धशतक",काठमाडौं : यू १६ इस्ट जोन कपमा नेपालका ओपनर ब्याटर प्रसिद्ध जैसीले शतकीय पारी खेलेका छन्। उनले १९५ ओभरमा चौका प्रहार गर्दै आफ्नो शतक पूरा गरेका हुन्। अर्का ओपनर ब्याटर परिमार्जन यादवले २८ बलमा चार चौका र ८ छक्कासहित ७१ रन बनाउँदै क्याच आउट भए। तेस्रो क्रममा आएका श्रीवान्स बजगाईँ चार रनमा बोल्ड आउट भए। २८ ओभर सकिँदा नेपालले विकेटको क्षतिमा २५८ रन बनाउँदै खेलिरहेको छ। क्रिजमा रौनक श्रीवास्तव ५१ र प्रसिद्ध जैसी ११९ रनमा अविजित खेलिरहेका छन्। रौनकले ४२ बलमा तीन चौका र दुई छक्कासहित अर्धशतक पूरा गरेका हुन्। यी दुईले शतकीय साझेदारी पनि पूरा गरेका छन्। दुई ब्याटरले ९६ बलमा १०७ रनको शतकीय साझेदारी गर्दै खेलिरहेका छन्। जारी एसीसी यू १६ इस्ट जोन क्रिकेट अन्तर्गत नेपालले तेस्रो खेलमा इन्डोनेसिया विरुद्ध टस हारेर ब्याटिङ गरिरहेको छ। नेपालले यसअघि दुई खेलमा दुई जित हासिल गरेको छ। नेपालले पहिलो खेलमा सिङ्गापुर र दोस्रो खेलमा जापानलाई हराएको थियो। आजको खेल जिते नेपाल एक खेल अगाबै सेमिफाइनल प्रवेश गर्नेछ। नेपालले चौथो तथा समूह चरणको अन्तिम खेल मंगलबार भुटानसँग खेल्नेछ।
इन्डोनेसियामाथि फराकिलो जितसहित नेपाल सेमिफाइनलमा,"काठमाडौं : इस्ट जोन कप यु१६ क्रिकेटमा नेपालले इन्डोनेसियामाथि ३७० रनको फराकिलो जित दर्ता गर्दै सेमिफाइनल प्रवेश गरेको छ। कोलालाम्पुरपस्थित सेलाङ्गोर ट्रफ क्लबमा टस हारेर ब्याटिङको निम्तो पाएको नेपालले निर्धारित ५० ओभरमा ५ विकेट गुमाउँदै ४२० रन बनाएको थियो। नेपालले दिएको ४२१ रनको विजयी लक्ष्य पछ्याएको इन्डोनेसिया २४३ ओभरमा ५० रन बनाउँदै अलआउट भएको हो। इन्डोनेसियाका लागि ओपनर ब्याटर काभिन निरज चड्डाले सर्वाधिक १५ रन बनाए। दिभित नन्दाले १४ रन बनाउँदा अनय कुनै पनि ब्याटरले दोहोरो अंकमा रन बनाउन सकेनन्। २४ ओभर सकिँदा इन्डोनेसियाले ८ विकेट गुमाउँदै ५० रन पूरा गरेको थियो। त्यसपछि २५ औँ ओभरमा कप्तान विपिन शर्माले लगातार २ विकेट लिँदै इन्डोनेसियालाई ५० रनमा प्याक गरेका हुन्। नेपालका लागि कप्तान विपिन प्रसाद शर्माले सर्वाधिक ६ विकेट लिए। उनले ७३ ओभरमा २ मेडन सहित १२ रन खर्चेर ६ विकेट लिएका हुन्। सुगम बुढाथोकी र शुभम खनालले समान ११ विकेट लिए। त्यसअघि, ब्याटिङ गरेको नेपालका लागि व्यक्तिगततर्फ ओपनर प्रसिद्ध जैशीले सर्वाधिक १३२ रनको शतकीय पारी खेले। उनले ११४ बलमा १५ चौका र १ छक्का प्रहार गरे। प्रसिद्धले रौनक श्रीवास्तवसँग तेस्रो विकेटका लागि १४८ रनको शतकीय साझेदारी गरेका थिए। पहिलो विकेटका लागि ओपनरद्वय प्रसिद्ध र परिमार्जन यादवले १३० रनको शतकीय साझेदारीसहित नेपाललाई उत्कृष्ट सुरुवात दिलाएका थिए। परिमार्जनले ७१ रनको पारी खेले। रौनक श्रीवास्तवले ८८ र जोए थाथाले ५७ रनको अर्धशतकीय पारी खेले। तीन ब्याटरको अर्धशतक र प्रसिद्धको शतकको साथमा नेपालले बोर्डमा बलियो स्कोर बनाएको हो। नेपालले ४८ ओभरमा ५ विकेट गुमाउँदै ४०० रन पूरा गरेको थियो। त्यसपछिको २ ओभरमा २० रन जोड्यो । सुगम बुढाथोकी ३९ र रोशन शाही १० रनमा अविजित रहे। इन्डोनेसियाका लागि केतुत डर्मा पुत्राले सर्वाधिक २ विकेट लिए। काभिन निरज चड्डा, महेन्द्र युद्ध प्रतामा र रयान रिजाले ११ विकेट लिए। समूह 'ए'मा रहेको नेपालले पहिलो खेलमा सिंगापुरलाई ६ विकेट र दोस्रो खेलमा जापानलाई ९ विकेटले पराजित गरेको थियो। नेपालले समूह चरणको अन्तिम खेल मंगलबार भुटानसँग खेल्नेछ।"
प्रसिद्धको शतकमा नेपालले इन्डोनेसियालाई दियो विशाल लक्ष्य,"काठमाडौं : ओपनर प्रसिद्ध जैशीको शतकीय पारीमा नेपालले इन्डोनेसियालाई ४२१ रनको विशाल लक्ष्य प्रस्तुत गरेको छ। कोलालाम्पूरपस्थित सेलाङ्गोर ट्रफ क्लबमा टस हारेर ब्याटिङको निम्तो पाएको नेपालले निर्धारित ५० ओभरमा ५ विकेट गुमाउँदै ४२० रन बनायो। नेपालका लागि व्याक्तिगततर्फ ओपनर प्रसिद्ध जैशीले सर्वाधिक १३२ रनको शतकीय पारी खेले। उनले ११४ बलमा १५ चौका र १ छक्का प्रहार गरे। प्रसिद्धले रौनक श्रीवास्तवसँग तेस्रो विकेटका लागि १४८ रनको शतकीय साझेदारी गरेका थिए। पहिलो विकेटका लागि ओपनरद्वय प्रसिद्ध र परिमार्जन यादवले १३० रनको शतकीय साझेदारीसहित नेपाललाई उत्कृष्ट सुरुवात दिलाएका थिए। परिमार्जनले ७१ रनको पारी खेले। रौनक श्रीवास्तवले ८८ र जोए थाथाले ५७ रनको अर्धशतकीय पारी खेले। तीन ब्याटरको अर्धशतक र प्रसिद्धको शतकको साथमा नेपालले बलियो स्कोर बनाएको हो। नेपालले ४८ ओभरमा ५ विकेट गुमाउँदै ४०० रन पूरा गरेको थियो। त्यसपछिको २ ओभरमा २० रन जोड्यो। सुगम बुढाथोकी ३९ र रोशन शाही १० रनमा अविजित रहे। इन्डोनेसियाका लागि केतुत डर्मा पुत्राले सर्वाधिक २ विकेट लिए। काभिन निरज चड्डा, महेन्द्र युद्ध प्रतामा र रयान रिजाले ११ विकेट लिए। समूह 'ए'मा रहेको नेपालले पहिलो खेलमा सिंगापुरलाई ६ विकेट र दोस्रो खेलमा जापानलाई ९ विकेटले पराजित गरेको थियो। आजको खेलमा नेपालले इन्डोनेसियालाई पराजित गरेको खण्डमा नेपाल एक खेल अगावै सेमिफाइनल प्रवेश गर्नेछ। नेपालले समूह चरणको अन्तिम खेल मंगलबार भुटानसँग खेल्नेछ।"
मन्त्री दाहाल र टर्कीका समकक्षी बीच भेटवार्ता,काठमाडौं : टर्की भ्रमणमा रहेका भौतिक पूर्वाधार तथा यातायात मन्त्री देवेन्द्र दाहाल तथा त्यहाँका समकक्षी बीच भेटवार्ता भएको छ। टर्कीको इस्तानबुलमा आयोजित ग्लोबल ट्रान्सपोर्ट कनेक्टिविटी फोरम २०२५ लाई सम्बोधनका लागि पुगेका मन्त्री दाहाल र टर्कीका यातायात मन्त्री अव्दुल कदीर उरालोग्लु बीच कुराकानी भएको हो। उनीहरू बीच दुई पक्षीय हितका बारेमा साइड लाइन वार्ता भएको जनाइएको छ। उक्त समारोहलाई सम्बोधनका क्रममा भौतिक पूर्वाधार तथा यातायात मन्त्री दाहालले नेपाल लगायत भूपरिवेष्ठित मुलुकहरूको विकासका लागि क्षेत्रीय सहकार्यमा जोड दिएका थिए। नेपालले बहुआयामिक तथा बहुदिशात्मक कनेक्टिविटी नीति अंगिकार गरेको उल्लेख गर्दै उनले निर्माणाधीन करिडोरहरुले विशाल भूगोल र जनसंख्या भएका दुई छिमेकी मुलुकहरूलाई जोड्ने उल्लेख गरेका थिए।
"छुपुमा छुपु धान त रोप्ने, मल र सिँचाइ नभए के गर्ने ?","कोशीमा १४ प्रतिशत रोपाइँ असार दोस्रो सातासम्म कोशी प्रदेशमा १४ प्रतिशतभन्दा बढी रोपाइँ सकिएको छ । अघिल्लो वर्षभन्दा यो वर्ष बढी रोपाइँ भएको हो । प्रदेशको उद्योग, कृषि तथा सहकारी मन्त्रालयले विगत वर्षभन्दा यसवर्ष तुलनात्मक हिसाबले बढी रोपाइँ भएको जानकारी दिएको छ । अघिल्लो वर्ष यो समयमा १३७१ प्रतिशत मात्रै रोपाइँ भएको थियो । यो वर्ष १४२५ प्रतिशत धान रोपाइँ भएको मन्त्रालयले जनाएको छ । मन्त्रालयका सचिव डा शरणकुमार पाण्डेका अनुसार कोशीमा ८ लाख २६ हजार ६ सय ४६ हेक्टर क्षेत्रफलमा धान रोपाइँ हुने गरेको छ । खेतीयोग्य जमिनमध्ये हालसम्म ३९ हजार ३ सय ८७ दशमलव २६ हेक्टरमा रोपाइँ भइसकेको उनले बताए । प्रदेशका पहाडी जिल्लामा असार अन्तिमसम्ममा रोपाइँ सकिन्छ । भौगोलिक अवस्था र चिसो मौसमका कारण पहाडमा चाँडै रोपाइँ हुने गरेको पाण्डेको भनाइ छ । तराईका जिल्लामा भदौ दोस्रो सातासम्म रोपाइँ गर्न सकिने डा पाण्डेले बताए । यद्यपि, पहाडी क्षेत्रमा हाल त्यति वर्षा भइरहेको छैन । त्यस कारण रोपाइँ केही प्रभावित भएजस्तो देखिन्छ । मन्त्रालयका अनुसार उच्च पहाडमा अहिलेसम्ममा आधाजति रोपाइँ भइसक्नु पर्ने हो । तर, केही ठाउँमा पानी अभावको समस्या देखिएको उनले बताए । समग्रमा विगतभन्दा बढी रोपाइँ भएको छ । तर, पहाडी जिल्लामा पानीको अभाव भएकाले केही ढिलो भएको हो कि जस्तो छ । केही पहाडी जिल्लामा अगाडि नै रोपाइँ हुनुपर्ने हो । अब त्यो समस्या हट्छ होला, उनी भन्छन् । यसवर्ष विगतमा भन्दा बढी वर्षा हुने प्रक्षेपण रहेकाले पनि पानी अभावका कारण खेतीयोग्य जमिन बाँझो रहने सम्भावना भने नरहेको उनको भनाइ छ । कतिपय ठाउँमा चैते धान थन्क्याउने काम भइरहेको छ । धान थन्क्याएपछि त्यहाँ पुनः रोपाइँ गरिन्छ । यसवर्ष साउन दोस्रो सातासम्ममा गत वर्षको भन्दा बढी नै रोपाइँ भइसक्ने अनुमान गरिएको छ, डा पाण्डेले भने । रोपाइँका लागि रासायनिक मलको अभाव नरहेको उनले बताए । मल र पानीका कारण रोपाइँ प्रभावित नहुने उनको भनाइ छ । डा पाण्डेका अनुसार हालसम्म उच्च पहाडी जिल्लामा १०९४ प्रतिशत, मध्येपहाडमा २४९२ प्रतिशत र तराईका जिल्लामा १०७८ प्रतिशत रोपाइँ सकिएको छ । ताप्लेजुङमा १७८५, पाँचथरमा ४५, इलाममा १२, भोजपुरमा ४२, सोलुखुम्बुमा ६३१, संखुवासभा र धनकुटामा ७७, तेह्रथुममा २६, उदयपुरमा ११, ओखलढुंगामा ३१ र खोटाङमा ३१३० प्रतिशत रोपाइँ भइसकेको मन्त्रालयले जनाएको छ । तराईका जिल्लामध्ये झापामा ८, सुनसरीमा ९ र मोरङमा १५ प्रतिशत रोपाइँ सकिएको मन्त्रालयले जनाएको छ । कर्णालीमा ४० प्रतिशत रोपाइँ कर्णालीमा कुल क्षेत्रफलको ९ दशमलव ५२ प्रतिशत अर्थात् २ लाख ८७ हजार ७ सय ६१ हेक्टर जमिन मात्र खेती योग्य छ । त्यसमध्ये पनि २ लाख ६ सय २ हेक्टर जमिनमा मात्र खेती हुने गरेको छ । कर्णालीका १० जिल्लामा १९ दशमलव शून्य ६ प्रतिशत मात्र सिँचाइ सुविधा छ । त्यसमध्ये पनि ३९ हजार ६ सय ३६ हेक्टर क्षेत्रफलमा मात्र धान खेती हुने गरेको कर्णाली प्रदेश भूमि व्यवस्था, कृषि तथा सहकारी मन्त्रालयले जनाएको छ । मन्त्रालयका सूचना अधिकारी तारा बरालका अनुसार गत वर्ष कर्णालीमा एक लाख २४ हजार ९ सय ६९ मेट्रिक टन धान उत्पादन भएकोमा यस वर्ष उत्पादकत्व बढ्ने अनुमान गरिएको छ । समयमा पानी परेकाले यस वर्ष धानको उत्पादनमा वृद्धि हुने अपेक्षा गरिएको छ । शुक्रबारसम्म जुम्ला, हुम्ला र डोल्पामा ९० प्रतिशत रोपाइँ भइसकेको छ । त्यस्तै सल्यानमा ६५ प्रतिशत, रुकुमपश्चिममा ५५ प्रतिशत, कालीकोटमा ४२ प्रतिशत, मुगुमा ४० प्रतिशत, दैलेखमा ३२ प्रतिशत, सुर्खेतमा २० प्रतिशत र सबैभन्दा कम जाजरकोटमा १७ प्रतिशत मात्र रोपाइँ सम्पन्न भएको सूचना अधिकारी बरालले जानकारी दिए । औसतमा ३९ दशमलव १४ प्रतिशत मात्र रोपाइँ भएको छ । जुम्लालगायतका हिमाली जिल्लामा चैतमै ब्याड राखेर वैशाखदेखि नै रोपाइँ सुरु हुने गरेको भए पनि सुर्खेत लगायतका जिल्लामा साउन १५ भित्र रोपाइँ सकिने उनको भनाइ छ । विश्वकै अग्लो ठाउँमा फल्ने मार्सी धान जुम्लामा लगाउने गरिएको छ । मार्सी धानको भात स्वादिलो र स्वास्थ्यका लागि समेत फाइदाजनक मानिन्छ । कर्णालीका धेरै ठाँउमा रोपाइँका लागि गोरुको नै प्रयोेग गरिन्छ । केही किसानले मात्र ट्र्याक्टरको प्रयोग गर्न थालेका छन् । कर्णालीमा हाल पनि रोपाइँमा अर्मपर्म (मिलेर एक अर्काको काम गर्ने) गर्ने चलन छ । एक दिन एउटाको रोपाइँ गर्न छिमेकीहरू गएर एकै दिनमा सक्ने र अर्को दिन अर्काको गर्ने, काममा सघाउने चलन रहेको भेरी नगरपालिका२ का किसान कालीबहादुर कार्कीले बताए । उनले सरकारलाई समयमा मल, बीउ उपलब्ध गराउनुका साथै सिँचाइको सुविधा विस्तार गर्न आग्रह गरे । महिलाले रोप्ने र पुरुषले खेत हिल्याउने गर्छन् । महिलाहरू भाका हालेर असारे भाका गाउँदै महिला पुरुष हिलो खेलेर रमाइलो गरेको दृश्य निकै रोमाञ्चक हुने गरेको स्थानीयको भनाइ छ ।मन्त्रालयका अनुसार कर्णालीमा सबैभन्दा धेरै धान खेती सुर्खेतमा हुन्छ । सुर्खेतमा १३ हजार ६ सय ६५ हेक्टर जमिनमा धान खेती हुने गरेको छ । सबैभन्दा कम डोल्पामा १ सय ९९ हेक्टरमा मात्र धान खेती हुने गरेको छ । उत्पादनको हिसाबले पनि सबैभन्दा सुर्खेतमा हुने गरेको छ । सुर्खेत जिल्लाको उत्पादकत्व ३ दशमलव ४३ रहेको छ भने सबैभन्दा कम हुम्लाको १ दशमलव १२ मेट्रिक टन प्रतिहेक्टर रहेको मन्त्रालयका सूचना अधिकारी बरालले बताए । देशभरमै सबैभन्दा कम धान उत्पादन कर्णालीमा हुन्छ । कर्णाली प्रदेश सरकारले असार १५ गते राष्ट्रिय धान दिवसको अवसरमा प्रदेशका जुम्लाबाहेक ९ जिल्लामा सार्वजनिक बिदा दिने निर्णय गरेको छ । कर्णाली प्रदेशका धेरै जिल्लामा धान रोप्ने चटारो चलिरहेको र यसको महत्व अझ बढाउन सार्वजनिक बिदा दिने निर्णय गरिएको आर्थिक मामिला तथा योजनामन्त्री राजीव विक्रम शाहले बताए । यस्तै, लिफ्ट सिँचाइ आयोजनाबाट पानी आएपछि भेरी नगरपालिका १३ कुदुका किसानले पहिलो पटक धान रोपेका छन् । एकीकृत कर्णाली सिँचाइ आयोजनाको साढे ५ करोड रुपैयाँ लागतमा लिफ्ट सिँचाइ आयोजना सञ्चालन भएको हो । भेरी१३ का यामबहादुर रोकायले भने, अब आकासे पानीको भर पर्नुपरेन, सिँचाइ पुगेपछि पहिलो पटक खेतमा धान रोप्न पायौँ । सुदूरपश्चिममा ४५ प्रतिशत रोपाइँ सुदूरपश्चिममा ४५ प्रतिशत धान रोपाइँ सकिएको छ । सुदूरपश्चिममा १ लाख ७६ हजार १ सय ५१ हेक्टर जमिनमा धानखेती हुन्छ । सुदूरपश्चिम प्रदेश, भूमि व्यवस्था, कृषि तथा सहकारी मन्त्रालयको कृषि विकास निर्देशनालय दीपायलका अनुसार असार मध्यसम्ममा ८० हजार १ सय २८ हेक्टर क्षेत्रफलमा रोपाइँ सकिएको छ । निर्देशनालयका सूचना अधिकारी केशवराज पाण्डेयका अनुसार सबैभन्दा बढी बझाङमा ७० प्रतिशत रोपाइँ सकिएको छ भने सबैभन्दा कम दार्चुलामा ३१ प्रतिशत रोपाइँ भएको छ । सुदूरपश्चिमको अन्न भण्डारका रूपमा मानिने कैलाली र कञ्चनपुरमा भने क्रमशः ४० र ४२ प्रतिशत रोपाइँ सकिएको छ । यो वर्षको मनसुन समयभन्दा अगावै भित्रिएको भए पनि पर्याप्त मात्रामा वर्षा हुन नसक्दा अधिकांश भूभागमा रोपाइँ हुन सकेको छैन । गत वर्षको यही अवधिमा सुदूरपश्चिममा ५४२५ प्रतिशत अर्थात् ९४ हजार ६ सय ९९ हेक्टर जमिनमा रोपाइँ सकिएको थियो । कतिपय पहाडी जिल्लामा वर्षा राम्रो भएकाले रोपाइँ बढी भएको छ भने कतिपय जिल्लामा पर्याप्त वर्षा नहुँदा रोपाइँ कम भएको छ, सूचना अधिकारी पाण्डेयले भने, तराईका जिल्लामा सिँचाइ सुविधा नभएका ठाउँमा पम्पसेटको पानीबाट रोपाइँ भइरहेको छ । सुदूरपश्चिमका पहाडी जिल्लामा जेठ पहिलो सातादेखि नै रोपाइँ सुरु हुन्छ भने तराईका जिल्लामा असार पहिलो सातादेखि धान रोपाइँ सुरु भएको हो । सिँचाइ सुविधा भएका ठाउँमा रोपाइँ सकिन लागेको छ । मनसुनी वर्षा विगतका वर्षहरूभन्दा १५ दिन अगावै सुुरु हुने मौसम विज्ञान विभागको पूर्वानुमानका कारण समेत कैलालीका किसानले जेठ पहिलो साता नै धानको ब्याड राखेका थिए । सिँचाइ सुविधा भएको कैलालीको दक्षिणपूर्वी क्षेत्रमा असार पहिलो सातादेखि नै धमाधम रोपाइँ भइरहेको छ, कृषि ज्ञान केन्द्र कैलालीका कृषि प्रसार अधिकृत रामनारायण चौधरीले भने, तर मौसम विभागको पूर्वानुमानअनुसार वर्षा सुरु भएर रोकिएका कारण केही ठाउँमा ढिलो गरी रोपाइँ सुरु भएको हो । चौधरीका अनुसार यतिबेला मनसुनी वर्षा सुरु भइसकेकाले जिल्लाको बाँकी भागमा समेत धमाधम रोपाइँ भइरहेको छ । पछिल्ला वर्षमा धानबाली लगाउने किसान मौसम पूर्वानुमानअनुसार बाली लगाउने गर्छन् । उनीहरू स्थानीय तहका कृषि विकास शाखा र ज्ञान केन्द्रबाट मनसुनी वर्षाबारे जानकारी लिएर रोपाइँको तयारी गर्छन् । मौसम विभागले जारी गरेको मौसम पूर्वानुमानअनुसार धानको ब्याड राख्ने गरेका छौं, जोशीपुर४ का किसान रमेश चौधरीले भने यो वर्ष सुरुमा वर्षा भए पनि असार दोस्रो सातासम्म पर्याप्त वर्षा हुन नसक्दा रोपाइँ केही ढिलो सुुरु भएको हो । कैलालीमा सञ्चालित राष्ट्रिय गौरवको रानी, जमरा र कुलरिया सिँचाइ आयोजनाको नहरबाट सिञ्चित हुने क्षेत्र तथा पम्पसेटको सिँचाइ सुविधा भएका टीकापुर, जानकी, जोशीपुर, भजनी, गौरीगंगा र घोडाघोडी क्षेत्रमा असार पहिलो सातादेखि नै रोपाइँ सुुरु भएको हो भने अन्य भागमा यतिबेला धमाधम रोपाइँ भइरहेको छ । कृषि ज्ञान केन्द्र कैलालीको तथ्यांकअनुसार जिल्लामा ६८ हजार ५ सय ४१ हेक्टरमा धान खेती हुँदै आएको छ । जिल्लामा ९८ हजार ९ सय ३५ हेक्टर खेतीयोग्य जमिन रहेको छ । जुन जिल्लाको कुल क्षेत्रफलको २७ दशमलव ८ प्रतिशत हो । खेतीयोग्य जमिनमध्ये हाल २६ दशमलव ७ प्रतिशत अर्थात् ८६ हजार ४५० हेक्टरमा मात्र खेती हुने गरेको कृषि ज्ञान केन्द्रको तथ्यांकमा उल्लेख छ । जसमध्ये नहर, पम्पसेट र परम्परागत कुलोबाट ७० हजार ५ सय हेक्टर जमिन सिञ्चित क्षेत्र रहेको छ । मधेसमा १० प्रतिशत मात्रै रोपाइँ असारको दोस्रो सातासम्म मधेस प्रदेशमा १० प्रतिशत मात्रै धान रोपाइँ भएको छ । आकाशे पानीको भरमा खेती गर्ने यहाँका अधिकांश कृषकहरूले समयमा वर्षा नहुँदा रोपाइँ गर्न पाएका छैनन् । कृषि निर्देशनालय मधेस प्रदेशका प्रमुख जितेन्द्र यादवका अनुसार प्रदेशका आठ जिल्लामध्ये बारामा सबैभन्दा बढी ११ प्रतिशत र सप्तरीमा सबैभन्दा कम सिरहा र सप्तरी जिल्लामा ३ देखि ४ प्रतिशत मात्रै धान रोपाइँ भएको छ । ५ लाख ७४ हजार ३६० हेक्टर खेती योग्य जग्गाको उपलब्धता रहेको यस प्रदेशमा ३ लाख ७५ हजार ३४० हेक्टर जग्गामा धान खेती हुने गरेको कृषि मन्त्रालयको तथ्यांक छ । गत आर्थिक वर्षमा प्रदेशमा कुल धानको उत्पादन १३ लाख ८८ हजार ८४१ मेट्रिक टन भएको थियो । त्यसैगरी बर्खे धानको उत्पादन १२ लाख ८१ हजार ३०८ मेटिक टन र चैते धान १ लाख ७ हजार ५३४ मेट्रिक टन भएको हो । कुल धानको उत्पादनमा देशको कुल उत्पादनमा २५ प्रतिशत योगदान पुर्याएको मधेस प्रदेशले बर्खे धानको उत्पादनमा २५ प्रतिशत र चैते धान उत्पादनमा १९ प्रतिशत योगदान पुर्याएको हो । पछिल्लो समय समयमा वर्षा नहुँदा र आवश्यता नभएको बेला अत्याधिक वर्षा हुँदा धानको उत्पादनमा हस आएको देखिन्छ । पाँच वर्षयता प्रत्येक वर्ष धान उत्पादनसँगै खेतीयोग्य जग्गासमेत घट्दै गएको तथ्यांकले पुष्टि गर्छ । गण्डकीमा २८ प्रतिशत रोपाइँ गण्डकी प्रदेशमा यस वर्ष ९४ हजार १ सय ८२ हेक्टर क्षेत्रफलमा बर्खे धान लगाउने प्रक्षेपण गरिएको छ । गण्डकीमा आर्थिक वर्ष २०८१८२ मा ९७ हजार ९ सय ५९ हेक्टर क्षेत्रफलमा धान खेती गरिएको थियो । जसमा चैते ४ हजार ८ सय ३६ हेक्टरमा र बर्खे ९३ हजार १ सय २३ हेक्टरमा धान खेती गरिएको थियो । गण्डकीका धान उत्पादन ३ लाख ७९ हजार ३२ मेट्रिकटन उत्पादन भएको कृषि विकास निर्देशनालय गण्डकी प्रदेशका कृषि अर्थ विज्ञ मनोज पौडेलले जानकारी दिए । २०८१८२ मा प्रतिहेक्टर उत्पादकत्व ३८७ मेट्रिकटन रहेको छ । २०८००८१ मा गण्डकीमा १ लाख १ हजार ९२३ हेक्टर क्षेत्रफलमा धान खेती गरिएकोमा ३ लाख ९१ हजार ६२४ मेट्रिक टन उत्पादन भएको थियो । प्रति हेक्टर उत्पादकत्व बर्खे र चैते गरेर ३८४ मेट्रिक टन भएको हो । गण्डकीका मनाङ र मुस्ताङबाहेक ९ जिल्लामा धान खेती गरिन्छ । नवलपुरमा अन्तको तुलनामा धेरै धान फलेको तथ्यांकले देखाउँछ । सबैभन्दा धेरै नवलपुरमा चैते र बर्खे गरेर ७८ हजार ६१३ मेट्रिक टन धान उत्पादन भएको थियो । कृषि विकास निर्देशनालयको तथ्यांकअनुसार गण्डकीका २०८१८२ मा सबैभन्दा कम १३ हजार ६६४ मेट्रिक धान म्याग्दीका उत्पादन भएको छ । कास्कीमा ६२ हजार ९८८, स्याङजामा ५७ हजार ५०२, तनहुँमा ४४ हजार २३८, गोरखामा ४३ हजार ५४, लमजुङमा ३१ हजार ५३९, पर्वतमा २६ हजार ८३९, बागलुङमा २० हजार ५९५ मेट्रिक टन धान फलेको छ । आर्थिक वर्ष २०८२०८३ का लागि ९४ हजार १ सय ८२ हेक्टर क्षेत्रफलमा बर्खे धान लगाउने प्रक्षपण गरिएको छ । २०८१०८२ मा वर्ष ९६ हजार ५३ हेक्टरमा बर्खे धान लगाइएको थियो । यस वर्ष ९४ हजार १ सय ८२ हेक्टर क्षेत्रफलमा बर्खे धान खेती गरिने प्रक्षपण गरिएको छ । गण्डकीका करिब २८ प्रतिशत धान रोपाइँ सकिएको छ । गण्डकीमा साबित्री, रामधान, सुक्खा, महाराजा, मन्सुली, आइआर, जेठोबुढो, गुर्दी, पहेले, गौरिया, मार्सी, सेतो र लामो झिनुवा, एक्ले लगायतका धान रोपिन्छ । कास्कीमा धान उत्पादन क्षेत्रफल घट्दो गण्डकीमा नवलपुरपछि कास्कीमा धेरै धान उत्पादन हुन्छ । कास्कीमा १६ हजार २ सय २० हेक्टरका धान उत्पादन हुन्छ । चालु वर्षमा गण्डकीमा ६१ हजार १ सय ६४ मेट्रिक टन धान उत्पादन भएको ज्ञान केन्द्र कास्कीकी कृषि अर्थ विज्ञ रञ्जना पोखरेलले जानकारी दिइन् । कास्कीका सिँचाइ सुविधा पुगेका सहरी क्षेत्र पोखरा, लेखनाथका खेतहरूका बस्ती बसेपछि उत्पादन क्षेत्र र उत्पादन दुवै घट्दो क्रममा छ । यसैको प्रभावका कारण कास्कीमा बर्सेनि १ लाख २० हजार ५ सय मेट्रिक टन धान अपुग हुन्छ । धानको उत्पादन हुने क्षेत्र घट्दो क्रममा रहेकोले आयात प्रति वर्ष बढ्दै गएको हो । कास्कीमा धान उत्पादकत्व ३७७ मेट्रिक टन रहेको ज्ञान केन्द्र कास्कीको तथ्याङ्क रहेको छ । कास्कीमा ४२१३ प्रतिशत धान रोपाइँ भइसकेको पनि कृषि अर्थ विज्ञ रञ्जना पोखरेलले जानकारी दिइन् । कृषि भूमिको संरक्षण नहुँदा उत्पादन प्रत्यक वर्ष घट्दो क्रममा रहेको छ । सरकारले कृषि भूमिको वर्गीकरण गर्ने जिम्मा स्थानीय निकायलाई दिए पनि कृषि र गैर कृषि क्षेत्र छुट्याउने ढिलाइ हुँदा कृषि भूमिमा बस्ती बस्ने क्रम तीव्र बनेको हो । यसको असर खाद्यान्न, तरकारीलगायत कृषि उत्पादनमा परेको छ । समग्रमा विगतभन्दा बढी रोपाइँ भएको छ। यसवर्ष विगतमा भन्दा बढी वर्षा हुने प्रक्षेपण रहेकाले पनि पानी अभावका कारण खेतीयोग्य जमिन बाँझो रहने सम्भावना कम छ। गत वर्ष कर्णालीमा एक लाख २४ हजार ९ सय ६९ मेट्रिकटन धान उत्पादन भएकोमा यस वर्ष उत्पादकत्व बढ्ने अनुमान गरिएको छ। सुदूरपश्चिममा ४५ प्रतिशत धान रोपाइँ सकिएको छ। सुदूरपश्चिममा १ लाख ७६ हजार १ सय ५१ हेक्टर जमिनमा धानखेती हुन्छ। असारको दोस्रो सातासम्म मधेस प्रदेशमा १० प्रतिशत मात्रै धान रोपाइँ भएको छ। आकाशे पानीको भरमा खेती गर्ने यहाँका अधिकांश कृषकहरूले समयमा वर्षा नहुँदा रोपाइँ गर्न पाएका छैनन्। सिँचाइ सुविधा भएका ठाउँमा भने रोपाइँ सकिन लागेको छ। कतिपय ठाउँमा चैते धान थन्क्याउने काम भइरहेको छ। धान थन्क्याएपछि त्यहाँ पुनः रोपाइँ गरिन्छ। तराईका जिल्लामध्ये झापामा ८, सुनसरीमा ९ र मोरङमा १५ प्रतिशत रोपाइँ सकिएको छ। बझाङमा ७० प्रतिशत रोपाइँ सकिएको छ भने सबैभन्दा कम दार्चुलामा ३१ प्रतिशत रोपाइँ भएको छ। शुक्रबारसम्म जुम्ला, हुम्ला र डोल्पामा ९० प्रतिशत रोपाइँ भइसकेको छ । त्यस्तै सल्यानमा ६५ प्रतिशत, रुकुमपश्चिममा ५५ प्रतिशत, कालीकोटमा ४२ प्रतिशत, मुगुमा ४० प्रतिशत, दैलेखमा ३२ प्रतिशत, सुर्खेतमा २० प्रतिशत र सबैभन्दा कम जाजरकोटमा १७ प्रतिशत मात्र रोपाइँ सकिएको छ। समयमा पानी परेकाले यस वर्ष धानको उत्पादनमा वृद्धि हुने अपेक्षा गरिएको छ। मलकै पिर धानको पकेट क्षेत्र बर्दियाको राजापुर नगरपालिकाका किसान छप्पुराम चौधरी मल नपाएर छटपटाइ रहेका छन् । चैते र हिउँदे गरी बार्हैमास धानखेती हुने कर्णाली नदीले घेरिएको गेरुवा, राजापुर क्षेत्रमा सिँचाइ सुविधा भएका कारण अन्य क्षेत्रमा भन्दा पहिल्यै धान रोप्ने गरिन्छ । कतिपय किसानहरू गहुँ खेतीकै बेला खरिद गरेको मल धानखेतीका लागि साँचेर राख्छन् । तर, आर्थिक जोहो गर्न नसक्ने किसानहरू रोपाइँको बेला मल खोज्दा हैरान हुन्छन् । सालभरिका लागि मानो रोपेर मुरी फलाउने बेला मल नपाउँदा किसान दिक्क मान्ने गरेका छन् । मल नपाएर हैरान छौं, चौधरीले भने, स्थानीय सरकारले अनुदानमा अन्य सामग्री बाँड्नुभन्दा अनुदानमै मल दिएको भए सहज हुन्थ्यो । राजापुरमा सिँचाइको सुविधा राम्रै छ । अपुग ठाउँहरूमा भूमिगत जलबाट सिँचाइ सुविधा प्राप्त गरेका छौं । प्राविधिक सामग्री हुने खानेले पाउने नीति खारेज गरि नुपर्छ । चौधरीले किसानलाई मल, बीउमा अनुदान दिनुपर्ने बताए । सरकारी निकायहरू कमिसनको लोभमा प्राविधिक सामग्रीहरू अनुदान बाँड्न तत्पर हुन्छन् । युवा किसानहरू बीउ, मल नपाएर उत्पादन गर्न नसक्दा आर्थिक उपार्जनका लागि बिदेसिन बाध्य छन् । सरकारले धान दिवस मनाए पनि गाउँघरमा खेती किसानीको रौनक घट्दै गएको चौधरीको भनाइ छ । खेती गर्ने किसानहरूको संख्या दिनप्रतिदिन घट्दो छ । यस्तै अवस्था रहिरहे खेती किसानी गर्ने युवाहरूको अभावमा खेत बाँझै रहन सक्नेतर्फ उनले सचेत पारे । गुलरिया८ का किसान राधेश्याम लोधले रोपाइँको तयारी भए पनि मल नपाएको गुनासो पोखे । उनले भने, खेत रोप्न तयार छ । मल छैन । मल छरेर रोप्न पाए उब्जनी राम्रो हुन्थ्यो । जताततै खोजे कही मल पाउन सकिन । बाध्य भएर मल नछरी रोप्नु पर्यो । यतिखेर किसानलाई मलको सर्वत्र समस्या छ । सरकारले पालिकाको प्रत्येक वडामा सहकारी डिपोमार्फत मल उपलब्ध गराउने व्यवस्था गरे पनि डिपोका गोदाम रित्तै छन् । गुलरिया७ मा अवस्थित रातोतारा कृषि बहुउद्देश्यीय सहकारी संस्थाका अध्यक्ष मेघराज सिग्देलले भने, साल्ट टेडिङ कर्पोरेसन र कृषि सामग्री कम्पनी लिमिटेड सँग मल माग्दासमेत पाएनौं । किसानहरू सहकारीमा मलका लागि आउँछन् तर हामीसँग मल हुँदैन । मल आउँछ भन्छन् तर मल ल्याउन पाइँदैन । किसानले मल नपाए पनि बाध्य भएर आँखामा आँसु लिएर खेती गर्नु परेको बाध्यता उनले सुनाए । पालिकाले कोटा दिए पनि जति मल माग्दासमेत नपाएपछि डिपो शून्य छ । अध्यक्ष सिग्देलले थपे, हाम्रो गोदाममा मल आएको थाहा हुनेबित्तिकै किसानको अधिक माग भएकाले तत्काल गोदाम रित्तिहाल्छ । किशोर बुढाथोकीविराटनगर मनिका झाजनकपुरधाम राजेन्द्र कार्कीजाजरकोट कृष्णमणि बरालपोखरा यादव आचार्यगुलरिया परमानन्द पाण्डेटीकापुर"
४ महिना अगाडि नै बन्यो सडक,"अर्घाखाँची : देशभर निर्माण व्यवसायीको ढिलासुस्तीले गर्दा अपूरा योजना र अलपत्र योजना धेरै छन्। कतिपय निर्माण व्यवसायीलाई राज्यका निकायले कारबाही गर्नु परेका उदाहरण पनि थुप्रै छन्। तर, यिनै नकारात्मक प्रवृत्तिबीच अर्घाखाँचीका एक निर्माण व्यवसायी भने समयअगावै काम गरेर सम्मानित भएका छन्। अर्घाखाँचीको सन्धिखर्कमा मुख्य कार्यालय रहेको खनाल प्रतिभा जेभीले भूमिकास्थान नगरपालिकाअन्तर्गत पर्ने नरपानीखाँचीकोटढिकुरापोखेडाँडा ९ सडकखण्डको निर्माणकार्य तोकिएको समयभन्दा चार महिना १० दिनअगावै सम्पन्न गरी सरकारलाई हस्तान्तरण गरेको छ। ३२ सय मिटर पिच तथा अन्य संरचनाका काम सम्पन्न गरेको सडक पूर्वाधार विकास कार्यालयका इन्जिनियर टोपबहादुर दर्लामीले बताए। सडकखण्ड निर्माणकार्य सम्पन्न गर्न २०८२ साल कात्तिक महिनासम्मको म्याद तोकिएको थियो। तर, खनाल प्रतिभा जेभीले यो कार्य २०८१ असार ७ गते सम्झौता गरी निर्धारित म्यादभन्दा ४ महिना १० दिनअगावै पिचसहितको काम सम्पन्न गरेको हो। कम्पनीले कुल ८ करोड ६० लाखको लागतमा यो सडक निर्माणकार्य सम्पन्न गरेको हो। सडक पूर्वाधार कार्यालय, अर्घाखाँचीका प्रमुख गोपीराज पुनका अनुसार निर्माण गुणस्तरीय, मापदण्डअनुसार र समयमै सम्पन्न भएकाले कम्पनीलाई एक कार्यक्रमका बीच सम्मान गरिएको हो। सडक निर्माण कार्य समयअघि सम्पन्न गर्ने वरिष्ठ निर्माण व्यवसायी तथा सञ्चालक कविराम खनाललाई दोसल्ला ओढाएर सम्मानपत्रसहित सम्मान गरिएको थियो। कार्यक्रममा जिल्ला समन्वय समिति प्रमुख जीवनारायण कोइराला, सन्धिखर्क नगरप्रमुख कृष्णप्रसाद श्रेष्ठ, लोकतान्त्रिक निर्माण व्यवसायी संघका अध्यक्ष काशीराम बस्याल, कृष्णप्रसाद बस्याल साथै अन्य इन्जिनियर, कर्मचारी, पत्रकार र व्यवसायीहरूको उपस्थिति थियो। नगरप्रमुख श्रेष्ठले भने, जब देशभर निर्माणकार्य ढिलो हुने, अनियमितता हुने र ठेक्का लिएर अलपत्र पार्ने प्रवृत्ति हाबी भइरहँदा, खनाल प्रतिभा जेभीले काम अगावै सम्पन्न गरेर नयाँ पाठ सिकाएका छन्। यस निर्माण कम्पनीले यसअघि पनि सन्धिखर्क नगरपालिकाअन्तर्गतका बजार क्षेत्रका सडकहरूमा अक्सफाल पिचको काम, विद्यालय निर्माण र अन्य पूर्वाधार योजनाहरू समयभन्दा अगाडि सम्पन्न गर्दै आएको छ। यसअघि सम्पन्न गरेका हरेक योजनामा पनि समय पालना र गुणस्तर कायम राखिएको सञ्चालक कविराम खनाल बताउँछन्। सम्झौताअनुसार समयमै योजना सम्पन्न गर्नु हाम्रो व्यावसायिक दायित्व हो। हाम्रा सबै योजनाहरू सम्झौता म्यादअघि नै सम्पन्न भएका छन्, उनले भने। कविराम खनाल अर्घाखाँची निर्माण व्यवसायी संघका सहअध्यक्षसमेत हुन्। समाजसेवामा सक्रिय खनाल विगत २० वर्षदेखि निर्माण व्यवसायमा लागेका छन्। उनले योजना लिने भनेपछि त्यसलाई समयमै सम्पन्न गर्नु इज्जतको कुरा भएको बताए। व्यवसायमा नाफामात्रै होइन, विश्वास पनि कमाउनुपर्छ, उनले भने। उनको नेतृत्वमा रहेको कम्पनी आफ्ना कर्मचारी, इन्जिनियर, उपकरण र स्रोतसाधनको उचित व्यवस्थापन गरी समयअगावै योजना सम्पन्न गर्न सफल भएको हो। सडक निर्माणले भूमिकास्थान नगरपालिका र वरपरका बासिन्दालाई सहज र सुरक्षित यात्रा सुविधा प्रदान गरेको छ।"
कोशी प्रदेशलाई स्वास्थ्य पर्यटनको केन्द्रका रूपमा स्थापित गरिने,"काठमाडौं : कोशी प्रदेशलाई स्वास्थ्य पर्यटनको केन्द्रका रूपमा स्थापित गरिने भएको छ। प्रदेशलाई स्वास्थ्य सेवा र पर्यटन क्षेत्रको सहकार्यलाई बलियो बनाउँदै कोशी प्रदेशलाई हेल्थ टुरिजम हब बनाउन लागिएको हो। नेपाल पर्यटन बोर्डको आयोजनामा सम्पन्न दोस्रो स्वास्थ्य पर्यटन मार्ट२०८२ ले कोशी प्रदेशलाई स्वास्थ्य पर्यटनको केन्द्रका रूपमा स्थापित गर्ने संकेत देखिएको छ। झापाको बिर्तामोडमा आयोजित यो दुईदिने कार्यक्रमले स्वास्थ्य सेवा र पर्यटन क्षेत्रको सहकार्यलाई बलियो बनाउँदै कोशी प्रदेशलाई हेल्थ टुरिजम हब बनाउने सम्भावनामा विश्वास जगाएको हो। कोशी प्रदेशका पर्यटन, वन तथा वातावरण मन्त्री सडानन्द मण्डलले कोशीको समृद्धिको मेरुदण्ड पर्यटन नै भएको उल्लेख गर्दै स्वास्थ्य पर्यटनप्रति सरकार गम्भीर रहेको बताए। हामी पर्यटन प्रवर्द्धनबाट समृद्धि हासिल गर्ने दिशामा स्पष्ट मार्गमा अघि बढिरहेका छौं। भारतबाट उपचारका लागि आउने पर्यटकहरूका लागि सहज र सुरक्षित वातावरण बनाउन प्रदेश सरकार कटिबद्ध छ, उनले भने। उनले कोशी प्रदेशमा उपलब्ध गुणस्तरीय मानव स्रोत, अनुकूल हावापानी, आधुनिक स्वास्थ्य पूर्वाधार, र प्राकृतिक शान्त वातावरणले उपचारमा सहयोग पुग्ने भएकाले आयुर्वेददेखि एलोपेथी उपचारसम्मका लागि कोशी उपयुक्त गन्तव्य भएको उल्लेख गरे। मार्टमा आँखा, दन्त, छाला र आयुर्वेदिक उपचार सेवा दिने अस्पतालहरू, होटल व्यवसायी, पर्यटन सेवा प्रदायक, औषधालय तथा विभिन्न निकायहरूका गरी ४८ वटा स्टलहरू राखिएका थिए। साथै, कोशी प्रदेशका प्रमुख पर्यटकीय गन्तव्यहरूको फोटो प्रदर्शनीले मार्टलाई थप आकर्षक बनाएको थियो। बोर्डका निमित्त निर्देशक रोहिणी खनालले स्वास्थ्य पर्यटनलाई नयाँ एभिन्यूका रूपमा अघि बढाउँदै नेपालको हिलिङ वातावरण र हिमाली प्रभावलाई अन्तर्राष्ट्रिय बजारमा प्रभावकारी रूपमा प्रस्तुत गर्नुपर्ने बताए।"
बाँझो जमिनमा तरकारी खेती,"कालीकोट : तिलागुफा नगरपालिका५ धनाडा निवासी देवीकृष्ण न्यौपाने ३३ वर्षका भए। उनको जीवन कष्टकर छ। उनी नपढेका पनि होइनन्। हातमा सर्टिफिर्केट छ तर बेरोजगार छन्। जागिर खान त कसैको आसेपासे हुनुपर्ने उनको भोगाइ छ। उनी विगत केही वर्षदेखि गाउँदेखि बाहिर जुम्ला, सुर्खेत, नेपालगन्जलगायत अन्य देशका सहरी क्षेत्रहरूमा व्यापार गर्दै हिँडे। केही प्रगति नभएपछि उनी मानसिक तनावले हैरान हुन थाले। आफ्नै गाउँ धनाडामा खेतीपाती गर्ने, भैंसी पालन गर्ने, बंगुर पालन गर्नेसम्मका काम पनि गरे तर कतैबाट उनलाई दैनिकी चलाउने आर्थिक सहयोग जुटेन। त्यसपछि उनले बाँझो जमिनमा तरकारी खेती गर्ने निर्णय गरे। घरमा श्रीमती र २ छोरी छन्। दुईवटी छोरीलाई विद्यालयमा पढाउनु छ, श्रीमती बेरोजगारी छिन्। तरकारी खेती गर्ने ज्ञान छैन। उनले भावुक हुँदै भने, ५ वर्षदेखि बाँझो रहेको खेतबारीलाई प्रयोग गरी तरकारी खेती सुरुवात गरेको छु। तरकारी खेतीको ज्ञान लिन युवा क्लबको सदस्य भएँ, संस्थाले गाउँमा लागू गरेका परियोजनामार्फत तालिम दिन्छन् भन्ने सुनेँ। उनी भन्छन्, सबैले गाउँमा सिंह दरबार आयो भन्छन्, मैले सरकार देखेको छैन। सिंह मात्र देखेको छु। तिलागुफा नगरपालिका५ धनाडाका देवीकृष्ण न्यौपानेले भने, म धेरै भौंतारिएँ। मैले कहिल्यै पेटभरि खाना खाइनँ, राति सुतिनँ, दिनभरि अनेकन कुरा खेलाउँदै बस्थें। एक दिन जलवायुमैत्री कृषि प्रणालीमार्फत तरकारी खेती गर्नुपर्छ भन्ने ज्ञान उत्थान परियोजनाका नारद रेग्मीले बाटोमा सुनाए। सुनेको भोलिपल्टै मैले मेरो बारीमा टमाटर, काँक्रा, प्याजलगायत अन्य खेती गर्न थालेँ। तेस्रो वर्षदेखि मात्र अलि आस पलायो। तरकारी खेती गर्न पनि ज्ञान चाहिँदो रहेछ। आजकाल युवाहरू आफ्नो गाउँ, देश छाडेर बाहिर गइरहेका छन्। न्यौपाने दिनभरि आफ्नो बारीमा टमाटर गोडमेल गर्छन्। उनले कागती र सुन्तलाका बिरुवा पनि उमार्ने काम गरेका छन्। उनको अबको योजना व्यावसायिक कृषि खेतीलाई अगाडि बढाउने रहेको छ। हाल वार्षिक तरकारी, टमाटरलगायत अन्य मौसमी खेतीबाट वार्षिक तीन लाख आम्दानी गर्छन्। तिलागुफा नगरपालिकाका नगर प्रमुख शंकरप्रसाद उपाध्यायले स्थानीय स्तरमा भएका युवालाई आफ्नै गाउँमा आत्मनिर्भर बनाउन, स्थानीय वातावरणीय अनुकूलता र आधुनिक प्रविधिमा युवालाई गाउँप्रति प्रोत्साहन गर्न स्थानीय सरकारले योजना बनाएको बताए। उनले भने, तरकारी खेतीमा यस्तै बेरोजगार युवालाई गाउँमै काम दिन उत्थान परियोजनासँग नगर सरकारले साझेदारी गरेको छ। यस्तै, उपप्रमुख महेन्द्रबहादुर शाहीले धनाडाका देवीकृष्णलगायत अन्य युवालाई पनि विभिन्न तरकारी खेतीको सुरुवात गर्न प्रेरित गरेको बताए। देवीकृष्ण अबको सिजनमा काउली, बन्दाको खेती गर्ने र उक्त स्थानमा कुखुरा र बाख्रापालनका लागि पनि सुरुवात गर्ने बताउँछन्। स्थानीय युवाले गरेका यस्ता नमुना कार्यलाई प्रोत्साहन गर्दै कृषिमा आत्मनिर्भर गराउन सकिए बाहिर जाने जनशक्तिलाई गाउँमै रोक्न सकिन्छ। जसका लागि आत्मविश्वास, कृषिमा नवीनतम सोच र दिगो विकासका अवधारणा अपनाउन जरुरी छ।"
"सेयर बजारमा हरियाली, नेप्से परिसूचक २६ अंकले बढयो","काठमाडौं : साताको पहिलो कारोबार दिन आइतबार नेप्से परिसूचक उच्च अंकले बढेर बन्द भएको छ। नेप्से परिसूचक २६५३ अंकले बढेर २६२२२८ विन्दुमा पुगेको हो। सेन्सेटिभ इण्डेक्स १०५ अंकले बढेको छ। यसदिन ७ अर्ब माथिको सेयर कारोबार भएको छ। कारोबार रकम अघिल्लो कारोबार साताको अन्तिम दिन बिहीबारभन्दा कम हो। बिहीबार ७ अर्ब ७८ करोड बढीको सेयर कारोबार भएको थियो। ३२८ स्क्रिप्सको १ करोड ६६ लाख ४३ हजार ११४ कित्ता सेयर ७ अर्ब १२ करोड १७ लाख ३६ हजार ११४ रुपैयाँमा खरिदबिक्री भए। एउटा कम्पनीको सेयर सकारात्मक सर्किट लेभलमा कारोबार भएको छ। सप्तकोशी डेभलपमेन्ट बैंकको सेयर ९९९ प्रतिशतले बढ्दा विन्धवासिनी हाइड्रोपावर डेभलपमेन्टको ८९७ प्रतिशत र माछापुच्छ्रे बैंक डेवेन्चर २०८५ को ८१० प्रतिशतले सेयर बढ्यो। कारोबार रकमका आधारमा साहस उर्जा शीर्षस्थानमा रह्यो। सो कम्पनीको ५७ करोड मूल्य बढीको सेयर कारोबार भयो। यसैगरी बुटवल पावरको ३४ करोड,युनियन हाइड्रोपावरको २४ करोड,नगदी ग्रुपक २३ करोड र राधी विद्युतको २१ करोड मूल्य बराबरको सेयर कारोबार भयो। कारोबारमा आएकामध्ये १८५ स्टक्सको मूल्य बढ्दा ६३ वटाको घट्यो। मनु एण्ड प्रो समूहको उपसूचकबाहेक अन्य समूहको सूचक सकारात्मक देखिएका छन्। यसदिन बैंकिङ समूहको उपसूचक सर्वाधिक २ प्रतिशतले बढ्यो। बैंकिङ,मनु एण्ड प्रो र अदर्श समूहको उपसूचक १ प्रतिशतले बढीले बढ्यो।"

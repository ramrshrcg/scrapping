शीर्षक,विवरण
महालेखा प्रतिवेदनको खाका,"महालेखापरीक्षकको वार्षिक प्रतिवेदनको ढाँचा एकरूपता र तुलनाका लागि हो । यो संविधान र कानुनसम्मत हुनुपर्छ । महालेखापरीक्षकको ६२औं वार्षिक प्रतिवेदन सम्माननीय राष्ट्रपति महोदयसमक्ष पेस भएको छ । प्रतिवेदनकै प्रसंगको कुरा गर्दा प्रतिवेदन भित्रका ब्यहोराको बारेमा अहिले कुनै प्रतिक्रिया राख्दिनँ । परीक्षण गर्दा जे देखियो, त्यसैको सँगालो हो भन्नेमै विश्वस्त छु । प्रतिवेदनको खाकाबारे केही भन्नुपर्ने जस्तो लागेको छ । महालेखापरीक्षकको प्रतिवेदनको सम्बन्धमा नेपालको संविधानमा छुट्टै यही निकायका लागि मात्र व्यवस्था छैन । सबै संवैधानिक निकायहरूका लागि प्रतिवेदनसम्बन्धी समान व्यवस्था छ । संविधानको धारा २९४(१) बमोजिम संवैधानिक निकायहरूले आफूले गरेको काम कारबाहीको वार्षिक प्रतिवेदन राष्ट्रपतिसमक्ष पेस गर्नेछ र राष्ट्रपतिले प्रधानमन्त्रीमार्फत त्यस्तो प्रतिवेदन संघीय संसद्समक्ष पेस गर्न लगाउने छ भन्ने व्यवस्था छ । वार्षिक प्रतिवेदनमा खुलाउनुपर्ने कुराहरू संघीय कानुनबमोजिम हुनेछ भनी उल्लेख गरिएको छ । यसैगरी, संवैधानिक निकायले प्रत्येक प्रदेशको काम कारबाहीको सम्बन्धमा अलगअलग प्रतिवेदन तयार गरी प्रदेश प्रमुखसमक्ष पेस गर्न सक्नेछ भन्ने व्यवस्था छ । महालेखापरीक्षकको वार्षिक प्रतिवेदन सम्बन्धमा लेखापरीक्षण ऐन २०७५ को दफा १९ मा स्पष्ट व्यवस्था छ । लेखापरीक्षण ऐन २०७५ को दफा १९ मा महालेखापरीक्षकले संविधानको धारा २९४(१) बमोजिम राष्ट्रपतिसमक्ष पेस गर्ने प्रतिवेदनमा देहायका विषयहरू खुलाउनुपर्नेछ भनी कदेखि घ सम्मका चारवटा विषय किटानी गरेको छ । जसमा महालेखापरीक्षकबाट वर्षभरिमा भए गरेका काम कारबाहीको विवरण, लेखापरीक्षणबाट देखिएको प्रमुख ब्यहोराको सारांश, लेखापरीक्षण प्रतिवेदन कार्यान्वयनको स्थिति र भविष्यमा गर्नुपर्ने सुधार र अन्य आवश्यक कुरा उल्लेख छन् । महालेखापरीक्षकले प्रत्येक प्रदेशको काम कारबाहीको समबन्धमा अलगअलग प्रतिपवेदन तयार गरी प्रदेश प्रमुखसमक्ष पेस गर्न सक्नेछ र त्यस्तो प्रतिवेदन प्रदेश प्रमुखमार्फत प्रदेशसभामा पेस हुने व्यवस्था छ । राष्ट्रपति र प्रदेश प्रमुखसमक्ष पेस गर्ने प्रतिवेदनको बारेमा संवैधानिक व्यवस्था छ । स्थानीय तहको हकमा संविधानमा केही पनि उल्लेख छैन । लेखापरीक्षण ऐनको दफा २० मा महालेखापरीक्षकले प्रत्येक गाउँपालिका र नगरपालिकाको लेखापरीक्षण सम्पन्न गरिसकेपछि अलगअलग लेखापरीक्षण प्रतिवेदन जारी गर्न सक्नेछ भन्ने व्यवस्था छ । यी व्यवस्था हेर्दा राष्ट्रपतिसमक्ष पेस गर्ने प्रतिवेदनमा वर्षभरि भए गरेका कामकारबाहीको विवरणअन्तर्गत संघ, प्रदेश, स्थानीय तह तथा संगठित संघ, संस्था जतिको लेखापरीक्षण गरियो, सबै विवरण पेस गर्नुपर्छ । प्रदेशको हकमा प्रदेशको कामकारबाही मात्र पेस गर्नुपर्छ । स्थानीय तहको हकमा संविधानमा प्रतिवेदन पेस गर्ने व्यवस्था नभएकाले लेखापरीक्षण ऐन २०७५ तर्जुमा गर्दा व्यापक छलफलपश्चात् ऐनको दफा २० मा प्रतिवेदन जारी गर्न सक्ने भन्ने व्यवस्था राखिएको हो । प्रतिवेदन पेस गर्ने भन्नाले आफै वा प्रतिनिधि उपस्थिति भएर हस्तान्तरण गर्नुपर्छ । जारी गर्ने भन्नाले हस्तान्तरण नै गर्नु परेन । प्राप्त गर्नेगरी पठाउँदा पुग्छ । त्यसैले यी अलगअलग व्यवस्था हुन् । यिनलाई एकार्कामा मिसाउन मिल्दैन । महालेखापरीक्षकको पछिल्ला प्रतिवेदनहरू अध्ययन गर्दा ६१औं प्रतिवेदनदेखि नै स्थानीय तहको सारांश प्रदेशगत प्रतिवेदनमा समावेश गरेको देखियो । प्रदेश सरकार र प्रदेशसभाका समितिहरूले मागअनुसार यस्तो गरेको बुझिएको छ । म स्वयं महालखोपरीक्षकको जिम्मेवारीमा रहँदा पनि प्रदेशका सरकार र प्रदेशसभाका समितिहरूबाट यस्तो माग र आग्रह भएको हो । तर संविधानबमोजिम स्थानीय तह प्रदेशको कार्यक्षेत्रभित्र नपर्ने भएकाले समावेश गर्न नमिल्ने जानकारी गराइएको थियो । स्थानीय तहका प्रतिवेदनका ब्यहोराहरू प्रदेशका प्रतिवेदनमा समावेश गर्ने संवैधानिक र कानुनी आधार छैन । यो विषय संघीय लोकतान्त्रिक गणतन्त्र नेपालको संविधान लागू भई मुलुक एकात्मक शासकीय प्रणालीबाट संघीय प्रणालीमा रूपान्तरण भएपश्चात् पहिलोपटक २०७४ मा प्रतिवेदन तयार गर्ने क्रममा पूर्वमहालेखापरीक्षक, विभिन्न कानुनविद् सहितको उपस्थितिमा व्यापक छलफल भएर टुंगो लागेको हो । विगतमा एकात्मक राज्य प्रणाली रहँदा महालखोपरीक्षकका प्रतिवेदनका छुट्टै ढाँचा र खाका थिए । यो संघीय ढाँचाको शासकीय प्रणालीपश्चात् गहन अध्ययन विश्लेषण गरी तय गरिएका ढाँचा हो । पारदर्शिताको कुरा गर्दा त संघ, प्रदेश र स्थानीय तहका प्रतिवेदन एकार्कामा वितरण गर्नलाई कुनै बाधा भएन । यहाँ संविधान तथा कानुनी कुरा र जिम्मेवारी तथा जवाफदेहीताको कुरा उठाउन खोजिएको हो । प्रतिवेदनमा परिसकेपछि त्यो विषय फर्छाउनुपर्छ । स्थानीय तहका कामकारबाही प्रदेश सरकार र प्रदेशसभाप्रति जवाफदेहीताको परिधिभित्र आउँदैनन् । वार्षिक प्रतिवेदनमा ब्यहोरा उल्लेख गर्ने भनेको संसद्मा त्यस ब्यहोराउपर कसै न कसैले जवाफ दिनुपर्छ । प्रदेशगत प्रतिवेदनहरू वर्तमान संविधान कार्यान्वयन गर्ने सिलसिलामा थालनी भएको हो । यसलाई अझ बढी महत्व दिएर राष्ट्रपतिसमक्ष वार्षिक प्रतिवेदन पेस भएकै दिन र समयमा प्रदेशमा प्रतिवेदन पेस गरिन्थ्यो । कोभिड१९ को महामारीको समयमा भौतिक रूपमा सम्भव नभएपछि राष्ट्रपतिलाई पेस गरेकै दिन प्रदेश प्रमुखहरूलाई भर्चुअल माध्यमबाट पेस गरिएको परम्परा छ । राष्ट्रपतिसमक्ष प्रतिवेदन पेस भएपछि विवरण सार्वजनिक हुने हुँदा यो परम्परा कायम राख्नु राम्रो हुन्छ । संविधानतः सरकारी निकायको मन्त्रालयगत जिम्मेवारी र कानुनी रूपमा मन्त्रालयगत लेखा उत्तरदायी अधिकृतको व्यवस्था छ । ६२औं प्रतिवेदनमा संगिठत संस्थाहरूको विषयहरू अलग खण्ड बनाई मन्त्रालयगत राखिएको पाइयो । प्रदेश तहका संघ, संस्थाको भने मन्त्रालय निकाय खण्डमा नै राखेको देखिन्छ । ६१औं प्रतिवेदन मन्त्रालय तथा निकायगत खण्डमा नै संघसंस्था समितिको ब्यहोरा समावेश गरेकोमा यसपटक छुट्टै खण्ड राखी तयार भएको देखियो । सार्वजनिक संस्थाहरूको प्रतिवेदनको सन्दर्भमा एकरूपता देखिएन । सरकारी प्रतिवेदनहरू प्रयोगकर्ता र पाठकको सहजताका लागि तयार गरिनुपर्छ । यसका प्रयोगकर्ता संसद्, आमनागरिक र अन्तर्राष्ट्रिय दातृ संस्थाहरू आदि हुन् । प्रतिवेदनहरू तुलनायोग्य हुनुपर्छ । द्विविधात्मक हुनुहँुदैन । सर्वाेच्च लेखापरीक्षण संस्थाको प्रतिवेदनहरू तयार गर्ने एउटा निश्चित मापदण्ड हुनुपर्छ । लेखापरीक्षणका लागि अन्तर्राष्ट्रिय, राष्ट्रिय मानदण्डहरू अनुसरण गरिन्छ । जसरी सरकारी निकायहरूले महालेखापरीक्षककले तोकेको ढाँचामा लेखा अभिलेख राख्नुपर्छ । तोकिएकै ढाँचामा प्रतिवेदन पेस गर्नुपर्छ । यदि, कुनै सरकारी निकायले तोकिएको ढाँचामा लेखा राखेको छैन र प्रतिवेदन तयार गरेको छैन भने त्यसको लेखापरीक्षण गरिँदैन । तोकिएको ढाँचामा राख्न निर्देश गरिन्छ । ढाँचा नतोकिएको भए आफैले भए पनि ढाँचा तोकेर प्रतिवेदनको ढाँचा परिवर्तन हुँदा खुलासा गर्नु उपयुक्त हुनेछ । गत वर्षभन्दा फरक ढाँचामा राष्ट्रपतिसमक्ष प्रतिवेदन पेस गर्दा महालेखापरीक्षकले खुलासा गर्दा पारदर्शी हुनेछ । महालेखापरीक्षकको ५८औं वार्षिक प्रतिवेदन पेस गर्दा कोभिड१९ को महामारीको व्यवस्थापनसम्बन्धी विशेष लेखापरीक्षण गरी बेग्लै प्रतिवेदन तयार पारी पेस गरिएको थियो । सो कुरा महालेखापरीक्षकको भनाइमा खुलासा गरिएको छ । महालेखापरीक्षकको वार्षिक प्रतिवेदन ढाँचाका बारेमा प्रतिवेदनको अवधिमा बारम्बार छलफल र चर्चा हुने गर्छ । यस्तो ढाँचा परिवर्तन गर्दा कानुनी रूपमा वैधानिक र व्यावहारिक रूपमा विगतका प्रचलनसँग सुसंगत हुनुपर्छ । अन्तर्राष्ट्रिय ढाँचासँग तुलनाका लागि एनएफआरएस, आइएफआरएसको व्यवस्था छ । सबै निकायले तोकिएको ढाँचामा काम गर्नुपर्छ । निजी क्षेत्रको लेखा लेखापरीक्षणको ढाँचा र प्रक्रियामा एकरूपताकै लागि निकाय छ । बेलायतमा आर्र्थिक रिपोर्टिङ काउन्सिल वित्तीय प्रतिवेदनहरूको परिपालनको कुरा हेर्छ । निजी क्षेत्रको लेखापरीक्षकले लेखापरीक्षण प्रतिवेदन वा राय मात्र दिने भएकाले यस्ता मापदण्डहरूमा वार्षिक प्रतिवेदनको विषय उल्लेख गरिँदैन । निजी क्षेत्रका लेखापरीक्षकले वार्षिक प्रतिवेदन दिनु पनि पर्दैन । तर, सार्वजनिक लेखापरीक्षण गर्ने सर्वाेच्च लेखापरीक्षण संस्थाले वार्षिक प्रतिवेदनसमेत दिनुपर्छ । वार्षिक प्रतिवेदनको समय र विषयवस्तु निर्धारण गर्ने स्वतन्त्रता सर्वाेच्च लेखापरीक्षण संस्थामा हुनुपर्छ भनी मेक्सीको घोषणापत्र, सन् २००७ को सिद्धान्त नं ६ मा उल्लेख छ । उक्त घोषणापत्रले कतिपय देशहरूको कानुनले वार्षिक प्रतिवेदन सम्बन्धमा उल्लेख गरेको भएमा सो अनुसार प्रतिवेदन गर्नुपर्छ भनी उल्लेख छ । प्रत्येक देशको कानुन र परम्पराअनुसार वार्षिक प्रतिवेदन दिने समय एवं विषयवस्तु फरक फरक छ । भारतमा वार्षिक प्रतिवेदनमा सम्पन्न गरेको कामको विवरण तथा ब्यहोराहरूको संख्या लगायत वर्षभरका कामहरूको विवरण राखिन्छ । वार्षिक प्रतिवेदनमा लेखापरीक्षणका ब्यहोराहरू समावेश गरिँदैन । लेखापरीक्षण प्रतिवेदनहरू नियमित एवं विषयगत रूपमा जारी भइरहन्छन् । वार्षिक प्रतिवेदन र लेखापरीक्षण प्रतिवेदनलाई बेग्लाबेग्लै रूपमा पेस गर्ने गरिएको छ । नेपालमा महालेखापरीक्षकको प्रतिवेदनमा एकरूपता छैन । कुनै समयमा ३ वटा बेग्लाबेग्लै प्रतिवेदन पनि पेस गरियो । कुनै समयमा विषयगत ब्यहोरा मात्र समावेश गरेर छोटो प्रतिवेदन पनि दिएको अवस्था छ । संवैधानिक निकायका प्रतिवेदनहरू सरकारी निकायहरूलाई जिम्मेवार बनाई जवाफदेहिता निर्वाहका लागि हुन् । अन्तिम जवाफदेहिता प्रत्यक्ष अप्रत्यक्ष रूपमा जनताप्रति हुन्छ । त्यसैले महालेखापरीक्षकका प्रतिवेदनहरू राष्ट्रपतिसमक्ष पेस भई प्रधानमन्त्रीमार्फत संसद्मा पेस हुन्छ । संसद्मा पेस हुने भनेकै अप्रत्य क्षरूपमा जनतामा पेस हुने हो । महालेखापरीक्षकले एकएक गरी सबै सार्वजनिक निकायले दिइएका जिम्मेवारी पूरा गरे गरेनन्, सरकारी पदाधिकारी जिम्मेवारीप्रति उत्तरदायी भए भएनन् ? र, समग्रतामा शासकीय प्रणाली जनताप्रति कतिको जवाफदेही भयो भनी निक्र्योल गर्ने संयन्त्र हो । महालेखापरीक्षकको प्रतिवेदनमा महालेखापरीक्षकको दृष्टिमा सार्वजनिक जवाफदेहिता भन्ने एक पिरामिड आकारको मुख्य राष्ट्रिय विषयहरूको निचोड बनाउने प्रचलन थियो । यो विषय महालेखापरीक्षकले मूल्यांकन गर्दा शासकीय व्यवस्था जनताप्रति कतिको जवाफदेही भएको छ भन्ने हो । हाम्रो आर्थिक कार्यविधि ऐन तथा नियमावलीहरूमा वित्तीय उत्तरदायित्वका विषय उल्लेख छन् । प्रतिवेदनको खण्डखण्डमा मन्त्रालय, निकाय, प्रदेश, स्थानीय तह, संस्थान, समितिका बेहोराहरूले ती निकायको उत्तरदायित्वको अवस्था चित्रण गरेकै हुन्छ । सार्वजनिक जवाफदेहिता त्योभन्दा माथि उठेर राष्ट्रिय स्तरको कुरा गर्न सम्बोधन गर्छ । नेपालमा महालेखापरीक्षकको प्रतिवेदनमा एकरूपता छैन। कुनै समयमा ३ वटा बेग्लाबेग्लै प्रतिवेदन पनि पेस गरियो। कुनै समयमा विषयगत ब्यहोरा मात्र समावेश गरेर छोटो प्रतिवेदन पनि दिएको अवस्था छ। समग्रतामा राज्यका सबै अंग व्यवस्थापिका, कार्यपालिका, न्यायपालिका, संवैधानिक निकाय लगायतको होल अफ द गभन्र्मेन्टको अवधारणामा अडिटर जनरलको दृष्टिकोणबाट जनताप्रतिको जवाफदेहिताको अवस्थाको चित्रण गर्ने प्रचलन रहेको हो । गत वर्षसम्म यही धारणामा आएको प्रतिवेदनमा यसपटक लेखापरीक्षणको दृष्टिमा सार्वजनिक उत्तरदायित्व भन्ने शीर्षक राखिएछ । हु न त यस विषयका जानिफकारबीच प्रशस्त बहसपश्चात् यस्तो परिवर्तन गरिएको हुनुपर्छ । जवाफदेहिता र उत्तरदायित्वलाई कहिलेकाहीँ समान रूपमा पनि प्रयोग गरिन्छ । यी बीचमा तात्विक भिन्नता छ । जवाफदेहिता व्यापक अवधारणा हो, जसमा उत्तरदायित्व पनि समावेश हुन्छ । तर उत्तरदायित्व केवल प्रश्नको जवाफ दिनेसँग सम्बन्धित हुन्छ । समान रूपमा प्रयोग हुँदैन । शासकीय प्रबन्ध, अर्थतन्त्र, समग्र सार्वजनिक प्रशासन जस्ता राष्ट्रिय विषयहरू उत्तरदायित्वको साँघुरो दायराले नसमेट्न सक्छ, जवाफदेहिताको व्यापक र फराकिलो दृष्टिले हेर्नुपर्ने हुनसक्छ । वर्षभरि काम गर्दा महालेखापरीक्षकलाई जवाफदेहिता प्रवर्धनको अवस्था कस्तो निचोड बनाउने अभ्यास गरिएको हो । धेरैले महालेखापरीक्षक र महालेखापरीक्षकको कार्यालय समान रूपमा प्रयोग गरेको पाइन्छ । कतिपय सरकारी कानुनहरूमा समेत यो द्विविधा छ । महालेखापरीक्षककै पदाधिकारीमा यो द्विविधा नहुन पर्ने हो । संवैधानिक र कानुनी रूपमा महालेखापरीक्षक एक संस्था हो । यो नै संवैधानिक कार्यालय हो । महालेखापरीक्षकको कार्यालय महालेखापरीक्षकको प्रशासनिक एकाइ हो । महालेखापरीक्षक सरकारी ओहोदा वा पद मात्र होइन, यो नेपालको सर्वाेच्च लेखापरीक्षण संस्थाको संवैधानिक र कानुनी नाम हो । राष्ट्रपतिसमक्ष वा प्रदेश प्रमुखसमक्ष पेस गरिने वा स्थानीय तहमा जारी गरिने प्रतिवेदनहरू महालेखापरीक्षकका प्रतिवेदन हुन्, महालेखापरीक्षकको कार्यालयका प्रतिवेदन होइनन् । महालेखापरीक्षकको वार्षिक प्रतिवेदनको ढाँचा र खाका संविधान र कानुनको परिपालनाको विषय हो । प्रतिवेदनको ढाँचा एकरूपता र तुलनाका लागि हो । यो संविधान र कानुनसम्मत हुनुपर्छ । सार्वजनिक रूपमा संवैधानिक र कानुनी प्रश्न उठेमा जवाफ दिन सक्नुपर्छ । प्रतिवेदनका ढाँचा र प्रस्तुतीकरण फेरबदल गर्नेमा भन्दा लेखापरीक्षणको गुणस्तर अभिवृद्धि गरी मुलुकमा वित्तीय सुशासन कायम गर्न यसको प्रभाव देखिने उपायतर्फ ध्यान केन्द्रित हुनुपर्छ ।"
नेता हो ! युवा छन् देश बनाउन,"युवालक्षित रोजगार कार्यक्रम तथा उत्पादनमा युवा कार्यक्रम आदि सञ्चालनमा सरकारसँग सहकार्य गर्न हरेक राजनीतिक दल लाग्नै पर्छ। यसले राजनीतिक दललाई मात्र होइन, समग्र मुलुकको हितमा काम गर्छ। जनगणना २०७८ का अनुसार नेपालको कुल जनसंख्या २ करोड ९१ लाख ६४ हजार ५७८ को ४२२ प्रतिशत युवा जनसंख्या छ । जसमा महिला हिस्सा ५३ प्रतिशत र पुरुष हिस्सा ४७ प्रतिशत छ । युवा जनसंख्याको यो ठूलो हिस्सा हुनुलाई देशको सामथ्र्यको एउटा बलियो पक्ष मान्न सकिन्छ । अर्थशास्त्रीहरू यसलाई जनसांख्यिक लाभको रूपमा व्याख्या गर्छन् र यसको सदुपयोग गर्नुपर्ने बताउँछन् । युवाकाल जीवनको सबैभन्दा सिर्जनशील अवस्था हो । युवाहरूको श्रम, सीप, सिर्जनात्मकताको उपयोग गरेर नै समृद्धि हासिल गर्न सकिनेमा दुईमत छैन । जनसांख्यिक लाभांशको सदुपयोगबाट समुन्नत र समृद्ध नेपाल निर्माणको उच्च सम्भावना हुँदाहुँदै पनि युवा जनशक्तिको सिर्जनात्मक उपयोग देशले गर्न सकेको छैन । सरकारले युवा विकासका लागि नीतिगत तथा संस्थागत व्यवस्था नगरेको पनि होइन । तर पनि यी व्यवस्था पर्याप्त हुन सकेको छैन । परिणामस्वरूप लाखौं युवा जोखिमयुक्त श्रमका लागि बिदेसिन बाध्य छन् । झन्डै ६० लाख नेपाली युवा श्रमका लागि बिदेसिएका छन् भने अध्ययनका लागि बिदेसिएका युवाको संख्या पनि धेरै छ । श्रमशक्ति सर्वेक्षण २०७५ का अनुसार देशभरमा ९ लाख ८ हजारजना पूर्ण बेरोजगार छन् । यी पूर्ण बेरोजगार जनसंख्याको ३८१ प्रतिशत १५२४ वर्ष उमेर समूहका छन् । २५३४ वर्ष उमेर समूहका ३११ प्रतिशत छन् । उच्च उत्पादकत्व भएका यी युवाको अर्थतन्त्रमा उपयोग हुन नसक्नु उनीहरूका लागि मात्र होइन, देशकै लागि ठूलो नोक्सान हो । यो अवस्थाको अन्त्य र देशको अर्थतन्त्रको मूलाधारमा युवालाई परिचालन गर्न सके उद्यमशील र रोजगार युवा अनि समृद्ध नेपाल बन्न सक्छ । हाल भइरहेको जस्तो युवा श्रमशक्तिको निर्यात र उपभोग्य वस्तुको आयात गर्ने अवस्था रहने हो भने प्रचुर सम्भावनाको जनसांख्यिक लाभबाट देशले खासै उपलब्धि लिन सक्दैन । युवालक्षित नीति तथा कार्यक्रमहरू पनि अनुसन्धानमा आधारित नहुँदा तथा अद्यावधिक तथ्यांकको अभावमा सहज कार्यान्वयन र नतिजामुखी हुन सकेका छैनन् । आन्तरिक श्रम बजारमा भएको श्रमिकको माग र आपूर्तिको वस्तुगत तथ्यांक तथा समन्वयको अभावमा एकातर्फ श्रमिकले रोजगारी नपाउने अवस्था छ । अर्कोतर्फ श्रम बजारमा श्रमिकको अभाव पनि देखिएको छ । यस्तो अवस्थाको अन्त्यका लागि वडा तथा पालिका तहबाटै युवा जनशक्तिको तथ्यांक अद्यावधिक गर्ने श्रम बजारसँग समन्वय गर्नुपर्ने देखिन्छ । युवालाई स्वदेशमा नै श्रम गर्ने वातावरण बनाउनु देशको प्राथमिकता बन्नुपर्छ । त्यसो त, नेपालमा हरेक नीति तथा योजना निर्माणमा युवाशक्तिलाई प्राथमिकतापूर्वक उल्लेख गर्ने गरिन्छ । नेपालमा युवा विकासका लागि नीतिगत तथा संस्थागत व्यवस्था छन् । युवा तथा खेलकुद मन्त्रालय छ, युवाहरूको समग्र विकासका लागि युवा तथा साना व्यवसायी स्वरोजगार कोष, राष्ट्रिय युवा परिषद् लगायतका विभिन्न संरचना छन् । तर पनि यी व्यवस्था पर्याप्त हुन सकेका छैनन् । राष्ट्रिय योजना आयोगले तयार गरेको १६औं योजनामा बेरोगार जनशक्तिको पहिचान गर्ने, आन्तरिक रोजगारीका पर्याप्त अवसर सिर्जना गर्ने तथा आन्तरिक श्रम बजारको विश्लेषण्को आधारमा स्वदेशी श्रमिकको क्षमता र दक्षता विकासमार्फत आप्रवासी कामदारको प्रतिस्थापन गर्ने उल्लेख छ । सरकारको २०८२८३ को नीति तथा कार्यक्रममा उद्यमशीलतामैत्री शिक्षा अपनाई आन्तरिक रोजगारी सिर्जना गर्ने र यसका लागि पाठ्यक्रम, सिकाइ र अध्यापन विधिमा व्यापक सुधार गर्ने उल्लेख छ । साथै जेन्जी पुस्तालाई लक्षित गरी स्टार्टअप कार्यक्रम सुरु गर्ने विषय पनि नीति तथा कार्यक्रममा समेटिएको छ । यसका अतिरिक्त सरकारका निकायहरूबाट सञ्चालित कार्यक्रममा उद्यमशीलताको विकास, उत्पादन, उत्पादकत्व र रोजगारी सिर्जनामा केन्द्रित कार्यक्रम सञ्चालन गर्ने र यसका लागि सरकारी, निजी र सहकारी क्षेत्रबीच सहकार्य गर्ने विषय उल्लेख छ । यसका लागि धेरै उपाय कार्यान्वयन गर्न सकिन्छ । बाध्यात्मक वैदेशिक रोजगारीमा जानुपर्ने अवस्थाको अन्त्य गर्न कार्य संस्कृतिको विकास र उद्यमशीलताको विकास आवश्यक हुन्छ । युवालाई सामूहिक रूपमा उत्पादन कार्यमा संलग्न गराउन आवश्यक हुन्छ । उनीहरूले गरेको उत्पादनलाई स्थानीय सरकारसँगको समन्वयमा बजार सुनिश्चित गर्न सकिन्छ । यसले एकातर्फ युवालाई स्वदेशमै रहने वातावरण निर्माण गर्छ भने अर्कोतर्फ बर्सेनि ठूलो मात्रामा हुने गरेको आयात प्रतिस्थापन भई देशको व्यापार घाटा कम गर्न पनि उल्लेख्य योगदान पुर्याउन सक्छ । युवालाई सिर्जनात्मक तथा उत्पादनमुखी कार्यमा परिचालन गर्न राजनीतिक दलहरूको अहं भूमिका हुन्छ । अहिले हरेकजसो राजनीतिक दहरूले २०८४ सालमा हुने स्थानीय तथा प्रदेश र संघमा हुने निर्वाचनलाई लक्षित गरी मिसन २०८४ भनिरहेका छन् । राजनीतिक दलहरूले चुनाव लक्षित कार्यक्रम गर्नु त आफैमा राम्रो हो । तर उनीहरूको यस कार्यक्रमले वार्षिक झन्डै पाँच लाखभन्दा बढीको संख्यामा विदेशिन बाध्य युवालाई लक्षित कार्यक्रम ल्याउन सकेका छैनन् । त्यसो त नेकपा एमालेका अध्यक्ष तथा प्रधानमन्त्री केपी शर्मा ओलीले निरन्तर युवासँग अन्तरक्रिया गरिरहनुभएको छ । त्यसैले त आई लभ यु केपी बा भन्ने युवाको संख्या उल्लेख्य छ । तर सम्पूर्ण पार्टी पंक्ति ओलीको स्पिरिटमा अगाडि बढ्न नसकेको भान हुन्छ । नेकपा एमालेले २०७९ सालको निर्वाचनमा २८ लाख ४५ हजार ६४१ लोकप्रिय मतप्राप्त गरेको थियो । जुन मत भनेको हाल बिदेसिएका ६० लाखभन्दा बढी युवाको संख्याको आधाभन्दा कम हो । यदि, यी युवालाई देशमा रोजगारी तथा व्यवसायको अवसर दिने हो भने २०८४ को निर्वाचनमा नेकपा एमालेको मत नै झन्डै ५० प्रतिशतभन्दा बढीले वृद्धि हुने देखिन्छ । केही वर्षमै सबै युवालाई देशभित्रै रोजगारीको सिर्जना गर्न त सम्भव नहोला । तर, बर्सेनि पाँच लाखभन्दा बढीको संख्यामा बिदेसिन बाध्य युवाको संख्यालाई आधा मात्र कम गर्ने हो भने पनि यसले युवामा सकारात्मक सन्देश प्रवाह गर्छ । त्यसैले, युवालक्षित रोजगार कार्यक्रम तथा उत्पादनमा युवा कार्यक्रमजस्ता कार्यक्रम सञ्चालनमा सरकारसँग सहकार्य गर्न हरेक राजनीतिक दल लाग्नै पर्छ । यसले राजनीतिक दललाई मात्र होइन, समग्र मुलुकको हितमा काम गर्छ । पौड्याल राष्ट्रिय युवा संघ नेपालका सचिव हुन् ।"
राजस्थानसँग पराजित हुँदै चेन्नाई अंकतालिकाको पुछारमा,"काठमाडौं : इन्डियन प्रिमियर लिग (आइपीएल)मा राजस्थान रोयल्ससँग चेन्नाई सुपर किङ्स पराजित भएको छ। राजस्थानले चेन्नाईलाई ६ विकेटले हराएको हो। राजस्थानसँगको हारसँगै यो सिजन चेन्नाईले अङ्क तालिकामा अन्तिम स्थानमा रहँदै सिजन सक्ने लगभग पक्का भएको हो। अरुण जेट्लि क्रिकेट स्टेडियममा टस हारेर पहिले ब्याटिङको निम्तो पाएको चेनाईले निर्धारित २० ओभरमा १८७ रन बनाएको थियो। चेन्नाईले दिएको १८८ रनको विजय लक्ष्य पछाएको राजस्थानले १७१ ओभरमा ४ विकेट गुमाउँदै लक्ष्य पूरा गर्यो। राजस्थानका लागि ओपनर वैभव सूर्यवंशीले सर्वाधिक ५७ रन बनाए। उनले ३३ बलमा समान ४ चौका र ४ छक्का प्रहार गरे। अर्का ओपनर एसएसपी जय स्वाले ३६ रन बनाए। कप्तान सन्जु श्यामसनले ४१ रन बनाए। ध्रुव जुरेल ३१ र सिम्रोन हेडमायर १२ रनमा अविजित रहे। चेन्नाईका लागि रविचन्द्र आश्विनले सर्वाधिक दुई विकेटले अनशुल कम्बोज र नुर अहमदले ११ विकेट लिए। त्यसअघि, ब्याटिङ गरेको चेन्नाईले निर्धारित २० ओभरमा ८ विकेट गुमाउँदै १८७ रन बनाएको थियो। चेन्नाईका लागि ओपनर ब्याटर आयुष मात्रेले सर्वाधिक ४३ रन बनाए उनले २० बलमा ८ चौका र एक छक्का प्रहार गरे। अर्का ओपनर डेबोन कन्वेले १० रन बनाए । रविचन्द्र आश्विनले १३ दिवाल्ड ब्रेविसले ४२, शिवम दुबैले ३९ र कप्तान महेन्द्र सिंह धोनीले १६ रन बनाए। राजस्थानका लागि बलिङतर्फ युद्धवीर सिंह र आकाश माड्वालले समान ३३ विकेट लिए। तुषार देशपाण्डे र वाननिन्दु हसरंगाले ११ विकेट लिए। यी दुवै टिमले आफ्नो प्रतिष्ठाका लागि मात्रै खेलिरहेका थिए । प्लेअफ समीकरणबाट भने यी दुवै टोली यसअघि नै बाहिरिसकेका छन्।"
"आईपीएलमा आज मुम्बई र दिल्ली भिड्दै, प्लेअफमा पुग्न दुवै टोली जितको खोजीमा","काठमाडौं : आईपीएलमा बुधबार मुम्बई इन्डियन्स र दिल्ली क्यापिटल्स आमनेसामने हुँदैछन्। बुधबार वानखेडे रंगशालामा हुने खेलमा दुवै टोली जितको खोजीमा हुनेछन्। यदि दिल्ली क्यापिटल्सले यो खेल हारेमा उसको खेल समाप्त हुनेछ र मुम्बई प्लेअफमा पुग्नेछ। यदि मुम्बई हारेमा भने दिल्लीको प्लेअफमा पुग्ने अर्को मौका हुनेछ। खराब सुरुवात पछि मुम्बईले बलियो पुनरागमन गरेको छ र शीर्ष४ मा पुग्न अग्रतामा छ। सुरुवात राम्रो गरेको दिल्ली पछिल्ला ६ खेलमा भने एक जित मात्र दर्ता गर्न सफल भएको छ।मुम्बई यो संयोजनको फाइदा उठाउन चाहन्छ। टेस्ट क्रिकेटबाट सन्न्यासको घोषणा गरेपछिको पहिलो खेल भएकाले सबैको नजर मुम्बईका सुपरस्टार रोहित शर्मामाथि हुनेछ। अनुभवी ब्याट्सम्यान आफ्नो सर्वस्व दिन र आफ्नो टोलीलाई जित दिलाउन उत्सुक हुनेछन्। मुम्बई पनि आफ्नो वर्तमान संयोजनको पूर्ण फाइदा उठाउन चाहन्छ। सूर्यकुमार यादवले ब्याटिङबाट आफ्नो राम्रो लयलाई निरन्तरता दिन खोज्नेछन्। यस्तै मुम्बईले तिलक वर्माले आफ्नो लय फेला पार्ने आशा पनि राख्नेछ। बायाँ हाते ब्याट्सम्यानले चालू सिजनमा प्रभाव पार्न असफल भएका छन्। पछिल्ला पाँच खेलमा तीन पटक दोहोरो अंकमा पुग्न असफल भएका छन्। रायन रिकेलटनको स्थानमा जोनी बेयरस्टोलाई टोलीमा समावेश गरिएको छ। दिल्लीको वास्तविक रंग उजागर भएको छ। गुजरातविरुद्धको खेलमा दिल्लीले आफ्ना शीर्ष तेज बलर मिचेल स्टार्क (१४ विकेट) गुमाएको थियो। उनी आईपीएल फेरि सुरु हुँदा फर्किएनन्। स्टार्कको अनुपस्थितिमा दिल्लीले अन्तिम खेल गुजरातसँग १० विकेटले हारेको थियो। गुजरात टाइटन्सविरुद्ध शानदार शतक प्रहार गर्ने केएल राहुल (४९३ रन)को प्रदर्शनमा दिल्ली धेरै निर्भर हुनेछ। स्टार्कको स्थानमा आएका मुस्ताफिजुर रहमानले उत्कृष्ट बलिङ गरेका छन्। दिल्लीले ६ मध्ये पाँच खेल जितेर आईपीएलको सुरुवात गरेको थियो। तर दोस्रो हाफमा यसको प्रदर्शन निकै खराब रहेको छ। कुलदीप यादव (१२ विकेट)ले एक छेउबाट नियन्त्रण कायम राखेका छन्। कप्तान अक्षरका लागि यो सिजन धेरै हदसम्म निराशाजनक रहेको छ। उनले अहिलेसम्म २६३ रन बनाएका छन् र केवल पाँच विकेट लिएका छन्। सम्भावित प्लेइङ इलेवन मुम्बई इन्डियन्स : रोहित शर्मा, जोनी बेयरस्टो, सूर्यकुमार यादव, तिलक वर्मा, हार्दिक पाण्ड्या, नमन धीर, चरित अस्लान्का, मिचेल सान्टनर, ट्रेन्ट बोल्ट, दीपक चाहर, जसप्रीत बुमराह दिल्ली क्यापिटल्स : अभिषेक पोरेल, केएल राहुल, फाफ डु प्लेसिस, अक्षर पटेल, ट्रिस्टन स्टब्स, आशुतोष शर्मा, विप्रराज निगम, कुलदीप यादव, दुष्मन्त चमेरा, मुस्ताफिजुर रहमान, टी नटराजन"
पम्प ट्रयाकको विश्व च्याम्पियनसिप छनोट नेपालमा,"काठमाडौं : नेपालमा पहिलो पटक युसीआई पम्प ट्रयाक विश्व च्याम्पियनसिपको छनोट प्रतियोगिताको आयोजना हुने भएको छ। हिमालयन सिंगल ट्रयाक र जिरो लेभल एमटिभी स्कुलले यही जेठ १७ गते ललितपुरस्थित पम्प ट्रयाक सेन्टरमा उक्त छनोटको आयोजना गर्न लागेको हो। प्रतियोगितालाई युनियन साइक्लिस्ट इन्टरनेशनल (युसीआई) र नेपाल साइक्लिङ संघ संगको मान्यता दिएको छ। प्रतियोगितामा नेपाल, जापान, भारत, भुटान, अस्ट्रेलियाका गरी १२० खेलाडीहरूको सहभागिता रहनेछन्। खेलाडीहरूले एलिट, मास्टर्स, जुनियर्स, युथ र किड्स गरी चारवटा इभेन्ट्समा प्रतिस्पर्धा गर्नेछन्। मुख्य विधाको रुपमा रहेको एलिटतर्फ पुरुष र महिला गरी २२ खेलाडी अर्को वर्ष स्विट्जरल्याण्डमा हुने विश्व च्याम्पियनसिपमा छनोट हुनेछन्। त्यसमध्ये विजेता दुई खेलाडीको सम्पुर्ण खर्च आयोजकले ब्यहोर्ने आयोजक हिमालयन सिंगल ट्रयाकका सहमालिक जेनी कन्टले बुधबार आयोजित पत्रकार सम्मेलनमा बताइन्। प्रतियोगिता आयोजनालाई साथ दिएको हिमालयन राइडर्स क्लबका अध्यक्ष राज ज्ञवालीका अनुसार नेपाली खेलाडीहरूको प्रदर्शन विश्व स्तरिय रहेको र उनीहरुको छनोट हुने सम्भावना बढी रहेको छ। छनोट प्रतियोगिता आयोजनाका लागि ललितपुर महानगरपालिकाले सहकार्य गरेको छ। पम्प ट्रयाक रेसिङ साइक्लिङको निकै चर्चित विधा हो। यसमा खेलाडीहरूले विशेष रुपमा बनाइएको ट्रयाकमा प्याडल नगरी आफ्नो तौलको चाल प्रयोग गरेर पम्प गर्दै रेस अगाडि बढाउने गर्छन्। सन् २०२२ मा विश्व च्याम्पियनसिपको प्रायोजक रहेको भेलोसोलुसनले ललितपुर १ मा निर्माण गरेको थियो।"
पाकिस्तानको टी२० टिमबाट बाबर आजम बाहिर,"काठमाडौं : पाकिस्तान राष्ट्रिय क्रिकेट टिमका पूर्वकप्तान बाबर आजमसहित शाहिन शाह अफ्रिदी र मोहम्मद रिज्वानलाई बाहिर राख्दै पाकिस्तानले टी२० टिमको घोषणा गरेको छ। पाकिस्तानले घरेलु भूमिमा हुने बंगलादेशसँगको ३ खेल सम्मिलित टी२० सिरिजमा यी ३ खेलाडीलाई बाहिर राखेको हो। पाकिस्तान सुपर लिग(पीएसएल)को प्रदर्शनका आधारमा खेलाडीलाई छनोट गरिएको पाकिस्तान क्रिकेट बोर्डले जनाएको छ। बोर्डले सलमान आगाको कप्तानीमा १६ सदस्यीय टिम घोषणा गरेको हो। चोटका कारण केही समय टिमबाट बाहिर रहेका साइम अयुब र हसन अलिले पुनः टोलीमा स्थान बनाएका छन्। पाकिस्तान क्रिकेट टोलीले यो सिरिज नयाँ प्रशिक्षक माइक हेसनको प्रशिक्षणमा खेल्नेछ। यो सिरिजको मिति भने हालसम्म निश्चित भएको छैन। क्रिकइन्फोको अनुसार भने यो सिरिज मे २८ देखि ३१ सम्म हुने लेखिएको छ। बंगलादेशविरुद्ध खेल्ने टी२० सिरिजका लागि पाकिस्तानको टोलीः सलमान आगा(कप्तान), शादाब खान(उपकप्तान), अबरार अहमद, फहिम अश्रफ, फखर जमान, हारिस रउफ, हसन अली, हसन नवाज, हुसैन तलत, खुशदिल शाह, मोहम्मद हारिस(विकेटकिपर), मोहम्मद वसिम, मोहम्मद इरफान खान, नसिम शाह, साहिबजादा फरहान(विकेटकिपर), सइम अयूब"
"लेखा समितिको बैठक बस्दै, उपसमिति तयार पारेको पोखरा अन्तर्राष्ट्रिय विमानस्थलको प्रतिवेदनमाथि आज छलफल हुने","काठमाडौं : संघीय संसदअन्तर्गत रहेका पाचँ वटा समितिको बैठक आज बस्दै छ। आज सार्वजनिक लेखा समिति, अर्थ समिति, महिला तथा सामाजिक मामिला समिति, पूर्वाधार विकास समिति, शिक्षा, स्वास्थ्य तथा सूचना प्रविधि समितिको बैठक बस्न लागेको हो । संघीय संसद सचिवालयका अनुसार आज दिउँसो १ बजे सार्वजनिक लेखा समितिको ४१ औं बैठक बस्दै छ। सिंहदरबारस्थित अर्थ समितिको बैठक कक्षमा हुने बैठकमा पोखरा क्षेत्रिय अन्तर्राष्ट्रिय विमानस्थल स्थलगत अध्ययन उपसमितिको प्रतिवेदन उपर छलफल गरिने कार्यसूची छ। पोखरा क्षेत्रीय अन्तर्राष्ट्रिय विमानस्थलको स्थलगत अध्ययन र अनुगमन गर्न संसद्को सार्वजनिक लेखा समितिले राजेन्द्र लिङ्देन नेतृत्वको नेतृत्वमा उपसमिति गठन गरेको थियो। उक्त उपसमितिले विमानस्थल निर्माणमा भ्रष्टाचार भएको ठहर गर्दै प्रतिवेदन समितिलाई बुझाएको छ। यता उक्त तयार पारिएको प्रतिवेदनलाई चिनियाँ सरकारी ठेकेदार कम्पनी चाइना सीएएमसी इन्जिनियरिङ कम्पनी लिमिटेड (सीएएमसीई) ले गलत प्रतिवेदन भन्दै थुप्रै तथ्यात्मक त्रुटिहरू रहेको दाबी गरेको छ । प्रतिवेदनमा हाम्रो कम्पनीसम्बन्धी उल्लेख गरिएका विषयवस्तुहरू पूर्ण रूपमा तथ्यसँग मेल खाँदैनन्। त्यसले परियोजनाको सम्पूर्ण कार्यान्वयन प्रक्रियाको गहिरो अनुसन्धान र वस्तुगत विश्लेषणको अभाव देखाउँछ, जुन हामीलाई अत्यन्तै आश्चर्यजनक र चिन्ताजनक लागेको छ। कम्पनीले भनेको छ,हामीले सबै पक्षहरूसँग हस्ताक्षर गरिएको ठेक्का दस्ताबेज र कार्यान्वयन सम्झौता अनुसारका सबै दायित्वहरू पूरा गरेका छौँ र यी प्रक्रियाहरूको पूर्ण रेकर्ड राखेका छौं। आजको बैठकमा उपसमितिले बुझाएको सोही प्रतिवेदनमाथि छलफल हुनेछ। पोखरा विमानस्थल २०२३ जनवरी १ देखि सञ्चालनमा आएको थियो ।"
प्रि ओपन सेसनमा नेप्से परिसूचक ३४ अंकले बढ्यो,काठमाडौं : बुधबार प्रि ओपन सेसनमा नेप्से परिसूचक उच्च अंकले बढेर बन्द भएको छ। प्रि ओपन सेसनमा नेप्से परिसूचक ३४७९ अंकले बढेर २७१२२५ विन्दुमा अडिएको छ। यो समयमा १५८ स्क्रिप्सको १ लाख १८ हजार कित्ता सेयर ४ करोड ६९ लाख ३२ लाख ३८८ रुपैयाँमा खरिदबिक्री भए। कारोबारमा आएकामध्ये १४९ स्टक्सको मूल्य बढ्दा ५ वटाको घट्यो।
"नेप्से परिसूचकको हरियाली एक दिन पनि टिकेन , सेयर बजार ७९४ अंकले घट्यो","काठमाडौं : साताको चौथो कारोबार दिन बुधबार नेप्से परिसूचक सामान्य अंकले घटेर बन्द भएको छ। बजार परिसूचक नेप्से ७९४ अंकले घटेर २६६९५१ विन्दुमा झरेको छ। मंगलबार नेप्से परिसूचक ४९०९ अंकले बढेर २६७७४५ विन्दुमा पुगेको थियो। नयाँ गभर्नर नियुक्ति भएपछि सेयर बजार बढ्ने लगानीकर्ताले अनुमान गरेका थिए। तर ,नवनियुक्त गभर्नरले पदभार लिएकै दिन आज सेयर बजार ओरालो लागेको छ। सरकारले मंगलबार डा विश्व पौडेललाई गभर्नर नियुक्त गरेको हो। यसदिन ३१६ स्क्रिप्टको २ करोड ३० लाख २६ हजार २४५ कित्ता सेयर १० अर्ब ६९ करोड ८६ लाख ५१ हजार ६८० रुपैयाँमा खरिदबिक्री भए। मंगलबार ७ अर्ब ३१ करोडको सेयर कारोबार भएको थियो। यसदिन ओम मेघाश्री फर्माक्युटिकल्सको सेयर सकारात्मक सर्किट लेभलमा कारोबार भयो। ७१ करोड मूल्य बराबरको सेयर कारोबार गरी राधी विद्युत शीर्ष स्थानमा रह्यो। यसैगरी माउन्टेन इनर्जीको ५९ करोड,नगदी ग्रुपको ५७ करोड, युनिभर्सल पावरको ४३ करोड र हिमालयन रिइन्स्योरेन्सको ३७ करोड मूल्य बराबरको सेयर कारोबार भयो। कारोबारमा आएकामध्ये ९३ स्टक्सको मूल्य बढ्दा १५३ वटाको घट्यो। एक स्टकको मूल्य भने स्थिर रह्यो। तीन समूहबाहेक अन्यको उपसूचक नकारात्मक देखिएका छन्। बैंकिङ,डेभलपमेन्ट बैंक र म्युचुअल फण्ड समूहको उपसूचक बढ्दा अन्य समूहको उपसूचक घटेको हो।"
तमोर आयोजना अघि बढाउन जनतालाई सेयर दिने योजना,"काठमाडौं : ऊर्जा, जलस्रोत तथा सिँचाइमन्त्री दीपक खड्काले तमोर जलाशययुक्त बहुउद्देशीय जलविद्युत् आयोजनामा जनतालाई सेयर दिएर अगाडि बढाउने बताएका छन् । उनले जनताको लगानी सुनिश्चित गर्ने, निजी क्षेत्रलाई नेतृत्व गर्न लगाउने र सरकारले सहयोग गरेर तमोर आयोजनामा लगानी सहजै जुटाउने र समयमै सम्पन्न गरेर नमुना आयोजनाका रूपमा विकास गरिने बताए । मन्त्री खड्काको संयोजनमा ऊर्जा मन्त्रालयमा तमोर जलाशययुक्त बहुउद्देश्यीय आयोजनाका बारेमा महत्वपूर्ण छलफलका क्रममा मन्त्री खड्काले उक्त कुरा बताएका हुन् । ७ सय ५६ मेगावाट क्षमताको तमोर परियोजनाबाट विद्युत् उत्पादनसँगै सोही आयोजनाको तल्लो तटमा तमोर चिसाङ सिँचाइ आयोजना निर्माणका लागि पूर्वी तराईका झापा, मोरङ र सुनसरी जिल्लाका करिब १ लाख हेक्टरभन्दा बढी क्षेत्रफलमा सिँचाइ सुविधा पुर्याउन बहुद्देशीय आयोजनाका रूपमा अगाडि बढाउन सकिने बताइएको छ । चिसाङको माध्यमबाट पानी वितरण हुने यो आयोजनाले रोजगारी सिर्जनाका साथै जल यातायात र पर्यटन प्रबर्द्धनमा समेत उल्लेखनीय योगदान पुर्याउने अपेक्षा गरिएको छ । उनले निजी क्षेत्रलाई जिम्मेवारी दिन सकिने विकल्प पनि औंल्याउँदै भने, काम नगर्ने तर लाइसेन्स ओगटेर बस्ने नियत अब सह्य हुँदैन । अब समयमै सकिने आधारमा सार्वजनिकनिजी साझेदारी मोडेलमा यस आयोजनाको निर्माण कार्य अगाडि बढाउन सकिने विकल्पसमेत हामी सामु छ । सरकारी निकायबीचको समन्वय अभावले धेरै आयोजनाहरू अलपत्र परेको उल्लेख गर्दै उनले विदेशी लगानीकर्ताको चासो बढिरहेको वर्तमान सन्दर्भमा ढिलो नगरी व्यावहारिक मोडेलमा अघि बढ्नुपर्नेमा जोड दिए । छलफलमा नेकपा एमालेका सांसद योगेश भट्टराई तमोर जस्तो आयोजनाले कोशी प्रदेशको मुहार फेर्ने भएकाले यो परियोजनालाई प्राथमिकतासाथ आगामी बजेटमा समावेश गर्नुपर्ने बताए । आयोजनालाई छिटो र प्रभावकारी ढंगले कार्यान्वयनमा ल्याउन आगामी आवको बजेटमा बजेट समायोजन गर्नुपर्नेमा उनले जोड दिए । त्यस्तै ऊर्जा सचिव सुरेश आचार्य, सिँचाइ सचिव सरिता दवाडी लगायतले आफ्नो धारणा राखेकी थिइन् ।"
नेपाल राष्ट्र बैंकको १८ औं गभर्नरमा नियुक्त भएका पौडेल को हुन् ? के छ अनुभव ?,"प्रधानमन्त्री ओलीदेखि कांग्रेस सभापति देउवालाई छिटो गभर्नर नियुक्तिका लागि निर्णयमा पुग्न अर्थमन्त्रीले पटकपटक आग्रह गर्दै आएका थिए। काठमाडौं : लामो प्रतीक्षापछि अन्ततः डा विश्वनाथ पौडेल नेपाल राष्ट्र बैंकको १८औं गभर्नर नियुक्त भएका छन् । मंगलबार बसेको मन्त्रिपरिषद् बैठकले पौडेलको नियुक्ति गरेसँगै करिब डेढ महिनादेखि रिक्त रहेको गभर्नर पदले बल्ल न्याय पाएको छ । अर्थमन्त्री विष्णुप्रसाद पौडेल, निवर्तमान गभर्नर महाप्रसाद अधिकारी र अर्थविद् डा पोषराज पाण्डेको सिफारिस समितिले गभर्नरका लागि ३ जनाको नाम मन्त्रिपरिषदमा पेस गरेको थियो । जसमा पहिलो नम्बरमा डा पौडेल, दोस्रोमा कामु गभर्नर डा निलम तिम्सिना ढुंगाना र तेस्रोमा पूर्वसचिव दिनेश भट्टराई थिए । तीमध्येबाट मन्त्रिपरिषद्ले प्राडा पौडेललाई नियुक्ति गर्ने निर्णय गरेको बैठकपछि सञ्चारमन्त्री पृथ्वीसुब्बा गुरुङले जानकारी दिए । प्रधानमन्त्री केपी शर्मा ओली र कांग्रेस सभापति शेरबहादुर देउवाबीच पौडेललाई गभर्नर नियुक्त गर्ने सहमति जुटेपछि प्रक्रिया अघि बढाइएको हो । मंगलबार बिहान ओली र देउवाबीच यसबारे ठोस निर्णय भएको थियो । १७औं गभर्नर महाप्रसाद अधिकारीको ५ वर्षे कार्यकाल चैत २४ गते सकिएको थियो । त्यसयता निलम ढुंगानाले कायम मुकायमको जिम्मेवारी सम्मालेकी थिइन् । अधिकारीको कार्यकाल सकिएपछि गभर्नर आफ्नो पोल्टामा पार्न सत्तारूढ कांग्रेसएमाले दुवैले पहल गरेका थिए । अन्ततः प्रधानमन्त्री ओली कांग्रेसलाई गभर्नर दिन राजी भएका थिए । जेठ १५ गते बजेट सार्वजनिक हुने मिति नजिकिँदै गर्दा अर्थमन्त्री पौडेलले छिटो गभर्नर नियुक्तिमा जोडबल गरेका थिए । प्रधानमन्त्री ओलीदेखि कांग्रेस सभापति देउवालाई छिटो गभर्नर नियुक्तिका लागि निर्णयमा पुग्न अर्थमन्त्रीले पटकपटक आग्रह गर्दै आएका थिए । एमालेले कार्यकारी निर्देशक डा प्रकाशकुमार श्रेष्ठ (जो अहिले राष्ट्रिय योजना आयोगका सदस्य छन्) र कांग्रेसले नबिल बैंकका प्रमुख कार्यकारी अधिकृत (सीईओ) ज्ञानेन्द्रप्रसाद ढुंगानालाई गभर्नरमा अघि बढाउन खोजेको चर्चा चलेको थियो । यसकारण डा श्रेष्ठले राष्ट्र बैंकबाट र ढुंगानाले सीईओबाट राजीनामा दिएका थिए । तर, यता प्रधानमन्त्री केपी ओलीले आफूले राष्ट्रपति, मुख्यसचिव, प्रधानन्यायाधीश लगायतमा महिला नेतृत्व ल्याएको भन्दै गभर्नरमा पनि कामु गभर्नर डा निलम तिम्सिना ढुंगानालाई अघि ल्याउन खोजेका थिए । तर, भागबन्डाका कारण कांग्रेस यसमा सहमत भएन । यसपछि कांग्रेसले राष्ट्र बैंकका कार्यकारी निर्देशक डागुणाकर भट्टलाई गभर्नरमा अगाडि बढाउन खोज्यो । यसपछि डाभट्टले राजीनामा दिएर बाहिरिन खोजे तर उनको राजीनामालाई कामु गभर्नर तिम्सिनाले स्वीकृत गरिनन् । अन्ततः सिफारिस समिति सदस्यमा प्रवेश गरेका डा पौडेल गभर्नर बन्न सफल भए । नेपाल राष्ट्र बैंक ऐनअनुसार गभर्नरको नियुक्ति नेपाल सरकार, मन्त्रिपरिषद्ले तोकेबमोजिम गठन भएको सिफारिस समितिको सिफारिसको आधारमा गभर्नरको नियुक्ति गर्ने व्यवस्था छ । सोहीअनुसार राष्ट्र बैंकको नयाँ गभर्नर नियुक्तिका लागि सिफारिस समिति गठन गर्न सरकारले अर्थ मन्त्रालयलाई फागुन २१ गते स्वीकृति दिएको थियो । अर्थमन्त्री पौडेलको संयोजकत्वमा पूर्वगभर्नरबाट विजयनाथ भट्टराई र विज्ञबाट प्रा डा विश्व पौडेललाई राखेर सिफारिस समिति गठन गरियो । त्यसबाट पौडेलले राजीनामा दिएपछि रिक्त स्थानमा निवर्तमान गभर्नर अधिकारीलाई समावेश गरियो । यसपछि फेरि कांग्रेसले सिफारिस गरेको प्राडा पौडेललाई गभर्नरमा अघि सार्ने देखिएपछि उनले पनि सिफारिस समितिबाट राजीनामा दिए । उक्त स्थानमा अर्थविद् डा पोषराज पाण्डेलाई सदस्य बनाइयो । तर, यसबीच गभर्नर बन्ने लाइनमा रहेका डापौडेलविरुद्ध सर्वोच्च अदालतमा रिटसमेत पेस भयो । उनको नियुक्तिमा नेपाल राष्ट्र बैंक ऐन, २०५८ को प्रतिकूल हुने दाबीसहित रिट निवेदन पेस भयो । सर्वोच्चले जेठ ६ गते त्यसलाई दरपिठ गरिदियो । त्यसविरुद्ध परेको रिटमा मंगलबारै सर्वोच्चले दरपिठ सदर गरिदियो । जसका कारण पौडेलको नियुक्ति सहज बन्यो । को हुन् पौडेल ? जो हुन् ख्यातिप्राप्त अर्थविद पछिल्लो युवापुस्तामा ख्यातिप्राप्त अर्थविद्को सूचीमा पर्छन् डा पौडेल । विशेष गरेर वित्त नीतिमा उनको राम्रो दख्खल छ । उनले अमेरिकाको युनिभर्सिटी अफ क्यालिफोर्निया, बर्कलेबाट कृषि तथा प्राकृतिक स्रोत अर्थशास्त्रमा विद्यावारिधि गरेका छन् । उनलाई अर्थतन्त्र, समाज र इतिहासका अध्येता मानिन्छ । उनले बेलाबेला विभिन्न सञ्चारमाध्यममा अर्थशास्त्र तथा इतिहाससम्बन्धी लेखहरू प्रकाशितसमेत गर्दै आए । उनी सन् २०१२ देखि २०१३ सम्म सानिमा बैंकको निर्देशक थिए । त्यसपछि सन् २०१२ डिसेम्बरदेखि २०१५ जनवरीसम्म विश्व बैंकको कन्सलट्यान्ट भए । यससँगै, सन् २०१८ फेब्रुअरीदेखि २०२० अप्रिलसम्म अन्तर्राष्ट्रिय श्रम संगठनको नेपालस्थित कार्यालयमा आर्थिक सल्लाहकार भए । मिलेनियम च्यालेन्ज कर्पोरेशनको नेपालस्थित कार्यालयमा पनि अर्थशास्त्रीको रूपमा कार्य गरे । उनले युलेन्स स्कुलमा गस्ट २०१९ देखि जुलाई २०२१ सम्म बोर्ड अफ ट्रस्टीका रूपमा काम गरेका थिए । उनी पीएचडी गरेर फर्किएपछि काठमाडौं विश्वविद्यालयमा प्राध्यापन सुरु गरे । एसिस्टेनट प्रोेफेसर हुँदै भिजिटिङ एसोसिएट प्रोफेसर भए । उनले काठमाडौं विश्वविद्यालय (केयू) मा करिब ९ वर्ष ३ महिना प्राध्यापन गरे । पछिल्लो १ वर्ष ११ महिनादेखि केयूमा प्रोफेसरका रूपमा कार्यरत थिए । यसबाहेक उनले नेपाल उद्योग परिसंघमा थिंकट्यांक स्थापना गरी प्रमुख आर्थिक सल्लाहकारको भूमिकासमेत निर्वाह गरे । उनी नेपाल इकोनोमिक्स ओलम्पियाडको अध्यक्षसमेत भए । यसैबीच, उनी २०७८ साउन १२ गते राष्ट्रिय योजना आयोगमा उपाध्यक्ष नियुक्त भएका थिए । आयोगमा उनी करिब १ वर्ष १४ महिना मात्रै रहे । त्यसपछि राजीनामा दिएर उनी नेपाली कांग्रेसबाट टिकट पाएर चितवन क्षेत्र नम्बर १ बाट चुनाव लडे । तर, उक्त चुनावमा डा पौडेल सफल हुन सकेनन् ।"
नवनियुक्त गभर्नर पौडेलले भेटे अर्थमन्त्री पौडेललाई,"काठमाडौं : उपप्रधानमन्त्री एवं अर्थमन्त्री विष्णुप्रसाद पौडेललाई नेपाल राष्ट्र बैंकका नवनियुक्त गभर्नर डा विश्व पौडेलले भेटेका छन्। आज बिहान अर्थ मन्त्रालय पुगेर नवनियुक्त गभर्नर पौडेलले अर्थमन्त्री पौडेललाई भेटेका हुन्। भेटमा अर्थमन्त्री पौडेलले बधाइ दिँदै सफल कार्यकालको शुभकामना व्यक्त गरे। अर्थमन्त्री पौडेलले वित्त नीति र मौद्रिक नीतिबीच समन्वय गरी अघि बढ्न आग्रह गरे। उनले नवनियुक्त गभर्नर पौडेलले अर्थतन्त्र र मौद्रिक क्षेत्रमा देखा परेका समस्या समाधानमा महत्वपूर्ण पहल गर्नुहुने विश्वास व्यक्त गरे। पौडेलले अर्थ मन्त्रालयले देशको अर्थतन्त्रको नेतृत्व गर्ने र नेपाल राष्ट्र बैंकले मौद्रिक नीतिमार्फत वित्त नीति कार्यान्वयनमा सहयोग पुर्याउने बताए । उनले वित्तीय क्षेत्रको प्रभावकारिताका लागि राष्ट्र बैंकको सुपरीवेक्षकीय क्षमतामा जोड दिने बताए । उद्योग, वाणिज्य तथा आपूर्तिमन्त्री दामोदर भण्डारी, अर्थ सचिव घनश्याम उपाध्याय, राजस्व सचिव दिनेशकुमार घिमिरे लगायत नवनियुक्त गभर्नर पौडेललाई बधाइ तथा शुभकामना दिएका थिए। नवनियुक्त गभर्नर पौडलले सर्वोच्च अदालतमा आयोजित समारोहमा प्रधानन्यायाधीश प्रकाशमान सिंह राउतसमक्ष पद तथा गोपनीयताको शपथ लिएका छन्।"
शंकास्पद कारोबार ४९ प्रतिशतले वृद्धि,"काठमाडौं । एकातर्फ मुलुक दोस्रोपटक खैरो सूची (ग्रे लिस्ट)मा परेको छ भने अर्कोतर्फ शंकास्पद कारोबार तथा गतिविधि करिब ४९ प्रतिशतले वृद्धि भएको छ । नेपाल राष्ट्र बैंकको वित्तीय जानकारी एकाइ (एफआईयूनेपाल) ले मंगलबार सार्वजनिक गरेको प्रतिवेदनअनुसार शंकास्पद कारोबार गर्ने सन् २०२३ मा ६ हजार २ सय ५५ रहेकोमा सन् २०२४ मा अर्थात आव २०८१८२ पुस १५ गतेसम्ममा उक्त दरले वृद्धि भई ९ हजार ३ सय ४ पुगेको छ । आपराधिक तथा आतंकवादी क्रियाकलापबाट वित्तीय क्षेत्रमा हुन सक्ने जोखिम घटाउन गो एएमएल प्रणाली कार्यान्वयनमा आएसँगै यस्तो कारोबार पनि देखिन थालेको हो । आपराधिक तथा अवैधानिक बाटोबाट आर्जित पैसा बैंकिङ कारोबार हुनबाट रोक्न यस्तो प्रणालीले काम गर्दै आएको छ । नेपाल राष्ट्र बैंकको शंकास्पद वित्तीय कारोबार निगरानी गर्ने वित्तीय जानकारी एकाइ (एफआईयू)मा रिपोर्टिङ गरेको आधारमा रेकर्डमा आएका अनुमानित तथ्यहरू बाहिरिँदै आएको छ । एफआईयूनेपालले सन् २०२४ का गतिविधिसम्बन्धी न्युजलेटर सार्वजनिक एकाइले सन् २०२४ (जनवरीदेखि डिसेम्बरसम्म) का गतिविधिहरू समेटेर न्युजलेटर प्रकाशन गरेकोमा यस्तो स्थिति देखापरेको हो । जसमा भनिएको छ, सम्पत्ति शुद्धीकरण (मनी लाउन्डरिङ) निवारण ऐन, २०६४ बमोजिम सूचक संस्थाहरूले एकाइमा सम्प्रेषण गरेका शंकास्पद कारोबार तथा गतिविधि प्रतिवेदनको संख्या सन् २०२३ मा ६,२५५ रहेकोमा सन् २०२४ मा सो संख्या करिब ४९ प्रतिशतले वृद्धि भई ९,३०४ पुगेको छ । केन्द्रीय बैंकको वित्तीय जानकारी एकाइकाअनुसार प्राप्त प्रतिवेदनहरूमध्ये सन् २०२४ मा एकाइले जम्मा १ हजार ८ सय ९४ प्रतिवेदन विश्लेषण गरेकोमा सोमध्ये १ हजार ८६ वटा प्रतिवेदन थप अनुसन्धानका लागि कानुन कार्यान्वयन गर्नेअनुसन्धानकारी निकायमा तथा नियामकीय कारबाहीका लागि नियमनकारी निकायमा प्रवाह गरेको छ । सो मध्ये ८०८ वटा प्रतिवेदन एकाइले भविष्यमा थप जानकारी प्राप्त भएमा पुनः विश्लेषण गर्ने गरी अभिलेखीकरण गरेको छ । यसैगरी, सूचक संस्थाहरूले एकाइमा सन् २०२३ मा १७ लाख ८३ हजार १८३ वटा सीमा कारोबारको विवरण पेस गरेकोमा सन् २०२४ मा सो संख्या १९ लाख ७२ हजार ८५५ पुगेको छ । सम्पत्ति शुद्धीकरण निवारण तथा आतंककारी कार्यमा वित्तीय लगानी निवारणसम्बन्धी गर्नुपर्ने रिपोर्टिङ तथा पत्राचारका लागि एकाइको गोएएमएल प्रणालीमा आबद्ध सूचक संस्थाहरू, कानुन कार्यान्वयन गर्नेअनुसन्धानकारी निकायहरू र नियामक निकायहरूको जम्मा संख्या सन् २०२३ को अन्त्यमा १,४९६ रहेकोमा सन्२०२४ को अन्त्यमा १,९०५ पुगेको छ । यस्तै, एकाइका कर्मचारी, सम्बद्ध निकाय तथा सूचक संस्थाहरूको क्षमता अभिवृद्धिसम्बन्धी सन् २०२४ मा एकाइले गरेका वा सहभागी भएका विविध गतिविधिहरूबारे जानकारी दिइएको छ । सम्पत्ति शुद्धीकरण निवारण तथा आतंककारी कार्यमा वित्तीय लगानी निवारण सम्बन्धमा एकाइले सन् २०२४ मा गरेका राष्ट्रिय तथा अन्तर्राष्ट्रिय समन्वयसम्बन्धी कार्यहरू प्रस्तुत गरिएको छ । कुन वर्ष कति शंकास्पद कारोबार ? यसअघि राष्ट्र बैंकको शंकास्पद वित्तीय कारोबार निगरानी गर्ने वित्तीय जानकारी एकाइ (एफआईयू)मा रिपोर्टिङ गरेको आधारमा आर्थिक वर्ष २०८०८१ अवधिभर ७ हजार ३ सय ३८ शंकास्पद कारोबार भएको थियो । प्राप्त शंकास्पद कारोबारगतिविधि प्रतिवेदन मध्ये १ हजार ६ सय ३५ प्रतिवेदनहरूको विश्लेषण गरी आवश्यकताअनुसार अन्य कुनै सूचना प्राप्त भएमा भविष्यमा पुनः विश्लेषण गर्ने एकाइले ठहर गरेको थियो । यसमध्ये पनि ८ सय ८९ वटा शंकास्पद कारोबारलाई अभिलेखीकरण गरिएको थियो । यसबाट पनि ७ सय ४६ वटा शंकास्पद कारोबार अनुसन्धान गर्ने निकायमा निष्कर्ष प्रवाह गर्ने भनी निचोड निकालिएको थियो । यस्तै, अघिल्लो आव २०७९८०मा ५ हजार ९ सय ३५ शंकास्पद कारोबार प्रतिवेदन प्राप्त भएको थियो । यस अघिका आवमा क्रमश: २०७८७९ मा २ हजार ७ सय ८० र २०७७७८ मा १ हजार ५ सय ३३ शंकास्पद कारोबार शंकास्पदको घेरामा रहेको थियो । यी सबै तथ्यांक केन्द्रीय बैंकको वित्तीय जानकारी एकाइ (एफआईयू)मा प्राप्त भएको रिपोर्टिङका आधारमा तयार पारेको हो । एफआईयूमा गो एएमएल भन्ने प्रणाली छ । एकाइका अनुसार सोही प्रणालीमा प्राप्त विवरणको आधारमा कम्पाएल गरेर तथ्यांक बनाएको हो । शंकास्पद कारोबारको कुल तथ्यांकमध्ये बैंङिक क्षेत्रहरूमा भएको कारोबारमा बढी देखिएको राष्ट्र बैंकको भनाइ छ । सुरुमा गत २०७६ माघतीर वाणिज्य बैंकहरूका लागि अनलाइनमार्फत शंकास्पद कारोबार र गतिविधि रिपोर्ट वित्तीय जानकारी एकाइमा गर्न सक्ने प्रणाली (गोएएमएल) सुरु गरेको थियो । वाणिज्य बैंकपछि क्रमशः विकास बैंक, फाइनान्स कम्पनी, लघुवित्त सहकारी, बिमा, मनिचेन्जर, क्यासिनो लगायतमा गोएएमएल प्रणाली कार्यान्वयनमा आएपछि शंकास्पद कारोबारको पनि रिपोर्टिङ बढ्न थालेको केन्द्रीय बैंकको तथ्यांकमा देखिन्छ । राष्ट्र बैंककाअनुसार अहिले अनलाइन कारोबारले गर्दा सजिलो भएकाले यस्तो कारोबारको रिपोर्ट धेरै बढेको हो । यो प्रणाली आउनुअघि शंकास्पद कारोबारबारे प्रतिवेदन बुझाउन अफ्ठ्यारो म्यानुअल प्रणाली भएकाले कम देखिन्थ्यो । पहिला नगदको कारोबार बढी हुन्थे । अहिले डिजिटल कारोबारमा शंकास्पद हेर्न सजिलो भयो । अहिले डिजिटल ट्रान्जेक्सनमा सानासाना फ्रड भएका छन् । ती रिपोर्टहरू पनि यसमा परे । अझ गोएएमएल लागू भएपछि पैसा चेक जम्मा गर्नेको विवरण प्रणालीमा आधारित भएको छ । पछिल्लो समय शंकास्पद कारोबारको तथ्यांक बढ्नुलाई केन्द्रीय बैंकले पछिल्लो समय धेरैमा चेतना आएकाले कुन कारोबार सही र गलत भनेर छुट्याएको र यसलाई एकाइमा विवरण पेस गर्ने प्रवृत्ति बढेकाले पनि धेरै देखिएको छ । एकाइक कर्मचारीको अनुसार राष्ट्र बैंकले पनि यस्तो रिपोर्टिङ गर्ने संयन्त्र विकास गरेकाले पनि त्यो प्रणालीमा यसबारे रिपोर्टिङ गर्नेको दायरा बढ्दै गएको भनाइ छ । यसले हाम्रो सचेतना स्तर बढेको देखिन्छ । यसमा सचेतना बढ्नु सकारात्मक योगदान पुयाउँछ । किनभने, वित्तीय कारोबार गर्ने संस्थाहरूले गलत कुरालाई पहिचान गर्न थाले । यस्तो कारोबारको पहिचान गरेर रिपोर्टिङ हुन थालेपछि अरूमा जागरण बढेर भोलिका दिनमा यस्ता कारोबार कम हुने अपेक्षा गरिएको छ, एकाइका कर्मचारीले अन्नपूर्णसँग भने । सम्पत्ति शुद्धीकरण निवारण ऐनको अनुसूचीमा उल्लिखित सम्बद्ध कसुरसँग जोडिएका सम्भावित कसुरहरूको सूचीअनुसार सम्बन्धित संस्थाले शंकास्पद लेनदेन तथा गतिविधिको प्रतिवेदन राष्ट्र बैंकको एफआईयूमा बुझाउने गरेका छन् । सम्पत्ति शुद्धीकरण (मनी लाउन्डरिङ) निवारण ऐन, २०६४ र नियमावली २०७३ अनुसार उल्लेख गरिएका कारोबारलाई शंकास्पदको घेरामा राखिएकाले यस्तो कारोबारलाई सम्बन्धित संस्थालाई आशंका लागेमा उजुरी गर्न भनिएको छ । सम्पत्ति शुद्धीकरण तथा आतंकवादी क्रियाकलापमा वित्तीय लगानीसम्बन्धी कसुरले सम्पत्ति शुद्धीकरण गर्न नहुने भनेर तोकेको पनि छ । कानुनविपरीत भएको कारोबारलाई शंकास्पद राखिँदै आएको छ । सम्पत्ति शुद्धीकरण तथा आतंकवादी क्रियाकलापमा वित्तीय लगानीसम्बन्धी कसुरमा सम्पत्ति शुद्धीकरण गर्न नहुने व्यवस्था छ । जस्मा भनिएको छ, कुनै व्यक्तिले कानुनविपरीत कुनै कार्य गर्न वा गराउन हुदैन । सम्पत्तिको गैरकानुनी स्रोत (इलिसिट अरिजिन) लुकाउने वा छल्ने वा कसुरमा संलग्न व्यक्तिलाई कानुनी कारबाहीबाट बचाउन सहयोग गर्ने उद्देश्यले कसुरबाट प्राप्त सम्पत्ति हो भन्ने थाहा पाएर पनि वा विश्वास गर्नुपर्ने मनासिब आधार भएर पनि त्यस्तो सम्पत्ति कुनै पनि प्रकारले रूपान्तरण वा हस्तान्तरण गर्ने गलत हो । कसुरबाट प्राप्त सम्पत्ति हो भन्ने थाहा भएर पनि वा विश्वास गर्नुपर्ने मनासिब आधार हँुदाहुदै त्यस्तो सम्पत्तिको सही प्रकृति, स्रोत, स्थान, निःसर्ग (डिस्पोजिसन), कारोबार (मुभमेन्ट), स्वामित्व वा सो सम्पत्ति उपरको अधिकार लुकाउने, छल्ने वा बदल्ने कार्य शंकास्पद हुन् । फाइनान्सियल इन्टेलिजेन्स युनिटले मनी लान्ड्रिङ, आतंकवाद वित्तीय र प्रोलिफेरेसन फाइनान्सिङविरुद्ध लड्न नेपालको सम्पत्ति शुद्धीकरण शासनको केन्द्रीय केन्द्र बिन्दुको रूपमा काम गर्दै आएको छ । यो संदिग्ध (शंकास्पद) गतिविधिहरूमा वित्तीय जानकारीको प्राप्ति, विश्लेषण र प्रसारका लागि जिम्मेवार एजेन्सी हो । नेपालले भर्खरै सन् २०२२२३ मा एसियाप्यासिफिक ग्रुप अन मनी लाउन्डरिङ (एपीजी) तेस्रो चरणको पारस्परिक मूल्यांकन गरेको थियो र एपीजीले सेप्टेम्बर २०२३ मा नेपालको पारस्परिक मूल्यांकन प्रतिवेदन प्रकाशित गरेको थियो ।"
पाँच सय र एक हजारका नयाँ नोट छपाइ गर्ने नवनियुक्त गभर्नरको निर्णय,काठमाडौं : नेपाल राष्ट्र बैंकका नवनियुक्त गभर्नर डा विश्वनाथ पौडेलले पदभार ग्रहण गरेका छन्। बुधबार प्रधानन्यायाधीश प्रकाशमान सिंह राउतसमक्ष शपथ लिएपछि नवनियुक्त गभर्नर पौडेल बालुवाटारस्थित राष्ट्र बैंकको कार्यालय पुगेर पदभार ग्रहण गरेका हुन्। पदभार ग्रहण गर्दै गभर्नर पौडेलले सरकारले ल्याउने बजेट कार्यान्वयनका लागि सोही अनुरूप मौद्रिक नीति तर्जुमा गर्ने बताए। मुलुकको आर्थिक गतिविधिलाई चलायमान बनाउनका लागि सवैसँग समन्वय गरेरै आफू अघि बढ्ने उनले बताए। पौडेलले बैंकका कार्यकारी निर्देशक गुणाकर भट्टले दिएको राजीनामा आन्तरिक विषय भएको उल्लेख गरे। पदभारपछि गभर्नर पौडेलले पाँच सय र एक हजारका नयाँ नोट छपाई गर्ने निर्णय गरेका छन्। सरकारले मंगलबार नेपाल राष्ट्र बैंकको गभर्नरमा डा पौडेललाई नियुक्त गरेको हो। यस अगाडिका गभर्नर महाप्रसाद अधिकारीको कार्यकाल गत चैत २४ मा सकिएको थियो।
साँगुरीगढी कम र छथरजोरपाटीमा सबैभन्दा बढी बेरुजु,"धनकुटा : धनकुटा जिल्लाका सात स्थानीय तहमध्ये साँगुरीगढी गाउँपालिकामा सबैभन्दा कम बेरुजु देखिएको छ । महालेखापरीक्षकको कार्यालयले हालै सार्वजनिक गरेको ६२औं वार्षिक प्रतिवेदनअनुसार गत आर्थिक वर्ष २०८०८१ मा साँगुरीगढी गाउँपालिकामा परीक्षण गरिएको ८९ करोड ८८ लाख ४५ हजार रुपैयाँँमध्ये ३७ लाख ५३ हजार रुपैयाँँ मात्र बेरुजु देखिएको छ । जुन ०४२ प्रतिशत हो । तथ्यांकअनुसार छथरजोरपाटी गाउँपालिकामा सबैभन्दा बढी बेरुजु देखिएको छ । लेखा परीक्षण गरिएको ९५ करोड ७४ लाख ८ हजारमध्ये २ करोड ८९ लाख ४८ हजार रुपैयाँँ बेरुजु देखिएको हो, जुन परीक्षण रकमको ३०२ प्रतिशत हो । यो अनुपात जिल्लाभरकै सबैभन्दा उच्च हो । त्यस्तै, ठूलो बेरुजु देखिएको स्थानीय तहहरूमा पाख्रिबास नगरपालिका, महालक्ष्मी नगरपालिका, सहिदभूमि गाउँपालिका रहेका छन् । महालेखापरीक्षकको ६२औं वार्षिक प्रतिवेदन अनुसार पाख्रिबास नगरपालिकामा २ करोड ८६ लाख १७ हजार रुपैयाँँ बेरुजु देखिएको छ । जुन परीक्षण गरिएको १ अर्ब १५ करोड ८९ लाख १५ हजार रुपैयाँँ रकमको २४७ प्रतिशत हो । महालक्ष्मी नगरपालिकामा पनि २ करोड २ लाख ८२ हजार रुपैयाँँ बेरुजु देखिएको छ । जुन १५१ प्रतिशत हो । अन्य पालिकामध्ये सहिदभूमि गाउँपालिकामा १ अर्ब ४ करोड २९ लाख २० हजार रुपैयाँ रकम परीक्षण गरिएकोमा १ करोड ६१ लाख रुपैयाँ अर्थात् १५४ प्रतिशत बेरुजु देखिएको छ । धनकुटा नगरपालिकामा १ करोड ४७ लाख ५१ हजार रुपैयाँँ बेरुजु देखिएको छ । गत आर्थिक वर्षमा यस नगरपालिकामा १ अर्ब ३३ करोड २८ लाख ७९ हजार रुपैयाँ परीक्षण गरिएको थियो । प्रतिशतको आधारमा बेरुजु रकम १११ प्रतिशत रहेको प्रतिवेदनमा उल्लेख छ । चौबिसे गाउँपालिकामा ८६ करोढ १० लाख ३६ हजार रकम परीक्षण गरिएकोमा ०६८ प्रतिशत अर्थात् ५८ लाख ५५ हजार रुपैयाँ बेरुजु देखिएको छ । आर्थिक वर्षअनुसार स्थानीय तहले खर्च गरेको सार्वजनिक रकमको परीक्षणपछि यस्तो तथ्यांक सार्वजनिक गरिएको हो । बेरुजु भन्नाले खर्च विवरणमा देखिएको अस्पष्टता, प्रक्रियाविपरीत खर्च र प्रमाण नपुगेको रकमलाई जनाइन्छ ।"
सुनको भाउ ५ हजार रुपैयाँले बढ्यो,काठमाडौं : स्थानीय बजारमा बुधबार सुनको मूल्य तोलामा ५ हजार रुपैयाँले बढेको छ। नेपाल सुन चाँदी व्यवसायी महांसघका अनुसार आज ५ हजार रुपैयाँले बढेर प्रतितोला सुनको भाउ १ लाख ८९ हजार ८०० रुपैयाँ कायम भएको छ। मंगलबार एक तोला सुनको मूल्य १ लाख ८४ हजार ८०० रुपैयाँ पुगेको थियो। सुनको मूल्य बढेसँगै चाँदीको भाउ पनि वृद्धि भएको छ। मंगलबार चाँदी तोलामा १ हजार ९४० रुपैयाँ कायम भएकोमा आज बढेर तोलामा १ हजार ९९० रुपैयाँ पुगेको महासंघले जनाएको छ।

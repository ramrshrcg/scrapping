शीर्षक,विवरण
संघीय निजामती सेवा विधेयक : बढुवासम्बन्धी व्यवस्थामा पनि छलछाम,"नेपालमा निजामती सेवा ऐन तथा नियमावलीमा सबैभन्दा बढी हेरफेर वा संशोधन वा चलखेल गरिएको विषय नै बढुवासम्बन्धी व्यवस्था हो । काठमाडौं : संघीय निजामती सेवा विधेयकमा छलकपटका साथ राखिएको कुलिङ अफ पिरियडको विषयमा चर्काचर्की चलिरहेको छ । तर यो विधेयकमा कुलिङ अफ पिरियडमात्र नभएर बढुवासम्बन्धी व्यवस्थामा पनि छलछाम भएको देखिएको छ । कार्य क्षमताको आधारमा हुने बढुवाको व्यवस्था नै हटाइएको छ । संघीय निजामती सेवा विधेयकको दफा ३३ मा बढुवासम्बन्धी व्यवस्था गरिएको छ । यो विधेयकमा आन्तरिक प्रतियोगिता (आप्र) को सट्टामा अन्तरसेवा प्रतियोगिताको व्यवस्था गरिएको छ । संघीय पद्धतिमा यो व्यवस्था आवश्यक नै भएर राखिएका देखिएको छ । तर कार्यक्षमताको आधारमा हुने बढुवा पद्धति पूरै हटाइएको छ । एकल बढुवाको रूपमा ज्येष्ठता र कार्यसम्पादनको मूल्यांकनद्वारा हुने बढुवा स्वरूपको मात्रै बढुवाको व्यवस्था गरिएको छ । साबिकको निजा मती सेवा ऐनमा आन्तरिक प्रतियोगिता, ज्येष्ठता र कार्यसम्पादन मूल्यांकनद्वारा हुने बढुवा र कार्यक्षमताको मूल्यांकनको आधारमा हुने बढुवा गरी तीन किसिमको बढुवाको प्रणाली रहेको थियो । लामो समयको रस्साकस्सीबीच संघीय संसद्को प्रतिनिधिसभाबाट २०८२ असार १५ गते संघीय निजामती सेवा विधेयक सर्वसम्मत रूपमा पारित भयो । अब यो विधेयक राष्ट्रियसभाबाट पनि पारित भई राष्ट्रपतिबाट अनुमोदन हुनासाथ ऐनको रूपमा आउनेछ । तर कुलिङ अफ पिरियडमा भएको छलछामका कारणको उच्च स्थानमा छ । मुलुक तीन तहको संघीय शासन प्रणालीमा गए पनि प्रशासनिक संयन्त्रलाई परिचालन गर्नको लागि संघीय ऐन नबन्दा जनशक्ति व्यवस्थापनमा अन्योलको स्थिति सिर्जना भएको थियो । तर ऐनको लागि लामो समय प्रतीक्षा गर्दा पनि ऐन सोचे अनुरूपको नआउने भएको देखिएको छ । यस विधेयकमा धेरै परस्पर विरोधाभाषपूर्ण व्यवस्थाहरू रहेका छन । कुलिङ पिरियडको मात्र नभएर बढुवासम्बन्धी व्यवस्था सम्बन्धमा चलखेल भएको देखिएको छ । निजामती सेवा ऐन २०४९ तथा निजामती सेवा नियमावली २०५० ले गरेको बढुवा व्यवस्थामा न्यूनतम शैक्षिक योग्यता प्राप्त गरेका कर्मचारी ज्येष्ठता र कार्यसम्पादन मूल्यांकनद्वारा बढुवा हुने व्यवस्था रहेको थियो भने माथिल्लो शैक्षिक योग्यता भएकाहरू कार्यक्षमताको मूल्यांकनद्वारा हुने बढुवामा समेत अवसर पाउने अवस्था रहेको थियो । यसरी निजामती सेवामा उच्च शिक्षा प्राप्त गरेका व्यक्तिहरूको संख्या निरन्तर बढ्दै गएको थियो । उच्च शिक्षा प्राप्त गरेका व्यक्तिहरूसमेत निजामती सेवामा प्रवेशका लालायित भएका थिए भने सेवा प्रवेश गरिसकेपछि कतिपय कर्मचारीहरूले स्वदेशी तथा विदेशी शैक्षिक संस्थाहरूबाट अध्ययनलाई निरन्तरता दिँदै आएका थिए । यो विधेयकको दफा ३३ मा गरिएको बढुवासम्बन्धी व्यवस्था हेर्दा सोही दफाको उपदफा (१) मा ज्येष्ठताको आधारमा हुने व्यवस्था गरिएको छ । बढुवाको लागि न्यूनतम सेवा अवधि र शैक्षिक योग्यता पूरा भई बढुवा हुनको लागि जति वर्षको सेवा आवश्यक पर्दछ पछिल्लो त्यति वर्षको कार्यसम्पादन मूल्यांकनको औसतमा ९५ प्रतिशत अंक प्राप्त गरेको कम्तीमा ३० कार्यदिनको सेवाकालीन तालिम लिएको तथा राजपत्रअनंकित पदहरूको लागि सम्बन्धित भौगोलिक क्षेत्र वा जिल्लामा २ सय ३३ दिन रुजु हाजिर भएको कर्मचारी बढुवाको लागि सम्भावित उम्मेदवार हुन सक्ने व्यवस्था गरिएको छ । सोही दफाको उपदफा (२) मा ज्येष्ठता निर्धारण गर्दा यो व्यवस्था गरिएको छ । बढुवाको लागि न्यूनतम सेवा अवधिको सम्बन्धमा विधेयकको दफा (३०) मा बढुवा हुने श्रेणीभन्दा एक श्रेणीमुनिको सम्बन्धित सेवा समूह वा उपसमूहको पदमा बढुवाका लागि विज्ञापन हुनुभन्दा अघिको असार मसान्तसम्ममा राजपत्रअनंकित पदका लागि ५ वर्ष र राजपत्रांकित पदका लागि ७ वर्षको सेवा अवधि तोकिएको छ । त्यसैगरी न्यूनतम शैक्षिक योग्यताको सम्बन्धमा सो विधेयकको दफा (३६) मा बढुवाको लागि उम्मेदवार हुन बढुवा हुने पदको श्रेणीभन्दा एक श्रेणीमुनिको पदमा खुला प्रतियोगिताको लागि सेवा प्रवेश गर्दाको बखत तोकिएको शैक्षिक योग्यता हासिल हुनुपर्ने व्यवस्था गरिएको छ । साथै राजपत्रांकित विशिष्ट प्रथम वा द्वितीय श्रेणीको पदमा बढुवाका लागि सम्बन्धित सेवा, समूह वा उपसमूहको राजपत्रांकित तृतीय श्रेणी वा अधिकृत सातौं तहको पदमा खुल्ला प्रतियोगिताको लागि तोकिएको न्यूनतम शैक्षिक योग्यता मानिने भन्ने व्यवस्था रहेको छ । न्यूनतम शैक्षिक योग्यतासम्बन्धी व्यवस्था हेर्दा राजपत्रअनंकित प्रथम श्रेणी (नासु) बाट राजपत्रांकित तृतीय श्रेणी (शाखा अधिकृत) को पदमा बढुवाको लागि दसजोड दुई वा प्रमाणपत्र तह उत्तीर्ण गरेको शैक्षिक योग्यताको प्रमाणपत्र पर्याप्त हुने व्यवस्था गरिएको छ । त्यसैगरी राजपत्रांकित द्वितीय र सोभन्दा माथिको पदमा बढुवाका लागि अधिकृत सातौं वा राजपत्रांकित तृतीय श्रेणीको पदमा खुल्ला प्रतियोगिताबाट पदपूर्ति गर्दा तोकिएको न्यूनतम शैक्षिक योग्यता स्नातक (विद्यमान सेवा सञ्चालनसम्बन्धी नियमहरूमा व्यवस्था भएबमोजिम) वा सो सरहको शैक्षिक योग्यता नै पर्याप्त हुने व्यवस्था गरिएको छ । ज्येष्ठता निर्धारण गर्ने प्रक्रियामा निक्र्योल हुन नसकेको अवस्थामा मात्रै पाँचौं नम्बरमा रहेको आधार न्यूनतमभन्दा माथिल्लो शैक्षिक योग्यता हासिल गरेको आधारबाट ज्येष्ठता निर्धारण गर्नुपर्ने हुन्छ तर ज्येष्ठता निर्धारणको लागि उक्त आधार उपयोग हुने अवस्था कम देखिन्छ । यसको सिधा अर्थ स्नातक तह उत्तीर्ण गरी शाखा अधिकृतबाट संघीय निजामती सेवामा सेवा प्रवेश गरेको कुनै कर्मचारीले कुनै अतिरिक्त अध्ययन नगरी नै निजामती सेवाको विशिष्ट श्रेणीमा पुग्न सक्ने अवस्था देखिएको छ । नेपालको निजामती सेवामा बढुवाको इतिहास हेर्दा पहिलो पटक आएको निजामती सेवा ऐन, २०१३ मा माथिल्लो पदमा नियुक्त हुनको निमित्त योग्य भएका उपयुक्त सेवा वा श्रेणीका निजामती कर्मचारीहरूमध्ये सबैभन्दा सिनियर नभई प्रमोशन हुने छैन भन्ने व्यवस्था रहेको थियो । यसबाट बढुवाका लागि योग्य र सिनियरलाई प्राथमिकता दिएको देखिएको छ । सोही ऐनअन्तर्गत बनेको निजामती सेवा नियमावली, २०२१ को छैटौं संशोधन, २०२८ ले कार्यक्षमताको आधारमा बढुवा हुने व्यवस्था रहेको थियो । सो व्यवस्थाबमोजिम कार्यक्षमताको मूल्यांकन गरी सबैभन्दा बढी अंक प्राप्त गर्ने कर्मचारीलाई सबैभन्दा पहिले बढुवा गरिनेछ भन्ने व्यवस्था रहेको थियो । कार्यक्षमता मूल्यांकन गर्ने आधारमा ज्येष्ठता, भौगोलिक अनुभव, शैक्षिक योग्यता एवं तालिम, विशेष क्षमता (पद, अलंकार, विभूषण, अनुसन्धानात्मक कृति), कार्यसम्पादन मूल्यांकनलाई लिइएको थियो । यस्तो कार्यक्षमता मूल्यांकनको पूर्णांक ६०० अंकभन्दा बढी रहेको थियो । विभिन्न समयमा बनेका प्रशासन सुधार आयोगहरूले पनि कार्यक्षमतामा आधारित बढुवामा जोड दिएकै हुन् । निजामती सेवा ऐन तथा नियमावलीमा त्यसपछिका संशोधनले कार्यक्षमताको मूल्यांकनलाई अझै परिस्कृत तथा समसामयिक बनाएका थिए । निजामती सेवा ऐन, २०४९ तथा निजामती सेवा नियमावली, २०५० ले त कार्यक्षमता मूल्यांकनको आधारमा मात्रै बढुवा हुने प्रणाली रहेको थियो तर पछि ऐनमा २०७० मा गरिएको तेस्रो संशोधनबाट २४घ १ थप गरी ज्येष्ठता र कार्यसम्पादन मूल्यांकनद्वारा हुने बढुवा थप गरिएको थियो । यसको आलोचना नै हुँदै आएको छ तर या विधेयकमा त अहिले कार्यक्षमता मूल्यांकनद्वारा हुने बढुवालाई पूरै बेवास्ता गरिएको छ । नेपालमा निजामती सेवा ऐन तथा नियमावलीमा सबैभन्दा बढी हेरफेर वा संशोधन वा चलखेल गरिएको विषय नै बढुवासम्बन्धी व्यवस्था हो । विगतमा २४घ१ भन्ने बढुवाको व्यवस्था गरिएकोमा त्यसले निजामती प्रशासनमा ल्याएको विकृतिको अवशेष अझै बाँकी रहेको छ । संघीय निजामती सेवा विधेयकमा अधिकृत नवौं तहमा १० प्रतिशत खुल्ला प्रतियोगिताबाहेक माथिल्ला श्रेणीका पदहरूमा माथिल्लो शैक्षिक योग्यता पेस गर्नुपर्ने बाध्यात्मक अवस्था देखिँदैन । एकातर्फ राजपत्रांकित द्वितीय तथा प्रथम श्रेणीका पदहरूमा प्रतियोगितात्मक परीक्षाहरूद्वारा पदपूर्ति बन्द गरिएको छ भने तल्लो श्रेणीको पदमा सेवा प्रवेश गर्दाको न्यूनतम शैक्षिक योग्यताकै आधारमा बढुवा हुने व्यवस्था गरिएको छ ।माथिल्लो पदमा बढुवाको लागि माथिल्लो शैक्षिक योग्यता आवश्यक नै नपर्ने भएपछि कर्मचारीहरूले दुःख गरेर किन पढ्नु ? संघीय निजामती सेवा ऐन सबै सेवाहरूको मार्गदर्शक बन्नुपर्नेमा संघीय निजामती सेवा उच्च अध्ययन गरेका क्षमतावान् व्यक्तिहरूको आकर्षणको केन्द्रबिन्दु हुनुपर्नेमा प्रदेश सरकारहरूले ल्याएका प्रदेश निजामती सेवा ऐन जत्तिको पनि देखिएन । यसबाट निजामती सेवालाई क्षमतावान् सिर्जनशील भन्दा पनि केवल काम चलाउ प्रशासनमा रूपान्तरण गर्ने सम्भावना रहेको देखिएको विज्ञहरू बताउँछन् । विगतमा स्थापित भइसकेको दुवै बढुवा प्रणालीमध्ये कार्यक्षमताको मूल्यांकनद्वारा हुने बढुवा प्रणालीलाई हठात रूपमा हटाइनुमा बढुवाको लागि प्रतीक्षारत तर न्यूनतम शैक्षिक योग्यता मात्रै भएको समूहको हात छैन भन्न सकिँदैन । यस्तो संवेदनशील विषयमा पनि हाम्रा कानुन निर्माताहरू सजिलै चुके झुक्किए । उनीहरू केवल कुलिङ पिरियडमा मात्र अल्झिएको प्रशासकहरू बताउँछन् ।"
रुसबाट तेल खरिद गरेमा भारतमाथि ५०० प्रतिशत कर लगाउने अमेरिकाको तयारी,"काठमाडौं : अमेरिकामा रुसबाट कच्चा तेल खरिद गर्ने देशमाथि ५०० प्रतिशत भन्सार लगाउने बारेमा छलफल भइरहेको छ। गत अप्रिलमा रिपब्लिकन नेता तथा सिनेटर लिन्डसे ग्राहमले अमेरिकी कांग्रेसमा यससँग सम्बन्धित ऐन प्रस्ताव गरेका थिए। भारतीय विदेशमन्त्री एस जयशंकरले यसले भारतको हितलाई असर गर्न सक्ने र आफू सिनेटर ग्राहमसँग निरन्तर सम्पर्कमा रहेको बताए। अमेरिकी समाचार च्यानल एबीसी न्यूजसँग कुरा गर्दै अमेरिकी सिनेटर लिन्डसे ग्राहमले भने,कुनै देशले रुसबाट सामान किन्छ तर युक्रेनलाई सहयोग गर्दैन भने त्यो देशबाट अमेरिका आउने सामानमा ५०० प्रतिशत कर लगाइने छ। भारत र चीनले पुटिनको ७० प्रतिशत तेल किन्छन् र यसले उनको युद्ध मेसिन चलिरहन्छ। मेरो विधेयकलाई अहिलेसम्म ८४ सांसदको समर्थन प्राप्त भएको छ। लिन्डसे ग्राहम थप भन्छन्,यो विधेयकले राष्ट्रपतिलाई भारत, चीन र अन्य देशमा भन्सार लगाउने अधिकार दिनेछ। उनीहरूले पुटिनको युद्ध नीतिलाई समर्थन गर्न बन्द गरून् र वार्ताको टेबलमा ल्याउन सकुन्। युक्रेनमा रुसको आक्रमणपछि पश्चिमा देशले रुसविरुद्ध कडा प्रतिबन्ध लगाएका छन्। यी प्रतिबन्ध अझै पनि कायम छन्। पश्चिमा देशले भारतले पनि रुससँगको व्यापार बन्द गरोस् भन्ने चाहन्थे। तर युद्धको समयमा भारतको रुससँगको व्यापार रेकर्ड स्तरमा बढेको छ। पछिल्ला तीन वर्षमा भारत रुसी तेलको शीर्ष खरिदकर्ता मध्ये एक बनेको छ। युद्ध सुरु हुनुभन्दा पहिले भारतको कुल कच्चा तेल आयातमा रुसको हिस्सा दुई प्रतिशतभन्दा कम थियो। यो बढेर करिब ४० प्रतिशत पुगेको छ। अमेरिकी कांग्रेसमा प्रस्तावित रुस प्रतिबन्ध ऐन २०२५ लागू गरियो भने रुसी तेल, प्राकृतिक ग्यास, पेट्रोलियम उत्पादन वा युरेनियम खरिद गर्ने देशबाट आयातमा ५०० प्रतिशत भन्सार लगाउने छ। यसको प्रत्यक्ष असर भारत र चीन जस्ता एसियाली देशमा पर्नेछ। भारत विश्वको तेस्रो ठुलो कच्चा तेल आयातकर्ता र उपभोक्ता हो। भारतले प्रतिदिन करिब ५१ लाख ब्यारेल कच्चा तेल विदेशबाट खरिद गर्छ।"
अब नियुक्त हुने सरकारी कर्मचारीलाई पेन्सन र उपदानको सट्टा योगदानमा आधारित सामाजिक सुरक्षा,"काठमाडौं : आर्थिक वर्ष २०८२०८३ देखि नियुक्त हुने कर्मचारीहरूलाई पेन्सन तथा उपदानको सट्टा योगदानमा आधारित सामाजिक सुरक्षा प्रणाली लागू हुने भएको छ। अर्थ मन्त्रालयले सामाजिक सुरक्षा प्रणाली लागू गर्न आवश्यक व्यवस्था मिलाउन सबै मन्त्रालय, नियामक निकाय, सार्वजनिक संस्थान, बोर्ड, समिति तथा प्रतिष्ठानहरूलाई परिपत्र गरेको छ। योगदानमा आधारित सामाजिक सुरक्षा प्रणाली लागू नगरेका कारण सिर्जना हुने दायित्व नेपाल सरकारले नबेहोर्ने जानकारी गराउन पनि अर्थ मन्त्रालयले अनुरोध गरेको छ।"
राजनीतिमा जनमतको सम्मान,"२०७२ सालमा नयाँ संविधान जारी भएपछि नेपाल औपचारिक रूपमै संघीय लोकतान्त्रिक गणतन्त्रमा प्रवेश गरेको कुरा सर्वविदितै छ । गणतन्त्र, धर्म निरपेक्षता, संघीयता र समावेशिताको सिद्धान्तमा आधारित वर्तमान संविधान अग्रगामी र लोकतान्त्रिक भएको विषयमा कसैको दुईमत छैन । संविधान सभाले चयन गरेका जनप्रतिनिधिद्वारा लेखिएको संविधानमाथि खोट लगाउने प्रत्यक्ष आधार नभए पनि यसप्रति विरोधका स्वरहरू यदाकदा सुनिँदै आएका छन् । यो संविधान जारी भएलगत्तै मित्रराष्ट्र भारतले नेपालमाथि लगाएको अघोषित नाकाबन्दीका कारण देशले भोग्नु परेको हैरानी हामीले बिर्सेका छैनौं । छिमेकी मुलुक भारतले आजका मितिसम्म नेपालको संविधानलाई मान्यता दिएको छैन । आमजनताको गहिरो जनविश्वास र व्यावहारिक पक्षलाई मिहिन ढंगले नकेलाइकन केवल कोरा सैद्धान्तिक पक्षलाई मात्र मध्यनजर राखेर जारी गरिएको संविधानले जनअपेक्षा पूरा गर्न नसकेको तथ्य घामजत्तिकै छर्लंग छ । अनन्तकालदेखि सनातन हिन्दु संस्कारमा हुर्कंदै आएको नेपाली समाज बगरमा लडेको ढुंगालाई समेत देवताको रूपमा आदर सत्कार गर्छ भने वरपीपल, कुशजस्ता वनस्पति जगत्लाई भगवान् विष्णुको अर्को अंश मानेर सम्मान प्रकट गर्छन् । यसै सेरोफेरोमा सदियौंदेखि राजालाई पालनकर्ता भगवान् विष्णुको अवतारका रूपमा मानेर श्रद्धापूर्वक आदर गर्ने नेपाली संस्कार रामायण र महाभारतका गाथा पढेर अघाउँदैन । हिन्दुहरूको बाहुल्य रहेको हाम्रो समाजमा राजालाई सनातन घर्मका संरक्षक, सर्वमान्य धर्म र संस्कारका द्योतक साथै सबै पक्षको एकताको सूत्राधारका रूपमा हेरिँदै आएको छ । राजाले टेकेको पाउको धुलोको टीका शिरमा लगाउनेदेखि लिएर सोह्र श्राद्धमा आफ्ना दिवंगत पितृसँगै स्वर्गवासी राजालाई पनि जलदान र पिण्डदान गर्ने चलन हिन्दु समाजमा अझै विद्यमान छ । त्योभन्दा पनि हरेक हिन्दुले बिहानबेलुकाको खाना खानुपूर्व औसानी हाल्ने बेलामा आफूले खाने खानाको केही अंश राजा र पृथ्वीका नाममा समर्पण गरेरमात्र पहिलो खाना खाने चलन पुरानै हो । राजाले हाम्रो भान्सामा चामल ल्याएर हालिदिने पनि होइन, हामीलाई दुःख पर्दा टारी दिने पनि होइन र पनि धेरै पहिलेदेखि हाम्रो मानसपटलमा संस्कारगत रूपमा टाँसिएको राजपरम्परा माथिको जरो हत्तपत्त छिनाल्न सकिन्न । यो विषय कुनै वंश परम्परा वा व्यक्ति विशेषलाई देवत्वकरण गर्न नभएर हाम्रो समाजमा विद्यमान जनविश्वासका आधारमा सप्रसंग उठाइएको मात्र हो । हिन्दुहरूको बाहुल्य रहेको नेपाल राष्ट्र बहुजाति, बहुधार्मिक र बहुसांस्कृतिक परम्परा भएको मुलुक हो । एकताको सूत्राधारका रूपमा परम्परादेखि नै नेपाली समाजमा नङ र मासुसरह भिज्दै आएको हिन्दु राजपरम्परालाई राजनीतिक आँखाले हेर्नुभन्दा यहाँ विद्यमान मूल्यमान्यता, धर्म, संस्कृति र जनविश्वासलाई आधार मान्नु वाञ्छनीय हुन्छ । पुस्तौंदेखि मानिँदै आएको संस्थालाई सांस्कृतिक वा आलंकारिक हिसाबले कुनै ठाउँ दिएर राखेको भए जनता पनि त्यति बेखुस हुने थिएनन् सायद । सदियौंदेखि कुनै न कुनै प्रकारको राजतन्त्रको नेतृत्वमा एकाकार हँुदै आएको नेपाली समाजको मनोवैज्ञानिक अवधारणा बुझ्न पनि गणतन्त्र वा राजतन्त्रको सबालमा जनमत बुझेको भए अहिलेको राजनीतिक खैलाबैलाको अन्त्य हुने थियो । राजतन्त्र र योसँग अभिन्न महŒव राख्ने हिन्दु धर्मको सबालमा जनमत लिएको भए राजा आऊ, देश बचाऊको कचिंगल व्यहोर्नु पर्ने थिएन । तत्कालीन समयमा नेपालको राजनीतिक समस्या हल गर्न बाह्रबुँदे समाधानका विकल्पहरू लिएर सल्लाह गर्न दिल्ली जानु महामूर्खता थियो । विभिन्न हिन्दुविरोधी तŒवहरू र पश्चिमा जगत्को उक्साहटमा भएको नेपालको राजनीतिक परिवर्तनको पछाडि सार्क राष्ट्रमा चीनलाई ल्याउनुपर्छ भन्ने तत्कालीन राजाको अभिमत पनि एक हो । २०६२६३ को आन्दोलनपश्चात आएको राजनीतिक उतारचढावको मात लागेर हठात गणतन्त्र घोषणा गर्दाको परिणाम ख्याल गरेको भए अहिले देखिएको राजनीतिक कित्ताकाटको अन्त्य उतिबेलै हुन्थ्यो । नेपालबाट राजसंस्थालाई विस्थापन गर्दा संविधानसभाको प्रतिनिधिमूलक निर्णयभन्दा जनस्तरीय अभिमत खोजी गरेको भए सुनमा सुगन्ध थपिने थियो । २०७२ सालको संविधान जारी गर्नुपहिले राजतन्त्र र हिन्दु धर्मबारे जनमत लिएको भए अहिले यो हुँडलो आउने थिएन । अहिले पनि केही बिग्रेको छैन । समय छँदै यी दुई विषयमा जनमत गराउँदा राम्रो हुन्छ । हाम्रोजस्तो सानो मुलुकका लागि संघीयताको खाँचो छैन भन्नेहरूको संख्या पनि थुप्रै भएकाले यो विषय पनि जनमतसंग्रहमा समावेश गराउँदा सबैको चित्त बुझ्छ । सरकारमा बसेकाहरू यो मार्ग रोज्न किन खोज्दैनन् ? नेपालमा ८१ प्रतिसतभन्दा बढी जनता सनातन हिन्दु धर्मका अनुयायी छन् । पूर्वीय आध्यात्मिक संस्कारलाई आत्मसात् गर्दै आएको हिमवत खण्डमा अवस्थित नेपालका ९० प्रतिशतभन्दा बढी जनताहरू ॐकार परिवारभित्र पर्छन् । शिख, बौद्ध, जैन आदि धर्मावलम्बी पनि ॐ तत्वभित्र आस्था राख्ने भएकाले हिन्दुत्व र यसमा ताŒिवक भिन्नता छैन । रामायण, महाभारतमा वर्णन गरिएका जस्ता पौराणिककालका आदर्श हिन्दु राजाहरू अहिलेको कलियुगमा नभेटिए पनि सनातनदेखि अनुसरण गर्दै आएको पुरानो संस्कारयुक्त मान्यताबाट आमनेपालीलाई टाढा राख्न त्यति सजिलो छैन । बहुसंख्यक नेपालीहरू हिन्दु धर्म र राजतन्त्रात्मक संस्कारलाई एकअर्काका परिपूरकका रूपमा हेर्ने भएकाले जनताको यो रुझानलाई सबैले आत्मसात् गर्नै पर्छ । यस सबालमा निर्णय दिनुपर्दा जनप्रतिनिधिद्वारा नभएर जनता स्वयंको निर्णय लिनु राम्रो हुन्छ । गणतन्त्र, धर्म निरपेक्षता र संघीयतालाई मूल आधार मानेको संविधानको सारवस्तुप्रति जनताको मन त्यति प्रफुल्ल नभएको आभास पहिले पनि थियो र अहिले पनि छ । २०४६ सालअघिको सक्रिय राजतन्त्रात्मक प्रणालीलाई विस्थापित गरेर गरेर आएको २०४७ पछिको संवैधानिक राजतन्त्र, बहुदलीय प्रजातन्त्र र विधिको शासन प्रणालीलाई त्यतिखेरका राजनीतिक दलहरूले बिनासर्त स्विकारेका थिए । माओवादीजस्ता केही उग्रवामपन्थी विचारधाराका व्यक्तिबाहेक अन्य समुदायका मानिसहरू अझै यो विचारधारामा सहमत छन् । धेरै पहिलेदेखि गोपालवंश, किराँत, लिच्छवि आदि गरिएका राजाहरूले शासन गर्दै आएकोमा १८२५ सालमा पृथ्वीनारायण शाहले यसअघिका बाइसेचौबिसे नामले परिचित ससाना राष्ट्रहरूलाई एकीकरण गरेपश्चातमात्र वर्तमान नेपालको उदय भएको हो । १८७२ मंसिर १९ गते ब्रिटिस राज्यसँग सुगौली सन्धि गर्नुपर्दा तत्कालीन नेपालले आफ्नो एकतिहाइ जमिन गुमाउनु परेको तीतो यथार्थ हामी सबैलाई थहा छ । श्री ५ गीर्वाण वीरविक्रम शाहदेवको पालामा भएको यो सन्धिपश्चात् नेपालको भौगोलिक अखण्डामा तात्विक असर परेको छैन । १८२५ देखि १९०३ सम्मको शाहवंशीय शासनकालमा राज्य विस्तार र अन्य चाँजोपाँजोमै समय व्यतित भएको कुरामा इतिहास साक्षी छ । त्यसलगत्तै १९०३ सालदेखि २००७ सालसम्मको १०४ वर्षे जहानियाँ राणा शासनकालमा शाहवंशीय राजाहरूको अधिकार शून्य थियो । २००७ सालदेखि २०१९ सम्मको अन्तरिम अवधिमा राजनीतिक उतारचढावबाहेक विकास निर्माणका देखाउन लायक खासै गजबका काम भएनन् । २०४६ सम्मको शाहवंशीय शासन कालमा जति मात्रामा देश उन्नतिको काम भयो, त्यही नै शाहवंशका राजाहरूको काम मान्नुपर्छ । २०४७ सालदेखि २०६५ जेठ १५ सम्मको बहुदलीय शासन प्रणलीमा राजा संवैधानिक भएर बस्न बाध्य भएका राजतन्त्रले आफ्नो उपलब्धि देखाउन सक्ने कुरै भएन । त्यसपछि नेपाल गणतन्त्रको युगमा प्रवेश गयो । गणतन्त्रसँगै धर्म निरपेक्षता र संघीयता पनि साथै आएकोमा कतै खुसी कतै बेखुसीका लहरहरू उतिबेलैदेखि गुञ्जिँदै आएका हुन् । गोपाल, किराँत, लिच्छवि वंश, मल्ल राजाहरूजस्ता धेरै राज परम्परा व्यहोर्दै आएको नेपाली समाजमा राजतन्त्रको छिनोफानो जनमत संग्रहबाट मात्र गर्न सकिन्छ । अन्यथा, गणतन्त्र र राजतन्त्रको तँछाडमछाड अनन्तसम्म चलिरहन्छ । नेपालमा राजनीतिक स्थायित्व, धार्मिक सहिष्णुता, मितव्ययिता र परस्पर मेलमिलापका लागि राजतन्त्र, धर्मनिरपेक्षता र संघीयताको सबालमा बालिग समूहबाट जनमत लिनैपर्छ । गणतन्त्र, धर्म निरपेक्षता, संघीयता र समावेशिताको सिद्घान्तमा आधारित वर्तमान संविधान अग्रगामी र लोकतान्त्रिक भएको विषयमा कसैको दुईमत छैन। संविधानसभाले चयन गरेका जनप्रतिनिधिद्वारा लेखिएको संविधानमाथि खोट लगाउने प्रत्यक्ष आधार नभए पनि यसप्रति विरोधका स्वरहरू यदाकदा सुनिँदै आएका छन्।"
भविष्यको आशा युवासँग,"विकासको अगुवाइ मानिसले गर्छ। यसर्थ मानवस्रोतलाई मानव पुँजीमा रूपान्तरण गर्नु नै विकासको पहिलो सर्त हो। नेपालको निशान छापमा जननी जन्मभूमिश्च स्वर्गादपि गरीयसी अर्थात् आमा र जन्मभूमि स्वर्गभन्दा पनि महान् छन् भन्ने आदर्श वाक्य अंकित छ। नेपालीलाई युगौंयुगसम्म कर्तव्यबोध गराउने यो आदर्श वाक्यलाई हृदयमा सजाएर नेपालीहरू जन्मभूमिको सेवामा जुट्नुपर्ने समयको माग छ। यसोगर्दा नेपालीहरूको पौरख पसिना स्वदेशकै माटोमा मिसिन्छ। उत्पादन वृद्धि हुन्छ। व्यक्तिको उन्नति हुन्छ। ष्ट्रको पनि प्रगति हुन्छ। सामान्य अर्थमा विकास राम्रोबाट अझ राम्रो अवस्थामा पुयाउने प्रक्रिया हो। मूलतः राजनीतिक, सामाजिक, आर्थिक, भौतिक र वातावरणीय विधालाई विकास प्रक्रियामा समेटिन्छ। आर्थिक समृद्धिको लक्ष्य हासिल गर्नु नै विकासको सर्वोपरि ध्येय हो। विकासको अगुवाइ मानिसले गर्दछ। यसर्थ मानवस्रोतलाई मानव पुँजीमा रूपान्तरण गर्नु नै विकासको पहिलो सर्त हो। स्वदेशमा मानव पुँजी निर्माण र परिचालनबाट पश्चिमा देशहरू पहिले नै धनी भए। यही प्रक्रियाबाट अघि बढ्दा एसियाली मुलुकहरू जापान र सिंगापुरले छोटो अवधिमै आफूलाई विकसित तुल्याउन सके। दक्षिण कोरिया, मलेसियाले पनि विकासशील राष्ट्रको अग्रपंक्तिमा आफूलाई उभ्याए। पछिल्ला दशकमा चीन र भारतले मानव पुँजीकै बलमा आर्थिक विकासमा रफ्तार बढाइरहेका छन् र विश्वकै ठूलो अर्थतन्त्र बन्ने होडबाजीमा छन्। नेपालको विकास यात्राको आरम्भ औपचारिक रूपमा सात दशक अघिबाट भएको हो। सात दशकमा हासिल भएको उपलब्धिले हाम्रो देश अति कम विकसित मुलुकबाट विकासशील मुलुकमा स्तरोन्नति हुने अवस्थामा पुगेको छ। सन् २०२६ को प्रारम्भदेखि यो स्तरोन्नति लागू हुनेछ। यो नेपालीहरूका लागि सन्तोषको विषय हो। तर योजनाबद्ध विकासको लामो यात्रामा लागेको समय, लगानी र मुलुकको शिरमा रहेको ऋणको भारको तुलनामा हासिल भएको उपलब्धि र त्यसबाट नेपाली जनतालाई मिलेको लाभलाई दाँज्दा विकासमा छलाङ मारेको भनेर हर्षित हुने अवस्था छैन। उद्योग गर्नाले दरिद्रता हुँदैन, जप गर्नाले पाप हुँदैन, मौन बसेमा झगडा हुँदैन र जागा रहेमा भय हुँदैन। देशलाई उद्योगी र पौरखी युवाहरूको खाँचो छ। विकासका लागि जनसंख्याको बनोटमा युवा बाहुल्यलाई स्वर्णकाल मानिन्छ। नेपालको वर्तमान जनसंख्याभित्र युवाको हिस्सा अधिक छ। यस आधारमा स्वर्णकाल चलेको छ। अर्थात् जनसांख्यिक लाभको उत्तमकाल छ। तर यो लाभ पनि हासिल भइरहेको छैन। यसो हुनुमा नेपाली मानवस्रोत मानव पुँजीमा रूपान्तरण र स्वदेशमा परिचालन हुन नसकेर हो भन्ने अनुमान गर्न सकिन्छ। अहिले जेनतेन १२ कक्षा पढ्दासम्म स्वदेशमा रोकिने र त्यसपछि विदेश गइहाल्ने मनोविज्ञानले सबै किशोर तथा युवालाई ग्रस्त बनाएको अवस्था छ। यो बाध्यता हो कि आवश्यकता अथवा विदेशमोह के भन्ने ? जे भए पनि विदेश पलायनले परिवार, समाज र राष्ट्रको जीवनमा धनको टेको त मिलेको छ तर खुसीमा खडेरी पर्ने गरेको विभिन्न घटनाक्रमले पुष्टि गर्दै गएका छन्। वास्तविकता के पनि छ भने युवाहरूको विदेशमोहलाई तत्काल विच्छेद गर्न सक्ने परिस्थिति पनि छैन। मुलुकको वर्तमान परिस्थितिका सम्बन्धमा विभिन्न कोणबाट विश्लेषण गरेर सम्भावना पहिल्याउन उचित हुन्छ जस्तो लाग्छ। विद्यमान परिस्थितिलाई राजनीतिक कोणबाट केलाउँदा नेताहरूप्रति नागरिक गुनासा र आक्रोश उच्च तहमा प्रकट भएको पाइन्छ। सामाजिक रूपमा हेर्दा शिक्षित, सक्षम तथा नेतृत्व दिन सक्ने जनशक्तिको उत्पादनमा राज्यको लगानी न्यून भएको देखिन्छ। आर्थिक रूपमा नियाल्दा उत्पादन सहयोगी पूर्वाधारहरू थपिँदै जाँदा पनि उद्यमशीलताको लहर चल्न सकेको छैन। लगानी, उत्पादन, रोजगारी र आयआर्जनको चक्रले गति लिन सकेको पाइँदैन। व्यापार प्रधान अर्थतन्त्रमा राज्यको आम्दानी निर्भर छ। गुनासा र निराशाको जति चाङ लागे पनि तिनको व्यवस्थापन लोकतान्त्रिक विधि र प्रक्रियाबाटै गर्नु उचित हुन्छ। यस सन्दर्भमा उज्यालो पक्ष के छ भने हाम्रो मुलुकमा लोकतान्त्रिक प्रणाली विद्यमान छ। राजनीति नसुध्रिँदासम्म देश सुध्रँदैन भन्ने मान्यताबाटै नेपालीहरूले अनेक आरोहअवरोहको लामो शृंखला व्यहोरेका हुन्। २०७२ असोज ३ मा वर्तमान संविधान जारी हुँदा अब त सुदिन सुरु होलान् भन्ने आशा जागेको हो। आवधिक निर्वाचनका माध्यमबाट राजनीतिमा युवाहरूले अवसर पाउँलान्, प्रतिस्पर्धा जितेर शासनको नेतृत्वमा पुग्लान् र आमनेपालीले चाहेअनुसारको शासन व्यवस्था सञ्चालन होला भन्ने अनुमान गरिएको हो। तर शिक्षित, दक्ष, ऊर्जाशील युवाहरूको ठूलो हिस्सा विदेशमा भएका कारण राजनीतिमा युवाको हस्तक्षेपकारी सहभागिता अहिलेसम्म हुन सकेको छैन। यसकारण शासकीय ढाँचा नयाँ स्वरूपको निर्धारण गरे पनि शासन सञ्चालनमा पुरानै शैली र संस्कारको प्रभाव छ। तीन तहका सरकारलाई सहअस्तित्वको मर्यादा दिए पनि अग्रज र अनुजको व्यवहार हुने गरेको छ। गुनासा र निराशाको जति चाङ लागे पनि तिनको व्यवस्थापन लोकतान्त्रिक विधि र प्रक्रियाबाटै गर्नु उचित हुन्छ। यस सन्दर्भमा उज्यालो पक्ष के छ भने हाम्रो मुलुकमा लोकतान्त्रिक प्रणाली विद्यमान छ। आवधिक निर्वाचनले लोकतन्त्रलाई जीवन्त तुल्याइराखेको छ। संसद् तथा सरकारमा रहेका जनप्रतिनिधिउपर प्रकट भएका गुनासा जसको जिम्मा, उसको जवाफको तरिकाबाट सुनुवाइ हुँदै जाला। किनकि लोकतन्त्रले यही मान्यता राख्छ। यदि भएन छ भने पनि पाँचपाँच वर्षमा हुने आवधिक निर्वाचनले नेतृत्व परिवर्तनको अवसर दिइहाल्छ। यस आधारमा २०८४ को आवधिक निर्वाचन सम्भावना र अवसर बोकेर नजिक आइरहेको छ। युवा नेतृत्वमा नपुगी युवामैत्री परिवेश बन्न सक्दैन। विकासमा जवानी आउन पनि सक्दैन। यस सन्दर्भमा देश विदेशमा दीक्षित विद्वान्, विनयी, विवेकी र पौरखी नेपाली युवाहरू राजनीतिमा जोडिनु पर्दछ। निर्वाचनमा अनिवार्य सहभागी भएर नेतृत्वमा स्थापित हुनुपर्छ। यसो गर्दा राज्य प्रणालीमा सकारात्मक रूपान्तरण पैदा गर्न सकिन्छ। हामीले अवलम्बन गरेको समावेशी लोकतान्त्रिक प्रणालीले यही आश्वासन दिन्छ। चाणक्य नीतिको उपदेश छ, उद्योगे नास्ति दारिद्रयं जपतो नास्ति पातकम्। मौने च कलहो नास्ति, नास्ति जागरिते भयम्। यसको अर्थ हुन्छ उद्योग गर्नाले दरिद्रता हुँदैन, जप गर्नाले पाप हुँदैन, मौन बसेमा झगडा हुँदैन र जागा रहेमा भय हुँदैन। देशलाई उद्योगी र पौरखी युवाहरूको खाँचो छ। नेपालको संघीय लोकतान्त्रिक गणतन्त्रको पहिचानलाई सार्थक र सम्मानित तुल्याउन सुशासन, विकास र समृद्धि प्राप्ति नै समयले सुम्पेको प्रमुख कार्यभार हो। उमेरले, शक्तिले, सोचले, सीपले, ऊर्जाले र जाँगरले सशक्त नेपाली युवाहरूको राजनीतिमा हस्तक्षेपकारी सहभागिता समयले माग गरिरहेको छ। यही उपायबाट मुलुकको विकासलाई नयाँ गति र उचाइ दिन सकिन्छ भन्ने लोकको विश्वास छ। त्यसैले स्वदेश तथा विदेशमा रहेका सम्पूर्ण युवाहरू आगामी निर्वाचन प्रक्रियामा सहभागी भएर नै व्यवस्थालाई गति दिन र अवस्थालाई बदल्न सकिन्छ। यस निमित्त अहिलेदेखि नै दृढ संकल्पित हुनु पर्दछ। वास्तवमा युवा उमेर सोच, वाणी र कर्म गर्न सक्ने उमेर हो। अन्य उमेरमा सोच र वाणी ओजिलो भए पनि कर्म गर्ने शक्ति पुग्दैन। अतः उज्ज्वल भविष्यको आशा युवासँग छ।"
नेपाली क्रिकेटमा आशा जगाएको जुनियर पुस्ता,"काठमाडौं : नेपाली यु१६ पुरुष क्रिकेट टिम हालः मलेसियामा इस्ट जोन कप खेलिरहेको छ। साविक विजेताको छबि बोकेको नेपालका लागि यो साख जोगाउने चुनौतीसँग कप्तान विपिन प्रसाद शर्माको पुस्ताले फाइनलमा स्थान बनाइसकेको छ। नेपालले फाइनलमा सिंगापुरसाग खेल्नेछ। समूह चरणमा नेपालले सिंगापुरलाई ६ विकेटले हराएको थियो। समूह चरणअन्तर्गतको पहिलो खेलमा सिंगापुरलाई नेपालले हराएको हो। नेपालले फाइनल खेल शनिबार मलेसियाको वाइएसडीयुकेएम ओभलमा खेल्दैछ। नेपालले समूह चरणको खेलमा सिंगापुरमाथि ६ विकेट, जापानलाई ९ विकेट, इन्डोनेसियामाथि ३७० रन र भुटानलाई २९८ रनको फराकिलो जितहरू निकालेको थियो। सेमिफाइनलमा नेपालले समूह बीको उपविजेता मलेसियालाई ९ विकेटले हराउँदै फाइनल सुरक्षित गरेको थियो। साविक विजेताको गर्विलो छबि बोकेको नेपालको टिमले प्रदर्शनले खेलसँगै नेपाली क्रिकेटमा निकै आश लाग्दो पुस्ताको रूपमा उदय भएको छ। यसअघि पनि इस्ट जोन कपमा नेपालको छबि राम्रो छ। विपिन प्रसाद शर्माको कप्तानीमा रहेको यो टिमले प्रतियोगिताको व्यक्तिगत विधातर्फ पनि एकतर्फी राज गरिरहेको छ। व्यक्तिगत विधामा नेपाली बलर र ब्याटरको वर्चस्व नेपालका लागि रौनक श्रीवास्तवले सर्वाधिक रनकर्ताको शीर्ष स्थानमा रहेका छन्। कप्तान विपिन शर्मा बलिङतर्फ सर्वाधिक विकेट लिने खेलाडीको शीर्ष स्थानमा रहेका छन्। सर्वाधिक स्ट्राइक रेटमा नेपालका परिमार्जन यादवको नाम छ। रौनकले भुटानविरुद्ध १३२ बलमा १६ चौका र ५ छक्कासहित १६८ रनको शतकीय पारी खेले। उनले प्रतियोगितामा एकै इनिङ्समा सर्वाधिक रन बनाउनले सिंगापुरका अहान वुथानदमको १४८ रनको रेकर्ड तोडेका हुन्। उनी हालः प्रतियोगिताको सर्वाधिक रनकर्ताको शीर्षस्थानमा छन्। उनले ५ खेलमा ३ इनिङ्स खेल्दै १ शतक र १ अर्धशतकसहित २९६ रन बनाएका छन्। बलिङतर्फ पहिलो सिजनको नेपाल प्रिमियर लिग(एनपीएल)मा उदयीमान खेलाडीको रूपमा नेपाली क्रिकेटमा आएका विपिन शीर्ष स्थानमा छन्। उनले नेपाली यु१६ टिमको नेतृत्व गर्दै नेपाललाई फाइनलसम्म पुर्याए। उनले ५ खेलमा ९० रन खर्चे १६ विकेट लिएका छन्। ४४१ ओभर बलिङ गर्दै उनले १२ ओभर मेडन फालेका छन्। प्रतियोगिताको सर्वाधिक स्ट्राइक रेटमा पनि नेपालका खेलाडीकै चर्चा छ। नेपालका ओपनर ब्याटर परिमार्जन यादवले १९७०१ को स्ट्राइक रेटमा खेलेका छन्। उनले ३ खेल खेल्दै २ अर्धशतक प्रहार गरेका छन्। उनले ६७ बलमा १३ चौका र २ छक्कासहित कुल १३२ रन बनाएका छन्। नेपाली खेलाडीले इष्ट जोन कपमा गरेको प्रदर्शनले नेपाली क्रिकेटको भविष्य उज्जवल देखाएको प्रशिक्षक सामसंग जंग थापाले बताए। उनले अन्नपूर्ण पोष्ट्सँग भने, हामी अहिले क्रिकेटिङ राष्ट्र भइसक्यौं। हाम्रो राम्रो देखिइरहेको छ। नेपालका खेलाडीले सानै उमेरमा राम्रो प्रदर्शन गरेको देख्दा नेपाली क्रिकेटको भविष्य उज्वल रहेको उनको भनाइ छ। यी खेलाडीहरू आशा लाग्दा छन्। लामो फर्म्याटको खेलमा बेस राम्रो भएको छ। यी खेलाडीले सानै उमेरमा क्रिजमा देखाएको परिपक्वताले नेपाल क्रिकेटको भविष्य राम्रो देखिएको छ, उनले भने। नेपाली क्रिकेटको युवा खेलाडी उत्पादनमा र प्रशिक्षणमा लामो समय बिताएका राष्ट्रिय टिमका पूर्व प्रशिक्षक जगत टमटा पनि यो यु१६ ब्याच निकै लामो भविष्य बोकेको पुस्ता रहेको बताउँछन्। उनले भने, पहिलो पटक २ जना खेलाडीले शतक प्रहार गरेका छन्। ४ सय माथि रन बनाएका छन्। बलिङमा पनि यो पुस्तामा स्पिनर, तीव्र गतिका बलर दुवै निकै राम्रो देखिएका छन्। उनले आफ्नो प्रशिक्षण करिअरको अनुभव अनुसार यो पुस्ता नेपाली यु१९ र सिनियरमा समेत निकै राम्रो सम्भावना बोकेको बताए। यी खेलाडीहरूलाई राम्रो एकेडेमीमा प्रशिक्षण दिएर हुर्काउने हो भने देशका लागि यु१९ र पछि सिनियर टिममा पनि राम्रो गर्ने सम्भावना छ। यसका लागि क्यानले पनि सोच्नुपर्छ, प्रशिक्षक टमटाले भने। समग्रमा यो टिम सन्तुलित देखिएको छ। यो टिममा कप्तान विपिनले जुन समझदारीले बलरलाई पिचको मागअनुसार चलाइरहेका छन्, उनले उमेर समूहमा राम्रो कप्तानको परिचय पनि बनाएका छन्। यो टिमले निकै राम्रो भविष्य देखाइरहेको छ, टमटा थप्छन्।"
पोखरा अन्तर्राष्ट्रिय विमानस्थलमा अत्याधुनिक हवाई इन्धन डिपो,"काठमाडौं : पोखरामा अत्याधुनिक प्रविधिजडित हवाई इन्धन डिपो निर्माण सम्पन्न भएको छ। नेपाल आयल निगमले पोखरा क्षेत्रीय अन्तर्राष्ट्रिय विमानस्थल परिसरमा हवाई इन्धन डिपो निर्माण सम्पन्न गरेको हो। निगमको ५५ वर्षे इतिहासमा पहिलो पटक शतप्रतिशत स्वदेशी सीप र पुँजीमा विमानस्थल परिसरमा हवाई इन्धन डिपो निर्माण सम्पन्न गरेको आयोजना प्रमुख इ प्रदीपकुमार यादवले जानकारी दिए। २०८० साल साउन १ गते निर्माण सुरु भएको यो डिपो तोकिएको दुई वर्षको अवधिमा निर्माण सम्पन्न भएको छ। डिपोको उद्घाटन यही साउन महिनामा गर्ने तयारी रहेको छ। विमानस्थल परिसरमै ९ हजार २ सय १५ वर्गमिटर क्षेत्रफलको जग्गा नागरिक उड्डयन प्राधिकरणसँग लिज सम्झौता गरी निगमले उपयोग गर्दै आएको छ। निगमले अहिले पाँच वर्षका लागि सम्झौता गरेको र यो नवीकरण हुँदै जाने बताएको छ। २०७७ साल चैत २ गते हवाई इन्धन डिपो निर्माणका लागि सार्वजनिक खरिद ऐनअनुसार बोलपत्र आह्वान भएको थियो। तर, विविध कारणले डेढ वर्षपछि २०७९ साल कात्तिक २९ गते मात्रै बोलपत्र पेस गर्नेमध्ये सार्वजनिक खरिद ऐनको प्रावधानअनुसार तोकिएको योग्यता र न्यूनतम रकम कबोल गर्ने निर्माण व्यवसायीसँग निर्माणकार्य अघि बढाउन सम्झौता भएको थियो। लगत्तै, २०७९ साल पुस १५ मा प्राधिकरणसँग जग्गा भाडामा लिने विषयमा सम्झौता कार्य सम्पन्न भएको थियो। पोखरा विमानस्थलमा १२ सय किलोलिटर क्षमताका ३ वटा ठूला भण्डारण गृह (कूल तीन हजार ६ सय किलोलिटर हवाई इन्धन भण्डारण गर्न मिल्ने स्टोरेज ट्यांक) निर्माण गरिएको छ। डिपोमा फायर फाइटिङ प्रयोजनका लागि २३० हर्सपावर क्षमताका २ वटा फायर फाइटिङ डिजल पम्प, १५ हर्स पावर क्षमताको एउटा जक्की पम्प, ८ इन्चको पाइप जडित छ। पोखरा विमानस्थलमा हुने राष्ट्रिय तथा अन्तर्राष्ट्रिय उडानको चापलाई मध्यनजर गर्दै १२ सय किलोलिटर क्षमताको ३ वटा ठूला भण्डारण गृह (कुल ३ हजार ६ सय किलोलिटर हवाई इन्धन भण्डारण गर्न मिल्ने स्टोरेज ट्यांक) निर्माण गरिएको छ। भर्टिकल स्टोरेज ट्यांकको उचाइ १२ मिटर र ब्यास पनि १२ मिटर रहेको छ। त्यस्तै, डिपो सुरक्षामा उच्च सतर्कता अपनाउनका लागि १२ सय किलोलिटर क्षमताको अलग्गै पानी ट्यांकी निर्माण सम्पन्न भएको छ। उक्त पानी ट्यांकीसँग डिपोको वरिपरि जडान गरिएको फायर फाइटिङ संरचनलाई आबद्ध गरिएको छ। जसकारण, डिपोलाई उच्च सुरक्षा प्रदान गर्न मद्दत मिलेको छ। हवाई इन्धन जस्तो प्रज्ज्वलनशील पदार्थको नियमित रूपमा कारोबार हुँदा आगलागीको जोखिम हुन सक्ने कुरालाई मध्यनजर गर्दै ४ हजार लिटर क्षमताको फोम स्टोरेज ट्यांकसमेत निर्माण गरिएको छ। यसलाई फायर फाइटिङको संरचनासँग आबद्ध गरिएकाले पानीको फोहोरासँगै फोम पनि मिसिएर प्रवाह हुने र तत्कालै आगलागीजन्य घटनालाई निस्तेज पार्न सहयोग मिल्ने गरेको विश्वव्यापी अभ्यास छ। डिपोमा फायर फाइटिङ प्रयोजनका लागि २३० हर्सपावर क्षमताका दुई वटा फायर फाइटिङ डिजेल पम्प, १५ हर्स पावर क्षमताको एउटा जक्की पम्प, ८ इन्चको पाइप जडित छ। भण्डारण गृहमा रहेको हवाई इन्धन पाइपका सहायताले रिफ्युलमा भर्न तथा ट्यांकरबाट ल्याइएको हवाई इन्धन भण्डारण गृहमा राख्नका लागि आवश्यक मात्रामा प्रोडक्ट पम्पहरू तथा लोडिङअनलोडिङमा क्रमशः १ माइक्रोन र ५ माइक्रोनका फिल्टर जडान गरिएको छ। यहाँ जडान गरिएको स्टोरेज ट्यांक तथा फलामको पाइपहरू अमेरिकन पेट्रोलियम इन्स्टिच्युड (एपीआई) मापदण्डमा आधारित रहेको पनि जनाइएको छ। परियोजनाको कुल लागत अनुमान ७५ करोड (भ्याट बाहेक) रहेको छ।"
"मौद्रिक नीतिमा सुझावको ओइरो, राष्ट्र बैंकलाई चटारो","काठमाडौं : नेपाल राष्ट्र बैंकले आगामी साउन १५ गतेसम्ममा आर्थिक वर्ष २०८२८३ को मौद्रिक नीति सार्वजनिक गर्ने गरी धमाधम तयारीमा जुटेको छ । यसअघिका गभर्नर महाप्रसाद अधिकारीले आर्थिक वर्ष २०८१८२को मौद्रिक नीति साउन ११ गते सार्वजनिक गरेका थिए । यसैले यतिबेला केन्द्रीय बैंकका प्रतिनिधिहरूलाई नीति तयारीको चटारो छ । राष्ट्र बैंकको आर्थिक अनुसन्धान विभागले गत जेठ २६ गते सार्वजनिक सूचना जारी गर्दै यही असार १० गतेभित्र मौद्रिक नीतिमाथि राय तथा सुझाव उपलब्ध गराउन सम्बन्धित सबैलाई अनुरोध गरेको थियो । सोही अनुरूप विभिन्न क्षेत्रका छाता संगठनहरू (नेपाल बैंकर्स संघ, नेपाल चेम्बर्स अफ कमर्स, नेपाल उद्योग वाणिज्य महासंघ, नेपाल उद्योग परिसंघ लगायत) देखि सरोकारवाला सबैबाट सुझाव संकलन भइसकेको र सोही सुझावलाई अध्ययन गरेर आगामी मौद्रिक नीतिबारे तयारीमा जुटेको केन्द्रीय बैंकले जनाएको छ । राष्ट्र बैंकका सहायक प्रवक्ता सुमन न्यौपाने मौद्रिक नीति तर्जुमा कार्यविधि, २०७३ (प्रथम संशोधन, २०७९) अनुसार तयारी भइरहेको बताउँछन् । कार्यविधिले सामान्यतः वार्षिक मौद्रिक नीति हरेक आर्थिक वर्ष सुरु भएको १५ दिनभित्र गर्नुपर्ने नीतिगत व्यवस्था गरेको छ । यसर्थ सोही समय सीमाभित्र रहेर नीति तयार हुने उनले बताए । आगामी मौद्रिक नीतिमा समावेश गर्नुपर्ने व्यवस्थाको सुझावको प्रतिवेदन थुप्रै संघसंस्थाले बुझाएका छन् । यसमध्ये नेपाल चार्टर्ड एकाउन्टेन्टस् संघ (एक्यान)ले मात्रै १६ पृष्ठको विस्तृतमा नौबुँदे सुझाव दिएको छ । जसअन्तर्गत देशभित्र अध्ययनका लागि ऋण सुविधा प्रदान गर्नेसम्बन्धी व्यवस्था गर्नुपर्ने , पेसागत ऋण उपलब्ध गर्नेसम्बन्धी व्यवस्था गर्नुपर्ने, व्यक्तिगत जमानतमा प्रवाह भएको १५ लाखसम्मको कर्जा सीमा समय सापेक्ष वृद्धि गर्नुपर्ने, कर्जा पुनर्तालीकीकरण योजनाअन्तर्गत कर्जालाई सेयर लगानीमा रूपान्तरण गर्न सकिने नीतिगत व्यवस्था गर्नुपर्ने रहेका छन् । यससँगै, सूचना प्रविधिमा आधारित अमूर्त सम्पत्तिको लगानी प्रवर्द्धन तथा वित्तीय पहुँच सुनिश्चित गर्ने कर्जा नीतिसम्बन्धी प्रस्ताव जरुरी छ । घरजग्गा धितो मूल्यांकन प्रक्रियामा एकरूपता र उत्तरदायित्व व्यवस्था सम्बन्धमा, सरकारी तथा बैंक तथा वित्तीय संस्थाबाट प्राप्त अनुदान, सुविधा तथा सहुलियत व्यवस्थापनका लागि एकीकृत केन्द्रीय डाटाबेस प्रणाली विकाससम्बन्धी प्रस्ताव र स्वेच्छाले कर्जा नतिर्ने व्यक्तिहरूको छुट्टै मूल्यांकन तथा निगरानी प्रणाली विकास गर्नुपर्ने छ । प्रतिवेदनमार्फत सुझाव दिएको छ । यसअनुरूप एक्यानले मौद्रिक स्थायित्व, वित्तीय पहुँच र दिगो आर्थिक वृद्धिका लागि मुलुकको वित्तीय प्रणालीलाई सबल, स्थिर र उत्तरदायी बनाउने मौद्रिक नीति देशको आजको आवश्यकता भएको औंल्याउँदै स्पष्ट रूपमा मुलुकलाई अत्यावश्यक पर्ने नीति के हो र कसरी ल्याउन जरुरी छ भन्ने विकल्पसहित सुझाव पेस गरेको छ । प्रस्तुत सुझावहरू हालको कर्जा व्यवस्थापनमा सुधारका सम्भावना र नीतिगत सुदृढीकरण, बैंकिङ प्रणालीमा नवीनतम कदमहरूको आवश्यकता र सम्भाव्यता तथा वित्तीय संस्थाहरूका लागि जारी गरिएको एकीकृत निर्देशनमा गर्नुपर्ने सुधारका आवश्यकता उपर केन्द्रित रहेको एक्यानको महासचिव सञ्जिता नेपालले बताइन् । यी सुझावहरूलाई स्पष्ट र कार्यान्वयनयोग्य बनाउने उद्देश्यले छुट्टाछुट्टै खण्डहरूमा व्यवस्थित गरी संलग्न प्रतिवेदनको रूपमा पेस गरिएको छ, प्रतिवेदनमा उनले भनेकी छन् । एक्यानका अनुसार वैदेशिक शिक्षाको लागि ऋण सुविधा उपलब्ध रहको भए तापनि देशभित्रै गुणस्तरीय शिक्षा हासिल गर्न शैक्षिक ऋण सुविधा उपलब्ध नभएको वर्तमान परिप्रेक्ष्यमा देशभित्र उच्च शिक्षा हासिल गर्न चाहने विद्यार्थीलाई बिना घरजग्गा सुरक्षण तथा विद्यार्थी स्वयंको व्यक्तिगत जमानतमा शैक्षिक ऋण सुविधा उपलब्ध हुने व्यवस्था गरिनुपर्छ । तोकिएको उद्देश्यअनुरूप उपयोगिता सुनिश्चितता गर्न यसरी प्रवाहित ऋण रकम सोझै सम्बन्धित शैक्षिक संस्थालाई भुक्तानी हुने व्यवस्था गरिनुपर्ने । बैंक तथा वित्तीय संस्थाको जोखिम न्यून गर्न सम्बन्धित बैंकले शिक्षा ऋण बिमा कार्यक्रम सुचारु गरी कर्जाको सुरक्षणको लागि बिमालेख खरिद गर्दा लाग्ने बिमा शुल्क बैंक तथा वित्तीय संस्थाको सामाजिक उत्तरदायित्व कोषबाट ब्यहोर्ने व्यवस्था लागू गर्न सकिन्छ, प्रतिवेदनमा भनिएको छ, बैंक तथा वित्तीय संस्थालाई यस्तो ऋण सुविधा प्रदान गर्ने प्रोत्साहन गर्ने उद्देश्यले ऋण भुक्तानी अवधि सुरुवात हुन्जेलसम्म पुँजीकृत ब्याज आम्दानीलाई आयमा लेखांकन गर्ने दिने सुविधा प्रदान गर्नुपर्ने देखिन्छ । यसैगरी प्राविधिक विषय वा सीपमूलक विषयको अध्ययन सकी व्यावसायिक क्षेत्रमा स्वरोजगार हुन चाहने चार्टर्ड एकाउन्टेन्ट, इन्जिनियर, डाक्टर, सूचना प्रविधि विशेषज्ञ, डेन्टिस्ट, प्लम्बर, डिजाइनर तथा अन्य विशेषज्ञता हासिल गरेका पेसाकर्मीहरूलाई आफैं व्यवसाय सुरु गर्न चाहेको खण्डमा पेसागत क्षमताका आधारमा बिना घरजग्गाको सुरक्षणमा व्यवसायको सम्पत्ति खरिद (घर जग्गाबाहेक) तथा व्यवसाय सञ्चालनको निमित्त ऋण सुविधा प्रदान गर्नुपर्नेमा ध्यानाकर्षण गरिएको छ । नेपाल राष्ट्र बैंकले निर्देशनात्मक रूपमा बैंक तथा वित्तीय संस्थाहरूलाई योग्य प्रोफेसनलहरूलाई प्रारम्भिक व्यवसाय सञ्चालन गर्नको लागि बिना घर जग्गाको सुरक्षणमा छुट्टै प्रोडक्ट पेपर तयार गरी ऋण सुविधा प्रदान गर्न सकिने व्यवस्था गर्नुपर्ने । यसरी प्रदान गरिएको कर्जा पूर्णतया पेसागत योग्यता, व्यवसाय योजना र व्यवसाय गर्ने प्रतिबद्धताको आधारमा प्रदान गरिनु पर्ने । बैंकको जोखिम न्यून गर्न ऋण प्रवाह सम्बन्धित सम्पत्ति वा खर्च गर्दा सम्बन्धित बैकले नै प्रत्यक्ष भुक्तानी गर्ने व्यवस्था गरिनुपर्ने । यस्तो कर्जा क, ख तथा ग वर्गका बैंक वित्तीय संस्थाले दिने व्यवस्था गनुपर्ने । घ वर्तमान आर्थिक परिवेशलाई मध्यनजर गर्दै व्यक्तिगत जमानीमा प्रवाहित कर्जामा नोक्सानी व्यवस्था नलाग्ने सीमा १५ लाखबाट बढाई ३० लाख पुर्याउनुपर्नेछ, प्रतिवेदनमार्फत सुझाएको छ । यसैगरी, एक्याले कर्जा डिफरल तथा अधिक कर्जा लगानीको समस्याहरू दीर्घकालीन रूपमा समाधान गर्न राष्ट्रको प्राथमिकतामा परेका कृषि, निर्माण, निर्यात तथा उत्पादनमूलकजस्ता दीर्घकालीन सम्भावना बोकेका क्षेत्रका ऋणहरूलाई ऋण प्रवाह गर्ने बैंक वित्तीय संस्थाले नै सम्भाव्यता अध्ययन तथा मूल्यांकनपश्चात् पुनर्तालीकीकरण योजनाअन्तर्गत त्यस्ता कर्जालाई सेयर लगानीमा रूपान्तरण गर्न सकिने स्पष्ट नीतिगत व्यवस्था गर्नुपर्नेमा जोड दिएको छ । यससँगै, १५ प्रतिशतभन्दा बढी सेयर स्वामित्व राख्ने सेयरधनी कालोसूचीमा परेमा उक्त सेयरधनी आबद्ध संस्थाहरू र त्यहाँ कार्यरत सञ्चालक समितिका सदस्यहरू तथा प्रमुख कार्यकारी अधिकृतसमेत कालोसूचीमा पर्ने प्रावधान खारेज गर्नुपर्ने, बैंक तथा वित्तीय संस्थाहरूलाई अमूर्त सम्पत्ति खरिद गर्नका निमित्त कर्जा प्रवाह गर्न आवश्यक स्पष्ट मूल्यांकन विधि, जोखिम व्यवस्थापन प्रणाली, धितोसुरक्षा संयन्त्र तथा भुक्तानी प्रक्रियासम्बन्धी विशेष निर्देशिका निर्माण गर्नुपर्ने सुझाव दिएको छ । घरजग्गा धितोको मूल्यांकन प्रक्रियामा वस्तुगतता र एकरूपता ल्याउन सुझाव वित्तीय प्रणालीको स्थायित्व र पारदर्शिता सुनिश्चित गर्न बैंक तथा वित्तीय संस्थाहरूले लिने घरजग्गा धितोको मूल्यांकन प्रक्रियामा वस्तुगतता र एकरूपता ल्याउन एक्यानले सुझाव दिएको छ । मूल्यांकनमा संलग्न कर्मचारी तथा बाह्य मूल्यांकनकर्ताहरूलाई अनावश्यक व्यक्तिगत उत्तरदायित्वमा नपार्ने तर मूल्यांकन प्रक्रिया स्वयंलाई मापदण्डमा आधारित, पारदर्शी, परीक्षणयोग्य र सुसंगत बनाउन आवश्यक छ । मूल्यांकन प्रक्रियामा विविधता, अनुमानमा आधारित आकलन तथा व्यक्तिगत धारणा हाबी हुने प्रवृत्ति कम गर्ने मूल्यांकनको आधार, मापदण्ड निर्धारण, जोखिम भारको निर्धारण तथा उत्तरदायित्वको स्पष्ट ढाँचा विकास गर्न निर्देशनात्मक ढाँचा तयार गर्नुपर्नेछ , एक्यानले प्रष्ट्याएको छ । यस्तै, एक्यानका अनुसार बैंक तथा वित्तीय संस्थाबाट व्यक्तिगत वा संस्थागत रूपमा प्रदान गरिँदै आएका अनुदान, सहुलियत तथा सुविधा कार्यक्रमहरू प्रभावकारी रूपमा व्यवस्थापन गर्न एकीकृत तथा केन्द्रीय डाटाबेस प्रणालीको विकास आवश्यक देखिन्छ । यस्तो प्रणालीमार्फत सबै लाभग्राहीको योग्यता, सुविधा प्राप्तिको विवरण तथा त्यसको प्रयोजन केन्द्रीय अभिलेखमा राख्न सकिने सुझाइएको छ । यसबाहेक, जानाजानी कर्जा नतिर्ने वा सुरुबाटै सोही उद्देश्यले कर्जा लिने व्यक्तिहरूको स्वतन्त्र मूल्यांकन, कडा वर्गीकरण र छुट्टै निगरानी प्रणाली विकास गर्न आवश्यक रहेको औंल्याएको छ । परम्परागत ऋणी मूल्यांकन मापदण्डमार्फत यस्ता व्यवहार कम गर्न नसकिने हुँदा, नियामक निकायको सक्रिय भूमिकामा आधारित भएर प्रभावकारी नीति निर्माण गर्न अपरिहार्य रहेकोमा जोड दिएको छ ।"
भारतबाट नेपाल आउँदा पाँच हजार अमेरिकी डलर बराबरको रकम ल्याउन सकिन्छ : अर्थमन्त्री,"काठमाडौं : उपप्रधान एवं अर्थमन्त्री विष्णुप्रसाद पौडेलले भारतबाट नेपाल आउने व्यक्तिले पाँच हजार अमेरिकी डलर बराबरको रकम ल्याउन सक्ने व्यवस्था रहेको जानकारी दिए। सिंहदरबारमा शुक्रबार बसेको प्रतिनिधिसभा अन्तर्गतको अर्थ समिति बैठकमा पौडेलले भन्सारमा घोषणा नगरि पाँच हजार अमेरिकी डलर बराबरको मुद्रा भारतबाट ल्याउन सक्ने व्यवस्था गरिएको जानकारी दिए । त्यस्तै थप रकम ल्याउन चाहेमा भन्सारमा घोषणा गरेर ६ लाखसम्म भारतीय मुद्रा ल्याउन सकिने उनले बताए। त्यस्तै उनले नेपालमा आउने पर्यटकको सहजताका लागि क्युआर र कार्डबाट निश्चित सीमासम्म भुक्तानी स्वीकार गर्ने व्यवस्था रहेको जानकारी दिए । अर्थमन्त्री पौडेलले भारतीय पाँच सय रुपैयाँ नेपालमा ल्याउँदा, पछि भारतले फिर्ता नलिने भएकाले पाँच सयका भारतीय नोटलाई स्वीकार नगरिएको बताए । उनले भन्सार बिन्दुबाट गाडी प्रवेश गरेपछि ठाउँठाउँमा चेकजाँच गर्नु नपर्ने व्यवस्था गरिएको उल्लेख गरे । बैङ्क तथा वित्तीय संस्थासम्बन्धी विधेयकमाथि संशोधनकर्ता सदस्यहरूसँगको छलफलका क्रममा पौडेलले बैङ्क तथा वित्तीय क्षेत्रमा देखिएका समस्या समाधान गर्नकै लागि सरकारले कानुन बनाउन खोजिएको बताए। व्यक्तिले जम्मा गरेर राखेको कालोधनलाई कर तिरेर वैध गर्ने प्रस्ताव निकै गम्भीर रहेकाले यस प्रकारको छलफलले समेत नेपाललाई ग्रे लिष्टबाट बाहिर निस्कन थप समस्यामा पार्न सक्ने उनले उल्लेख गरे।"
मलेसियाका लगानीकर्तालाई अर्थमन्त्रीको आग्रह  नेपालमा लगानीका लागि उपयुक्त वातावरण छ,"काठमाडौं : उपप्रधानमन्त्री एवं अर्थमन्त्री विष्णुप्रसाद पौडेलले नेपालको भौतिक पूर्वाधार र पर्यटन क्षेत्रमा थप लगानी गर्न मलेसियाका लगानीकर्तालाई आग्रह गरेका छन्। नेपाल भ्रमणमा रहेको मलेसियानेपाल व्यापार परिषद्को प्रतिनिधिमण्डलमा सहभागी लगानीकर्तालाई उनले नेपालको पूर्वाधार विकास र पर्यटनमा राम्रो सम्भावना रहेको उल्लेख गरे। अर्थमन्त्री पौडेलले थप लगानी गर्न अनुरोध गरे। निजी क्षेत्रबाट लगानीका लागि नेपालमा उपयुक्त वातावरण छ। नीतिहरू लगानीमैत्री छन्। लगानीका क्षेत्रहरु पहिचान राम्रो तयारी गरी गरी अघि बढनुहोस्। सरकार सहयोग गर्न र सहजीकरण गर्न तयार छ,अर्थमन्त्री पौडेलले भने। प्रतिनिधि मण्डलमा सहभागीहरूले सूचना प्रविधि, व्यापार, हाइड्रो, पूर्वधार, वातावरण, पर्यटन लगायतका क्षेत्रमा लगानी गर्नेबारे चासो व्यक्त गरेका थिए। प्रतिनिधि मण्डलमा मलेसियानेपाल व्यापार परिषद्का अध्यक्ष प्रदीपकुमार कुकरेजा, डा चाइ कि खान, गणेशकुमार वनगाह, एमके संग्राह लगायत सहभागी थिए।"

शीर्षक,विवरण
बल प्रधानमन्त्रीको कोर्टमा,"प्रष्ट छ, सत्ता गठबन्धनको दायरा नाघेर खोजिने सहमतिको कुनै तुक र अर्थ छैन । यस्तो कार्य बेइमानी र धोखाधडी हुन्छ । आवश्यक बहुमत जुट्न नसक्दा एमाले नेतृत्वको सुदूर पश्चिम प्रदेश सरकार ढल्यो। रेशम चौधरी नेतृत्वको नागरिक उन्मुक्ति पार्टी (नाउपा)ले पक्षमा मत नदिँदा संविधानको धारा १६८(२) अनुरूप गठित सरकारले प्रदेश सभामा विश्वासको मत हासिल गर्न सकेन। यो अवस्थामा संविधानको धारा १६८(३) अनुसार प्रदेश सभामा सबैभन्दा बढी सदस्य भएको नेपाली कांग्रेसले सरकार गठन गरेको छ। कांग्रेसका मुख्यमन्त्रीले आफू नियुक्त भएको तीस दिनभित्र प्रदेश सभाबाट विश्वासको मत प्राप्त गर्नु पर्नेछ। कांग्रेसका मुख्यमन्त्रीले पनि तीस दिनभित्र विश्वासको मत हासिल गर्न सकेनन् भने धारा १६८(२) बमोजिमको कुनै सदस्यले प्रदेश सभामा विश्वासको मत प्राप्त गर्न सक्ने अवस्था भएमा प्रदेश प्रमुखले त्यस्तो सदस्यलाई मुख्यमन्त्री नियुक्त गर्नेछन्। संविधानमा यस्तो व्यवस्था भए पनि व्यवहारमा यो पछिल्लो प्रावधानको कार्यान्वयन वा प्रयोग करिब असम्भव जस्तो लाग्छ। सरकार गठनका निम्ति कांग्रेस र एमाले मिलेको अवस्थामा बाहेकको स्थितिमा केन्द्रिय सत्ताको तालाचाबी माओवादी अध्यक्ष पुष्पकमल दाहालको हातमा छ। त्यसरी नै मौजूदा सत्ता गठबन्धन कायम रहेसम्म सुदूर पश्चिम प्रदेश सभामा सत्ताको तालाचाबी नाउपासँग हुनेछ। सुदूर पश्चिम प्रदेश राजनीतिमा मौजूदा गठबन्धन कायम रहिरहेमा र नाउपाको अडानमा परिवर्तन ल्याउने कुनै कार्य वा घटना नभएमा सो प्रदेशको हकमा अन्ततः संविधानको धारा १६८(७) खुल्न सक्छ। उपधारा ७ मा उपधारा ५ बमोजिम नियुक्त मुख्यमन्त्रीले विश्वासको मत प्राप्त गर्न नसके वा मुख्यमन्त्री नियुक्त हुन नसके मुख्यमन्त्रीको सिफारिसमा प्रदेश प्रमुखले प्रदेश सभालाई विघटन गरी ६ महिनाभित्र अर्को प्रदेश सभाको निर्वाचन सम्पन्न हुने गरी निर्वाचन मिति तोक्ने उल्लेख छ। सर्सती हेर्दा संविधानको व्यवस्था सरल देखिन्छ। तर संविधानले कोरेको बाटोबाट राजनीतिलाई अघि बढाउन भने सरल छैन। राजनीतिक आँखाबाट हेर्दा यतिबेला सुदूर पश्चिम प्रदेशको राजनीति नाउपाको बन्धकमा फसेको प्रष्टै देखिन्छ। रमाइलो यो छ कि बन्धक राजनीतिको सञ्चालन पनि जेलका बन्दी ब्यक्तिबाट भइरहेको छ। नाउपाको केन्द्रिय कार्यालय नै काठमाडौंको डिल्लीबजारस्थित चारखाल कारागार छ अहिले। टिकापुर नरसंहारका संदिग्ध आरोपित रेशम चौधरीको पार्टीलाई जनताले चुनाव जिताएर पुरष्कृत गरे। तर कानुन र विधिको अदालतले उनलाई निर्दोषिताको प्रमाणपत्र दिइसकेको छैन। सत्ताको मूल्यमा अहिले चारखाल कारागारबाट सरकारमार्फत स्वतन्त्र न्यायपालिकामाथि अवाञ्छित चाप र दबाब परिरहेको छ। राजनीतिक दल र जनताको आवश्यकता र स्वार्थ नितान्तविपरीत देखियो। जनताको चाहना स्थायी र जनउत्ताारदायी सरकार, सुशासन र आर्थिक सुधार छ। दलका नेताहरूको चाहना र प्रवृत्ति जेजसरी हुन्छ, सत्ता हत्याएर मुलुकमा राइँदाइँ मच्चाउने देखिन्छ। दाहालओलीको वर्तमान सरकारले अदालतमा विचाराधीन टिकापुर नरसंहार मुद्दाबारे लिने राजनीतिक निर्णयमा वर्तमान सत्ता गठबन्धनको आयु गाँसिएको प्रष्ट छ, सुदूर पश्चिमको हकमा। यसर्थ सत्ता स्वार्थका लागि दाहाल सरकार र रेशम चौधरीबीच कुनै अर्को १२ बुँदे सम्झौता भयो भने पनि आश्चर्य हुने छैन। यो यसकारण कि अपराधलाई राजनीतिको बर्को ओढाएर स्वागतका घडा सजित मूलढोकाबाट गृह प्रवेश गराउन हामी अभ्यस्त भइसकेका छौं। यद्यपि वर्तमान सत्तागठबन्धन इतर पक्षले सुदूरपश्चिममा एमाले सरकार गिरेको घटनालाई गठबन्धनमा पहिरोको सुरुआत मानेका छन्। अरू प्रदेशमा पनि सुदूर पश्चिमको आगो सल्किँदै जाने इतरपक्षको आशा र अनुमान छ। वर्तमान सत्तागठबन्धन परस्परविपरीत समस्या र स्वार्थका चाङमा खडा रहेको कारण सरकारको स्थायित्वको प्रश्न यथावत छ। राष्ट्रपतिका उम्मेदवार प्रकरणमा प्रधानमन्त्री दाहाल र एमाले अध्यक्ष ओलीका शर्त र स्वार्थ बाझिँदै आउँदा त्यसै पनि गठबन्धनको आयुबारे अन्यौल छ। अन्यौल थप सघन बन्दै जाने देखिन्छ। आशंकाको खेती गर्नेहरूले सुदूरपश्चिममा एमालेको सरकार गिराउनमा मुख्य भूमिका माओवादीको रहेको औंल्याएका छन्। राष्ट्रपतिको निर्वाचनपछि पर्दा खुल्ने उनीहरूको दलील छ। भलै, एमाले र माओवादीबीच विश्वासको संकट सृजना गर्न यस किसिमका मनगढन्ते हल्लाहरू फिँजिएका किन नहुन्। तर प्रधानमन्त्री दाहालले राष्ट्रिय सहमतिका नाममा कांग्रेससँगको उठबसलाई जति नियमित र बाक्लो तुल्याउनु भएको छ, यसबाट हल्लामा सत्यताका अंश देख्नेको संख्या बढ्दै जाँदो छ। राष्ट्रपति निर्वाचन प्रकरणमा प्रधानमन्त्री दाहाल र कांग्रेस दुवैले राष्ट्रिय सहमतिको आवश्यकता औंल्याउँदै आएका छन्। तर आजको मितिसम्म दुवै पक्षका भनाइ अमूर्त छन्। यसमा प्रधानमन्त्री दाहालको राष्ट्रिय सहमतिको अन्तर्यलाई अलिक व्यापक दायराबाट हेर्नु र बुझ्नु बिवेकसम्मत होला। प्रथमतः प्रधानमन्त्रीको सहमतिको अन्तर्य सत्ता गठबन्धनभित्रै राष्ट्रपतिका उम्मेदवारबारे सहमति खोज्ने पनि हुन सक्छ। यसरी सत्ता गठबन्धनको सहमतिको उम्मेदवारलाई नै कांग्रेस सहितका प्रतिपक्षको समेत सहमति जुटाउने भाव प्रधानमन्त्रीको राष्ट्रिय सहमतिको भाष्यमा अन्तर्निहित रहेको अर्थमा बुझे हुन्छ। प्रष्ट छ, सत्ता गठबन्धनको दायरा नाघेर खोजिने सहमतिको कुनै तुक र अर्थ छैन। यस्तो कार्य बेइमानी र धोखाधडी हुन्छ। यसर्थ प्रधानमन्त्री दाहाल एमालेलाई सुइको र पत्तै नदिई राष्ट्रिय सहमतिको झोला बोकेर देउवाको ढोका ढक्ढक्याउन अवश्य नजानु होला। किनकि राजनीतिक जीवनको उत्तरार्ध नाप्तैगरेका दाहालको यो अन्तिम अग्नि परीक्षाको घडी पनि हो। संविधानतः नेपालको राष्ट्रपति पद विशुद्ध संवैधानिक छ। राष्ट्राध्यक्षको भूमिकामा रहने र नेपालको राष्ट्रिय एकताको प्रवद्र्धनको दायित्व प्राप्त राष्ट्रपतिलाई संविधानले कार्यकारी भूमिका दिएको छैन। संविधानअनुसार राष्ट्रपतिको प्रमुख कर्तव्य संविधानको पालन र संरक्षण हो। संविधान वा संघीय कानुनबमोजिम कुनै निकाय वा पदाधिकारीको सिफारिसमा गरिने भनी किटानीसाथ व्यवस्था भएको कार्यबाहेक राष्ट्रपतिबाट सम्पादन गरिने अन्य जुनसुकै कार्य प्रधानमन्त्रीमार्फत पेश हुने मन्त्रिपरिषद्को सिफारिस र सम्मतिबाट हुने स्पष्ट छ। राष्ट्राध्यक्षको भूमिका निर्वाह गर्दा राष्ट्रहित र जनहितको मध्यनजर कहिलेकाहीँ राष्ट्रपति र मन्त्रिपरिषद्बीच टकरावको स्थिति पनि आएको छ। जसलाई दृष्टिगत गरेर राष्ट्रपति निर्वाचनका तरंगहरू राष्ट्रको सीमारेखा बाहिरसम्म तरंगित छन्। नेपाली राष्ट्रपति निर्वाचनमा छिमेकी(हरू)ले आवश्यकताभन्दा बढी चासो लिएको निकै गम्भीर एवं सम्वेदनशील अवस्था छ। राष्ट्रपतीय उम्मेदवारबारे प्रधानमन्त्री दाहाल र कांग्रेसको राष्ट्रिय सहमतिको प्रस्ताव छिमेकीको चाख र स्वार्थसँग जोडिएको विश्लेषण हुन थालेको छ। सिँगारी हराउने र चितुवा कराउने घटना एकैचोटि हुनु केवल संयोगमात्र हुँदैन। कारण भारतीय विदेश सचिव विनयमोहन क्वात्राको काठमाडौंको पछिल्लो राजनीतिक भ्रमणपछि यो प्रकरण सतहमै उत्रिएको छ। सतहमा आएका कुरालाई आधार मान्ने हो भने नयाँदिल्ली काठमाडौंमा ऊ अनुकूल राष्ट्रपतिको खोजीमा छ। राष्ट्रपति विद्यादेवी भण्डारीले नागरिकता विधेयक प्रमाणित नगर्नु भएको घटनाको चोट दिल्लीलाई पनि पुगेको महसुस भएको छ। यसैकारण नयाँदिल्ली काठमाडौंमा आफ्ना निम्ति कम्फर्टेबल राष्ट्रपति व्यवस्थापनको रणनीतिमा जुटेको हुनुपर्छ। र, यस प्रकरणले नेपाली राजनीतिको लगाम काठमाडौंको हातमा छछैन भन्ने नयाँ बहस पनि सृजना गरेको छ। सँगै वर्तमान सत्तागठबन्धनको भविष्य पनि थप अनिश्चित हुँदै गएको प्रतीत हुन्छ। माओवादी अध्यक्ष पुष्पकमल दाहालले बालकोटबाट प्रधानमन्त्रीको अनुमतिपत्र प्राप्त गरेको क्षणदेखि नै सत्ता गठबन्धन र सरकारको आयुबारे चर्चा परिचर्चा सुरु भएको हो। दाहालओलीबीचको निकट अतीतको सम्बन्ध त जगजाहेर छँदैछ। दाहालका विगतदेखि आजपर्यन्तका अस्थिर व्यवहार र अवसरवादी प्रवृत्तिका आधारमा जनमानसमा यस्तो मनोविज्ञान निर्माण भएको हो। यसका अलावा साततिर मुख फर्किएका सात पार्टीलाई सिलोसालो गरेर जुटाएको गठबन्धनमा नेता ओलीबाहेक अरू नेतामा गठबन्धनप्रति अपनत्व र स्वामित्वको भाव देखिएन। गठबन्धन एकता आवद्धताको सूत्र निकै कमजोर रहेको आमअनुभूति छ। यस्तो कमजोर अवस्थाको गठबन्धनमा रास्वपा सरकारबाट बाहिरिन सकेको छ भने राजपा घुर्की लगाएर सरकारमा सामेल भएको छैन। नाउपा रणनीतिक पासो थापेर बसेको छ। जबकि नवोदित जनमत पार्टीले हैसियतभन्दा ठूलो भावभंगीमा प्रस्तुत गर्न थालेको छ। राप्रपा अनुकूल परिस्थिति हुञ्जेल सरकारमा बस्ने हो। ऊ गठबन्धन थाम्न जोरबल लगाउला जस्तो लाग्दैन। यसर्थ गठबन्धनका समस्या दाहालओली अर्थात् एमाले र माओवादी एवं राष्ट्रपति निर्वाचनमात्र छैनन्। गठबन्धनमा आवद्ध दलहरू स्वयं नै समस्या भइरहेका छन्। गठबन्धनको साइलो भाइ राष्ट्रिय स्वतन्त्र पाटी (रास्वपा) पूर्वनिर्धारित अंशबण्डाका निम्ति जे पनि गर्न तम्तयार देखिन्छ। प्रधानमन्त्री दाहालले रास्वपाप्रति पूर्वप्रतिबद्धतामा आधारित इमान्दारिता र व्यवहार नदर्शाए रास्वपा गठबन्धनबाट बाहिरिए पनि आश्चर्य हुने छैन। स्थिर र जिम्मेवार सरकारबाट सुशासन र आर्थिक सुधार सम्भव हुने हो। यद्यपि रास्वपा सभापति रवि लामिछानेका निम्ति यो समय अग्नि परीक्षाको पनि हो। प्रधानमन्त्री दाहाल आफ्नो बोली र वचनमा कति पक्का र इमान्दार छन् ? रास्वपासँग अब हुने लेनदेनले यसको उत्तर दिनेछ। त्यस्तै, रविहरू आदर्शको जामा भिरेर सत्तामा रम्न राजनीतिमा आएका हुन् कि प्रदूषित राजनीति सफा गर्न ? यक्ष प्रश्न खडा भइसकेको छ। प्रदूषित राजनीति सफा गर्न सत्तामै गइरहनु पर्दैन। उनले मनैदेखि भ्रष्टाचारविरुद्ध सुशासन कायम गर्न चाहेका हुन् भने अहिले सत्ता बाहिर रहेरै पनि रवि र रास्वपाले धेरै गर्न सक्ने अवस्था छ। सत्तामा रहेर गर्न गराउन नसक्ने काम नागरिक समाजसँगको सहकार्यमा उनले सत्ता बाहिर रहेर गर्न सक्छन्। नेपाली जनता उनलाई साथ सहयोग र समर्थन गर्न तत्पर छन्। अतः यदि रवि र उनका सहयात्री राष्ट्र र जनताका समस्या र अवस्थाप्रति साँच्चिकै संवेदनशील छन् भने प्रधानमन्त्रीसामू सत्ताको भीख माग्दै गिड्गिडाउन छाड्नु पर्छ। स्थायित्व र स्थिरताका निम्ति सरकारलाई दिएको समर्थन कायम राख्नुपर्छ, जुन अहिले छ। राष्ट्रिय राजनीतिमा रास्वपाले साँच्चिकै रचनात्मक प्रमुख प्रतिपक्षको भूमिका निर्वाह गर्न आवश्यक छ। आआफ्नो समयमा कांग्रेस र एमाले प्रमुख प्रतिपक्षमा रहे तर उनीहरूले सत्ताको दलाली गर्नबाहेक उल्लेख्य भूमिका खेल्न सकेनन्। यसर्थ राष्ट्रिय राजनीतिमा लामो समयदेखि रचनात्मक प्रमुख प्रतिपक्षको स्थान रिक्त रहिआएको छ। रास्वपालाई यसमा उपयुक्त अवसर छ। यदि सत्ताकै लागि मरीहत्ते हाल्ने हो भने अन्य दल र रास्वपाबीच ताŒिवक अन्तरको अनुभूति हुनेछैन। राजनीतिक दल र जनताको आवश्यकता र स्वार्थ नितान्त विपरीत देखियो। जनताको चाहना स्थायी र जनउत्तरदायी सरकार, सुशासन र आर्थिक सुधार छ। दलका नेताहरूको चाहना र प्रवृत्ति जेजसरी हुन्छ, सत्ता हत्याएर मुलुकमा राइँदाइँ मच्चाउने देखिन्छ। राजनीतिक नेतृत्व राष्ट्र र जनताप्रति त संवेदनशील र जिम्मेवार देखिएन देखिएन, समकक्षी नेतृत्वसँग समेत इमान्दार देखिएन। दाहालओली भद्र सहमतिमा उत्पन्न समस्या यसको ज्वलन्त उदाहरण हो। अहिलेको अवस्थामा प्रधानमन्त्री दाहालमात्रै आफ्ना पूर्वप्रतिवद्धताप्रति इमान्दार हुने हो भने मुलुक वाञ्छित गन्तव्यतर्फ अघि बढ्न सक्छ। मुलुकमा स्वतः स्थायित्व र स्थिरता कायम हुन्छ। स्थिर र जिम्मेवार सरकारबाट सुशासन र आर्थिक सुधार सम्भव हुने हो। समष्टिमा, बल प्रधानमन्त्री दाहालको कोर्टमा छ।"
खेलकुदको विकासमा राज्यको ध्यान पुगेन : कांग्रेस उपसभापति खड्का,"वीरेन्द्रनगर : नेपाली कांग्रेसका केन्द्रीय उपसभापति एवं पूर्व गृहमन्त्री पूर्णबहादुर खड्काले खेलकुद क्षेत्रको विकासका लागि राज्यको ध्यान नपुगेको बताएका छन्। पूर्व खेलकुदमन्त्री समेत रहेका कांग्रेस नेता खड्काले सुर्खेतको लेकबेसीस्थित जीवनज्योति नमुना माविमा जिल्लास्तरीय राष्ट्रपति रनिङ शिल्ड प्रतियोगिताको उद्घाटन गर्दै यस्तो बताएका हुन्। उनले भने, 'खेलकुद हरेक नागरिकको स्वस्थ् र सव्य जीवनका लागि महत्वपूर्ण छ। खेलकुद क्षेत्रको विकासका लागि राज्यले लगानी त गरेको छ। तर पर्याप्त लगानीका लागि स्थानीय तहदेखि संघीय सरकारको ध्यान पुगेको छैन। खेलकुदमा व्यवसायिक रूपमा लागेर आफ्नो उज्वल भविष्य निर्माण हुने वातवरण सरकारले बनाउनुपर्ने अवस्था छ।' खेल क्षेत्रमा लाग्दा अनुशासन, संस्कार र स्वाथ्य लाभ गर्न सकिने उनले बताए। वर्षौँदेखि रोकिएको छैठौं राष्ट्रिय खेलकुद प्रतियोगिता आफू खेलकुदमन्त्री हुँदा २०५४ सालतिर तत्कालीन मध्यपश्चिमाञ्चल विकास क्षेत्रको नेपालगञ्जमा भव्य रूपमा सम्पन्न गराएको उनले बताए। कर्णालीमा खेलकुदका लागि आवश्यक पूर्वाधार विकास गरेको स्मरण गर्दै उनले हरेक नागरिक कुनै न कुनै खेलमा लागेर आफ्नो स्वास्थ्यको लाभ लिनुपर्ने बताए। कर्णालीमा १० औँ राष्ट्रिय खेलकुद प्रतियोगिता आयोजना हुने कुराले पनि उत्साह जगाएको बताउँदै उनले त्यसका लागि खेलाडीहरूले पनि आफ्नो क्षमता विकासका लागि मेहनत गर्न आग्रह गरे। कार्यक्रममा कर्णाली प्रदेश सरकारका आन्तरिक मामिला तथा कानुन मन्त्री कृष्ण जिसीले प्रदेश सरकारले खेल पूर्वाधार निर्माण र खेलाडीको क्षमता विकासका लागि कार्यक्रम अगाडि बढाउने बताए। सुर्खेतको दशरथपुरमा आइतबारदेखि सञ्चालन भएको १४ औँ राष्ट्रपति रनिङ शिल्ड प्रतियोगितामा जिल्लाका ९ वटा पालिकाबाट ३३ विद्यालयले सहभागिता जनाएका छन्।"
भद्रपुर ब्लेजर्स र जयगाउँ भिड्ने,"भद्रपुर झापा गोल्डकप झापा : १८ वर्षपछि झापाको भद्रपुरस्थित मेची रंगशालामा आइतबारदेखि अन्तर्राष्ट्रियस्तरको फुटबल प्रतियोगिता सुरु हुँदैछ। नेपाल, भारत, भुटान र बंगलादेशका १० टोली सहभागी हुने प्रथम भद्रपुर झापा गोल्डकप प्रतियोगिताको सम्पूर्ण तयारी पूरा भएको आयोजक समितिका अध्यक्ष दीपेश ढकालले जानकारी दिए। गोल्डकपका लागि ओझेलमा परेको मेची रंगशालालाई मर्मतसम्भार र रंगरोगन गरी बेहुलीझैं सिंगारिएको छ। प्रतियोगिताको उद्घाटन खेल आयोजक भद्रपुर ब्लेजर्स र भारत जयगाउँ फुटबल क्लबबीच हुने समितिका अध्यक्ष ढकालले जानकारी दिए। मेची रंगशालामा २०६१ सालमा भएको त्रिभुवन गोल्डकपपछि कुनै पनि ठूला प्रतियोगिता भएको छैन। भद्रपुर नगरपालिकाको संरक्षणमा सञ्चालन हुन लागेको गोल्डकपको तयारी गर्न आयोजक समितिलाई करिब दुई महिना लाग्यो, अध्यक्ष ढकालले भने, गाईबस्तु चराउने चौरका रुपमा परिणत भएको रंगशालालाई हेर्न लायक र उत्कृष्ट खेल मैदान बनाइएको छ। गोल्डकपले भद्रपुरको समग्र विकासमा टेवा पुयाउने विश्वास लिएको उनले बताए। गोल्डकप सञ्चालनका लागि करिब डेढ करोड खर्च हुने अनुमान गरिएको छ। फागुन १६ गतेसम्म सञ्चालन हुने प्रतियोगितामा आयोजक भद्रपुर ब्लेजर्ससहित विभागीय टोली नेपाल पुलिस क्लब, त्रिभुवन आर्मी, एपीएफ, मच्छिन्द्र, चर्च ब्वाइज, संकटा क्लब सहभागी छन्। विदेशी टोलीमा जगगाउँ भारत, डुक ल्हासुल भुटान र क्राउन बजार प्रगति संघ बंगलादेशको सहभागिता रहने आयोजक समितिका महासचिव जीवनकुमार श्रेष्ठले जानकारी दिए। २० हजार दर्शक अटाउने गरी स्थायी र अस्थायी बाँसे प्यारापिट निर्माण गरिएको छ। नगर क्षेत्रका विद्यार्थी, ज्येष्ठ नागरिक, अशक्तलाई निःशुल्क गोल्डकप हेर्न व्यवस्था मिलाइएको छ। गोल्डकपको विजेताले १३ लाख नगद पुरस्कार पाउने छ। यस्तै उपविजेताले सात लाख रुपैयाँ प्राप्त गर्नेछ। प्रतियोगिताको सर्वोत्कृष्ट खेलाडीलाई नगद एक लाख, उत्कृष्ट गोलरक्षक, डिफेन्डर, मिडफिल्डर, फरवार्ड, प्रशिक्षक र उच्च गोलकर्तालाई नगद २५ हजार रुपैयाँ प्रदान गरिने भएको छ। प्रत्येक खेलको प्लेयर अफ दी म्याचलाई नगद २० हजार रुपैयाँ दिइने आयोजक समितिका उपाध्यक्ष आदित्य पराजुलीले जानकारी दिए।"
डुंगेश्वरले जित्यो राष्ट्रपति रनिङ शिल्डको उपाधि,"दैलेख : दैलेखमा भएको १३ औँ राष्ट्रपति रनिङ शिल्डको उपाधि डुंगेश्वर गाउँपालिकाले जितेको छ। चामुण्डाविन्द्रासैनी नगरपालिकामा प्रतियोगिता सञ्चालन गरिएको थियो। जिल्ला खेलकुद विकास समिति दैलेखका अध्यक्ष गोपालबहादुर बुढाका अनुसार डुंगेश्वर गाउँपालिकाले सात स्वर्ण, दुई रजत र पाँच कास्य पदकसहित शिल्डको उपाधि जितेको हो। प्रतियोगितामा नारायण नगरपालिका छ स्वर्ण, दुई रजत र तीन कास्य पदकसहित दोस्रो भएको छ। यस्तै पाँच स्वर्ण, आठ रजत र सात कास्यसहित नौमूले तेस्रो र पाँच स्वर्ण, चार रजत र तीन कास्य पदकसहित चौथो स्थान हासिल गरेको छ। भगवतीमाई गाउँपालिकाले चार स्वर्ण, तीन रजत र पाँच कास्य पदक जितेको छ। यस्तै ठाटीकाँध गाउँपालिकाले तीन स्वर्ण, पाँच रजत र तीन कास्य तथा भैरवी गाउँपालिकाले एक स्वर्ण तथा दुईदुई रजत र कास्य पदक जितेको छ। स्वर्ण पदक जित्न नसकेको आठबीस नगरपालिकाले चार रजत र छवटा कास्य पदक जितेको छ। प्रतियोगितामा गुराँस गाउँपालिकाले एउटा पनि पदक जित्न सकेन। प्रतियोगितामा दैलेखका ११ मध्ये नौ वटा स्थानीय तह सहभागी थिए।"
राजर्षि जनक कप फुटबल प्रतियोगिताको उपाधि मछिन्द्रलाई,"मलंगवा : सर्लाहीको बागमती नगरपालिकामा जारी सातौं राजर्षि जनक कप फुटबल प्रतियोगिताको उपाधि मछिन्द्र फुटबल क्लब काठमाडौंले जितेको छ। बागमती नगरपालिका वडा नं ११ मा रहेको स्वर्गीय सन्तोष श्रेष्ठ स्मृति खेल मैदानमा आइतबार भएको फाइनल खेलमा मछिन्द्रले जावलाखेल युथ क्लब ललितपुरलाई २१ ले पराजित गर्दै उपाधि चुमेको हो। ा मछिन्द्रका लागि खेलको ३० औं मिनेटमा विमल घर्ती मगरले पहिलो गोल गरेका थिए। जावलाखेलका डिफेन्डर आदित्य चौधरीले मछिन्द्रका अभिषेक गुरुङलाई डिबक्समा लडाएपछि पाएको पेनाल्टीको अवसरलाई मगरले सदुपयोग गर्दै बल जाली चुमाउँदै टिमलाई अग्रता दिलाएका थिए। ५३ औं मिनेटमा मछिन्द्रका क्याप्टेन सुजल श्रेष्ठले प्रहार गरेको बल पोस्ट बारमा लागेर फर्केको थियो। डिबक्स नजिकैबाट प्रहार गरेको बल बारमा लाग्न पुगेको थियो। खेलको ८० औं मिनेटमा मछिन्द्रका सौरभ लिम्बुले डिबक्सको कर्नरबाट प्रहार गरेको बल जावलाखेलको गोल किपर अनिश देउला उछिट्याए पछि पाएको बललाई क्याप्टेन सुजल श्रेष्ठले डिबक्स भित्रबाट प्रहार गरेको बल गोलमा परिणत भएपछि मछिन्द्रले २० को अग्रता पाएको थियो। त्यसैगरी खेलको अन्तिम समय ८४ औं मिनेटमा मछिन्द्रका गोल किपर बिशाल श्रेष्ठले डिफेन्डर दिवाकर चौधरीलाई डिबक्स भित्रै दिएको पास पुनः चौधरीले किपर श्रेष्ठलाई फर्काउन खोज्दा बीचमै पाएका बललाई जावलाखेलका बिनोद केसीले जाली चुमाउन सफल भएका थिए। केसीले गरेका गोलनै जावलाखेलका लागि पहिलो र अन्तिम साबित भएको थियो। जितसँगै मछिन्द्रले नगद १० लाख र शिल्ड हात पारेको छ। प्रतियोगिताको उपविजेता बन्दै जावलाखेलले ५ लाख पाएको छ। खेलको म्यान अफ द म्याच मछिन्द्रका क्याप्टेन सुजल श्रेष्ठलाई प्रदान गरिएको छ। श्रेष्ठ ट्रफी सहित नगद सहित १० हजार पाएका छन्। प्रतियोगिताको सर्वोत्कृष्ट खेलाडी बागमती युवा क्लबका सृजन गौतम भएका छन्। गौतमले ट्रफी सहित नगद ५१ हजार रुपैयाँ पाएका छन्। प्रतियोगिताको उत्कृष्ट किपर मछिन्द्रका विशाल श्रेष्ठ, उत्कृष्ट डिफेन्टर जावलाखेलका सिमान्त थापा, उत्कृष्ट मिड फिल्डर जावलाखेलका समिराज ठोकर, उत्कृष्ट स्ट्राइकर मछिन्द्रका विमल घर्ती मगर, उत्कृष्ट कोच मछिन्द्रकै प्रवेश कटुवाल भएका छन्। हरेक विद्यामा उत्कृष्ट भएका खेलाडीलाई जनही नगद २५ हजार र ट्रफी प्रदान गरिएको छ। त्यसैगरी प्रतियोगिताको उदयमान खेलाडीको उपाधि बागमती युवा क्लबका अभिषेक वाइवा भएका छन्। वाइवाले २०० सिसिका मोटरसाइकल पाएको बागमती युवा क्लबका अध्यक्ष किस्मत राज मैनालीले जानकारी दिएका छन्। माघ २५ गतेदेखि सुरु भएको प्रतियोगितामा एक विदेशी दुई विभागीयसहित १२ वटा टिमको सहभागिता रहेको थियो।"
करोडौं लगानीका खेलमैदान अलपत्र,"प्रतियोगिता जारी रहेको निर्माणाधीन खेल मैदानमा ८० लाख खर्च भइसकेको छ तर सम्पन्न हुन सकेको छैन। बैतडी : बैतडीको पञ्चेश्वर गाउँपालिकामा एक सय मिटरको छोटो दूरीको दौड कच्ची सडकमा गरियो। पालिकास्तरीय रनिङ शिल्ड प्रतियोगितामा पञ्चेश्वर ३ को कुलाउ मावि र वडा कार्यालयनजिकै रहेको निर्माणाधीन खेल मैदानमा सञ्चालन गरिएको थियो। भलिबललगायत अन्य एथलेटिक्सका खेलहरू निर्माणाधीन खेल मैदान र कुलाउ माविको मैदानमा खेलाइएको भए पनि छोटो तथा लामो दूरीको दौड प्रतियोगिता भने कच्ची सडकमा गराइएको हो। खेल मैदानको अभावमा छोटो दूरीको दौड प्रतियोगितासमेत सडकमा गर्नुपर्ने बाध्यता रहेको खेल प्रशिक्षक हरि भण्डारीले जानकारी दिए। निर्माणाधीन खेल मैदानमा सय मिटरको दौडसमेत गराउन सकिएन। छोटो तथा लामो दूरीका दौडहरू कच्ची सडकमै गरायौं। अन्य एथलेटिक्सका खेलहरू मैदानमै खेलायौं, खेल प्रशिक्षक भण्डारीले भने। प्रतियोगिता जारी रहेको निर्माणाधीन खेल मैदानमा ८० लाख खर्च भइसकेको छ तर सम्पन्न हुन सकेको छैन। वडा नं ३ का वडा अध्यक्ष मीनबहादुर चन्दका अनुसार संघीय सरकारबाट प्राप्त ८० लाख बजेटबाट ५० प्रतिशत मात्रै काम भएको छ। थप बजेट नआएकाले निर्माण सम्पन्न नभएको वडा अध्यक्ष चन्दले बताए। वडा नं ४ मा पनि दुइटा खेल मैदान निर्माणाधीनको क्रममा थिए तर सम्पन्न भएनन्। वडा नं ४ को जवलपुर मावि करिब ७ लाख र कैलपाल मन्दिर नजिकै बन्न लागेको खेल मैदानमा पनि करिब १० लाख बढी बजेट विनियोजन गरी काम भएको भए पनि अपुरो रहेको वडा अध्यक्ष जनकबहादुर चन्द बताउँछन्। पञ्चेश्वर५ को धिर्मडा देउथला खेल मैदानमा १० लाख खर्च भइसकेको छ। ८ लाख बजेट यस वर्ष पनि विनियोजन गरेको छ। यसरी लाखौं रकम खर्च गरेर निर्माण सम्पन्न गर्न नसकेको गाउँपालिकाले यस वर्षको पालिकास्तरीय राष्ट्रपति रनिङ शिल्ड प्रतियोगिताको एक सय मिटरको दौड प्रतियोगितासमेत कच्ची सडकमा गर्नुपर्ने बाध्यता रहेको छ। संघीय सरकारबाट प्राप्त भएको बजेटअनुसार खेलमैदान निर्माणको काम गरिएको पञ्चेश्वर गाउँपालिका उपाध्यक्ष बिना भट्टले बताइन्। वडा नं ३ को खेल मैदानका लागि संघीय सरकारबाट बजेट प्राप्त भएको हो। बजेटअनुसार काम भएको छ। केही खेलहरू पनि खेलाइएका छन्, उनले भनिन्, सबै खेल खेलाउन उपयुक्त भने छैन। पञ्चेश्वर गाउँपालिकामा मात्रै होइन जिल्लाका १० वटै पालिकामा स्तरीय खेल मैदानको सुविधा छैन। एक सयदेखि तीन हजार मिटरका दौडहरू सबै सडकमा गरिने गरिएको छ। पुर्चाैडी नगरपालिकामा निर्माणाधीन अवस्थामा रहेको कमल विशाल पार्क खेल मैदानमै यस वर्ष रनिङ शिल्ड प्रतियोगिताको आयोजना गरिएको थियो। वडा नं १ स्थित कमल विशाल पार्कमा निर्माणाधीन खेल मैदानमा २० लाखभन्दा बढी बजेट खर्च भइसकेको छ। उक्त मैदान सम्पन्न गर्नको लागि नगरपालिकाले यस वर्ष थप २ करोड ५० लाख रुपैयाँ बजेट विनियोजन गरेको नगर प्रमुख दीपकबहादुर बमले जानकारी दिए। यस वर्ष निर्माणाधीन खेल मैदानमै खेल सम्पन्न गरेका हौं। २ करोड ५ लाख बजेट विनियोजन गरेका छौं। अर्को वर्ष स्तरीय खेल मैदान बन्छ, नगर प्रमुख बमले भने। बैतडीको दोगडाकेदार गाउँपालिकामा बन्न लागेका पाँचवटा खेल मैदानले पनि पूर्णता पाएको छैन। संघीय सरकार र गाउँपालिकाको बजेट गरी ५० लाख रुपैयाँ लगानी गरे पनि खेल मैदान तयार भएका छैनन्। यस वर्षको राष्ट्रपति रनिङ शिल्ड प्रतियोगिता निर्माणाधीन चनैराज खेल मैदानमा सम्पन्न गरेको पालिकाले जनाएको छ। पछिल्ला आर्थिक वर्षमा खेल मैदानमा बजेट विनियोजन नगरेको गाउँपालिका उपाध्यक्ष पार्वती कार्कीले जानकारी दिइन्। बजेट अभावले नै खेल मैदान निर्माण सम्पन्न हुन नसकेको पालिकाले जनाएको छ। वडा नं ७ मा दुई, वडा नं ५, ६ र ८ मा एक एक खेल मैदान गरी पाँचवटा खेल मैदान निर्माणाधीनको क्रममा रहेका छन्। मेलौली नगरपालिकामा बन्न लागेको नगर स्तरीय खेल मैदान निर्माणले समेत पूर्णता पाएको छैन। आर्थिक वर्ष २०७४०७५ देखि हालसम्म १ करोड ८ लाख खर्च भइसकेको छ। यस वर्ष पनि प्रदेश सरकारबाट थप ८ लाख रुपैयाँ प्राप्त भएको छ। आर्थिक वर्ष २०७४०७५ मा डीपीआर गरी ३० करोड लागतमा निर्माण सम्पन्न हुने अगुमान गरिएको थियो। ६० तर हालसम्म १० प्रतिशत पनि प्रगति भएको छैन। जिल्लाको सुर्नया गाउँपालिकामा पनि दुइटा खेल मैदान अलपत्र परेका छन्। वडा नं २ मा प्रदेश सरकारबाट प्राप्त बजेटबाट बन्न लागेका दुइटा खेल मैदान अलपत्र अवस्थामा परेका छन्। यसैगरी सिगास गाउँपालिकामा पनि दुइटा खेल मैदान अलपत्र परेका छन्। प्रदेश सरकार र स्थानीय सरकारको लगानीमा बन्ने भनिएका दुइटा खेल मैदान अलपत्र अवस्थामा रहेका छन्। सिगासमा यस वर्षको रनिङ शिल्ड अर्जुन माविको मैदानमा गराइएको थियो। यसैगरी डिलासनैनी गाउँपालिकामा १ करोड १० लाखभन्दा बढी रुपैयाँ खेल मैदानमा खर्च गरेर दुइटा खेल मैदान तयार भएका छन्। स्थानीय, प्रदेश र संघीय सरकारबाट गरी ९० लाख लागतमा पन्सेरा खेल मैदान सम्पन्न भएको छ भने २० लाख लगानीमा वडा नं ५ को हरिनगर खेल मैदान निर्माण सम्पन्न भएको छ। अन्य वडाहरूमा पनि खेल मैदान निर्माणको तयारी भइरहेको गाउँपालिका अध्यक्ष सन्तोषप्रकाश जोशीले जानकारी दिए। बैतडीका सबैजसो पालिकामा स्तरीय खेल मैदान नहुँदा खेलकुद प्रतियोगिता प्रभावित हुने गरेको छन्। खेल मैदान अभावकै कारण मापदण्डअनुसार खेलकुदका प्रतियोगिताहरू सञ्चालन गर्न नसकिएको जिल्ला खेलकुद विकास समितिको कार्यालय बैतडीका प्रमुख तर्कराज जोशीले जानकारी दिए। जिल्लाका सबै जसो पालिकामा खेल मैदान अभाव छ। सबै खाले दौडहरूसमेत सडकमा गर्नु परेको छ। कामचलाउ प्रतियोगिताहरू गरिरहेका छौं, प्रमुख जोशीले भने। जिल्लाका १० स्थानीय तहमा बन्न लागेका दर्जन बढी खेल मैदानमा करोडांै बजेट विनियोजन गरिएको भए पनि पूर्णता पाउन सकेको छैन। तीनै तहको सरकारको लगानीमा करोडौं बजेट बिनियोजन गरिएको भए पनि खेल मैदान तयार भएका छैनन्। आर्थिक वर्ष २०७४०७५ देखि निर्माण सुरु गरिएका खेल मैदानसमेत तयार भएका छैनन्। स्थानीय तहहरूले खेल मैदान निर्माणको सुरुवात गरेको भए पनि लामो समयसम्म पूर्णता दिन नसकेको जिल्ला खेलकुद विकास समितिका अध्यक्ष चमनकुमार भण्डारीले बताए। उनले भने, स्थानीय तहलाई बेलाबेला आग्रह गर्दै आएका छौं। खेल मैदान अझै पूर्णता पाउन सकेको छैन। पूर्वाधार बिना खेलकुदको विकास सम्भव छैन।"
स्टेफनलाई पोखरा म्याराथन उपाधि,"पोखरा : केन्याली धावक स्टेफन कोसगेईले १७औं संस्करणको पोखरा अन्तर्राष्ट्रिय म्याराथनको उपाधि जितेका छन्। नेपाल भूतपूर्व खेलाडी मञ्चको आयोजनामा भएको म्याराथनमा उनले निधारित ४२१९५ किमी दूरी दुई घण्टा २० मिनेट ०७ सेकेन्डमा पूरा गर्दै पाँच लाख नगद पुरस्कार जितेका हुन्। स्टेफन १६औं संस्करणका पनि उपाधि विजेता हुन्। दोस्रो स्थान पनि केन्याली धावकले नै हात पारे। जुलियस मोरियकीले दुई घण्टा २० मिनेट ३७ सेकेन्डमा दूरी पुरा गर्दै तीना लाख रुपैयाँ प्राप्त गरे। आर्मीका होलाल श्रेष्ठ तेस्रो भए। श्रेष्ठले दुई घण्टा २५ मिनेट १४ सेकेण्डमा निर्धारित दूरी पूरा गर्दै दुई लाख रुपैयाँ पाए। केन्याली धावक सिमिओन किप्लाले दुई घण्टा २९ मिनेट ३५ सेकेन्डका साथ सान्त्वना पुरस्कार ३० हजार रुपैयाँ पाए। पुलिसकी राजपुरालाई उपाधि पोखरामा शनिबार सम्पन्न महिलातर्फको हाफ म्याराथनको उपाधि नेपाल पुलिस क्लबकी राजपुरा पछाईले जितेकी छन्। उनले निर्धारित दूरी एक घण्टा २१ मिनेट ११ सेकेन्डमा पूरा गरिन्। एपीएफकी बृन्दा श्रेष्ठ दोस्रो भइन्। उनले निर्धारित दूरी एक घण्टा २६ मिनेट २८ सेकेन्डमा पूरा गरिन। आर्मीकी पूर्णलक्ष्मी न्यौपानेले निर्धारित दूरी एक घण्टा ३१ मिनेट चार सेकेन्डमा पूरा गर्दै तेस्रो स्थान हात पारिन्। हाफ म्याराथनका विजेताले एक लाख ५० हजार, दोस्रोले एक लाख र तेस्रो हुनेले ७५ हजार पुरस्कार पाए। १० किलोमिटरमा रावत पहिलो पोखरा म्याराथनअन्तर्गत १० किलोमिटर महिलातर्फको प्रतिस्पर्धामा एपीएफकी आशा रावत पहिलो भइन्। उनले निधारित दूरी ५० मिनेट १२३ सेकेन्डमा पूरा गरिन्। यसैगरी दोस्रो स्थान नेपाल पुलिसकी धाविका बृष्मा कुमाल भइन्। उनले निधारित दूरी ५० मिनेट २९६४ सेकेन्डमा पूरा गरिन। आर्मीकी कल्पना खड्काले निधारित दूरी ५१ मिनेट ०६७७ सकेकेन्डमा पूरा गर्दै तेस्रो भइन्। यस विधाका शीर्ष तीन स्थान हात पार्नेले क्रमशः ३०, २० र १५ हजार नगद पुरस्कार पाए। पुरुष तर्फ नेपाली सेनाका श्रेष्ठ प्रथम पुरुषतर्फको १० किलोमिट दौडमा आर्मीका सञ्जय श्रेष्ठले निधारित दूरी ३६ मिनेट २९९ सकेन्डमा पूरा गर्दै पहिलो भए। आर्मीकै सुवास कार्कीले निधारित दूरी ३६ मिनेट ५४९ सेकेन्डमा पूरा गरे। यसैगरी तेस्रो भएका पाँचथरका दीपक सुहाङले निर्धारित दूरी ३७ मिनेट ००८ सेकेन्डमा पूरा गरे।"
व्यापार मेलामा परम्परागत सामग्री प्रदर्शन (फोटो फिचर),"जनकपुरधाम : सधैं नेपाल प्रहरीको खेलमैदान र गाडी सिक्नेहरूको ताँती हुने जनकपुरधामको ऐतिहासिक तीरहुतिया गाछीमा हिजोआज पुग्दा फरक अनुभूति हुन्छ। प्रायः सुनसान रहने र यहाँ वरिपरिका मानिसहरूको क्रिकेट, फूटबल र कहिलेकाहीँ गाडी सिक्नेसिकाउने ठाउँमा अहिले जनकपुरधाम व्यापार मेला चलिरहेको छ। परम्परागत झल्को दिने मूलगेटबाट भित्र छिरेपछि दायातर्फ मेला आयोजक संस्था जनकपुरधाम उद्योग वाणिज्य संघले कृषि संग्रहालयमा कृषिसँग सम्बन्धित सामग्री प्रदर्शनमा राखिएको छ। संग्रहालयभित्र परम्परागत कृषि औजार, ठेकी, मदानी, हलो, फाली, लोटा, डाली, ढकिया, ढिकी, जाँतो, कोल्हु लगायतका परम्परागत लोपोन्मुख सामग्री राखेको छ। मेला हेर्न आएकी काठमाडौंकी सुष्मा भट्टले लोपोन्मुख सामग्री चिनाउनु नयाँ पुस्ताका लागि प्रेरणादायी भएको बताउँछिन्। कृषि कर्ममा आधारित र आधुनिकतामा आधारित सामग्रीहरूको समिश्रण एकै ठांउमा हेर्न पाउदा खुसी लागेको बताइन्। गाउँ ठाउँको झल्को पनि हुने, एकैपटक नयाँ आधुनिक र परम्परागत जीवन जीउन सिकाउने प्रेरणादायी मेला छ। उनले संग्राहलयमा देखिएका अधिकांश चिजको मैले नाम नै जानिन, गाउँघरमा हुँदा देखेका ढिकी जातो त चिनें तर अरू त हेर्दा निकै आश्चर्य र रमाइलो लागेको बताइन्। मेलाले जनकपुरधाम र आसपासको पर्यटन प्रवर्द्धन तथा तराई मधेश र यहाँको रितिसंस्कृतिलाई धेरै हदसम्म झल्काउने प्रयास गरिएको जनकपुर उद्योग वाणिज्य संघका अध्यक्ष जितेन्द्र महासेठले बताए। जनकपुरधाम व्यापार मेला ५ गतेदेखि सुरु भएर १४ गतेसम्म चल्ने अध्यक्ष महासेठले जानकारी दिए। उनले भने, जनकपुरधाम मेला नै मेलाको सहर हो, हरेक वर्ष यहाँ धार्मिक तथा सांस्कृतिक मेला लाग्छ तर हामीले विदेशीदेखि यहाँ एउटा उद्यमीले बनाएको सानो उद्योगसम्मलाई जोड्ने प्रयास गरेका छौं।"
अन्तरदेशीय विद्युत् व्यापार गर्न प्रसारण लाइन बनाइने,"काठमाडौं: नेपालभारत ऊर्जा सचिवस्तरीय संयुक्त निर्देशक समितिको दशौँ बैठकले अन्तरदेशीय विद्युत् व्यापारका लागि उच्च क्षमताका प्रसारण लाइन निर्माणलाई अगाडि बढाउने निर्णय गरेको छ । ऊर्जा, जलस्रोत तथा सिँचाइ मन्त्रालका सचिव दिनेशकुमार घिमिरे र भारत सरकारको विद्युत् मन्त्रालयका सचिव आलोक कुमारको सहअध्यक्षतामा शनिबार भारतको राजस्थानस्थित माउन्ट आबुमा सम्पन्न बैठकले यो निर्णय गरेको हो। बैठकमा शुक्रबार सम्पन्न दुई देशबीचका सहसचिवस्तरीय संयुक्त कार्यदलले ऊर्जा गरेको सिफारिसमाथि छलफल भएको थियो । विद्युत् उत्पादन, प्रसारण र व्यापारका लागि संयुक्त निर्देशक समितिको बैठक कोशेढुङ्गा भएको नेपाल विद्युत् प्राधिकरणका कार्यकारी निर्देशक कुलमान घिसिङले जानकारी दिए। बैठकमा सहभागी कार्यकारी निर्देशक घिसिङले नेपालले भारतको प्रसारण ग्रिडको प्रयोग गरी बङ्गलादेश विद्युत् निर्यातका लागि राखेको प्रस्तावलाई भारतले सकारात्मक रुपमा लिँदै निर्यात गरिने जलविद्युत् आयोजनाको नाम पठाएपछि आवश्यक सहमति दिने निर्णय भएको बताए। उनले भने, 'बङ्गलादेश विद्युत् निर्यात गर्ने आयोजनाको प्रस्ताव स्वीकृतिका लागि भारतको केन्द्रीय विद्युत् प्राधिकरण समक्ष बढाउने र प्राधिकरणले आवश्यक परीक्षण गरी भारत सरकाले जारी गरेको विद्युत् आयातनिर्यात (क्रस बोर्डर) निर्देशिकाको परिधिभित्र रहेर सहमति दिने निर्णय भएको छ।' 'इन्डियन इनर्जी एक्सचेन्ज लिमिटेड (आइएक्स)को डेअहेड बजारमा प्रतिस्पर्धामार्फत विद्युत् बिक्री गर्न अहिले हामीले एक वर्षको स्वीकृति पाउँदै आएकोमा यसलाई एक वर्षभन्दा बढाउन प्रस्ताव गरेका थियौँ यसलाई जाँच गरी पुनरावलोकन गर्ने र अन्य थप आयोजनाका विद्युत् निर्यातका लागि हामीले पेश गरेका प्रस्तावलाई प्रक्रिया पुर्याएर स्वीकृति दिने सहमति भएको छ साथै रियल टाइम मार्केटमा सहभागी हुन गरिएको प्रस्ताव परीक्षणको क्रममा रहेको भारतीय पक्षले जानकारी गराएको छ', उनले भने। कार्यकारी निर्देशक घिसिङले नेपालभारत अन्तरसरकारी सम्झौता आधारमा नेपालबाट दीर्घकालीन रुपमा विद्युत् निर्यातका लागि प्रस्ताव गरिएकोमा भारतीय पक्षले यसलाई सकारात्मक रुपमा लिँदै नेपालबाट प्रस्ताव प्राप्त गरेपछि जाँच गरी आवश्यक निर्णय लिइने बताए। बैठकले टनकपुरबाट नेपालले विद्युत् आयात मात्र गर्दै आएकोमा अब निर्यात पनि गर्न पाउने निर्णय गरेको छ । बैठकले टनकपुरमहेन्द्रनगर एक सय ३२ केभी सिङ्गल सर्किट प्रसारण लाइनबाट अप्रिलबाट जुनसम्म ७० मेगावाट र जुलाइबाट मार्चसम्म ८० मेगावाट विद्युत् दुवैतर्फ प्रवाह गर्न सहमति दिएको छ ।"
नेपालभारत ऊर्जासचिवस्तरीय बैठक सम्पन्न,"काठमाडौं : नेपालभारत ऊर्जासचिवस्तरीय (जेएससी) बैठक शनिबार अबेर भारतमा सम्पन्न भएको छ। भारतमा चलेको बैठकमा थप विद्युत् निर्यातदेखि अन्तरदेशीय प्रसारणलाइन कार्यान्वयन तथा निर्माणका सन्दर्भमा छलफल भएको थियो। पूर्वपश्चिम जोड्ने न्यू बुटवलगोरखपुर ४ सय केभी प्रसारणलाइनलाई कार्यान्वयन लैजाने सम्बन्धमा सम्झौता भएको छ। बैठकले उक्त प्रसारणलाइनको इम्प्लिमेन्टेसन एन्ड ट्रान्समिसन सर्भिस सम्झौता गरेको बैठकमा सहभागी ऊर्जा मन्त्रालयका प्रवक्ता मधुप्रसाद भेटुवालले बताए। बैठकले २ सय मेगावाट थप बिजुली निर्यातका लागि दुई देशका प्राविधिक सहसचिवस्तरीय ज्वाइन्ट टेक्निकल टिम (जेटीटी)लाई निर्देशन दिएको छ। आउँदो वर्षायामबाट थप बिजुली निर्यात गर्ने गरी उक्त कमिटीले काम अघि बढाउने भएको छ। हाल भारतले ४५२६ मेगावाट बिजुली निर्यातका लागि सहमति दिएको छ। साथै १३२ केभी तथा सोभन्दा तलका प्रसारणलाइनबाट पनि बिजुली निर्यात गर्न सक्ने गरी संयन्त्र बनाउने सम्बन्धमा पनि सहमति भएको प्रवक्ता भेटुवालले बताए। अहिले बिहारबाट एक्सेन्ज मार्केटमा विद्युत् किनबेच भइरहेको छ। टनकपुर प्रसारणलाइनबाट २ सय मेगावाटसम्म निर्यात गर्न सक्ने गरी अध्ययन गर्ने सम्बन्धमा पनि बैठकमा सहमति भएको छ। करिब ७० मेगावाट बिजुली त्यहाँबाट आयात हुँदै आइरहेको छ। तत्काललाई ७० देखि ८० मेगावाट बिजुली टनपुरबाट निर्यात गर्न सक्नेमा पनि समझदारी भएको भेटुवालले बताए। ४ सय केभीका इनरुवापूर्णिमासम्म र दुधुधाराबरेलीसम्म प्रसारणलाइन निर्माण सम्बन्धमा सहमति भएको छ। निर्माणाधीन ठूला आयोजनाका बारेमा पनि छलफल भएको थियो। भारतले नै निर्माण गरिरहेको अरुण३ जलविद्युत् आयोजनाको प्रगति र समस्याका सम्बन्धमा छलफल हुनका साथै यसै आयोजनाका लागि निर्माणाधीन ढल्केबरसीतामणिबाट प्रसारणलाइनबाट विद्युत् आयातनिर्यातका सम्बन्धमा छलफल भएको थियो। उक्त बैठकको नेतृत्वमा सचिव दिनेश घिमिरे तथा भारतीय समकक्षी आलोक कुमारले गरेका थिए। बैठकमा नेपालका तर्फबाट ऊर्जा मन्त्रालय, नेपाल विद्युत् प्राधिकरण, विद्युत् विकास विभागलगायतको सहभागिता थियो।"
ब्रोकरलाई शाखा खोल्न सहज,"काठमाडौं : नेपाल धितोपत्र बोर्डले धितोपत्र दलाल व्यवसायी (ब्रोकर)लाई नयाँ शाखा खोल्न सहज बनाइदिएको छ। बोर्डले निर्देशिका जारी गर्दै १५ दिनभित्रै स्वीकृति पाउने व्यवस्था गरेको हो। ब्रोकर कम्पनीहरूले आवेदन दिएको १५ दिनभित्रै शाखा कार्यालयका लागि अनुमति पाउनेछन्। यस अघिसम्म ब्रोकरले बोर्डमा आवेदन दिएर स्वीकृतिको प्रक्रियामा महिनौं कुर्नुपर्ने बाध्यता थियो। नयाँ व्यवस्थाअनुसार ब्रोकर कम्पनीले दिएको निवेदनउपर बोर्डले १५ दिनभित्रै जाँचबुझ गरेर स्वीकृति दिनेछ। तर, नयाँ शाखा खोलेर कार्यालय सञ्चालन गर्नु पूर्वबोर्डमा जानकारी गराउन अनिवार्य छ। सञ्चालनमा आएका शाखा बोर्डले आवश्यक ठानेमा निरीक्षण गर्ने छ। निरीक्षणको क्रममा तोकिएका मापदण्ड पूरा नगरेका, कारोबार गर्न नसक्ने शाखा कार्यालयको स्वीकृति बोर्डले रद्द गर्ने पनि निर्देशिकामा उल्लेख गरिएको छ। बोर्डका अध्यक्ष रमेश हमालले अनुमति पाउन वर्षौं समय लाग्ने गरेकामा नयाँ निर्देशिका जारी भएसँगै सजिलो र छिटो हुने बताए। अध्यक्ष हमालले कम्तीमा डेढ करोड रुपैयाँ चुक्तापुँजी भएको ब्रोकरले एउटा शाखा खोल्न पाउने व्यवस्था गरिएको बताए। ब्रोकर कम्पनीले शाखा विस्तार गर्दा प्रतिशाखा १ करोड ५० लाख रुपैयाँका दरले चुक्ता पुँजी कायम गर्नुपर्छ। ४ करोड ५० लाख रुपैयाँ चुक्तापुँजी भएको एउटा ब्रोकरले एउटा मुख्य कार्यालय र ३ शाखा राख्न पाउने व्यवस्था गरेका छौं, अध्यक्ष हमालले अन्नपूर्ण पोस्ट्सँग भने। हालसम्म शाखा विस्तार गरेका ब्रोकर व्यवसायीले पनि प्रतिशाखा यही दरमा चुक्तापुँजी पुयाउनुपर्ने छ। पुँजी कायम गर्न ६ महिनाको समय दिइएको छ। यसअघि बोर्डले धितोपत्र दलाल, धितोपत्र व्यापारी तथा बजार निर्माता नियमावली, २०६४ लाई संशोधन गर्दै ब्रोकरको न्यूनतम चुक्तापुँजी २० करोड रुपैयाँ कायम गरेको थियो। उनीहरूलाई यो पुँजी पुयाउन २०८२ असारसम्मको समयसीमा तोकिएको छ।तर, शाखा खोल्न चाहने ब्रोकरले भने ६ महिनाभित्र शाखाअनुसारको पुँजी कायम गर्न अनिवार्य छ। स्टक ब्रोकर्स एसोसिएसन अफ नेपालका अध्यक्ष धर्मराज सापकोटाले एउटा शाखा खोल्न डेढ करोड रुपैयाँ पुँजी आवश्यक रहने व्यवस्था भएको स्पष्ट पारे। न्यूनतम २० करोडमा पुँजी थप्नुपर्ने होइन, उनले भने, २० करोड चुक्तापुँजी भएको कम्पनीले १३ शाखा खोल्न पाइने छ। सापकोटाले २० करोड रुपैयाँ चुक्तापुँजी नेपाली ब्रोकरको कार्यक्षेत्र र क्षमताभन्दा बढी रहेको बताए। टी प्लस टु मा काम गर्न यत्तिको पुँजी आवश्यक छैन, उनले थपे, शाखा विस्तारसम्बन्धी निर्देशिकाको केही व्यवस्था पुँजीबजारको पहुँच विस्तारमा बाधा पुग्ने प्रकृतिको छ। उनले यसका बारेमा छलफल र परिमार्जन हुन जरुरी रहेको जनाए। बोर्डले धितोपत्र दलाल व्यवसायीले शाखा कार्यालय खोल्नेसम्बन्धी निर्देशिका, २०७९ जारी गरेको हो। ब्रोकर कम्पनीको शाखा खोल्ने प्रक्रियालाई छिटो, छरितो र सहज बनाउन निर्देशिका जारी गरेको बोर्डले जनाएको छ।निर्देशिकाले ब्रोकर व्यवसायमा हुने वित्तीय जोखिमको न्यूनीकरण गर्ने बोर्डले अपेक्षा गरेको छ। निर्देशिका अनुसार ब्रोकरले मुख्य कार्यालय रहेको जिल्लामा शाखा कार्यालय खोल्ने भने पाउने छैनन्। त्यस्तै, काठमाडौं उपत्यका बाहिर कम्तीमा तीन शाखा खोलेपछि मात्र उपत्यकामा खोल्न पाइने व्यवस्था गरिएको छ। ब्रोकर कम्पनीले एक पटकमा एउटा मात्र शाखा खोल्नका लागि बोर्डमा निवेदन दिनुपर्नेछ। शाखा कार्यालय खोल्न अनुमति पाएको तीन महिनाभित्र कार्यालय सञ्चालनमा ल्याइसक्नुपर्नेछ। सम्पत्ति शुद्धीकरणसम्बन्धी प्रचलित कानुनबमोजिम सजाय पाएका ब्रोकर कम्पनीले भने त्यस्तो सजाय पाएको एक वर्षसम्म शाखा बिस्तार गर्न पाउने छैनन्। त्यस्तै, शाखा खोल्न स्वीकृति पाए पनि कार्यालय नखोली स्वीकृति रद्द भएमा सो मितिले एक वर्षसम्म अर्को शाखा खोल्न नपाउने व्यवस्था गरिएको छ। धितोपत्रको प्राथमिक बजार देशका सबै जिल्लामा पुगिसकेकाले दोस्रो बजारको पहुँचलाई विस्तार गर्न आवश्यक देखिएकाले उक्त निर्देशिका लागू गरिएको बोर्डले जनाएको छ। हाल धितोपत्र बोर्डबाट ५० कम्पनीले ब्रोकरका रूपमा लाइसेन्स लिएर कारोबार गरिरहेका छन्। शाखा कार्यालय खोल्ने ब्रोकर कम्पनीको नेटवर्थ चुक्ता पुँजीभन्दा बढी हुनुपर्नेछ।"

शीर्षक,विवरण
दलितको खस्कँदो प्रतिनिधित्व,"दलित आन्दोलनलाई सफलतामा पुर्याएर मात्रै संविधान संशोधनमार्फत निर्वाचन प्रणालीमा परिवर्तन गरी प्रतिनिधिसभा र प्रदेशसभामा दलित समुदायको समानुपातिक प्रतिनिधित्व सुनिश्चित गर्न सकिन्छ। संसद्मा दलितको प्रतिनिधित्व निरन्तर घट्दो छ। तर दलित मुक्तिको कुरा, उनीहरूका लागि परिवर्तन र सुधारका कुरा गर्ने दलका लागि कुनै टाउको दुखाइ भएको छैन। संसद्मा दलितको प्रतिनिधित्व २०४८ साल सरह नै प्रत्यक्षमा (एक जना) मा झर्दा पनि नेताहरूलाई निर्वाचन प्रणालीका समस्या र राजनीतिक दलका असमावेशी प्रवृत्ति चिन्ताको विषय भएको छैन। पहिलो संविधानसभामा ५० जना दलित पुग्न सफल भएका थिए। त्यतिबेला माओवादीले समानुपातिक समावेशिताको मुद्दालाई प्राथमिकतामा राख्दै सात जना प्रत्यक्षबाट जिताएको थियो। अरू पार्टीले पनि सहभागितामा ध्यान दिएका थिए। दोस्रो संविधानसभामा त्यो संख्या ४१ मा झर्यो। २०७४ सालको निर्वाचनमा प्रतिनिधित्वको संख्या स्वाट्टै झरी प्रत्यक्षमा तीन जनासहित १९ जनामा सीमित हुन पुग्यो। यसपटक एक जना प्रत्यक्षसहित १६ जना दलितको सहभागितामा खुम्चिएको छ। यसबाट दलहरूमा झ्यांगिएको असमावेशी चरित्रलाई उजागर गरेको छ। पटकपटकको निर्वाचनमा देखिएको छ, नेपालका राजनीतिक दलहरूले समानुपातिक समावेशी सिद्धान्त संगठनभित्र लागू गर्ने, निर्वाचनमा टिकट दिने वा सत्तामा सहभागिता गराउनेजस्ता कार्यलाई प्राथमिकतामा राखेका छैनन्। दलित समुदायसम्बन्धी दलको नीति, विधि र व्यवहार पनि उपेक्षित, बहिस्कृत र प्राथमिकताविहीन खालको छ। त्यसको गहिरो र ज्वलन्त प्रभावका कारण यस पटकको निर्वाचन परिणाममा दलित समुदायको प्रतिनिधिसभामा नाजुक प्रतिनिधित्व रहन गयो। नेपालका दलहरू के दलितविहीन ढंगले चल्न सक्छन् ? करिब ७० लाखको जनसंख्यामा रहेका दलितका मुद्दालाई बेवास्ता गरेर अघि बढ्न सम्भव छ ? दलितहरू सधैं जसोजसो बाहुन बाजे, उसैउसै स्वाहा भनेजस्तो गरी सधैं आफ्नो समुदायमाथिको अपमान सहेर पार्टीहरूको भोट बैंक भएर बसिराख्छन् ? यस्ता प्रश्न पार्टीहरू र स्वयं दलित आन्दोलनको नेतृत्व गर्नेहरूमाथि पनि उब्जिएका छन्। दलित विरोधी सामन्तवादी मानसिकता नेपाली समाज सामन्तवादी संस्कारसंस्कृतिको प्रभाव काफी मात्रामा कायम छ। यो संस्कृतिले दलित र श्रमजीवी समुदायलाई अमान्छेको रूपमा लिँदै अमानवीय व्यवहार गर्दै आएको छ। दलित समुदायलाई जतिसुकै सक्षम र क्षमतावान् भए पनि असाध्यै तुच्छ सम्झेर असभ्य र विभेदकारी दुव्र्यवहार गर्ने गरिन्छ। दलभित्र पनि दलित नेतालाई घरमा काम गर्ने कामदारलाई जस्तै वा बालीघरेलाई जस्तै तल्लो स्तरको व्यवहार गर्ने प्रचलन अझै छ। यही मानसिकताले दलितसम्बन्धी दलहरूको नीति आरक्षण, प्रगतिशील आरक्षण र विशेषाधिकार भए पनि यस निर्वाचनमा टिकट दिने बेलामा दलित विरोधी सामन्तवादी मानसिकताले काम गरेको रामैसँग उजागर भयो। निर्वाचनमा दलित समुदायका नेतालाई जनताले भोट दिँदैनन् भन्ने मानसिकता राखेर पार्टी र आन्दोलनमा स्थापित नेतालाई टिकट नदिनु रूढ वैचारिक दरिद्रताको पराकाष्ठा हो। पहिलो संविधानसभाको निर्वाचनमा सात जना दलित नेताले प्रत्यक्ष चुनाव जितेका थिए। यसपटक एकजनालाई टिकट दिइएकोमा छविलाल विश्वकर्माले चुनाव जिते। यसले पनि पुष्टि गर्दछ, दलहरू र शीर्षस्थ नेताहरू दलित मुद्दामा पछिल्लो चरणमा बेवास्ता गर्दैछन्। यो चिन्तन पनि सबैजसो नेतृत्वमा रहेको ब्राह्मणवादकै उपज हो। यो परिणामले दलित आन्दोलन हाँक्दै आएका दलित नेताहरूले आआफ्नो पार्टीमा गम्भीर ढंगले छलफल अघि बढाउनु पर्ने टड्कारो आवश्यकता देखिएको छ। संवैधानिक र कानुनी प्रावधानको अभाव निर्वाचन आयोग पनि महिलाबारे बोल्छ, तर दलितको प्रतिनिधित्वबारे चुँसम्म पनि बोल्दैन। संविधानमा महिला प्रतिनिधित्वको सबालमा संघीय संसद्मा कुलमा ३३ प्रतिशत अनिवार्य प्रतिनिधित्व हुनुपर्ने व्यवस्था छ। तर, दलित समुदायको सवालमा त्यस्तो व्यवस्था छैन। जबकि समाजमा दलितमाथिको अत्याचार र विभेद व्यापक छ, राज्यसत्तामा प्रतिनिधित्व नगन्य छ। पछिल्लो चरणमा १० वर्षको जनयुद्ध र २०६२०६३ को जनआन्दोलनपछि बल्ल सहभागिता बढ्न थालेको हो। संवैधानिक र कानुनी प्रावधानको अभावमा उत्पीडित समुदायको प्रतिनिधित्व राज्यका विभिन्न संरचनामा अनिवार्य प्रतिनिधित्व हुँदो रहेनछ। इतिहासको एउटा कालखण्डमा क्रान्तिकारी बनेका दलहरू सधैं क्रान्तिकारी नबन्ने नजिर पनि छँदैछ। महिलाहरूको ३३ प्रतिशतको प्रतिनिधित्व गर्ने संवैधानिक व्यवस्था र स्थानीय तहमा एक जना दलित महिला अनिवार्य उम्मेदवार सबै दलले दिने कानुनी व्यवस्थाका कारण सत्तामा महिला र दलित महिलाको उपस्थिति सम्भव भयो। तसर्थ, दलित समुदायको सन्दर्भमा पनि संविधानको प्रस्तावनाको मूल मर्मअनुरूप नै संघ र प्रदेशसभामा समानुपातिक प्रतिनिधित्व अनिवार्य हुने गरी संवैधानिक र कानुनी व्यवस्थाको आवश्यकता छ। यसको अभावमा प्रतिनिधिसभा र प्रदेशसभामा दलितहरूको प्रतिनिधित्व नाजुक हुन पुगेको हो। यसमा दलित आन्दोलनकारी शक्ति र पार्टीहरू गम्भीर भएर यसको सम्बोधनमा लाग्न जरुरी छ। समावेशीकरणको अन्तर्राष्ट्रिय अनुभव भारतमा स्वतन्त्रतापछि सन् १९५० मा बनेको संविधान र त्यसपछिका संशोधनमार्फत दलित समुदायलाई अनुसूचित जातिका रूपमा सूचीकृत गर्दै मुख्यतः राजनीति, शिक्षा, रोजगारीलगायतका क्षेत्रमा आरक्षणको व्यवस्था गरिएको हो। सोही व्यवस्थाअनुसार ५४३ सिटको लोकसभामा ८२ जना दलित समुदायका प्रतिनिधि हुन्छन्। सन् १९९४ मा स्वतन्त्र भएको दक्षिण अफ्रिकामा नेल्सन मण्डेला निर्वाचित भएपछि संसद्ले राष्ट्र पुनर्निर्माण र विकास कार्यक्रमसम्बन्धी श्वेतपत्र पारित गर्यो। सो सरकारी राजपत्रमा सार्वजनिक सेवामा बृहत् प्रतिनिधित्वका लागि सकारात्मक उपायको व्यवस्था गरियो। यसले जातीय विभेद, लैंगिक असमानता र सबै प्रकारका असमानताको उन्मूलन गर्ने नीतिगत व्यवस्था गरी सबै तहका सरकारद्वारा लागू गरियो। यही सकारात्मक उपायको दु्रतमार्ग विधि निकै प्रभावकारी देखियो। सन् १९९५ मा सार्वजनिक सेवामा जम्मा १५ प्रतिशत काला जातिको उपस्थिति थियो भने सन् १९९९ सम्ममा पुग्दा कालाहरू ४० प्रतिशत र महिला २७ प्रतिशत पुगे। यसबाट लामो समयदेखि शासनसत्ता र शक्तिको पहुँचबाट बञ्चित गरिएका उत्पीडित समुदायलाई विशेष नीतिको अवलम्बन गरेर मात्रै राज्यसत्ताका समग्र क्षेत्रमा विकास गराउन सकिन्छ भन्ने पुष्टि हुन्छ। नेपालमा पनि दलित समुदायको सवालमा यस्तै संवैधानिक र कानूनी व्यवस्था गरिनु पर्छ। निर्वाचन प्रणालीमा परिवर्तन नेपालमा अवलम्बन गरिएको निर्वाचन प्रणालीले लामो समयदेखि शासनसत्ताबाट वञ्चित गरिएका उत्पीडित समुदायको प्रतिनिधित्वको सुनिश्चित गर्न सकेको छैन। अर्कोतर्फ यो प्रणाली असाध्यै महँगो र विकृतिपूर्ण पनि रहेको छ। त्यसकारण निर्वाचन प्रणालीमा परिवर्तनको आवश्यकता छ। दलित समुदायको जनसंख्या १३८ प्रतिशत भए पनि अहिले प्रतिनिधिसभामा ६ प्रतिशत मात्रै सहभागिता भएको छ। यसो हुनुको कारण दलित सहभागिताबारे दलहरूको उदासीनता र बेवास्ता त हो नै, निर्वाचन प्रणाली र संवैधानिक तथा कानुनी व्यवस्थाको अभाव पनि हो। त्यसैले दलित समुदायको समानुपातिक सहभागिताको सवालमा तीनवटा विकल्पमा जानु पर्छ। पहिलो, अहिले अँगालिएको मिश्रित निर्वाचन प्रणालीको सट्टामा पूर्ण समानुपातिक निर्वाचन प्रणालीमा जानु पर्छ। यसबाट सबै उत्पीडित समुदायको समानुपातिक प्रतिनिधित्व हुन जान्छ। दोस्रो, मिश्रित निर्वाचन प्रणाली नै अँगाल्ने हो भने पनि दलित र महिलाको लागि अलग निर्वाचन क्षेत्र निर्धारण गरिनुपर्छ। यसबाट महिलामहिला र दलितदलितबीच प्रतिस्पर्धा भई अनिवार्य प्रतिनिधित्व हुन जान्छ। तेस्रो, दलित समुदायको जनसंख्याको आधारमा प्रत्यक्ष निर्वाचनमा यो समुदायका प्रतिनिधित्व हुन सकेन भने क्षतिपूर्तिको सिद्धान्त लागू गर्नुपर्छ। यस सिद्धान्तअनुसार कुलमा दलितको जति जनसंख्या छ, त्यति नै प्रतिनिधित्व महिलाको ३३ प्रतिशतको सुनिश्चित गरेजस्तै संवैधानिक रूपमा नै सुनिश्चित हुने व्यवस्था हुन्छ। यसरी मात्रै संघीय संसद् र प्रदेशसभामा दलित समुदायको समानुपातिक प्रतिनिधित्व हुन जान्छ। प्रतिनिधिसभा र प्रदेशसभामा दलितको समानुपातिक प्रतिनिधित्वका लागि यी विकल्प प्राप्त गर्न संविधान संशोधन अपरिहार्य हुन्छ। यसको लागि दलित आन्दोलनलाई एकताबद्ध ढंगले व्यवस्थित गर्दै राज्यसत्ताका सञ्चालक र शीर्षस्थ नेताहरूसँग वार्ता र छलफल गर्दै आन्दोलनलाई घनिभूत र निर्णायक बनाउनु पर्छ। यसको लागि दलित आन्दोलनले निम्न कार्यदिशा अपनाउनुु पर्छ। एक, विभिन्न राजनीतिक दलित संगठन, पार्टीका केन्द्रीय जिम्मेवारीमा रहेका दलित नेता, दलित नागरिक समाज र व्यक्तिव्यक्तित्वको संयुक्त राष्ट्रिय भेलाद्वारा मुद्दाको निक्र्योल र एकरूपता कायम गरी साझा सहमति निर्माण गर्ने। दुई, पार्टीहरूमा र सांसदहरूका बीचमा दलित अधिकारका दृष्टिमा संविधान संशोधनको औचित्यबारे भेटघाट, छलफल र लबिङ गर्ने। तीन, देशव्यापीरूपमा निर्णायक दलित आन्दोलनको उद्घोष गरी त्यसलाई व्यवस्थित गर्ने र जस्तोसुकै मूल्य चुकाएर भए पनि निर्णायक बिन्दुमा पुर्याउने। चार, सरकारसँग वार्ता र संवादलाई पनि आन्दोलनको रफ्तारसँगै अघि बढाउने। पाँच, उत्पीडित समुदायका सबै मोर्चा र संगठनलाई पनि सहकार्य गर्दै यस आन्दोलनसँग जोड्ने। यसरी दलित आन्दोलनलाई सफलतामा पुर्याएर मात्रै संविधान संशोधनमार्फत निर्वाचन प्रणालीमा परिवर्तन गरी प्रतिनिधिसभा र प्रदेशसभामा दलित समुदायको समानुपातिक प्रतिनिधित्व सुनिश्चित गर्न सकिन्छ। रम्तेल, संविधानसभाका सदस्य तथा माओवादी केन्द्रका केन्द्रीय सदस्य हुन् ।"
प्रिन्स र रसिला क्वार्टरफाइनलमा,"विराटनगर : नेपाल पुलिस क्लबका प्रिन्स दाहाल र त्रिभुवन आर्मी क्लबकी रसिला महर्जन विराटनगरमा जारी १२औं पुष्पलाल स्मृति ब्याडमिन्टन प्रतियोगिताको क्वार्टरफाइनलमा प्रवेश गरेका छन्। पुरुष एकलको खेलमा पुलिसकै जीवन आचार्यलाई २१९, २११४ ले पराजित गर्दै प्रिन्सले अन्तिम आठमा स्थान बनाएका हुन्। उनलेले आफ्नो समूहको तीन वटै खेलमा जित हासिल गरेका छन्। सोही समूहबाट कास्कीका विधान अधिकारी पनि क्वार्टरफाइनल पुगेका छन्। विधानले एक जित र एक वकओभर पाउँदै अन्तिम आठमा पुगेका हुन्। पुलिसका विष्णु कटुवालले पनि अन्तिम आठमा स्थान बनाए। उनले आर्मीका रुकेश महर्जनलाई १९२१, २११६, २१५ ले पराजित गरे। यस समूहबाट रुकेश महर्जनले पनि अन्तिम आठमा स्थान सुरक्षित गरे। यसैगरी एपीएफका क्षितिज खनाल र देवराज रानाले पनि क्वार्टरफाइनलमा स्थान सुरक्षित गरे। यस्तै आर्मीका प्रफुल महर्जन पुलिसका सुनिल जोशी अन्तिम आठमा पुगे। क्वार्टरफाइनलमा विष्णुले देवराज, प्रफुलले विधान, रुकेशले क्षितिज र सुनिलले प्रिन्ससँग सेमिफाइनल प्रवेशका लागि प्रतिस्पर्धा गर्ने छन्। महिलातर्फ रसिला र पुलिसकी नीता लम्सालसँगै आर्मीकी अमिता गिरी, एपीएफकी शोभा गौचन, आर्मीकी अनुमाया राई, एपीएफकी सुनयना मुखिया, एपीएफकी जेशिका गुरुङ र आर्मीकी प्रार्थना देउवाले पनि अन्तिम आठमा पुगे। बुधबार सम्पन्न खेलमा रसिलाले पुलिसकी नीतालाई २११४, २३२१, आर्मीकी अमिता गिरीले एपीएफकी शोभा गौचनलाई १३२१, २११५, २११५, आर्मीकै अनुमायाले एपीएफकी सुनयना मुखियालाई २११९, २१७ र एपीएफकी जेशिका गुरुङले आर्मीकी प्रार्थना देउवालाई २११०, २२२० ले पराजित गरे।"
नेपालले शुक्रबार स्कटल्याण्डसँग खेल्ने,काठमाडौं : आइसिसी (अन्तर्राष्ट्रिय क्रिकेट परिषद्) विश्वकप क्रिकेट लिग २ अन्तर्गत त्रिकोणात्मक एकदिवसीय शृङ्खलाअन्तर्गत नेपालले शुक्रबार स्कटल्याण्डसँग खेल्ने भएको छ । कीर्तिपुरस्थित त्रिवि मैदानमा भोलि हुने खेलमा घरेलु टोली नेपालले स्कटल्याण्डलाई पराजित गर्ने सोचका साथ मैदानमा उत्रनेछ । यसो त आइसिसी क्रिकेट विश्वकप लिग २ को विजेता बनिसकेको स्कटल्याण्डलाई हराउन नेपाललाई त्यति सहज भने हुने छैन । कीर्तिपुर खेल मैदानमा बुधबार भएको खेलमा स्कटल्याण्डले नामिबियालाई १० विकेटको फराकिलो अन्तरले पराजित गर्दै लिग २ को विजेता बनेको थियो । स्कटल्याण्ड आफ्नो ३ खेल बाँकी छँदै विजेता बन्न सफल भएको हो । यसअघि यही फागुन २ गते भएको नामिबियाविरुद्धको पहिलो खेलमा नेपालले ऐतिहासिक सफलता हासिल गरेको थियो । यसकारण पनि स्कटल्याण्डलाई पराजित गर्ने नेपालको लक्ष्य रहेको छ । नेपाली क्रिकेट टोलीका मुख्य प्रशिक्षक मोन्टी देशाईंको प्रशिक्षणमा नेपाललले पहिलो पटक नामिबियालाई हराएको थियो । नेपालले नामिबियामाथि दुई विकेटले पराजित गर्दै एतिहासिक सफलता हासिल गरेको हो । लिग २ को शीर्ष स्थानमा रहेको स्कटल्याण्ड ३३ खेलमा २३ मा जित र आठ खेलमा हार बेहोरेको छ । स्कटल्याड ४८ अङ्कका साथ शिर्ष स्थानम छ । स्कटल्यान्डले अब नेपालसँग दुई र नामिबियासँग एक गरी कूल तीन खेल खेल्न बाँकी छ । बाँकी सबै खेलमा पराजित भए पनि स्कटल्यान्ड शीर्षस्थानमा रहनेछ । उसलाई अब कुनै पनि टोलीले पछि पार्न सक्दैनन् । त्यस्तै लिग२ मा नेपालले अब ११ खेल्न बाँकी छ । २५ खेलमा नौ मा जित र १४ खेलमा मा हार बेहोरेको नेपाल २० अङ्कसहित अङ्क तालिकाको छैटौँ स्थानमा छ । एकदिवशीय मान्यता पाएका विभिन्न सात एशोसिएट राष्ट सहभागी लिग २ मा एउटा टोलीले ३६ खेल खेल्नेछन् । नेपालाई एकदिवशीय मान्यता बनाई रहन पनि अबका बाँकी खेल जित्नैपर्ने दबाब छ । नेपालले सन् २०१८ को मार्चमा भएको एक दिवशीय विश्वकप छनोट प्लेअफमा पपुवा न्यूगिनीलाई पराजित गरी पहिलोपल्ट एकदिवसीय अन्तर्राष्ट्रिय मान्यता पाएको थियो । नेपालको त्यो एकदिवशीय मान्यता आगामी जुलाइसम्म मात्र रहनेछ । एकदिवसीय मान्याता पाउनलाई पनि नेपालललाई बाँकी खेल जित्नै पर्ने दबाब छ । एकदिवसीय मान्यता पाउन लिग २ मा नेपाल शीर्ष पाँचभित्र अटाउनुपर्नेछ । यसैगरी लिग २ मा ओमान ३६ खेलमा २१ मा जित र १३ मा हारसहित ४४ अङ्कका साथ दोस्रो स्थानमा छ । नामिबिया ३२ खेलमा १८ मा जित र १३ मा हारका साथ ३७ अङ्कका साथ तेस्रो स्थानमा छ । अमेरिका ३६ खेलमा १६ मा जित र १७ मा हारसहित ३५ अङ्कका साथ चौथो स्थानमा छ । युएई २६ खेलमा १२ मा जित र ११ मा हारसहित २७ अङ्कका साथ पाँचौँ स्थानमा छ । पपुवा न्यूगिनी २८ खेलमा २ मा जित र २५ मा हारसहित ५ अङ्क जोड्दै अन्तिम स्थानमा छ । रासस
एसियन गेम्स फन रन शुक्रबार,"नेपाल ओलम्पिक कमिटी (एनओसी)को आयोजनामा ओलम्पिक काउन्सिल अफ एसिया (ओसीए)को कार्यक्रमअन्तर्गत फन रन हुन लागेको बिहीबार आयोजित पत्रकार सम्मेलनमा जानकारी दिइएको थियो। काठमाडौं : एसियन गेम्सको १९औं संस्करणको प्रचारप्रसार स्वप एसियन गेम्स फन रन शुक्रबार पाटन दरबार स्क्वायरमा हुने भएको छ। नेपाल ओलम्पिक कमिटी (एनओसी)को आयोजनामा ओलम्पिक काउन्सिल अफ एसिया (ओसीए)को कार्यक्रमअन्तर्गत फन रन हुन लागेको बिहीबार आयोजित पत्रकार सम्मेलनमा जानकारी दिइएको थियो। नेपाल ओलम्पिकले यसअघि सन् २०१८ मा पनि फन रनको आयोजना गरेको थियो। १९औं संस्करण सुरू हुन करिब सात महिना बाँकी रहँदा दोस्रो पटक नेपालमा फन रन हुन लागेको एनओसीले बताएको छ। पाटन दरबार स्क्वायरबाट बिहान सात बजे सुरू भएको दौड बहाल, पुल्चोक, कृष्ण गल्ली, पाटन ढोका, अशोक हल्ला र भीमसेन मन्दिर हुँदै सुरु भएकै स्थानमा आएर समापन हुने एनओसीले जानकारी दियो। कोभिड १९ को महामारीका कारण कारण एसियन गेम्स एक वर्ष पछाडि धकेलिएर आगाम सेप्टेम्बरअक्टोबरमा चीनको ह्वाङ्जाओ सहरमा हुनेछ। नेपाललगायत अन्य एसियाली मुलुकले पनि महाद्वीप स्तरीय प्रतियोगिताको प्रचार प्रसारका लागि यस्तै दौडको आयोजना गर्ने र केही मुलुकले आयोजना गरिसकेको प्रेस विज्ञप्तिमा उल्लेख छ। शुक्रबार हुने दौडमा विद्यार्थी, सञ्चारकर्मी, खेल संघसंस्थाका प्रतिनिधि गरी ६ सयभन्दा धेरै सहभागी हुने अपेक्ष रहेको आयोजकले बताएको छ। दौडमा ह्वाङ्जाओ एसियन गेम्सको आयोजनक समितिका प्रतिनिधिहरूसँगै नेपालका लागि चीनियाँ राजदूत चिन सोङको पनि पनि सहभागिता रहने एनओसीले बताएको छ। एसियन गेम्समा ५६ वटा खेल स्थलमा प्रतियोगिता हुनेछन् भने ३१ वटा अभ्यास स्थलको एसियन गेम्स भिलेज र सब भिलेजमा तयार भइसकेको विज्ञप्तिमा उल्लेख छ। एसियन गेम्समा ४० खेल, ६१ विधा र चार सय ८३ इभेन्टमा प्रतिस्पर्धा हुनेछ भने प्रतियोगिता सफलतापूर्वक आयोजनाका लागि ३८ हजार स्वयंसेवक परिचालित हुनेछन्।"
पुष्पलाल स्मृति ब्याडमिन्टनमा पविन र प्रनिश क्वाटरफाइनलमा,"विराटनगर : त्रिभुवन आर्मी क्लबका पविन लिनथेप र एपिएफका प्रनिश सिंह ठकुरी विराटनगरमा जारी लिनिङ १२ औं पुष्पलाल स्मृति राष्ट्रिय बरियता ब्याडमिन्टन प्रतियोगिता २०२३ को क्वाटरफाइनलमा प्रवेश गरेका छन्। नेपाल खेलकुद महासंघ अन्तर्गतको राष्ट्रिय ब्याडमिन्टन संघ, नेपालको आयोजनामा भएको प्रतियोगितामा शिर्ष १६ बरियता बाहेकको पुरुष एकल तर्फ पविनले एपिएफका सुमन लिम्बुलाई २११४, २१११ र प्रनिशले आर्मीका सुनिल कार्कीलाई २११०, २११० ले पराजित गर्दै अन्तिम ८ मा स्थान बनाएका हुन्। आर्मीका हिमाल चन्दले झापाका नविन सिलवाललाई २११२, २११६, एपिएफका अमन महर्जनले दाङका सनौला रैनीलाई २११४, २११२, मोरङका बिवेक चौधरीले पाँचथरका किरण श्रेष्ठलाई २११७, २११०, एपिएफका अरुण अधिकारीले सुनसरीका सत्यम सुब्बालाई २११९, १३२१, २११९ ले पराजित गर्दै क्वाटरफाइनलमा स्थान बनाए। पुरुष यु १७ तर्फको खेलमा एपिएफका रोशन साउद र आर्मीका अभय महरा क्वाटरफाइनलमा प्रवेश गरेका छन्। साउदले उदयपुरका रुमु हाङ राईलाई २११२, २१९ ले तथा महराले ताप्लेजुङका अन्ड्रीयास लिम्बुलाई २१८, २११४ ले पराजित गर्दै क्वाटरफाइनलमा प्रवेश गरेका हुन्। यसैगरि आर्मीका कविर केसीले पाँचथरका रोहन तामाङलाई २११६, २११०, ललितपुरका लक्ष्मण रानाले आर्मीका आर्मीका सुविन श्रेष्ठ (बी)लाई २११७, ९२१, २११७, मोरङका सुप्रिम पन्तले आर्मीका पारश उपाध्यायलाई २११५, ११२१, २११६, दाङका सलौना रैनीले पाँचथरका किरण श्रेष्ठलाई २२२०, २११३, उदयपुरका विनय चौधरीले एपिएफका अरुण अधिकारीलाई २११८, २११४ र आर्मीका अनिल मल्लले काठमाडौं ब्याडमिन्टन एकेडेमीका संयोग बस्नेतलाई २११७, २१९ ले पराजित गर्दै क्वाटरफाइनल प्रवेश गरेका हुन्। महिला तर्फ कास्कीकी निभा राई र आर्मीकी टिशा रानी शाक्यले क्वाटरफाइनलमा स्थान बनाए। राईले ताप्लेजुङका सरुना गुरुङलाई २११७, १२२१, २११४ ले तथा शाक्यले पर्साका श्रुती शाहबाट वाकओभर प्राप्त गरेका हुन्। पुरुष युगल तर्फको प्रतिस्पर्धामा मोरङका सुप्रिम पन्त र प्रेम राईको जोडी तथा एपिएफका सुमन लिम्बु र देवराज रानाको जोडी अन्तिम १६ मा स्थान पक्का गर्न सफल भए। यस्तै अन्तिम १६ मा स्थान बनाउने क्रममा ललितपुरका विकास महर्जन र रदीप महर्जनको जोडी, कैलालीका चन्द्रिका कथरिया र स्पोर्टस् हवका अनुज तामाङको जोडी, पुलिसका जीवन आचार्य र एपिएफका बिजीत थापा मगरको जोडी, एपिएफका अमन महर्जन र सुजन थापाको जोडी, आर्मीका सुनिल कार्की र झापाका नविन सिलवालको जोडी, नखिपोटका विबेक कदङवा र नल्सन राईको जोडी, मोरङका दिपेन्द्र खड्का र जनम राईको जोडी, कास्कीका विधान अधिकारी र आर्मीका पविन लिनथेपको जोडी, मोरङका बिवेक चौधरी र उज्जल पोखरेलको जोडी, एपिएफका क्षितिज खनाल र प्रनिश सिंह ठकुरीको जोडी तथा मोरङका राजेन्द्र महर्जनको जोडी तथा कुशल राईको जोडी रहेका छन्। पुरुष ४५ वर्ष माथिको युगल तर्फको प्रतिस्पर्धामा सुनसरीका पुगेन्द्र लिम्बु र राम योञ्जनको जोडी, उदयपुरका बलबहादुर कार्की र चित्र थापाको जोडी, मोरङका जीवन बोगटी र धनकुमार श्रेष्ठको जोडी, उर्लाबारी ब्याडमिन्टन क्लबका पोष्ट मगर र कमल वाइबाको जोडी, मोरङका पदम धिमाल र धर्मराज राईको जोडी, ललितपुरका शान्ता डङोल र सुमन (रत्नमान) महर्जनको जोडी, मोरङका किरण सिंह बस्नेत र सुदीप पोखरेलको जोडीले पनि अन्तिम १६ मा स्थान पक्का गरे।"
ऋण तिर्न सञ्चालकलाई ताकेता,"काठमाडौं : राष्ट्रिय सहकारी महासंघले सहकारीका सञ्चालकलाई ऋण तिर्न ताकेता गरेको छ। सहकारी क्षेत्रको समस्या समाधान गर्न संस्थाका सञ्चालक र व्यवस्थापक प्रमुख रूपमा जिम्मेवार रहेको भन्दै ऋण लिएको भए तत्काल चुक्ता गर्नत निर्देशन दिएको हो। महासंघका अध्यक्ष मिनराज कँडेलले व्यक्तिगत सम्पत्ति बेचेरै भए पनि संस्थाको ऋण तिर्न भनेका छन्। सञ्चालक र व्यवस्थापकले ऋण तिरेपछि सदस्यलाई पनि ऋण तिर्न दवाव हुन्छ, संस्थाबाट ऋण लिएकाले जायजेथा बेचेरै भए पनि ऋण चुक्ता गर्नुहोस्। विधेयकमार्फत सहकारीमा गरिने व्यक्तिगत बचतको सीमा तोकिनु सहकारी अभियानका लागि गम्भीर भएको जनाएको छ। सहकारी अभियानलाई संकुचित बनाउने प्रावधान हटाउन भनिएको छ। सहकारीमा सन्दर्भ ब्याजदरका कारण स्वचालित रूपमा ब्याजदर परिवर्तन हुन नसक्ने अवस्था हटाउन महासंघले जोड दिएको छ। तरलताको व्यवस्थापनका लागि सरकारले १० अर्ब सहुलियतपूर्ण कर्जा दिनुपर्ने माग गरेको छ । ऋणलाई पुर्नतालिकीकरण र पुर्नसंरचना गर्ने प्रावधान एवंम उक्त ऋणको वर्गीकरण आउँदो असार मसान्तमा रहेको वर्गमा कायम गर्ने गरी सहकारी विभागमार्फत निर्देशन जारी गर्न महासंघले अनुरोध गरेको छ। कर्जा सूचना केन्द्रको स्थापना, कर्जा असुली न्याधिकरणको गठन, सहकारी प्रवर्द्धन कोषको परिचालन, बचत तथा ऋण सुरक्षण कोषको स्थापना र स्थिरिकरण कोषको प्रभावकारी संचालन गर्न महासंघले जोड दिएको छ।"
भारतले पठायो पेट्रोलियम पदार्थको नयाँ मूल्यसूची,"काठमाडौं : पेट्रोलियम पदार्थको मूल्य बढेको दुई हप्ता बित्न नपाउँदै भारतले नयाँ मूल्य सूची पठाएको छ। भारतीय आयल कर्पोरेसनले मूल्य घटाएर बिहीबार नयाँ सूची पठाएको हो। जसमा पेट्रोलको मूल्य १९७ रुपैयाँ घटेको छ भने डिजेलको ६४१ रुपैयाँ र हवाई इन्धनको ३८८ रुपैयाँले घटेर आएको हो। यसअघि भारतले मूल्यवृद्धि गरेर नयाँ मूल्य सूची पठाएपछि नेपाल आयल निगमले गत २३ माघमा पेट्रोलियम पदार्थको मूल्य वृद्धि गरेको थियो। पेट्रोल, डिजेल र मट्टितेलमा ३३ रुपैयाँ वृद्धि हुँदा पेट्रोलको मूल्य १७८ रुपैयाँ पुगेको थियो भने डिजेल र मट्टितेलको मूल्य १७५ पुगेको थियो। हवाई इन्धन र एलपी ग्यासको मूल्य भने यथावत रहेको थियो।"
तातोपानीबाट निर्यात खुलाउन चीन सरकार सकारात्मक,"चौतारा : आयातमात्रै भइरहेको तातोपानीबाट निर्यात खुलाउन चीन सरकार सकारात्मक भएको छ। तातोपानी मितेरीपुलमा नेपाल र चीनका सरकारी अधिकारीहरूबीच भएको बैठकमा निकासी पनि खुलाउने गरी छलफल सुरु भएको बताइएको छ। तर, कहिलेदेखि दुईतर्फी नाका सञ्चालन गर्ने भन्नेबारे सहमति नभएको सिन्धुपाल्चोकका प्रमुख जिल्ला अधिकारी रमेश न्यौपानेले जानकारी दिए। अध्यागमन कार्यालय कोदारीका प्रमुख दीपक अधिकारीले भने यो प्रारम्भिक छलफल मात्रै भएको बताए। बैठकमा चिनियाँ अधिकारीहरूले तातोपानी नाका पूर्ववत् सञ्चालनका लागि के गर्न सकिन्छ भनेर नेपालका अधिकारीसँग सुझाव मागेको प्रजिअ न्यौपानेले बताए। निकासी वस्तुको चेकजाँच गर्न खासाको रमितेमा निकासी घर निर्माणाधीन रहेको पनि बैठकमा जानकारी गराइएको उनले बताए। बैठकमा नेपालबाट सिन्धुपाल्चोक जिल्ला प्रशासन, अध्यागमन, सुरक्षा निकाय, भन्सारका प्रमुख तथा चीनबाट न्यालमकाउन्टी प्रशासन, सुरक्षा निकाय, अध्यागमनलगायत अधिकारीहरूको सहभागिता रहेको थियो। भूकम्पपछि २०७६ जेठ १५ मा नाका एकतर्फी सञ्चालन भएको थियो। तर सोही वर्षको चैत ११ मा कोरोना भाइरस नियन्त्रण गर्न देशभर लकडाउनको घोषणा गरेपछि तातोपानी नाकाबाट हुने आयात वर्ष दिन जति रोकिएको थियो। विसं २०७७ मा दुवै देशका स्थानीय अधिकारीले मितेरी पुलमा पाँच मिटर टाढा रहेर बैठक गरेका थिए। त्यसपछि यो नै पहिलो प्रत्यक्ष बैठक हो।"
ऋणीप्रति बैंकरको असन्तुष्टि,"आम सर्वसाधारणको निक्षेप लिएर प्रवाह भएको कर्जामा ऋणीहरूले बैंकप्रति खराब छाप पर्ने खालका गतिविधि गर्दा राम्रा निक्षेपकर्ता पनि गुमाउनु पर्ने जोखिम बढेकोे बैंकरहरूको गुनासो छ। काठमाडौं : ऋणीहरूले उच्छृंखल व्यवहार देखाएको भन्दै बैंकरहरूले असन्तुष्टि जनाएका छन्। आम सर्वसाधारणको निक्षेप लिएर प्रवाह भएको कर्जामा ऋणीहरूले बैंकप्रति खराब छाप पर्ने खालका गतिविधि गर्दा राम्रा निक्षेपकर्ता पनि गुमाउनु पर्ने जोखिम बढेकोे बैंकरहरूको गुनासो छ। नेपाल बैंकर्स संघले बुधबार आयोजना गरेको अन्तरक्रियामा बोल्दै संघका पूर्वअध्यक्ष तथा नबिल बैंकका प्रमुख कार्यकारी अधिकृत ज्ञानेन्द्रप्रसाद ढुंगानाले ब्याजदरप्रति ऋणीहरूको बुझाइ कम भएको बताए। उनले ऋणीले बजारमा अनावश्यक कुरा गर्न थालेकोप्रति दुःख व्यक्त गरे। बैंकको ब्याजदरलगायतलाई आधार बनाएर ऋणीहरूले बैंकिङ क्षेत्रबारे उच्छृंखल कुरा गरेर हिँड्नु राम्रो भएन। यसले बैंक दबाबमा पर्छ। बैंकले यतिबेला अधिकतम १३ प्रतिशतदेखि १४ प्रतिशतसम्मको कर्जाको ब्याजदर स्वाभाविक हो, सीईओ ढुंगाना भन्छन्, बैंकलाई नाफा मात्रै कमाएको भन्दै गलत बुझाइ भएको छ। प्रिमियम जति सबै नाफा होइन। बैंकको लागतअनुसार त अझै नाफा उठ्न सकेको छैन। ऋणीबाट ब्याजदर एकल दरमा झार्न भनिरहे पनि यो अहिले सम्भव नभएको उनले बताए। सरकारले चालू खर्च खटाउने भनिए पनि आगामी दिनमा विकास खर्च घटायो भने बैंकलाई निक्षेप सिर्जनामा प्रभाव पर्ने उनले बताए। यद्यपि, अहिले रेमिट्यान्स वृद्धिले निक्षेप बढ्न मद्दत पुगेको छ। संघका अध्यक्ष सुनील केसी बैंकिङ प्रणालीमा लगानीयोग्य पुँजी (तरलता) सहज भए पनि कर्जा प्रवाह आक्रामक रूपमा गर्न नसकेको बताउँछन्। उनका अनुसार कर्जानिक्षेप अनुपात ८६३९ प्रतिशत छ तर कर्जा सोचेअनुसार दिन सकेका छैनौं। कर्जामा बैंकहरू आक्रामक रूपमा जान नसक्नुको कारण पर्ख र हेर स्थितिमा रहेकाले हो। बजेट घाटाले बजारको तरलता घट्ने देखिन्छ। अहिले केही सहज भए पनि सजगता अपनाउनु परेको हो, अध्यक्ष केसीले भने। यद्यपि बैंक तथा वित्तीय संस्थासँग भएको निक्षेपको आकार कुल गार्हस्थ्य उत्पादन (जीडीपी) अनुपातभन्दा बढी छ। नेपाल राष्ट्र बैंकले तथ्यांकअनुसार यस्तो अनुपात ११०४९ प्रतिशत पुगेको छ। कुल गार्हस्थ्य उत्पादन ४८ खर्ब ५१ अर्ब ६२ करोड रुपैयाँ हाराहारीमा छ तर बैंकसँग भएको कुल निक्षेप ५३ खर्ब ६० अर्ब ६४ करोड रुपैयाँ पुगेको छ। निक्षेपकर्ताको निक्षेपलाई ऋणको रूपमा प्रदान गर्दै आएकोमा पछिल्लो समय गलत प्रचार हुनु दुःखको कुरा भएको उनको बताए। कर्जाको ब्याजदर घटाउन माग बढी भइरहे पनि चाँडो घटाउने अवस्था नभएको उनले जानकारी दिए। यद्यपि क्रमिक रूपमा घट्दै जाने उनले बताए ।"
"सेयर बजारमा २१ अंकको करेक्सन, नेप्से परिसूचक २०७० विन्दुमा",यसदिन २५६ कम्पनीको ४७ लाख ४७ हजार ५६७ कित्ता सेयर १ अर्ब ६८ करोड ४९ लाख २ हजार ९६ रूपैयाँमा खरिदबिक्री भएको छ। काठमाडौं : सेयर बजारमा दोहोरो अंकको करेक्सन आएको छ। कारोबार साताको अन्तिम दिन बिहीबार नेप्से परिसूचक २११५ अंकले घटेर २०७०४१ विन्दुमा झरेको हो। नेप्से दोहोरो अंकले ओरालो लागेसँगै बुधबारको तुलनामा सेयर कारोबार घटेको छ। यसदिन २५६ कम्पनीको ४७ लाख ४७ हजार ५६७ कित्ता सेयर १ अर्ब ६८ करोड ४९ लाख २ हजार ९६ रूपैयाँमा खरिदबिक्री भयो। अघिल्लो कारोबार दिन बुधबार १ अर्ब ७३ करोडको सेयर कारोबार भएको थियो। कारोबारमा आएका १३ वटै उपसमूहको सूचक नकारात्मक देखिएका छन्। १० उपसमूहको सूचक १ प्रतिशत बढिले घटेको छ। यसदिन कुनै पनि कम्पनीको मूल्यमा सकारात्मक सर्किट ब्रेक लागेन। सानिमा लार्ज क्याप फन्डको सेयर मूल्य ७६५ प्रतिशतले घटेको छ। कारोबार रकमका आधारमा हिमालय डिस्टिलरी शीर्षस्थानमा रह्यो। सो कम्पनीको ५ करोड ३८ लाख रूपैयाँ बराबरको सेयर कारोबार भयो। ५ करोड बढिको सेयर कारोबार गरी अपी पावर दोस्रो र ४ करोड बढिको कारोबार गरी नगदी ग्रुप तेस्रो स्थानमा रहयो।
उपभोक्ताको आकलन : महंगी नियन्त्रण नहुने,"काठमाडौं : आम उपभोक्ताले चर्को महंगीको मार खेप्नु परेको हरेक भान्छाबाटै गुनासो आइरहेको छ। अझै उपभोग्य वस्तुहरूको महंगी नियन्त्रण नहुने सर्वसाधारणहरूले आकलन गरेका छन्। दैनिक महंगीको मार खेपेका आम उपभोक्ताहरू अझै मुद्रास्फिती दोहोरो अंकमा पुग्ने अनुमान गर्छन्। अहिलेको भोगाइलाई आधार मानेर आम उपभोक्ताले आगामी वर्ष मुद्रास्फिती १२ प्रतिशतसम्म पुग्ने अनुमान गरेका हुन्। यस्तै अबको तीन महिना पछिको मध्यक अपेक्षित मुद्रास्फिती १० प्रतिशत पुग्ने अनुमान गरेका छन्। नेपाल राष्ट्र बैंकले आर्थिक वर्ष २०७९८० को दोस्रो त्रैमासिकको अपेक्षित मुद्रास्फिती सर्वेक्षणमार्फत यस्तो नतिजा सार्वजनिक गरेको हो। यो सर्वेक्षण २०७९ पुष २४ देखि पुष ३० गतेसम्म ६० बजार क्षेत्रका व्यक्तिहरूसँग अन्तर्वार्तामार्फत गरिएको थियो। करिब २ हजार १० जना उत्तरदाताहरूसँग गरिएको सर्वेक्षणमा उनीहरूले आगामी दिनमा मुद्रास्फिती झन बढ्ने अनुमान गरेका हुन्। सर्वेक्षण अनुसार ८४६ प्रतिशत उत्तरदाताले आगामी तीन महिनामा मूल्य वृद्धि हुने अपेक्षा गरेका छन्। त्यसैगरी, ९२३ प्रतिशत उत्तरदाताले आगामी एक वर्षमा मूल्यवृद्धि हुने अपेक्षा गरेका छन्। अबको तीन महिनामा र एक वर्षमा मूल्य वृद्धि हुने अपेक्षा गर्ने उत्तरदाताहरूको हिस्सा २०७९ असोजको तुलनामा घटेको छ। यसैगरी, खाद्यका साथै खाद्य उपसमूहअन्तर्गतको माछा, मासु, दूध, घ्यू तथा तेल र होटल तथा रेस्टुरेन्टबाहेकका सबै खाद्य उपसमूहमा अबको तीन महिनामा मूल्य वृद्धि हुने अपेक्षा गर्ने उत्तरदाताहरूको हिस्सा २०७९ असोजको तुलनामा बढेको छ। तीन महिना पछि र एक वर्ष पछिको मध्यक अपेक्षित मुद्रास्फिती २०७९ असोजको तुलनामा समान रहेको छ भने तीन महिना पछिको औसत र एक वर्ष पछिको औसत अपेक्षित मुद्रास्फिती घटेको सर्वेषणले देखाएको छ। यद्यपी यसअघि यस्तै सर्वेक्षेणमा मुद्रास्फिती १४ प्रतिशतसम्म पुग्ने अनुमान गरिएको थियो। तर त्यति चर्को पनि नहुने अहिलेको सर्वेक्षणले देखाएको नेपाल राष्ट्र बैंकका आर्थिक अनुसन्धान विभागका कार्यकारी निर्देशक डाप्रकाशकुमार श्रेष्ठ बताउँछन्। नेपाल राष्ट्र बैंकका कार्यकारी निर्देशक श्रेष्कका अनुसार आम सर्वसाधारणहरूको अपेक्षित मुद्रास्फिती उच्च छ। तर पहिलाको भन्दा कम हुने क्रममा रहेको उनले बताए। 'सर्वेक्षणमा सहभागीमध्ये अधिकांशले घरजग्गाको मुल्य घट्ने आकलन गरेको उनले बताए। यो सर्वसाधारणको आकलन अहिले कर्जा प्रवाह कम भएको छ र ब्याजदर बढेको छ। यसैले घरजग्गाको मुल्य घट्ने धेरेको अपेक्षा भएको देखिन्छ, डाश्रेष्ठले अन्नपूर्णसँग भने। सर्वेक्षणअनुसार अधिकांश सहभागीहरूले अझ घरजग्गाको मुल्य घट्ने अपेक्षा गरेका छन्। गैरखाद्य वस्तु तथा सेवा र घरजग्गा (आवास) समूहमा अबको तीन महिनामा मूल्य वृद्धि हुने अपेक्षा गर्ने उत्तरदाताहरूको हिस्सा २०७९ असोजको तुलनामा केही घटेको छ, सर्वेक्षण प्रतिवेदनमा उल्लेख छ। खाद्यका साथै खाद्य उपसमूह अन्तर्गतको माछा, मासु, दूध तथा घ्यू, पेय पदार्थ तथा सूर्ति र होटल तथा रेस्टुरेन्टबाहेकका सबै खाद्य उपसमूह, गैरखाद्य तथा सेवा र घरजग्गा (आवास) समूहमा अबको एक वर्षमा मूल्य बढ्ने अपेक्षा गर्ने उत्तरदाताहरूका हिस्सा २०७९ असोजको तुलनामा घटेको छ। समग्रमा महंगी बढ्दा आम उपभोक्ताको भान्सा महंगिएको छ। बजारलाई विश्लेषण गर्ने हो भने, 'चामलको गुणस्तर अनुसार एउटै बोराको न्यूनतम १ सय २५ रुपैयाँदेखि अधिकतम ५ सय रुपैयाँसम्म थप मुल्य बढेको नेपाल खुद्रा व्यापार संघको तथ्यांकमा देखिन्छ। थोक मूल्यमा भएको वृद्धिसँगै चामलको उपभोक्ता मूल्य पनि बढेको खुद्रा व्यापारीहरू बताउँछन्। नेपाल खुद्रा व्यापार संघको माघ १५ गतेको तथ्यांकअनुसार त्रिशुली पोखरेली चामलकै प्रतिकिलो ७० रुपैयाँ रहेकोमा २० रुपैयाँले बढेर ९० रुपैयाँ पुगेको छ। सोही चामलको २५ किलोको प्रतिबोरा मुल्यवृद्धि ५ सय रुपैयाँसम्म पर्न गएको हो। यसबाहेकका अधिकांश वस्तुको मूल्य पनि आकासिएको छ।"
काठमाडौंरक्सौल रेल मार्ग प्राथमिकतामा,"दुई देश जोड्ने सो रेलमार्ग निर्माण भएर रेल सञ्चालनमा आएपछि भारतबाट आयात हुने सामान सीमासम्म ल्याउन र त्यहाँबाट राजधानीसम्म लाग्ने लागत कम हुने अपेक्षा गरिएको छ। काठमाडौं : बारम्बार चर्चामा आउने एउटा परियोजना हो काठमाडौंरक्सौल रेलमार्ग। भारतीय विदेश सचिव विनयमोहन क्वात्रा नेपाल भ्रमणमा आएसँगै यसपटक पुनः यो विषयको उठान भएको छ। यसको निर्माणमा दुवै देशको चासो बढेको छ। यसै क्रममा प्रक्रियागत कार्यलाई दु्रतरूपमा अगाडि बढाउने सहमति पनि भएको छ। भारतीय दूतावासले सार्वजनिक गरेको विज्ञप्तिमा भनिएको छ, क्वात्राको भ्रमणको क्रममा प्रस्तावित काठमाडौंरक्सौल रेल परियोजनालाई अघि बढाउन आवश्यक पर्ने प्रक्रियागत कार्यलाई दु्रतरूपमा अगाडि बढाउने सहमति भएको छ। यसअघि उपप्रधान एवं भौतिक पूर्वाधार तथा यातायातमन्त्री नारायणकाजी श्रेष्ठसँग भएको भारतीय विदेशसचिव क्वात्राको भेटमा काठमाडौंरक्सौल रेलका बारेमा विषय उठान भएको उपप्रधानमन्त्रीको सचिवालयले जनाएको छ। विषय उठानका क्रममा मन्त्री श्रेष्ठले यो रेलमार्ग नेपालको आर्थिक विकासका लागि महत्वपूर्ण रहेको बताएका थिए। अघिल्लो आर्थिक वर्ष २०७८०७९ को बजेटमा काठमाडौंरक्सौल रेलमार्ग र काठमाडौंरसुवागढी रेलमार्गको डीपीआर सम्पन्न गरिने उल्लेख थियो। अहिले काठमाडौंरक्सौल रेलमार्गको फाइनल लोकेसन सर्भे (एफएलएस)को काम अन्तिम चरणमा छ। रेल विभागका महानिर्देशक रोहितकुमार विसुरालका अनुसार भारत सरकारको आर्थिक सहयोगमा उक्त अध्ययनको कार्य अघि बढिरहेको छ। नेपाल र भारतबीच सन् २०२१ को अक्टुबरमा एफएलएस अघि बढाउने सम्बन्धमा सम्झौता भएको थियो। भारतको कोंकण रेलवे कर्पोरेसनले एफएलएस गरिरहेको छ भने सम्झौता भएको १८ महिनामा उक्त सर्भे सम्पन्न गर्ने भनिएको छ। भारतको आर्थिक सहयोगमै सन् १०१९ मा रेलमार्गको प्रिलिमिनरी इन्जिनियरिङ कम ट्राफिक (पीईटी) सर्वेक्षण सम्पन्न गरी नेपाललाई बुझाएको थियो। काठमाडौंसम्म ब्रोडगेज प्रविधिमा रेल विद्युतीय चलाउने तयारी गरिएको छ। काठमाडौंरक्सौल रेलमार्गको पीईटी सर्वेक्षण भएको ४ वर्ष बिते पनि निर्माणको थप प्रक्रिया अघि बढ्न सकेको छैन। नेपालको राजधानीलाई भारतको विहार राज्यको रक्सौलसँग जोड्ने गरी रेलमार्ग निर्माण गर्ने योजना बनाएर अध्ययन भइरहेको छ। भारतीय विदेश सचिवको नेपाल भ्रमणपछि रेलमार्ग निर्माणको कामले गति पाउने अनुमान गरिएको छ। अध्ययनको चरणमा नै रहेकाले कति लगानी हुने र कसरी जाने सम्बन्धमा अहिले भन्न नसकिने भौतिक पूर्वाधार तथा यातायात मन्त्रालयका सचिव केशव कुमार शर्मा बताउँछन्। पीईटी सर्भेले देखाएको विवरणअनुसार रेलमार्ग निर्माणको लागत १ खर्ब ६५ अर्ब ५० करोड ४४ लाख ६० हजार भारु (२ खर्ब ५४ अर्ब नेपाली रुपैयाँ) लाग्नेछ। कुल १ सय ३५ किलोमिटर ८ सय ८६ मिटर लामो रेलमार्गमा ३९ वटा सुरुङ र ४१ वटा महत्वपूर्ण पुल रहनेछन्। सुरुङको कुल लम्बाइ ४१ किलोमिटर ८ सय ७० मिटर रहनेछ। रेलमार्गमा कुल ४० वटा घुम्ती रहनेछन्। रेलमार्गको डिजाइन स्पिड १ सय २० किमि प्रतिघण्टा रहेको छ। उल्लेखित तथ्य सिनियर डिभिजिनल इन्जिनियर तथा रेल विभागका प्रवक्ता अमन चित्रकारले संयुक्त राष्ट्रसंघको एसिया तथा प्रशान्त क्षेत्रका लागि आर्थिक तथा सामाजिक आयोगमा दिएको प्रस्तुतीकरण उल्लेख छ। रेलले १ मिटर उचाइ पुग्न ५० मिटर बाटो पार गर्नुपर्नेछ। अर्थात् रेलमार्गको अधिकतम भिरालोपन ११५ डिग्रीको रहनेछ। यस रेलमार्गमा भारतीय प्रकारको ब्रोड गेज प्रयोग गरिनेछ। रक्सौलबाट आउने क्रममा रेल बाराको जितपुर, निजगढ, मनवानपुरको शिखरपुर, सिस्नेरी हुँदै काठमाडौं आइपुग्नेछ। यसबीचमा कुल १३ वटा रेल स्टेसन रहनेछन्। रेल रक्सौल, विरगञ्ज, बगही, पिपरा, डुमरवाना, ककडी, निजगढ, चन्द्रपुर, धियाल, शिखरपुर, सिस्नेरी, साथीखेल र चोभारमा रोकिनेछ। पाँच वर्षमा निर्माण हुने रेलमार्गको वित्तीय प्रतिफल दर ५६५ प्रतिशत रहने अनुमान गरिएको छ। रेलमार्ग निर्माणका क्रममा भौगोलिक बनावट, भौगर्विक जटिलता, भूकम्पीय जोखिम र सञ्चालन असहजताका कारण जटिलता तथा चुनौती आउने अनुमान गरिएको छ। सन् २०१२ मा भारत सरकारसँग दुई देशको सीमा जिल्ला जोड्ने गरी पाँच ठाउँमा रेलमार्ग निर्माण गर्ने सहमति भएको थियो। भारत सरकारको अनुदान सहयोगमा पाँच स्थानमा रेल निर्माण गर्ने भनिएकोमा एउटा काठमाडौंरक्सौल र अर्को बथनाहादेखि विराटनगरको रेलमार्गको काम अघि बढेको छ। जसमा बथनाहादेखि विराटनगरको रेलमार्ग निर्माण सम्पन्न भए पनि सञ्चालनमा आउन सकेको छैन। यो रेलमार्गको फाइदा नेपालको संघीय राजधानी र भारतीच सीधा सम्पर्क निर्माण गर्छ। दक्षिण एसियाका पर्यटक नेपाल आउने सस्तो मार्ग हन्छ। र, पर्यटन तथा व्यावसायिक गतिविधिमा वृद्धि हुन्छ। निजगढमा बन्ने अन्तर्राष्ट्रिय विमानस्थल हुँदै निर्माण हुने र पूर्वपश्चिम रेलमार्गसँग निजगढमै क्रस हुने भएकाले यात्रामा सहजता ल्याउँछ। पेट्रोलियममा आधारित यातायात प्रणाली विस्थापन गर्न सकिन्छ। पेट्रोलियम पदार्थ आयातमा बिदेसिने अर्बौं रुपैयाँ जोगिन्छ। ढुवानी खर्च ३० प्रतिशतले घट्छ। पृथ्वी राजमार्गमा मालवाहक गाडीको संख्या कम हुन्छ। काठमाडौंरक्सौल रेलमार्गको अध्ययन प्रक्रिया सन् २०१६ मा भारतीय प्रधानमन्त्री नरेन्द्र मोदीको नेपाल भ्रमणपछि अघि बढेको पूर्वअर्थसचिव रामेश्वर खनाल बताउँछन्। मोदीको भ्रमणपछि केही समय रोकिए पनि भारतको आर्थिक सहयोगमा यस परियोजनाको पीईटी अध्ययन सुरु भएको थियो। चीनले काठमाडौंकेरुङ रेलमार्ग बनाउने सम्बन्धमा बेल्ट एन्ड रोड इनिसियटिभमा (बीआरआई) मा नेपालसँग सम्झौता गरेपछि यो रेलमार्गको काम भारतले अघि बढाएको खनाल बताउँछन्। जसरी सुरु भए पनि यो परियोजना नेपालका लागि आवश्यक छ, उनले भने। दुईतिहाइभन्दा बढी व्यापार भारतसँग हुने भएकाले पनि यो परियोजना बन्दा नेपाललाई फाइदा नै हुने विज्ञहरू बताउँछन्। चीनतर्फबाट केरुङकाठमाडौं जोड्ने रेलको पूर्व सम्भाव्यता अध्ययन सुरु हुनु र काठमाडौंरक्सौल रेलको अध्ययन पनि हुनुले व्यापारिक रूपमा नेपालले फाइदा लिन सक्ने तर्क पूर्वसचिव देवेन्द्र कार्कीको छ। उनले भने, दुवै छिमेकी देशहरूसँग आर्थिक तथा व्यापारिक सम्बन्ध बलियो बनाउनका लागि पनि यो परियोजना आवश्यक छ। नेपालमा आउने तयारीवस्तुदेखि कच्चापदार्थको स्रोत पनि भारत भएकाले यो परियोजना बन्न पर्ने भनाइ पूर्वसचिव खनालको छ। काठमाडौं आउने ढुवानी ट्रकमध्ये करिब ८५ प्रतिशत भारतबाट नै आउने हो। त्यसकारण ढुवानी मूल्य कम गर्नका लागि पनि र पछि गएर मध्यपहाडी क्षेत्रमा उद्योगको विकास गर्नका लागि पनि यो रेलमार्गका आवश्यकता छ, उनी भन्छन्। पूर्वाधार विज्ञ आशिष गजुरेलका अनुसार विभिन्न नाका भएर हरेक दिन ५ सयभन्दा बढी मालबाहक ट्रक काठमाडौं उपत्यका भित्रिने गरेका छन्। चोभारसम्म रेल आयो भने राजमार्गमा ठूला सवारीको चाप घट्ने तथा यस्तै लागत र समय पनि कम हुने उनको तर्क छ। अहिले वीरगन्जबाट काठमाडौं आउने मालबाहक ट्रक पृथ्वी राजमार्ग हुँदै भित्रिन्छन्, गजुरेलले भने, चोभारसम्म रेल आए सो राजमार्गमा ठूला गाडी विरलै देखिनेछन्। यसबाहेक यात्रुबाहक रेल पनि काठमाडौं आउँदा, यात्रा खर्च निकै कम हुनेछ। यो रेलमार्ग आर्थिक रूपान्तरणको एउटा सम्वाहक बन्ने उनको भनाए छ। काठमाडौंसम्म रेल ल्याउन भारत सरकार पनि सकारात्मक छ। प्रभावकारी कूटनीतिक पहल हुने हो भने नेपालले सित्तैमा रेल पाउँछ, उनले भने। भारतले आफ्नै स्वास्र्थअनुसार आफ्नै प्रविधिको ब्रोड गेजको रेल ल्याउला नि ! भन्ने प्रश्नमा गजुरेलको जवाफ छ, भारतको प्रविधि ब्रोड गेजको हो। उनीहरूले बनाइदिए भारतकै रेल काठमाडौंसम्म आउन सक्छ। यसले केही समस्या गर्दैन। चीनको रेल आयो भने रक्सौल जाँदैन, भारतबाट आउने रेल केरुङ पुग्दैन। फरक पर्दैन। गजुरेलका अनुसार स्ट्यान्डर्ड गेज संसारभर चलेको प्रविधि हो र नेपालले अबलम्बन गरिनुपर्ने स्ट्यान्डर्ड गेज प्रविधि नै हो तर, भारतले सित्तैमा बनाइदिने हो भने स्वीकार किन नगर्ने ? भन्ने प्रश्न उनी गर्छन्। चोभारसम्म सित्तैमा रेल आउँछ भने ब्रोड वा स्ट्यान्डर्ड गेजको विषयमा तर्क वितर्क गरिरहनु पर्ने आवश्यकता म देख्दिनँ, उनले भने, प्यासेन्जर रेलमात्र चलाएर सस्टेनेबल हुँदैन, कार्गो रेल सञ्चालन अहम् आवश्यकता हो। काठमाडौंरक्सौल रेल नेपालले नै बनाउन सक्छ ? दुई देश जोड्ने सो रेलमार्ग निर्माण भएर रेल सञ्चालनमा आएपछि भारतबाट आयात हुने सामान सीमासम्म ल्याउन र त्यहाँबाट राजधानीसम्म लाग्ने लागत कम हुने अपेक्षा गरिएको छ। भारतबाट आयात हुने सामानको ठूलो हिस्सा वीरगन्जबाट आउने र त्यो सामानमध्ये काठमाडौंमा आइपुग्ने धेरै भएकाले पनि लागत कम हुनेछ। आयातका लागि कम लागत हुँदा त्यसले सामानको समेत मूल्य पनि घट्न जाने अपेक्षा गरिएको छ। तर, यो परियोजना कसरी बनाउने भन्ने सम्बन्धमा भने टुंगो लागेको छैन। परियोजना अध्ययनको चरणमा नै भएकाले यसको लगानीको मोडल एकिन नभएको भौतिक मन्त्रालयका सचिव केशव कुमार शर्मा बताउँछन्। पीईटीमा आएको लागतभन्दा अब आउने अध्ययनको लागत भिन्न हुनसक्छ भन्दै शर्माले अहिले नै लगानीको मोडालिटीको सम्बन्धमा छलफल गर्ने समय नभएको स्पष्ट पारे। तर, अहिले नेपाल आर्थिक रूपमा यति ठूलो आयोजना बनाउन सक्ने अवस्थामा भने नरहेको उनको भनाइ छ। एफएलएसको रिपोर्ट आएपछि लागत आउँछ, त्यसका अन्य अवयवहरूको बारेमा थाहा हुन्छ, अनि लगानीको मोडालिटीको बारेमा कुरा सुरु हुन्छ, भन्दै शर्माले अहिलेको अवस्थमा परियोजना बनाउनका लागि अन्य स्रोत परिचालन गर्न अवस्था रहेको बताए। भारतको पहलमा नै अघि बढिरहेको यो परियोजना निर्माणका लागि पनि नेपालले अनुदान बनाउन आग्रह गर्दै आइरहेको स्रोत बताउँछ। परियोजनाको अध्ययन अनुदान गरिरहेको भारतले यसको निर्माण ऋण लगानी वा अनुदान भन्ने सम्बन्धमा भने स्पष्ट नपारेको पूर्वसचिव खनाल बताउँछन्। एफएलएसको रिपोर्ट सार्वजनिक भइसकेपछि मात्र यस सम्बन्धमा भारतले आफ्ने पक्ष राख्न सक्ने तर्क उनको छ। नेपालमा रेल इतिहास १९८४ सालमा चन्द्रशमशेरको शासनकालमा स्थापित नेपाल गभर्मेन्ट रेलवे नेपालको पहिलो रेल्वे सेवा हो। तत्कालीन बेलायती सरकारले भारतको रक्सौलदेखि नेपालको अमलेखगन्जसम्म ३९ किलोमिटर रेल्वे निर्माण गरी सेवा सञ्चालनमा ल्याएको थियो। उक्त समयमा तराईका यस भेकका मानिसले अमलेखगन्जबाट भीमफेदी हुँदै काठमाडौंसम्म पुग्न पैदल यात्रा गर्थे। उक्त रेलसेवा २०२२ सालमा बन्द भयो। पहिलो रेल सञ्चालन भएको ठीक १० वर्षपछि अर्थात् १९९४ सालमा दोस्रो रेलका रूपमा बिहारको जयनगरबाट जनकपुर हुँदै महोत्तरीको बिजलपुरासम्म ५२ किलोमिटर सञ्चालन भयो। दुवै रेल स्टिम (कोइलाबाट चल्ने) इन्जिनले सञ्चालन भइरहेको थियो। जयनगरजनकपुरबिजलपुरा रेल्वे तत्कालीन बेलायती सरकारले नेपाली भूमिबाट जडीबुटी र काठ ओसार्न निर्माण गरेको थियो। उक्त मालवाहक रेलमै कामदार चढ्न डब्बा (बोगी) पनि बनाइएको थियो। आठ वर्ष अघिसम्म धनुषाको पूर्वीदक्षिणी भेगलाई भारतीय बजार जयनगरसँग जोड्न र जिल्लाको पूर्वीक्षेत्रलाई धनुषाको सदरमुकाम जनकपुरसँग जोड्न एकमात्र भरपर्दो साधनका रूपमा उक्त रेलसेवा सञ्चालन भइरहेको थियो। तर २०५९ सालमा आएको बाढीबाट विग्ही पुल क्षतिग्रस्त भएपछि रेल सेवा जनकपुरदेखि जयनगर (२९ किलोमिटर)मा सीमित हुन पुग्यो। एफएलएसको रिपोर्ट आएपछि लागत आउँछ। र, त्यसका अन्य अवयवहरूको बारेमा थाहा हुन्छ। अहिलेको अवस्थमा परियोजना बनाउनका लागि अन्य स्रोत परिचालन गर्न अवस्था छ। केशवकुमार शर्मा, सचिव, भौतिक पूर्वाधार तथा यातायात मन्त्रालय काठमाडौंरक्सौल रेलमार्गको अध्ययन प्रक्रिया सन् २०१६ मा भारतीय प्रधानमन्त्री नरेन्द्र मोदीको नेपाल भ्रमणपछि अघि बढेको थियो। जसरी सुरु भए पनि यो परियोजना नेपालका लागि आवश्यक छ। रामेश्वर खनाल, पूर्व अर्थसचिव दुईतिहाइभन्दा बढी व्यापार भारतसँग हुने भएकाले पनि यो परियोजना बन्दा नेपाललाई फाइदा नै हुन्छ। दुवै छिमेकी देशहरूसँग आर्थिक तथा व्यापारिक सम्बन्ध बलियो बनाउनका लागि पनि यो परियोजना आवश्यक छ। देवेन्द्र कार्की, पूर्व सचिव रेलमार्गले व्यापार सहजीकरण गर्छ। अनुसन्धानले राजमार्गभन्दा रेलमार्गको ढुवानी खर्च २५ देखि ३० प्रतिशतले सस्तो हुने देखाउँछ। काठमाडौं रक्सौल रेलमार्ग निर्माण भएपछि नेपाल भारत व्यापारको लजिस्टिक्स कस्ट ३० प्रतिशतले कम हुन्छ। आशिष गजुरेल, पूर्वाधारविद् स्ट्यान्डर्ड गेजको रेलमार्गका लागि पहल हुँदैछ अमन चित्रकार  प्रवक्ता, रेल विभाग भारतले अध्ययन गरिरहेको काठमाडौंरक्सौल रेलमार्ग ब्रोड गेज (१६७६एमएम)मा बनाउने भनिएको छ। विश्वमा अभ्यास गरिनेमध्ये सबैभन्दा फराकिलो गेज हो यो। विश्वका अधिकांश विकसित देशमा यो गेज विस्थापित भइसकेको छ। भारतले पनि पछिल्लो समयमा यो गेजलाई विस्थापित गर्दै स्ट्यान्डर्ड गेजलाई कार्यान्वयन सुरु गरिसकेको छ। यता, नेपाल आफैले विस्तृत सम्भाव्यता अध्ययन गरेको पूर्वपश्चिम रेलमार्ग स्ट्यान्डर्ड गेज (१४३५एमएम) मा बनाउने भनेर अध्ययन भइरहेको छ। अर्को चिनले पूर्व सम्भाव्यता अध्ययन गरिरहेको काठमाडौंकेरुङ रेलमार्ग पनि स्ट्यान्डर्ड गेजमा नै बनाउने भनिएको छ। यसरी हेर्दा हाम्रो नेपालमा पुरानो मोडल (आउटडेटेड) को ब्रोड गेजदेखि स्ट्यान्डर्ड गेजको रेलको अध्ययन भइरहेको छ। काठमाडौंरक्सौल रेलमार्ग र पूर्वपश्चिम रेल निजगढमा आएर जोडिन्छन्। त्यही भएर विभागले परराष्ट्रसँगको समन्वयमा भारतलाई उनिहरूले गरिरहेको अध्ययनको रिपोर्ट दिन प्रस्ताव पनि गरिएको छ। तर भारतीय पक्षले सो सम्बन्धमा जवाफ दिएको छैन। यसरी नै रेलमार्ग निर्माणको चरणमा गएर सञ्चालनमा आउने हो भने नेपालले यसको व्यवभार धान्न नसक्ने हुन्छ। त्यसैले सरकारले नै नेपालभित्र बन्ने रेलको नीति लिनपर्यो। कस्तो रेल बनाउने भन्ने सम्बन्धमा मन्त्रिपरिषद्बाट नै नीति आउन पर्यो, अझ संसदीय सुनुवाइ गरेर भए पनि नेपालले रेलमा एउटा नीति लिन जरुरी छ। रेलविभाग धेरै अघिदेखि नै भारतसमक्ष स्ट्यान्डर्ड गेजको रेलमार्गका लागि पहल गर्दै पनि आइरहेको छ। किनभने अहिले प्रविधियुक्त समयमा तिव्रगतिका रेल कुदन्का लागि पनि ब्रोर्ड गेजले सम्भव छैन। भारतको अधिकांश रेलमार्ग ब्रोडगेजमा भएकाले सजिलोका लागि नेपालमा पनि त्यही बनाउन पहल गरिरहेको छ। तर हामी आफैंले यसमा स्ट्यान्डर्ड गेजका लागि पहल गर्नुपर्ने हुन्छ। नेपालमा धेरैपछि रेलमार्गको विकास भइरहेको हुँदा अब पुरानो प्रविधिभन्दा पनि अत्याधुनिक प्रविधि नै ल्याउनुपर्छ। नभए कालान्तरमा रेल सञ्चालनपछि यसको मर्मतसम्भार र व्यवस्थापनमा चुनौती आउने देखिन्छ।"
मल खरिद प्रक्रिया सुरु,"चाहिने बेलामा सधैं मलको अभाव हुने भएकाले सरकारले समयमै खरिद प्रक्रिया सुरु गरेको जनाए पनि आपूर्ति गर्ने निकायले समयमै मल नल्याउँदा किसान सधैं मारमा पर्ने गरेका छन्। काठमाडौं : बाली लगाउने सिजनमा प्रायः रासायनिक मल अपुग हुने गर्छ। सरकारले समयमा नल्याउँदा चाहिने बेलामा किसानले मल पाउँदैनन्। आउँदो वर्षका लागि मल खरिद तयारी सुरु भएको कृषि तथा पशुपन्छी विकास मन्त्रालयले जानकारी दिएको छ। मन्त्रालयले अर्धवार्षिक अवधिको प्रगति समीक्षा गर्दै मल खरिद प्रक्रिया सुरु गरेको जनाएको हो। चाहिने बेलामा सधैं मलको अभाव हुने भएकाले सरकारले समयमै खरिद प्रक्रिया सुरु गरेको जनाए पनि आपूर्ति गर्ने निकायले समयमै मल नल्याउँदा किसान सधैं मारमा पर्ने गरेका छन्। कृषि तथा पशुपन्छी विकासमन्त्री ज्वालाकुमारी साहले आउँदो आर्थिक वर्ष (आव) २०८०८१ मा विनियोजन हुने बजेटबाट चालू आवमै खरिद प्रक्रिया सुरु गरिएको बताइन्। अर्थ मन्त्रालयबाट सहमति प्राप्त भइसकेकाले खरिद प्रक्रिया अघि बढाउन तयारी थालिएको उनले बताइन्। चालू आवको हालसम्ममा खरिद व्यवस्थापन भएको (जीटुजीसमेत) बाट ३ लाख २९ हजार मेट्रिकटन मल टेन्डर आह्वान भइसकेको छ। सोमध्ये हालसम्म १ लाख ६० हजार मेट्रिकटन रासायनिक मल आयात भएको छ। १ लाख ४४ हजार ९ सय १३ मेट्रिकटन बिक्री भइसकेको छ। २ लाख २४ हजार मेट्रिकटनको टेन्डर आह्वान गरिएकोमा हालसम्म १ लाख २० हजार मेट्रिकटन आयात भइसकेको छ। ९५ हजार २ सय ७५ मेट्रिकटन बिक्री भएको छ। डीएपी मल १ लाख मेट्रिकटनको आह्वान गरिएकोमा ४० हजार मेट्रिकटन आयात भएको छ। आयातमध्ये ४३ हजार ८ सय २१ मेट्रिकटन डीएपी बिक्री भएको छ। पोटास मल ५ हजार मेट्रिकटन टेन्डर आह्वान गरिएको छ। सरकारले चालू आवमा रासायनिक मल खरिदका लागि विनियोजन गरिएको १५ अर्बमध्ये १२ अर्व ७५ करोड रुपैयाँ खर्च भइसकेको छ। यद्यपि, २०७९ साउन महिनामा थप स्रोत सुनिश्चितता लिएर १६ अर्ब रुपैयाँ बजेट बनाइएको छ। चालू आवको धान सिजनका लागि थप रकम ७ अर्ब ७३ करोड रुपैयाँ थप स्रोत सुनिश्चितताका लागि अर्थमा पत्राचार गरेको मन्त्रालयले जानकारी दिएको छ। मन्त्रालयले २०७८ मंसिर १३ गतेको राष्ट्रियस्तर विकास समस्या समाधान उपसमितिमा पेस भएका विषय अझै निर्णय हुन बाँकी छ। रासायनिक मल ग्लोबल टेन्डर गरी अन्य देशबाट आयात गर्नुपर्ने अवस्था रहेकोमा पर्याप्त स्रोत सुनिश्चितता हुन नसकेको, मलको मूल्यमा निरन्तर वृद्धि र नाकाको सीमितताले समयमै कहिल्यै मल आउन सकेको छैन। हरेक आव रासायनिक मल खरिद प्राथमिकतामा राखी बजेट वृद्धि गरिएको, अनुदानमा मल वितरणको लागि आवश्यक निर्देशिका तयार गरिएको मन्त्रालयले जनाएको छ। मल आयातको चरणबद्ध प्रक्रियागत ढिलाइदेखि ठेक्का हात पारेका कम्पनीले समयमा नल्याइदिँदा मल अभाव भोग्नु परेको पूर्वसहसचिव लेखनाथ आचार्य बताउँछन्। हरेक वर्ष टेन्डर हात पारेर पनि ठेकेदार कम्पनीले मल ल्याउँदैनन्। आव २०७७२०७८ मा कृषि सामग्री कम्पनीमार्फत मात्रै आव्हान गरेको टेन्डरमा आवश्यक पर्ने मलमध्ये १ लाख ५ हजार मेट्रिकटन मल आयात भएकै थिएन। वास्तवमा अब सरकारले मल वितरणको प्रक्रियागत झन्झट पनि बदल्न जरुरी भएको सरोकारवालाहरूले बताउँदै आएका छन्।"
प्री ओपन सेसन : नेप्से ओरालोतिर,प्री ओपन सेसनमा नेप्से परिसूचक १८३ अंकले घटेर २०९०४९ विन्दुमा झरेको छ। काठमाडौं :प्री ओपन सेसनमा नेप्से परिसूचक १८३ अंकले घटेर २०९०४९ विन्दुमा झरेको छ। सेन्सेटिभ इण्डेक्स ००१ अंकले घटेको छ। साताको अन्तिम कारोबार दिन बिहीबार यो सेसनमा १३ वटा कम्पनीको सेयर कारोबार भएको छ। १३ कम्पनीको ४५५ कित्ता सेयर २ लाख ३९ हजार ६५३ रुपैयाँमा खरिदबिक्री भएको हो। जसमध्ये ४ कम्पनीको मूल्य बढ्यो भने ७ को घट्यो। बाँकी २ कम्पनीको मूल्य स्थिर रह्यो।
यती विमान दुर्घटना : प्राविधिक कि मानवीय त्रुटि ?,"रनवे वानटुमा अवतरणको क्रममा इन्जिनको पंखाको सहायताले जहाजलाई बायाँ मोड्न खोज्दा पंखा नमोडी सिधा बसेको र फिदरमा गएको तथा इन्जिनले खतराको संकेत दिएको प्रतिवेदनमा उल्लेख छ। काठमाडौं : यती एयरलाइन्सको विमान दुर्घटना मौसमीभन्दा पनि प्राविधिक वा मानवीय कारणले भएको हुन सक्ने जाँचबुझ आयोगको प्रारम्भिक प्रतिवेदनले देखाएको छ। दुर्घटनाको समयमा विमानस्थलको तापक्रम करिब १४ डिग्री सेल्सियस र आकाश खुला रहेको कारण भिजुवल फ्लाइट रुल्स (भीएफआर) का लागि उपयुक्त मौसम रहेको प्रतिवेदनमा उल्लेख छ। बुधबार सार्वजनिक गरिएको प्रतिवेदनमा दुवै इन्जिन प्रोपेलर फेदरमा जानु, अन्तिम समयमा जहाजको कमान्ड परिवर्तन हुनु, तोकिएको भन्दा अर्को धावनमार्गको माग, सहचालकले इन्जिन बन्द भएको संकेत गर्नुलगायतका कारणहरूको थप विश्लेषण हुन आवश्यक रहेको देखाएको छ। किनभने एटीआर जहाजको इन्जिनको प्रोपेलर फिदर कि स्वचालित हुन्छ कि पाइटलले नियन्त्रण गर्ने हुन्छ। धावनमार्गबाट ३ सय ११ फिटको उचाइमा रहेको विमान प्रोपेलर फिदर कम नगर्दा सेती खोंचमा खस्न पुग्यो। यस्तो अवस्थामा कसरी इन्जिनको प्रोपेलर फिदरमा गयो भन्ने थप अध्ययनको विषय हुने जनाइएको छ। विमानस्थलको रनवे वानटुलाई पुनः सञ्चालनमा ल्याउन अघि यसको विस्तृत सम्भाव्यता अध्ययन गर्न पनि नेपाल नागरिक उड्डयन प्राधिकरणलाई सुझाएको छ। पोखरा अन्तर्राष्ट्रिय विमानस्थलमा त्यो दिनको तेस्रो उडान भरिरहेको पाइलट अञ्जु खतिवडा र प्रशिक्षक पाइलट कमल केसी थिए। काठमाडौं विमानस्थलबाट १० बजेर ३२ मिनेटमा ४ चालक दलसहित ६८ यात्रु बोकेर यती एयरलाइन्सको एटीआर जहाज पोखरा उडेको थियो। १० बजेर ५८ मिनेटमा पोखरा अवतरण गर्नुपर्ने जहाज १० बजेर ५७ मिनेटमा दुर्घटनाग्रस्त भएको थियो। आयोगको प्रतिवेदनअनुसार जहाज बायाँपट्टि अर्थात् मुख्य चालकको रूपमा पाइलट खतिवडा थिइन् भने दायाँपट्टि प्रशिक्षक पाइलट केसी बसेका थिए। विमानस्थलको रनवे थ्रीजेरो प्रयोग गर्न भनिएकोमा चालकद्वयले वानटु रनवे माग गरेका थिए। रनवे वानटुमा अवतरणको क्रममा इन्जिनको पंखाको सहायताले जहाजलाई बायाँ मोड्न खोज्दा पंखा नमोडी सिधा बसेको र फिदरमा गएको तथा इन्जिनले खतराको संकेत दिएको प्रतिवेदनमा उल्लेख छ। एयर ट्राफिक कन्ट्रोरल (एटीसी) ले १० बजेर ५७ मिनेट ११ सेकेन्डमा अवतरणको संकेत गरेको थियो। सो समयमा मुख्य पाइलट खतिवडाले इन्जिनको बन्द भएको भनेर दुई पटक भनेको प्रतिवेदनमा उल्लेख छ। १० बजेर ५७ मिनेट ३२ सेकेन्डमा जहाज दुर्घटना भएको थियो। गत माघ १ गतेको जहाज दुर्घटनापश्चात् बसेको मन्त्रिपरिषद्को आकस्मिक बैठकले गैरसैनिक हवाई उडान दुर्घटना जाँच नियमावली २०७४ बमोजिम छानबिन गर्न पाँच सदस्यीय जाँच आयोग गठन गरेको थियो। गठनलगत्तै आयोगले छानबिनको काम अघि बढाएको थियो। सो क्रममा आयोगले सिंगापुरस्थित ट्रान्सपोर्ट सेफ्टी इन्भेस्टिगेसन ब्युरोमा फ्लाइट डाटा रेकर्डर र ककपिट भ्वाइस रेकर्डर दुवैको डाटा विश्लेषण र अनुसन्धान गर्न आयोगका संयोजक, हवाईविज्ञ र सदस्यसचिवलाई पठाएको थियो। उक्त फ्लाइट डाटा रेकर्डर र भ्वाइस डाटा रेकर्डरको डाटाहरूको विश्लेषण गर्न आयोगको नेतृत्वमा टीएसआईबी सिंगापुर, बीईए फ्रान्स, टीएसबी क्यानडा, पी एन्ड डब्लू क्यानडा र ईएएसएका प्रतिनिधिहरूसमेतको सहभागितामा विभिन्न प्राविधिक तथा मानवीय पक्षको विश्लेषण गरिएको थियो। आयोगले दुर्घटनाको सम्बन्धमा विस्तृत प्रतिवेदन तयार पार्ने भनिएको छ।"
कञ्चनपुरमा सुक्खा बन्दरगाह बन्दै,"जिल्लाको दोधाराचाँदनी नगरपालिका१, २ र ३ मा शुक्लाफाँटा राष्ट्रिय निकुञ्जको मध्यवर्ती वन क्षेत्रको जग्गा प्रयोग गर्ने गरी सुक्खा बन्दरगाह बनाउने तयारी गरिएको छ। महेन्द्रनगर : सरकारले सुदूरपश्चिम प्रदेशको कञ्चनपुरमा सुक्खा बन्दरगाह निर्माण गर्ने भएको छ। जिल्लाको दोधाराचाँदनी नगरपालिका१, २ र ३ मा शुक्लाफाँटा राष्ट्रिय निकुञ्जको मध्यवर्ती वन क्षेत्रको जग्गा प्रयोग गर्ने गरी सुक्खा बन्दरगाह बनाउने तयारी गरिएको छ। नेपाल इन्टरमोडल यातायात विकास समितिले सुक्खा बन्दरगाहको ईआईएमा सुझाव माग गरेको छ। प्रस्तावित आयोजनाले वन क्षेत्रको १ सय ८९ हेक्टर जग्गा भूउपयोग परिवर्तन हुने भनी प्रस्ताव गरेको छ। सुक्खा बन्दरगाहमा सडक, रेल्वे प्लेटफर्म, गोदाम, पार्किङ क्षेत्र, भन्सार, तौल पुल, कन्टेनर यार्ड, यात्रु टर्मिनल, पशुपन्छीखाद्य जाँच केन्द्र प्रयोगशाला, बैंक, प्रहरी केन्द तथा प्रशासनिक भवन निर्माण हुनेछन्। जसमा गोदामको क्षेत्रफल आयाततर्फ सात हजार वर्गमिटर, निर्यातका लागि दुई हजार पाँच सय वर्गमिटर, रेल्वे वेयर हाउस १७ हजार पाँच सय वर्गमिटर र १० हजार वर्गमिटर क्षेत्रफलको कन्टेनर स्ट्याकिङ यार्ड निर्माण हुनेछ। सोमबार कञ्चनपुर पुगेका संघीय सरकारको उद्योग वाणिज्य तथा आपूर्ति मन्त्रालयका सचिव मधुकुमार मरासिनीले सरकारले दोधारा चाँदनीमा बन्ने सुक्खा बन्दरगाहलाई प्राथमिकताका साथ अघि बढाएको बताए। उनले प्रष्ट पारे, छिट्टै कार्यालय स्थापना गरेर पूर्वाधार निमार्णको काम अगाडि बढाउँछांै। नेपाली कांग्रेसका प्रमुख सचेतक रमेश लेखक पनि महाकाली नदीमा पक्की पुल निमार्ण सम्पन्न भइसकेकाले सुक्खा बन्दरगाहको निर्माण अगाडि बढाएर त्रिदेशीय नाकाको रूपमा विकास गर्नुपर्ने बताउँछन्। कञ्चनपुर उद्योग वाणिज्य संघले आयोजना गरेको औद्योगिक व्यापार मेला तथा कञ्चनपुर पर्यटन महोत्सवको उद्घाटन गर्न सोमबार महेन्द्रनगर पुगेका प्रधानमन्त्री प्रचण्डले पनि कञ्चनपुरको दोधराचाँदनी नगरपालिकामा प्रस्तावित सुक्खा बन्दरगाह निमार्ण गरिने बताएका थिए। सुक्खा बन्दरगाहको वातावरणीय प्रभाव मूल्यांकन (ईआईए)को काम सम्पन्न भएर स्वीकृतिको चरणमा छ, प्रधानमन्त्री दाहालले भने, यस लगत्तै यस क्षेत्रमा पूर्वाधार निमार्णको काम अगाडि बढ्नेछ। उनले भारतीय पक्षले सुक्खा बन्दरगाह निमार्ण गर्ने सहमति जनाइसकेको बताउँदै छिट्ट एमओयूमा हस्ताक्षर गर्ने तयारी रहेको बताए। उनले सुक्खा बन्दरगाहले सुदूरपश्चिमको मात्रै नभई राष्ट्रकै विकासमा ठूलो योगदान पुग्ने बताएका छन्। प्रस्तावित सुक्खा बन्दरगाह र महाकाली नदीमा निर्मित चार लेनको पक्की पुलको निरीक्षण गर्दै बन्दरगाह निर्माणपछि सुदूरपश्चिम प्रदेशका साथै समग्र मुलुकको आर्थिक विकासमा महत्वपूर्ण योगदान पुग्ने बताए। सुक्खा बन्दरगाह त्रिदेशीय साझेदारीको रणनीति अनुसार निमार्ण हुनेछ, उनले भने, हाम्रो दुई ठूला छिमेकी देशले हासिल गरेको आर्थिक विकासबाट नेपालले लाभ लिनेछ। उनले भारत र चीनको विकासबाट लाभ लिने उपायको खोजीमा रहेको बताउँदै सुक्खा बन्दरगाहले निमार्णले नेपाल, भारत र चीन तीनवटै देशलाई फाइदा पुग्ने बताए। सुदूरपश्चिमको विकासमा कुनै कसर बाँकी नराख्ने बताए। महाकाली करिडोर, कैलालीको हरैयामा विशेष आर्थिक क्षेत्र र दैजीछेला औद्योगिक क्षेत्रको काम अघि बढाउँछौं, उनले भने, महाकाली सिँचाइ तेस्रो चरण र अन्य रणनीतिक महत्वका आयोजना महत्वका साथ अगाडि बढाउँछौं। त्यसैगरी उनले आफ्नो भारत भ्रमणमा सुक्खा बन्दरगाह र महाकाली सिचाँइ आयोजना उच्च प्राथमिकताका साथ उठाउने बताए।"

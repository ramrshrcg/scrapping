शीर्षक,विवरण
विवादास्पद सत्यनिरुपण विधेयक,"विस्तृत शान्ति सम्झौता मा दुवै पक्षले द्वन्द्वकालमा मानवअधिकारको गम्भीर उल्लंघन र मानवताविरुद्धको अपराधका घटना भएको स्वीकार गरेका छन्। राज्य पक्षबाट भएको मानवअधिकार उल्लंघन र माओवादीबाट भएको मानवअधिकार ज्यादती इतिहासको तीतो पक्ष हो। यस्ता घटना नदोहोरिऊन्, त्यहीं नै सबैको चाहना हो। बेपत्ता पारिएका व्यक्तिको छानबिन, सत्यनिरुपण तथा मेलमिलाप आयोग ऐन २०७१ लाई संशोधन गर्न बनेको विधेयक पीडितको पक्षमा छैन। यसका कतिपय प्रावधान आपत्तिजनक र विवादास्पद छन्। जघन्य अपराधका घटनामा संलग्न पीडकलाई आममाफी दिने नियतले प्रेरित भएकै कारण पीडित पक्षले आपत्ति जनाइसकेको छ। यो विधेयकलाई फास्ट ट्र्याकबाट पारित गरी संसद्को भूमिकालाई पनि अझ गौण बनाउन खोजिँदै छ। शान्ति प्रक्रिया २०६२६३ को अभूतपूर्व ऐतिहासिक जनआन्दोलनको सफलतापश्चात् सुरु भएको थियो। यसअन्तर्गत २०६३ मंसिर ५ गते सरकार र माओवादीबीच विस्तृत शान्ति सम्झौता भयो। त्यस सम्झौतामा दुवै पक्षले द्वन्द्वकालमा मानवअधिकारको गम्भीर उल्लंघन र मानवताविरुद्धको अपराधका घटना भएको स्वीकार गरेका छन्। राज्य पक्षबाट भएको मानवअधिकार उल्लंघन र माओवादीबाट भएको मानवअधिकार ज्यादती इतिहासको तीतो पक्ष हो। यस्ता घटना नदोहोरिऊन्, त्यहीं नै सबैको चाहना हो। उक्त सम्झौता भएको पनि १७ वर्ष लागेको छ। यस अवधिमा सम्झौताको मर्मअनुरूप संक्रमणकालीन न्याय प्रक्रिया भने टुंगोमा पुग्न सकेन। बरु अलपत्र परेकोपारिएको छ। यसलाई तार्किक निष्कर्षमा पुर्याउन प्रायः प्रमुख राजनीतिक दलको अनिच्छा देखिन्छ। इमानदारीको अभाव छ। २०६२६३ को जनआन्दोलन व्यवस्था परिवर्तन वा सत्ता हस्तान्तरणका लागि मात्र थिएन। मानवअधिकार र शान्ति प्रक्रियालाई केन्द्रबिन्दुमा राखिएको थियो। त्यसमा नागरिक आन्दोलनको पनि भूमिका महत्वपूर्ण थियो। सम्झौताको बुँदा ५२४ मा दुवै पक्ष सशस्त्र द्वन्द्वबाट उत्पन्न विषम परिस्थितिलाई सामान्यीकरण गर्दै समाजमा शान्ति कायम गराउन तथा युद्धबाट पीडितहरूका लागि राहत कार्य र पुनस्र्थापन गराउन राष्ट्रिय शान्ति तथा पुनस्र्थापन आयोग गठन गर्ने र त्यसमार्फत यससम्बन्धी काम अगाडि बढाउन सहमत छन्, भन्ने व्यवस्था छ। तर, राष्ट्रिय शान्ति तथा पुनस्र्थापन आयोग गठन भएको देखिएन। जघन्य अपराधका घटनामा संलग्न पीडकलाई आममाफी दिने नियतले प्रेरित भएकै कारण पीडित पक्षले आपत्तिा जनाइसकेको छ । यसैगरी बुँदा ५२५ मा दुवै पक्ष सशस्त्र द्वन्द्वका क्रममा मानवअधिकारको गम्भीर उल्लंघन गर्ने तथा मानवताविरुद्धको अपराधमा संलग्नहरूका बारेमा सत्य अन्वेषण गर्न र समाजमा मेलमिलापको वातावरण निर्माण गर्न आपसी सहमतिबाट उच्चस्तरीय सत्यनिरुपण तथा मेलमिलाप आयोगको गठन गर्न सहमत छन्, भन्ने व्यवस्था छ। उक्त सम्झौताको ८ वर्षपछि सरकारले २०७१ सालमा सत्यनिरुपण तथा मेलमिलाप आयोग र बेपत्ता पारिएका व्यक्तिको छानबिन आयोग बनायो। तर, पीडितलाई न्याय र पीडकलाई सजाय गर्न नभई पीडकलाई उन्मुक्ति र आममाफी दिने नियतले दुवै आयोगको म्यान्डेट कमजोर बनाइयो। साथै दलीय छत्रछायामा पदाधिकारी नियुक्त गरियो। आयोगहरूको कार्यशैली पीडितमैत्री पनि देखिएन। विगतदेखि वर्तमानसम्मका सरकारमा पीडितलाई न्याय र पीडकलाई सजायसहित संक्रमणकालीन न्यायलाई तार्किकतात्विक निष्कर्षमा पुर्याउने इच्छाशक्ति देखिएन। २०६३ वैशाख ११ पछि बनेका १३ सरकारमध्ये एउटा गैरदलीय थियो (२०६९७० मा दोस्रो संविधानसभा निर्वाचन सेरोफेरो)। १२ दलीय सरकारमध्ये चारवटाको नेतृत्व तत्कालीन नेकपा माओवादी (अहिलेको माओवादी केन्द्र)ले गर्योे। १० वटामा माओवादीको सहभागिता रह्यो। चारवटाको नेतृत्व पुष्पकमल दाहाल प्रचण्ड र डा बाबुराम भट्टराईले गरे। संक्रमणकालीन न्यायलाई तार्किक निष्कर्षमा पुर्याउन माओवादीको अनिच्छा प्रस्ट देखिन्छ। यसमा कांग्रेस र एमालेजस्ता प्रमुख लोकतान्त्रिक दलले पनि माओवादीलाई नै साथ दिएका छन्। आममाफीको प्रावधान समावेश गरेकाले २०७१ सालमा बनेको ऐन पीडकमैत्री बन्न पुग्यो। २०७४ पछि बनेका कुनै पनि सरकारले उक्त ऐनलाई सर्वोच्च अदालतको फैसलाबमोजिम संशोधन गर्न चाहेनन्। पुष्पकमल दाहाल प्रचण्ड नेतृत्वको सरकारले गरेका कैयन् आपत्तिजनक निर्णयले लोकतन्त्र र अहिंसाका पक्षपातीलाई झस्काएको छ। सशस्त्र द्वन्द्व सुरु भएको दिन फागुन १ गतेलाई जनयुद्ध दिवस भनी राष्ट्रिय दिवसका रूपमा मनाउने निर्णय यो सिलसिलाको पहिलो कडी हो। यो लोकतन्त्र र अहिंसाको सार्वभौम मूल्यविपरीत हो। यसैगरी वर्ष २०८० को बिदा सूचीमा त्यसलाई समावेश गरिनु दोस्रो कडी हो। अनमिनले नै अयोग्य घोषणा गरेका ४ हजार ८ माओवादी लडाकुलाई २ लाख रुपैयाँका दरले सहयोग उपलब्ध गराउने (८० करोड १६ लाख) निर्णय तेस्रो कडी हो। सर्वोच्चको आदेशविरुद्ध प्रधानमन्त्रीसहित सत्तारुढ गठबन्धनमा सामेल दल र पूर्व तथा वर्तमान माओवादी घटकको धम्कीसहितको अभिव्यक्ति अन्य कडी हुन्। विवादास्पद संशोधन विधेयकलाई फास्ट ट्रयाकबाट जस्ताको तस्तै पारित गराउने योजना अर्को कडी हुन सक्छ। सरकारी निर्णयहरू नियोजित तवरमा सिलसिलाबद्ध रूपमा भएका छन्। यसलाई नरोक्ने हो भने अझै बढ्न सक्ने प्रवल सम्भावना छ। संक्रमणकालीन न्यायलाई शान्ति सम्झौताको मर्मअनुरूप तार्किक निष्कर्षमा पुर्याउने नियत देखिँदैन। सम्झौताअनुरूप संक्रमणकालीन न्याय प्रक्रियालाई टुंगोमा पुर्याउनुपर्नेमा षड्यन्त्र गरी विफल तुल्याउने काम भएको छ। संक्रमणकालीन न्यायसम्बन्धी ऐन सम्झौताको मर्मअनुरूप थिएन। यस्तो सर्वाधिक महत्वको विषयमा ऐन बनाउँदा देखाउनुपर्ने संवेदनशीलता संसद्ले देखाउन सकेन। संविधान जारी भइसकेपछिका दुई संघीय संसद् पनि अन्तर्राष्ट्रिय मानवअधिकार एवं मानवीय कानुन र सर्वोच्चको फैसलाअनुरूप सो ऐनलाई संशोधन गर्ने दायित्वबाट चुकेको देखिन्छ। द्वन्दकालीन घटनालाई सम्झौतामा उल्लेख भएअनुरूप संक्रमणकालीन न्याय प्रक्रियाअन्तर्गत गठन हुने आयोगमार्फत सम्बोधन गर्ने तर्कमा दुई मत हुन सक्दैन। तर, १७ वर्षसम्म कहिले अलमल्याएर त कहिले झुक्याएर पीडितलाई न्याय प्रदान गर्न सरकारहरू विश्वसनीयता गुमाउन पुगेका हुन्। सर्वोच्चले केही साताअघि सशस्त्र द्वन्द्वकालमा भएका गम्भीर मानवअधिकार उल्लंघनका घटनाको विस्तृत शान्ति सम्झौता, संविधान, सर्वोच्च अदालतबाट भएका फैसला, अन्तर्राष्ट्रिय कानुन र सिद्धान्तबमोजिम पीडितले सत्यतथ्य जानकारी पाउने तथा न्याय र परिपूरण पाउने विषयहरू विभिन्न कारण देखाएर अनन्तकालसम्म अल्झाइराख्न मिल्ने देखिँदैन भन्ने आदेश गरेको छ। जुन सान्दर्भिक छ। प्रमुख दलहरू विपक्षमा हुँदा यदाकदा पीडितमैत्री कुरा गरे पनि सत्तारुढ हुँदा पीडितका कुरासमेत सुन्न चाहँदैनन्। संक्रमणकालीन न्याय प्रक्रियालाई अनुकूलताअनुसार टुंग्याउने, त्यसो गर्न नसके लम्ब्याउने र अल्झाइराख्ने प्रमुख दलको रणनीति लुकेको छैन। मानवताविरुद्धको अपराधतर्प कोही पनि उन्मुख हुन नसकोस् भन्नाका खातिर सरकारले अन्तर्राष्ट्रिय फौजदारी अदालतको विधानलाई तत्काल अनुमोदन गर्नपर्छ। मानवअधिकार उल्लंघन र मानवअधिकार ज्यादतीबारे सत्यतथ्य अभिलेख राखी पीडितलाई राहत र न्याय तथा दोषीलाई कारबाही गर्न सत्य आयोगको स्थापना आवश्यक छ। (पहाडी मानवअधिकार तथा शान्ति समाजका संस्थापक सभापति हुन्।)"
पार्टी पुनर्निर्माणको पक्षमा,"लोकतान्त्रिक व्यावस्थामा राजनीतिक पार्टीहरूको महत्वपूर्ण भूमिका रहन्छ। देशको नेतृत्व गर्ने राजनीतिक पार्टीहरू जति सक्षम, इमानदार र दूरदर्शी हुन्छन्, त्यत्ति नै देश प्रगति र समृद्धिको बाटोमा अगाडि बढ्न सक्दछ। तर, यदि राजनीतिक पार्टीहरू अक्षम, बेइमान र अदूरदर्शी भएको खण्डमा देशले नेपालको जस्तो स्थिति व्यहोर्नु पर्ने हुन्छ। नेपालमा थुप्रै राजनीतिक पार्टी छन्। तर कुनै पनि राजनीतिक पार्टी देश र जनताका पार्टी हुन सकेका छैनन्। गुट र उपगुटमा विभाजित राजनीतिक पार्टीहरू नीति र नेतृत्वभन्दा पनि नेतामुखी छन्। बिरालोको अध्ययन गर्दै आएका जीव मनोवैज्ञानिकको मनमा अनौठो विचार आएछ। उनी बिरालोलाई बाघ बनाउने अभियानमा जुटे। बिरालोलाई बाघको आहार दिए, व्यवहार दिए। मेगाभिटामिन दिए। हेर्दाहेर्दै बिरालो ढाडे भयो, हुबहु बाघजस्तै। जीव मनोवैज्ञानिकले त्यो डँडाक बिरालोलाई परीक्षणका लागि जंगलमा लगे। जंगलमा खरायोलाई देख्नेबित्तिकै त्यो ढाडेले बाघले झैं खरायो समायो। गर्दन फोड्यो। त्यसैबेला अगाडि हरिणको बथान देख्यो। बाघले झैं हरिणहरूलाई खेद्न थाल्यो। त्यो देखेर जीव मनोवैज्ञानिक खुसी हँुदै ढाडेको पछिपछि लागे। हरिणहरू लखेट्दै गरेको ढाडेले अचानक खोलापारी बडेमानको ब्वाँसो देख्यो। त्यो ब्वाँसोलाई देखेपछि टक्क अडियो। मनोवैज्ञानिकले ढाडेलाई उत्प्रेरित गर्दै भने, कम अन टाइगर, कम अन, तिमी टाइगर हौं, टाइगर, अगाडि बढ, अगाडि बढ र त्यो बूढो ब्वाँसोको गर्दन फोड। ढाडेले छाती तान्यो र बाघझैं गर्जिदै अगाडि बढ्यो। त्यो देखेर ब्वाँसो उठ्यो र ढाडेलाई लामालामा दाँत देखाउँदै ङवार्र गर्यो। अगाडि बढेको ढाडे अचानक खुर्र्र दौडिँदै रूखमा चढ्यो र हाँगामा बसेर ब्वाँसोतिर हेर्दै मुसोको थुतुनोले म्याउँ गर्यो। त्यो देखेर जीवमनोवैज्ञानिकले निधारमा हात ठोके। इतिहास साक्षी छ। नेपालका राजनीतिक पार्टी र नेताहरूको स्थिति पनि यस्तै छ। आफूलाई बाघ सम्झने नेताहरू सत्तामा पुगेपछि बिरालो पनि होइन, रुझेको मुसो सावित भएका छन्। हामी नागरिक विरालो बाघजस्तो होस् भन्ने चाहना राख्छौं तर बिरालो मुसोजस्तो बन्छ। यही कारण देश पछाडि परेको हो, नेपालको अस्मिता नै खतरामा परेको हो। राष्ट्र निर्माणका लागि राजनीतिक पार्टीहरूमा नयाँ सोचको आवश्यकता पर्छ, अग्रगामी सोचको जरुरत पर्छ। अब परिर्वतनको ठुलो छलाङ लगाउन जरुरी हुन्छ। त्यो किनभने राजनीतिक, आर्थिक, शैक्षिक तथा समाजिक संरचनालाई नयाँ ढंगले पुनर्संरचना नगर्दासम्म राष्ट्र निर्माण हुन कदापि सक्दैन। सक्षम, इमानदार र दूरदर्शी राजनीतिक पार्टीहरूले नै देश निर्माण गर्न सक्छन्। कुनै पनि राजनीतिक पार्टी सक्षम, इमानदार र दूरदर्शी हुन् पार्टीको नीति तथा नेतृत्वको महत्त्वपूर्ण भूमिका रहन्छ। तर नेपालमा सधैं एक समर्थ नेतृत्वको अभाव खड्किरहेको छ। यो देशमा हरहमेशा तिनै नेताहरूको नै बिगबिगी र हालीमुहाली हुँदै आएको छ। सानाठूला हरेक नेतालाई केवल कुर्सी चाहिएको छ। एउटा गिद्ध खट्टामा मुसो च्यापेर हस्याङफस्याङ आकाशमा तेज गतिमा उडिरहेको थियो। एक बथान कौवाले पछाडिबाट त्यो गिद्धलाई ठुङ्ग्दै खेदिरहेका थिए। रताम्मे गिद्ध आत्तिएर यताउता उडिरहेको थियो। तर गिद्ध जता गए पनि कौवाहरूले उसको पिछा छोडेनन्। त्यो देखेर गिद्धले भगवान् पुकार्यो, बचाउनोस्। सँगै आकाशवाणी भयो, ए गिद्ध ! यसरी मुसो खोसेर हिँडेपछि यो सबै त हुने नै भयो, एकपटक मुसो छोडेर हेर त ? जब गिद्धले खुट्टाले च्यापेको मुसो छोड्यो तब कौवा उसका पछाडि थिएनन्। गिद्ध निकै खुसी भयो। आरामसँग उड्दै रूखमा बस्यो। उसले घाँटी तानेर चारैतिर हेर्यो, अलिपर चौरमा तिनै कौवाहरूलाई देख्यो, जो आपसमा खूबसँग लडिरहेका थिए। मुसो चाहिँ अलिपर पल्टिरहेको थियो। गिद्धको तपतप र्याल चुहिन थाल्यो। गिद्धले तेजसँग उडेर मुसो च्पाप्प च्याप्दै त्यहाँबाट सुइकुच्चा ठोक्यो। आपसमा लड्दै रक्ताम्मे भएका कौवाहरू निकै थाके। र, यत्रतत्र थचक्क बसे। केही क्षणपछि वल्ल उनीहरूलाई मुुसोको याद आयो। अनि चारैतिर मुसो खोज्न थाले। तर त्यहाँ मुसो थिएन। अनि आकाशतिर नजर दौडाए, गिद्धले मुसो लगेको देखे। कौवाहरू मुसो खोस्न पुनः गिद्धको पछाडि दौडिए। यस्तै स्थिति नेपाली राजनीतिको छ। त्यसैले यो देश बारम्बार सत्ताको लुचाचुडीमै छ। विषवृक्ष रोपेर अमृतको सपना बाँड्नेहरूका कारण अहिले देश निष्पट अँध्यारो सुरुङभित्र जाकिएको छ। जहाँबाट बाहिर निस्किने कसैले कुनै स्पष्ट बाटो देखेका छैनन्। यो गर्छु र त्यो गर्छु भनेर हल्ला गरे पनि नेताहरू कुहिरोको कागजस्ता भएका छन्। एक दृष्टिले नेता दुई प्रकारका हुन्छन् राजनेता र नक्कली नेता। प्रज्ञापूर्ण, दूरदर्शी तथा व्यावहारिक राजनीतिज्ञ राजनेता हुन्। धूर्त र ढोंगी राजनीतिज्ञ नै नक्कली नेता हुन्। राजनेताले हमेसा दूरदर्शी समाधान खोज्छन्, अर्काथरी भने सधैं कुर्सी खोज्छन्। राजनेताले सही मार्गदर्शन गर्छन्, नक्कली नेताले गुमराह पार्छन्। राजनेता देश र जनताको सेवा गर्छन्। अधिकांश नक्कली नेता निच हुन्छन्। सत्ता र स्वार्थका लागि गिर्न पछि पर्दैनन्, पैसा र पावरका लागि देशको शिर नै झुकाउन लाज मान्दैनन्। नक्कली नेताकै बिगबिगीले देशको शिर झुक्ने गरेको छ। पार्टीहरूप्रति जनआस्था घट्दै गएको छ। लोकतन्त्रमा राजनीतिक पार्टीहरूको विकल्प नहुने हँुदा पार्टीहरूका इमानदार नेता तथा कार्यकर्ताहरू ढिलो नगरी साहस र उत्साहका साथ पार्टी पुनर्निर्माणको अभियानमा लाग्नु आवश्यक छ।"
जमिनमा दलन,"जमिन नै त्यो शक्तिसूचक हो जसले गर्दा समाजमा धनी र गरिबको रेखा निर्धारण हुँदै आएको छ । विश्वको परिप्रेक्ष्यमा हेर्ने हो भने ०१३ प्रतिशतले २५ प्रतिशत जमिन ओगटेर राखेका छन्। बाँकी ९९८७ प्रतिशतसँग कि त जमिनै छैन कि त उसलाई पुग्ने जमिन छैन। नेपालमा १३ प्रतिशत व्यक्तिले ८८ प्रतिशत जमिन ओगटेर राखेको विभिन्न अध्ययनले देखाइसकेको छ। ८७ प्रतिशत मानिसमा कि त जमिन छैन या उसलाई जीवनभर खान पुग्ने जमिन छैन। फियानको एक सर्भेले करिब ७० प्रतिशतलाई खाद्यान्न अभाव भएको देखाएको छ। यस्तो खाद्यान्न अभाव हुनेमा विशेषगरी जनजाति, उत्पीडित दलित र मधेसी छन्। क्षत्रीबाहुन, जसको थोरै जमिन छ, तिनलाई मात्र खाद्यान्न अभाव छ। जमिन नै त्यो शक्तिसूचक हो जसले गर्दा समाजमा धनी र गरिबको रेखा निर्धारण हुँदै आएको छ। जमिन हुनेले त्यहीअनुसार आम्दानी गर्दै जान्छ। त्यो आम्दानीले उसको शिक्षा, स्वास्थ्यका अतिरिक्त अर्को आम्दानीमा समेत वृद्धि हुँदै जान्छ। कालान्तरमा ऊ समृद्ध हुन्छ। जमिन नहुनेले बढी श्रम गर्नुपर्छ। श्रममा सघाउनुपर्ने हुनाले उसले छोराछोरीलाई समेत उचित शिक्षादीक्षा दिन सक्दैन। उपचार गर्ने पैसा नभएको कारण धामीझाँक्रीमा जानुपर्ने बाध्यतासमेत छ। यसर्थ अरूको तुलनामा ऊ पछाडि धकेलिँदै जान्छ। थोरै जमिन हुनेले त्यही अनुपातमा श्रम गर्नुपर्छ। छोराछोरी निजी विद्यालयमा पढाउन सक्दैनन्। तिनका सन्तानले सरकारी विद्यालयमा अध्ययन गरेकाले बोर्डिङ स्कुल पढेकासँग प्रतिस्पर्धा गर्न सक्दैनन्। प्रतिस्पर्धा गर्न नसकेपछि राम्रो आम्दानी हुने अवसर उसले गुमाउँछ, जमिनवालाका छोराछोरी जो बोर्डिङ स्कुल पढ्छन्, तिनले ती अवसर प्राप्त गर्छन्। यसरी जमिन हुनेले नै राम्रो अवसरमाथि राम्रो आम्दानी गर्दै जाने हुनाले उसको आर्थिक समृद्धि हुनलाई समय लाग्दैन। जमिन हुनेले सन्तुलित भोजनसमेत आरामसँग खान पाउँछ। उसलाई आरामसँग निद्रा पनि लाग्छ। खर्चअनुसारको अवसर पाउने र आम्दानी हुन्छ, रोग लागे सहजै उपचार गर्न सक्छ। उसको सन्तुलित भोजन, आवश्यक निद्रा, त्यसपछि स्वास्थ्यवद्र्धक शरीरका कारण स्वभाविक रूपमा उसको आयुसमेत अधिक हुन्छ। उसका सन्तानमा समेत सोहीअनुसार गुणात्मक सेलहरूको विकास हुँदै जान्छ। जमिन नहुने या कम हुनेलाई निद्रा पनि कम लाग्छ। श्रममा नै ज्यादा समय खर्चनु परकाले उसलाई खाना पनि त्यही किसिमको डोजमा चाहिन्छ। तर त्यसलाई पूरा गर्न ऊसँग सन्तुलित भोजन नभई केवल भात, त्यो नहुनेले ढिँडो मात्र खाएर बिताउनु पर्छ। कतिपयले जंगलमा पात, जरा नै खाएर पनि बाँच्नु परेको उदाहरण छन्। त्यो पनि प्राप्त गर्न सकेन भने शरीरले आराम मागिरहेको समयमा ऊ मद्यपानतिर उन्मुख हुन्छ। यस्तो असन्तुलित र भोक मेटाउनकै लागि जे आहार पनि खानेका शरीरको आकारसमेत सामान्य मानिसको भन्दा फरक भएर जान्छ। उसका सन्तानमा समेत यो जिनेटिक गुण सर्दै जान्छ। ज्यादा श्रम, शरीरको थकान, मद्यपान, अनि कम निद्राले उसको शरीर चाँडै बूढो हुन्छ। यसर्थमा गरिबी र अभावकै कारण उसले भनेजस्तो खाना र शरीरले मागेजस्तो उपचार पाउँदैन। अन्ततः छोटो उमेरमै गरिब र निमुखा, उत्पीडित समूहले ज्यान गुमाउनुपर्ने हुन्छ। परिणामतः जमिन नहुने वा हुँदा खाने, मद्यपान गर्ने वा शारीरिक रूपमा कमजोर हुनेलाई जमिन हुने वा कम हुनेले असभ्य र विकृत मानिसको रूपमा हेर्न थाल्छन्। यसकारण जमिनकै कारणले गरिबी पहुँच, सम्पत्ति, अवसर, सामाजिक सांस्कृतिक संस्कारमा फरक पार्ने मात्र नभई मानिसको शारीरिक बनोट र आयुमा समेत फरक पार्दछ। जमिनको हदबन्दीको कुरा धेरै पटक उठ्छ, तर हदबन्दी लगाउन कोही तयार हुँदैनन्। अनि खान पाउने अधिकारको रक्षा गर्न र जमिन नहुनेलाई जमिन दिन कोही तयार छैनन्। समाजमा हुने र नहुनेबीचको दूरीसमेत फराकिलो हुँदै गएको छ। पछिल्लो तथ्यांकले समेत गरिबी तुलनात्मक रूपमा घटे पनि धनीगरिबबीचको दूरी (गिनीकोफिसेन्ट) ०३४ बाट ०३९ भएको देखाएको छ। यसको मतलव हो जमिन हुनेले धेरै कमाउँदै गए वा अवसरमाथि अवसर प्राप्त गर्दै गए। नहुने वा कम हुनेले परिश्रम गरेर १९ को २० कमायो भने धनीले दुई गुणा आर्जन गरिरहेको हुन्छ। अर्थात् दुवैले कमाए पनि तुलनात्मक रूपमा धनीले ज्यादा कमाएकाले गिनिकोफिसेन्टको बढेको देखिन्छ। यो अवस्थालाई नजरअन्दाज गर्ने र योजना बुन्ने तथा नीतिविधि बनाउनेहरू हाम्रो विकासको फाँटमा थुप्रै छन्। राजनीतिक नेताहरूले समेत नबुझेका होइनन्। त्यहीअनुसार जबजब चुनाव हुन्छ, ती भूमिहीन गरिब, खाद्यान्न अपर्याप्त हुने जनताको दुहाइ गाउँदै आइयो। कम्युनिस्ट भन्नेहरूले त १ सय ५० वर्षअगाडि मरेका माक्र्सलाई पटकपटक ब्युँत्याउँदै वर्गीय मुद्दालाई नै अगाडि बढाएर जोत्नेको जमिन हुने, गरिबलाई माथि उठाउने, जमिन दिने नारा लगाइरहेका छन्। तर उनीहरूले आँखाले नभ्याउने जमिनको एक चपरो छोडेको कतै उदाहरण छैन। नेकपा माओवादीले १० वर्ष त माओको नाम लिएर वर्गीय समानताकै प्रमुख मुद्दा लिई बन्दुक चलायो। तर जब सत्तामा आयो तब नेताहरूले भकाभक महल जोडे। युद्धमा बन्दुक बोकेर ती नेताहरूलाई सत्तामा पुर्याउनेहरूलाई बागमतीको किनारमा बस्दासमेत डोजर लगाएर लखेट्ने काम भयो। मन्त्री हुन् र सत्ता टिकाउन खोज्नेहरू थुप्रैले हजारौंहजार बिघा जमिन बिनाउत्पादन लडिरहेको छ। साँठगाँठ गरिरहेकै छन्।सत्ता टिकाइरहेका छन्। जमिनको हदबन्दीको कुरा धेरै पटक उठ्छ, तर हदबन्दी लगाउन कोही तयार हुँदैनन्। अतः नीतिविधि बनाउने नेता, कार्यान्वयन गर्ने प्रशासन, सबैले खान, लाउन र बस्न पाउनुपर्छ भन्दै आएका मानवअधिकारवादी र नागरिक समाज सबै जानकार छन्। तर खान पाउने अधिकारको रक्षा गर्न र जमिन नहुनेलाई जमिन दिन कोही तयार छैनन्। यसको अर्थ हो जुनसुकै क्रान्तिका वाहक सत्तामा आए पनि दलित र निमुखाले जमिन पाउने छैनन्। जमिन हुनेले मात्र राम्राराम्रा अवसरहरू प्राप्त गरी दिन दुई गुणा रात चौगुणा समृद्ध हुन पाइरहुन् र नहुनेले दुई पैसा बढी कमाउन्, श्रम पनि ज्यादा गरुन्, साना अवसरमात्र पाउन् भन्ने नै सत्ताधारीको नियत हो। जबकि जल, जंगल, जमिन भनेका धर्तीमा सबै मानव र जीवितअजीवित प्राणीका लागि निर्माण भएका हुन्छन्। समान खाद्य सम्प्रभुताका लागि प्रथमतः जमिनको समानुपातिक वितरण गर्नु राज्यको मूल दायित्व हो।"
ए डिभिजन लिग: संकटाको दोस्रो जित,"काठमाडौं : जुनियर केन्ग्वेको निर्णायक गोलप्रेरित संकटा क्लबले सहिद स्मारक ए डिभिजन लिगमा सोमबार एफसी खुमलटारलाई १० ले पराजित गरेको छ। सातदोबाटोस्थित एन्फ कम्प्लेक्समा भएको खेलको २७औं मिनेटमा जुनियरले गरेको एक मात्र गोल निर्णायक बन्यो। खुमलटारका राजीव लोप्चनले आफ्नै बक्स अगाडि बलमा नियन्त्रण गुमाएपछि संकटाले मौका पाएको थियो। सोही मौकाको फाइदा उठाउँदै जुनियरले हाफ भलीमा उत्कृष्ट गोल गरे। त्यसबाहेक दुवै टिमले गोलका लागि अवसर सृजना गरे पनि स्कोरका कन्भर्ट गर्न सकेनन्। खुमलटारका स्टेफन समिरले चौथो मिनेटमा पेनाल्टी एरिया बायाँतर्फबाट प्रहार गरेको फ्रिकिक संकटाका गोलकिपर विष्णुकुमार केसीले रोकेका थिए। त्यसको १० मिनेटपछि मेसुके ओलामेउले पेनाल्टी एरिया अगाडिबाट गरेको लामो प्रहार क्रसबारमाथिबाट बाहिरिएको थियो। संकटाका नेल्सन कोन्फोले १५औं मिनेटमा गरेको प्रहार फ्रेममा परेको थिएन। खुमलटारका राजीवले १७औं मिनेटमा गरेको प्रहार क्रसबार नजिकबाट बाहिरिँदा खुमलटार अग्रता लिन वञ्चित भएको थियो। त्यसको एक मिनेट नबित्दै जुनियरले ६ यार्ड बक्सको दायाँतर्फबाट गरेको प्रहार खुमलटारका किपर देव लिम्बुले रोकेका थिए। यस्तै, संकटाका निशान खड्काले २५औं मिनेटमा प्रहार गरेको कर्नरमा जुनियरले हेडरमार्फत गरेको प्रहार क्रसबारमा लागेर फर्किएको थियो।मेसुकेले ४७औं मिनेटमा गरेको प्रहार संकटाका गोलकिपरले बचाएका थिए। जुनियरले ७२औं मिनेटमा गरेको सशक्त प्रहार देव लिम्बुले रोकेका थिए। यद्यपि, उनले छेकेको बललाई संकटाका कप्तान कुलदिप कार्कीले गोल लाइनबाट फर्काएका थिए। जितसँगै संकटा ६ खेलबाट ९ अंक जोडेर छैटौं स्थानमा उक्लिएको छ। समान खेलबाट ६ अंक जोडेको खुमलटार नवौं स्थानमा छ।"
विभागीय डर्बीमा एपीएफ विजयी,काठमाडौं : सहिद स्मारक ए डिभिजन लिगमा खराब लयबाट गुज्रिरहेको नेपाल पुलिस क्लब विभागीय प्रतिद्वन्दी एपीएफ क्लबसँग २० को नतिजामा पराजित गरेको छ। च्यासल मैदानमा भएको खेलको ५८औं मिनेटमा हरी कार्कीले गोल गर्दै एपीएफलाई अग्रता दिलाएका थिए। निर्धारित ९० मिनेटसम्म अग्रता जोगाएको एपीएफले इन्जुरी समयमा एक गोल थप्दै जित सुनिश्चित गर्यो। इन्जुरी समयमा एपीएफका लागि सबिन गुरुङले गोल गर्दै सिजनको तेस्रो जित निश्चित गरे। जितसँगै एपीएफ ६ खेलबाट १० अंक जोडेर पाँचौं स्थानमा उक्लिएको छ। समान खेलबाट एक बराबरी र पाँच पराजयबाट एक अंक जोडेको पुलिस लिग तालिकाको पुछारमा छ। आजै सातदोबाटोमा भएको खेलमा संकटा क्लबले एफसी खुलमटारलाई १० को नतिजामा पराजित गरेको थियो।
प्री ओपन सेसन : नेप्से परिसूचक झिनो अंकले बढ्यो,"काठमाडौं : प्री ओपन सेसनमा नेप्से परिसूचक सामान्य अंकले बढेको छ। अघिल्लो कारोबार दिन आइतबार २० अंकले घटेर १८८८५५ विन्दुमा बन्द भएको नेप्से आज यो सेसनमा ००६ अंकले बढेर १८८८६१ विन्दुमा पुगेको हो। प्री ओपन सेसनमा तीन कम्पनीको १२० कित्ता सेयर ९ हजार ३४५ रुपैयाँमा खरिदबिक्री भयो। कारोबारमा आएका कम्पनीमध्ये १ को बढ्यो,१ को घट्यो भने बाँकी १ को मूल्य स्थिर रह्यो।"
"नेप्से परिसूचक दोहोरो अंकले घट्यो, कारोबार रकम ९२ करोडमा झर्यो",काठमाडौं : नेप्से परिसूचक दोहोरो अंकले घटेर बन्द भएको छ। सेयर कारोबारको दोस्रो दिन आज नेप्से परिसूचक १६६७ अंकले घटेर १८७१८८ विन्दुमा पुगेको हो। सेन्सेटिभ इन्डेक्स ३०५ अंकले घटेर ३५२७१ विन्दुमा अडिएको छ। आज २६० कम्पनीको २८ लाख २९ हजार ४२६ कित्ता सेयर ९२ करोड २ लाख ४९ हजार ११ रुपैयाँको सेयर खरिदबिक्री भयो। दोहोरो अंकले ओरालो लागेको सेयर बजारमा एउटा कम्पनीको मूल्यमा सकारात्मक सर्किट लेभलमा कारोबार भयो। कालिञ्चोक दर्शनको सेयर मूल्य १० प्रतिशतले वृद्धि भएको हो। यसदिन प्रभु बैंक डिभेन्चर २०८७ को सेयर मूल्य १० प्रतिशतले ओरालो लाग्यो। कारोबार रकमका आधारमा नविल बैंक शीर्षस्थानमा रह्यो। सो बैंकको ३ करोड ६२ लाख मूल्य बराबरको सेयर कारोबार भयो। एनआईसी एसिया बैंकको २ करोड बढि मूल्यको सेयर कारोबार भयो। कारोबारमा आएका १३ उपसमूहमध्ये १२ को मूल्य घट्यो भने १ को मात्रै बढ्यो। ट्रेडिङ उपसमूहको सूचक १२१ प्रतिशतले बढ्यो।
सातै प्रदेशका अध्यक्ष राखेर वरिष्ठ उपाध्यक्ष उमेशलाल समूहको उम्मेदवारी घोषणा,"काठमाडौं : नेपाल उद्योग वाणिज्य महासंघको आसन्न निर्वाचनमा वरिष्ठ उपाध्यक्षका उम्मेदवार उमेशलाल श्रेष्ठ समूहले ७ ओटै प्रदेश उद्योग वाणिज्य महासंघका अध्यक्षलाई मञ्चमा राखेर उम्मेदवारी घोषणा गरेको छ। सोमबार एक कार्यक्रबीच ७ ओटै प्रदेश अध्यक्षको समर्थनमा वरिष्ठ उपाध्यक्षका प्रत्याशी उमेशलालले आफ्नो उम्मेदवारी घोषणा गरेका हुन्। सो समूहबाट जिल्ला नगर उपाध्यक्षमा दिनेश श्रेष्ठ, वस्तुगत उपाध्यक्षमा हेमराज ढकाल, एसोसिएट्स उपाध्यक्षमा भरत आचार्य छन्। सो समूहबाट वस्तुगततर्फ उपाध्यक्ष र १४ सदस्य सहित प्यानलले नै उम्मेदवारी घोषणा गरेको छन्। उम्मेदवारी घोषणा कार्यक्रमममा प्रदेश अध्यक्षहरूले अहिलेको अवस्थामा वरिष्ठ उपाध्यक्षमा उमेशलाल श्रेष्ठको विकल्प नभएको र सबै प्रदेशले सर्वसम्मत रूपमा समर्थन गर्ने बताएका छन्। उम्मेदवारी घोषणा कार्यक्रममा प्रदेशअध्यक्षहरूले अहिले महासंघको साख गिर्दो अवस्थामा रहेको र अबका दिनमा व्यवसायीका समस्या सरकारमाझ पुर्याउनका लागि पनि उमेशलालजस्तो निडर प्रष्ट वक्ताको आवश्यकता खड्किएको बताएका थिए। अहिले महासंघको जुन साख र प्रतिष्ठा थियो अहिले धेरै नै खस्किएको छ, प्रदेश अध्यक्षहरूले भने, अबका दिनमा महासंघको उक्त साखलाई जोगाउँदै व्यवसायीका समस्याहरू सरकारमाझ राखेर समस्या समाधान गर्नका निमित्त पनि सबै उद्योगी व्यवसायीले वरिष्ठ उपाध्यक्षमा उमेशलाल श्रेष्ठलाई जिताउनु आवश्यक छ। उक्त उम्मेदवारी घोषणा कार्यक्रममा कोशी प्रदेशका अध्यक्ष राजेन्द्र राउत, मधेष प्रदेशका निवर्तमान अध्यक्ष गणेश लाठ, बागमती प्रदेशका अध्यक्ष दिलसुन्दर श्रेष्ठ, गण्डकी प्रदेशका अध्यक्ष अमृत भट्टचन, कर्णाली प्रदेशका अध्यक्ष पदमबहादूर शाहीको उपस्थिति रहेको थियो। उक्त कार्यक्रममा विशेष कारणले गर्दा लुम्बिनी प्रदेश अध्यक्ष कृष्ण शर्मा र सूदरपश्चिम अध्यक्ष शंकर बोगटी भने उपस्थित हुन सकेका थिएनन्। वरिष्ठ उपाध्यक्षका प्रत्याशी उमेशलाल श्रेष्ठले उद्योगी व्यवसायीको पीडा बोकेर समस्या समाधान गर्ने समूहका रूपमा आफूहरू अघि बढेको बताए। देश आक्रान्त र अस्थिर छ भने आर्थिक रूपमा खस्किएको छ। यस्तो अवस्थामा निजीक्षेत्रको क्याप्टेनसीप दिन वरिष्ठ उपाध्यक्षमा उम्मेदवारी दिएर अघि बढेको छु, घोषणा सभामा उनले भने, मेरो विगतमा गरेको काम नै मेरो योग्यता हो। म निडर छु र व्यवसायीका आवाज बोल्छु, पक्कै पनि यहाँहरूले अमुल्य मत दिएर मलाई विजयी गराउनुहुने छ भन्ने आशा र विश्वास छ। विशेषगरी नियामक निकाय नेपाल राष्ट्र बैंकले बैंक तथा वित्तीय संस्थाको कामलाई नियमन नगर्दा अहिले समस्या निम्तिएको समेत उनले जानकारी दिए। राष्ट्र बैंक नियामक निकाय भएपछि बैंक तथा वित्तीय संस्थाले केकस्ता क्षेत्रमा कर्जा प्रवाह गरिरहेका छन् भनेर नियमन गर्नुपर्दथ्यो, उनले भने, कोभिडको समयमा बैंकमा निक्षेप थुप्रिदा बैंकका कर्मचारीले घरघरमा पुगेर कर्जा दिए तर त्यो कर्जा केका लागि दिइयो भनेर कसैले अनुगमन गरेनन्। कोरोनापछि बैंकले गरेको लगानीका सहि सदुपयोग नहुँदा देशमा उद्योग कलकारखाना धरासायी बन्न पुगेको समेत उनको भनाइ थियो। यस्तै एसोसिएट्तर्फका उपाध्यक्ष भरत आचार्यले अहिले देशको अर्थतन्त्र र उद्योगी व्यवसायीका समस्या समाधान गर्न आफूले उपाध्यक्षमा उम्मेदवारी दिएर अघि बढेको बताए। अहिले हाम्रो लागत बढी हुँदै गएको छ भने रोजगारी पनि सोही अनुरूप घटिरहेको छ, उनले भने, लागत न्युनिकरणबिना उद्योगको विकास छैन। यस अघि आफ्नो नेतृत्वमा धेरै खालका व्यवसायीमैत्री नीति नियम बनाएको र त्यसलाई निरन्तरता दिई कार्यान्वयनमा लैजानका लागि समेत आफूले उपाध्यक्षमा उठ्ने लागेको जानकारी दिए। साथै एसोसिएट्स उपाध्यक्षले समग्र निजीक्षेत्रको रोजगारदाता परिषद्को यसले नेतृत्व गर्ने हुदा नेपालको उत्पादकत्वसँग प्रत्येक्ष भूमिका रहेन उनको भनाइ थियो। अहिलेको अवस्थामा सशक्त नेतृत्व आवश्यक र जुन भूमिका आफूले निभाउन सक्ने बताएका छन्। वस्तुगततर्फका उपाध्यक्ष हेमराज ढकालले आफूले निर्यात, उत्पादनमुलक, सेवा, कृषि, बैंकिङ, सीपलगायत हरेक क्षेत्रमा आवद्ध भएर काम गर्दा वस्तगत संघहरूको समस्यालाई नजिकसँग बझेको भन्दै वस्तुगत संघका समस्या समाधानका लागि पनि आफूलाई उपाध्यक्षमा जिताएर पठाउन आग्रह गरेका छन्। मैले दुई पटक वस्तुगत संघबाटै सदस्यमा चुनाव जितेर यहिँ क्षेत्रका साथिहरूको हकहितका लागि काम गरिसकेको छु, उनले भने, महासंघले जिम्मेवारी दिएका हरेक क्षेत्रमा अब्बल काम गर्दै आएको र अहिलेपनि सरकारसँग मिलेर कसरी यी क्षेत्रलाई कसरी माथि उठाउन सकिन्छ भनेर छलफल गरिरहेको छु। यदि आफू उपाध्यक्षमा निर्वाचित भएर गएको अवस्थामा वस्तुगत संघको समस्या बुझरे समाधान गर्ने महासंघ बनाउने समेत उनको प्रतिवद्धता थियो। यस्तै महासंघमा वस्तुगत संघ भनेको ब्रेन भएको तर महासंघ चलायमान बनाउने उक्त संघलाई स्थान नदिइएको उनको गुनासो थियो। महासंघ भित्र वस्तुगत संघको अधिकार र दायरा फराकिलो बनाउँदै सम्पूर्ण वस्तुगत संघले अपनत्व गर्ने महासंघ निर्माणका लागि पनि मैले उपाध्यक्ष पदमा आफ्नो उम्मेदवारी प्रस्तुत गरेको समेत उनले जानकारी दिए।"
युवा व्यवसायी थापाको कृषि कर्म : ५० लाख खर्चेर च्याउ खेती,"पोखरा : रोजगारको खोजीमा दुबईसम्म पुगेर फर्केका पोखराका एक युवाले आधुनिक प्रविधि भित्र्याएर व्यावसायिक च्याउ खेती सुरु गरेका छन्। पोखरा११ काहुँ डाँडाका ३८ वर्षीय ध्रुब थापाले ५० लाख खर्चेर व्यावसायिक रूपमा च्याउ खेती गरेका हुन्। थापाले काहुँ सिस्नेरी एग्रो फर्म दर्ता गरेर व्यावसायिक च्याउ खेती गरिरहेका छन्। च्याउलाई चाहिने आवश्यक तापक्रम मेन्टेन गर्न सकिने प्रविधि प्रयोग गरेर १२ महिना नै च्याउ उत्पादन गर्न सकिने गरी थापाले च्याउ उत्पादन सुरु गरेका हुन्। थापाको च्याउ घरमा एक लटमा ४ हजार २ सय ४५ किलो च्याउ उत्पादन हुन्छ। थापाले कन्ये जातको च्याउ लगाउँदै आएका छन्। आइरनको घर बनाएर च्याउ खेतीलाई चाहिने आवश्यक तापक्रम मेन्टेन गर्न थापाले एसी प्लान जडान गरेका छन्। एसी प्लानलाई मात्र १८ लाख खर्चेका हुन्। उतिकै मूल्यमा प्यानलबोड परेको र आइरनको घर समेत बनाउँदा ५० लाख बढी खर्च लागेको उनले सुनाए। चीनबाट ल्याएको यस प्लानले च्याउलाई चाहिने तातोपन, चिसोपनन कन्ट्रोल गर्दछ। यसैले १२ महिना च्याउको उत्पादन राम्रो दिन सकिने थापाले सुनाए। आधुनिक प्रविधि जडान गरेकोले लगानी धेरै लागेको थापाले बताए। उनको च्याउ घरमा एक पटकमा १४ सय १५ वटा बल (च्याउ उत्पादनका लागि परालबाट तयार पारिएको डल्लो) अटाउँछ। एउटा बलमा ३ केजीसम्म च्याउ फल्छ। डल्लोमा रोपेको च्याउ १८ दिनमा मुना राख्न सुरु गरेर २३ दिनमा टिपेर बजारमा बिक्री गर्न सकिने पनि उनले बताए। देशमै केही गर्नुपर्छ भन्ने हुटहुटी पहिलेदेखि नै भएपनि सन् २०१२ मा रोजगारीको खोजीमा कतार पुगेको उनले सुनाए। कतारबाट ९ महिनामै फर्केका थापाले केही समय बैंकमा काम गरे। बैंकमा काम गर्ने क्रममा जागिर खानु भन्दा आफैंले केही व्यवसाय गर्नु पर्छ भन्ने लाग्यो र एग्रो प्रोडक्ट कम्पनी खोलेर भुजा, चिउरा, दाल, गेडागुडी प्याकेजिङ गरेर बिक्री गर्ने काम गरेको उनले सुनाए। अरूले उत्पादन गरेका खाद्यान्नका सामग्री बिक्री गर्दा नाफा नै नभएको उनको अनुभव छ। व्यवसायबाट भएको आम्दानीले थप सामान खरिद गर्दा र कामदारलाई दिँदा नै ठिक्क भएपछि आफैं उत्पादनमुखी काम गर्नुपर्छ भन्ने लागेको उनले सुनाए। कोरोना कालमा आफै उत्पादनमा जाउँ न भन्ने भएर कृषि तिर हात हालेको थापाले सुनाए। आधुनिक प्रविधि फाइदाजनक नै हुनेदेखि रहेको पनि उनले बताए। सबै खर्च कटाएर अहिले एक लटमा (तीन महिनामा) २ लाख ५० हजार जती बचत हुने गरेको थापाको उनले सुनाए। आफ्नै घरमा नयाँ प्रविधिमा च्याउ उत्पादन गर्दा उनलाई भ्याइनभ्याइ छ। छरछिमेकी मात्रै होइन पोखराको मुख्य बजार क्षेत्रबाट पनि घरमै च्याउ लिन ग्राहक आउने गरेको उनले बताए। एसी प्लान जडान गरेर उत्पालन गरिएको च्याउ सामान्य टनेलमा उत्पादन गरेको भन्दा स्वादीलो र हेर्दा पनि फ्रेस हुने भएकोले ग्राहकले पनि निकै रुचाएको उनले सुनाए। पोखरा महानगरपालिकाले कन्ये जातको च्याउको समर्थन मुल्य किलोको १५० तोकेको पोखरा महहानगरपालिका कृषि महाशाखा प्रमुख मनहर कडरियाले बताए। एसी प्लान जडान गरेर तापक्रम मेन्टेन गरेर १२ महिन च्याउ उत्पादन गर्न सकिने भएकोले यस्ता प्रविधिले कन्ये च्याउ उत्पादनमा पोखरा आत्मनिर्भर भएको उनले सुनाए। पोखरामा गोब्रे च्याउ आयात हुन्छ। सिताके च्याउ महंगो पनि छ र माग पनि कम छ। कन्ये च्याउमा भने पोखरा आत्मनिर्भर हुँदै गएको पनि कृषि महाशाखा प्रमुख कडरियाले बताए। नेपालमा कन्ये च्याउ बढी लोकप्रिय रहेको पनि उनले सुनाए। यस जातको च्याउ थोरै समयमा धेरै उत्पादन गर्न सकिने भएकोले किसानहरू यस जातको च्याउ खेतीमा आकर्षण भएका हुन्। शाकाहारीहरूले च्याउलाई विशेष मन पराउँछन्। शाकाहारीका लागि प्रोटिनको गतिलो स्रोत पनि हो च्याउ। पौष्टिक च्याउमा भिटामिन, मिनरल्स र माइक्रो न्युट्रियन्ट पनि पाइने महाशाखा प्रमुख कडरियाले बताए। च्याउका प्रजाति अनुसार त्यसका फाइदा पनि अझै धेरै रहेको उनले सुनाए। सरकारले च्याउ खेतीलाई प्रवर्द्धन गर्दै आएको छ। बैंकको चर्को ब्याज, महंगो बिजुलीले बचत कम कृषि क्षेत्रको लगानीमा सरकारले सस्तो व्याजमा कर्जा दिने भन्ने सुने पनि थापाले त्यो सुविधा नपाएको बताए। अन्य व्यवसायी जस्तै चर्को ब्याजमा ऋण लिनु पर्दा र अरू उद्योग सरह च्याउ घरमा एसी प्लान चलाउँदाको चर्को बिजुलीको शुल्कको कारण लगानी महंगो भएको पनि उनले सुनाए। आधुनिक प्रविधि जडान गर्दा बैंकबाट लिएको ऋणको ब्याज १३ प्रतिशत तिर्दै आएको पनि उनले सुनाए। एसी समेत जडान गरेर तापक्रम मेन्टेन गर्ने गरी बनाइएको च्याउ घरमा ३ महिनामा ४५ हजार त बिजुलीको खर्च आउने उनले बताए। किसानलाई ऋण लिँदा र बिजुलीमा छुटको व्यवस्था नहुँदा खर्च"
"भर्चुअल करेन्सी कारोबार गैरकानुनी, कारोबार नगर्न केन्द्रीय बैंकको आग्रह","काठमाडौं : नेपाल राष्ट्र बैंकले पटक पटक भर्चुअल करेन्सी तथा क्रिप्टोकरेन्सी लगायतको कारोबार गैरकानुनी भएकाले नगर्न चेतावनी दिँदै आएको छ। यसै क्रममा सोमबार पाँचौ पटक आम सर्वसाधारणलाई विभिन्न नाममा रहेका भर्चुअल करेन्सीमा लगानी नगर्न सचेत गराएको हो। राष्ट्र बैंकको विदेशी विनिमय व्यवस्थापन विभागकाअनुसार क्रिप्टो करेन्सी भर्चुअल करेन्सी, नन फंजिवल टोकन, डिजिटल एसेस्ट, डिसेन्ट्रलाइज्ड फाइनान्स, नेटवर्क मार्केटिङ तथा हाइपर फण्ड, विटक्वाइन कारोबार, लगायतका कारोबार गैरकानुनी रहेको बताएको छ। यसैले केन्द्रीय बैंकले यस्ता कारोबारव्यवसाय गैरकानुनी रहेकोबारे यसअघि ४ पटक सम्म सजग गराइसकेको छ। यसअघि २०७४ साउन २९ गते, २०७८ भदौ २४ गते, २०७८ माघ ९ गते र २०७९ साउन ३० गते सार्वजनिक सूचनाहरू प्रकाशन गरेर सजग गराएको थियो। यस्ता कारोबार अन्त्य नभएकाले र आगामी दिनमा कसैले नगरून् भनेर फेरि आमसर्वसाधारणलाई गैरकानुनी भएकाले नगर्न अवगत गराइएको केन्द्रीय बैंकले बताएको छ। नेपालमा विदेशी विनिमय वा मुद्राका रूपमा यस्ता भर्चुअल मुद्राले कानुनी मान्यता पाएको छैन। साथै, नेपालमा कानुनी ग्राह्य नभएको, नेपाल सरकारको जमानत प्राप्त नभएको, यस बैंकले निष्कासन समेत नगरेको तथा कुनै पनि किसिमको सुरक्षण नभएको र यस्तो कारोबारबाट विदेशमा लगानी हुने देखिएकाले यी भर्चुअल मुद्राको कारोबार नगर्न भनिएको हो। विभागकाअनुसार विदेशी विनिमय (नियमित गर्ने) ऐन, २०१९ र विदेशमा लगानी गर्न प्रतिबन्ध लगाउने ऐन, २०२१ बमोजिम गैरकानुनी रहेको छ। यस्ता कारोबारमा सम्पत्ति शुद्धीकरण तथा आतङ्ककारी क्रियाकलापमा लगानी, ठगी, कर छली, लगानीको असुरक्षा, पुँजी पलायन, मूल्यमा अस्थिरता एवम् उतारचढाव, सट्टेबाजी आदिसम्बन्धी जोखिमहरू अन्तरनिहित हुने विषयबारे पनि ध्यानाकर्षण गराइएको छ। यसकारण नेपालभित्र बसोबास गर्ने नेपाली नागरिकफर्मकम्पनीसंस्था (विदेशी समेत) र नेपाल बाहिर बसोबास गर्ने सबै नेपाली नागरिक तथा नेपालमा दर्ता भई नेपाल बाहिर रहेका, फर्म, कम्पनी, संस्था तथा त्यस्ता कम्पनी वा संस्थाका शाखा कार्यालय तथा एजेन्सीहरूले विदेशमा लगानी हुनेगरी कुनै पनि प्रकारका भर्चुअल मुद्रामा कारोबार गर्न पाईदैन, सार्वजनिक सूचनामा भनिएको छ, यदि गरेगराएको पाइएमा तथा सोको प्रयोगसंलग्नतासदस्यतालगानीस्वामित्वग्रहणस्थानान्तरणविप्रेषणविनिमयमाईनीङसम्बन्धी कार्य गर्नेगराएको पाइएमा प्रचलित कानुनबमोजिम कारबाही हुने छ।"
पेट्रोल र डिजेलको मूल्य घट्यो,"काठमाडौं : पेट्रोलियम पदार्थको मूल्य घटेको छ। नेपाल आयल निगमले पेट्रोलमा ३ रुपैयाँ र डिजेल र मट्टितेलमा १०१० रुपैयाँ घटाउने निर्णय गरेको छ। अब पेट्रोल प्रति लिटर १७५, डिजेल र मट्टिटेल प्रति लिटर १६५ कायम भएको छ। एलपी ग्यासको मूल्य यथावत राखिएको निगमले जनाएको छ।"
रसुवागढी नाकाबाट चिनियाँ पर्यटक भित्रिन थाले,"काठमाडौं : रसुवागढी नाकाबाट चिनियाँ पर्यटक भित्रन थालेका छन्। चीनले शनिबारदेखि नाका पूर्ण रूपमा सञ्चालन गरेसँगै चिनियाँ पर्यटक नेपाल भित्रन थालेका हुन्। शनिबार र आइतबार नाकाबाट २६ जना पर्यटक भित्रिएका अध्यागमन कार्यालय रसुवाका प्रमुख कृष्णप्रसाद पौडेलले बताए। उनका अनुसार चिनियाँ पर्यटकहरू काठमाडौंका आएका छन्। साथै नेपालबाट आइतबार पाँचजना चिनियाँ पर्यटक केरुङतर्फ गएका छन्। केरुङ जानका लागि एन्टिजेन परीक्षण रिपोर्ट अनिवार्य गरिएको छ। कोभिड१९ का कारण लामो समयसम्म नाकाबाट मान्छेको आवतजावत रोकिएको थियो। रसुवागढी नाकाबाट सन् २०१५ अप्रिलदेखि पर्यटक आउने क्रम सुरु भएको हो। कोभिड१९ सुरु हुनुपूर्व नाकाबाट चिनियाँसहित विभिन्न देशका पर्यटक नाकाबाट आउने गरेका थिए। रसुवागढी नाका हुँदै आएका पर्यटक सिधै काठमाडौं, पोखरा तथा लुम्बिनी जाने गरेका छन् । नाकाबाट आउने पर्यटकमध्ये करिब ६० देखि ७० प्रतिशत हिस्सा चिनियाँ पर्यटकले ओगटेका छन् ।"
सहकारी दिवसमा १३५ जनाले गरे रक्तदान,"काठमाडौं : पाँचतारा बचत तथा ऋण सहकारी संस्थाले बृहत् रक्तदान गरेको छ। ६६औं राष्ट्रिय सहकारी दिवस तथा संस्थाको १५ औं वार्षिकोत्सवका अवसरमा रक्तदान गरिएको हो। संस्थाको आयोजना, काठमाडौं बचत तथा ऋण सहकारी संघ (कास्कून) र ब्लोदान पुर्वी भेगीय क्षेत्रीय समिति कोटेश्वरको संयोजनमा रक्तदान गरिएको हो। सो अवसरमा बोल्दै ब्लड डोनर्स एसोसियसन नेपाल (ब्लोदान)का केन्द्रिय अध्यक्ष सानुबाबु प्रजापतिले रक्तदान गर्नेहरु बढेकाले रगतको अभाव नभएको बताए। कास्कूनका सचिव वीरेन्द्र भण्डारीले दिवसको अवसर पारेर धेरै सहकारी संस्थाहरूले रक्तदान कार्यक्रम आयोजना गरेको जनाए। पाँच तारा साकोसका प्रमुख कार्यकारी अधिकृत युवराज अधिकारीले मानवीय सेवा पुर्याउने उद्देश्यले रक्तदान गरिएको बताए। संस्थाका अध्यक्ष भोलानाथ पाठकले १ सय ३५ जनाले रक्तदान गरेको बताए।"
अघि बढ्यो दरौदी कोरिडोर प्रसारण लाइन,"कूल एक सय सात वटा टावर रहने यस प्रसारण लाइन आयोजनाको टावर नम्बर १९ बाट निर्माण सुरु गर्न लागिएको हो। काठमाडौं : दरौँदी तथा चेपे खोलामा निर्माण हुन लागेको जलविद्युत् आयोजनाबाट उत्पादित बिजुली राष्ट्रिय प्रसारण प्रणालीमा जोड्नका लागि केराबारीमस्याङ्दी (दरौँदी कोरिडोर) प्रसारण लाइन निर्माण हुने भएको छ। आइतबार एक समारोहबीच प्रसारण लाइनको शिलान्याश गरिएको राष्ट्रिय प्रसारण ग्रीड कम्पनी लिमिटेडका प्रमुख कार्यकारी अधिकृत श्री डा नेत्रप्रसाद ज्ञवालीले जानकारी दिए। कम्पनीले निर्माण गर्न लागेको यो पहिलो आयोजना हो। उर्जा, जलस्रोत तथा सिँचाई मन्त्रालयका सचिव एवं राष्ट्रिय प्रसारण ग्रीड कम्पनी लिमिटेडका सञ्चालक समितिका अध्यक्ष दिनेशकुमार घिमिरेले प्रसारण लाइन आयोजनाको टावर निर्माणको शिलान्यास गरे। आयोजना अन्तर्गत गोरखा जिल्लाको सिरानचोक गाउँपालिका १ मा एक सय ३२ केभी क्षमताको केराबारी सवस्टेशन निर्माण हुनेछ। यस्तै सो सवस्टेशन देखि तनहुँ जिल्लाको आँबुखैरेनी गाउँपलिका२ स्थित न्यु मस्याङ्दी (मार्किचोक) सवस्टेशनसम्म करिब ३२ किमी लामो एक सय ३२ केभीको डबल सर्किट प्रसारण लाइन निर्माण हुनेछ। कूल एक सय सात वटा टावर रहने यस प्रसारण लाइन आयोजनाको टावर नम्बर १९ बाट निर्माण सुरु गर्न लागिएको हो। आयोजनाका प्रबन्धक श्री देवेश सैंजुले आयोजनाको निर्माणपछि चेपे तथा दरौंदी खोलामा निर्माण गरिने विभिन्न जलविद्युत आयोजनाबाट उत्पादित करिब एक सय २० मेगावाट विद्युतलाई राष्ट्रिय प्रसारण प्रणालीमा जोडिने जानकारी गराए। राष्ट्रिय प्रसारण ग्रीड कम्पनीका प्रमुख कार्यकारी अधिकृत ज्ञवालीका अनुसार छुट्टा छुट्टै प्रसारण लाइन निर्माण गर्नुभन्दा एउटा साझा प्रसारण लाइन निर्माण गरी विद्युत प्रवाह गर्न प्राविधिक, आर्थिक तथा पर्यावरणीय दृष्टिकोणबाट उपयुक्त देखिएको बताए। प्रसारण लाइन नदि कोरिडोरका धेरै आयोजनालाई समेट्ने गरी बनाइएको साझा प्रसारण लाइन विकासको एक मोडेलको रुपमा स्थापित हुने बताए। गोरखाका प्रमुख जिल्ला अधिकारी दिनेशसागर भुसालले प्रसारण लाइन आयोजनाबाट हुने क्षति न्यूनिकरण गर्न एकीकृत प्रसारण लाइन निर्माण गर्नुपर्ने आवश्यकता औँल्याए। जिल्ला प्रशासन कार्यालयबाट आयोजना निर्माणमा आवश्यक सहयोगसहजीकरण गर्ने प्रतिबद्धता व्यक्त गर्दै उनले आयोजनालाई सफलतापूर्वक सम्पन्न गर्न शुभकामना व्यक्त गरे। उर्जा सचिव घिमिरेले आयोजना प्रभावित स्थानीय तहका जनप्रतिनिधि तथा सम्बन्धित सरकारी निकायले आयोजनाप्रतिको अपनत्वको सराहना गरे। देशमा तीव्र गतिमा उत्पादन भइरहेको बिजुलीलाई लोड केन्द्रमा पुर्याउनका लागि प्रसारण गुरु योजना तयार पारिएको र सोहि बमोजिम राष्ट्रिय प्रसारण ग्रीड कम्पनी लिमिटेडले प्रथामिकीकरण गरी आयोजनाको निर्माण द्रुत गतिमा बढाइएको उनको भनाइ छ। राष्ट्रिय प्रसारण ग्रीड कम्पनी लिमिटेड तथा निर्माण व्यवसायीलाई आयोजना चाँडोभन्दा चाँडो सम्पन्न गर्न निर्देशन दिँदै आयोजना सफलतापूर्वक सम्पन्न हुनेमा विश्वास व्यक्त गरेको छ। रासस"
"सुनको मूल्य ६ सयले घट्यो,चाँदी के भयो ?",काठमाडौं : सुनको भाउ आज ६ सय रुपैयाँले घटेको छ। नेपाल सुन चाँदी व्यवसायी महासंघका अनुसार आज सुनको मूल्य ६ सय रुपैयाँले घटेर प्रतितोला १ लाख ८ हजार रुपैयाँ पुगेको छ। तेजाबी सुन १ लाख ७ हजार ५०० रुपैयाँ तोकिएको छ। सुनको मूल्य घटेसँगै चाँदी पनि घटेको छ। चाँदी २० रुपैयाँले घटेर प्रतितोला १३ सय ९० रुपैयाँमा कारोबार भइरहेको महासंघले जनाएको छ। आइतबार चाँदी प्रतितोला १४ सय १० रुपैयाँमा कारोबार भएको थियो।
अर्थतन्त्र खस्काउने प्रचण्ड,"अर्थमन्त्रीको नियुक्तिमा ढिलाइ हुँदा सरकारले अरू आर्थिक एजेन्डा ल्याउने चेष्ठा गरेन। गठबन्धन सरकारको न्यूनतम कार्यक्रम ल्याउन मन्त्रिपरिषद् विस्तारसम्म पर्खनुपर्यो। दाहाल यसर्थ अर्थतन्त्र अझै खस्काउने कारक बने। तालुकदार मन्त्रालयमा मन्त्री नहुँदा जनताका काम हुन सकेनन्। काठमाडौं : प्रधानमन्त्री पुष्पकमल दाहाल प्रचण्ड नेतृत्वको सरकारको सय दिनमा आर्थिक एजेन्डा किनारामा परेका छन्। जसकारण अर्थतन्त्र थप जटिल बन्ने अवस्थामा देखिएको छ। पूर्वसचिव रामेश्वर खनाल अर्थतन्त्रको अवस्था ठीक नरहेको बताउँछन्। डेढ वर्षअघिको समस्याको चरित्र र अहिलेको अलग रहेको उनको ठम्याइ छ। उनका अनुसार विदेशी मुद्रा सञ्चितिमा सुधार आए पनि दिगो होइन। आयात घटेकाले सञ्चिति बढेको हो। निर्यात रेमिट्यान्स, प्रत्यक्ष विदेशी लगानी वा वैदेशिक ऋण खपत गर्ने क्षमता वृद्धि भएकाले होइन, उनी भन्छन्, स्वीकृत गरिएको वैदेशिक ऋण पनि प्रयोग गर्न नसकेर दातृ निकायले चिन्ता व्यक्त गरिरहेका छन्। नेपालको डिस्बर्समेन्ट रेसियो ऐतिहासिक न्यून ३८ प्रतिशतमात्र छ। नेपाल उद्योग परिसंघका वरिष्ठ उपाध्यक्ष राजेश अग्रवाल दाहालको सय दिने अवधिको उपलब्धि विश्लेषण गर्दा खासै केही नभएको बताउँछन्। सय दिनमा निजी क्षेत्रले विश्वास महसुस गर्ने केही पनि काम नभएको उनको भनाइ छ। बल्ल सरकार विस्तार भएको छ तर अपुरो छ। अहिलेसम्म सरकार नै थिएन। उहाँ एक्लै हुनुहुन्थ्यो, उनी भन्छन्। बजेटमा समेटिने विषयका आधारमा मूल्यांकन गर्न सजिलो हुने उनको भनाइ छ। अर्थतन्त्रका बृहत्तर परिसूचक (म्याक्रोइकोनोमिक इन्डिकेटर)अनुसार मौद्रिक पक्ष (मनिटरी सेक्टर) ठीकठाक देखिए पनि वित्त पक्ष (फिस्कल सेक्टर) कमजोर छ। राष्ट्र बैंकको तथ्यांकले विदेशी मुद्रा सञ्चिति बढ्दै गएको, आयात पूर्ववत बिन्दुमा फर्कन लागेको, मुद्रास्फीति विश्व परिवेशभन्दा न्यून रहेको, रेमिट्यान्स सुध्रिएर आएको देखाए पनि आधारभूत क्षेत्रमा स्थिति जटिल देखिन्छ। व्यवसायीहरू व्यवसाय छाडेर भागेका छन्। वस्तु तथा सेवा क्षेत्रको उपभोग घटेको छ। ब्याजदरले व्यवसायीको घाँटी निचोरेको छ। गरिखाने वातावरण नभएको भन्दै सर्वसाधारणले आत्मदाहसमेत गरेका छन्। यो सरकारको एजेन्डा सूचीमा आर्थिक विषय विरलै परेको छ। प्रधानमन्त्री बनेको भोलिपल्ट दाहालले अर्थमन्त्रीमा निजी क्षेत्रले रुचाएका एमाले उपाध्यक्ष विष्णुप्रसाद पौडेललाई ल्याए। पौडेलले अर्थतन्त्रलाई ठीकठाक बनाउने चाँजोपाँजो मिलाइरहेका बेला दाहालले गठबन्धन बदले। एमालेबाट मन्त्री बनेका पौडेलसहित सबै जना बाहिरिए। आर्थिक नीति तर्जुमा गर्ने अर्थ मन्त्रालयलाई प्रचण्डले ३२ दिन आफ्नै पोल्टामा राखे। अर्थसचिव मुख्य निर्णय गराउनु परे बालुवाटार धाउँथे। मन्त्रालयमा मन्त्री नहुँदा बजेट निर्माणको सेड्युल बिथोलियो। जसले अहिलेसम्म लय समात्न सकेको छैन। अर्थमन्त्रीको नियुक्तिमा ढिलाइ हुँदा सरकारले अरू आर्थिक एजेन्डा ल्याउने चेष्ठा गरेन। गठबन्धन सरकारको न्यूनतम कार्यक्रम ल्याउन मन्त्रिपरिषद् विस्तारसम्म पर्खनुपर्यो। दाहाल यसर्थ अर्थतन्त्र अझै खस्काउने कारक बने। तालुकदार मन्त्रालयमा मन्त्री नहुँदा जनताका काम हुन सकेनन्। लघुवित्त, सहकारी, मिटरब्याजको समस्या छ। उद्योग र बैंकिङ क्षेत्रमा समस्या छ। सरकार भने विदेशी विनिमय सञ्चिति, रेमिट्यान्स, आर्थिक वृद्धिदर ब्याजदर बढ्दा सुधार भयो भन्ने हिसाब गर्दै बसेको छ। तर, अर्थतन्त्रको स्वास्थ्य बृहत्तर परिसूचक हेरेर निक्र्योल गर्नु नहुने त्रिवि अर्थशास्त्र केन्द्रीय विभागका प्रमुख प्रा डा शिवराज अधिकारी बताउँछन्। उनका अनुसार राजनीति र अर्थतन्त्र साथसाथै जाने भएकाले हरेक दिनको बैठकमा छलफलको विषय अर्थतन्त्र हुनुपर्ने हो। तर, भागबन्डाबाहेकको कुरै हुँदैन। राजनीतिक एजेन्डा अलिकति स्थगित गर्न मिल्ने रहेछ। मन्त्रिमण्डल एकैपल्ट गठन नगरे पनि हुने रहेछ, अधिकारी भन्छन्, एक दुई दिन राजनीतिक एजेन्डा थाती राखेर आर्थिक विषय छलफल गरेको भए हुन्थ्यो नि ! आर्थिक गतिविधिमा परिवर्तन ल्याउन आर्थिक एजेन्डा नै चाहिने डा अधिकारीको भनाइ छ। भन्छन्, सूचक ठीक छ भन्ने हो भने पनि ती सूचक कसरी सिर्जना भए भन्ने हेर्न जरुरी छ। विदेशी विनिमय सञ्चिति बढ्नुको कारण आयातमा प्रतिबन्ध लगाएर हो भन्ने बिर्सिने प्रयास गरिँदै छ। प्रतिबन्धले आर्थिक वृद्धिमा शिथिलता सिर्जना गरेको, राजस्व संकलन निकै सुस्त रहेको उनको भनाइ छ। उत्पादनमूलक क्षेत्र सुक्दै गइरहेको दाबी उनी गर्छन्। वित्तीय क्षेत्र र वास्तविक क्षेत्रमा समस्या विकराल छ। वित्तीय क्षेत्रले आर्थिक वृद्धिमा योगदान गर्नै सकेन। आफू ठीकठाक छ। अरू ठीक छैन भने कसरी ठीक भयो ? उनी भन्छन्। २०५७ सालपछि ज्यादै कठीन अवस्थामा वित्तीय सन्तुलन कायम थियो। आर्थिक वृद्धि कम थियो। द्वन्द्व चर्किएको थियो। उद्योगधन्दा बन्द थिए। तर, बजेट घाटा थिएन्। तर, आव २०२३२४ पछि पहिलोपल्ट राजस्व घटेको छ। फलस्वरूप सार्वजनिक वित्तले सन्तुलन गुमाएको छ। बैंकिङ क्षेत्रमा खराब कर्जा बढेको छ, पूर्वअर्थसचिव खनाल भन्छन्। चैत १९ सम्मको तथ्यांकअनुसार सरकारले आम्दानीभन्दा १ खर्ब ८० अर्ब ८१ करोड रुपैयाँ बढी खर्च गरेको छ। आर्थिक वर्षको साढे ८ महिना बितिसक्दा लक्ष्यको ४३ प्रतिशतमा राजस्व संकलन भएको छ। नेपाल उद्योग परिसंघका पूर्वध्यक्ष हरिभक्त शर्मा प्रधानमन्त्रीले १०० दिन अर्थतन्त्रबारे सोच्नभन्दा सरकार जोगाउन खर्च गरेको बताउँछन्। सरकार जोगाउन र पूर्णता दिन सकस परेको छ, शर्मा भन्छन्, राजनेताको प्रमुख एजेन्डा अर्थतन्त्र बन्न सकेको छैन। अर्थतन्त्रको चुनौती सामना गर्ने रणनीति तर्जुमा गर्ने छलफल, बहस हुनै नसकेको उनी बताउँछन्। स्वभावैले अर्थतन्त्र साइडलाइनमा रहेको संकेत आफूले पाएको शर्माको बुझाइ छ। नेपाल चेम्बर अफ कमर्सका पूर्वअध्यक्ष राजेशकाजी श्रेष्ठ व्यवसायीले राहत पाइएला भनेर पर्खेको बताउँछन्। १०० दिनमा प्रधानमन्त्रीबाट खासै सुधारको संकेत पाएका छैनौं, उनी भन्छन्, अहिले बुझ्ने अर्थमन्त्री आउनुभएको छ। आशा गरिरहेका छौं। श्रेष्ठका अनुसार व्यवसायीको खस्किएको मनोबल व्यवसायीले आत्मदाह गरेको घटनाले प्रस्ट पार्छ।"
ललितकलाले माग्यो १५ करोड,"ललितकलालाई रोजगारी, उत्पादन तथा समग्र अर्थतन्त्रमा जोड्नका लागि प्रतिष्ठानले १५ करोड ४९ लाख रुपैयाँको बजेट प्रस्ताव गरेको हो। काठमाडौं : ललितकला प्रज्ञा प्रतिष्ठानले आउँदो आर्थिक वर्षका लागि १५ करोड रुपैयाँ मागेको छ। ललितकलालाई रोजगारी, उत्पादन तथा समग्र अर्थतन्त्रमा जोड्नका लागि प्रतिष्ठानले १५ करोड ४९ लाख रुपैयाँको बजेट प्रस्ताव गरेको हो। कलालाई पर्यटनसँग जोड्दै आर्थिक उपार्जनमा सघाउने हेतुले दोब्बरभन्दा बढी बजेट माग गरिएको हो। कला प्रचार प्रसार गर्न, ललितकलालाई आर्थिक उपार्जनसँग जोडेर रोजगारी सिर्जना गर्न नीति निर्माणमा पहल गर्न प्रतिष्ठानले प्राथमिकता दिने योजना बनाएको छ। परम्परागत चित्रमूतिर्कला लोककला, हस्तकलाको प्रवद्र्धन गरी रोजगारी तथा आर्थिक उन्नतिका लागि सहज वातावरण बनाउन सघाउने गरी काम गर्न लागेको प्रतिष्ठानका सदस्य सचिव देवेन्द्रकुमार काफ्ले (थुम्केली) ले बताए।"

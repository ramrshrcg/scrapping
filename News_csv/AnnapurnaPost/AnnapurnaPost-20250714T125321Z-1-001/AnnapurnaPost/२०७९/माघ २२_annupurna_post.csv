शीर्षक,विवरण
युवामा कुलतले क्यान्सर,"पहिले क्यान्सर वा अर्बुद्ध रोगलाई बुढ्यौली रोगमा गनिन्थ्यो। किनकि उमेर पुगेका मानिसमा यो रोग बढी देखिन्थ्यो। तर, आज सबै उमेरका मानिसलाई क्यान्सरले गाँजेको पाइन्छ। के गाउँ के सहर, छरछिमेक, आफन्त कसै न कसैमा क्यान्सरको बिरामी भएको पाउँछौं। यो संख्या द्रुत गतिमा बाक्लिँदै गएको छ। नेपालमा खोलिएका क्यान्सर अस्पतालहरू बिरामीले खचाखच भरिएको पाइन्छ। क्यान्सर उपचारका लागि छिमेकी मुलुक भारतमा धेरै पहिलादेखि जाने गरेको बिरामीको लर्कोमा अझै कमी आएको छैन। अझ आर्थिक हैसियत बलियो हुनेहरूमा क्यान्सर उपचारका लागि समुन्द्रपार जानेको संख्या कम छैन। यसरी राज्यमा क्यान्सर उपचारको आर्थिक, मानसिक र सामाजिक भार थेग्न नसक्ने दर बढिरहेको छ। क्यान्सरलाई संसारभर असाध्यै रोग (टर्मिनल डिजिज)को रूपमा लिइन्छ। यो रोग लागेको प्रारम्भिक अवस्थामा नै पहिचान हुन नसकेमा र रोग फैलँदै गएमा, बिरामीलाई चरम पीडा हुने, जति खर्च भए पनि नपुग्ने र अन्तमा बिरामीको ज्यान पनि नरहने भएकाले असाध्य रोगमा गनिन्छ। तर, क्यान्सर सबैभन्दा रोकथाम गर्न सकिने (प्रिभेन्टेबल) रोगको सूचीमा राखिएको छ। जस्तै, चिकित्सा विज्ञानले प्रमाणित गरेको छ धूमपान गर्ने मानिसहरू क्यान्सर रोगको उच्च जोखिममा पर्छन्। यसरी हेर्दा धूमपानलाई नियन्त्रण गर्न सके क्यान्सर रोग रोकथाम गर्न सकिन्छ। पहिले सुर्तीजन्य पदार्थ सेवन गर्नेहरूलाई मुख र घाँटीको क्यान्सर र श्वासप्रश्वाससम्बन्धी विशेषगरी फोक्सोको क्यान्सरको जोखिम मानिन्थ्यो। तर, आज विभिन्न रोग जस्तै ः पाठेघर, स्तन क्यान्सर, मृगौला रोग, कोलोन क्यान्सर, ल्युकेमिया (ब्लड क्यान्सर), ब्रेन ट्युमर, स्पाइनल कर्ड ट्युमर, मस्तिष्कघात आदि हुनुमा धूमपान उत्तिकै जिम्मेवार छ भन्ने चिकित्सा विज्ञानले पुष्टि गरेको छ। यस्तै, धूमपानबाट यी विभिन्न किसिमका क्यान्सरको अलवा प्रजनन् क्षमताको ह्रास हुन सक्ने वा कम वजनको बच्चा जन्मनेजस्ता समस्या पाइएको छ। विविध किसिमका क्यान्सरको कारक धूमपान भन्ने थाहा हुँदाहँुदै नेपालमा यसको उपभोग बढ्दै गएको छ। तर, यसको नियन्त्रणमा राज्यको गम्भीर ध्यान नजानु विडम्बना हो। भर्खरै गरिएको एक राष्ट्रिय सर्भेक्षणअनुसार नेपालमा ३२ प्रतिशत जनसंख्याले धूमपान गर्छन्। महिलाको तुलनामा धूमपान गर्ने पुरुषको प्रतिशत चार गुणाले बढी छ। यसमा निस्कृय धूमपान सेवनकर्ता (प्यासिभ स्मोकर) तथा कथित वैकल्पिक प्रकारका धूमपान जस्तै ः भेपिङ, इसिगरेट, हुक्का आदि सेवन गर्नेको संख्या समावेश गरिएको छैन। यिनलाई पनि जोड्ने हो भने नेपालमा धूमपान सेवनकर्ताको संख्या ४० प्रतिशत नाघ्न सक्छ। यो आँकडा विश्वका अन्य मुलकुको तुलनामा अत्यधिक हो। विविध किसिमका क्यान्सरको कारक धूमपान भन्ने थाहा हुँदाहँुदै नेपालमा यसको उपभोग बढ्दै गएको छ। तर, यसको नियन्त्रणमा राज्यको गम्भीर ध्यान नजानु विडम्बना हो। नेपालमा धूमपान सेवन गर्ने संस्कार पुरानै हो भन्ने जिकीर विल्कुल गलत हो। धूमपानको प्रयोग पश्चिमा मुलुकका सम्भ्रान्त संस्कारको नक्कल गर्ने क्रममा हाम्रा पुर्खाहरूले केही सय वर्ष अगाडिबाट सिकेका हुन्। तर, हाल चिकित्सा विज्ञानका विकास, शिक्षा र चेतनाका कारण ती पश्चिमा मुलुकमा धूमपान प्रयोगकर्ताको संख्या दिनानुदिन घटिरहेको छ। ती मुलुकले धूमपान नियन्त्रण गर्न कडा ऐन, कानुन ल्याएका छन्। तर आश्चर्य, ती आर्थिक हिसाबले सम्पन्न मुलुकहरूमा सुर्तीजन्य पदार्थको उत्पादनमा भने ह्रास आएको छैन। किनकि सुर्तीजन्य पदार्थ सबैभन्दा फाइदा हुने उद्योग हो। ती मुलुकहरूमा उत्पादन गरेर विकासोन्मुख देशहरू (जस्तै नेपाल)मा पैठारी गरिन्छ। अल्पविकसित देशहरू जहाँ पश्चिमा आर्थिक विकासका मोडेललाई कोसेढुंगा बनाएर अगाडि बढिरहेका छन्। तर शिक्षा र चेतनाको अभाव छ। गरिबीको चपेटामा छ। सुशासन कमजोर छ। त्यहाँ सुर्तीजन्य पदार्थको ठूलो बजार छ। हाल संसारका सबैभन्दा पाँच ठूला कम्पनीमा फिलिप्स मोरिस इन्टरनेशनल (अमेरिका), बृटिस अमेरिकन टोबाको कम्पनी (बेलायत), इम्पेरियल ब्राण्ड (बेलायत), जापान टोबाको इन्टरनेसनल (जापान), चाइना नेसनल टोबाको कम्पनी (चाइना) पर्छन्। बेलायतका विश्वप्रख्यात बेथ विश्वविद्यालयका बिजनेस इकोनोेमिक्सका प्रध्यापक भन्छन्, विश्वमा सबै उद्योगमध्ये फाइदाको उद्योग भनेको सुर्तीजन्य हो। उनी भन्छन्, सिगरेट उत्पादनमा यति नाफा छ कि राज्यले कसैलाई सिगरेट उत्पादनको अनुमति दिनुभनेको पैसा छाप्ने इजाजत दिनुसरह हो। तथ्यांकअनुसार सन् २०१५ मा विश्वको सबैभन्दा ठूलो सिगरेट उत्पादकले ६२ अर्ब अमेरिकी डलर नाफा गरेको थियो। जब कि त्यही वर्ष विश्वप्रसिद्ध कम्पनीहरू जस्तै ः कोकाकोला, वल्र्ड डिज्नी, फेडेक्स, गूगल, स्टारबक्स, मटम्याक्डोनाल्ड सबै मिलाएर जम्मा ५५ अर्ब अमेरिकन डलरमात्र फाइदा गरेका थिए। यस्ता ठूला कम्पनीहरूको सुर्तीजन्य पदार्थमा नयाँ प्रवेशी, विशेषगरी युवालाई धूमपानको लतमा कसरी फसाउने भन्ने रणनीति हुन्छ। उनीहरू सिधै हिसाब गर्छन् ः यदि कुनै एक युवालाई सुर्तीजन्य पदार्थको लतमा फसाउन सकियो भने ऊ जीवनभर दुहुनो गाईसरह हुनेछ। अर्थात्, बिनालगानी प्रतिफल पाइनेछ। नेपाली युवा विशेषगरी कलेज तथा स्कुलका विद्यार्थीमा सुर्तीजन्य पदार्थको लत डरलाग्दो छ। सामुदायिक विद्यालयका प्रधानाध्यापक आफ्नो विद्यालयमा १४०० विद्यार्थी रहेकोमा १५ देखि २० प्रतिशत छात्रछात्रा धूमपान गर्छन्। यसमा धुँवारहित (सुर्ती, खैनी, गुट्का) धूमपानको हिसाब गरिएको छैन। उनी भन्छन्, रेष्टुरेन्ट गएर खैनी, सिगरेट, हुक्का, गाँजा आदि खाने छात्रछात्रा प्रशस्त छन्। युवतीमा युवाभन्दा के कम भन्ने प्रदर्शन गर्न र हिम्मतवाली प्रमाणित गर्न हाकाहाकी सबैलाई देखाएर सिगरेट पिउने प्रतिस्पर्धा चल्ने गर्छ। विद्यार्थीले सुर्तीजन्य पदार्थ सेवन गरेको कसरी थाहा हुन्छ भन्ने प्रश्नमा प्रधानाध्यापक भन्छन्, यो त ओपन सिक्रेट जस्तै हो। विद्यार्थीले कुनै सुर्तीजन्य पदार्थ सेवन गरेको साथमा बोकेको उनीहरूको नजिकै जाँदा दुर्गन्ध आउने, उनीहरूको हाउभाउ फरक हुने, लगाएको लुगाफाटा र आनीबानीबाट प्रस्ट थाहा हुने प्रधानाध्यापक र शिक्षकहरूको दाबी छ। विद्यालय प्रांगण वा शौचालयमा चुरोटको ठुटा छ्यास्छयास्ती पाइन्छ। शिक्षकले विद्यार्थीको किताब बोक्ने झोला जाँच गर्ने आँट गर्दैनन्। किनकि अधिकांश विद्यार्थीको झोलामा कुनै न कुनै प्रकारको सुर्तीजन्य पदार्थ भेट्न सकिन्छ। विद्यार्थीमा सुर्तीजन्य पदार्थको प्रयोग कसरी बढ्यो भन्ने प्रश्नमा साथीभाइको संगत र सामाजिक सञ्जाल आदिको प्रभाव भएको पाइन्छ। यस सन्दर्भमा थप विडम्बना पाइन्छ कि विद्यालयका झन्डै आधा शिक्षकशिक्षिका धूमपान गर्छन्। प्रधानाध्यापकले विद्यालयमा धूमपान नियन्त्रण कडाइ गर्ने निर्देशन जारी गर्न नसक्नु यो प्रमुख कारण हो। सम्पन्न मुलुकहरूको अनुभवअनुसार युवामा खतरनाक ड्रगहरू (जस्तै हिरोइन, ब्राउन सुगर आदि) को लतको सुरुआत पनि चुरोट, खैनीबाटै भएको पाइन्छ। तर, ती मुलुकले युवालाई यस्ता लतबाट जोगाउन आवश्यक कानुनको निर्माण गरी प्रभावकारी कार्यान्वयनमा ल्याएर नियन्त्रणमा ल्याइरहेका छन्। अमेरिकाले हालै सुर्तीजन्य पदार्थ प्रयोग र युवालाई कुलतबाट बचाउन विद्यालय स्वास्थ्य कार्यक्रमको मापदण्ड बनाएको छ। अमेरिकाले यो मापदण्ड ल्याउनुको कारण त्यहाँको एक अध्ययनका अनुसार धूमपान गर्नेमध्ये ८२ प्रतिशतमा १८ वर्षअघि नै (विद्यालयबाटै) धूमपानको लत बसिसकेको पाइयो। अमेरिकी सरकारले लागू गरेको उक्त मापदण्डअनुसार विद्यालयलाई सुर्तीजन्य पदार्थ निषेधित क्षेत्र कायम गर्ने, यसका तत्काल र दीर्घकालीन असरबारे विद्यार्थीबीच छलफल गराउने, यसका सामाजिक प्रभाव बारेमा चर्चा गर्ने, शिक्षक र विद्यालयका कर्मचारीलाई यसका विषयमा तालिम दिने, अभिभावकलाई पनि क्रमशः सुर्तीजन्य पदार्थको प्रयोग निषेध गर्ने, सेवन गर्नेहरूले त्याग्ने उपाय र परामर्श सेवाको व्यवस्था गर्नेजस्ता कार्यक्रम संलग्न गरिएको छ। यो मापदण्डअनुसार काम गर्दा धेरै नै प्रभावकारी भएको पाइएको छ। पाठ्यक्रममा धूमपानका विषय पनि समावेश गरिएको छ। विद्यालयको पाठ्यक्रममा स्वास्थ्य र शारीरिक शिक्षा विषय छन्। पाठ्यक्रम विकास केन्द्रबाटै स्वीकृत कक्षा ६, ९ र १० मा सुर्तीजन्य पदार्थ, मदिरा, ड्रग आदि चर्चा गरिएको छ। यसरी पाठ्यक्रममा समावेश गरिँदा पनि कसरी विद्यालयमा सुर्तीजन्य पदार्थको प्रयोग बढिरहेको छ भन्ने प्रश्नमा गम्भीर हुन जरुरी छ। सर्सर्ती हेर्दा, पाठ्यक्रममा राखिएका धूमपानका यी विषय पढेर परीक्षा दिने, कसरी उच्च अंक पाउने भन्नेमा मात्र सीमित भएको देखिन्छ। यस पाठ्यक्रममा रहेका विषयलाई गौण अध्ययन मनन् गरी विद्यार्थीलाई व्यावहारिक जीवनमा अभ्यास गर्न उत्प्रेरित गर्न सकिएको छैन भन्ने प्रष्ट हुन्छ। विद्यार्थीलाई कुलतबाट जोगाउन अभिभावकको भूमिका अहं हुन्छ। छोराछोरीलाई आवश्यक समय दिन सकेमा धूमपानको लत भएनभएको थाहा पाउन कठिन छैन, फस्नबाट जोगाउन मद्दत मिल्छ। अतः विद्यार्थी, विद्यालय र अविभावक तीनै पक्षको सहकार्य, अन्तरक्रिया र छलफल अनवरत भएमा बल्ल पाठ्यक्रममा पढेका ज्ञानलाई व्यवहारमा उतार्न सकिन्छ। पाठ्यक्रमको समीक्षा, थप व्यावहारिक बनाउने, शिक्षण पद्धतिमा सुधार, विद्यार्थीले सिकेका ज्ञानलाई कति व्यवहारमा उतार्न सकेका छन् ? त्यसको लेखाजोखा हुनुपर्छ। शिक्षक र अभिभावकहरू धूमपानबाट टाढा रहेर प्रेरणाको स्रोत (रोल मोडेल) बन्न जरुरी छ। विद्यालयमा स्वास्थ्य र नैतिक शिक्षाजस्ता विषयमा परम्परागत परीक्षा दिएर पास गर्नेभन्दा पनि उनीहरूले हाँसिल गरेको ज्ञान कति र कसरी व्यवहारमा उतार्न सके वा सकेनन् भन्ने कुरालाई मूल्यांकन प्रणालीमा समावेश गर्न अपरिहार्य छ। विद्यमान परिस्थितिको एक चुनौती भनेको पाठ्यपुस्तकभन्दा बढी शक्तिशाली डिजिटल मिडिया हातहातमा छ। विशेष गरेर युवालाई खराब आदत लगाउने सूचनाको स्रोत सामाजिक सञ्जाल बनेको छ। डिजिटल माध्यम अभिन्न अंग हो तर अभिभावकले सन्तानलाई खराब सूचनाबाट कसरी टाढा राख्ने भन्ने प्रमुख चुनौती छ। विगतजस्तो घरमा सपरिवार बसेर छलफल गर्ने, सुखदुःख आपसमा बाँड्ने, सरसल्लाह गर्ने, सँगै खाना खानेजस्ता अन्तरक्रियात्मक गतिविधि धेरै यस्ता समस्याको समाधान हो। युवालाई सुर्तीजन्य पदार्थको कुलतबाट बचाउन गम्भीर भएर नलाग्ने हो भने कर्णधारहरूको भविष्य कहालीलाग्दो बन्ने निश्चित छ। राज्यले एउटा छुटै सुर्तीजन्य पदार्थ नीति र मापदण्ड ल्याउन आवश्यक छ। धूमपान रोकौं। देशका कर्णधार युवालाई जोगाऔं। देश स्वतः समृद्धिको पथमा अगाडि बढ्ने छ।"
प्रथम वडाध्यक्ष गोल्डकप फ्युजनलाई,"उदयपुर : त्रियुगा नगरपालिका१० बोक्सेमा जारी प्रथम वडाध्यक्ष गोल्डकप फुटबल प्रतियोगिताको उपाधि फ्युजन क्लब बोक्सेले चुमेको छ। वडा युवा तथा खेलकुद विकास समितिले गंगा खेल मैदानमा आयोजना गरेको प्रतियोगितामा गाईघाट फुटबल क्लबलाई पछि पार्दै फ्युजनले जित निकालेको हो। निर्धारित ६० मिनेटको खेल ११ गोलमा टुंगिएपछि खेल टाइब्रेकरमा परिणत भएको थियो। टाइब्रेकरमा ५३ ले पछि पार्दै फ्युजनले उपाधि रक्षा गरेको हो। निकै प्रतिस्पर्धात्मक खेलको ५४ मिनेटमा फ्युजनका सुनिल खड्काले एक गोल गर्दै खाता खोलेका थिए। प्रतिउत्तरमा थप गरिएको तीन मिनेटको अन्तिम समय ६३औं मिनेटमा गाईघाटका पविन राईले एक गोल गरेपछि खेल बराबरीमा टुंगिएको हो। जितसँगै फ्युजनले १ लाख नगदसहित ट्रफी प्राप्त गरेको छ। उपविजेता गाईघाटले ५० हजार नगद र ट्रफीमा चित्त बुझाउनु पयो। प्रतियोगितामा सात विद्याका उत्कृष्ट खेलाडीलाई नगदले सम्मान गरिएको आयोजक समितिका सदस्य रुपेश मगरले बताए। उनका अनुसार खेलको म्यान अफ दि म्याच फ्युजनका सुदिप श्रेष्ठ घोषित भए। त्यसैगरी बेष्ट गोलकिपर फ्युजनकै प्रमिज्य गच्छदार, वेष्ट डिफेन्स फ्युजनका टिप्सन राई, वेष्ट कोच सोही समूहका हेम राई घोषित भए। उदयमान खेलाडीका रूपमा फ्युजनकै सैसन राई, सर्वोत्कृष्ट खेलाडी सोही समूहका प्रमिज्य गच्छदार र वेष्टमिडफिल्डर गाईघाटका अन्जन हमाल घोषित भए। विजेता र उपेविजेता समूहलाई त्रियुगा नगरपालिकाका मेयर वसन्तकुमार बस्नेत, उपमेयर महेश्वरी राईले नगदसहित ट्रफीले सम्मान गरे। वडा युवा तथा खेलकुद विकास समितिले आयोजना गरेको प्रतियोगिता प्रतियोगितामा सिरहा, सप्तरी, सुनसरी र उदयपुर गरी ८ वटा टिमको सहभागिता रहेको सदस्य मगरले जानकारी दिए।"
डेड सी म्याराथनमा सात हजार धावक,"इजरायल : करिब सात हजार धावकहरूले मृत सागर (डेड सी म्याराथन) दौडमा भाग लिएका छन्। पृथ्वीको सबैभन्दा तल्लो स्थानको दक्षिणपूर्वी इजरायलको नुन तालको दक्षिणी किनारस्थित सागरमा सो प्रतिस्पर्धा भएको हो । पूर्ण म्याराथन, हाफ म्याराथन, ५० किमी, १० किमी र ५ किमीको दौडमा मृत सागरको दक्षिणी भागमा इजरायल र जोर्डनबीचको सीमानामा रहेको समुद्रको केन्द्रतर्फ दौड आयोजना गरिएको थियो । सामान्यतया सुरक्षा बल र सम्बन्धित कामदारहरूलाई मात्र यस खण्डमा प्रवेश गर्न अनुमति दिइन्छ । तर क्षेत्र म्याराथनको दिन वर्षमा एक पटक मात्र खुला गरिन्छ । पुरुषको पूर्ण म्याराथनमा स्पेनका सर्जियो टुरुलले दुई घन्टा ४७ मिनेट चार सेकेण्डमा पूरा गरे भने महिलातर्फको म्याराथनमा इजरायलकी अन्ना प्रेइसले तीन घण्टा २१ मिनेट २९ सेकेण्डमा दौड पूरा गरिन् । प्रतियोगिताका विजेताहरूले प्रत्येक १,४०० शेकल (४११ अमेरिकी डलर) को पुरस्कार प्राप्त गरेका छन् । रासस"
एपीएफसँग आर्मी सोझो सेटमा पराजित,"काठमाडौं: शेरबहादुर खड्का स्मृति प्रतिष्ठानको आयोजनामा जारी राष्ट्रिय महिला भलिबल प्रतियोगितामा आइतबार सशस्त्र प्रहरी बलको एपीएफ क्लबले त्रिभुवन आर्मी क्लबलाई ३० को सोझो सेटमा पराजित गरेको छ। राष्ट्रिय खेलकुद परिषद् (राखेप) को कभर्डहलमा भएको खेलको पहिलो सेट २५१७ ले जितेको एपीएफले दोस्रो सेटमा २५१७ को जित निकालेको थियो। तेस्रो सेटमा निरीह बनेको आर्मी १५ अंक मात्र बनाउन सक्यो। शनिबारदेखि सुरु भएको प्रतियोगिताको पहिलो खेलमा आर्मी न्यू डायमन्ड क्लबसँग सोझो सेटमै पराजित भएको थियो। एपीएफले भने नेपाल पुलिस क्लबलाई सोझो सेटमा पराजित गरेको थियो। आज हुने दोस्रो खेलमा नेपाल पुलिस क्लब र न्यू डायमन्ड आमनेसामने हुँदैछन्। प्रतियोगितामा यीनै चार टिम सहभागी छन्। प्रतियोगिताको विजेताले तीन लाख तथा उपविजेताले एक लाख ५० हजार रुपैयाँ प्राप्त गर्नेछन्। यस्तै, तेस्रो हुनेले ७५ हजार प्राप्त गर्नेछ। सर्वोत्कृष्ट खेलाडीलाई ५० हजार तथा विधागत उत्कृष्ट खेलाडीलाई जनही १५ हजार प्रदान गर्ने आयोजकको तयारी छ। एक उदीयमान खेलाडीले १५ हजार प्राप्त गर्नेछन् भने प्रत्येक खेलको प्लेयर अफ दी म्याचले १० हजार प्राप्त गर्छन्।"
एभर्टनसँग हार्यो आर्सनल,लन्डन : जेम्स टार्कोस्कीको निर्णायक गोलप्रेरित एभर्टनले इङ्लिस प्रिमियर लिगमा शनिबार राति लिग लिडर आर्सनलाई १० को नतिजामा पराजित गरेको छ। एभर्टनको गोडिसन पार्कमा भएको खेलको ६०औं मिनेटमा टार्कोस्कीले गरेको एक मात्र गोल एभर्टनलाई जित दिलाउन पर्याप्त बन्यो ड्वाइट म्यानेइलले दिएको पासलाई टार्कोस्कीले गोलमा परिणत गरेका थिए। त्यसपछि दुवै टिमले गोलका लागि अवसर सिर्जना गरे पनि फिनिसिङमा चुक्दा खेल १० मै सीमित बन्यो। जितसँगै एभर्टनका मुख्य प्रशिक्षक सिन डाइसले उत्कृष्ट सुरुआत गरेका थिए। गत साता पूर्व प्रशिक्षक फ्रान्क लाम्पार्ड बर्खास्त भएपछि डाइस एभर्टनका मुख्य प्रशिक्षक नियुक्त भएका हुन्। पहिलो खेलमै लिग लिडर आर्सनलाई पराजित गरेसँगै आफ्नो सकारात्मक प्रभाव देखाउन उनी सफल भएका छन्। जितसँगै २१ खेलबाट १८ अंक जोडेर १८औं स्थान मै रहेको एभर्टनले १७औं स्थानको वेस्ट ह्यामसँग अंक बराबरी गरेको छ। आर्सनल २० खेलबाट ५० अंकसहित लिग तालिकाको शीर्ष स्थानमा रहँदा समान खेलबाट ४५ अंकसहित म्यानचेस्टर सिटी दोस्रो स्थानमा छ।
स्थानीय सञ्चित कोष व्यवस्थापन प्रणाली (सुत्र) मा रेभिन्यु मोड्युल सञ्चालन,"काठमाडौं : महालेखा नियन्त्रक कार्यालयबाट सञ्चालनमा रहेको स्थानीय सञ्चित कोष व्यवस्थापन प्रणाली (सुत्र) मा रेभिन्यु मोड्युल सञ्चालनमा आएको छ। उपप्रधानमन्त्री तथा अर्थमन्त्री विष्णुप्रसाद पौडेलले सो मोड्युलको शुभारम्भ गरे। अर्थ मन्त्रालयका सचिव (राजस्व) डा रामप्रसाद घिमिरेले सरकारी निकायहरूमा निष्कृय रहेका खाताहरूको खोजी गर्नुपर्ने र सरकारी बाँकी असुलीलाई तीव्रता दिनुपर्ने बताउँदै रेभिन्यु मोड्युलको सफल सञ्चालनका लागि शुभकामना व्यक्त गरे। साथै, अर्थ मन्त्रालयका सचिव तोयम रायाले सञ्चालनमा रहेका प्रणालीहरूको निरन्तरताका लागि स्रोतको सुनिश्चितता एवम् सञ्चित कोष व्यवस्थापन प्रणालीका सम्बन्धमा प्रकाश पार्दै सूत्रमा राजस्व मोडलको विकास गर्ने कार्य सही रहेको धारणा व्यक्त गरे। हाल महालेखा नियन्त्रक कार्यालयबाट सञ्चालनमा रहेका प्रणालीहरूको स्थायित्व र प्रभावकारी सञ्चालनका लागि अर्थ मन्त्रालयबाट सदा झैं सहयोग प्राप्त हुने धारणा व्यक्त गरे। उपप्रधानमन्त्री तथा अर्थ मन्त्री पौडेलले आजदेखि प्रारम्भ भएको रेभिन्यु मोड्युल प्रणालीको प्रयोग सम्बन्धित स्थानीय तहको क्षमता अभिवृद्धि गर्दै सही ढंगले सञ्चालन गर्न निर्देशन दिए। उनले महालेखा नियन्त्रक कार्यालय र अन्तर्गतका निकायहरूले कानुनी अधिकारको प्रयोग गर्दै दैनिक कार्य सञ्चालनका कामभन्दा माथि उठेर थप सिर्जनशील प्रयासहरू गर्नुपर्ने धारणा व्यक्त गरे। आन्तरिक लेखापरीक्षण तथा सरकारी लेखा प्रणालीलाई थप प्रभावकारी बनाउन निर्देशन दिए। कार्यक्रममा ८१ वटा कोष तथा लेखा नियन्त्रक कार्यालयका प्रमुखहरू तथा धुलिखेल नगरपालिकाका प्रमुख प्रशासकीय अधिकृत लगायत अन्य कर्मचारीहरूको विद्युतीय अनलाइनका माध्यमबाट सहभागिता रहेको थियो। आजबाट प्रारम्भ भएको प्रणाली धुलिखेल नगरपालिकामा पूर्णरूपमा सञ्चालनमा आएको र अन्य स्थानीय तहहरूमा क्रमशः लागू गर्दै जाने लक्ष्य लिइएको छ। यो प्रणाली सञ्चालनमा आएसँगै राजस्व व्यवस्थापन प्रणालीको प्रारम्भ, वित्तीय प्रतिवेदन ढाँचामा एकरूपता र सेवा प्रवाहमा सहजता, खर्चमा बचत तथा वित्तीय अनुशासनमा सुधार हुने अपेक्षा गरिएको छ।"
नेपालमा विदेशी मुद्राको मूल्य कति ?,"काठमाडौं: नेपाल राष्ट्र बैंकले आजका लागि विदेशी मुद्राको विनिमयदर तोकेको छ। जसअनुसार भारतीय रुपैयाँ १०० को खरिददर १६० रुपैयाँ, बिक्रीदर १६० रुपैयाँ १५ पैसा छ। अमेरिकन डलर एकको खरिददर १३० रुपैयाँ ६३ पैसा र बिक्रीदर १३१ रुपैयाँ २३ पैसा तोकिएको छ। युरोपियन यूरो एकको खरिददर १४२ रुपैयाँ ८० पैसा र बिक्रीदर १४३ रुपैयाँ ४६ पैसा कायम भएको छ। कतार रियाल एकको खरिददर ३५ रुपैयाँ ८० पैसा र बिक्रीदर ३५ रुपैयाँ ९७ पैसा कायम भएको राष्ट्र बैंकले जनाएको छ। कुन देशका मुद्राको नेपाली विनिमयदर कति थाहा पाउन तलको सूची हेर्नुहोस्:"
सप्तकोसी बैंक घोटालामा थुनाकै आदेश सदर,"विराटनगर : सप्तकोसी डेभलपमेन्ट बैंक घोटाला प्रकरणमा तत्कालीन प्रमुख कार्यकारी नवीन सुवेदीसहित ३ जनालाई थुनामा राख्न उच्च अदालत विराटनगरले दिएको आदेशलाई सर्वोच्च अदालतले शुक्रबार सदर गरिदिएको छ। सुवेदीसहित बैंकका तत्कालीन लेखा प्रमुख देवीप्रसाद भण्डारी र जनरल सर्भिस डिपार्टमेन्ट (जीएसडी) प्रमुख हिमाल भट्टराईलाई पुर्पक्षका लागि थुनामा राख्न उच्चले दिएको आदेश सर्वोच्चले शुक्रबार सदर गरिदिएको हो। उच्चका तत्कालीन मुख्य न्यायाधीश (हाल सर्वोच्चका न्यायाधीश) तिलप्रसाद श्रेष्ठ र न्यायाधीश मुरारीबाबु श्रेष्ठको संयुक्त वाणिज्य इजलासले पक्राउ परेकामध्ये नवीन, देवीप्रसाद र हिमाललाई थुनामा राखेर मुद्दाको पुर्पक्ष गर्न २०७८ साल फागुन १३ गते आदेश दिएको थियो। बैंकका अपरेसन प्रमुख अमित थापा मगरलाई भने २ लाख रुपैयाँ धरौटीमा छाड्न आदेश भएको थियो। प्रतिवादी बनाइएकीमध्ये पछि हाजिर भएकी खातावाला बबिता सुवेदीलाई पनि थुनामा राख्न उच्चले आदेश दियो। उच्चको आदेशपछि कारागार चलान भएका बैंकका कर्मचारी नवीन, देवीप्रसाद र हिमाल तथा खातावाला बबिताले उक्त आदेश बदर गरिपाउँ भनेर सर्वोच्चमा अपिल गरेका थिए। निवेदनमाथि सुनुवाइ गर्दै सर्वोच्चका न्यायाधीश अनिलकुमार सिन्हा र कुमार रेग्मीको संयुक्त इजलासले उच्चको आदेश सदर गर्दै नवीन, देवीप्रसाद र हिमाललाई थुनामा राखेर मुद्दाको पुर्पक्ष गर्न आदेश दिएको सर्वोच्चका सहरजिष्ट्रार नारायण रेग्मीले बताए। उनका अनुसार सर्वोच्चको आदेशपछि तीनै जनाले थुनामा रहेरै मुद्दाको पुर्पक्ष गर्नुपर्ने छ। खातावाल बबिताका हकमा भने उच्चको आदेश उल्टिएको छ। थुनामा राख्ने उच्चको आदेश उल्टाउँदै बबितालाई भने धरौटीमा छाड्न सर्वोच्चले आदेश दिएको हो। बैंकको कर्पोरेट कार्यालय विराटनगरबाट १५ करोड रूपैयाँ बढी अपचलन गरेको आरोपमा प्रहरीले बैंकका ५ जना कर्मचारीलाई पक्राउ गरेर घटनाको अनुसन्धान थालेको थियो। राष्ट्र बैंक र सप्तकोसी डेभलपमेन्ट बैंकले दिएको जाहेरीका आधारमा रकम घोटालामा संलग्नविरुद्ध प्रहरीले बैंकिङ कसूरको मुद्दामा अनुसन्धान गरेको हो। अनुसन्धानबाट सीईओ सुवेदीको योजनामा फर्जी रेमिट्यान्स खडा गरी २०७२ साल चैतदेखि २०७८ मंसिरसम्म लगातार भुक्तानी लिएर बैंकको १५ करोड ७५ लाख ४० हजार ५ सय ७५ रुपैयाँ घोटाला गरिएको खुलेको थियो। उक्त प्रकरणमा बैंकका ९ जना कर्मचारी र ३ जना खातावालासहित १२ जनालाई प्रतिवादी बनाएर उच्च अदालत विराटनगरमा २०७८ फागुनमा मुद्दा दर्ता भएको थियो। पक्राउ परेकामध्ये बैंकका सहायक होमप्रसाद पौडेललाई कोरोना संक्रमण देखिएपछि तत्काल हाजिरजमानीमा छाडिएको थियो। पछि हाजिर भएका उनलाई उच्चले धरौटीमा छाड्न आदेश दियो। बैंकको रकम घोटाला प्रकरणमा तत्काल ५ जना पक्राउ परेका भए पनि अरू फरार थिए।"
कन्भेयर बेल्टले हवाई यात्रुलाई सहजता,"विराटनगर : विराटनगर विमानस्थलको आगमन कक्षमा जडान गरिएको कन्भेयर बेल्टले हवाई यात्रुहरूलाई सहजता थपिएको छ। विमानस्थलको टर्मिनल भवन छेउमै जडान गरिएको बेल्टका कारण सामान लिन यात्रुहरूले हानाथाप गर्नुपर्ने अवस्थाको अन्त्य भएको हो। कन्भयेर बेल्ट गत बुधबारदेखि सञ्चालनमा आएको हो। नेपाल नागरिक उड्डयन प्राधिकरण उड्डयन सेवा निर्देशनालयका उपमहानिर्देशक हंसराज पाण्डेले बुधबार आयोजित एक कार्यक्रमकाबिच कन्भेयर बेल्टको उद्घाटन गरेका थिए। यसले यात्रुहरूलाई सहजता प्रदान गर्नुका साथै समयको समेत बचत गरिरहेको विराटनगर विमानस्थलका सूचना अधिकारी युवराज भण्डारी बताउँछन्। आन्तरिक उडानबाट आएका यात्रुका ब्यागेज र अन्य सामानको उचित व्यवस्थापनमा यसले सघाउ पुर्याएको उनको भनाइ छ। ३८८ मिटर लम्बाईको कन्भेयर बेल्टसँग एक घण्टामा २ हजार ३२८ वटा ब्यागेज क्लियर गर्ने क्षमता रहेको विराटनगर विमानस्थलले जनाएको छ। विमानस्थलका अनुसार कन्भेयर बेल्टले ६० किलोग्राम प्रतिमिटरका दरले ब्यागेज क्लियर गर्दछ। काठमाडौंको सिटीएस एनटीई जेभीले विमानस्थलमा कन्भेयर जडानको काम गरेको हो। विराटनगरमा जडान गरिएको कन्भेयर आन्तरिक उडान गर्दै आएका विमानस्थलहरू मध्येकै पहिलो रहेको विराटनगर विमानस्थलका मेकानिकल अफिसर चितनारायण माझीले बताए। विराटनगरको काम सकिएपछि हाल नेपालगञ्ज र धनगढी विमानस्थलमा कन्भेयर बेल्ट जडानको काम भइरहेको उनले जानकारी दिए। उनले भने, आन्तरिक उडानतर्फ विराटनगरमा पहिलो हो। काठमाडौं, भैरहवा र पोखरामा भने पहिलेदेखि नै थियो। नेपाल नागरिक उडड्यन प्राधिकरणले गत चैत्रदेखि नै विराटनगरसहित देशका ३ वटा विमानस्थलमा कन्भेयर बेल्टको सुविधा थप गर्ने योजना अघि सारेको थियो। योजना बमोजिम प्राधिकरणद्वारा विराटनगर, नेपालगञ्ज र धनगढी विमानस्थलमा एकैसाथ कन्भेयर जडानको प्रक्रिया अगाडि बढाइएको थियो। जसमा विराटनगरको जडान प्रक्रिया सकिएको हो। यसले विमान अवतरण भइसकेपछि आफ्नो सामानका लागि लामो समय पर्खिनुपर्ने अवस्थाको अन्त्य भएको विराटनगर विमानस्थलमा भेटिएका धरान निवासी कुलप्रसाद राई बताउँछन्। पहिले प्लेनबाट ओर्लिएपछि कर्मचारीहरूले ट्रलीमा सामान ल्याइदिन्थे। त्यसपछि हानाथाप गर्दै हामीले आफ्नो सामान चिनेर लानुपर्थ्यो। घण्टाभर समय त त्यसमै लाग्थ्यो, उनले भने, तर, अहिले हामीलाई सजिलो भएको छ। १० मिनेटमै आफ्नो लगेज पाईन्छ। विमानस्थलमा जडान गरिएको कन्भेयरबाट प्राविधिक सुविधा अभिवृद्धि हुनुका साथै यात्रुहरूले अन्तर्राष्ट्रिय मापदण्ड अनुरूपको सेवा समेत प्राप्त गर्ने विश्वास लिइएको छ। विराटनगर विमानस्थलबाट हाल भने दैनिक १५ देखि १७ वटा नियमित उडान हुने गरेका छन्।"
"सेयर बजार सामान्य अंकको वृद्धि, १ अर्ब ९३ करोडको कारोबार",काठमाडौं : सेयर कारोबारको पहिलो दिन आइतबार नेप्से परिसूचक सामान्य अंकले वृद्धि भएको छ। नेप्से परिसूचक १५४ अंकले बढेर २०९६०८ विन्दुमा पुगेको हो। सेन्सेटिभ इण्डेक्स १८९ अंकले बढेको छ। यसदिन २५८ कम्पनीको ५२ लाख ६ हजार ३७० कित्ता सेयर १ अर्ब ९३ करोड १७ लाख १९ हजार १०३ रूपैयाँमा खरिदबिक्री भयो। आज एउटा मात्रै कम्पनीको सेयर सकारात्मक सर्किट लेभलमा कारोबार भयो। आदर्श लघुवित्त वित्तीय संस्थाको सेयर मूल्य १० प्रतिशतले बढेको हो। कारोबार रकमका आधारमा नेपाल लाइफ इन्स्योरेन्स शीर्षस्थानमा रह्यो। यो कम्पनीको ६ करोड ४४ लाख रूपैयाँमा सेयर किनबेच भयो। यस्तै ५ अर्ब ८५ करोड बढिको सेयर कारोबार गरी एनआईसी एसिया दोस्रो स्थानमा रह्यो भने र ५ अर्ब ७४ करोड मूल्यको सेयर कारोबार गरी नविल बैंक तेस्रो स्थानमा रह्यो। कारोबारमा आएका १३ उपसमूहमध्ये ८ को मूल्य बढ्यो भने ५ को घट्यो। फाइनान्स समूहको सूचक सर्वाधिक १६१ प्रतिशतले बढ्यो।
"करदाताको संख्या बढ्दै, कर घट्दै","काठमाडौं : देशका हरेक ६ नागरिकमध्ये १ जनाले सरकारलाई कर तिर्ने गरेको पाइएको छ। अर्थ मन्त्रालयको तथ्यांकअनुसार २०७९ पुस मसान्तसम्म ५१ लाख ८६ हजार ९७ जनाले स्थायी लेखा नम्बर (प्यान) लिएका छन्। देशको जनसंख्या ३ करोड नाघिसक्दा करदाताको संख्या हरेक ६ जनामध्ये १ हो। देशका करिब १७ प्रतिशत नागरिकले कर बुझाउने गरी दर्ता भएका छन्। आन्तरिक राजस्व विभागले प्रदान गरेको ५२ लाख प्यान नम्बर लिनेमध्ये १८ लाख ४० हजार ४ सय ५० जनाले व्यावसायिक प्यान र ३३ लाख ४५ हजार ६ सय ४७ जनाले व्यक्तिगत प्यान लिएका हुन्। बाँकी २३ हजार ६ सय ६२ करकट्टि गर्ने निकाय हुन्। मन्त्रालयका अनुसार आव २०७८७९ को असार मसान्तसम्म ४८ लाख ३० हजार ८ सय ११ जना करदाता थिए। चालू आवको ६ महिनामा ३ लाख ७८ हजार ९ सय ४८ जना करदाता थपिएका छन्। मन्त्रालयका अनुसार हालसम्म ३ लाख ३ हजार ८ सय ६७ वटा व्यवसाय मूल्य अभिवृद्धि कर (भ्याट) मा दर्ता भएका छन्। यसैगरी अन्तःशुल्क तिर्ने गरी दर्ता भएका व्यवसायको संख्या १ लाख १८ हजार ८ सय ९१ छ। भ्याट र अन्तःशुल्क तिर्ने गरी दर्ता भएका व्यवसायको संख्या गत असार मसान्तसम्म २ लाख ९१ हजार ६ सय ३१ रहेकामा ६ महिनामात्र क्रमशः १२ हजार २ सय ३६ र ६ हजार ६ सय ६० थपिएका हुन्। आन्तरिक राजस्व विभागका अनुसार चालू आवको दोस्रो त्रैमासमा १ लाख ४६ हजार ९ सय ४१ जनाले व्यक्तिगत प्यान लिएका छन्। यस्तै ३१ हजार ५ सय ८४ जनाले व्यावसायिक प्यान लिएको विभागले जानकारी दिएको छ। विभागका अनुसार ३ महिनाको अवधिमा भ्याट र अन्तःशुल्कमा दर्ता हुने व्यवसायको संख्या ४ हजार ८ सय १३ र ९ हजार ५ सय ५४ छ। यस्तै २ हजार २ सय ६५ कम्पनीले विथहोल्डर प्यान दर्ता गरेका छन्। यी कम्पनीले करकट्टिको अख्तियारी लिएका हुन्। ३ महिनामा विभागले ३ सय १६ कम्पनीको पूर्ण कर परीक्षण गरेको छ। यसैगरी ५६ वटा प्रारम्भिक अनुसन्धान थालेको विभागले ६३ वटा विस्तृत अनुसन्धान गरेको जनाएको छ। विभागले पुस मसान्तसम्म २ खर्ब २१ अर्ब ७५ करोड रुपैयाँ कर संकलन गरेको छ। जसमध्ये ९७ अर्ब ५२ करोड रुपैयाँ आयकर हो। आयकरमा दर्ता हुनेको संख्या बढे पनि संकलन हुने आयकरको परिमाण भने अनपेक्षित दरले बढ्न नसकेको हो। विभागले ६ महिनामा १ खर्ब ३५ अर्ब ६८ करोड रुपैयाँ आयकर उठाउने लक्ष्य लिएकामा ७१८७ प्रतिशतमात्र संकलन गर्न सकेको हो। पुसको मासिक लक्ष्यमा पनि विभाग पछि परेको छ। विभागले पुसमा ७८ अर्ब १ करोड रुपैयाँ आयकर उठाउने भनेकामा ५१ अर्ब २ करोडमात्र उठाएको छ। महिनामा लक्ष्यको ७५ प्रतिशत अर्थात् १ अर्ब २७ करोड घरबहाल कर उठेको छ। ब्याजकर लक्ष्यको ८४७२ प्रतिशतमात्र उठ्दा स्वास्थ्य सेवा सर र शिक्षा कर भने लक्ष्यभन्दा बढी क्रमशः १०८५७ प्रतिशत र १००२६ प्रतिशत उठेको छ। विभागले आधावर्ष बित्दा १६ अर्ब ८१ करोड रुपैयाँ ब्याजदर, ३ अर्ब ७३ करोड रुपैयाँ स्वास्थ्य सेवा कर र ७३ अर्ब शैक्षिक कर उठाएको हो। भ्याट र अन्तःशुल्कमा दर्ता हुने व्यवसायको संख्या बढे पनि यस्ता करमा पनि विभागको प्रगति लक्ष्यअनुसार छैन। पुस मसान्तसम्म सरकारले लक्ष्यको ८१७२ प्रतिशत अर्थात् ५१ अर्ब १३ करोड रुपैयाँ र आन्तरिक उत्पादनतर्फको अन्तःशुल्क ८८४२ प्रतिशत अर्थात् ५० अर्ब ५५ करोड रुपैयाँ उठेको छ। करदाता बढे पनि किन उठेन लक्ष्यअनुसार राजस्व ? सरकारले चालू आर्थिक वर्षमा गत आवको भन्दा १९ प्रतिशत बढी राजस्व उठाउने लक्ष्य लिएको छ। तर, हालसम्मको तथ्य हेर्दा गत आवको माघ २० सम्मको तुलनामा चालू आवको माघ २० सम्म १६ दशमलव १ प्रतिशत कम राजस्व उठेको छ। पूर्वअर्थसचिव कृष्णहरी बास्कोटा करदाताको संख्या बढे पनि सरकार लक्ष्यअनुसार कर उठाउनु नसक्नुको कारण नन्फाइलर (कारोबार विवरण नबुझाउने करदाता)को संख्या बढ्नु, अनिवार्य भ्याट बिल जारी गर्ने व्यवस्था पालना नगर्नु, घरबहाल कर नउठ्नु लगायतलाई मान्छन्। कर कार्यालयमा ४२ प्रतिशतका हाराहारीमा नन्फाइलर रहेको सुनिएको छ, बास्कोटाले भने, यो भन्नुको अर्थ १० मध्ये ४ जना करदाता एकपल्ट कर तिरेर गायव हुने गरेका छन्। बास्कोटा करको दायरामा नभएका व्यवसायीलाई तत्कालै करको दायरामा ल्याउनुपर्ने सुझाव दिन्छन्। अर्कातर्फ व्यवसायहरूले मुअ करको बिलविजक जारी गर्नुपर्ने नियम पालना नगर्दा सरकारको राजस्व निकै कम उठेको उनको तर्क छ। आन्तरिक राजस्व विभागले प्रभावकारी ढंगले सबै जिल्ला र मुख्य सहरमा बिलविजक जारी भए नभएको अनुगमन गर्नुपर्ने सुझाव बास्कोटाले दिए। स्थानीय तहले संकलन गर्ने घरबहाल कर नतिर्नेको संख्या कुल करदाताको एकतिहाइभन्दा बढी रहेको पूर्वसचिव बास्कोटाको अनुभव छ। नन् फाइलरः एक कारण कर राजस्व लक्ष्यअनुसार नउठ्नुका धेरै कारणमध्ये एउटा हो, नन् फाइलरको संख्यामा आएको वृद्धि। आन्तरिक राजस्व विभागका महानिर्देशक दीर्घराज मैनाली कर प्रशासनमा नन्फाइलरको संख्या बढेको स्वीकार्छन्। विभिन्न कारणले विवरण नबुझाउने संख्या बढेको देखिएको छ, हाम्रोलाई यो चुनौती बनेको छ। त्यसैले घटाउनेतर्फ लागेका छौं, मैनालीले भने। कर विवरण बुझाउनुपर्ने तर नबुझाएका करदातालाई नन् फाइलर भन्ने गरिन्छ। आन्तरिक राजस्व विभागमा व्यावसायिक प्यान लिएका तथा मुअ कर र अन्तःशुल्कमा दर्ता भएका व्यवसायले कर विवरण बुझाउनुपर्छ। यीमध्ये डेड फर्म (निष्क्रिय कम्पनी)को संख्या धेरै छ। बिजनेस प्यान लिएर पनि व्यवसाय गर्न छाडेका, व्यवसाय बन्द भएका, घाटामा रहेका पनि धेरै छन्। नन् फाइलरको सूचीमा व्यवसाय समस्यामा परेका, निष्क्रिय बनेका, क्यास फ्लो नभएर कर नबुझाएका, विदेश गएकालगायत छन्। यसबाहेक कर तिर्ने सूचीबाट हट्ने प्रक्रियामा पनि सजिलो छैन। लहलहैमा दर्ता गरे पनि कर बुझाउने तरिका थाहा नहुनेहरू पनि नन् फाइलरको सूचीमा छन्। यसबाहेक बिलविजक कारोबार गर्ने, झुटो बिल बनाउने तथा नियतबस् कर छल्नेको संख्या पनि उल्लेख्य छ। यस्ता करदातालाई कर चुक्ता गर्न विभागले समयसमयमा ताकेता गरिरहेको महानिर्देशक मैनालीले जानकारी दिए। नन् फाइलरको संख्या साना करदातामा बढी छ। कुल राजस्वमा ठूला र मध्यस्तरीय करदाताको योगदान आधाभन्दा बढी छ। यी दुई कार्यालयमा नन् फाइलरको संख्या २ प्रतिशतभन्दा कम कायम गर्ने सरकारको लक्ष्य हो। हालको परिवेशमा ठूला तथा मध्यस्तरीय करदातामध्ये ९५ प्रतिशतले करको विवरण नियमित बुझाएका छन्। माघ मसान्तम्म नन् फाइलरको संख्या २ प्रतिशतभन्दा कममा ल्याउँछौं, मैनालीले भने। सक्रिय कारोबार गर्ने तर विवरण नबुझाउनेलाई कर तिर्न बाध्य बनाउने विभागको योजना छ।"
निजी क्षेत्रले राहत अनुभूत गर्न पाउँछन्: मन्त्री भण्डारी,"काठमाडौं: सरकारले नीतिगत प्राथमिकताको आधारमा सार्वजनिक गरेको साझा कार्यक्रम अबको ७१० दिनपछि कार्यान्वयनमा ल्याउने भएको छ। उद्योग, वाणिज्य तथा आपूर्तिमन्त्री दामोदर भण्डारीले साझा कार्यक्रममा सरकारले आन्तरिक तयारी गरिरहेको जानकारी दिए। अबको ७१० दिनपछि निजी क्षेत्रले पनि अनुभूत गर्न पाउने उनले बताए। नेपाल मुद्रण उद्योग महासंघको ९औं वार्षिक साधारणसभामा उद्योगमन्त्री भण्डारीले निजी क्षेत्रले अनुभूत गर्ने गरी सरकार अघि बढ्ने बताए। सरकारले नीतिगत प्राथमिकका आधारमा सार्वजनिक गरेको साझा कार्यक्रममा केही प्रतिबद्धता निजी क्षेत्रलाई पनि हुने गरी समेटेको छ। निजी क्षेत्रले छिट्टै देख्न पाउने छन्, उनले भने। संस्थागत रूपमा साझा विचार, समस्या लिएर आए सरकारले साथ दिने समेत उनले प्रतिबद्धता जनाए। नेपाल उद्योग परिसंघका उपाध्यक्ष कृष्णप्रसाद अधिकारी, नेपाल घरेलु तथा साना उद्योग महासंघका अध्यक्ष उमेशप्रसाद सिंह र नेपाल उद्योग वाणिज्य महासंघका उपाध्यक्ष अञ्जनकुमार श्रेष्ठले पछिल्लो समय निजी क्षेत्रको व्यवसाय प्रभावित भएकाले राज्यले व्यसायीलाई टिक्नसक्ने व्यवस्था गरिदिन अनुरोध गरे। बैंकको चर्को ब्याजदरले व्यवसायीहरू मारमा परेकाबारे पनि उनीहरूले गुनासो राखे। नेपाल मुद्रण उद्योग महासंघका अध्यक्ष खोमकान्त रेग्मी खुला सीमा, भन्सारको नीति, श्रमिकको अभाव, बैंक तथा वित्तीय संस्थाको चर्को ब्याजदर तथा राज्यका निकायहरूवाट नै स्वदेशमा उत्पादित सामग्री खरिद नगर्ने परिपाटीले मुद्रण उद्योगलाई ठूलो असर पारेको बताए। सरकारबाट जारी गरिएका ऐन र नियमावलीको कार्यान्वयन र दक्ष जनशक्तिको उत्पादनमा राज्य गम्भीर भएमा यस क्षेत्रले राष्ट्रिय कुल गार्हस्थ्य उत्पादनमा ठूलो योगदान पुग्ने महासंघको ठम्याइ छ, उनले भने। महासंघका अध्यक्ष रेग्मीले मुद्रण उद्योगलाई वित्तीय संस्थानबाट सहुलियत ब्याजदरमा ऋण सुविधा उपलब्ध गराइनुपर्ने, प्राविधिक शिक्षामा मुद्रणसम्बन्धी विषयलाई समावेश गर्दै एक प्रदेश एक मुद्रण प्राविधिक शिक्षालय स्थापना गर्नुपर्ने, सरकारी छापाखानालाई एकद्वार प्रणालीबाट चलाउनु पर्ने लगायतका मागहरू राखेका छन्। भन्सार नीति सुधार गरी छपाइजन्य सामान छपाइ गरी आउँदा लाग्ने भन्सार सोही प्रकृतिको सामान तयार गर्न ल्याइने कच्चा पदार्थको भन्सारभन्दा एक तह बढी हुनुपर्नेमा उनले जोड दिए। अध्यक्ष रेग्मीले छापाखाना सञ्चालन गर्न आवश्यक पर्ने कच्चा पदार्थ मसी, कागज, केमिकल लगायतका सामग्री नेपालमै उत्पादन गर्न प्रोत्साहन गर्ने र स्वदेशी कच्चा पदार्थ प्रयोग गरेकोमा राज्यले प्राथमिकता दिने व्यवस्था मिलाइनुपर्ने बताए। देशमा हाल ४ हजारवटा मुद्रण उद्योगी र यससँग सम्बद्ध व्यवसायी छन्। १ लाख जनालाई प्रत्यक्ष रोजगारी पाएका छन्। ८ लाख मानिस यस क्षेत्रसँग आश्रित रहेको महासंघले जनाएको छ।"
सुनको मूल्य एकैदिन तोलामा २ हजार घट्यो,काठमाडौं : सुनचाँदी बजारमा आइतबार छापावाल सुनको मूल्य अघिल्लो दिन भएको कारोबारको तुलनामा प्रतितोला २ हजारले घटेको छ । शनिबार प्रतितोला १ लाख ६ हजार १ सयमा कारोबार भएको सुन आइतबार प्रतितोला १ लाख ४ हजार १ सय तोकिएको हो । नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला १ लाख तीन हजार छ सय छ । अघिल्लो दिन उक्त सुन १ लाख ५ हजार ६ सय थियो । त्यस्तै आज चाँदीको मूल्य अघिल्लो कारोबार मूल्यको तुलनामा प्रतितोला ४५ घटेर १ हजार ३ सय २० तोकिएको महासङ्घले जनाएको छ । त्यस्तै शुक्रबार पनि सुनको मूल्य १४ सय रूपैयाँले घटेको थियो। बिहीबार प्रतितोला १ लाख ७ हजार ५ सयमा कारोबार भएको सुन शुक्रबार प्रतितोला १ लाख ६ हजार १ सयमा कारोबार भएको हो। शुक्रबार चाँदी पनि प्रतितोला ३० रूपैयाँले घटेर १ हजार ३ सय ६५ मा कारोबार भएको थियो।

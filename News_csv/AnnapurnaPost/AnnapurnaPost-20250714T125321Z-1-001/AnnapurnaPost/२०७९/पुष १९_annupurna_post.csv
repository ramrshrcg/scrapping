शीर्षक,विवरण
नयाँ गठबन्धनको सान्दर्भिकता,"नयाँ सत्ता गठबन्धन नेपाली राजनीतिमा सामान्य अनुमानभन्दा भिन्न थियो। यसलाई कतिपयले आश्चर्य वा चमत्कारको रूपमा लिएका छन्। कतिले जालझेल, धोखाघडी र बेइमानीको रूपमा समेत व्याख्या गरेका छन्। आमनिर्वाचनअघिको गठबन्धन पाँच वर्षसम्म जान नसके पनि कम्तीमा त्यसलगत्तैको सरकार गठनसम्म कायम रहनेमा विश्वस्त हुनु अस्वाभाविक होइन। त्यसमा गठबन्धनको नेतृत्वकर्ता र निर्वाचनपछिको सबैभन्दा ठूलो दल भएकोले नेपाली कांग्रेस त झनै बढी विश्वस्त हुनु स्वाभाविक हो। यद्यपि विश्वासको डिग्री जुन तहमा थियो, त्यो भने असुहाउँदो थियो। राजनीतिक हिसाबमा स्वाभाविक थिएन। रणनीतिक हिसाबले पनि सही थिएन। शंकाको सुविधा पाउँदा पनि त्यति बढी सुविधा लिन हुने थिएन। किनकि पुरानो गठबन्धन जुन जगमा निर्माण भएको थियो, त्यो भत्किसकेको थियो। र, निर्वाचनको परिणामसँगै नयाँ गठबन्धनको भ्रूण हुर्किन थालिसकेको थियो। कांग्रेस नेतृत्व नयाँ गठबन्धनको सम्भावनाबाट बेखबर थिएन। ऊ आफैं पनि केही हदसम्म भिन्न गठबन्धनको निम्ति संवादमै थियो। तर, कांग्रेसबाहेकको सत्ता गठबन्धन बन्ने कुरालाई उसले पत्याएन। नयाँ विकासक्रमप्रति सजग हुन सकेन वा चाहेन। तत्कालीन प्रधानमन्त्री र उनको परिवारले नयाँ गठबन्धन त के नयाँ प्रधानमन्त्रीको सम्भावनासमेत अनुमान गरेको थिएन। त्यो कुरा बालुवाटार छोड्नुपर्दा बिचल्लीमा परेको परिघटनाले स्पष्ट गर्छ। शायद मनमा अलिकति मात्र सन्देह हुन्थ्यो भने बूढानीलकण्ठ पहिले नै तयार गरिन्थ्यो वा बासको लागि विकल्प खोजी सकिन्थ्यो। त्यस्तै कांग्रेसको टिम पनि यति साँघुरो बनाइने थिएन। अर्को खेमालाई पनि परिचालन गरिन्थ्यो। सत्ताको विकल्पमा पनि भित्री कसरतलाई अघि बढाइन्थ्यो। वैकल्पिक गठबन्धनको परिपक्व संवाद हुने थियो। तर, ती केही भएनन्। अन्य शक्तिलाई नजरअन्दाज गरियो वा ज्योतिषीमाथि बढी नै भर गरियो। कारण जे भए पनि कांग्रेसको हातबाट सत्ताको सम्पूर्ण कडी उम्किनु उसका लागि वज्रपात थियो भन्ने कुरा त्यसपछि छाएको सन्नाटा र आरोप, प्रत्यारोपको राजनीतिले स्वतः पुष्टि गर्छ। नेपाली कांग्रेस ठूलो दलका नाताले सरकारको नेतृत्व पाउनुपर्ने पक्षमा थियो। तर, राजनीतिक अडानमा थिएन। यदि यो उसको राजनीतिक अडान थियो भने अन्तिम घडीमा त्यति बढी गल्दैनथियो। सत्ताका लागि गिडगिडाउने अवस्थामा पुग्दैनथियो। कांग्रेसको पराजय सरकार बनाउन नसक्नु होइन। त्यसलाई सामान्यरूपमा लिन नसक्नु हो। नयाँ सत्ता गठबन्धन बन्ने निश्चित भएपछि एमाले र माओवादीलाई पालैपालो फोन गरेर पाँचै वर्ष प्रधानमन्त्री खाइदिन अफर गर्नु पराजित मानसिकताको उपज हो। यो कांग्रेसको सैद्धान्तिक, राजनीतिक विचलनको चरम अवस्था हो। सत्तामोहको पराकाष्ठा हो। कांग्रेस सत्ताका लागि किन त्यो हदसम्म पुग्यो भन्ने प्रश्नले यो पार्टी र अहिलेको नेतृत्वलाई लामो समयसम्म लखेटिरहने छ। त्रिशंकु संसद्मा जुनसुकै दलले सरकारको नेतृत्व गर्ने सम्भावना रहन्छ। बहुमत कसैको नआएको अवस्थामा संविधानले नै यो मार्ग देखाएको छ। गणितीय हिसाबले यसलाई सामान्यरूपमा लिनुपर्छ। राजनीतिक दृष्टिले पनि अस्वाभाविक मान्नु हुँदैन। धैर्य गर्न सक्नु पर्छ। वास्तवमा अघिल्लो संसद्मा भएको अराजनीतिक अभ्यासको पृष्ठभूमिले नै आमनिर्वाचन अघिको गठबन्धनको भविष्य कस्तो रहनेछ भन्ने अनुमान गर्न सकिन्थ्यो। निर्वाचनअघिको राजनीतिक परिदृश्य र निर्वाचन परिणामले अहिलेको गठबन्धनको द्वार खोलिसकेको थियो। अघिल्लो निर्वाचनमा जुन म्यान्डेट जनताले दिएका थिए, त्यो नेतृत्वको टकरावको कारण समयअघि नै खण्डित भयो। पाँच वर्ष स्थायी सरकार दिने वाचासहित एउटै घोषणापत्रमा निर्वाचनमा गएपछि त्यसमा टिक्नु पर्दथ्यो। अझ पार्टी एकता नै गरेर नयाँ उचाइ पक्डिसकेपछि त्यसबाट पछि हट्नु जनताप्रतिको धोका थियो। त्यसमा कारण जे भए पनि र कारक जो भए पनि कार्य जे भयो त्यो गलत थियो। पार्टी विभाजन सही थिएन। सरकारको लागि नयाँ गठबन्धन निर्माण गरिनु जनादेशविपरीत थियो। जनादेश खण्डित भएको अवस्थामा नयाँ निर्वाचनमा जानु बिल्कुलै स्वाभाविक थियो। यस सन्दर्भमा त्यो बेला संसद् विघटनको निर्णय राजनीतिक दृष्टिले सही थियो। सर्वोच्च अदालतबाट त्यसलाई असंवैधानिक ठहर गरियो। अदालतको आदेश संविधानबमोजिम सही हुन सक्ला तर राजनीतिक दृष्टिले सही थिएन। लोकतान्त्रिक मान्यता वा संसदीय मर्मविपरीत थियो। नेपाल र दुनियाँको संसदीय अभ्याससँग मेल खाने खालको थिएन। वास्तवमा संविधानमा यस्तो व्यवस्था राखिनु नै गलत थियो। शक्ति सन्तुलन र शक्ति पृथकीकरणको सिद्धान्तविपरीतको यस्तो व्यवस्था आफैंमा असंवैधानिक छ। त्यस्तै संसद्मा बहुमत गुमाइसक्दा पनि दुई वर्षसम्म शासन चलाइरहन पाउने सुविधा पनि असंसदीय र अलोकतान्त्रिक व्यवस्था हो। संविधानमा रहेका यस्ता प्रावधानमा संशोधन आवश्यक छ। त्यस्तै गठबन्धनको अभ्यासलाई पनि बन्धनरहित बनाइनु हुँदैन। चुनावअघि गरिने गठबन्धन पारदर्शी हुनुपर्छ। यदि चुनावी तालमेल मात्र हो भने त्यसको दायित्व चुनावपछि रहन बाध्यकारी हुँदैन। तर, संयुक्त सरकार सञ्चालनको प्रतिबद्धतासहितको गठबन्धन हो भने त्यसमा टिकिरहन संवैधानिककानुनीरूपमै बाध्य गरिनुपर्छ। त्यो बाध्यकारी नबनाइनुको परिणाम अघिल्लो संसद्मा देखियो। र, अघिल्लो संसद्मा गरिएको अभ्यासले अहिलेको सत्ता गठबन्धनलाई पनि स्वाभाविक बनायो। भनिन्छ, यदि जंगलमा यात्रा गरिरहँदा बाटो बिरायो भने पहिलेकै ठाउँमा फर्किनुपर्छ। त्यहीँबाट यात्रा सुरु गर्नुपर्छ। तब मात्र गन्तव्यको पहिचान गर्न सकिन्छ। राजनीतिमा पनि त्यो लागू हुन्छ। सरकार गठनको सन्दर्भमा कहिलेकाहीँ अस्थायी प्रकृतिको गठबन्धन गणितीय आधारमा वा निश्चित मुद्दाको आधारमा हुन सक्छ। तर, त्यो लामो हुँदैन। निश्चित प्रयोजनको गठबन्धन त्यो प्रयोजन सकिएसँगै स्वतः सकिन्छ। अहिलेको गठबन्धन पनि त्यस्तै हो। संसद्लाई पाँच वर्षसम्म चलाउने प्रयोजनमा भएको तत्कालीन गठबन्धन संसद्को पाँचवर्षे कार्यकाल सकिएसँगै राजनीतिक रूपमा भत्किसकेको थियो। प्रश्न सहकार्यको मात्र होइन, त्यसको प्रयोजनको हो। राष्ट्र र जनताको हितको हो। यसको निम्ति सत्ताा गठबन्धनको निष्ठा, समर्पण र तदारुकता आवश्यक छ। जुन चुनावी प्रयोजनका लागि जारी राखियो। चुनाव सकियो, गठबन्धनको औचित्य पनि सकियो। किनभने त्यो गठबन्धनको सैद्धान्तिकवैचारिक धरातल थिएन। संवैधानिककानुनी बाध्यता थिएन। नयाँ सरकार बनाउन फेरि नयाँ गठबन्धन गर्नुपर्ने थियो। पुरानै गठबन्धन जारी राखिएको भए पनि त्यो गठबन्धनको निरन्तरता नभएर नयाँ अध्याय हुने थियो। गठबन्धनको अर्को संस्करण हुने थियो। त्यो भएन। नयाँ गठबन्धन बन्यो। सैद्धान्तिकवैचारिक जगमा यो स्वाभाविक छ। यद्यपि नयाँ गठबन्धनको भविष्य पनि सुनिश्चित भने छैन। अघिल्लो गठबन्धनको तुलनामा यसको सैद्धान्तिक धरातल बलियो छ खासगरी गठबन्धनका दुई ठूला दलको सन्दर्भमा। यद्यपि विश्वस्त भइहाल्ने अवस्था छैन। आधारभूतरूपमा मूलधारमा रहेका नेपालका कम्युनिस्ट पार्टीहरू माक्र्सवादको शास्त्रीय मान्यतामा छैनन्। जननेता मदन भण्डारीद्वारा प्रतिपादित जनताको बहुदलीय जनवादको जगमा लोकतन्त्रका आधारभूत मूल्य मान्यताअन्तर्गत निर्वाचनको माध्यमबाट स्थापित हुने समान अवधारणामा छन्। उनीहरूमा सैद्धान्तिक मतभिन्नता निकै साँघुरिएको छ। आआफ्नो पार्टीको पृष्ठभूमि र विरासतको कारण पार्टीको नाम र दस्तावेजमा फरकपन देखिन्छ। जोड र कोणमा भिन्नता महसुस हुन्छ। तर आधारभूत रूपमा एकै ठाउँमा आइसकेका छन्। नेतृत्वको कार्यशैली, प्राथमिकता र व्यवस्थापनबाहेक सहयात्राका अरू चुनौती केही पनि छैनन्। अस्तित्वको खोजी र शक्ति संघर्षले उत्पन्न गर्ने टकराव राजनीतिक मुद्दा होइन, व्यवस्थापनको विषय हो। व्यवस्थापकीय क्षमताको अभावमा त्यो विषय प्रधान हुन पनि सक्छ, जसरी हिजो भयो। आज यदि नेतृत्वमा परिपक्वता आएको हो भने सहजै व्यवस्थापन हुन सक्छ। विश्व कम्युनिस्ट आन्दोलन अहिले पनि आक्रामकभन्दा रक्षात्मक स्थितिमै छ। त्यस्तो अवस्थामा कम्युनिस्ट सिद्धान्तमा उभिएका दलहरूका सामुन्ने चुनौतीको पहाड हुनु स्वाभाविक हो। त्यसलाई सामना गर्न सक्ने क्षमता उनीहरूमा हुनुपर्छ। पुँजीवादी पार्टीको तुलनामा कम्युनिस्ट पार्टीका लागि बाह्य चुनौती बढी हुन्छ। भूराजनीतिक अवस्था पनि उनीहरूका लागि सहज छैन। यद्यपि आन्तरिक अवस्था भने उनीहरूका लागि बढी अनुकूल छ। किनभने नेपालमा अहिले पनि कम्युनिस्ट मत बढी छ। सिटमा प्राविधिक कारणले यो पल्टजस्तो तस्बिर देखिए पनि जनमत कायमै छ। तर, त्यसलाई संस्थागत गर्न सक्नुपर्छ। नेकपा एमाले र माओवादी केन्द्रका नेताहरू यसमा संवेदनशील हुने हो भने एकीकृत समाजवादीलगायतका दलहरूमा प्राविधिक विषय मात्र बाँकी रहन्छ। यो प्रवाहमा समाहित हुनुको राजनैतिक विकल्प हुन्न। दुई साताअघि यही स्तम्भमा उल्लेख गरिएझैं बिजातीय मेल कुनै निश्चित मुद्दा वा निश्चित कालखण्डमा हुन सक्छ। तर, त्यो अल्पकालीन हुन्छ। अस्थायी हुन्छ। लामो जाँदैन। सत्तादेखि सत्तासम्मको राजनीतिले अन्तमा नेतृत्वलाई असान्दर्भिक बनाइदिन्छ भने दललाई विघटनमा पुर्याउँछ। त्यसको संकेत यही निर्वाचनमा समेत देखिएको छ। त्यसलाई सच्याउने प्रयास नयाँ गठबन्धनमार्फत भएकोले पनि यो स्वाभाविक छ। यस मर्मलाई एकीकृत समाजवादी, जनमोर्चालगायतका दलहरूले आत्मसात् गर्नैपर्छ। जनता समाजवादी पार्टीमा पनि धेरै हदसम्म यो लागू हुन्छ। ससानो समूहमा रहेका वामपन्थी समूहका लागि मिल्ने वा सकिनेबाहेक अर्को राजनीतिक बाटो छैन। सत्ता समीकरणका सन्दर्भमा राष्ट्रियताको मुद्दालाई प्रमुखता दिने राप्रपा र सेवा प्रवाहमा जोड दिने राष्ट्रिय स्वतन्त्र, जनमत र उन्मुक्ति पार्टीका लागि पनि यथास्थितिवादीभन्दा प्रगतिशील पार्टी नै प्राथमिकतामा पर्नु प्राकृतिक हुन्छ। यी सबै कारणले वर्तमान सत्ता गठबन्धनको लागि कम्तीमा संसद्को यो कार्यकालभरि र कम्युनिस्ट पार्टीहरूका निम्ति लामो सहकार्यको आधार बनेको छ। तर, प्रश्न सहकार्यको मात्र होइन, त्यसको प्रयोजनको हो। राष्ट्र र जनताको हितको हो। यसको निम्ति सत्ता गठबन्धनको निष्ठा, समर्पण र तदारुकता आवश्यक छ। जनतामा उत्पन्न निराशालाई चिर्दै मुलुकको आर्थिकसामाजिक रूपान्तरण, सामाजिक न्याय, हित र समृद्धिका निम्ति यो गठबन्धन समर्पित हुनुपर्छ। अन्यथा गठबन्धनको मात्र होइन, लोकतान्त्रिक प्रणालीकै भविष्य संकटमा पर्नेछ।"
चुनौतीपूर्ण अर्थतन्त्र,"बढ्दो मन्दीले अझ असहज परिस्थिति निम्त्याउँछ। सामना गर्न तयार हुन जरुरी छ। यो सहजै जान्छ। यो कोरोना भाइरसका कारण संसारभरि भएको आर्थिक कारोबार शिथिलतापश्चात्को पुनर्उत्थानको अवस्था हो। अलिक फरक हुन सक्छ भन्ने विश्व आकलन छ। नेपाल राष्ट्र बैंकले मुद्रा आपूर्ति वा मौद्रिक निर्णयहरू वा वृद्धिदर बढाउन लिइएका उपाय वा कारबाहीहरू जस्तै जीडीपी, मूल्य स्थिरता र वित्तीय प्रणालीमा उपयुक्त तरलता कायम गर्छ। सामाजिकआर्थिक रूपान्तरण र नीति प्रसारणमा मौद्रिक नीतिकोे योगदानलाई पनि विकासका अन्य आर्थिक मापदण्डहरू जस्तै अपेक्षित बजेट सञ्चालन र विभिन्न सरकारबाट उत्पन्न हुने वास्तविक राजस्वको समीक्षा, खर्चको स्रोत, निर्यात र आयातको मात्रा र व्यापार घाटा, चालू खाता, विदेशी मुद्रा सञ्चिति, निक्षेप परिचालन र तरलताको स्थितिमा यसको प्रभाव रहेको हुन्छ। दोस्रो रूपमा मौद्रिक नीतिको मुख्य अंगजस्तै ब्याजदर, मुद्रास्फीति, सीआरआर, एसएलआर, ओएमओ, तरलता व्यवस्थापन प्रणाली अर्थात् वित्तमा पहुँच, मौद्रिक सुधार, नियामक र पर्यवेक्षण संयन्त्रको अध्ययन, मूल्यांकन रूपान्तरण हुने गर्छ। ग्लोबल फाइनान्सियल बजार वित्तीय व्यवस्था प्रणालीको आकार, आकार र आयाम अर्थात् वृद्धि, विकास र आविष्कारका हिसाबले ठूलो परिवर्तन ल्याएको छ। यो परिवर्तन वित्तीय संस्था र वित्तीय उपकरणहरूमा द्रुत आविष्कारहरूद्वारा सहजीकरण गरिएको छ। विदेशी संस्थागत लगानीकर्ता, हेज फन्ड, सार्वभौम सम्पत्ति कोष, निजी इक्विटी कोष, भेन्चर क्यापिटल र एन्जल फन्ड आदिजस्ता नयाँ वित्तीय संस्थाहरूको आगमनले पनि बैंकहरूका लागि नयाँ जोखिम र चुनौती खडा गरेको छ। वित्तीय संस्थाहरूमा बैंकिङ, ट्रेजरी, इन्स्योरेन्स, म्युचुअल फन्ड, सम्पत्ति व्यवस्थापन एजेन्सी र डेरिभेटिभजलाई समेटेर एक विशाल वित्तीय समूहको रूपमा बैंकिङ क्षेत्रको रूपान्तरणले विभिन्न प्रकारका जोखिमको सामना गरिरहेको छ, जसको मूल्यांकन, अनुगमन गर्न गाह्रो छ। नयाँ वित्तीय संस्था र आविष्कारहरूको यो विकासले समग्र बैंकिङ प्रणाली र वित्तीय विश्वको स्थायित्वलाई पहिलेभन्दा धेरै खतरामा रहेको देखिन्छ। सन् १९७० देखि विश्वले १ सय २४ वटा बैंकिङ संकट, २ सय ८ वटा मुद्रा संकट, ६३ वटा सार्वभौम ऋण संकट, २६ वटा जुम्ल्याहा संकट (बैंकिङ र मुद्रा) र ८ वटा तेहोरो संकट परेको छ। व्यापक छायाँ बैंकिङ, विदेशी वित्तीय इन्जिनियरिङ र डिरेगुलेसनको बीचमा हाउजिङ मार्केट बबलको विस्फोटबाट सुरु भएको अमेरिकी वित्तीय संकट पछि, युरोपेली संघमा, विशेषगरी ग्रिसमा सार्वभौम ऋण संकट देखा पर्यो। अन्य युरोपियन युनियनजस्तै इटाली, स्पेन, पोर्चुगल र आयरल्यान्डले पनि संकटको केही लहरको सामना गरेका छन्। पुरानो नीतिको निरन्तरता सुशासन तथा वित्तीय कमजोरीका कारण वित्तीय स्थायित्व र प्रभावकारी मौद्रिक नीतिको प्रमुख चुनौती बनेको छ। आर्थिक अस्थिरता कमजोरी आन्तरिक र बाह्य रूपमा देखा पर्न सक्छ। उच्च ब्याजदर र नाफा निरन्तरताको नीतिभन्दा भरपर्दो वित्तीय प्रणालीले समग्र अर्थतन्त्रको साख राख्नेछ। बढ्दो मन्दीले अझ असहज परिस्थिति निम्त्याउँछ। सामना गर्न तयार हुन जरुरी छ। विकसित देशहरू मुद्रा मूल्यवृद्धिलाई प्रश्रय दिने, विदेशी विनिमय हस्तक्षेप र कारोबारमार्फत मौद्रिक सहजीकरण र वित्तीय कडाइ जोखिम कम गर्न पुँजी नियन्त्रण उपायहरू अपनाउँछन्। यस्तो देखिन्छ कि पुँजी प्रवाहमा भएको वृद्धिजस्तै सम्पत्तिको मूल्यमा भएको वृद्धि, पुँजी प्रवाहमा भएको वृद्धिको परिणाम अस्थिर विश्व अर्थतन्त्र हो। छिमेकी मुलुक भारतमा हालको कुल गार्हस्थ्य उत्पादनमा वृद्धिबाहेक डरलाग्दो रूपमा बढ्दो १० हजार करोडभन्दा माथिको तथा ६ हजारभन्दा बढी टाट पल्टिने संस्थाहरू निरन्तर वृद्धिमा छन्। जसका कारण थपिँदो बेरोजगारीले राम्रो संकेत गर्दैन। विश्वको दोस्रो ठूलो अर्थतन्त्र चीनमा चलेको बैंकिङ संकट हो। सीएनएनका अनुसार चार हजारभन्दा बढी स्थानीय बैंक बन्द हुने अवस्थामा रहेको र हालसम्म पैसा निकाल्न पाएका छैनन्। सर्वसाधारण व्यक्तिगत पैसा निकाल्नसमेत बन्द छ। नागरिकहरू रिसाएर आन्दोलन तथा तोडफोड गर्नेजस्ता घट्ना चीन सरकारको टाउको दुखाइको विषय बनेको छ। यसको मुख्य कारण हेना न्यु फच्र्युन ग्रुपमा लगानी प्रोत्साहन गर्नु र उक्त कम्पनी नक्कली सावित हुनु थियोे। चार सयभन्दा बढी नागरिकले कर्जा तिर्न अस्वीकार एकसाथ गर्नुले झन्डै ९२ ट्रिलियन कर्जा निष्क्रिय भएको छ। धेरै व्यक्ति र संस्थानहरू कंगाल हुने अवस्था आएको एभरग्रान्डीरियल स्टेट कम्पनीले तीन विलियन कर्जा नतिरेको र संकट आएको अवस्था छ। सेयर बजार धराशायी भएको छ। सम्पूर्ण जनसंख्याको दुई प्रतिशत नागरिकले बैंकमा पैसा राख्न छाडेका छन्। सबै बैंक सरकारको नियन्त्रणमा रहेकोले घाटा र ऋण भर्पाइ सरकारले गर्न सक्ने भएकोले त्यहाँको अर्थ व्यवस्थामा त्यस्तो हुने छैन। हाल पुनः त्यहाँको अर्थतन्त्रले आफ्नो लय समातिसकेको देखिन्छ। जे जस्तो भए पनि नेपाल कृषि उपजबाट सञ्चालित भएको हँुदा महँगी झेल्न सकिने तर विश्व अर्थतन्त्र महँगीको भार बोक्न नसक्ने भएकाले महँगी सन्तुलनका लागि ब्याज वृद्धि हुन अनिवार्य विकल्पको रूपमा स्थापित छ। त्यसैले अरूदेखि सिक्नेभन्दा वस्तुपरक स्थितिको उचित विश्लेषण र तत्कालीन मध्यमार्गी बाटो लिनु उचित हुन्छ। किनकि हाम्रो उद्योग, उद्यमिता, व्यापार, बचत, व्यवसाय धराशायी नबनुन्। अन्यथा विश्व मन्दीले ठूलो चपेटाको सास्तीबाट खुला ब्याज नीति होडबाजीलाई रिजर्भको मात्रामा वृद्धि अर्थात् सीआरआर र एसएलआरमा कसिलो हुन्छ। धितोपत्र बजारमा समेत पेनिक अवस्थामा रहेकोले कर्जाको भूमिका नकारात्मक र प्रतिउत्पादक हुन्छ। त्यसैले आवश्यक न्यून रहेकाले पुनर्कर्जा समयसीमा सहुलियत तथा कर्जा परिमार्जन नीतिबाट अध्यावधिक गर्छ। जाँदा वा एक वर्षदेखि दुई वर्षको समयसीमा थप गरी पुँजीकृत गरी क्षमताअनुसार केही समयका लागि भुक्तानी सहजताको वातावरण बनाउँदा विद्यमान संकटबाट पार पाइएला यस कारण केही समय बैंक वित्तीय संस्थाको नाफा मध्यम होला तर यस संकटबाट सहजै मुक्ति पाइएला। सामान्यतया अर्थतन्त्रमा अचानक पुँजी प्रवाहले अत्यधिक मुद्रा मूल्यवृद्धि, क्रेडिट बुम, घरेलु बुलबुले मूल्यवृद्धिजस्ता वित्तीय कमजोरी आउने गर्छ भने पुँजीको अभावमा अस्वाभाविक ब्याजदरको परिवर्तन देखा पर्ने गर्दछ। हालको समयमा नेपालको स्थिति यस्तै हो। त्यसैले समयमा समग्र अर्थतन्त्रको असर र प्रभाव आकलन तथा समाधानको लागि तयारीमा जुट्न आवश्यक छ। आन्तरिक र बाह्य अर्थतन्त्रको अस्थिरता, बढ्दो वित्तीय एकीकरण तथा परिवर्तनलाई ध्यान दिने बेला आएको छ। अब केन्द्रीय बैंकले उपकरण संकट व्यवस्थापन गर्न संयन्त्र स्थापना गर्ने बेला आएको छ। जसले आन्तरिक उत्पादन वृद्धि गर्नको लागि लगानी नीति, व्यवस्था तथा सुशासन स्थापित गर्न सक्छ। बजारमा चरम ब्याज वृद्धिको कारणले डरको अवस्थामा सीडी रेसियो कायम गर्ने, आयातमा कडाइ गर्ने, सरकारी चालू खर्चमा कम गर्ने, स्वदेशी उत्पादनको अधिकतम उपयोग गर्ने हुँदा विद्यमान बैंक वित्तीय संस्थाले नाफाका लागि ब्याज वृद्धिमा होडबाजी गरेको देखिन्छ। नेपाल राष्ट्र बैंक अमुख हुनुले आर्थिक अराजकता र मन्दीको सामना कसरी हुने हो ? आश्चर्यलाग्दो छ। नेपालमा बचत ब्याजदर १० प्रतिशतभन्दा माथि जानुले देशको औसत वृद्धिदरमा प्रभाव पार्छ। राष्ट्रिय आर्थिक आतंकबीच अर्थ संकट बढ्छ। आक्रान्त नगरौं, नबनौं। त्यसैले ब्याज बढाएर विद्यमान तरलता समस्या समाधान हुने होइन। अवस्था झन् कष्टकर हुँदै जानेछ। यो अस्वाभाविक ब्याजवृद्धिको होडबाजीले अन्य वित्तीय संस्था सहकारी, निजी व्यवसायीलाई धराशायी बनाएको छ। आत्महत्यासमेत भएको समाचार पढ्न सुन्न पाइएको छ। ऋण नतिर्ने बढेको छ। एनपीए बढ्दो अवस्थामा छ। ऋणीहरू त्रासमय रहेको पाइन्छ। कोरोना संकटकालमा भाडासमेत तिर्न नसकेर व्यवसाय तथा व्यापार शिथिल भएको थियो। हालको आर्थिक मन्दीले झन् चौपट नहोला भन्न सकिन्न यस्तो बेला हाम्रोजस्तो खुल्ला नाका भएको सानो मुलुकमा वैदेशिक गैरनागरिक, बाह्य व्यापारिक दलालहरूले हाम्रा सहर, ठूलठूला व्यापार, सफल उद्यम एवं अवसर माथि कुदृष्टि वा एउटा रणनीतिक अवसरको रूपमा मौकामा सम्पत्तिमा अवैधानिक लगानी बढाउने प्रयोग नहुने भन्न सकिँदैन। आन्तरिक व्यापारमा हस्तक्षेप वा नियन्त्रण लिई राजनैतिक, आर्थिक र सामाजिक अस्थिरता निर्माण गर्ने शक्तिले जरा नगाड्ला भन्न सकिँदैन। देशभित्र लामो समयदेखि तरलताको समस्या देखिएको छ। स्वदेशी व्यापार एवं उद्यमीबीच हाल कारोबारको मन्दी र पँुजीको अभाव देखिएको छ। बैंक वित्तीय संस्थाले राष्ट्र बैंकको नीति विपरीत सीमाभन्दा बढी कर्जा लगानी र लामो समयसम्म स्थिर न्यून कर्जा ब्याजदर राख्ने प्रयासका कारण अहिले देखिएको क्रेडिट क्रन्च अर्थात् कर्जा संकट हुँदै पुँजी क्षयका कारण बढ्दो पुराना तथा नयाँ व्यवसाय व्यापारहरू बन्द हुने क्रम देखिन्छ। युवा उद्यमीहरू निरुत्साहित हँुदै बिदेसिनुपर्ने बाध्यात्मक अवस्था सिर्जना भएको महसुस हुन्छ। महँगीको मार सहन सकिन्छ, तर अस्वस्थ ब्याज प्रतिस्पर्धाले कसैको भलो हँुदैन समयमै चिन्तन मनन् गरौं। देशमा आर्थिक मन्दीका सामना गर्नुको विकल्प देखिँदैन। नेतृत्व चयनको बेला यो आर्थिक मन्दीको कारणले क्षमतावान् व्यक्तिको आगमन हुनेछ कि आशा गरौं। त्यसैले छलफलमा समय बिताउने होइन व्यापार बढाउने र आम्दानी बढाउने मध्यमार्गी ब्याजको दर कायम गर्दै ब्याजदर घटाउने नीति लिनु देशको लागि अधिक फलदायी देखिन्छ। बैंक तथा वित्तीय संस्थाले ब्याजबाट आफ्नो नाफा लक्ष्य प्राप्तिभन्दा समग्र अर्थतन्त्रको साख राख्दै अर्थतन्त्र जोगाउनुपर्छ, यसको लागि नियमन निकाय र अख्तियारसम्मले आर्थिक पारदर्शिता साथ अर्थतन्त्रबाट हराउने रकम खोजी अनुसन्धान दीर्घकालीन समाधानको लागि अपरिहार्य हुन्छ। त्यस्तैगरी समग्र वित्तीय संयन्त्रको वित्तीय सुशासनका लागि जागरुक हुने। सीमा क्षेत्रमा मौद्रिक प्रवाह व्यवस्थापन तथा निकासी नियन्त्रणमा ध्यान दिन जरुरी छ। स्वदेशी वस्तु प्रयोगको लागि राष्ट्रिय जनआह्वान, सतर्कता, डलरको खर्चमा कटौती, प्राथमिकताका आधारमा उत्पादनमा आधारित लगानी गर्दै आर्थिक मन्दीमाथि विजय गर्न सबै क्षेत्रबाट डटेर लाग्न जरुरी देखिन्छ।"
स्वास्थ्यमा सहज पहुँच,"नेपालको संविधानले आधारभूत स्वास्थ्य सेवालाई प्रत्येक नागरिकको मौलिक स्थापित गरेको छ। तर, आधारभूत स्वास्थ्य सेवामा आम नागरिकको पहुँच छैन। जबसम्म आधारभूत स्वास्थ्य सेवालाई प्रभावकारी बनाउन सकिँदैन, तबसम्म न्यूनतम स्वास्थ्य सेवाबाट वञ्चित हुनु पर्छ। आधारभूत स्वास्थ्य सेवाको अनुभूति जनतालाई प्राप्त गर्न नगर्दासम्म मौलिक हकअन्तर्गत राखिएको स्वास्थ्यसम्बन्धी हक कार्यान्वयन हुन सक्दैन। मुलुक संघीय शासन प्रणालीमा गइसकेको छ। आधारभूत तथा आकस्मिक स्वास्थ्य सेवा राज्यको दायित्व हो। त्यसैले आधारभूत स्वास्थ्य सेवाको जिम्मेवारी लिँदै सरकार संवेदनशील हुनुपर्छ। दुई वर्षअघि तत्कालीन सरकारले मुलुकका सबै स्थानीय तहमा १५ शड्ढयासम्मका अस्पताल स्थापना गर्ने योजना अघि सारेको थियो। तत्कालीन प्रधानमन्त्री केपी शर्मा ओली नेतृत्वको सरकारले एकै दिन सबै प्रदेशका स्थानीय तहहरूमा तीन सयभन्दा बढी अस्पताल भवन निर्माणको थालनी गरेको थियो । अस्पतालको शिलान्यास गर्न स्थानीय तहका प्रमुखदेखि सांसद, मन्त्रीहरूलाई भ्याइनभ्याइ भयो। १५ मंसिर २०७७ मा शिलान्यास गरिएका अस्पताल अहिले अलपत्र अवस्थामा छन्। देशभरका सबै पालिकामा आधारभूत स्वास्थ्य सेवा पुर्याउनका लागि ५ देखि १५ बेडसम्मका अस्पतालहरूको शिलान्यास गरिएको थियो। ३ सय ९ पालिकामा आधारभूत अस्पताल तथा प्रदेश २, बागमती र कर्णाली प्रदेशमा सरुवा रोग अस्पताल शिलान्यास गरिएको थियो। एकैदिन नयाँ स्वास्थ्य संरचनाको शिलान्यास हुँदा स्वास्थ्य क्षेत्रमा फड्को मार्ने अपेक्षा गरिएको थियो। यस योजनालाई कार्यान्वयनमा तदारुकता देखाइएको भए अहिलेसम्म संरचनाहरू निर्माण भइसकेको हुन्थ्यो। निर्माण पूरा गर्न दुई वर्षको लक्ष्य राखिएको थियो। तर, अहिले दुई वर्ष एक महिना नाघिसक्दा शिलान्यास अलपत्र परेको छ। आधारभूत स्वास्थ्य सेवा निःशुल्क प्राप्त गर्ने नागरिकको मौलिक हकको हनन् भएको छ। अघिल्लो सरकारले गरेको कार्य नयाँ सरकार आउनेबित्तिकै निरन्तरता दिन नचाहने पूर्वाग्रही सोच छ। स्वास्थ्य सेवा प्रवाह प्रभावकारी हुन नसक्नुमा पूर्वाग्रही सोच नै हो। जसको प्रत्यक्ष असर दूरदराजमा रहेका नागरिकले व्यहोर्नु परिरहेको छ। नगरपालिका र गाउँपालिकामा आधारभूत अस्पताल बनाई स्वास्थ्य बिमा लागू गर्ने हो भने स्वास्थ्य सेवा प्रभावकारी हुन सक्छ। स्थानीय तहका आधारभूत स्वास्थ्य संस्थालाई कस्तो खालको सेवा प्रवाह गर्न सकिन्छ ? यसबारे सरकारले प्रस्ट योजना बनाउनु पर्छ। समुदायस्तरसम्म स्वास्थ्य सेवाको पहुँच विस्तारको लागि तहगत संरचनामा जोड दिनुपर्छ। प्रदेश र संघमा रहेका केन्द्रीय अस्पतालमा के कस्ता खालका सेवा दिने यसबारेमा प्रस्ट हुनुपर्छ। सोहीअनुसार सेवा उपलब्ध गराउनु पर्छ। आम नागरिकलाई स्वास्थ्य बिमा गर्दाको फाइदाबारे बुझाएर रेफरल प्रणालीलाई चुस्त पार्नुपर्ने आवश्यकता छ। स्वास्थ्य सेवाको गुणस्तरमा सुधार ल्याउन संरचनामा मात्र नभई दक्ष जनशक्ति र व्यवस्थापकीय पक्षको भूमिकामा पनि ध्यान दिनुपर्छ। कर्णालीदेखि अन्य प्रदेशमा समेत स्वास्थ्य संस्थाहरूले जनशक्ति, पूर्वाधार र उपकरण अभाव झेल्दै आएका छन्। भौतिक पूर्वाधार मात्र बनाएर हुँदैन। पूर्वाधारसँगसँगै जनशक्ति र उपकरणको पनि व्यवस्था गर्नुपर्छ। अहिले दक्ष जनशक्तिलाई जिल्ला अस्पतालमै टिकाउन गाह्रो भइरहेको छ। पर्याप्त स्वास्थ्य उपकरणका साथै शल्यक्रियाको लागि अप्रेसन थियटर, एनेस्थेसिया (बेहोस पार्ने जनशक्ति) लगायत अन्य स्वास्थ्यकर्मीको व्यवस्था गर्नुपर्छ। यी सबै व्यवस्था नहुँदा जिल्ला अस्पतालले नै प्रभावकारी सेवा प्रवाह गर्न सकिरहेको छैन। १९४७ सालमा वीर अस्पतालको स्थापना भएसँगै आधुनिक चिकित्सा पद्धतिको संस्थागत विकास भएको मानिन्छ। स्वास्थ्य क्षेत्रको योजनाबद्ध विकास भने २०१३ सालको प्रथम आवधिक योजनासँगै सुरुवात भएको पाइन्छ। २०४६ सालको राजनैतिक परिवर्तनपछि राष्ट्रिय स्वास्थ्य नीति २०४८ ले तत्कालीन गाउँ विकास समितिहरूमा प्राथमिक स्वास्थ्य सेवा विस्तार गर्न सहयोग पुर्याएको थियो। गाउँ विकास समितिहरूमा उपस्वास्थ्यचौकी, इलाकाहरूमा स्वास्थ्यचौकी र प्रत्येक निर्वाचन क्षेत्रमा प्राथमिक स्वास्थ्य केन्द्रको स्थापना भएको थियो। राष्ट्रिय स्वास्थ्य नीति २०७१ र २०७६ बनिसकेको छ। नीति बनाउँदा अघि सर्ने तर कार्यान्वयन गर्दा आलटाल गर्ने प्रवृत्ति बाधक छ। नीति कार्यान्वयन गर्दा त्यसको जस सरकारलाई नै जान्छ। जनशक्ति र उपकरणको व्यवस्था गरी आधारभूत स्वास्थ्य सेवालाई प्रभावकारी बनाउनु पर्छ। प्रत्येक नागरिकलाई स्वास्थ्य सेवामा समान पहुँचको हक हुने संविधानमा उल्लेख छ। संविधानलाई आत्मसात् स्वास्थ्य नीति बनेको छ। तर, विडम्बना, अहिले स्वास्थ्य नीति एकातिर काम अर्कोतिर भइरहेको छ। अहिले सरकारी स्वास्थ्यसंस्थाप्रति आम जनताको विश्वास खस्कँदै गएको छ। जनताको विश्वास घट्दै गएको अवस्थामा सेवा ग्रहण गर्न नआउनेहरू बढ्दै जान्छन्। त्यसकारण आधारभूत सेवा प्रवाहमै ध्यान दिनुपर्ने जरुरी छ। अहिले आधारभूत स्वास्थ्य सेवा पनि विश्वसनीय बनाउने चुनौती छ। आधारभूत स्वास्थ्य सेवालाई प्रभावकारी नबनाउने हो भने समृद्ध नेपाल र सुखी नेपालीको नाराले सार्थकता पाउन सक्दैन।"
विचारको प्रहार,"भारतीय राजनीतिज्ञ भीमराव रामजी अम्बेडकरले भनेका छन्, बन्दुकभन्दा विचार खतरनाक हुन्छ। भारतमा २०२१ को नोभेम्बरमा नक्कली नर्सिङ होमको विरुद्धमा समाचार प्रकाशन गर्ने सञ्चारकर्मीको हत्या भएको थियो। बिहार मधुवनीका २२ वर्षीय पत्रकार बुद्धिनाथ झालाई ज्युँदै जलाएर बोरामा हालेर स्टेट हाइवेमा फालिएको थियो। हो, वास्तवमै बन्दुक दिनभन्दा विचार निकै शक्तिशाली हुन्छ। सन् १९९६ मा भारतीय नेताहरूले भारतको तत्कालीन तेस्रो राजनीतिक शक्ति जनता दल (सेकुलर)का नेता तथा कर्नाटकका तत्कालीन मुख्यमन्त्री हर्दन हल्ली दोडेगौडा देवगौडालाई प्रधानमन्त्री बनाउने विचार व्यक्त गरे। त्यस्तै अहिले मुलुकभित्र पनि नेकपा माओवादी केन्द्रका अध्यक्ष पुष्पकमल दाहाल प्रचण्डले पनि आफूलाई प्रधानमन्त्रीको प्रस्ताव गरे। जुन प्रस्ताव कांग्रेस सभापति शेरबहादुर देउवाका लागि खतरनाक भयो। अन्ततः कुरा मिलेन। मुलुकको तेस्रो राजनीतिक शक्ति नेकपामाओवादी केन्द्रका अध्यक्ष दाहाल तेस्रो पटक नेपालको प्रधानमन्त्री बन्न सफल भए। जाडोमा तातो तथा गर्मीमा चिसो पानीले शरीरलाई स्पर्श गर्दा हुने आनन्दको अनुभूति हुन्छ। विचारको प्रवाहले मनमस्तिष्कलाई छोएर सकारात्मक परिवर्तन ल्याउन सक्छ। मध्यम वा निम्न मध्यमवर्गीय असन्तुष्ट जनमतलाई आर्जन गर्न केही पत्रकारले गर्ने गरेको रोमाञ्चिक पत्रकारिता माक्र्सको शब्दमा वियोगान्त प्रहसनजस्तो सजिलो पनि हुन्न। प्रवाह भएको विचारलाई लिनेको मनद्वारा आत्मसात् गरेमा विचार सजिलोसँग दिएको मान्नु पर्छ। सामान्यतः केही विशेष विधेयकबाहेक विधि विधानको तय गर्ने व्यवस्थापिकाको बहुमत सत्तापक्षधरहरूको प्रक्रिया मन्त्रिपरिषद्को निर्णयको अनुमोदन जस्तै हो। सत्तापक्षधरहरूको लागि यस्तो अवस्थामा विचार दिन सजिलो हुन्छ। तर, प्रतिपक्षको लागि विचार दिन कठिन हुन्छ। कार्यपालिकाले न्यायपालिकालाई र न्यायपालिकाले कार्यपालिकालाई विचार दिने गाह्रो काम हो। नेपालका प्रमुख निर्वाचन आयुक्त वा आयुक्तको नियुक्ति पाउनेलाई भारतका पूर्वसुधारमुखी प्रमुख निर्वाचन आयुक्त टीएन सेसनजस्तै प्रशंसा पाउने चाहना हुन सक्छ। कार्यपालिकाको निगाहले नै आयुक्तमा नियुक्ति पाउने हो। तर, कार्यपालिकाको इशारामा कानुनविपरीतका काम गर्नैपर्ने हुन्छ भन्ने छैन। तर, निगाहको भारले कार्यापालिकालाई खुसी पार्नु पर्ने विचार स्वतः विवेकमा टाँसिन आइपुग्छ। स्वतन्त्र समुदायले त छर्लंग बुझेको नै हुन्छ। भारतमा ज्युडिसरी कैननट इन्टरफेयर इन सेलेक्सन अफ सीईसी, ईसीएस ः गभरमेन्ट शीर्षक दिएर टाइम्स अफ इन्डियाले समाचार प्रकाशित गर्यो। प्रमुख निर्वाचन आयुक्तलगायत अन्य आयुक्तहरू नियुक्ति गर्न विधि, प्रक्रिया मापदण्ड संयन्त्रको सरकारले तय गरेपछिमात्र नियुक्ति गरोस् भन्ने थियो। त्यसका लागि सुप्रिम कोर्टको संवैधानिक इजलासमा विचाराधीन भई सुनुवाइ हुन थाल्यो। त्यसको केही दिनपछि नै भारतीय सरकारले अरुण गोयललाई निर्वाचन आयुक्तमा नियुक्ति गर्यो। त्यसपछि न्यायपालिका र कार्यपालिकाबीचको विवाद सतहमा देखियो। संवैधानिक इजलासले किन नियुक्ति गर्नु पर्यो भन्दै कारण देखाऊको आदेश जारी गर्यो। भारत सरकारले जवाफी अडान लियो। सरकारले वा सरकार सम्बद्ध दलका नेता, कार्यकर्ताहरूले गैरकानुनी काम गरे वा कानुनको उल्लंघन गरे पनि माफी गर्दिनुपर्छ भन्ने कुरा हुन सक्दैन। र, नहोस् भनेर नै शक्ति सन्तुलनको सिद्धान्त स्थापित हुन्छ। देशको भविष्यमा प्रभावित पार्न सक्ने महत्त्वपूर्ण पक्षहरूमा संविधानमा अन्तरनिहित भावनाको कदर गर्दै न्यायपालिकाले आफ्नो भूमिका खोज्नु स्वाभाविक हुन्छ। आम निर्वाचनमा अहोरात्र खटेका केही जिल्लाका प्रहरी प्रमुखहरू र प्रमुख जिल्ला अधिकारीलाई सरुवा गरिन्छ। त्यसको लागि मन्त्रीहरू एकतर्फी कुरा सुन्छन्। निर्णय गर्छन्। तर, निर्वाचन आयुक्तहरू आचारसंहिताविपरीत चुनावी सुरक्षा निकायका प्रमुखको सरुवा गर्ने निकायलाई कारबाही गर्न नसकेको विगतको दृष्टान्त छ। सन् २०१९ को भारतमा आम निर्वाचनको बेला आचारसंहिता पालना गराउने कर्तव्यपालनको सन्दर्भमा सम्माननीय प्रधानमन्त्री नरेन्द्र मोदीको हेलिकप्टरको बाकस जाँच भयो। जाँच गर्ने अधिकृतमाथि उल्टै नै कारबाही भएको थियो। पछि फुकुवा भयो। अहिले सुप्रिम कोर्टले प्रधानमन्त्रीलाई समेत कारबाही गर्न सक्ने प्रमुख निर्वाचन आयुक्त हाम्रो देशलाई चाहिएको छ भनेर आचारसंहिताको सम्मान गर्न सजग पनि गराएको छ। नेपालमा पनि अब निर्वाचन आयोगका प्रमुख आयुक्त तथा अन्य आयुक्त नियुक्ति गर्ने प्रचलित परिपाटी परिवर्तन गर्नुपर्ने आवश्यकता छ। २४ नोभेम्बर २०२२ मा राजीव गान्धीको भारत जोडो यात्राअन्तर्गत मध्यप्रदेशको बडवानी जिल्लामा पुगेका थिए। त्यहाँको आदिवासी समाजले गान्धीसँग भेट्न गएको मौकामा प्राथमिक शाला कुजारी विद्यालयका एकजना आदिवासी शिक्षक राजेश कनोज पनि साथसाथै थिए। शिवराज चौहानको प्रदेश सरकारका कार्यपालिकालाई भारतीय जनता पार्टीका स्थानीय नेताको चुक्लीप्रति चासो भयो। जिल्ला सहायक आयुक्तले राजनीतिक दलको जुलुसमा सहभागी भयो भनेर निलम्बन गरिदिए। घरमा रुवावासी ! २०४८ साल जेठ १२ गते प्रधानमन्त्रीमा नियुक्ति भएपछि गिरिजाप्रसाद कोइरालाले माले मसाले र मण्डले एकै हुन् भन्ने विचारलाई किसुनजीका कुँडा करकट को नयाँ नामले न्वारन गरे। कुँडा करकटलाई सफा गर्नुछ भनेर विचार व्यक्त गरे। गिरिजा राजीनामा देऊ भन्दै सडकबाट अर्को विचार दिने काम भयो। केही कर्मचारी शिक्षक कारबाहीमा परे, गोली खाए। दुवैतर्फका विचारहरू दिन सजिलो भएको जस्तो देखिएन। व्यवस्थापन गर्न नसक्दा विचार र बन्दुक दुवै असजिला हुन्छन्। बन्दुक त थन्किए। तर, सत्ताको खेलमा विचार झन्झन् खतरनाक हुन्छ।"
९ ओभरको खेलमा काठमाडौंसँग ३४ रनले हार्यो विराटनगर,"काठमाडौं : विवादका कारण नेपाल टी २० अन्तर्गत समयमा टस हुन नसकेपछि ९ ओभरमा छोट्याइएको खेलमा काठमाडौं नाइट्सले विराटनगर सुपर किङ्ग्सलाई ३४ रनले पराजित गरेको छ। त्रिवि क्रिकेट मैदानमा ८: ३० हुने तय भएको टस पारिश्रमिक नपाएको भन्दै खेलाडीले गर्न मानेका थिएनन्। दुवै टिमसँग क्यानका पदाधिकारीले छलफल गरेर आज बेलुकासम्म चेक प्रदान गर्ने आश्वासन दिएपछि खेलाडीहरु खेलका लागि तयार भएका थिए। तर, ढिलो सुरु भएपछि ९ ओभरमा छोट्याइएको खेलमा काठमाडौंले ९२ रनको योगफल तयार गरेको थियो। जवाफी ब्याटिङ उत्रिएको विराटनगरले ९ ओभरमा ५८ रन मात्रै बनाउन सक्यो। विराटनगरका लागि गौरवान्सु शर्माले सर्वाधिक २२ रन बनाए। यस्तै, विवेक यादव १२ रन जोडेर पेभेलियन फर्के। काठमाडौंका लागि कमल ऐरीले दुई ओभरमा एक रनआउटसहित चार विकेट लिए। अनिल खरेल र सुनम गौतमले दुईदुई तथा बासिर अहमद र अविनाश बोहराले एकएक विकेट लिए। काठमाडौंका लागि सन्दीप रजालीले २२ बलमा दुई चौका र दुई छक्कासहित ३२ रनको अविजित इनिङ खेले। यस्तै, कप्तान ज्ञानेन्द्र मल्ल १४ तथा एलेक्स ब्लेकले १३ रन जोडे। कमल ऐरी पाँच बलमा १४ रन जोडेर नटआउट रहेका थिए। विराटनगरका लागि नन्दन यादवले दुई ओभरमा आठ रन खर्चेर एक मेडनसहित सर्वाधिक तीन विकेट लिए। यस्तै, किओन जोसेफ र हुसेन तलतले एकएक विकेट लिएका थिए।"
नेपाल टी २० लिगबारे कमेन्टेटर सचिन भन्छन् फिक्सिङ र पारिश्रमिक नदिइ आयोजक गायब,"काठमाडौं : नेपाल टी २० लिगमा कमेन्ट्री गर्दै आएका सचिन तिमल्सेनाले फिक्सिङ र पारिश्रमिक नदिई आयोजक गायब भएको बताएका छन्। नेपाल क्रिकेट संघ (क्यान) र भारतीय कम्पनी सेभेन थ्री स्पोर्ट्सको आयोजनामा जारी लिगमा फिक्सिङ भइरहेको दाबी सचिनले गरेका छन्। यसअघि एसियन प्रिमियर लिग भन्नै भएको थियो, त्यहाँ क्रिकेटमा फिक्सिङ कस्तो हुन्छ भन्ने देखेको थिएँ, सचिनले सामाजिक सञ्जालमा पोस्ट गरेको भिडियोमा भनेका छन्, जारी नेपाल टी २० मा पनि खेलाडीको बिफ लगाएर टिमका म्यानेजरहरू फिक्सिङका लागि खेलाडीसँग कुरा गर्न वरिपरी घुमिरहेको देखेको छु। सचिनले जारी लिगमा कप्तानी विदेशी नामै नसुनिएका खेलाडी दिइनु पनि शंकास्पद रहेको बताएका छन्।"
९ ओभरमा छोट्याइएको खेलमा विराटनगरलाई ९३ रनको लक्ष्य,"काठमाडौं : विवादका कारण नेपाल टी २० अन्तर्गत समयमा टस हुन नसकेपछि ९ ओभरमा छोट्याइएको खेलमा काठमाडौं नाइट्सले विराटनगर सुपर किङ्ग्सलाई ९३ रनको लक्ष्य दिएको छ। त्रिवि क्रिकेट मैदानमा ८: ३० हुने तय भएको टस पारिश्रमिक नपाएको भन्दै खेलाडीले गर्न मानेका थिएनन्। दुवै टिमसँग क्यानका पदाधिकारीले छलफल गरेर आज बेलुकासम्म चेक प्रदान गर्ने आश्वासन दिएपछि खेलाडीहरु खेलका लागि तयार भएका थिए। तर, ढिलो सुरु भएपछि ९ ओभरमा छोट्याइएको खेलमा काठमाडौंले ९२ रनको योगफल तयार गरेको हो। काठमाडौंका लागि सन्दीप रजालीले २२ बलमा दुई चौका र दुई छक्कासहित ३२ रनको अविजित इनिङ खेले। यस्तै, कप्तान ज्ञानेन्द्र मल्ल १४ तथा एलेक्स ब्लेकले १३ रन जोडे। कमल ऐरी पाँच बलमा १४ रन जोडेर नटआउट रहे। विराटनगरका लागि नन्दन यादवले दुई ओभरमा आठ रन खर्चेर एक मेडनसहित सर्वाधिक तीन विकेट लिए। यस्तै, किओन जोसेफ र हुसेन तलतले एकएक विकेट लिए।"
रामपुर रोड्सलाई त्रिवेणी कप उपाधि,"बेसीसहर : लमजुङ सदरमुकाम बेसीसहरमा भएको ३०औं संस्करणको त्रिवेणी कप फुटबलको उपाधि चितवनको रामपुर फुटबल क्लब, रोड्स रामपुरले जितेको छ। बेसीसहरको सहजी रंगशालामा मंगलबार भएको फाइनल खेलमा बागमती युवा क्लब सर्लाहीलाई पेनाल्टी सुटआउटमा पराजित गर्दै रोड्स रामपुर च्याम्पियन बनेको हो। रोमान्चक खेलको निर्धारित समय र थप गरिएको समय ११ गोलको बराबरीमा सकिएपछि खेल पेनाल्टीमा गएको थियो। पेनाल्टीमा रामपुरका अब्देल रहमान, आकाश थापा, डिका सेर्गी, भबेन्द्र मल्ल ठकुरी र नवराज गुरुङले गोल गरे। सन्दीप श्रेष्ठ पेनाल्टीमा गोल गर्न चुके। बागमतीका दिब गुरुङ, अमर श्रेष्ठ, सुमन चाम्लिङ रै र कसीम राईले गोल गरे। दिपेश चाम्लिङ राई र आयुष राना पेनाल्टीमा चुके। पेनाल्टी अघि अनिल रानाले १८ औं मिनेटमा गोल गर्दै बागमतीलाई सुरुवाती अग्रता दिलाएका थिए। तर, सुरेश कुमालले ३७ औं मिनेटमा गोल गर्दै रोड्सलाई ११ गोलको बराबरीमा ल्याएका थिए। त्रिवेणी युवा क्लबले आयोजना गरेको प्रतियोगिताको उपाधिसँगै रामपुरले ५ लाख प्राप्त गर्दा उपविजेता बागमतीले ३ लाख प्राप्त गरेको छ। यस्तै सेमिफाइनलमा पराजित टोलीले ५०५० हजार पाएका छन्। प्रतियोगितामा सर्वोत्कृष्ट खेलाडी रामपुर रोड्सका सुरेश कुमाल चुनिए। सर्वाधिक गोलकर्ता बागमतीका देव गुरुङ, रामपुरका सुरेश कुमाल र समाज कल्याणका अब्दुल्लाहले संयुक्त पाए। उत्कृष्ट गोलकिपरको अवार्ड बागमतीका रबिन बस्नेत चुनिए।"
"नेपाल टी२० लिग अनिश्चित, खेलाडीले टस गर्नै मानेनन्",काठमाडौं : नेपाल टी२० लिगमा मंगलबार हुने काठमाडौं नाइट्स र विराटनगर सुपर किङ्सबीचको खेलअघि खेलाडीहरू टस गर्नै नमानेपछि प्रतियोगिता नै अनिश्चित बनेको छ। त्रिवि क्रिकेट मैदानमा जारी लिगमा दिनमा दुई खेल हुने गरेका छन्। पहिलो खेलको टस ८:३० बजे हुनुपर्नेमा खेल सुरु हुने समय भइसक्दा पनि खेलाडीहरुले टस गर्न मानेका छैनन्। खेलाडी तथा अफिसियलहरूले पारिश्रमिक नपाएकै कारण प्रतियोगिता प्रभावित बनेको चर्चा छ। त्यसमाथि नेपाल टी २० लिग आयोजनाको अधिकार किनेको भारतीय कम्पनी प्रतिनिधिसमेत सम्पर्कविहीन भएको हल्लाले क्रिकेट वृत्त तरङ्गित बनेको छ।
कप्तान अरूलाई बनाउँदा नराम्रो लागेको थियो: रोहित,"काठमाडौं: नेपाल टी २० लिगमा विराटनगर सुपर किङ्ग्सले आफूलाई कप्तान नबनाउँदा नराम्रो लागेको राष्ट्रिय क्रिकेट टिमका कप्तान रोहित पौडेलले बताएका छन्। जारी नेपाल टी २० लिगमा विराटनगरले वेस्ट इन्डिजका एन्ड्रे मकार्थीलाई कप्तान बनाएको छ। नराम्रो लागेको थियो। तर, टिम मालिक र व्यवस्थापनको कुरा हो, त्यो कुरा मेरो कन्ट्रोलमा हुँदैन, नेपाली राष्ट्रिय टिमका कप्तान रोहितले भने। नेपाल क्रिकेटको सर्वोच्च निकाय क्यानले नै गरेको प्रतियोगिता भए पनि विभिन्न कठिनाई भएको उनले बताए। मंगलबार बिहान तय भएको विराटनगर र काठमाडौं नाइट्सविरुद्धको खेलमा पारिश्रमिक नपाएकै कारण खेलाडी टस गर्न तयार थिएनन्। त्यसपछि क्यानले आज बेलुका वा भोलिसम्म भुक्तानी दिने आस्वासन दिएपछि खेलका लागि तयार भएको बताए। मुख्य कुरा पेमेन्टको नै थियो, उनले भने, अनरसँग कुरा गर्दा क्यानलाई भन्यो, त्यसैले क्यानसँग कुरा गर्दा आज वा भोलिसम्म हुन्छ भनेर आश्वासन दिएको छ। खेल मिलेमतो जस्ता कुराहरुले खेलाडीलाई कठिन भइरहेको पनि रोहितले बताए। यस्तो हुँदा गाह्रो भइरहेको छ। छलफलपछि सबै सर्टआउट हुन्छ र राम्रो हुन्छ भन्ने आशा छ रोहितले भने। टिमका मालिकसँग अनरसँग कम्युनिकेसन ग्याप भएर नै समस्या उत्पन्न भएको रोहितले बताएका छन्। काठमाडौंबाट खेलिरहेका इङ्लिस क्रिकेटर एलेक्स ब्लेकले पनि अहिलेसम्म केही नपाएको बताए। ठ्याक्कै के भइरहेको छ भन्ने मलाई थाहा छैन, ब्लेकले भने, जनवरी ११ सम्म क्रिकेट राम्रोसँग हुन्छ भन्ने आस छ। हामीले अहिलेसम्म हामीले केही पाएका छैनौं, ब्लेकले भने, के भइरहेको छ भन्ने थाहा छैन। पक्कै पनि यो राम्रो चाहीँ होइन। खेलाडीका लागि यस्तो अवस्था आउनु ठीक नभएको उनले बताए।"
मनाङ मर्स्याङ्दी क्लबको टिम घोषणा,"काठमाडौं : मनाङ मस्र्याङ्दी क्लबले नयाँ सिजनका लागि टिम घोषणा गरेको छ। मनाङले मुख्य प्रशिक्षकमा किरण श्रेष्ठ र गोलकिपर प्रशिक्षकमा प्रविन श्रेष्ठलाई अनुबन्ध गरेको प्रेस विज्ञप्तिमार्फत जानकारी दिएको छ। मनाङले नयाँ सिजनका लागि दीप कार्की, जियारत शेख, आशिष गुरुङ, चेतनकुमार थारु, सरोज योञ्जन लामा, मानबहादुर तामाङ, रनदीप पौडेल, सुमित श्रेष्ठ, जय गुरुङ, कमल थापा, विजय श्रेष्ठ, बिसन गुरुङ, रमेश थापा, प्रशान्त श्रेष्ठ, निराजन मल्ल, रोशनराना मगरलाई अनुबन्ध गरेको छ। नयाँ सिजनको लिगमा हामीले युवा खेलाडीमाथि विश्वास गरेका छौं। उमेर समूहको राष्ट्रिय टिममा उत्कृष्ट प्रर्दशन गरेका खेलाडीलाई अनबुन्ध गरेका छौं, विज्ञप्तिमा भनिएको छ, आसन्न ए डिभिजन लिगको उपाधि रक्षामा क्लबले बलियो चुनौती पेश गर्ने अपेक्षा राखेका छौं। मनाङ ठूलो टिम हो। विश्वास गरेर क्लबले ठुलो जिम्मेवारी दिएको छ। क्लबको ब्यवस्थापनलाई धन्यवाद दिन चाहन्छु। यस पटकको जिम्मेवारी चुनौतीपूर्ण छ, मुख्य प्रशिक्षक किरण श्रेष्ठले भने, मनाङको यसपटकको खेलाडी संरचना फरक छ। यसअघि राष्ट्रिय टिमका खेलाडी धेरै हुन्थे। अहिले पुरै युवा खेलाडीको टिम छ। नजिताका लागि प्रशिक्षकको रुपमा सक्दो कोशिश गर्नेछु।"
"हामीले खेल्दैनौं भनेको होइन, जिम्मेवार पक्ष अगाडि आइदिनुस् मात्रै भनेका हौं : ज्ञानेन्द्र मल्ल","काठमाडौं : काठमाडौं नाइट्सका कप्तान ज्ञानेन्द्र मल्लले नेपाल टी२० लिगमा मंगलबार बिहान खेलाडी जिम्मेवार पक्षलाई अगाडि आउनु मात्र भनेको बताएका छन्। जारी लिगअन्तर्गत आज बिहान तय भएको काठमाडौं र विराटनगर सुपर किङ्ग्सबीचको खेलअघि खेलाडी टस गर्न मानेका थिएनन्। मुख्य कुरा पेमेन्टको नै थियो,ज्ञानेन्द्रले भने, हामी र टिम अनरबीच कम्युनिकेसन ग्याप भइरहेको छ। त्यही भएर जिम्मेवार पक्ष अगाडि आइदिनुस् भनेर पहिले कंक्रिटकमिटमेन्ट गरियोस् भनेको हो। कप्तान ज्ञानेन्द्रले खास के भइरहेको छ भन्ने नै थाहा नभएकाले मैदानमा पहिले कुरा सुनिदिनुहोस् भनेको बताए। पहिले भएका बाचाहरू पूरा हुनुपर्ने थियो, हुनुपर्ने भन्ने थियो। जो आउनुपर्ने सम्पर्कमा आउनु भएन, त्यही भएर कन्सर्न देखाएको हो,ज्ञानेन्द्रले भने, प्राय टिमको अवस्था यही छ। विदेशी खेलाडी जाने, नमान्ने कुराले गर्दा विवाद भएको हो। नेपाल क्रिकेट संघ (क्यान)ले आज रातिसम्म पारिश्रमिक दिने आस्वासन दिएपछि खेल सुरु भएको ज्ञानेन्द्रले बताए। आज रातिसम्म सबै कुरा हुने भन्ने तयारी छ। हुन्छ भन्ने आसमा छौं,उनले भने, भएन भने भन्दा पनि हुन्छ भन्नेमा आशावादी छौं। भएन भने त्यही बेला निर्णय होला। टिम मालिकसँग कुराकानी नभएको र टिम व्यवस्थापक तथा कप्तानहरूले कुरा गर्दा पनि ठोस कुरा नआएको उनले बताए। यो सबैभन्दा ग्रान्ड टुर्नामेन्ट र जिम्मेवार पक्षबाट हुँदा अझै ढुक्क हुन पाइन्छ भन्ने आश हुन्छ,ज्ञानेन्द्रले भने।"
दोस्रो उमा राष्ट्रिय कराते सुरु,"काठमाडौं: नेपाल गोजुकाई कराते डो संघको आयोजनामा दोस्रो संस्करणको उमा खुला राष्ट्रिय कराते च्याम्पियनसिप मंगलबारदेखि सुरु भएको छ । प्रतियोगिताको पहिलो दिन काता र कुमुते गरी ९ स्वर्णको छिनोफानो भएको छ । काता विधामा पुरुषतर्फ लुभु डोजोका सागर मोक्तानले स्वर्ण जितेका छन् । लुभुकै अनिल बलले रजत जिते भने थैवका अन्जन मगर र ऋतम्भरा डोजोका सोहन मगरले कांस्य पदक जिते । महिलातर्फ मनमैजु डोजोकी पुष्पका लामाले स्वर्ण जितिन् । नेपाल हायासी हा डोजोकी निरुता श्रेष्ठले रजत तथा लुभु डोजोकी आयुशा राई र मानसिंह डोजोकी अनु मोक्तानले कांस्य पदक जिते । कुमुतेतर्फ पुरुषमा ४ र महिलामा ३ स्वर्णको छिनोफानो मंगलबार भयो । चावहिलस्थित स्पार्ट प्यालेसको हलमा आयोजित प्रतियोगितामा पुरुष ३० केजूमूनि तौलसमूहमा मनकामना डोजोका समीर रानामगरले थैव डोजोका अर्जुन सुनारलाई हराउँदै स्वर्ण जिते । नेशनल युनाइटेड स्कुलका आदित्य ठाकूर र ऋतम्भरा डोजोका चुङला शेर्पाले कांस्य पदक जिते । ३५ केजीमूनि तौलसमूहमा नागादेश डोजोका विप्लव श्रेष्ठले स्वर्ण जिते । उनले फाइनलमा आफ्नै डोजोका प्रदीप श्रेष्ठलाई पराजित गरे । यो तौलसूहमा ऋतम्भराका रेमन लामा र श्री कालिका सरन डोजोका दोर्जे तामाङले कांस्य जिते । ४० केजीमूनि तौलसमूहमा ऋतम्भराका राज तामाङले स्वर्ण जित्दा फाइनलमा लुभु डोजोका प्रविण रानामगरलाई पराजित गरे । मित्रपार्क डोजोका निश्चल राई र ऋतम्भराका सोहन मगरले कांस्य पदक जिते । ४५ केजीमूनि तौलसमूहमा तोयोकान कराँतेका दिलिप मगरले स्वर्ण जित्दा मनकामना डोजोका सुरेश सेर्पाली रजतमा सीमित रहे । लुभुका अनिल बल र तोयोकानका विवेक तामाङले यो तौलसमूहमा कांस्य जिते । महिलातर्फ ३० केजीमूनि तौलसमूहमा थैव डोजोकी जमुना घर्तीमगरले स्वर्ण जितिन् । उनले फाइनलमा श्री कालिका सरनकी लक्ष्मी वाइवालाई पराजित गरिन् । लुभुकी सञ्जु तामाङ र श्री कालिका सरनकी शिक्षा सुनुवारले कांस्य जिते । ३५ केजीमूनि तौलसमूहमा मानसिंह डोजोकी अनु मोक्तानले मनमैजु डोजोकी प्रतीक्षा तामाङलाई हराएर स्वर्ण जितिन् । लुभुकी सरगम राई र श्री कालिका सरनकी शृष्टी लामाले यो तौलमा कांस्य जिते । ४० केजीमूनि तौलसमूहमा नोपाल हायासी हा डोजोकी छुनु चाम्लिङ राईले स्वर्ण जित्दा मानसिंह डोजोकी काभ्या गदालले रजत तथा थैवकी नीमा तामाङ र नेशनल युनाइटेड स्कुलकी पेरिशा राईले कांस्य जिते । १८ स्वर्ण पदकका लागि भएको प्रतियोगितामा देशभरका १९ वटा डोजोबाट २ सय ५० जना खेलाडी सहभागी छन् । बाँकी स्वर्णको छिनोफानो बुधबार हुनेछ । प्रतियोगितामा महिला र पुरुषतर्फ ३०, ३५, ४०, ४५, ५०, ५५ र ६० केजीमूनि तौलसमूह तथा ६० केजीमाथि खुला तौलसमूहमा प्रतिस्पर्धा भइरहेको छ । कातातर्फ महिला र पुरुष एकल विधा पनि समावेश छ । यसअघि वागमती प्रदेशसभा सदस्य श्रीराम लामिछानेले प्रतियोगिताको उदघाटन गरेका थिए । कार्यक्रममा वर्ल्ड युनाइटेड मार्शल आर्ट (उमा) लण्डनबाट उपाध्यक्ष र छैटौं डानको उपाधि पाएका गोजुकाई करातेका महासचिव तथा प्रमुख सहायक प्रशिक्षक इन्द्रबहादुर शाही खड्गीलाई पनि शुभकामना तथा बधाई दिइएको थियो ।"
नेपाल टी२० लिग सुचारु,काठमाडौं : नेपाल टी२० लिगको पहिलो खेलको टस १०:३० बजेबाट सुरु हुने भएको छ। मंगलबार हुने काठमाडौं नाइट्स र विराटनगर सुपर किङ्सबीचको खेलअघि खेलाडीहरू टस गर्नै नमानेपछि प्रतियोगिता नै अनिश्चित बनेको थियो। त्रिवि क्रिकेट मैदानमा जारी लिगमा दिनमा दुई खेल हुने गरेका छन्। पहिलो खेलको टस ८:३० बजे हुनुपर्नेमा खेलाडीहरुले टस गर्न मानेका थिएनन्। केहि समय खेल हुने नहुने अन्योल भएपनि ९ ओभरमा छोट्याएर खेल सञ्चालन गर्न लागिएको अम्पायर सञ्जय गुरुङले जानकारी दिए। काठमाडौंले टस जितेर ब्याटिङ रोजेको छ। खेलाडी तथा अफिसियलहरूले पारिश्रमिक नपाएकै कारण प्रतियोगिता प्रभावित बनेको चर्चाछ। त्यसमाथि नेपाल टी २० लिग आयोजनाको अधिकार किनेको भारतीय कम्पनी प्रतिनिधिसमेत सम्पर्कविहीन भएको हल्लाले क्रिकेट वृत्त तरङ्गित बनेको छ।
"काठमाडौं नाइट्सका खेलाडीलाई फिक्सिङको प्रस्ताव, कप्तान मल्ल भन्छन्एन्टी करप्सन युनिटलाई खबर गरिसक्यौँ","काठमाडौं: नेपाल टी२० लिग खेलिरहेका काठमाडौं नाइट्सका एक खेलाडीलाई फिक्सिङको प्रस्ताव आएको कप्तान ज्ञानेन्द्र मल्ले बताएका छन्। नेपाल क्रिकेट संघ (क्यान)सँग प्रायोजन अधिकार किनेको भारतीय कम्पनी सेभेन थ्री स्पोर्ट्सको आयोजनामा जारी प्रतियोगिताका खेलमा फिक्सिङ भइरहेको चर्चाले अहिले क्रिकेट वृत्त तरिङ्गित छ। मंगलबार विराटनगर सुपर किङ्ग्सविरुद्धको खेलपछि पत्रकार सम्मेलनमा कप्तान ज्ञानेन्द्रले एक खेलाडीलाई प्रस्ताव आएको बताए। अरु टिमको थाहा छैन, हाम्रो (काठमाडौं नाइट्सको) एउटा खेलाडीलाई अप्रोच गरेको थियो, ज्ञानेन्द्रले पत्रकारलाई उत्तर दिँदै भने, हामीले एसीयू (एन्टी करप्सन युनिट)लाई जानकारी गराएका छौं। अप्रोच आउनु र फिक्सिङ हुनु फरक भएको बताउँदै ज्ञानेन्द्रले कसले गरेको कताबाट प्रस्ताव आएको गोप्य राख्नु नै खेलाडीका लागि पनि सही हुने बताए। जारी लिगअन्तर्गत आज बिहान तय भएको काठमाडौं र विराटनगर सुपर किङ्ग्सबीचको खेलअघि खेलाडी टस गर्न मानेका थिएनन्। सम्बन्धित निकायलाई अगाडि ल्याउन आफूहरुले त्यसो गरेको पनि ज्ञानेन्द्रले बताएका छन्। मुख्य कुरा पेमेन्टको नै थियो, ज्ञानेन्द्रले भने, हामी र टिम अनरबीच कम्युनिकेसन ग्याप भइरहेको छ। त्यही भएर जिम्मेवार पक्ष अगाडि आइदिनुस् भनेर पहिले कंक्रिट कमिटमेन्ट गरियोस् भनेको हो। कप्तान ज्ञानेन्द्रले खास के भइरहेको छ भन्ने नै थाहा नभएकाले मैदानमा पहिले कुरा सुनिदिनुहोस् भनेको बताए। पहिले भएका बाचाहरू पूरा हुनुपर्ने थियो, हुनुपर्ने भन्ने थियो। जो आउनुपर्ने सम्पर्कमा आउनु भएन, त्यही भएर कन्सर्न देखाएको हो, ज्ञानेन्द्रले भने, प्राय टिमको अवस्था यही छ। विदेशी खेलाडी जाने, नमान्ने कुराले गर्दा विवाद भएको हो। नेपाल क्रिकेट संघ (क्यान)ले आज रातिसम्म पारिश्रमिक दिने आस्वासन दिएपछि खेल सुरु भएको ज्ञानेन्द्रले बताए। आज रातिसम्म सबै कुरा हुने भन्ने तयारी छ। हुन्छ भन्ने आसमा छौं, उनले भने, भएन भने भन्दा पनि हुन्छ भन्नेमा आशावादी छौं। भएन भने त्यही बेला निर्णय होला। टिम मालिकसँग कुराकानी नभएको र टिम व्यवस्थापक तथा कप्तानहरूले कुरा गर्दा पनि ठोस कुरा नआएको उनले बताए। यो सबैभन्दा ग्रान्ड टुर्नामेन्ट र जिम्मेवार पक्षबाट हुँदा अझै ढुक्क हुन पाइन्छ भन्ने आश हुन्छ, ज्ञानेन्द्रले भने।"
नेपाल टी २० लिगको फिक्सिङमाथि अख्तियारले थाल्यो अनुसन्धान,"काठमाडौंः नेपाल क्रिकेट संघ (क्यान) र भारतीय कम्पनी सेभेन थ्री स्पोट्स आयोजनामा जारी नेपाल टी २० लिगमा म्याच फिक्सिङको चर्चा शिखरमा पुगेपछि अख्तियार दुरुपयोग अनुसन्धान आयोगले अनुसन्धान थालेको छ। मंगलबार बिहान नेपाल टी २० का कमेन्टेटर सचिन तिमल्सेनाले फिक्सिङ भइरहेको ठोकुवा गर्दै सामाजिक सञ्जालमा भिडियो पोस्ट गरेका थिए। यस्तै, मंगलबार बिहानको खेल सकिएपछि काठमाडौं नाइट्सका कप्तान ज्ञानेन्द्र मल्लले पनि आफ्ना एक खेलाडीलाई फिक्सिङको प्रस्ताव आएको खुलाएका थिए। पछिल्लो समय फिक्सिङको चर्चा शिखरमा पुगेपछि गृहमन्त्रालयले अनुसन्धान अगाडि बढाउन अख्तियारलाई पत्र लेखेको छ। गृहमन्त्रालयबाट पत्र आएर हामीले अनुसन्धान पनि सुरु गरिसकेका छौं, अख्तियार स्रोतले पुष्टि गरेको छ। यस्तै, अन्तर्राष्ट्रिय क्रिकेट परिषदको एन्टी करप्सन युनिट (एसीयू)का प्रतिनिधिले पनि केही खेलाडीमाथि अनुसन्धान भइरहेको जानकारी दिएका छन्।"
"पेलेको आज अन्त्येष्टि, अन्तिम श्रद्धाञ्जली दिन हजारौंको भीड","ब्रासिलिया : विश्व फुटबलका महान खेलाडी पेलेको आज अन्तिम संस्कार गरिंदैछ। अन्तिम संस्कारअघि ब्राजिलियन खेलाडी पेलेको पार्थिव शरीरलाई अन्तिम श्रद्धाञ्जलीका लागि साओ पाउलोस्थित उर्बानो काल्देरा रंगशालाको बीचमा राखिएको छ। उनलाई श्रद्धाञ्जली दिन त्यहाँ हजारौं मानिसको भीड लागेको छ। तीन पटक विश्वकप विजेता पेलेको ८२ वर्षको उमेरमा गत साता निधन भएको थियो। आज उनलाई समाधिस्थ गर्नुअघि सान्तोसमा उनको शवयात्रा गरिनेछ। 'हामी विश्वका हरेक देशलाई आफ्नो एउटा फुटबल रंगशालाको नाम पेलेको नाममा राख्न आग्रह गर्नेछौं,' श्रद्धाञ्जली दिन पुगेका फिफाका अध्यक्ष जियानी इन्फान्टिनोले भने। पेलेको निधनपछि ब्राजिल सरकारले तीनदिने राष्ट्रिय शोक घोषणा गरेको छ। लामो समयदेखि क्यान्सरसँग जुधिरहेका ८२ वर्षीय पेलेलाई किमोथेरापीले काम नगरेपछि इन्ड अफ लाइफ केयरमा सारिएको थियो। उनले सन् १९५८,१९६२ र १९७९ गरी तीनपटक ब्राजिललाई विश्वकपको उपाधि जिताएका थिए। पेलेले ब्राजिलका लागि ९२ खेलमा ७७ गोल गरेका थिए। यो हालसम्मकै कीर्तिमान हो। उनले आफ्नो व्यवसायिक करियरमा कूल १३६३ खेल खेलेका छन्। जसमा १२८१ गोल गरे।"
लुम्बिनीसँग ५ रनले हार्यो जनकपुर,"काठमाडौं : हरमित सिंहको अर्धशतकप्रेरित लुम्बिनी अल स्टार्सले नेपाल टी २० लिगमा मंगलबार जनकपुर रोयल्सलाई पाँच रनले पराजित गरेको छ। त्रिवि क्रिकेट मैदानमा टस जितेर ब्याटिङ थालेको लुम्बिनीले ६ विकेट गुमाएर एक सय ७८ रनको योगफल तयार गरेको थियो। जवाफी ब्याटिङमा उत्रिएको जनकपुरले पाँच विकेटको क्षतिमा एक सय ७३ रन मात्रै बनाउन सक्यो। जनकपुरका लागि चाडविक वाल्टनले ३६ बलमा तीन चौका र चार छक्कासहित ५९ रनको अविजित अर्धशतकीय इनिङ खेले। कप्तान ट्रेभोन ग्रिफिथ, शारफुद्दिन असरफ र सन्दीप जोराले २६२६ रन लिए। समिउल्लाह शिनवारीले १३ रनबाहेक अन्य ब्याटरले उल्लेख्य प्रदर्शन गरेनन्। लुम्बिनीका लागि ह्यारी टेक्टर र विपुल शर्माले एकएक विकेट लिए। पहिलो इनिङमा लुम्बिनीका लागि ४७ बलको सामना गरेका हरमितले पाँच चौका र ६ छक्कासहित ७३ रनको अर्धशतकीय इनिङ खेलेका थिए। पहिलो विकेटका लागि हरमितसँग ७७ रनको साझेदारी गरेका लहिरु मिलान्थाले ३३ तथा कुशल भुर्तेलले १७ रन जोडे। ह्यारी टेक्टर १८ तथा अनिल साह १० रनमा अविजित थिए। शारफुद्दिन असरफले जनकपुरका लागि सर्वाधिक तीन विकेट लिए। त्यसबाहेक ललित राजवंशी, जितेन्द्र मुखिया र समिउल्लाह शिनवारीले एकएक विकेट लिए। जितसँगै आठ खेलपछि लुम्बिनीको १४ तथा जनकपुरको १० अंक छ। लुम्बिनी प्लेअफमा पुगिसकेको छ भने जनकपुर पनि नजिक छ।"
ब्रेन्टफोर्डसँग लिभरपुल स्तब्ध,"लन्डन : इङ्लिस प्रिमियर लिगमा सोमबार राति ब्रेन्टफोर्डले लिभरपुललाई ३१ गोलको नतिजामा पराजित गरेको छ। ब्रेन्टफोर्डको मैदानमा भएको खेलको १९औं मिनेटमा इब्राहिमा कोनाटेले गरेको आत्मघाती गोलसँगै लिभरपुल पछाडि परेको थियो। पहिलो हाफको खेल सकिन तीन मिनेट बाँकी रहँदा योआन विसाले गोल गर्दै ब्रेन्टफोर्डको अग्रता दोब्बर पारेका थिए। एलेक्स अक्स्लेड च्याम्बर्लिनले ५०औं मिनेटमा गरेको गोलसँगै लिभरपुल खेलमा फर्किन खोजेको थियो। तर, ८४औं मिनेटमा ब्रायन एम्बेउमोले गरेको गोलसँगै ब्रेन्टफोर्ड विजयी भयो। जितसँगै १८ खेलबाट २६ अंक जोडेको ब्रेन्टफोर्ड अंक तालिकाको सातौं स्थानमा उक्लिएको छ। समान खेलबाट २८ अंक जोडेको लिभरपुल छैटौं स्थानमा छ।"
लुम्बिनीले जनकपुरलाई दियो १७९ रनको लक्ष्य,"काठमाडौं : हरमित सिंहको अर्धशतकप्रेरित लुम्बिनी अल स्टार्सले नेपाल टी २० लिगमा मंगलबार जनकपुर रोयल्सलाई एक सय ७९ रनको लक्ष्य दिएको छ। त्रिवि क्रिकेट मैदानमा टस जितेर ब्याटिङ थालेको लुम्बिनीले ६ विकेट गुमाएर एक सय ७८ रनको योगफल तयार गर्यो। लुम्बिनीका लागि ४७ बलको सामना गरेका हरमितले पाँच चौका र ६ छक्कासहित ७३ रनको अर्धशतकीय इनिङ खेले। पहिलो विकेटका लागि हरमितसँग ७७ रनको साझेदारी गरेका लहिरु मिलान्थाले ३३ तथा कुशल भुर्तेलले १७ रन जोडे। ह्यारी टेक्टर १८ तथा अनिल साह १० रनमा अविजित रहे। शारफुद्दिन असरफले जनकपुरका लागि सर्वाधिक तीन विकेट लिए। त्यसबाहेक ललित राजवंशी, जितेन्द्र मुखिया र समिउल्लाह शिनवारीले एकएक विकेट लिए।"
आहा ! रारा पोखरा गोल्डकप : मनाङलाई पराजित गर्दै बिवाईएससी अमेरिका सेमिफाइनलमा,पोखरा : ६ पटकको विजेता मनाङ मर्स्याङ्दी क्लबलाई १० गोल अन्तरले पराजित गर्दै भुटनीज युथ सकर क्लब मिनेसोटा अमेरिका २२औं संस्करणको आहा ! रारा पोखरा गोल्डकपको सेमिफाइलनमा स्थान बनाएको छ। मनाङ मर्स्याङ्दी क्लब भने पहिलो पटक पहिलो खेलबाटै बाहिरिएको छ। आमन्त्रित टोली भुटनीज युथको जितमा प्रविन बस्नेत नायक बने। उनले खेलको १८ औं मिनेटमा हेक्टर ओर्टेगाको पासलाई सदुपयोग गर्दै गोल गरेका थिए। डिबक्सभित्र मनाङ मर्स्याङ्दी क्लबका डिफेण्डरले क्लियर गर्न नसकेको बललाई बस्नेतले सेकेण्डबार च्याप्दै गोल गरे। मनाङ मस्याङ्दीले पुरा समयमा खासै उल्लेख्य प्रदर्शन गर्न सकेन। खेलको ४४ मिनेटमा लक्ष्मण रुचालले हानेकोसट बीवाईएससी मिनेसोटा अमेरिकाका डिफेण्डर ओर्टेगाले बचाउँ गरेका थिए। मनाङका लागि अमेरिकन टोलीको डिफेण्डर कडा चुनौती बनेका थियो। खेलको ७०औं मिनेटमा अमेरिकाका थोमस सकरले प्रहार गरेको बललाई मनाङका गोलरक्षक दिप कार्कीले बिफल बनाएका थिए। यस्तै गरी खेलको ७२औं मिनेटमा किपर बिट भएको अवस्थामा अमेरिकाका मिगुलले प्रहार गरेको बल फष्ट बारबाट बाहिरिएको थियो। खेलको ८४औं मिनेटमा अमेरिकाका रोजिन प्रजापतिको प्रहारलाई मनाङका डिफेण्डर रमेश थापाले गोललाईनबाट क्लियर गरेका थिए। अमेरिकाले पाएका धेरै अवसर खेर फालेको थियो। प्रतिस्पर्धामा अमेरिकाका खेलाडी प्रविन बस्नेत म्यान अफ दि म्याच बने। खेलपछि प्रतिक्रिया दिदै मनाङ मर्स्याङ्दी क्लबका प्रशिक्षक किरण श्रेष्ठले आफ्ना केही खेलाडी घाइते हुनु र टिममा नयाँ युवा खेलाडी भएकाले सेट हुनुअघि नै गोल खाँदा खेलमा फर्कन कठिन भएको बताए। मनाङका प्रशिक्षक श्रेष्ठले दुई दिन अघि मात्र क्लबको जिम्मेवारी समालेका थिए। डेब्यु प्रशिक्षक श्रेष्ठले जितबाट आफ्नो यात्रा सुरु गर्न भने सफल भएनन्। खेलपछि प्रतिक्रिया दिँदै बीवाईएससी मिनेसोटा अमेरिकाका प्रशिक्षक प्रदिप हुमागाइँले लामो यात्रा गरेर आएका थकित आफ्नो खेलाडीले राम्रो प्रर्दशन गरेको सुनाए। अबको खेलमा थप सुधार गरेर अघि बढ्ने पनि उनले बताए। गोल्डकपको पहिलो सेमिफाइल खेल सशस्त्र प्रहरी बल (एपीएफ) र संकटा क्लबबीच पोखरा रंगशालामा बुधबार दिनको दुई बजेदेखि हुने छ।
अझै सामान साटासाट,"धनकुटा : महालक्ष्मी नगरपालिका३ डाँडागाउँकी लक्ष्मी वस्नेत खोर्सानी बोकेर महालक्ष्मी नपा४ चानुवास्थित हाटडाँडामा साप्ताहिक रूपमा लाग्ने बुधबारे हटिया भर्न आएकी थिइन्। उनले आफूले ल्याएको खोर्सानीसँग स्कुस साटिन्। उनीसँगै आएका अन्य साथीहरूमध्ये कोहीले बन्दागोभीसँग स्कुस साटे भने कोहीले स्कुससँग बयर साटे। त्यस्तै, भोजपुरको जरायोटारदेखि लामपाते सुर्ती बिक्री गर्न आएकी सुस्मा राईले एक मुठा सुर्तीसँग एक काइयो केरा साटिन्। परापूर्वकालदेखि लाग्दै आइरहेको यस बुधबारे हटियामा अहिले पनि वस्तु विनिमय प्रचलन कायम छ। हटिया भर्न आउने प्रायः किसानहरूले यहाँ आफूसँग भएको कृषिजन्य वस्तुसँग अन्य वस्तु साटासाट गर्ने गर्छन्। वस्तु विनिमय प्रचलन अन्य स्थानका हाटबजारमा हराउँदै गइरहे पनि यस हटियामा कायम नै रहेको डाँडागाउँकी लक्ष्मी बस्नेतले बताइन्। बुधबारे हटिया भर्न थालेको २५३० वर्ष भइसक्यो। तर, वस्तु विनिमय चलन हराउन नसकेको उनी बताउँछिन्। उनका अनुसार पहिले धेरै वस्तु साटासाट गर्ने चलन थियो। अहिले भने कम हुन थालेको छ तर चलन नहराएको उनले बताइन्। वस्तु विनिमयको कारण औला (बेंसी)मा फलेको उत्पादन लेकका किसानले खान पाउँछन् भने लेकमा फलेको उत्पादन औलाका किसानले खान पाउँछन्। यहाँ हटिया भर्न आउने किसानले मूल्यांकन वस्तुको आधारमा गर्छन्। साटासाट गर्दा वस्तुअनुसार बराबरीमा भाग लगाउने गर्छन्। हाट भर्न आएका किसानहरू आफुले ल्याएको तरकारी डुलाउँदै आफूलाई चाहिने खोज्दै साट्छन्। विशेषगरी यहाँको प्रचलन भोजपुरको जरायोटारबाट लामपाते सुर्ती ढाकरमा बोकेर हाट भर्न आउने बासिन्दाले महालक्ष्मी नगरपालिकाको डाँडागाउँ, चानुवाका माथिल्लो भेगका किसानसँग तरकारी साट्ने गर्छन्। वस्तु विनिमयको चलन मुद्राको कारोबार सुरु हुनुभन्दा अघिको प्रचलन हो। आफूले जानेदेखि नै चानुवा क्षेत्रभरि लाग्ने यो एकमात्र सो हटियामा वस्तु विनिमय प्रचलन अहिले पनि चलिरहेको महालक्ष्मी नगरपालिका४ का वडाध्यक्ष सुत्रबहादुर बुढाथोकीले बताए। बहुदलीय व्यवस्था हुनुपूर्व चानुवामा प्रत्येक महिनाको १५ गते हाटिया लाग्थ्यो।"
प्री ओपन सेसन: सामान्य अंकले बढ्यो नेप्से,काठमाडौं : प्री ओपन सेसनमा नेप्से परिसूचक १९१ अंकले बढेको छ। योसँगै सूचक २०६६०१ विन्दुमा पुगेको छ। यो सेसनमा १७ कम्पनीको सेयर कारोबार भयो। जसमध्ये १३ कम्पनीको मूल्य बढ्यो भने ३ को घट्यो। बाँकी १ कम्पनीको मूल्य स्थिर रह्यो। आज प्री ओपन सेनमा १९ लाख ६८ हजार रुपैयाँ बढिको सेयर कारोबार भयो। यो सेसनमा ३३ वटा कारोबार भयो।
अन्तर्राष्ट्रिय औद्योगिक प्रदर्शनी हुने,"काठमाडौं : फुटवेयर म्यानुफ्याक्चरर्स एसोसिएसन अफ नेपालले १६ औं अन्तर्राष्ट्रिय औद्योगिक प्रदर्शनी गर्ने भएको छ। पुस २१ देखि २३ गतेसम्म काठमाडौंको भृकुटीमण्डपमा सञ्चालन हुने भएको हो। स्वदेशी उत्पादनका बारेमा नेपाल डिलर, होलसेलर तथा खुद्रा व्यापारीलाई उत्पादनका बारेमा जानकारी गराउन प्रदर्शनी आयोजना गरिएको हो। स्वदेशी उत्पादनलाई प्रवद्र्धन गर्न प्रदर्शनी मेलाको माध्यमबाट प्रचारप्रसार गरी बाह्य बजारसमेत विस्तार गर्ने रणनीतिक पहल गर्ने जनाइएको छ। विदेशी जुत्ता चप्पल तथा छालाका बस्तुहरूको आयातलाई प्रतिस्थापन गरी जुत्ता चप्पल तथा छालाका वस्तु उत्पादनका क्षेत्रमा मुलुकलाई आत्मनिर्भर बनाउन मेला आयोजना गरिएको हो। नेपालमा पहिलो पटक अन्तर्राष्ट्रिय फुटवेयर औद्योगिक प्रदर्शनी हुन लागेको हो। बी टू बी बिक्री हुनेछ। विदेशी डिलर होलसेलरलाई प्रदर्शनी अवधिभर होटल सुविधासहित आमन्त्रण गरिएको छ। जसको परिणामस्वरूप नेपाली उत्पादनको विदेश निर्यातको सम्भावना रहेको जनाइएको छ। देशभरिबाट ४० हजारदेखि ५० हजार उद्योगी, डिलर, होलसेलर र खुद्रा व्यापारीको सहभागिता जनाउने अपेक्षा गरिएको छ।"
"सेयर बजारमा सामान्य करेक्सन, कारोबार रकम बढ्यो","काठमाडौं : सेयर बजारमा सामान्य करेक्सन आएको छ। कारोबारको अघिल्लो दिन सोमबार १७५६ अंकले वृद्धि भएको सेयर बजार आज ३०३ अंकले ओरालो लागेको हो। आज सूचक २०६१०६ विन्दुमा अडिएको छ। सेन्सेटिभ इण्डेक्स पनि ०३९ अंकले घटेर ३९४६२ विन्दुमा पुगेको छ। कारोबार रकम भने सोमबारको तुलनामा बढेको छ। यसदिन ३ अर्ब ४५ करोड ८० लाख ८९ हजार ७८७ रुपैयाँको सेयर कारोबार भयो। सोमबार २ अर्ब ९६ करोडको कारोबार भएको थियो। त्यसअघि साताको पहिलो दिन आइतबार ४ अर्ब ४ करोड ८८ लाखको सेयर कारोबार भएको थियो। आज २५७ कम्पनीको ८२ लाख २२ हजार ८३३ कित्ता सेयर खरिदबिक्री भयो। नेप्सेमा सामान्य करेक्सन आएपनि चार कम्पनीको मूल्यमा सकारात्मक सर्किट लाग्यो। स्वेत गंगा हाइड्रोपावर,धवलागिरि लघुवित्त वित्तीय,खप्तड लघुवित्त वित्तीय र अजोड इन्स्योरेन्सको सेयर मूल्यमा सकारात्मक सर्किट लागेको हो। कारोबारमा आएका १३ उपसमूहमध्ये ९ को मूल्य घट्यो भने ४ को बढ्यो। ट्रेडिङको ३१६, माइक्रोफाइनान्सको २४४,होटल्स एन्ड टुरिजमको २६० र म्युचुअल फन्डको ०३५ प्रतिशतले सूचक बढेको हो। फाइनान्स,लाइफ इन्स्योरेन्स र अदर्श समूहको सूचक १ प्रतिशत बढिले घट्यो। कारोबार रकमका आधारमा हिमालयन डिस्टिलरी शीर्षस्थानमा रह्यो। सो कम्पनीको ४३ करोड १९ लाख बढिको सेयर कारोबार भयो। ९६ करोडको कारोबार गरी एनआइसी एसिया बैंक दोस्रो स्थानमा र ९६ करोड मूल्यको सेयर कारोबार गरी शिवम् सिमेन्ट तेस्रो स्थानमा रह्यो।"
पोखरा विमानस्थलमा चीनको अनावश्यक स्वामित्व प्रदर्शन,"काठमाडौं : चीनले पोखरा अन्तर्राष्ट्रिय विमानस्थलमा अनावश्यक रूपमा आफ्नो स्वामित्व दर्शाउनु कूटनीतिक हिसाबले आपत्तिजनक देखिएको छ। चिनियाँ कार्यवाहक राजदूत वाङ सिनले विमानस्थल उद्घाटन समारोहमा प्रधानमन्त्रीकै सामु भनेका थिए, वर्षौंदेखि यस परियोजनामा सक्रिय समर्थन र बलियो सहयोगका लागि म सम्माननीय प्रधानमन्त्री प्रचण्ड र नेपाल सरकारलाई हृदयदेखि धन्यवाद दिन चाहन्छु। उनले आफ्नै परियोजना जसरी सक्रिय समर्थन र बलियो सहयोगका लागि भन्दै प्रधानमन्त्रीलाई धन्यवाद भनेका हुन्। जबकि यो विमानस्थल चिनियाँ ऋणमा नेपालले आफैले बनाएको हो। चीनको अनावश्यक दाबीको सम्बन्धमा सरकारले स्पष्ट पार्नुपर्ने पूर्वपरराष्ट्रमन्त्री डा प्रकाशशरण महतको भनाइ छ। पोखरा विमानस्थल बनाउन चीनसँग ऋण सम्झौता बीआरआईभन्दा अघि नै भएकाले यसअन्तर्गत राख्न नमिल्ने उनी बताउँछन्। मै परराष्ट्रमन्त्री हुँदा बीआरआईमा सम्झौता भएको हो। पोखरा विमानस्थलको ऋण सम्झौता हुँदा बीआरआई सम्झौता भएको नै थिएन, डा महत भन्छन्, उहाँहरूले कसरी बीआरआईअन्तर्गत राख्नुभयो ? चीनले मुख्यतः यो विमानस्थल बीआरआईअन्तर्गतकै परियोजना भनेर अनावश्यक दाबी गरेको हो। बीआरआईको सम्बन्धमा सरकार स्पष्ट हुन जरुरी रहेको अर्का पूर्वपरराष्ट्रमन्त्री प्रदीप ज्ञवाली बताउँछन्। सम्झौतामा भएका निर्णय के छन् भन्नेमा सरकार स्पष्ट भएर चीनसँग छलफल गर्न जरुरी भएको उनको भनाइ छ। बीआरआईको सम्बन्धमा नेपालको बुझाइ एकथरी र चीनको अर्को थरी हुन भएन, पूर्वमन्त्री ज्ञवाली भन्छन्, बुझाइमा एकरूपता ल्याउन दुर्य पक्षीय संवाद हुनुपर्छ। चीनले यसअघि पनि नेपाललाई दिने सम्पूर्ण सहयोग बीआरआईअन्तर्गत हुने भन्दै आएको परराष्ट्रविद् डा दिनेश भट्टराई बताउँछन्। यसमा नेपालले आफ्नो भनाइ अघि सार्नुपर्ने उनको भनाइ छ। बीआरआई फ्रेमवर्क अहिलेसम्म सार्वजनिक नभएकाले त्यसमा कस्तो व्यवस्था गरिएको छ भन्न नसकिने डा भट्टराई बताउँछन्। चिनियाँ आफैंले सबै परियोजना बीआरआईअन्तर्गत भन्ने गरेको पूर्वसचिव रामेश्वर खनाल पनि बताउँछन्। आयोजना निर्माणमा चीनको कुनै पनि किसिमको सहभागिता हुनेबित्तिकै स्वामित्व लिने गरेको उनी उल्लेख गर्छन्। नयाँ सरकार गठनसँगै चिनियाँ सक्रियता बढेको र यो पनि त्यसकै परिणाम भएको उनको भनाइ छ। चिनियाँ कार्यवाहक राजदूतले पोखरा अन्तर्राष्ट्रिय विमानस्थल उद्घाटन समारोहमा राखेको मन्तव्यको अंश । उनले आफ्नै परियोजनाजसरी सक्रिय समर्थन र बलियो सहयोगका लागि भन्दै प्रधानमन्त्री र सरकारलाई धन्यवाद दिएका थिए (रातो घेरामा) । चिनियाँ राजदूत नभएको अवस्थामा कार्यवाहक राजदूतले यस्तो विवादास्पद टिप्पणी गर्न नहुने परराष्ट्रविद् खड्क केसीको धारणा छ। कार्यवाहक राजदूतको अभिव्यक्तिले बीआरआईको विपक्षमा भाष्य निर्माण गर्न खोज्ने समूहलाई सहज वातावरण बनाएको टिप्पणी उनी गर्छन्। भन्छन्, यो चिनियाँ अपरिपक्वता हो। यसलाई सच्याउन जरुरी छ। परराष्ट्र मन्त्रालय स्रोतले भने चिनियाँ अभिव्यक्तिको सम्बन्धमा अर्थ मन्त्रालयसँग समन्वय गरेर मात्र प्रतिक्रिया दिन सकिने बताएको छ। बीआरआई चीनको महत्वकाक्षी परियोजना हो। नेपालले पनि २०१७ मे १२ गते यसमा हस्ताक्षर गरेको हो। नेपालले बीआरआईअन्तर्गत ९ आयोजना प्रस्ताव पनि गरेको छ। जसमा केरुङकाठमाडौं रेलमार्ग, रातमाटेकेरुङ ४०० केभी प्रसारणलाइन, कोसीगण्डकीकर्णाली इकोनोमिक करिडोर, मदन भण्डारी प्राविधिक शिक्षालय, किमाथांकाहिले सडक, तमोर जलविद्युत् आयोजना, फुकोट जलविद्युत् परियोजना, गल्छीरसुवागढी सडक स्तरोन्नति र दीपायलचीन सीमा सडक हुन्। प्रस्तावित परियोजनामा विमानस्थल कतै उल्लेख छैन। यी आयोजना ऋण, अनुदान वा सहुलियतपूर्ण ऋणमा कसरी बन्ने भन्ने पनि टुंगो लागेको छैन। मतलब सम्झौता भएको ५ वर्ष बितिसक्दा पनि बीआरआई कार्यान्वयनको चरणमा प्रवेश गरेको नै छैन। चिनियाँ राष्ट्रपति सी चिनफिङले सन २०१३ मा इन्डोनेसियामा जोइन ह्यान्ड्स इन बिल्डिङ चाइनाआसियान कम्युनिटी अफ सेयर्ड डेस्टिनी विषयमा सम्बोधन गर्दै पहिलो पटक एक्काइसौं शताब्दीको सामुद्रिक सिल्क रोड पहलबारे खुलासा गरेका थिए। यस पहलमा ६ वटा भूमि कोरिडोर र एक समुद्री रेशम मार्ग छ। विश्वको ७० प्रतिशत जनसंख्या र चीनको ८ ट्रिलियन अमेरिकी डलर बराबरको लगानी रहेको यस भव्य चिनियाँ परियोजनामा १ सयभन्दा बढी देशले हस्ताक्षर गरिसकेका छन्। बीआरआई चीनले भूमिमा आधारित सिल्क रोड इकोनोमिक बेल्ट (एसआरईबी) र समुद्रमा जाने समुद्री सिल्क रोड (एमएसआर) मार्फत कनेक्टिभिटी र व्यापार सञ्जाल बढाउन युरेसियन (युरोप र एसिया) देशहरूलाई प्रस्ताव गरेको विकास रणनीति हो। पोखरा अन्तर्राष्ट्रिय विमानस्थल बीआरआईअन्तर्गतको परियोजना रेहेको चीनको विवादास्पद दाबी चीनद्वारा बीआरआई परियोजनाको व्यर्थ दाबी आन्तरिक उडानबाट अन्तर्राष्ट्रिय विमानस्थल उद्घाटन गैरकूटनीतिक अभिव्यक्ति"
उठेन सुर्खेत बसपार्कको ४६ करोड भाडा,"सुर्खेत : सुर्खेत सिटी बसपार्कबाट भाडा असुल्न नगरपालिकालाई कठिन परेको छ। बसपार्क सञ्चालनको जिम्मा लिएको कम्पनी पीआर कन्स्ट्रक्सनले १७ महिनासम्मको भाडा तिरेको छैन। वीरेन्द्रनगर नगरपालिका मातहतको बसपार्क सञ्चालनको जिम्मा भक्तपुरको पीआर कन्स्ट्रक्सनले लिएको थियो। उक्त कम्पनीले लामो समयसम्म भाडा नबुझाएपछि नगरपालिकाले पटकपटक ताकेता लगायो। तर, भाडा असुल भएन। कम्पनीले बसपार्कको भाडा नतिरेपछि वीरेन्द्रनगर नगरपालिका अदालती प्रक्रियामा गयो। नगरपालिकाले गत साउन १३ गते सुर्खेत जिल्ला अदालतमा सञ्चालक कम्पनी पीआर कन्स्ट्रक्सनविरुद्ध मुद्दा दर्ता गरायो। नगरपालिकाको गत असार ३१ गतेको निर्णयअनुसार मुद्दा प्रक्रिया सुरु गरिएको थियो। वीरेन्द्रनगरका प्रमुख प्रशासकीय अधिकृत नरहरि तिवारीले पीआर कन्स्ट्रक्सनबाट ४ करोड ५० लाख सावाँ र हर्जना ४२ करोड गरी ४६ करोड ५० लाख असुल गर्नुपर्ने बताए। उनले भने, कम्पनीले बसपार्कको भाडा नबुझाएका कारण नगरपालिकाले अन्याय ठानेर अदालत गइसकेको छ। अदालतमा मुद्दा विचाराधीन छ। अब अदालतबाट कस्तो फैसला आउँछ। त्यसैअनुसार नगरपालिका अगाडि बढ्छ। असार ३१ गते नगरपालिकाले अटेर गरे सञ्चालकविरुद्ध कानुनी प्रक्रियामा जाने निर्णय गरेको थियो। त्यसपछि पनि हामीले दुईपटक पत्रिकामा भाडा तिर्न भनेर सूचना जारी गरेका थियौं, उनले भने, उहाँहरू सम्पर्कविहीन हुनुभयो। हामी कानुनी प्रक्रियामा गएका हौं। कम्पनीका मान्छे सम्पर्कमा नभएकाले अदालतको फैसला कुरिरहेको उनले बताए। कन्स्ट्रक्सनले बसपार्क सञ्चालनको जिम्मा लिने सम्झौता गरेर सुर्खेतमा रहेका प्रतिनिधिलाई जिम्मा दिएको थियो। कन्स्ट्रक्सनले बसपार्क सञ्चालन गर्ने जिम्मा लिएयता २०७७ चैत १५ गतेदेखि यताको भाडा तिर्न बाँकी छ। व्यवसायी सुरेश खत्रीले सञ्चालन गरेको पीआर कन्स्ट्रक्सनका तर्फबाट सुरुमा सुर्खेत प्रतिनिधि गोविन्दबहादुर मल्ल थिए। खत्रीले उक्त फर्म बिक्री गरेर सुबेर खत्रीले चलाइरहेका छन्। तर, उनी कसैको सम्पर्कमा छैनन्। पूर्वप्रतिनिधि मल्लले भने, मलाई हटाएपछि कुनै जानकारी नै छैन। नगरपालिकामा फर्मले अर्को प्रतिनिधि पनि तोकेको छैन। कम्पनीले २०७९ जेठ १७ गते नगरपालिकालाई निवेदन दिएको थियो। दैनिक १० लाख रुपैयाँ बराबर हुन आउने जरिबाना रकम तिर्न नसकिने निवेदनमा उल्लेख थियो। अहिले कम्पनीको नाममा बक्यौता रकमको ५ प्रतिशत जरिबाना दैनिक थपिँदै गएको छ। सम्झौताअनुसार कन्स्ट्रक्सनले मासिक ३१ लाख १५ हजार ५३२ रुपैयाँ नगरपालिकालाई तिर्नुपर्छ। अधिकृत तिवारीका अनुसार सुरुमा सम्झौता गर्दा तोकिएको समयसीमाभित्र कम्पनीले भाडा नबुझाए दैनिक पाँच प्रतिशतका दरले थप रकम तिर्नुपर्ने उल्लेख छ। दैनिक ८१० लाखको दरले बक्यौता बढ्दै गएको छ। वीरेन्द्रनगर नगरपालिका प्रमुख मोहनमाया ढकालले बसपार्क नयाँ व्यवस्थापनका साथ अगाडि बढाउन तयारी थालिएको बताइन्। बसपार्क व्यवस्थापन कार्य समिति अध्यक्षसमेत रहेकी प्रमुखले अन्नपूर्णसँग भनिन्, बसपार्क सञ्चालनको जिम्मा लिएको कम्पनी पीआरले भाडा नबुझाएपछि अदालतमा मुद्दा हालेर बसपार्क नगरपालिकाको मातहत ल्याइसकेका छौं। अब तत्कालै पुनः ठेक्का खोलेर नयाँ व्यवस्थापनका साथ अगाडि बढ्छौं। पुरानो कम्पनीबाट भाडा असुल्न अदालतको फैसला कुरिरहेका छौं। २०६८ सालमा निर्माण थालिएको उक्त बसपार्क म्याद थपेर २०७६ मा सम्पन्न भएको थियो। सो बसपार्क २०७७ मंसिर १५ मा पीआरले सञ्चालनको जिम्मा पाएको थियो। सिटी बसपार्कमा ५४ वटा सटरसहित ग्यारेज, टिकट काउन्टर, शौचालय र पार्किङस्थल छन्। बसपार्क व्यवस्थापन कार्यविधि २०७६ अनुसार सञ्चालक कम्पनीले कोठाभाडा, बसपार्क प्रवेश शुल्क, बस पार्किङ शुल्क, शौचालय सेवा शुल्क, विज्ञापन शुल्क र समितिको सिफारिसमा नगर कार्यपालिकाबाट निर्णय भएका अन्य शुल्क उठाउन पाउँछ। कार्यविधिअनुसार नगरप्रमुखको अध्यक्षतामा पाँच सदस्यीय बसपार्क व्यवस्थापन कार्य समिति रहन्छ। उपप्रमुख उपाध्यक्ष, प्रमुख प्रशासकीय अधिकृत र वडाध्यक्ष सदस्य रहन्छन्। बसपार्क व्यवस्थापन हेर्ने सम्बन्धित शाखाको प्रमुख सदस्यसचिव रहने व्यवस्था छ।"
किन घट्यो राजस्व ?,"काठमाडौं : राजस्व संकलन महिनैपिच्छे खस्कँदै गएपछि उपप्रधान तथा अर्थमन्त्री विष्णुप्रसाद पौडेलले आइतबार साँझ अर्थका उच्च तहका कर्मचारीहरूलाई बोलाए र विशेष अपडेट लिए। चालू आर्थिक वर्षमा लक्ष्यभन्दा निकैपछि रहेको राजस्व संकलन मंसिर महिनामा झन् सुस्ताएको पाएपछि उनले निर्देशन दिँदै भने, मसँगको सम्बन्ध तपाईंहरूलाई दिएको जिम्मेवारीका आधारमा हुन्छ। म कसैको अनुहार हेर्दिनँ। हिजो के भयो ? कसले के गर्यो ? मलाई भन्नु केही छैन। तपाईंहरू आफैंले लिएको लक्ष्य हो। त्यो लक्ष्य पुर्याउनुहोस्। मंसिरमा मासिक लक्ष्यको ६३ प्रतिशतमात्र राजस्व संलकन भएको ब्रिफिङ उपप्रधान तथा अर्थमन्त्री विष्णुप्रसाद पौडेलसामु भएको थियो। कात्तिकसम्म लक्ष्यको ७२ दशमलव २ प्रतिशत राजस्व संकलन भएकोमा मंसिरमा अझ नाजुक भएको निचोड अर्थको छ। मन्त्रालयले आन्तरिक रूपमा राजस्वको समीक्षा गर्दा लक्ष्यको दुईतिहाइ मात्र राजस्व उठेको निष्कर्ष निकालेको हो। मन्त्रालयका एक उच्च अधिकारीका अनुसार राजस्व संकलन महिनैपिच्छे खस्कँदै गएपछि उपप्रधान तथा अर्थमन्त्री विष्णुप्रसाद पौडेलले विशेष चासो देखाएका छन्। राजस्वले खर्चसमेत धान्न नसक्ने अवस्था आएपछि मन्त्री पौडेलले उच्च तहका कर्मचारीहरूलाई बोलाएर विशेष अपडेट लिएको बताइएको छ। सोही विवरणका आधारमा पौडेलले राजस्व चुहावट रोक्न गृह प्रशासनलाई सहयोग पनि मागेका छन् भने आफूमातहतका विभागलाई कम्तीमा लक्ष्यअनुसार राजस्व संकलन गर्न निर्देशन दिएका छन्। मन्त्री पौडेलले अर्थ मातहतका कर्मचारीलाई सम्भव भएसम्म बजेटले लिएको लक्ष्य भेट्टाउन र नसके गत आर्थिक वर्ष बराबरको मात्र भए पनि राजस्व उठाउन ताकेता गरेका छन्। मन्त्री पौडेलको स्पष्ट निर्देशन छ, सो लक्ष्य कसरी पूरा गर्ने भन्नेबारे तपाईंहरू आफैं विज्ञ हुनुहुन्छ। म बस् मेरो कोठामा रहेको स्क्रिनमा ग्राफ दैनिक रूपमा बढिरहेको देख्न चाहन्छु। चालू आर्थिक वर्षमा सरकारले राजस्व १८८५ प्रतिशतले वृद्धि गर्ने लक्ष्य लिएको छ। तर, हालसम्म संकलित राजस्व लक्ष्यको २९ प्रतिशत कम हो। सरकारले कात्तिक मसान्तसम्म ३ खर्ब ७१ अर्ब ३५ करोड रुपैयाँ कुल राजस्व उठाउने लक्ष्यको लिएको थियो। तर, सो अवधिसम्म लक्ष्यको ७२ दशमलव २ प्रतिशत अर्थात् २ खर्ब ६८ अर्ब ७ करोड रुपैयाँमात्र राजस्व उठ्न सक्यो। यस्तै, मंसिर महिनामै ९२ अर्ब ७७ करोड १ लाख रुपैयाँ राजस्व उठाउने लक्ष्य लिएकोमा सरकारले ५८ अर्ब ८१ करोड रुपैयाँमात्र राजस्व उठाउन सकेको छ। अर्थात्, मंसिरसम्म लिइएको ४ खर्ब ६४ अर्ब १२ करोड राजस्व संकलन लक्ष्यको ७० दशमलव ४३ प्रतिशत ३ खर्ब २६ अर्ब ८९ करोड रुपैयाँ राजस्व उठेको छ। यसबाहेक सरकारले करिब २५ अर्ब रुपैयाँ अन्य प्राप्ति गरेको छ। संकलित राजस्वमध्ये सबैभन्दा कमजोरस्थिति भन्सार महसुलको छ। मंसिर मसान्तसम्म लक्ष्यको ५८ प्रतिशतमात्र भन्सार महसुल उठेको छ। जबकि भन्सार महसुलले कुल राजस्वमा सबैभन्दा बढी योगदान दिने गरेको छ। मन्त्रालयका अनुसार भन्सार विभागलाई मंसिर मसान्तसम्म कुल २ खर्ब ५७ अर्ब ७९ करोड रुपैयाँ राजस्व उठाउन टार्गेट दिइएकोमा १ खर्ब ४९ करोड ७१ अर्ब रुपैयाँमात्र संकलन गर्न सकेको छ। विभागले मंसिरमा २९ अर्ब ७३ करोड रुपैयाँमात्र राजस्व संकलन गरेको छ जबकि मंसिर महिनाभरमा विभागले ५५ अर्ब २९ करोड रुपैयाँ राजस्व उठाउनुपथ्यो। भन्सार विभागले भन्सार महसुलसँगै आयात हुने वस्तुमा मूल्य अभिवृद्धि कर र अन्तःशुल्क उठाउने गर्छ। यस्तै आयकर, आन्तरिक उत्पादनमा लाग्ने मुअ कर, अन्तःशुल्क र अन्य शुल्क उठाउने अख्तियारी पाएको आन्तरिक राजस्व विभागले मंसिर मसान्तसम्मको लक्ष्यको ८७ दशमलव ०२ प्रतिशत राजस्व उठाएको छ। विभागलाई मंसिर मसान्तसम्म १ खर्ब ७४ अर्ब ३७ करोड रुपैयाँ राजस्व उठाउने जिम्मा दिइएको थियो। तर, यस अवधिसम्म १ खर्ब ५१ अर्ब ७४ करोड रुपैयाँमात्र संकलन भएको अर्थ मन्त्रालयको तथ्यांक छ। यसैगरी, मंसिर मसान्तसम्म सरकारले ३१ अर्ब ९५ करोड रुपैयाँ गैरकर उठाउने टार्गेट राखेकामा लक्ष्यको ७९ दशमलव ५६ प्रतिशत अर्थात् २५ अर्ब ४२ करोड रुपैयाँमात्र उठाउन सकेको छ। कडा बने अर्थमन्त्री, मंसिरको राजस्व संकलन कात्तिकसम्म भन्दा झनै नाजुक भएको जानकारी मन्त्री पौडेलले पाए। अनि, खर्च धान्नसमेत पर्याप्त राजस्व संकलन नभएको भन्दै उपप्रधान तथा अर्थमन्त्री पौडेलले कडा कदम चालेका हुन्। आन्तरिक राजस्व र भन्सार विभागका प्रमुखहरूलाई निर्देशन दिनुहुँदै उपप्रधानमन्त्री तथा अर्थमन्त्री विष्णुप्रसाद पौडेल। तस्बिर सौजन्य : अर्थ मन्त्रालय उनले राजस्व उठाउने अर्थमाहतका दुई विभाग प्रमुख र ती विभागअन्तर्गतका कार्यालय प्रमुखलाई कम्तीमा लक्ष्यअनुसार राजस्व उठाउन आवश्यक काम गर्न निर्देशन दिएका हुन्। अर्थसचिव कृष्णहरी पुष्कर र राजस्व सचिव रामेश्वर दंगाललाई साथै राखेर पौडेलले मन्त्रालयका महाशाखा प्रमुखहरू र विभागीय प्रमुखहरूलाई निर्देशन दिएको मन्त्रालयले जनाएको छ। कम्तीमा तोकिएबमोजिमको राजस्व संकलनको लक्ष्य हासिल गर्न आवश्यक कदम चाल्नुहोला, मन्त्रालयका अधिकारीबाट लक्ष्यको दुईतिहाइमात्र राजस्व उठेको ब्रिफिङ पाएपछि मातहतका विभाग प्रमुखलाई निर्देशन दिँदै पौडेलले भने, राजस्वको लक्ष्य र संकलनको अन्तर ठूलो रहेको हुँदा लक्ष्यबमोजिमको राजस्व संकलन गर्न आआफ्नो परिभाषित जिम्मेवारी पूरा गर्नुहोला। उनले राजस्व प्रशासनमा कार्यरत सबैको साझा प्रतिबद्धता मागेका छन्। आजैदेखि दैनिक रूपमा राजस्व संकलनमा उल्लेखनीय सुधार आउनुपर्ने बताउँदै हालसम्मको राजस्वको न्यूनता पूरा गरी लक्ष्यअनुसार राजस्व संकलन गर्नुस्, पौडेलको निर्देशन छ, सोही बमोजिमको कार्ययोजना तयार गरी काम गर्नुस्। पौडेलले राजस्व परिचालनका लागि विभाग तथा कार्यालयहरूलाई मन्त्रालयबाट आवश्यक सहयोग, समन्वय र सहजीकरण हुने भन्दै कर्मचारीहरूलाई कर कानुनको परिपालना गराउँँदा गल्ती गर्नेलाई छुट नदिन तथा निर्दोषलाई त्रसित नपार्नसमेत निर्देशन दिए। मन्त्री पौडेलले भन्सार र आन्तरिक राजस्व कार्यालयका कर्मचारीलाई भन्सार जाँचपासलाई वास्तविक बनाउन तथा करदातालाई कर तिर्ने सहज वातावरण सिर्जना गर्न भनेका छन्। मन्त्रालयका प्रवक्ता आनन्द काफ्लेका अनुसार मन्त्री पौडेलको निर्देशनपछि आन्तरिक राजस्व विभागका महानिर्देशक दीर्घराज मैनाली र भन्सार विभागका महानिर्देशक चक्र बुढाले तोकिएबमोजिमको राजस्व लक्ष्य हासिल गर्न प्रतिबद्धता जनाएका छन्। मन्त्री पौडेलले विभाग प्रमुखसँग भन्दा पहिले गृहमन्त्री रवि लामिछानेसँग राजस्व चुहावट नियन्त्रण गर्ने उपायबारे छलफल गरेका थिए। अर्थमन्त्री र गृहमन्त्री सम्मिलित केन्द्रीय राजस्व चुहावट नियन्त्रण समितिको बैठकमा नेपाल राष्ट्र बैंकका गभर्नर र सुरक्षा निकाय प्रमुखहरू उपस्थित थिए। बैठकमा मन्त्रीद्वयले राजस्व संकलनमा सुधार ल्याउन राजनीतिक नेतृत्वबाट सबैखाले सहयोगको प्रतिबद्धता गरेका छन्। उपप्रधान तथा गृहमन्त्री लामिछानेले राजस्व संकलनमा देखिएको अन्तर पूर्ति गर्न सीमा नाकामा हुने राजस्व चुहावट नियन्त्रण गर्ने काममा गृह प्रशासनको सक्रियतामा कुनै कमी नहुने प्रतिबद्धता गरेका थिए। मन्त्रालयका उच्च कर्मचारीको ब्रिफिङ र गृह मन्त्रालयको प्रतिबद्धतापछि मन्त्री पौडेलले सो सन्देश तल्लो तहसम्म म्यासेज पुर्याएको र जिम्मेवारीअनुसार काम गर्न निर्देशन दिएको मन्त्रालयका प्रवक्ता काफ्लेले बताए। किन घट्यो राजस्व ? चालू आर्थिक वर्षको ३ सय ६५ दिनमध्ये १ सय ७० दिन (४६ प्रतिशत) व्यतित भइसकेको छ। तर, राजस्व संकलन भने गत आवको यही अवधिभन्दा २० दशमलव ३ प्रतिशतले कम भएको छ। हालसम्म कर राजस्व वार्षिक लक्ष्यको ३८ दशमलव ५९ प्रतिशतमात्र अर्थात् ४ खर्ब १२ अर्ब १२ करोड उठेको छ भने गैरकर राजस्व लक्ष्यको २९ दशमलव ७१ प्रतिशतमात्र संकलन भएको छ। अर्थ मन्त्रालयका अनुसार साउन मसान्तको लक्ष्यको तुलनामा ८५ दशमलव ३ प्रतिशत राजस्व संकलन भएकामा सो ग्राफ घटिरहेको छ। भदौ मसान्तसम्मको लक्ष्यको ७९ दशमलव ७ प्रतिशतमा ओर्लिएको राजस्व असोज मसान्तमा खुम्चिएर ७५ दशमलव ७ प्रतिशत, कात्तिक मसान्तमा ७२ दशमलव २ प्रतिशतमा ओर्लेको छ। अर्थ मन्त्रालयका अनुसार चालू आवको हरेक महिना गत आवको सोही महिनाको भन्दा कम राजस्व उठिरहेको छ। २०७८ साउनमा ९३ अर्ब २६ करोड रुपैयाँ राजस्व उठेकामा २०७९ को साउनमा ७९ अर्ब ७२ करोड संकलन भएको छ। त्यस्तै २०७८ भदौमा सरकारले ७५ अर्ब ३१ करोड रुपैयाँ राजस्व उठाएकामा २०७९ भदौमा ६४ अर्ब ८ करोड उठेको छ। यस्तैमा गत आवको असोज, कात्तिक र मंसिरमा क्रमशः ८६ अर्ब ४६ करोड, ७९ अर्ब २७ करोड, ७८ अर्ब ९ करोड रुपैयाँ राजस्व संकलन गरेको सरकारले २०७९ असोज, कात्तिक र मंसिरमा क्रमशः ६४ अर्ब ७७ करोड, ५९ अर्ब ४८ करोड र ५८ अर्ब ८१ करोड रुपैयाँ राजस्व संकलन गरेको छ। प्रतिबन्धका कारण वस्तुको आयात घट्दा आयातमुखी अर्थतन्त्रमा राजस्व निकै कम भएको हो। यसैगरी घरजग्गा र सेयर कारोबार पनि ह्वात्तै घटेको छ। अर्थ मन्त्रालयले सार्वजनिक गर्ने आर्थिक बुलेटिनअनुसार कात्तिक मसान्तसम्मको तथ्यांक हेर्ने हो भने गत आवको यही अवधिको तुलनामा ३४ प्रतिशत कम भन्सार महसुल, १५ दशमलव ५ प्रतिशत कम मुअ कर र १६ दशमलव ६ प्रतिशत कम अन्तःशुल्क संकलन गरेको छ। आयातीत वस्तुमा लगाइने अन्तःशूल्क आधाभन्दा कम भएको छ। आयकर ९ प्रतिशतले घट्दा ब्याजदर भने ३७७ प्रतिशतले बढेको छ। बैंकले प्रवाह गर्ने कर्जामा वृद्धि हुनु तथा ब्याजदर बढ्दा ब्याजदर पनि भारी मात्राले बढेको छ। यसैगरी शिक्षा सेवा शुल्क र आन्तरिक उत्पादनतर्फको अन्तःशुल्क भने बढेको छ। अर्थ मन्त्रालयका अनुसार चालू आर्थिक वर्षको पहिलो चार महिनामा २ लाख ५१ हजार जना व्यक्ति तथा फर्मले स्थायी लेखा नम्बर लिएका छन्। यस्तै ८ हजार ७ सय ७० व्यवसाय भ्याटमा दर्ता भएका छन्।"
कडा बने अर्थमन्त्री पौडेल,"काठमाडौं : मंसिरको राजस्व संकलन कात्तिकसम्म भन्दा झनै नाजुक भएको जानकारी उपप्रधान एवम् अर्थमन्त्री विष्णु पौडेलले पाए। अनि, खर्च धान्नसमेत पर्याप्त राजस्व संकलन नभएको भन्दै अर्थमन्त्री पौडेलले कडा कदम चालेका हुन्। उनले राजस्व उठाउने अर्थमाहतका दुई विभाग प्रमुख र ती विभागअन्तर्गतका कार्यालय प्रमुखलाई कम्तीमा लक्ष्यअनुसार राजस्व उठाउन आवश्यक काम गर्न निर्देशन दिएका हुन्। अर्थसचिव कृष्णहरी पुष्कर र राजस्व सचिव रामेश्वर दंगाललाई साथै राखेर पौडेलले मन्त्रालयका महाशाखा प्रमुखहरू र विभागीय प्रमुखहरूलाई निर्देशन दिएको मन्त्रालयले जनाएको छ। कम्तीमा तोकिएबमोजिमको राजस्व संकलनको लक्ष्य हासिल गर्न आवश्यक कदम चाल्नुहोला, मन्त्रालयका अधिकारीबाट लक्ष्यको दुईतिहाइमात्र राजस्व उठेको ब्रिफिङ पाएपछि मातहतका विभाग प्रमुखलाई निर्देशन दिँदै पौडेलले भने, राजस्वको लक्ष्य र संकलनको अन्तर ठूलो रहेको हुँदा लक्ष्यबमोजिमको राजस्व संकलन गर्न आआफ्नो परिभाषित जिम्मेवारी पूरा गर्नुहोला। उनले राजस्व प्रशासनमा कार्यरत सबैको साझा प्रतिबद्धता मागेका छन्। आजैदेखि दैनिक रूपमा राजस्व संकलनमा उल्लेखनीय सुधार आउनुपर्ने बताउँदै हालसम्मको राजस्वको न्यूनता पूरा गरी लक्ष्यअनुसार राजस्व संकलन गर्नुस्, पौडेलको निर्देशन छ, सोही बमोजिमको कार्ययोजना तयार गरी काम गर्नुस्। पौडेलले राजस्व परिचालनका लागि विभाग तथा कार्यालयहरूलाई मन्त्रालयबाट आवश्यक सहयोग, समन्वय र सहजीकरण हुने भन्दै कर्मचारीहरूलाई कर कानुनको परिपालना गराउँदा गल्ती गर्नेलाई छुट नदिन तथा निर्दोषलाई त्रसित नपार्नसमेत निर्देशन दिए। मन्त्री पौडेलले भन्सार र आन्तरिक राजस्व कार्यालयका कर्मचारीलाई भन्सार जाँचपासलाई वास्तविक बनाउन तथा करदातालाई कर तिर्ने सहज वातावरण सिर्जना गर्न भनेका छन्। आन्तरिक राजस्व र भन्सार विभागका प्रमुखहरूलाई निर्देशन दिनुहुँदै उपप्रधानमन्त्री तथा अर्थमन्त्री विष्णुप्रसाद पौडेल। तस्बिर सौजन्य : अर्थ मन्त्रालय मन्त्रालयका प्रवक्ता आनन्द काफ्लेका अनुसार मन्त्री पौडेलको निर्देशनपछि आन्तरिक राजस्व विभागका महानिर्देशक दीर्घराज मैनाली र भन्सार विभागका महानिर्देशक चक्र बुढाले तोकिएबमोजिमको राजस्व लक्ष्य हासिल गर्न प्रतिबद्धता जनाएका छन्। मन्त्री पौडेलले विभाग प्रमुखसँग भन्दा पहिले गृहमन्त्री रवि लामिछानेसँग राजस्व चुहावट नियन्त्रण गर्ने उपायबारे छलफल गरेका थिए। अर्थमन्त्री र गृहमन्त्री सम्मिलित केन्द्रीय राजस्व चुहावट नियन्त्रण समितिको बैठकमा नेपाल राष्ट्र बैंकका गभर्नर र सुरक्षा निकाय प्रमुखहरू उपस्थित थिए। बैठकमा मन्त्रीद्वयले राजस्व संकलनमा सुधार ल्याउन राजनीतिक नेतृत्वबाट सबैखाले सहयोगको प्रतिबद्धता गरेका छन्। उपप्रधान तथा गृहमन्त्री लामिछानेले राजस्व संकलनमा देखिएको अन्तर पूर्ति गर्न सीमा नाकामा हुने राजस्व चुहावट नियन्त्रण गर्ने काममा गृह प्रशासनको सक्रियतामा कुनै कमी नहुने प्रतिबद्धता गरेका थिए। मन्त्रालयका उच्च कर्मचारीको ब्रिफिङ र गृह मन्त्रालयको प्रतिबद्धतापछि मन्त्री पौडेलले सो सन्देश तल्लो तहसम्म म्यासेज पुर्याएको र जिम्मेवारीअनुसार काम गर्न निर्देशन दिएको मन्त्रालयका प्रवक्ता काफ्लेले बताए।"
डेरी व्यवसायीद्वारा दूधको मूल्यवृद्धि फिर्ता,"काठमाडौं : दूधको मूल्य समायोजनबारे अध्ययन गरेर नयाँ मूल्य तोक्ने सहमतिपछि डेरी व्यवसायीले बढाइएको दूधको मूल्य आजदेखि फिर्ता लिएका छन्। डेरी उद्योगीले पुस १६ गतेदेखि दूधको मूल्य प्रतिलिटर १६ सम्म बढाएका थिए। लगत्तै पुस १७ गते दुग्ध विकास बोर्डले मूल्यवृद्धि स्थगन गर्न व्यवसायीलाई निर्देशन दिएको थियो तर व्यवसायी मूल्यवृद्धि फिर्ता नहुने बताउँदै आएका थिए। आज कृषि तथा पशुपन्छी मन्त्रालयमा पशु सेवा विभाग, राष्ट्रिय दुग्ध विकास बोर्ड र डेरी व्यवसायीबीच छलफल भएकोमा मूल्य समायोजनका लागि तत्काल अध्ययन गरिने र अहिले भएको मूल्यवृद्धि फिर्ता गर्ने सम्झौता भएको हो। 'पुस १६ गतेदेखि लागू गरिएको दूधको मूल्य तत्काल स्थगन गर्ने सहमति भएअनुरुप किसानको बढ्दो उत्पादन, मुद्रास्फीति, इन्धन, प्याकेजिङ, कर्मचारीको ज्याला, ब्याजदरमा भएको वृद्धिसमेतलाई विचार गरी जति सक्दो छिटो दूधको मूल्य समायोजन गर्न विज्ञ टोली गठन गरी नयाँ दरभाउ कायम हुने विश्वासका साथ केही समयका लागि वृद्धि गरिएको दूधको मूल्य तत्कालका लागि स्थगन गरिएको डेरी उद्योग संघले मंगलबार जारी प्रेस विज्ञप्तिमा भनिएको छ। आवश्यक पदार्थ नियन्त्रण (अधिकार) ऐन, २०१७ मा दूधलाई आवश्यक खाद्य पदार्थमा उल्लेख गरेको छ तर केही उद्योगले गत शनिबारदेखि लागू हुने गरी दूधको मूल्य आफूखुसी प्रतिलिटर १४ सम्म बढाएका थिए। किसानबाट खरिद गर्दा महँगो परेका कारण बजार बिक्री मूल्य पनि महँगो भएको उनीहरूको भनाइ छ। केही सीमित डेरी उद्योगीले मात्रै आफूखुसी मूल्य बढाएपछि नेपाल डेरी एसोसिएसन, केन्द्रीय दुग्ध सहकारी संघ, किसानका छाता संस्था र उपभोक्ता अधिकारकर्मीले त्यसको विरोध गरेका थिए। दूधमा अहिले भएको मूल्यवृद्धि विद्यमान कानुनी व्यवस्थाभन्दा विपरीत छ। राष्ट्रिय दुग्ध विकास नीति २०७८ मा वार्षिक मूल्यवृद्धि एवं उत्पादन लागतका आधारमा दूधको मूल्यलाई हरेक दुई वर्षमा दुग्ध विकास बोर्डको अध्ययन प्रतिवेदनका आधारमा पुनरावलोकन गर्ने व्यवस्था गरिनेछ।, भनी उल्लेख छ। त्यस्तै, राष्ट्रिय दुग्ध विकास बोर्ड ऐन, २०४८ को दफा ६ (ख) मा दुग्ध विकास बोर्डले दूधको मूल्य निर्धारण गर्ने नीति तर्जुमा गरी नेपाल सरकारसमक्ष सिफारिस गर्ने उल्लेख छ। यसरी विद्यमान कानुनी व्यवस्थाले दूधको मूल्य हरेक दुई वर्षमा परिमार्जन गरिनुपर्ने व्यवस्था रहेपछि व्यवसायीले भने ११ महिनामै मूल्य बढाएका हुन्। यसअघि बोर्डको सिफारिसमा सरकारले २०७८ माघमा दूधको मूल्य तोकेको थियो तर, एक वर्ष नपुग्दै व्यवसायीले एकतर्फीरुपमा मूल्य बढाएका थिए। दूधको उत्पादन लागत बढेको र किसानबाट खरिद गर्ने मूल्य नै महँगो परपछि मूल्य बढाउनुपरेको डेरी उद्योगीको भनाइ छ। दाना, चोकरको मूल्य बढेको, कर्मचारीको तलबदेखि बैंकको ब्याजसम्म बढेको र मूल्य बढाउन किसानले पटकपटक दबाब दिए कारण मूल्य बढाउनुपरेको उनीहरूले बताउँदै आएका छन्।"
बूढीगंगा जलविद्युत् आयोजनामा ढिलाइ,"अछाम : जिल्लाको बहुप्रतिक्षित र बहुचर्चित २० मेगावाट क्षमताको बूढीगंगा जलविद्युत् आयोजनाको कामले गति लिन सकेको छैन। अछामको समृद्धिसँग जोडिएको अर्धजलाशययुक्त आयोजना काम कछुवाको गतिमा छ। दशकौंदेखि बूढीगंगा जलविद्युत् आयोजना निर्माण चुनावी मुद्दा बन्ने गरेको छ। यसको निर्माणबारे दलका घोषणा पत्रमा पर्छ तर कामको प्राथमिकतामा कहिल्यै परेको छैन। घरनजिक उत्पादन भएको बिजुली बाल्ने सपना देखेकास्थानीय कामको गति देख्दा निराश हुन थालेका छन्। ढिलासुस्तीमा उनीहरू नेतालाई दोष दिइरहेका छन्। स्थानीय उमेश कुँवर भन्छन्, सबैभन्दा पहिला त यहाँका राजनीतिक दल, सांसदहरूलाई चासो हुनुपर्यो अनि मात्र सम्भव हुन्छ। नभए त यो भाषण गर्ने र राजनीति गर्ने माध्यम मात्र बनेको छ। २०५२ सालमा आयोजनाको अध्ययन सुरु भएको थियो। २८ वर्षको अवधिसम्म पनि सोचेअनुरुप कामको प्रगति हुन सकेको छैन। अष्ट्रेलियन कम्पनी स्मेक र नेपालको उदय कन्सल्टेन्सीसँग १८ महिनाभित्र डीपीआर तयार गरिसक्ने भनी १४ असार ०७३ मा सम्झौता भएको थियो। विभिन्न समस्या देखाउँदै चार वर्षपछि मात्र डीपीआर प्रतिवेदन पेस गरेका थिए। अध्ययन सुरु भएको २३ वर्षपछि डीपीआर बनेको छ। २०७७ सालभित्रै आयोजनाको निर्माण कार्य सम्पन्न गर्ने लक्ष्य थियो। डीपीआरमा ढिलाइ भएपछि अब २०८० मा सक्ने योजना बनाइएको छ। यो लक्ष्य पनि पूरा हुने देखिँदैन। जलासययुक्त ३५ मेगावाट क्षमताको दार्चुलाको चमेलीया जलविद्युत् आयोजनापछि सुदूरपश्चिम प्रदेशमा बूढीगंगा नदीमा रनअफ रिभर प्रणालीमा २० मेगावाटको जलविद्युत् आयोजनाको निमार्ण सुरु भएको हो। सुदूरपश्चिमका लागियो आयोजना सरकारी लगानीको दोस्रो हो।नेपाल सरकार, ऊर्जा मन्त्रालय विद्युत् विकास विभागको यो पहिलो जलविद्युत् आयोजना हो। आयोजनाका अनुसार अछामको २५०, डोटीको ५० र बाजुराको २० रोपनी जग्गा अधिग्रहण भइसकेको छ। आयोजनाले अधिग्रहण गरिएको जग्गाको मुआब्जा वितरण, प्रशासनिक भवन र पावरहाउससम्म जाने पहुँच मार्ग र पुल भने निमार्ण भइसकेको छ। आयोजना निर्माणका लागि साउदी विकास कोषको ३ अर्ब २० करोड, कुवेत विकास कोषको १ अर्ब ८० करोड ऋण र बाँकी रकम नेपाल सरकारले लगानी गर्ने गरी आयोजना अगाडि बढाइएको हो। सुख्खायाममा यो आयोजना दैनिक ६ घन्टा पूर्ण क्षमतामा चल्ने उल्लेख गरिएको छ। आयोजनाले वार्षिक १०६ गिगावाट आवर विद्युत् उत्पादन गर्ने बताइएको छ। निमार्ण प्रक्रिया अगाडि बढाउन पहिलोपटक आह्वान गरिएको ठेक्कासमेत रद्द भएको थियो। आयोजनाले मुख्य काम ड्याम, टनेल र पावर हाउस लगायत सिभिल पार्टहरू निर्माण गर्ने कार्यका लागि अन्तर्राष्ट्रिय ठेक्का आह्वान गरेको थियो। आयोजनाले छनोट गरेका कम्पनीहरूले लागत स्टिमेटभन्दा बढी रकम हाल्दा ठेक्का रद्द गरिएकोे आयोजनका सिनियर डिभिजनल इन्जिनियर हरिबहादुर खत्रीले बताए। ठेक्का रद्द भएपछि पुनः ठेक्का आह्वान गरिएको इन्जिनियर खत्रीले बताए। उनले भने, पहिलो चरणको निर्माण कार्यका लागि जेठमा खोलिएको अन्तर्राष्ट्रिय ठेक्का रद्द भयो। त्यसपछि पुनः असोजमा आह्वान गरेका थियौं। अहिले मूल्यांकनको चरणमा छौं। दुई महिनापछि सम्झौता भयो भने ४२ महिनामा काम सक्ने योजना छ। २०८० मा आयोजना सम्पन्न गर्न असम्भव जस्तै भएको इन्जिनियर खत्रीले बताए। डीपीआर निमार्णमा बढी नै समय खर्च भएको र दुई वर्ष कोरोनाको कारणले पनि कामले गति लिन नसकेको उनले बताए। आयोजनाले आह्वान गरेको ठेक्का रद्द हुँदा निर्माणमा अझै ढिलाइ हुने देखिएको छ। अछाममा विकास निमार्णको कामले तीव्रता पाउने नवनिर्वाचित प्रदेशसभा सदस्य मेघराज खड्का बताउँछन्। उनले भने, हाम्रो चुनावी मुख्य एजेन्डा यही थियो। सक्ने काम एजेन्डामा पारेका छौं। यो अछामको गौरवसँग जोडिएको जलविद्युत् आयोजना हो। ढिलासुस्ती भएकै हो। विगतमा निर्वाचित सासंदहरूको बेवास्ताका कारण काम हुन सकेन। अब निमार्णले गतिलिने वातावरण सिर्जना गराउनेछु। आयोजनाका लागि साँफेबगर नगरपालिका १० बुढाबगरमा बाँध बनाएर ५६ किलोमिटर सुरुङमार्गबाट ठाँटी बजारमा रहने विद्युत्गृहमा पानी खसालिनेछ। यस आयोजनाबाट १०१० मेगावाटका दुइटा टर्बाइन प्रयोग गरेर २० मेगावाट विद्युत् उत्पादन हुनेछ। पानी भर्न तीन किलोमिटर लामो जलाशय निर्माण हुनेछ। विद्युत्गृह अछामको साँफेबगर बजारबाट ५ किलोमिटर दूरीमा रहने छ। उत्पादित विद्युत् साँफेबगरपहलमानपुर १३२ केभी प्रसारण लाइनबाट कैलालीको पहलमानपुरमा रहेको शवस्टेसनमा जोडिनेछ। ८१७० किलोमिटर लामो प्रसारणलाइन साँफेबगर, डोटी हुँदै कैलालीको पहलमानपुरसम्म पुग्ने आयोजनाले जनाएको छ।"
आन्तरिक ऋणमा सरकारको जोड,"काठमाडौं : राजस्वले नियमित खर्च धान्न नसक्ने अवस्था आउने स्थिति भएपछि सरकारले आन्तरिक ऋण उठाउने क्रमलाई तीव्रता दिएको छ। आन्तरिक ऋण उठाउने अख्तियारी पाएको नेपाल राष्ट्र बैंकले नियमित ट्रेजरी बिल बिक्रीमार्फत आन्तरिक ऋण उठाउनुका साथै परिपक्व भएका बिललाई नवीकरण गरिरहेको छ। नेपाल राष्ट्र बैंकले मंगलबार २० अर्ब २५ करोड रुपैयाँबराबरको ट्रेजरी बिल बिक्री गर्दैछ। ७ अर्ब २० करोड रुपैयाँको ३ सय ६४ दिने बिल नयाँ हो। बाँकी परिपक्व भएका बिल नवीकरण हुन लागेका हुन्। यी बिलको बोलकबोल सोमबार भएको थियो। सवा २० अर्ब रुपैयाँमध्ये २८ दिन अवधिको ५ अर्ब रुपैयाँ र ९१ दिन अवधिको ७ अर्ब ७५ करोड रुपैयाँका ट्रेजरी बिल नवीकरण गर्न लागिएको हो। नवीकरण हुन लागेको २८ दिन अवधिको ट्रेजरी बिल आगामी माघ १७ गते परिपक्व हुनेछ। ९१ दिन अवधिको ट्रेजरी चैत्र २१ गते परिपक्व हुनेछ। नेपाल राष्ट्र बैंकका प्रवक्ता गुणाकर भट्टका अनुसार ट्रेजरी बिल नवीकरण नभएको अवस्थामा सरकारले त्यसको भुक्तानी गर्नुपर्ने हुन्छ। नवीकरणको प्रक्रिया नियमित हो। परिपक्व भएपछि फिर्ता गर्नुपर्ने हुन्छ, प्रवक्ता भट्टले भने। उनका अनुसार एक वर्षमा कति ऋण भुक्तानी गर्ने भन्ने बजेटमै व्यवस्था भएको हुन्छ र चालू आवमा भुक्तानी गर्नुपर्ने अधिकांश ऋण भुक्तानी भइसकेको छ। राजस्व कम उठिरहेको अवस्थामा सरकार अहिले थप ऋण भुक्तानी गर्न सक्ने अवस्थामा छैन। चालू आव सरकारले २ खर्ब ५६ अर्ब रुपैयाँ नयाँ आन्तरिक ऋण उठाउने लक्ष्य लिएको छ। ऋण उठाउने क्रममा वर्षभरिको चक्र पूरा हुनुपर्छ। प्रवक्ता भट्टले अहिले उठाउन लागिएको ऋण साढे ७ अर्ब रुपैयाँसहित यो वर्ष ३० अर्ब रुपैयाँ नयाँ ऋण हुने जानकारी दिए। सरकारले हालसम्म तीन पटक (मंसिर १४, मंसिर २८ र पुस ६ गते) गरी १५ अर्ब रुपैयाँबराबरको विकास ऋणपत्र र मंसिर १२ गते साढे ७ अर्ब रुपैयाँबराबराको ट्रेजरी बिल जारी गरी आन्तरिक ऋण उठाएको छ। सरकारले चालू आवमा कुल ७ अर्ब रुपैयाँबराबरको २८ दिने दुईवटा ट्रेजरी बिल महिनैपिच्छे नवीकरण गरिएको छ। ६५ अर्ब ३० करोड ५७ लाख रुपैयाँको ९१ दिने ट्रेजरी बिल नवीकरण हुँदा १ खर्ब १९ अर्ब ८७ करोड ५० लाख रुपैयाँबराबरको १ सय ८२ दिने ट्रेजरी बिल नवीकरण भएका छन्।"

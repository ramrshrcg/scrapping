शीर्षक,विवरण
सातदोबाटोको सतप्रतिशत नतिजा,लन्डन: दीपकराज सिंह ठकुरीको निर्णायक गोलप्रेरित सातदोबाटो युथ क्लबले सहिद स्मारक ए डिभिजन लिगमा शनिबार फ्रेन्ड्स क्लबलाई १० को नतिजामा पराजित गरेको छ। दशरथ रंगशालामा भएको खेलको इन्जुरी समयमा दीपकले गरेको एक मात्र गोल जितका लागि पर्याप्त बन्यो। जितसँगै सातदोबाटोले लिगका तीन खेलमा सतप्रतिशत नतिजा कायम राखेको छ। पहिलो खेलमा न्यूरोड टिम (एनआरटी)लाई २१ गोलको नतिजामा पराजित गरेको सातदोबाटोले दोस्रो खेलमा विभागीय टिम एपीएफविरुद्ध १० को कठिन जित निकालेको थियो। आजको जितसँगै लिगका लगातार तीन खेलमा जित निकाल्ने दोस्रो टिम बनेको छ। चर्च ब्वाइज युनाइटेड पनि लिगका सबै खेल जितेर अंक तालिकाको शीर्ष स्थानमा छ। दुई खेलमा जित र एक बराबरीसहित सात अंक जोडेको जावलाखेल युथ क्लब तेस्रो स्थानमा छ।
आयोजकलाई डाँडाबजार गोल्डकपको उपाधि,"धनकुटा: आयोजक डाँडाबजार फुटबल क्लबले जंगबहादुर थापा स्मृति डाँडाबजार गोल्डकपको दोस्रो संस्करण जितेको छ। साँगुरीगढी गाउँपालिका वडा नं ५ डाँडाबजारमा शनिबार भएको फाइनलमा रारा फुटबल क्लबलाई टाइब्रेकरमा ५३ ले गोलको नतिजामा पराजित गर्दै स्थानीय टिम च्याम्पियन बन्यो। विजेता डाँडाबजारले नगद १ लाख ५० हजार र उपविजेता रारा क्लबले नगद ७५ हजार रुपैयाँ हासिल गरे। निर्धारित ९० मिनेटको खेल २२ गोलको बराबरीमा सकिएपछि खेल टाइब्रेकरमा पुगेको थियो। नियमित समयमा राराको तर्फबाट सरोज लकान्द्री र विरेन चेम्जोङले गोल गरेका थिए। डाँडाबजारको तर्फबाट उमेश कार्की र रमेश राजवंशीले गोल गर्दै खेल बराबरीमा ल्याएका थिए। सुटआउटमा डाँडाबजारको तर्फबाट विपिन लिम्बु, रुपेश याखा, इन्सन राई, रमेश राजवंशी र उमेश कार्कीले गोल गरे। राराको तर्फबाट अमन श्रेष्ठ, सरोज लकान्द्री र विरेन चेम्जोङ मात्रै गोल गर्न सफल भए। निश्चल श्रेष्ठको प्रहार डाँडाबजारका गोलरक्षक रोशन कार्कीले रोकेका थिए।"
संकटासँग ३० ले हार्यो पुलिस,"काठमाडौं : संकटा क्लबले सहिद स्मारक ए डिभिजन लिगमा विभागीय टिम नेपाल पुलिस क्लबविरुद्ध ३० को शानदार जित निकालेको छ। च्यासल रंगशालामा भएको खेलको १२औं मिनेटमा गणेश हमालले गोल गर्दै संकटालाई अग्रता दिलाएका थिए। पहिलो हाफमा १० ले पछि परेको पुलिसले खेलमा फर्किने कोसिस गरेको थियो। यद्यपि, अन्तिमको १० मिनेट सम्हालिन नसक्दा थप दुई गोल खायो। रोशन पहरीले ८०औं मिनेटमा गोल गर्दै संकटाको अग्रता दोब्बर पारेका थिए। त्यसको ६ मिनेट नबित्दै सुरज जिउ ठकुरीले गोल गर्दै जित सुनिश्चित गरे। जितसँगै संकटाले चार अंक जोडेको छ। पहिलो खेलमा त्रिभुवन आर्मी फुटबल क्लबसँग गोलरहित बराबरी खेलेको संकटा दोस्रो खेलमा मनाङ मर्स्याङ्दी क्लबसँग १० का नतिजामा पराजित भएको थियो। सुरुआती तीन खेलमा जितविहीन नेपाल पुलिस क्लबको खराब यात्रा कायमै छ। पहिलो खेलमा चर्च ब्वाइज युनाइटेडसँग २१ ले हारेको पुलिस दोस्रो खेलमा हिमालयन शेर्पा क्लबसँग १० ले हारेको थियो। आजै दशरथ रंगशालामा भएको अर्को खेलमा सशस्त्र प्रहरी बलको एपीएफ क्लब र जावलाखेल युथ क्लबले गोलविहीन बराबरी खेलेका छन्। जावलाखेलले तीन खेलबाट सात अंक जोडेको छ। पहिलो खेलमा मछिन्द्र फुटबल क्लबलाई ३१ गोलको नतिजामा पराजित गरेको जावलाखेलले दोस्रो खेलमा न्युरोड टिम (एनआरटी)लाई २१ गोलको नतिजामा हराएको थियो। बराबरीसँगै एपीएफले चार अंक बनाएको छ। पहिलो खेलमा थ्री स्टारलाई २० ले हराएको एपीएफ दोस्रो खेलमा सातदोबाटो युथ क्लबसँग १० ले हारेको थियो।"
बर्नमाउथसँग हार्यो लिभरपुल,"लन्डन: फिलिप विलिङको निर्णायक गोलप्रेरित बर्नमाउथले इङ्लिस प्रिमियर लिगमा शनिबार लिभरपुललाई १० गोलको नतिजामा पराजित गरेको छ। भिटालिटी रंगशालामा भएको खेलको २८औं मिनेटमा विलिङले गरेको एक मात्र गोल निर्णायक बन्दा लिभरपुलले शीर्ष चारमा पुग्ने मौका गुमायो। डाङ्गो औटाराले बाइलाइन नजिकबाट दिएको क्रसलाई पेनाल्टी बक्स भित्र अन्मार्क्ड रहेका विलिङले उत्कृष्ट फिनिसिङ गरेका थिए। पहिलो हाफमा १० ले पछि परेको लिभरपुलले ६७औं मिनेटमा पेनाल्टीमार्फत बराबरीको मौका पाएको थियो। तर, फरवार्ड मोहम्मद सलाहको प्रहार बाहिरिएपछि लिभरपुलले हार टार्न सकेन। जितसँगै रेलिगेसन क्षेत्रमा रहेको बर्नमाउथ २६ खेलबाट २४ अंकसहित तालिकको १६औं स्थानमा उक्लिएको छ। पराजित लिभरपुल २६ खेलबाट ४२ अंकसहित पाँचौं स्थानमा छ।"
खुला साइकल प्रतियोगिताको उपाधि विष्टलाई,"महेन्द्रनगर : शनिबार महेन्द्रनगरमा आयोजित दोस्रो शुक्ला दोधारा चादँनी साइकल यात्रा प्रतियोगिताको उपाधि भीमदत्त नगरपालिका३ का भुवन विष्टले हात पारेका छन्। नेपाली सेनाको श्री नं २५ बाहिनी अड्डा भगतपुर ब्यारेकको आयोजना र श्रीदल गुल्मको संयोजनमा भएको खुल्ला साइकल प्रतियोगितामा निर्धारित ४० किलोमिटर दुरी १ घण्टा ३५ मिनेट ३४ सेकेण्डमा पार गर्दै विष्टले उपाधी जितेका हुन्। त्यसैगरी रणबम गण डडेल्धुराका सिपाही लालबहादुर गुरुङ्गले निर्धारित दूरी एक घण्टा ४० मिनेटमा पार गर्दै द्धितीय स्थान प्राप्त गरेका छन्। सोही गणका गणपति प्रमुख सेनानी वालमुकुन्द थापाले एक घण्टा ४५ मिनेटमा निर्धारित दूरी पार गर्दै तृतीय स्थान हासिल गरे। त्यसैगरी प्रतियोगितामा रणबम गणकै सिपाही मदन विकले चौथो र गुरुगोरख गुल्मका सागर चौधरीले पाँचौ स्थान प्राप्त गरेका छन्। प्रतियोगितामा प्रथम, द्धितीय र तृतीय हुनेल साइकल, ट्रफी र प्रमाणपत्र प्राप्त गरे। साइकल प्रतियोगितामा कञ्चनपुर, डडेल्धुरा र कैलाली जिल्ला लगायतबाट ७० जनाको सहभागिता थियो।"
रौतहटको ५ नगरपालिकाले ७ करोड महसुल बुझाएनन्,"सडक बतीको महसुल बक्यौता तिर्न भन्दै नेपाल विद्युत प्राधिकरणले देशभरका स्थानीय तहलाई सूचना जारी गरेको छ। रौतहट : नेपाल विद्युत प्राधिकरण चन्द्रनिगाहपुर शाखाले ७ करोड रुपैयाँभन्दा बढी सडक बत्ती बाले बापतको बक्यौता महसुल बाँकी रहेको जनाएको छ। नेपाल विद्युत प्राधिकरण चन्द्रनिगाहपुर शाखामा पर्ने ५ वटा नगरपालिकाको सडक बत्तीको महसुल रकम ७ करोड भन्दा बढी देखिएको हो। प्राधिकरण चन्द्रनिगाहपुर शाखाका प्रमुख धिरेन्द्र यादवका अनुसार चन्द्रपुर, गुजरा, बृन्दावन, गरुडा र फतुवा विजयपुर नगरपालिकाले सडक बत्ती बालेका छन्। सबैभन्दा बढी चन्द्रपुर नगरपालिकाको १ करोड ९१ लख ५५ हजार ७६ रुपैया बक्यौता देखिएको कार्यालय प्रमुख यादवले जानकारी दिए। यसैगरी गुजरा नगरपालिकाको १ करोड ८७ लाख २३ हजार ६८६ रुपैयाँ,बृन्दावन नगरपालिकाको १ करोड ३० लाख २९ हजार ८३० रुपैयाँ, गरुडा नगरपालिकाको ७१ लख २२ हजार ३७१ रुपैयाँ र फतुवा विजयपुर नगरपालिकाको ८ लाख १५ हजार ९५८ रुपैयाँ गरी जम्मा ५ करोड ९६ लाख ४६ हजार ९२२ रुपैया सावा बाँकी रहेको प्रमुख धिरेन्द्र यादवले जानकारी दिए। पाँच पालिकाको सो रकमको २५ प्रतिशत हर्जानासहित जम्मा ७ करोड ४५ लाख ५८ हजार ६५२ रुपैयाँ बक्यौता देखिएको वितरण प्रमुख यादवले बताए। विद्युत महसुल बुझाउन स्थानीय पालिकाहरुलाइ वितरण प्रमुख यादवले आग्रह गरेका छन्। २ गाउँपालिका तथा गौर, गरुडा,कटहरीया लगायत ११ नगरपालिकाले पनि सडकका पोलहरुमा राखेको बत्तीको महसुल बुझाएका छैनन्। यता सडक बतीको महसुल बक्यौता तिर्न भन्दै नेपाल विद्युत प्राधिकरणले देशभरका स्थानीय तहलाई सूचना जारी गरेको छ। स्थानीय निर्वाचन २०७९ पछि देशभरिका नगरपालिका र गाउँपालिकाले नेपाल विद्युत प्राधिकरणको ऐन विपरित हुकिंग गरि सडक बत्ती जडान गर्ने होडबाजी बढ्दै गएको र उक्त बत्तीको विद्युत शक्ति मापन हुन नसक्दा र मापन गरिएको विद्युत खपतको समेत महसुल भुक्तानी बुझाउन बाँकीले प्राधिकरणले अत्याधिक मात्रामा नोक्सानी व्यहोर्नुपर्ने अवस्था आएको जनाएको छ। प्राधिकरणले सडक बत्तीको बाँकी बक्यौता विद्युत महसुल शीघ्र भुक्तानी गर्न, वितरण केन्द्रहरूको सहमति नलिई विद्युत लाइनबाट सडक बत्ती जडान नगर्न, जडित सडक बत्तीको विद्युत खपत मापन गर्न शीघ्र मिटर जडान गर्न, सडक बत्ती सम्बन्धि अन्य थप जानकारीका लागि सम्बन्धित वितरण केन्द्रमा सम्पर्क सूचित गरेको छ।"
"वैदेशिक रोजगार बचतपत्र, ५ प्रतिशत मात्र बिक्री","काठमाडौं : सरकारले वैदेशिक रोजगार बचतपत्र बिक्री गर्न थालेको १३ वर्ष भयो। तर, यसप्रति आकर्षण भने न्यून देखिएको छ। वैदेशिक रोजगारमा गएकाहरूको बचतलाई परिचालन गर्न आर्थिक वर्ष २०६६०६७ देखि आन्तरिक ऋणको रूपमा बचतपत्र बिक्री सुरु गरिएको थियो। आर्थिक वर्ष ०७८७९ सम्म १४ अर्ब ८ करोड ७९ लाख रुपैयाँ बिक्री गर्न आह्वान गरिएको थियो। तर, हालसम्म ७३ करोड ५९ लाख रुपैयाँबराबरको बचतपत्र मात्रै बिक्री भएको छ। यो कुल आह्वानको ५२२ प्रतिशत मात्रै हो। केन्द्रीय बैंकले बिक्री खुला गरेको कुल रकमभन्दा न्यून मात्र आवेदन पर्ने गरेको छ। जबकि विदेशी मुलुकमा काम गर्न जानेको संख्या क्रमशः बढ्दै छ। महिनैपिच्छे अर्बौंको विप्रेषण (रेमिट्यान्स) पनि भित्रिरहेको छ। वैदेशिक रोजगारीमा गएका नेपालीलाई लक्षित गरी निष्कासन हुँदै आएको बचतपत्रको प्रचारमा कमी, थाहा भएकाले पनि प्रक्रिया पुर्याउन नजान्दा र विदेशमा गएकाको पहिलो प्राथमिकता बचतभन्दा रोजीरोटीमै खर्चिनुपर्ने बाध्यताले बचतपत्रमा आकर्षण नभएको नेपाल राष्ट्र बैंकका प्रवक्ता तथा कार्यकारी निर्देशक डागुणाकर भट्ट बताउँछन् । साथै, बचतपत्रको फाइदाबारे खरिदकर्ताले विस्तृतमा थाहा नपाएकाले पनि बिक्री कम हुन सक्ने उनको अनुमान छ। वैदेशिक रोजगारीमा गएकाको बचतलाई प्रोत्साहन गर्न र त्यसलाई राज्यको विकास निर्माणमा लगानी जुटाउन बचतपत्र जारी गरेको हो। तर, आकर्षण न्यून छ। यसको कारण अधिकांशको पहिलो प्राथमिकता आधारभूत आवश्यकता हुन सक्छ। साथै, प्रचारप्रसार र कतिपयले प्रक्रिया नपुर्याएकाले पनि कमी भएको हुन सक्छ, उनले अन्नपूर्णसँग भने। वैदेशिक रोजगारीमा गएकाहरूको आर्जनलाई राष्ट्रिय पुँजी निर्माणमा परिचालन गर्ने उद्देश्यले सरकारले वैदेशिक रोजगार बचतपत्र जारी गर्दै आएको हो। चालू आवको ८ महिनापछि बचतपत्र बिक्री खुला वैदेशिक रोजगारीमा संलग्न नेपाली नागरिक तथा गैरआवासीय नेपालीका लागि साढे १२ प्रतिशत वार्षिक ब्याजदरमा ५० करोड रुपैयाँबराबरको वैदेशिक रोजगार बचतपत्र बिक्री खुला गरिएको छ। नेपाल राष्ट्र बैंकले चालू आर्थिक वर्ष सुरु भएको ८ महिनापछि पहिलोपटक पाँचवर्षे बचतपत्र खुला गरेको हो। चालू आर्थिक वर्षमा सरकारका लागि आन्तरिक ऋण जुटाउन उक्त रकमबराबरको वैदेशिक रोजगार बचतपत्र बिक्री खुला गरेको हो। केन्द्रीय बैंकले सरकारको वार्षिक तालिका सूचीअनुसार आगामी चैत्र ३ गतेसम्म वैदेशिक रोजगार बचतपत्र २०८४ क बिक्री खुला गरेको छ। बिनाजोखिम आम्दानी गर्न सकिने सो बचतपत्रको निष्कासन चैत्र १० गतेसम्म हुने केन्द्रीय बैंकको मौद्रिक व्यवस्थापन विभागले बताएको छ। यसैले उक्त व्यक्तिहरूका लागि केन्द्रीय बैंकले अफर गरेको वार्षिक १२५० प्रतिशत ब्याज पाउनु भनेको निक्षेपकर्ताका लागि यो राम्रो अवसर हो। यो अहिले वाणिज्य बैंकको भन्दा आकर्षक ब्याजदर देखिन्छ। नेपाल सरकारको तर्पबाट नेपाल राष्ट्र बैंकको मौद्रिक व्यवस्थापन विभागले बचतपत्र खरिद गर्नेका लागि ५ वर्षको अवधिसम्म ६६ महिनामा ब्याज भुक्तानीको व्यवस्था गरेको छ। तर, आम्दानी भएको ब्याजमा कर भने लाग्नेछ। उक्त बचतपत्रमा गरेको लगानीलाई २०८४ चैत्र १० गते साँवासहित रकम फिर्ता हुने बताएको छ। यो बचतपत्र धितो राखी बैंक तथा वित्तीय संस्थाबाट कर्जा लिनदिनसमेत सकिन्छ। लगानीकर्ताले घटीमा १० हजार रुपैयाँ र बढीमा १० हजारले भाग गर्दा निःशेष भाग जाने गरी आह्वान गरिएको रकमसम्म खरिद गर्न पाउने छन्। यो वैदेशिक रोजगारीमा संलग्न नेपाली नागरिक तथा गैरआवासीय नेपालीका लागि निष्कासन गरिएको हो। यो बचतपत्र मुलुक बाहिर रोजगारीमा संलग्न वा मुलुक बाहिरको रोजगारीबाट फर्केको ६ महिना नपुगेका नेपाली नागरिक वा गैरआवासीय नेपालीले आफू वा आफ्नो परिवारको सदस्य (बुवा, आमा, श्रीमान्, श्रीमती, छोरा, छोरीमात्र) को नाममा खरिद गर्न सक्नेछन्। राष्ट्र बैंकले वैदेशिक रोजगार बचतपत्र खरिद गर्नका लागि आवेदन बुझाउन सकिने राष्ट्रिय तथा अन्तर्राष्ट्रिय स्तरको बिक्री एजेन्टहरूको नाम, सम्पर्क नम्बर र खरिद प्रक्रिया वेबसाइटमा सार्वजनिक गरेको छ।"
नेपालले २० खर्ब ७० अर्ब ऋण तिर्न बाँकी,काठमाडौं : चालु आर्थिक वर्ष २०७९८० को अर्धवार्षिक समीक्षा अवधिमा नेपालको सार्वजनिक ऋण २० खर्ब ७० अर्ब ५३ करोड ६३ लाख पुगेको छ । गत पुस मसान्तसम्म नेपालले ११ खर्ब दुई अर्ब ५१ करोड बाह्य ऋण र नौ खर्ब ६८ अर्ब एक करोड आन्तरिक ऋण तिर्न बाँकी रहेको देखिएको हो । सार्वजनिक ऋण व्यवस्थापन कार्यालयले सार्वजनिक गरेको दोस्रो त्रैमासिक अवधिको सार्वजनिक ऋण प्रतिवेदनअनुसार चालु आवको छ महिनाको अवधिमा ५७ अर्ब २४ करोड ऋण थपिएको छ । गत असार मसान्तसम्म कूल सार्वजनिक ऋण २० खर्ब १३ अर्ब थियो । जसमध्ये बाह्य ऋण १० खर्ब ५० अर्ब २३ करोड र आन्तरिक ऋण नौ खर्ब ५७ अर्ब ६१ करोड बराबर थियो । चालु आवको दोस्रो त्रैमासिक अवधिसम्ममा ७६ अर्ब ६६ करोड ९९ लाख बाह्य ऋण थपिएको छ । आन्तरिक ऋण भने गत असारको तुलनामा पुसमा १९ अर्ब ४३ करोडले घटेको छ । नेपालको कूल गार्हस्थ्य उत्पादन (जीडीपी) को तुलनामा सार्वजनिक ऋणको अनुपात ४२ दशमलव ६७ प्रतिशत बराबर पुगेको सार्वजनिक ऋण व्यवस्थापन कार्यालयले जनाएको छ । अहिले कूल गार्हस्थ्य उत्पादन ४८ खर्ब ५१ अर्ब ६२ करोड बराबर छ । जिडिपी अनुपातमा आन्तरिक ऋण १९ दशमलव ९५ प्रतिशत र बाह्य ऋण २२ दशमलव ७२ प्रतिशत रहेको कार्यालयको तथ्याङ्कबाट देखिन्छ । चालु आवको पुस मसान्तसम्म नेपालले ४७ अर्ब २७ करोड बराबर ऋण उठाएको छ । जसमध्ये ३० अर्ब आन्तरिक र १७ अर्ब २७ करोड बाह्य ऋण उठाएको हो । यही अवधिमा ४५ अर्ब ६१ करोड बराबर साँवा ब्याज भुक्तानी गरेको छ । पुस मसान्तसम्म सरकारले भुक्तानी गरेको साँवा रू २८ अर्ब ३० करोड र ब्याज रू १७ अर्ब ३१ करोड बराबर छ । यो अवधिमा आन्तरिक ऋणको साँवा रू १९ अर्ब ५९ करोड २५ लाख र ब्याज रू १५ अर्ब ६५ करोड ९६ लाख गरी कूल रू ३५ अर्ब २५ करोड भुक्तानी भएको छ भने बाह्य ऋणको साँवा रू आठ अर्ब ७१ करोड र ब्याज रू एक अर्ब ६५ करोड गरी रू १० अर्ब ३६ करोड भुक्तानी भएको छ । कूल साँवा ब्याज भुक्तानीमा आन्तरिक ऋणको साँवा ब्याज भुक्तानी ७७ दशमलव २८ प्रतिशत र बाह्य ऋणको साँवा ब्याज भुक्तानी २२ दशमलव ७२ प्रतिशत बराबर छ । रासस

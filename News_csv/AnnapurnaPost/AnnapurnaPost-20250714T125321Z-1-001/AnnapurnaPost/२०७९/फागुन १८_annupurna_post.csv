शीर्षक,विवरण
अश्वेत महिलाका कार्यस्थलमा चुनौती,"अश्वेत महिलाले सधैं थोरै कमाउने र कर्पोरेट जगतमा व्यवस्थापकीय भूमिकाहरूमा कम प्रतिनिधित्व गरेका छन्। अनुसन्धानकर्ताहरूले कामदार महिलामा कोभिड महामारीको प्रभावका विषयमा राम्रोसँग अभिलेखीकरण गरेका छन्। कोभिडले निम्त्याएको आर्थिक संकटका कारण विगत तीन वर्षदेखि विश्वभरका महिलाले असमानता भोग्नु परेको छ। उनीहरूको कमाइ पुरुषको तुलनामा रोकिएको वा घटेको छ। श्रम बजारका धेरै क्षेत्रहरूमा महिलाले अझै पनि महत्त्वपूर्ण नेतृत्वदायी पदहरूमा पुग्न संघर्ष गर्नु परेको छ। कर्पोरेट संरचनामा टिक्न नसकेर पुरुषभन्दा बढी महिलाले आफ्नो जागिर छोडिरहेका छन्। तर समग्र महिलाको संघर्षको कथामा दबिएको एउटा महत्त्वपूर्ण र झन् समस्याग्रस्त क्षेत्र हो, अश्वेत महिलाका कार्यस्थलको अनुभव। कामकाजी श्वेत महिलाका संघर्षहरू अश्वेत महिलाको संघर्षसँग तुलना गर्न नमिल्ने खालका हुन्छन् वा सबै मिल्दोजुल्दो नहुन सक्छन्। अश्वेत वर्णकी महिलाको अनुभव मध्यपूर्वी, हिस्पेनिक वा एसियाली वंशका महिलाको अनुभवभन्दा पूर्ण रूपमा फरक हुन सक्छ। विगतका केही वर्षहरूको तथ्यांक हेर्दा अनुसन्धानकर्ताहरूले यो स्वीकारेका छन् कि श्रम बजारमा अश्वेत महिलाले आर्थिक र सामाजिक कारणले गर्दा उनीहरू असमान तलब र घट्दो कमाइ क्षमताबाट प्रभावित भएका छन्। उदाहरणका लागि, महामारीको समयमा रोजगारी कटौतीको सम्भावना आफ्ना सेता वर्णका साथीहरूका तुलनामा अश्वेत वर्णका मानिसलाई हटाइएको थियो। कम्पनीहरूले विविधता पहलहरू र कार्यस्थलमा अश्वेत महिलालाई समर्थन गर्न तयार पारिएका कार्यक्रमहरू कटौती गरेका थिए। यसले गर्दा अश्वेत महिलालाई अझै समस्यामा पारेको देखिन्छ। काममा अगाडि बढ्न र आफ्नो आम्दानी बढाउन उनीहरूले अब पहिलेको तुलनामा अझै ठूलो संघर्ष गर्नुपर्ने रोजगारदाता र विशेषज्ञले जनाएका छन्। अश्वेत महिलाले सधैं थोरै कमाउने र कर्पोरेट जगतमा व्यवस्थापकीय भूमिकाहरूमा कम प्रतिनिधित्व गरेका छन्। विगत तीन वर्षमा यसमा थप चुनौतीहरूको सामना गर्नु परेको देखिन्छ। काममा उनीहरूको प्रतिनिधित्व चिन्ताजनक दरमा घटेको छ। एक अनुसन्धानले देखाएअनुसार अमेरिकामा बालबालिका हेरचाहको जिम्मेवारी पाएका अश्वेत वर्णका महिलाले कोभिड महामारीको समयमा काम छोड्ने सम्भावना बढी देखिएको थियो। पछिल्लो एक अनुसन्धानका अनुसार, काममा प्रवेश गरेदेखि प्रबन्धक पदसम्म बढुवा हुने प्रत्येक एक सय पुरुषमा, जम्मा ८७ महिला मात्र बढुवा भएका छन्। जसमध्ये जम्मा ८२ जना अश्वेत महिलाको बढुवा भएको छ। यो अवस्था चिन्ताजनक रहेको अमेरिकाको ब्याब्सन कलेजकी व्यवस्थापन विभागकी सहायक प्राध्यापक टीना ओपीले बताइन्। उनले भनिन्, किनभने कमाइको सम्भावना वरिष्ठतासँग जोडिएको हुन्छ। उनका अनुसार अमेरिकामा २१ प्रतिशत उच्च पदस्थ कर्मचारीहरू महिला रहेकोमा जम्मा ४ प्रतिशतमात्रै अश्वेत महिला छन् भने यसमध्ये जम्मा १ प्रतिशत कालो वर्णका महिला छन्। हाल चलिरहेको कर्पोरेट कटौतीले पनि यस समूहका महिला र उनीहरूको हालको भूमिकामा असर गरिरहेको छ। अश्वेत महिलालाई अन्य कामदारहरूको तुलनामा धेरै संख्यामा कामबाट हटाइयो भनेर संकेत गर्ने कुनै आधिकारिक तथ्यांक नभए पनि तेल अभिव विश्वविद्यालयका विद्यार्थी अलेक्जेन्ड्रा कालेभले गरेको अनुसन्धानले यस्ता रोजगारी कटौतीले महिला र अल्पसंख्यकलाई बढी असर गर्छ। अर्को शब्दमा भन्नुपर्दा, महिला र अल्पसंख्यक धेरै वर्षदेखि कम्पनीमा टिकिरहने सम्भावना कम छ र श्वेत पुरुषको तुलनामा उच्च पदमा पुग्ने सम्भावना पनि न्यून छ। यसले पनि उनीहरूलाई कटौतीका लागि बढी जोखिममा पारेको छ। भुक्तानी चुनौती अश्वेत महिलाले सामना गर्ने चुनौतीहरू यसरी नै जारी रह्यो वा अझै बढ्दै गयो भने यसको उनीहरूको आम्दानीमा मुख्य प्रभाव पार्ने देखिन्छ। धेरैजसो देशहरूमा महिला र पुरुषबीचको तलबमा पहिलेदेखि नै ठूलो अन्तर छ। उदाहरणका लागि अमेरिकामा गत वर्षको तथ्यांकले यो देखाउँछ कि पूर्ण समय काम गर्ने एक औसत पुरुषले एक अमेरिकी डलर कमाउँछ भने एक औसत महिलाले जम्मा ८३ सेन्ट्स कमाउँछिन्। बेलायतमा यो अन्तर अलि कम छ। संयुक्त राष्ट्रसंघका अनुसार महिलाले निर्णय लिने भूमिकामा कम प्रतिनिधित्व गर्ने, पुरुषभन्दा बढी बेतलबी काम गर्ने र कम सीप तथा कम आय भएका कामहरूमा बढी प्रतिनिधित्व गरेको देखिन्छ। यसमा भेदभाव पनि कारक हुन सक्छ, तर यो मापन र प्रमाणित गर्न गाह्रो हुन्छ। त्यसैले यो विषयमा वर्षौंसम्म पनि ध्यान दिइएको छैन। विज्ञहरू यस विषयमा सहमत छन् कि अश्वेत महिला कार्यस्थलमा आफ्ना साथीहरूभन्दा पछाडि नपरुन् भनेर सुनिश्चित गर्नु रोजगारदाताहरूको जिम्मेवारी हो। रोजगारदाताहरूले असमान तलब विसंगतिहरूलाई हेरेर कर्मचारीहरूलाई समान रूपमा क्षतिपूर्ति दिने विषयलाई सुनिश्चित गर्नुपर्छ, सहायक प्राध्यापक ओपीले भनिन्। सक्रिय हस्तक्षेपबिना, खाडल झन् फराकिलो हुँदै जाने अर्का विज्ञ हेप्जी पेम्बर्टनले बताए। उनी लन्डनमा अवस्थित संस्था इक्वालिटी ग्रुपका संस्थापक हुन्। उनले भने, प्रायःजसो प्रबन्धकहरू समाधानका धेरै तरिकाहरूबारे अनविज्ञ हुन्छन्। यसका लागि उनीहरूले तथ्यांक हेर्नुपर्छ र थप तालिम लिनुपर्छ। रोजगारदाताहरूलाई तलब इतिहास सोध्न प्रतिबन्ध लगाउने नयाँ अमेरिकी कानुनले तलब अन्तरलाई फराकिलो बनाउन मद्दत गर्न सक्ने केही विज्ञहरूले अनुमान गरेका छन्। जब रोजगारदाताहरूले सम्भावित कर्मचारीलाई तलब प्रस्ताव गर्नुअघि उनीहरूको पहिलेको तलब इतिहासको बारेमा सोध्छन्, यसले संस्थागत भेदभावको एक रूप अर्थात् ज्याला अन्तरलाई कायम राख्न सक्षम बनाउँछ। बोस्टन विश्वविद्यालयका शिक्षाविद्हरूद्वारा प्रकाशित एक प्रतिवेदनका अनुसार यसले विशेष गरी महिला र अश्वेत कर्मचारीहरूलाई हानि पुर्याउन सक्छ। यदि रोजगारदाताहरूले व्यक्तिगत रूपमा भेदभाव गर्दैनन् भने पनि तलब इतिहासको प्रयोगले विगतका भेदभाव वा अन्य असमानताहरूको प्रभावलाई निरन्तरता दिने देखिन्छ, उनीहरूले बताए। संयुक्त राज्य अमेरिकामा रहेको एक गैरनाफामूलक संस्था राष्ट्रिय महिला कानून केन्द्रको तथ्यांकले पनि तलबइतिहासमा प्रतिबन्ध लगाइँदा अश्वेत महिलालाई उचित भुक्तानी सुनिश्चित गर्न सकिने जनाएको छ।"
त्रिविमा बेथिति,"त्रिविका उच्च पदहरूमा दलीय भागबन्डामा नभई खुला प्रतिस्पर्धाबाट सक्षम र प्रतिभाशाली व्यक्तित्वलाई जिम्मेवारी दिनु पर्छ । २०१६ साल असार ११ मा स्थापना भएको मुलुकको सबैभन्दा पुरानो र ठूलो विश्वविद्यालय हो, त्रिभुवन विश्वविद्यालय (त्रिवि)। जुन, उच्च शिक्षाका लागि नेपालको पहिलो शैक्षिक संस्था पनि हो। ६ दशकभन्दा लामो इतिहास बोकेको देशकै जेठो विश्वविद्यालयबाट लाखौं विद्यार्थीले आफ्नो सुनौलो भविष्यको रेखा कोरे होलान् तर विश्वविद्यालय भने दिनप्रतिदिन जीर्ण र कमजोर हुँदै गएको छ। आधुनिक सूचना प्रविधिको विकास सँगसँगै आकर्षणको केन्द्रबिन्दु बन्नुपर्ने विश्वविद्यालय राजनैतिक हस्तक्षेप र भागबन्डाको भुमरीमा फसेको छ। अर्थात्, उठ्न नसक्ने गरी थलिएको छ। संसारमा यस्ता विश्वविद्यालय कमै होलान् जुन विश्वविद्यालयमा परीक्षा भएको एक वर्षसम्म पनि परीक्षाफल प्रकाशित हँुदैन। यस्तै अपवादमा पर्ने विश्वविद्यालयमा पर्छ, त्रिवि। गत वर्ष सञ्चालित स्नातक तहका अधिकांश परीक्षाहरूको परीक्षाफल एक वर्ष वा त्योभन्दा बढी समय लगाएर प्रकाशित भए। त्रिवि नियमावलीअनुसार परीक्षाको नतिजा ९० दिनभित्र प्रकाशन गर्नुपर्छ । तर, ६६ महिनामा हुने सेमेस्टर प्रणालीका परीक्षाको नतिजासमेत नियमित हुन सकेको छैन । यसैगरी केही समयअघि स्नातक तह चौथो वर्षको परीक्षा तालिका प्रकाशित गरेको विश्वविद्यालयले विद्यार्थीको असन्तुष्टि देखाएपछि पुनः मिति संशोधन गरेर नयाँ परीक्षा तालिका प्रकाशित गरेको छ। यस्तै स्नातक तह प्रथम वर्षको परीक्षा तालिकासमेत संशोधन गरेर भर्खरै नयाँ तालिका प्रकाशित भएको छ। देशको सबैभन्दा ठूलो विश्वविद्यालयले आफैंले प्रकाशित गरेको परीक्षा तालिकाहरू बारम्बार परिवर्तन भइरहँदा यसको विश्वसनीयता माथि नै प्रश्न उठ्न थालेको छ। परीक्षा तालिकामा मात्र होइन, प्रश्नपत्र निर्माणमा समेत व्यापक लापरवाही भएको देखिन्छ। एकै तह र एकै विषयको दुई भिन्न परीक्षामा हुबहु प्रश्न सोध्ने गरेका छन्। विश्वविद्यालयले गत वर्ष लिएको मानविकी तथा सामाजिक शास्त्र संकायअन्तर्गत अर्थशास्त्र विभागको स्नातकोत्तर तहको तेस्रो सेमेस्टरको पब्लिक इकोनमिक्स विषयको परीक्षामा गत वर्ष र अघिल्लो वर्ष उही प्रश्न सोधेको पाइएको थियो। यो एउटा नमुना मात्र हो, यस्ता घटनाहरू त्रिविको परीक्षामा बारम्बार देखिने गरेका छन्। एकातिर परीक्षा समयमै नहुने, अर्कोतर्फ भएका परीक्षाको प्रतिफलसमेत आउने अनिश्चितताले गर्दा हजारौं विद्यार्थीले दुःख झेलिरहेका छन्् । उनीहरूको धैर्य टुट्ने गरेको छ। यसकारण बर्सेनि लाखौं विद्यार्थी अध्ययनका लागि बिदेसिने गरेका छन्। देशभर ११ केन्द्रीय विश्वविद्यालय, प्रादेशिक विश्वविद्यालय र डिम्ड युनिभर्सिटी (मानित विश्वविद्यालय)सहित २२ वटा विश्वविद्यालय छन्। अहिलेसम्म अधिकांश विद्यार्थीको रोजाइ त्रिवि नै देखिन्छ । त्रिविका ६२ आंगिक र १ हजार ६२ सम्बन्धनका क्याम्पस छन्् । विश्वविद्यालय अनुदान आयोगका अनुसार त्रिविमा ४ लाख ३६ हजार जति विद्यार्थी पढ्छन्। स्नातकोत्तर तहका सबै कार्यक्रम र स्नातकका सीमित कार्यक्रम सेमेस्टर प्रणालीमा छन्। तर, त्रिविले आफ्नो शैक्षिक क्यालेन्डर चुस्तदुरुस्त राख्न नसक्दा चारवर्षे कार्यक्रम सकिन ६ वर्ष लाग्ने गरेको छ। यसले गर्दा एकातिर युवाहरूको उत्पादनशील उमेरमा क्षति भएको छ भने अर्कोतिर स्नातक पढ्न युवाहरू बिदेसिने क्रम बढ्ने गरेको छ। हरेक वर्ष तीन लाखभन्दा बढी एसईई उत्तीर्ण हुन्छन् । तीमध्ये एक लाखभन्दा बढीले विदेश अध्ययनका लागि एनओसी (नो अब्जेक्सन लेटर) लिने गरेका छन्् । शिक्षा, विज्ञान तथा प्रविधि मन्त्रालयअन्तर्गत वैदेशिक अध्ययन प्रमाणीकरण शाखाको तथ्यांकअनुसार गत साउनयता पुससम्ममा ४५ हजार ९ सय १२ जनाले एनओसी लिएका छन्। विदेशमा उच्च शिक्षा आर्जन गर्न एनओसी लिन अनिवार्य छ । गत आर्थिक वर्ष २०७८०७९ मा एक लाख १४ हजारले एनओसी लिएका छन्। विद्यार्थीले भारतलगायत ५९ मुलुकका निम्ति एनओसी लिएका छन्। अस्ट्रेलियाका निम्ति मात्र १० हजार ७ सय ९९ जनाले एनओसी लिएका थिए । अमेरिका, जापान, क्यानडा, बेलायत, भारत, यूएई, कोरिया, न्युजिल्यान्डका लागि पनि एनओसी लिएका छन् । विद्यार्थी विदेश पलायन हँुदा मानव संसाधनको अभाव मात्र भएको छैन देशको ठूलो धनराशि बहिर्गमन हुने गरेको छ। चालू आर्थिक वर्षको ६ महिनामा मुलुकबाट ३५ अर्ब रुपैयाँभन्दा बढी रकम वैदेशिक अध्ययनका लागि बाहिरिएको राष्ट्र बैंकको तथ्यांकले देखाउँछ। मुलुकको सबैभन्दा पुरानो र ठूलो विश्वविद्यालय त्रिवि राजनीतीकरणको सिकार बन्दै आएको देखिन्छ । राजनैतिक अस्थिरताले छिटोछिटो सरकार परिवर्तन भइरहने र सरकारको नेतृत्व गरेको दलले धमाधम आफ्ना मान्छेहरूलाई राजनीतिक नियुक्ति दिने गरेको देखिन्छ। उपकुलपति, रेक्टर, रजिस्ट्रार, क्याम्पस प्रमुख, विभागीय प्रमुखजस्ता नेतृत्वदायी पदहरूमा नियुक्ति गर्दा कार्यकुशलता र विज्ञतालाई भन्दा राजनीतिक आस्थालाई पहिलो प्राथमिकता दिएको पाइन्छ। योग्यता नभए पनि थुप्रै पहुँचवाला शिक्षक र कर्मचारीलाई दल र नेताहरूको सिफारिसमा धमाधम त्रिविमा प्रवेश गराइन्छ । पछि तिनैले स्थायी गराउन माग गर्दै आन्दोलन गर्न थालेको देखिन्छ । कर्मचारी र शिक्षकको सरुवाबढुवा पनि राजनीतिक पहुँचकै आधारमा हुने गरेको देखिन्छ । यसले गर्दा त्रिविका अधिकांश पदाधिकारीहरू त्रिविप्रति भन्दा पनि आफू निकट राजनैतिक दलप्रति उत्तरदायी भएका छन्। शैक्षिक संस्थाहरूलाई राजनीतीकरणको चंगुलबाट निकालेर अनुसन्धान, सिर्जनशीलता, जीवनोपयोगी शिक्षाजस्ता पक्षमा ध्यान दिन आवश्यक छ। अर्कोतर्फ, विभिन्न राजनैतिक दलका भ्रातृ संगठनका रूपमा रहेका विद्यार्थी संगठनहरूले बेला बखत गरेका बन्द हडतालले गर्दा विगत तीन वर्षमा करिब तीन सय दिन त्रिविको मुख्य प्रशासकीय कक्षमा ताला लागेको थियो। यस्तो लाग्छ, त्रिवि प्राज्ञिक थलो नभई राजनीति गर्नेहरूको सिँगौरी खेल्ने ठाउँ हो । सुशासन, अनुसन्धान, अन्वेषण, सामाजिक रूपान्तरणमा महत्त्वपूर्ण भूमिका खेल्नुपर्ने उच्च शैक्षिक संस्था नै भ्रष्टाचार, कुशासन र चरम राजनीतीकरणको उदाहरण बनिरहेको आभास हुन थालेको छ। विश्व बैंकको वल्र्ड डेभलपमेन्ट रिपोर्ट २०१८ ले नेपालजस्ता विकासोन्मुख मुलुकमा सार्वजनिक शिक्षा दिनप्रतिदिन खस्किँदै गएको देखाएको छ। यसका पछाडि शिक्षकमा आवश्यक सीप, योग्यता र प्रोत्साहनको कमी, विद्यार्थीमा सिक्ने तत्परताको अभाव, कमजोर व्यवस्थापकीय क्षमतालगायतका कारक रहेको औंल्याएको छ । विश्वविद्यालयहरूको विश्वसूचीमा नेपालको पुरानो र ठूलो भनिएको त्रिविको अस्तित्वकै नै देखिँदैन । भारतकै शैक्षिक संस्थाहरूले पनि आफूलाई निकै अगाडि उभ्याइसकेका छन् । क्यूएस वल्र्ड युनिभर्सिटी र्याकिंङ२०२३ मा संसारभरिका १५ सय उच्च शैक्षिक संस्था समेटिएको सूचीमा नेपाल भने छैन। टाइम्स हायर एजुकेसन पत्रिकाले गरेको छुट्टै वर्गीकरणमा भने सन् २०२१ र २०२२ मा त्रिवि एक हजार विश्वविद्यालयमध्ये ८ सय १ स्थानमा परेको छ । उनीहरूको कार्यसम्पादनलाई शिक्षण, अनुसन्धान, ज्ञान स्थानान्तरण, आम्दानी र अन्तर्राष्ट्रिय दृष्टिकोणका आधारमा वर्गीकरण गरिएको थियो। गुणस्तरकै कारण हाम्रो शिक्षा अन्तर्राष्ट्रिय बजारमा एकाध विषयका कारणबाहेक बिक्न सकेको छैन। राजनीतिक हस्तक्षेप, पदाधिकारी, प्राध्यापकको मनोमानी, भागबन्डा, विद्यार्थीको तालाबन्दीआन्दोलन, शैक्षिक अव्यव्यस्तता, जीर्ण भौतिक संरचना र स्रोतसाधनको दुरुपयोगले त्रिविको छवि दिनप्रतिदिन धमिलिँदै गएको छ। उच्च शिक्षामा सुधारका लागि शैक्षिक संस्थालाई राजनीतिबाट टाढा राख्नु आवश्यक देखिन्छ। त्रिविका उच्च पदहरूमा दलीय भागबन्डामा नभई खुला प्रतिस्पर्धाबाट सक्षम र प्रतिभाशाली व्यक्तित्वलाई जिम्मेवारी दिनुपर्ने हुन्छ। त्रिविले आफ्नो उपयुक्त शैक्षिक क्यालेन्डरको निर्माण गरी कक्षा सञ्चालन, परीक्षा मिति, परीक्षाफल प्रकाशनसम्मका गतिविधिहरू शैक्षिकसत्र सुरु हुनु अगाडि नै निश्चित गर्नुपर्ने जरुरी छ। मुलुकभित्रको शिक्षाबाट आफ्नो भविष्य नदेखेर बिदेसिने मानसिकतामा रहेका हजारौं विद्यार्थीलाई स्वदेशमै गुणस्तरीय र रोजगारमूलक शिक्षा प्रदान गरिने सुनिश्चितता दिलाउन प्रमुख भूमिका त्रिविको नै देखिन्छ। देश विकासका लागि शिक्षालाई पूर्वाधारको पनि पूर्वाधार मानिन्छ। यी पूर्वाधार निर्माण गर्ने उद्गमस्थल नै कमजोर भयो भने यसबाट हुने विकास पनि दिगो हुन सक्दैन। यसका लागि शिक्षा क्षेत्रमा राज्यको लगानी पनि बढ्नुपर्छ । चालू आर्थिक वर्षमा सरकारले शिक्षाका लागि साढे ७० अर्ब रुपैयाँ छुट्ट्याएको छ, जुन कुल बजेटको चार प्रतिशतमात्र हो । शैक्षिक संस्थाको पूर्वाधार, प्रविधि र शिक्षण सिकाइमा सुधार ल्याउनका लागि पनि लगानी बढाउन खाँचो छ । शैक्षिक संस्थाहरूलाई राजनीतीकरणको चंगुलबाट निकालेर अनुसन्धान, सिर्जनशीलता, जीवनोपयोगी शिक्षाजस्ता पक्षमा ध्यान दिन आवश्यक छ । त्यसका लागि उचित वातावरण तयार गर्ने जिम्मेवारी सबै राजनीतिक दलहरू, बौद्धिक वर्ग, सरकार, विद्यार्थी संगठन एवं आम नागरिकको पनि हो ।"
सकारात्मक सोचको प्रभाव,"अचेल आम नेपालीहरूको जिब्रोमा झुन्डिएको हुन्छ, मुलुक खत्तम भयो। अब यो देशमा केही हुँदैन। भविष्य छैन। मुलुकको समग्र विकासको लागि आर्थिक विकासका बारेमा अनेक गोष्ठी र सेमिनार प्रमुख सहरमा भइरहेका छन् । तर, सामान्य नागरिकहरू निराश छन्। कसैले कुनै काम गरिदिँदा समेत धन्यवाद भन्दै कृतज्ञ हुन सकिरहेका छैनन्। न त कुनै त्रुटि भएमा खुला हृदयका साथ सरि है भन्दै क्षमायाचना भन्न सक्दैनौं। झट्ट हेर्दा सामान्य लाग्ने यी दुई शब्दहरूले व्यक्तिहरूमा जिम्मेवारबोध गराउनुका साथै सही दिशामा हिँड्न प्रेरणा दिने गर्छन्। नेपालमा मात्र नभई अन्य विकासशील मुलुकहरूमा मात्र हो यी दुई शब्दहरूको प्रयोग कम हुन थालेको छ। सर्वत्र अराजक मानसिकताको प्रदर्शन भइरहेको छ । केही उदाहरणहरू हेरौं, काठमाडांैमा हामी बाइक वा गाडी चढेर हिँड्छौ मानौं हाम्रो गल्तीको कारणले कुनै ट्राफिक दुर्घटना भयो। अव विचार गरौं हामीमध्ये कतिजनाले आफ्नो गल्ती महसुस गरेर अर्को पक्षलाई सरी भन्छौं ? सायद हामीले त्यति गर्न सकेको भए दुईपक्षबीच हुने तनाव कम हुने मात्र होइन यसले हामीलाई आफ्नो जिम्मेवारीबोध भएर ट्राफिक व्यवस्थापनमा समेत सहयोग हुने थियो। हामीले विभिन्न व्यक्तिहरूसँग प्रत्यक्ष वा अप्रत्यक्ष सहयोग लिइरहेका हुन्छांै। अरूलाई सहयोग गरिरहेका पनि पनि हुन्छौं। तर विचार गरौं त एक दिनमा हामीले आफूलाई सहयोग गर्ने कति जनालाई धन्यवाद दिन्छौं ? हामीले कार्यालय होस् वा अन्य क्षेत्रमा धेरै व्यक्तिको सहयोग पाइरहेका हुन्छौं। तर तीमध्ये थोरै व्यक्तिलाई मात्र हामीले धन्यवाद भनिरहेका हुन्छौं। हेर्दा सामान्य लागे पनि हामीले सहयोग गर्नेप्रति व्यक्त गर्ने कृतज्ञताले उनीहरूमा सकारात्मक ऊर्जा भरिन्छ। कार्यदक्षतामा समेत प्रभाव पर्ने विभिन्न अध्ययनहरूले देखाएका छन्। हाम्रोजस्तो विकासशील देशका बासिन्दाले सामान्य आधारभूत आवश्यकता परिपूर्तिको लागि धेरै समय व्यतीत गर्नु परिरहेको हुन्छ। सामाजिक सुरक्षाको अभावमा मानिसले आफूलाई असुरक्षित महसुस गरिरहेको हुन्छ । जसले गर्दा सबै मानिसहरू प्रायः व्यक्ति केन्द्रित भइरहेका हुन्छन्। उत्तरदायित्व वहन गर्ने तथा अरूको प्रशंसा गर्नेजस्ता कुराहरूको अभाव रहेको हुन्छ। जस्तो उदाहरणको लागि हामीले नेताले भ्रष्टाचार गरे भनेर एकदमै धेरै कुरा गरिरहेका हुन्छौं। तर, एकैछिन छातीमा हात राखेर विचार गरौं त हामीमध्ये कति जनाले मौका पाउँदा आफ्नो शक्तिको दुरुपयोग गरेका त छैनौं ? शक्तिको दुरुपयोग भन्नाले पंक्तिबद्ध भएर काम गर्नु पर्नेमा पालो मिच्नेदेखि अरूको अधिकारको हनन् गर्नेसम्मका क्रियाकलाप पर्छन्। हामी धर्म गर्नको लागि आस्थाको केन्द्रमा जान्छौं । धर्मको एउटा मान्यता अरूको कुभलो नगर्नु हो। तर हामी धेरैलाई पालो कुरेको बेलामा लाइन मिचेर अगाडि जाँदा पश्चाताप महसुस गर्दैनौं। उल्टो गौरव महसुस भइरहेको हुन्छ। किनकि हामीले धैर्यलाई गुमाइसकेका छौं। विकासशील देशका नागरिकका आफ्नै सीमितता हुन्छन्। जस्तो हामीसँग पर्याप्त पूर्वाधार छैनन्,। राज्यले हाम्रा आवश्यकता पूर्ति गर्नको लागि चाहिने लगानी गर्न सकिरहेको हुँदैन। तर त्योभन्दा धेरै हामी स्वयंले हाम्रो जीवनलाई आफैं कठिनाइमा पारिरहेका छौं। जस्तो उदाहरणको लागि प्रत्येक दिन धेरै व्यक्तिहरूले सडक दुर्घटनाका कारण जीवन गुमाइरहेका छौं। यसमा सडक पूर्वाधार एउटा कारण होला तर हाम्रो व्यवहार धेरै हदसम्म जिम्मेवार रहेको छ। एक दिनमा हामीले तीव्र गतिमा सवारीसाधन चलाउँदा हामीले एक दिनमा १० मिनेटसम्म समय बचाँउला। तर के हामी त्यति व्यस्त छौं कि १० मिनेटको लागि हामीले आफ्नो ज्यान नै जोखिममा पारौं। हामीले जहिले पनि प्रणाली नभएको कुरा गरिरहेका हुन्छौं। तर आफूलाई अनुकूल पर्ने गरी प्रणाली मिच्न हामी कहिल्यै पनि पछि पर्दैनौं। विकासशील मुलुकका बासिन्दामा हुने अर्को लक्षण भनेको आफूले बाहेक अरू सबैले नियम पालना गरून् भन्ने मानसिकता हो। हामीले सहर फोहर भयो भनेर बारम्बार सरकार र महानगरपालिकालाई गाली गर्छौं। तर हामीले सहर फोहोर गर्न हिच्किचाउँदैनौ। त्यस्तै हामी देशमा सिस्टम छैन भनेर बारम्बार गुनासो गर्छौं। तर, जब हामीलाई केही असुविधा हुन्छ हामी आफैं सिस्टम मिच्न उद्यत् हुन्छौं। हो, यस्तो सूची लामो छ तर विचार गरौं त हामीले आफ्नो तर्पबाट अलिकति पहल गर्दा त्यसले कति ठूलो परिवर्तनको लागि सहयोग गर्छ। किनकि सबै मानिसले म एक जनाले गर्दा के हुन्छ र ? अरू सबैले नियम पालना गर्नुपर्छ भन्ने मान्यता राख्दा नै हो प्रणाली बिग्रिएको हो। हाम्रोमा प्रणालीले काम गर्दैन। एक्लैले नियमको पालना गर्दा असहज हुन सक्दछ। तर हामी एकएक जनाले पहल गर्ने हो भने परिवर्तन अवश्य हुनेछ। हामीले अपनाउन नसकेको अर्को यथार्थता भनेको भ्रष्टाचारमा शून्य सहनशीलता हो। हामी सबैलाई थाहा छ भ्रष्टाचार देशको समस्या हो। तर हाम्रा आफन्तहरूले गरेको भ्रष्टाचार त ठीकै छ। अरूले गरेको नराम्रो भन्ने मानसिकताबाट जवसम्म हामीहरू माथि निस्कन सक्दैनौं तवसम्म परिवर्तन सम्भव हुँदैन। भ्रष्टाचार गरेर कमाएको पैसालाई जवसम्म हामीले प्रश्न गर्न सक्दैनौं तवसम्म हामीले भ्रष्टाचार अन्तको कल्पना गर्न सक्दैनांै। के हामीले हाम्रो नजिकमा रहेका हाम्रा छिमेकी वा नातेदारले कमाएको पैसा कसरी कमाएको हो ? भनेर प्रश्न गरेका छौं ? अनैतिक कमाइलाई प्रोत्साहन नगर्ने हो भने सबै व्यक्तिहरू नैतिक कमाइमा जोड दिनेछन्। यसले सही काम गर्ने व्यक्तिहरूलाई प्रोत्साहन मिल्नेछ। सबै कुरालाई सामान्यीकरण गर्ने प्रचलन छ। जस्तो हामीलाई लाग्दछ सबै सरकारी कर्मचारी बदमास हुन्छन् वा सबै व्यापारी कालोबजारी हुन्। तर हामीले यसरी सामान्यीकरण गर्नुको साटो सहीलाई सही र गलतलाई गलत भन्न सकिरहेका हुँदैनौं। अन्य व्यक्तिको व्यवहारअनुसार धन्यवाद वा सरी भन्न सक्यौं भने सही गर्नेलाई प्रोत्साहन र गलत गर्नेलाई दुरुत्साहन हुनेछ। तसर्थ हामी सबैले सोचमा परिवर्तन गर्नु जरुरी छ। हाम्रो देशमा समस्याहरू धेरै होलान् यी एकैचोटी समाधान हुने होइनन्। तर आफूमा भएको सकारात्मक पक्षलाई मनन् गर्दै अगाडि बढ्दा विस्तारै परिवर्तनको महसुस हुनेछ।"
कृषि क्षेत्रमा वैदेशिक लगानी,"कृषिको विशिष्ट मौलिक अभ्यासलाई नजरअन्दाज गरेर आधुनिकीकरण को नाममा यस क्षेत्रलाई थप बिगार्न पाइँदैन । कृषिमा वैदेशिक लगानीको विरोध होइन। प्राथमिक क्षेत्रमा हुनु हुँदैन भन्न खोजिएको हो। विदेशी कम्पनीले खेरगएका जमिनलाई हराभरा बनाउने भन्दा उत्पादन योग्य उर्वर फाँटहरू रोज्ने छन्। मुलुकको दुई तिहाइ जनसंख्याको आंशिक वा पूर्ण रोजगारको क्षेत्र कृषि हो। मुलुकको गार्हस्थ्य उत्पादनमा २७ प्रतिशत योगदान कृषिले गरेको छ। लाखौं किसानको पेसा, रोजगारसँग कृषि जोडिएको छ। राष्टलाई खाद्य सम्प्रभु बनाउन र स्वाधीन अर्थतन्त्रको विकास गर्न कृषि क्षेत्रमा उल्लेख्य मात्रा लगानी बढाउन आवश्यक छ। तर, कृषिको विशिष्ट परिस्थितिलाई मध्यनजर गरेर नै वैदेशिक लगानी तथा प्रविधि हस्तान्तरण ऐनमा कृषिका प्राथमिक उत्पादनका क्षेत्रहरूमा वैदेशिक लगानीलाई निषेध गरिएको हुनुपर्छ। तेस्रो पटक अर्थात् २०७५ चैत्र १३ गते जारी संशोधित वैदेशिक लगानी तथा प्रविधि हस्तान्तरण ऐनले समेत कृषिको प्राथमिक क्षेत्रमा वैदेशिक लगानी प्रतिबन्ध गरेको थियो। यो अवस्थामा सोही ऐनको दफा ५० को अनुसूची १ मा उल्लेख भएको व्यवस्था हेरफेर गर्न सक्ने अधिकारको प्रयोग गरी कृषिको प्राथमिक क्षेत्रमा समेत वैदेशिक लगानी खुला गर्न सकिने प्रबन्ध भएको थियो। उक्त प्रक्रियाअन्तर्गत २०७७ भदौ २८ गते उद्योग वाणिज्य तथा आपूर्ति मन्त्रालयको मन्त्रीस्तरको निर्णयबाट तत्कालीन उद्योग विभागका महानिर्देशकको संयोजकत्वमा गठित कार्यदलको प्रतिवेदनलाई आधार बनाई केही सर्तहरूसहित २०७७ मंसिर १० गतेको मन्त्रिपरिषद्को बैठकले ऐनले बन्देज गरेको क्षेत्रमा वैदेशिक लगानी भित्र्याउन बाटो खोलेको हो। उक्त अनुसूची हेरफेर २०७७ पुस २० गते नेपाल राजपत्रमा प्रकाशित भई ऐनको अनुसूची संशोधन भइसकेको अवस्था विद्यमान छ। विगत ३८ वर्षदेखि तीन पटक फरक व्यवस्था र समयका जनप्रतिनिधिहरूले अनुपयुक्त ठहर गरेको यो विषय हो। यो ऐन जारी भएको डेढ बर्ष नपुग्दै सम्बन्धित सरोकारवालाहरूसँग घनिभूत छलफल नै गरिएन। उद्योग मन्त्रालयलाई अनुसूचीमा टेकेर ऐन संशोधन गरिहाल्नुपर्ने चटारो आफैंमा प्रकृतिसम्मत देखिँदैन। कृषिको विशिष्ट मौलिक अभ्यासलाई नजरअन्दाज गरेर आधुनिकीकरणको नाममा यस क्षेत्रलाई थप बिगार्न पाइँदैन। विश्व जगत्मा भइरहेको आधुनिक खेती प्रणालीमाथि भरोसा नभएर नै यतिखेर संयुक्त राष्ट्रसंघले सन् २०१४२४ लाई पारिवारिक खेती दशकको रूपमा मनाइरहेको छ। नेपालले पनि पारिवारिक खेतीको विकल्प खोजेको ६८ वर्ष व्यतीत भइसकेको छ। तर योजनाबद्ध विकासको सुरुवातदेखि नै नीति कार्यक्रम र बजेटमार्फत कृषिको आधुनिकीकरणको रहर र अभ्यासले दिएको नकारात्मक परिणाम सबैका सामु जगजाहेर छ। कृषिमा आधारित मौलिक संस्कृतिलाई ध्वस्त पर्ने गरी गरिएको उक्त प्रावधानको दुष्परिमाण कल्पना गरेभन्दा धेरै नकारात्मक हुनेवाला छ। साना, सिमान्त, भूमिहीन र महिला किसान बाहुल्य मुलुकमा उनीहरूको पेसा व्यवसायलाई थप उन्नत बनाउनुको साटो किसानको गोठ खोरबाट पशुपन्छी निकाल्ने, हातमा भएको कुटो कोदालो खोसेर बेरोजगार बनाउने र कुनै पनि प्रलोभनमार्फत किसानलाई जमिनबाट बेदखल गरी भूमिहीन सुकुम्बासीहरूको संख्यामा वृद्धि गर्ने कुरालाई कुनै हालतमा सकारात्मक मान्न सकिन्न। विदेशी कम्पनीहरू स्रोतसाधन र जनशक्तिसमेत अन्य मुलुकबाट आयात गरेर नाफा गर्नका लागि आउने हुन्। विदेशी कम्पनीहरूले बामे सर्दै गरेको कृषिमा आधारित नेपाली साना उद्योगहरूलाई नकारात्मक प्रभाव पार्ने निश्चित छ। यसो हुँदै गर्दा किसान एवं साना उद्योगीहरूलाई मुलुक बाहिर वा आफ्नै भूमिमा विदेशीको दास बनाउने नेपाली कृषि विकासको मोडलले कता लान खोजिँदैछ ? विषय गम्भीर छ। देशको आर्थिक, सांस्कृतिक मेरुदण्ड रहेको मौलिक कृषिलाई प्रवद्र्धन गर्नुको साटो यस्तो अति संवेदनशील क्षेत्रमा पनि यो वा त्यो नाममा सरकार स्वयंबाट एकपछि अर्को प्रहार हुनु दुःखद् विषय हो। संयुक्त राष्ट्रसंघको व्यापार तथा विकास सम्मेलनको विश्व लगानी प्रतिवेदन २०१८ अनुसार वैदेशिक लगानीका हिसाबले २७५ अर्ब डलर भिœयाएर अमेरिका पहिलो वैदेशिक लगानी भिœयाउने मुलुक बनेको थियो। कृषिको प्राथमिक क्षेत्रबाहेक अपार सम्भावनाका क्षेत्रहरू हुँदाहुँदै नेपालमा जम्मा १९ करोड डलर मात्र भित्रिएर १४५औं स्थानमा रहेको तथ्यांक छ। हाम्रो देशको सन्दर्भमा वैदेशिक लगानीबाट मुलुकलाई फाइदा नै हुन्छ भन्ने पनि देखिएको छैन। २०७७०७८ को एफडीआई सर्वेक्षण प्रतिवेदनले १९७ बाह्य लगानीकर्ता कम्पनीहरूको नमुना छनोटमार्फत मुलुकमा लगानी जम्मा १९ अर्ब ५१ करोड भित्रिएको जनाएको छ। लगानीबापतको लाभांश रकम भने २६ अर्ब देशबाट बाहिरिएको देखिन्छ। कृषिमा वैदेशिक लगानीको विरोध होइन। प्राथमिक क्षेत्रमा हुनु हुँदैन भन्न खोजिएको हो। विदेशी कम्पनीले खेर गएका जमिनलाई हराभरा बनाउनेभन्दा उत्पादनयोग्य उर्वर फाँटहरू रोज्ने छन्। जसबाट त्यस क्षेत्रमा बसोबास गर्ने किसानहरू रहर वा बाध्यताले सदासदाका लागि जमिनबाट बाहिर निस्कन बाध्य हुनेछन्। यस्ता लगानीबाट स्वदेशी वा बिदेसिएका युवाहरूलाई आफ्नै देशमा रोजगार सिर्जना हुने कुराको कुनै सुनिश्चित देखिँदैन। ७५ प्रतिशत निर्यात गर्ने सर्तमा आउने कृषि कम्पनीहरूबाट हाम्रो आयात घटाउँलान् भनेर विश्वास गर्ने आधारहरू पनि देखिँदैनन। कृषि जैविक विविधताको संरक्षण, प्रकृति, पर्यावरणको रक्षा, रैथाने पद्धति, प्रणालीको जगेर्ना, कृषि संस्कृतिको प्रवद्र्धनजस्ता विषयहरूमा गम्भीर बहस हुन जरुरी छ। पहिलो त कुनै पनि नाफामूलक विदेशी कम्पनी बिनास्वार्थ नेपालमा लगानी लिएर आउँदै आउँदैन। आइहाल्यो भने पनि उसको मुख्य उद्देश्य नाफा कमाउने हुन्छ नै। जसले हाम्रो विद्यमान मौलिक कृषि प्रणालीलाई सकारात्मक होइन अनगिन्ती नकारात्मक प्रभावहरू पार्नेछ।हालै राष्ट्रिय योजना आयोगले गरेको एक अध्ययनमा समेत कृषिको प्राथमिक क्षेत्रमा वैदेशिक लगानी किसानको हितमा हुँदैन भनेर प्रस्ट पारेको छ। सम्भावित परिणाममा आवश्यक छलफल नै नगरी गैरकिसानहरूले संसद् छलेर गरेको व्यवस्था तुरुन्त सच्याइन आवश्यक छ। नेपाली किसान र आधुनिकतालाई हतियार बनाउने पुँजीवादी चरित्रको बीचमा देखिएको पर्खाल झन् ठूलो बन्दैछ। नेपाली किसान, माटो बिउ प्रविधि पद्धति र प्रणालीमा भरोसा नगर्ने प्रवृत्ति छ। तर नेपालको कृषि विदेशीले हराभरा बनाइदिन्छ भन्दै विदेशीलाई रातो कार्पेट बिछ्याउन हतार गर्ने नीति निर्माताहरूको खोजी समयले गर्ने नै छ। देशमा गाउँको उत्पादक शक्तिलाई सहरिया उपभोक्तामा रूपान्तरण गराउँदै अन्त्यमा विदेश निर्यात गरिनेछ भन्ने सरकारी नीति छ। आजको आवश्यकता भनेको यसलाई उल्ट्याएर अवसरको खोजीमा घर छोडेर बिदेसिएका वा सहर पसेकाहरूलाई पुनः गाउँ फर्काउन शिक्षा, स्वास्थ्य, रोजगारलगायतका पूर्वाधारहरूको सुनिश्चितताको लागि उपयुक्त वातावरण सिर्जना गरिनेछ भन्ने बनाउनु हो। जसको लागि हरेक स्थानीय पालिकाहरूमा गास, बास, कपासमा आधारित अनगिन्ती साना तथा घरेलु उद्योगहरू खोल्ने नीति लिनुपर्छ। गाउँ नै गाउँले भरिएको मुलुकमा सहरको पैसा गाउँ पुर्याउने र गाउँलाई स्मार्ट बनाउने कार्यान्वयन योग्य योजनाहरू बनाइनुपर्छ। उचित अवसरको अभावमा आज गाउँमात्र होइन सहरहरू पनि रित्तिँदैछन्। हरेक दलले २००७ सालदेखिको राजनीति क्रान्ति सकिएर अब मुलुकले आर्थिक क्रान्ति चाहेको कुरा बताइरहेका छन्। यतिबेला सक्रिय काम गर्ने १५ देखि ६५ वर्ष उमेर समूहका ६७ प्रतिशत कृषि कर्ममा दक्ष जनशक्ति छ। यो समयमा कृषि विकासको लागि विदेशी कम्पनीहरूले मात्र गर्न सक्छन् भन्ने भ्रममा पर्नु हुँदैन।"
चैतमा म्याग्दी कप हुने,"बेनी : बेनीमा आगामी चैत १ देखि १० गतेसम्म म्याग्दी कप जिल्ला लिग फुटबल प्रतियोगिता सञ्चालन हुने भएको छ। जिल्ला फुटबल संघ म्याग्दी र म्याग्दी कप २०७९ व्यवस्थापन समितिले बिहीबार पत्रकार सम्मेलन गरेर प्रतियोगिताका बारेमा जानकारी गराएका हुन्। म्याग्दीमा पहिलो पटक आमन्त्रित फुटबल प्रतियोगिता आयोजना गरिएको हो। संयोजक बिक्रम सुवेदीले आमन्त्रित खेलमा तोकिएका क्लवहरूको मात्र प्रतिनिधित्व हुने बताए। म्याग्दीका ८ र जलजला गाउँपालिका वारी बेनीको उत्साही समूह र विकु फ्यामिलीले प्रतियोगितामा सहभागिता जनाउनेछन्। कालीपुल, एभरग्रिन, दोभान, वौद्ध, मनसुन, अर्थुङ्गे युनाइटेड, रिभरसाइड, जनप्रिय भूपु र पश्चिम दरवाङ युवा क्लवको सहभागिता हुनेछ। प्रतियोगितामा विजेता र उपविजेतालाई क्रमशः कप, ट्रफी, मेडल, प्रमाणपत्र सहित नगद एक लाख १५ हजार रुपैयाँ र सत्तरी हजार रुपैयाँ पुरस्कारको व्यवस्था गरिएको छ। उत्कृष्ट खेलाडी, गोलकिपर, डिफेण्डर, स्ट्राइकर, अनुशाषित टिमलाई पुरस्कार तथा प्रत्येक खेलमा म्यान अफ द म्याच घोषणा गरिने जिल्ला फुटबल संघ म्याग्दीका सचिव कुमार बानियाँले बताए।"
यूएईसँग नेपाल ६८ रनले पराजित,"यूएई : आईसीसी विश्वकप क्रिकेट लिग २ अन्तर्गत त्रिदेशीय शृंखलामा नेपालले घरेलु टिम यूएईसँग ६८ रनको लज्जास्पद पराजय बेहोरेको छ। दुबई अन्तर्राष्ट्रिय क्रिकेट मैदानमा टस हारेर ब्याटिङ थालेको यूएईले आठ विकेट गुमाएर दुई सय सात रनको योगफल तयार गरेको थियो। दोस्रो इनिङमा दुई सय आठ रनको लक्ष्यसहित जवाफी ब्याटिङमा उत्रिएको नेपालले ३१५ ओभरमा सबै विकेट गुमाएर एक सय ३९ रन मात्रै बनाउन सक्यो। नेपालका लागि ५३ बलको सामना गरेका कुशल मल्लले ९ चौका र एक छक्कासहित ६० रनको अर्धशतकीय इनिङ खेले। यस्तै, ओपनर आसिफ शेखले १७ र सन्दीप लामिछानेले अविजित २६ रनबाहेक अन्य ब्याटरले दोहोरो अंकमा रन बनाउन सकेनन्। यूएईका लागि रोहन मुस्ताफाले ३१ रन खर्चेर तीन विकेट लिए। यस्तै, कार्तिक मेयाप्पनल ८५ ओभरमा २६ रन खर्चेर समान तीन विकेट लिए। जुनेद सिद्धिकीले दुई विकेट लिए। यस्तै, साबिर अली र जहुर खानले एकएक विकेट लिए। पहिलो इनिङमा यूएईका लागि आसिफ खानले ९९ बलमा पाँच चौका र तीन छक्काहित ७२ रनको अर्धशतकीय इनिङ खेले। यस्तै, पाँचौं नम्बरमा क्रिजमा उत्रिएका रोहन मुस्ताफाले ७६ बलमा दुई चौकासहित ५२ रनको अविजित इनिङ खेले। मुस्ताफासँग ५८ रनको साझोदारी गरेका आर्यन लाक्राले ३६ बलमा २८ रन बनाएका थिए। यस्तै, कप्तान सिपी रिजवान २२ तथा वृत्य अरविन्द १८ रन बनाएर पेभेलियन फर्किँदा अन्य ब्याटरले उल्लेख्य प्रदर्शन गर्न सकेनन्। नेपालका लागि १० ओभरमा २७ रन खर्चिएका सन्दीप लामिछानेले सर्वाधिक तीन विकेट लिए। यस्तै, कुशल मल्लले पाँच ओभरमा १७ रन खर्चिएर एक विकेट लिए। आरिफ शेखले ९ ओभरमा ३३ रन खर्चिएर एक विकेट लिएका थिए। दीपेन्द्रसिंह ऐरी १० ओभरमा ३५ रन खर्चिएर एक मेडन मात्रै राख्न सके। करण केसीले सात ओभरमा ४० रन खर्चिएर एक मेडनसहित एक विकेट लिए। हारसँगै नेपालको शीर्ष तीनमा रहँदै विश्वकपको ग्लोबल छनोट खेल्ने सम्भावना चुनौतीपूर्ण बनेको छ। बाँकी ६ खेलमा जित निकाले मात्रै नेपालले १२ अंक जोड्दा नामिबियालाई उछिन्ने छ। नेपालको अहिले २८ अंक छ। नामिबियाको ३९ अंक छ। स्कटल्यान्ड यसअघि नै लिग २ च्याम्पियन बनिसकेको छ भने ओमानले पनि दोस्रो स्थान सुरक्षित गरिसकेको छ। नेपालले भोलि पपुवा न्युगिनी (पीएनजी)सँग र सोमाबर यूएईसँग यो शृंखलाको अन्तिम एकदिवसीय खेल्ने छ। मार्च ९ देखि कीर्तिपुरमा नेपालले लिग २ को अन्तिम शृंखलाको आयोजना गर्नेछ। अब एउटा मात्रै खेलमा पराजित भए पनि नेपालको शीर्ष तीनमा पुग्ने सम्भावना समाप्त हुनेछ। यस्तै, एकदिवसीय शृंखला जोगाउन पनि शीर्ष पाँचमा पुग्नुपर्ने दबाब छ।"
यु१९ टोलीका सदस्यलाई जनही एक लाख दिने क्यानको घोषणा,काठमाडौं : नेपाल क्रिकेट संघ (क्यान)ले यु१९ क्रिकेट टोलीका सदस्यहरूलाई एकएक लाख रुपैयाँ दिने घोषणा गरेको छ। युएईविरुद्ध सनसनी जित निकाल्दै विश्वकप पुगेको युवा टोलीलाई क्यानले जनही एक लाख दिने घोषणा गरेको हो। क्यानले सरकारसँग आवश्यक सहयोग र पहलकदमी लिन आग्रह गर्ने जनाएको छ। क्यानले सामाजिक सञ्जालमार्फत् यो घोषणा गरेको हो। युएईविरुद्ध सात रनको जित निकाल्दै अर्को वर्ष श्रीलंकामा हुने आईसीसी यु१९ विश्वकपमा छनोट भएको हो। यूएईको अज्मानस्थित इडेन गार्डेन ओभलमा भएको खेलमा नेपालले घरेलु टिमसामु एक सय ९२ रनको योगफल तयार गरेका थियो। जवाफी ब्याटिङमा उत्रिएको युएईले ४८ ओभरमा सबै विकेट गुमाएर एक सय ८४ रन मात्रै बनाउन सक्यो।
तीन ओभरमै नेपालले गुमायो तीन विकेट,"काठमाडौं : आईसीसी विश्वकप क्रिकेट लिग २ को त्रिदेशीय शृंखलामा युएईविरुद्धको खेलमा नेपालले तीन ओभरमा तीन विकेट गुमाएको छ। तीन ओभरको समाप्तिमा नेपालका कुशल भुर्तेल, ज्ञानेन्द्र मल्ल र कप्तान रोहित पौडेलको विकेट झरेको हो। युएईका लागि जुनेदले दुई र सबिर अलिले एक विकेट लिएका हुन्। टस हारेर ब्याटिङ गरेको युएईले निर्धारित ओभरको खेलमा ८ विकेट गुमाउँदै २०७ रन बनाएको छ। २०८ रनको विजयी लक्ष्य पछ्याएको नेपाल २३ रनमा खेलिरहेको छ।"
यूएईविरुद्ध रोमाञ्चक जितसँगै नेपाल यू १९ विश्वकपमा छनोट,काठमाडौं : यूएईविरुद्ध सात रनको जित निकाल्दै नेपाल यू १९ अर्को वर्ष श्रीलंकामा हुने आईसीसी यू १९ विश्वकपमा छनोट भएको छ। यूएईको अज्मानस्थित इडेन गार्डेन ओभलमा भएको खेलमा नेपालले घरेलु टिमसामू एक सय ९२ रनको योगफल तयार गरेका थियो। जवाफी ब्याटिङमा उत्रिएको यूएईले ४८ ओभरमा सबै विकेट गुमाएर एक सय ८४ रन मात्रै बनाउन सक्यो।
"यूएईविरुद्ध नेपालले फिल्डिङ रोज्यो, सन्दीप प्लेइङ ११ मा","काठमाडौं : आईसीसी विश्वकप क्रिकेट लिग २ अन्तर्गत त्रिदेशीय शृंखलामा घरेलु टिम यूएईविरुद्ध नेपालले टस जितेर फिल्डिङ रोजेको छ। दुबई अन्तर्राष्ट्रिय क्रिकेट मैदानमा केही बेरमा सुरु हुने खेलमा नेपालमा नेपाली राष्ट्रिय टिमका कप्तान रोहित पौडेलले यूएईलाई पहिले ब्याटिङको निम्तो दिएका हुन्। नेपालले यो खेलमा जित निकाले एकदिवसीय मान्यता जोगाउन नेपाल एक कदम नजिक पुग्ने छ। पछिल्ला पाँच खेलमा विजयी रहेको नेपाल आज पनि सोही लय कायम राख्न चाहन्छ। विश्वकप छनोटको ग्लोबल छनोटमा पुग्न नेपाललाई बाँकी सातै खेल जित्नु पर्ने दबाब छ। नेपाली टिममा एक परिवर्तन भएको छ। बलात्कारको आरोप लागेका सन्दीपको मुद्दा नटुङ्गिएकाले सन्दीप लामिछानेलाई देश बाहिर जाने अनुमति दिएको थिएन। यद्यपि, सर्वोच्चले खेल सकिएको १५ दिन भित्र देश फर्किनु पर्ने शर्त राखेर अनुमति दिएपछि सन्दीप बुधबार यूएई पुगिसकेका छन्। नेपाली टिमः कुशल भुर्तेल, आसिफ शेख, ज्ञानेन्द्र मल्ल, रोहित पौडेल, आरिफ शेख, दीपेन्द्रसिंह ऐरी, कुशल मल्ल, सोमपाल कामी, सन्दीप लामिछाने, करण केसी, गुल्शन झा।"
३७ ओभरमा पाँच विकेट गुमाएर यूएईले बनायो १४२ रन,"काठमाडौं : आईसीसी विश्वकप क्रिकेट लिग २ अन्तर्गत त्रिदेशीय शृंखलामा घरेलु टिम यूएईले नेपालविरुद्धक ३७ ओभरमा पाँच विकेट गुमाएर एक सय ४२ रन बनाएको छ। भ्रमणकारी नेपालका लागि सन्दीप लामिछानेले चौथो विकेट लिएका छन्। सन्दीपले ३६औं ओभरको तेस्रो बलमा यूएईका ओपनर आसिफ खानलाई पेभेलियन फर्काए। ९९ बल खेलेका खानले पाँच चौका र तीन छक्कासहित ७२ रनको अर्धशतकीय इनिङ खेलेका थिए। त्यसपछिको ओभर बलिङ गरेका आरिफ शेखले अलिशान सारफुलाई दुई रनमा पेभेलियन फर्काएका छन्। यसअघि, नेपालका लागि तेस्रो विकेट कुशल मल्लले लिएका थिए। दुबई अन्तर्राष्ट्रिय क्रिकेट मैदानमा ४५ बलमा एक चौकासहित २४ रन बनाएका यूएईका कप्तान रिपी रिजवानलाई दीपेन्द्रसिंह ऐरीको हातबाट क्याच गराउन कुशल सफल भए। नेपालका लागि सन्दीप लामिछानेले दोस्रो विकेट लिएका छन्। सन्दीपले १३४ आभेरमा ३८ बलमा १८ रन बनाएर खेलिरहृका वृत्या अरविन्दलाई कुशल भुर्तेलको हातबाट क्याच गराएका थिए। टस जितेर फिल्डिङ गरिरहेको नेपाललाई पहिलो ओभर बलिङ गरेका करण केसीले पाँचौं बलमा कुनै रन नदिई घरेलु टिमका ओपनर मुहम्मद वासिमलाई बोल्ड गरेका थिए। यूएईले ३८ ओभेर सकिँदा पाँच विकेट गुमाएर एक सय ४७ रन बनाएको छ। नेपालले यो खेलमा जित निकाले एकदिवसीय मान्यता जोगाउन नेपाल एक कदम नजिक पुग्ने छ। पछिल्ला पाँच खेलमा विजयी रहेको नेपाल आज पनि सोही लय कायम राख्न चाहन्छ। विश्वकप छनोटको ग्लोबल छनोटमा पुग्न नेपाललाई बाँकी सातै खेल जित्नु पर्ने दबाब छ।"
नेपाल यू १९ ले यूएईलाई दियो १९२ रनको लक्ष्य,"अज्मानस्थित इडेन गार्डेन ओभलमा जारी खेलको ४५ ओभरमा सबै विकेट गुमाएर नेपालले एक सय ९१ रनको योगफल तयार गर्यो। यूएई : देव खनालको अर्धशतकप्रेरित नेपाल यू १९ ले आईसीसी यू १९ विश्वकपको एसिया रिजन छनोटमा यूएईलाई एक सय ९२ रनको लक्ष्य दिएको छ। अज्मानस्थित इडेन गार्डेन ओभलमा जारी खेलको ४५ ओभरमा सबै विकेट गुमाएर नेपालले एक सय ९१ रनको योगफल तयार गर्यो। नेपालका लागि ८४ बलको सामना गरेका कप्तान देवले तीन चौका र एक छक्कासहित ५१ रनको इनिङ खेले। यस्तै, उत्तम रङ्गु थापा मगरले ३६,विशाल विक्रम केसीले ३८ रन बाहेक अन्य ब्याटरको प्रदर्शन उल्लेख्य रहेन। यूएईका लागि ध्रुव पराशरले सर्वाधिक तीन तथा आयान अफ्जल खान र हरित हरिस सेट्टीले दुईदुई विकेट लिए। यस्तै, हर्सित सेठ र अमार बदामीले एकएक विकेट लिए। नेपालले आजको खेलमा जित निकाल्न सके अर्को वर्ष श्रीलंकामा हुने यू १९ विश्वकपमा स्थान बनाउने छ। नेपालले पछिल्लो पटक सन् २०१६ मा पछिल्लो पटक यू १९ विश्वकप खेलेको थियो।"
"क्रिकेटर सन्दीप यूएईमा, घाइते मौसमको स्थानमा खेल्ने",काठमाडौं : क्रिकेटर सन्दीप लामिछाने आईसीसी विश्वकप क्रिकेट लिग टुअन्तर्गत संयुक्त अरब इमिरेट्स (यूएई) र पपुवा न्युगिनी (पीएनजी) सम्मिलित त्रिकोणात्मक एकदिवसीय शृंखला खेल्न दुबई पुगेका छन्। सोमबार सर्वोच्च अदालतले सन्दीपलाई विदेश जान अनुमति दिएपछि नेपाल क्रिकेट संघ (क्यान)ले दुबई पठाएको हो। क्यानले अन्तर्राष्ट्रिय क्रिकेट परिषद् (आईसीसी) को स्वीकृतीमा सन्दीपलाई दुबई पठाएको हो। सन्दीपले नेपाली टोलीका स्पिनर मौसम ढकाल ठाउँमा खेल्नेछन्। मौसम अभ्यासका क्रममा घाइते भएपछि क्यानले सन्दीपलाई दुबई पठाएको हो। मौसम मंगलबार अभ्यासका क्रममा घाइते भएका थिए। उनको दायाँ हातमा चोट लागेको जनाइएको छ। घरेलु मैदानमा स्कटल्यान्ड र नामिबिया सम्मिलित त्रिकोणात्मक शृंखलामा सन्दीपले उत्कृष्ट प्रदर्शन गरेका थिए। उनले चार खेलमा १३ विकेट लिएका थिए। उच्च अदालत पाटनले उनलाई विदेश जान रोक लगाएकाले सन्दीप नेपाली टोलीसँग दुबई जान पाएका थिनन्। यूएई र पएिनजी सम्मिलित एकदिवसीय शृंखलाको पहिलो खेलमा नेपालल सोमबार पपुवा न्युगिनीलाई चार विकेटले पराजित गरेको छ। नेपालले अब बिहीबार घरेलु टोली यूएईसँग खेल्दैछ। यसैगरी शुक्रबार पीएनजी र सोमबार पुनः यूएईसँग खेल्नेछ। पीएनजीमा आयोजना हुनुपर्ने यो शृंखला मैदान अभावका कारण यूएईमा सारिएको हो। सन् २०१९ देखि सुरु विश्वकप क्रिकेट लिग टुअन्तर्गत नेपालको अन्तिम त्रिकोणात्मक शृंखला हो। नेपाल २९ खेलमा २८ अंक जोडेको छ। १३ खेलमा जित निकालेको नेपालले १४ खेलमा भने हार बेहोरेको छ। नेपाल तालिकाको छैटौं स्थानमा यथावत छ।
"पहिलो ओभरमै नेपाललाई पहिलो सफलता, करणले लिए विकेट","पहिलो ओभर बलिङ गरेका करण केसीले पाँचौं बलमा कुनै रन नदिई घरेलु टिमका ओपनर मुहम्मद वासिमलाई बोल्ड गरेका हुन्। काठमाडौं : आईसीसी विश्वकप क्रिकेट लिग २ अन्तर्गत त्रिदेशीय शृंखलामा घरेलु टिम यूएईविरुद्ध टस जितेर फिल्डिङ रोजेको नेपालले पहिलो ओभरमै सफलता हात पारेको छ। नेपालका लागि पहिलो ओभर बलिङ गरेका करण केसीले पाँचौं बलमा कुनै रन नदिई घरेलु टिमका ओपनर मुहम्मद वासिमलाई बोल्ड गरेका हुन्। दुबई अन्तर्राष्ट्रिय क्रिकेट मैदानमा भएको खेलमा नेपाली राष्ट्रिय टिमका कप्तान रोहित पौडेलले यूएईलाई पहिले ब्याटिङको निम्तो दिएका थिए। नेपालले यो खेलमा जित निकाले एकदिवसीय मान्यता जोगाउन नेपाल एक कदम नजिक पुग्ने छ। पछिल्ला पाँच खेलमा विजयी रहेको नेपाल आज पनि सोही लय कायम राख्न चाहन्छ। विश्वकप छनोटको ग्लोबल छनोटमा पुग्न नेपाललाई बाँकी सातै खेल जित्नु पर्ने दबाब छ। नेपाली टिममा एक परिवर्तन भएको छ। बलात्कारको आरोप लागेका सन्दीपको मुद्दा नटुङ्गिएकाले सन्दीप लामिछानेलाई देश बाहिर जाने अनुमति दिएको थिएन। यद्यपि, सर्वोच्चले खेल सकिएको १५ दिन भित्र देश फर्किनु पर्ने शर्त राखेर अनुमति दिएपछि सन्दीप बुधबार यूएई पुगिसकेका छन्। नेपाली टिम : कुशल भुर्तेल, आसिफ शेख, ज्ञानेन्द्र मल्ल, रोहित पौडेल, आरिफ शेख, दीपेन्द्रसिंह ऐरी, कुशल मल्ल, सोमपाल कामी, सन्दीप लामिछाने, करण केसी, गुल्शन झा। यूएईविरुद्ध नेपालले फिल्डिङ रोज्यो, सन्दीप प्लेइङ ११ मा"
यूएईले नेपाललाई दियो २०८ रनको लक्ष्य,"यूएई : रोहन मुस्ताफाको अविजित अर्धशतकप्रेरित यूएईले आईसीसी विश्वकप क्रिकेट लिग २ को त्रिदेशीय शृंखलामा नेपाललाई दुई सय आठ रनको लक्ष्य दिएको छ। दुबई क्रिकेट मैदानमा टस हारेर ब्याटिङ थालेको यूएईले आठ विकेट गुमाएर दुई सय सात रनको योगफल तयार गर्यो। यूएईका लागि आसिफ खानले ९९ बलमा पाँच चौका र तीन छक्काहित ७२ रनको अर्धशतकीय इनिङ खेले। यस्तै, पाँचौं नम्बरमा क्रिजमा उत्रिएका रोहन मुस्ताफाले ७ बलमा दुई चौकासहित ५१ रनको अविजित इनिङ खेले। मुस्ताफासँग ५८ रनको साझोदारी गरेका आर्यन लाक्राले ३६ बलमा २८ रन बनाएका थिए। यस्तै, कप्तान सिपी रिजवान २२ तथा वृत्य अरविन्द १८ रन बनाएर पेभेलियन फर्किँदा अन्य ब्याटरले उल्लेख्य प्रदर्शन गर्न सकेनन्। नेपालका लागि १० ओभरमा २७ रन खर्चिएका सन्दीप लामिछानेले सर्वाधिक तीन विकेट लिए। यस्तै, कुशल मल्लले पाँच ओभरमा १७ रन खर्चिएर एक विकेट लिए। आरिफ शेखले ९ ओभरमा ३३ रन खर्चिएर एक विकेट लिएका थिए। दीपेन्द्रसिंह ऐरी १० ओभरमा ३५ रन खर्चिएर एक मेडन मात्रै राख्न सके। करण केसीले सात ओभरमा ४० रन खर्चिएर एक मेडनसहित एक विकेट लिए।"
सन्दीपले लिए नेपालका लागि दोस्रो विकेट,"सन्दीपले १३४ आभेरमा ३८ बलमा १८ रन बनाएर खेलिरहेका वृत्या अरविन्दलाई कुशल भुर्तेलको हातबाट क्याच गराएका हुन्। काठमाडौं : आईसीसी विश्वकप क्रिकेट लिग२ अन्तर्गत त्रिदेशीय शृंखलामा घरेलु टिम यूएईविरुद्ध फिल्डिङ गरिरहेको नेपालका लागि सन्दीप लामिछानेले दोस्रो विकेट लिएका छन्। सन्दीपले १३४ आभेरमा ३८ बलमा १८ रन बनाएर खेलिरहेका वृत्या अरविन्दलाई कुशल भुर्तेलको हातबाट क्याच गराएका हुन्। टस जितेर फिल्डिङ गरिरहेको नेपाललाई पहिलो ओभर बलिङ गरेका करण केसीले पाँचौं बलमा कुनै रन नदिई घरेलु टिमका ओपनर मुहम्मद वासिमलाई बोल्ड गरेका थिए। दुबई अन्तर्राष्ट्रिय क्रिकेट मैदानमा जारी खेलमा नेपालमा नेपाली राष्ट्रिय टिमका कप्तान रोहित पौडेलले यूएईलाई पहिले ब्याटिङको निम्तो दिएका हुन्। यूएईले १४ आभेर सकिँदा दुई विकेट गुमाएर ५३ रन बनाएको छ। नेपालले यो खेलमा जित निकाले एकदिवसीय मान्यता जोगाउन नेपाल एक कदम नजिक पुग्ने छ। पछिल्ला पाँच खेलमा विजयी रहेको नेपाल आज पनि सोही लय कायम राख्न चाहन्छ। विश्वकप छनोटको ग्लोबल छनोटमा पुग्न नेपाललाई बाँकी सातै खेल जित्नु पर्ने दबाब छ। नेपाली टिममा एक परिवर्तन भएको छ। बलात्कारको आरोप लागेका सन्दीपको मुद्दा नटुङ्गिएकाले सन्दीप लामिछानेलाई देश बाहिर जाने अनुमति दिएको थिएन। यद्यपि, सर्वोच्चले खेल सकिएको १५ दिन भित्र देश फर्किनु पर्ने शर्त राखेर अनुमति दिएपछि सन्दीप बुधबार यूएई पुगिसकेका छन्। नेपाली टिम : कुशल भुर्तेल, आसिफ शेख, ज्ञानेन्द्र मल्ल, रोहित पौडेल, आरिफ शेख, दीपेन्द्रसिंह ऐरी, कुशल मल्ल, सोमपाल कामी, सन्दीप लामिछाने, करण केसी, गुल्शन झा। पहिलो ओभरमै नेपाललाई पहिलो सफलता, करणले लिए विकेट"
कुशल मल्लको अर्धसतक,काठमाडौं : कुशल मल्लले हर्धसतक प्रहार गरेका छन्। आइसीसी विश्वकल क्रिकेट लिग २ अन्तर्गत युएईविरुद्धको खेलमा उनले अर्धसतक प्रहार गरेका हुन्। मल्लले ४६ बलमा ८ चौका र एक छक्कासहित ५२ रन बनाएर खेलिरहेको छ। नेपालले युएईले दिएको २०८ रनको लक्ष्य पछ्याइरहेको छ। यसअघि युएईले निर्धारित ओभरको खेलमा ८ विकेट गुमाएर २०७ रन बनाएको थियो। नेपालल १६ ओभरमा ८४ रन बनाएर खेलिरहेको छ।
"नेपाललाई तेस्रो सफलता,कुशल मल्ले लिए विकेट","काठमाडौं : आईसीसी विश्वकप क्रिकेट लिग २ अन्तर्गत त्रिदेशीय शृंखलामा घरेलु टिम यूएईविरुद्ध नेपालका लागि तेस्रो विकेट कुशल मल्लले लिएका छन्। दुबई अन्तर्राष्ट्रिय क्रिकेट मैदानमा ४५ बलमा एक चौकासहित २४ रन बनाएका यूएईका कप्तान रिपी रिजवानलाई दीपेन्द्रसिंह ऐरीको हातबाट क्याच गराउन कुशल सफल भए। नेपालका लागि सन्दीप लामिछानेले दोस्रो विकेट लिएका छन्। सन्दीपले १३४ आभेरमा ३८ बलमा १८ रन बनाएर खेलिरहृका वृत्या अरविन्दलाई कुशल भुर्तेलको हातबाट क्याच गराएका थिए। टस जितेर फिल्डिङ गरिरहेको नेपाललाई पहिलो ओभर बलिङ गरेका करण केसीले पाँचौं बलमा कुनै रन नदिई घरेलु टिमका ओपनर मुहम्मद वासिमलाई बोल्ड गरेका थिए। यूएईले २५ आभेर सकिँदा तीन विकेट गुमाएर ८९ रन बनाएको छ। नेपालले यो खेलमा जित निकाले एकदिवसीय मान्यता जोगाउन नेपाल एक कदम नजिक पुग्ने छ। पछिल्ला पाँच खेलमा विजयी रहेको नेपाल आज पनि सोही लय कायम राख्न चाहन्छ। विश्वकप छनोटको ग्लोबल छनोटमा पुग्न नेपाललाई बाँकी सातै खेल जित्नु पर्ने दबाब छ। नेपाली टिममा एक परिवर्तन भएको छ। बलात्कारको आरोप लागेका सन्दीपको मुद्दा नटुङ्गिएकाले सन्दीप लामिछानेलाई देश बाहिर जाने अनुमति दिएको थिएन। यद्यपि, सर्वोच्चले खेल सकिएको १५ दिन भित्र देश फर्किनु पर्ने शर्त राखेर अनुमति दिएपछि सन्दीप बुधबार यूएई पुगिसकेका छन्। नेपाली टिमः कुशल भुर्तेल, आसिफ शेख, ज्ञानेन्द्र मल्ल, रोहित पौडेल, आरिफ शेख, दीपेन्द्रसिंह ऐरी, कुशल मल्ल, सोमपाल कामी, सन्दीप लामिछाने, करण केसी, गुल्शन झा छन्।"
"पालिकामा बजेट कम, योजना प्रभावित","तुलसीपुर उपमहानगरका स्वास्थ्य शाखामा १ सय ३८ जना कर्मचारी छन्। उनीहरूले ४ महिनाको तलब एकैपटक चाडपर्वमा बुझेका थिए। दाङ : दाङको तुलसीपुर उपमहानगरको आर्थिक वर्ष २०७८७९ को कुल बजेट ३ अर्ब ४० करोड हो। त्यो बजेट स्थानीय तहको पहिलो जनप्रतिनिधिको अन्तिम बजेट पनि हो। उपमहानगरले आव २०७९८० मा अघिल्लो आवभन्दा झण्डै १ अर्ब कम गरेर बजेट ल्याएको छ। बर्सेनी बढेर आउने नगरको बजेट चालू आवमा एकाएक घटेर आयो। बजेट घटेर आएपछि उपमहानगर घाटामा भएको प्रस्ट रूपमा देखिएको छ। उपमहानगरका वडाले गत आवमा १ करोड ८० लाख रुपैयाँ बजेट पाएका थिए। सबै वडामा दामासाहीका दरले दिइएको बजेट चालू आवमा ७० लाख मात्रै बजेट पठाइयो। अगिल्लो वर्षको भन्दा एक तिहाइ बजेट कम आएपछि अहिले कार्य सञ्चालन गर्न कठिन भइरहेको वडाध्यक्षहरू बताउँछन्। वडा९ का अध्यक्ष घनश्याम ढकालले भने, अहिले सानो काम गरौंभन्दा पनि हामीसँग बजेट छैन। तुलसीपुर उपमहानगरका स्वास्थ्य शाखामा १ सय ३८ जना कर्मचारी छन्। उनीहरूले ४ महिनाको तलब एकैपटक चाडपर्वमा बुझेका थिए। सञ्चय कोषमा जम्मा हुनुपर्ने उनीहरूको पैसा समयमै जम्मा भएको छैन। सञ्चयकोषमा पैसा जम्मा नभएपछि स्वास्थ्य कर्मचारीहरूले आन्दोलन गर्ने चेतावनी दिएका छन्। उपमहानगरका नासु रामप्रसाद शर्माले गत कात्तिक १ गतेदेखि लागू हुने गरी राजीनामा दिए। उनले त्यहाँ काम गरेको २५ वर्षभन्दा बढी भयो। जागिर छोडेपछि उनले ५ वर्षको तलब बराबरको उपदान स्थानीय कोषबाट पाउनुपर्ने हो। तर, सो रकम उनले तत्काल नपाएर केही महिनापछि मात्रै पाए। उपमहानगरमा अन्य ३ जना कर्मचारीले पनि जागिर छोड्ने विचार गरेका छन्। तर, नगरको आर्थिक अवस्था देखेर त्यसो नगरेको उनीहरूले बताए। उपदान स्वरूप पाइने रकम नपाइने भए हतार गरेर किन जागिर छोड्नु भनेर बसेका छन्। तुलसीपुर उपमहानगरमा आव २०७७७८ का २५३० वटा योजनामा भएको कामको भुक्तानी अहिलेसम्म भएको छैन। स्थानीय सरकारले सञ्चालन गरेको साना तर नीतिविपरीतका बहुवर्षीय योजनाको भुक्तानी अहिलेसम्म नहुँदा आर्थिक संकट बढेको छ। पुरानो योजनाको भुक्तानी पनि गर्न नसक्ने अवस्था र काम पूरा गर्न पनि नसक्ने अवस्था रहेको लेखा शाखाको भनाइ छ। नगरमा वार्षिक राजस्व २५३० करोड संकलन हुन्छ। तर, ८० करोडसम्मको योजना बनाइन्छ, एक उच्च अधिकारीले भने, बर्सेनी यसो भएकाले नगर स्वतः घाटामा जान्छ र सबै काम प्रभावित हुन्छन्। अहिले तुलसीपुरमा कोही ५ हजार सहायता माग्न आयो भने पनि सजिलै दिन सक्ने अवस्था नभएको उनले बताए। सुत्केरीले पाएनन् पोषणभत्ता सुत्केरीलाई दिइँदै आएको ५ हजार पोषण भत्ता पनि उपमहानगरले एक वर्षदेखि दिन सकेको छैन। आफैंले सञ्चालन गरेको कार्यक्रम अहिले पालिकाका लागि निल्नु र ओकल्नु भएको छ। सुत्केरी भएको सयममा पोषणयुक्त खानाका लागि उपमहानगरले भक्ता दिने नीति लिएको थियो। तुलसीपुर७ कि पार्वती बस्नेतले सुत्केरी भएको १३ महिनासम्म पनि पोषण भत्ता नपाएको बताइन्। गत वर्ष मंसिर ९ गते सुत्केरी भएकी पार्वतीले आवश्यक सबै प्रक्रिया पूुरा गरिसक्दा पनि स्थानीय सरकारबाट पाउनुपर्ने पोषण भत्ता पाउन नसकेको गुनासो गरिन्। आवश्यक प्रकृया पुूरा गरिसकेपछि पनि तुलसीपुरले नेपाल सरकारले दिँदै आएको १८ सय रुपैयाँमा ३ हजार २ सय थपेर ५ हजार दिने नीति बनाएको छ। अहिले ८ सय ६५ जना सुत्केरी आमाले पोषणभत्ता पाएका छैनन्। बच्चा र आमाको पोषणका लागि दिइने भत्ता बच्चा हुर्कंदासम्म पनि नदिएपछि अब दिनु र नदिनुमा कुनै फरक नहुले सुत्केरीहको भनाइ छ। उपमहानगरले पैसा नभएकाले सुत्केरी भत्ता समयमा दिन नसकेको बताएको छ। निवर्तमान मेयर घनश्याम पाण्डेले उपमहानगरलाई घाटामा लैजाँदा यसको असर सुत्केरी आमाहरूलाई परेको तर्क गर्दै आएका छन्। गत असोज महिनादेखिको सुत्केरी पोषणभत्ता रोकिएको स्वास्थ्यकेन्द्रका कर्मचारी बताउँछन्। समयमै राजस्व संकलन नहुँदा र आन्तरिक स्रोतबाट बजेट जुट्याउन नसक्दा त्यसको प्रभाव पोषणभत्ता कार्यक्रममा परेको हो। एक स्वास्थ्यकर्मीले भने, नगर घाटामा छ। पैसा छैन भन्छन्। अहिले सुत्केरी भत्ताको रकम दिन २९ लाख रुपैयाँ चाहिन्छ। गत आवका ४ सय ६५ र चालू आवका ४ सय गरेर ८ सय ६५ सुत्केरीले पोेषण भक्ता पाएका छैनन्। तुलसीपुरका उपमहानगरका नगरप्रमुख टिकाराम खड्काले भने, पालिकासँग पैसा नहुँदा हामीलाई समस्या भएको हो। यो आवमा केही सहज होला भन्ने अपेक्षा छ। पाल्पाको पूर्वखोला गाउँपालिका घाटामा जाँदा आव २०७८७९मा पूरा भएका योजनाको ५० लाख रुपैयाँ पालिकाले भुक्तानी गर्न सकेन। अन्य विविध गरेर १ करोडको हाराहारीमा नयाँ आवमा व्यय भार सरेर आएको छ। पालिका अध्यक्ष नुनबहादुर थापाका अनुसार पालिकामा योजना व्यवस्थापन नहँुदा व्ययभार नयाँ वर्षमा सरेको छ। पालिका घाटामा देखिएको जस्तो भएको छ, अध्यक्ष थापा भन्छन्, तर, घाटा छैन। व्ययभार मात्रै नयाँ वर्षमा थपिएको हो। अनुमानित बजेटले समस्या भयो। भने जस्तो राजस्व संकलन नहुँदा योजना कार्यान्वयन गर्न सकिएन। केही प्रभावित भए। गाउँपालिकाका प्रवक्ता मेहरसिंह थापाले संकलन हुनेभन्दा बढी राजस्वको लक्ष्य लिएर सोहीअनुसार बजेट बनाउँदा पालिकाको आर्थिक गतिविधिमा असर परेको बताए। चालू आवमा राजस्वको दायरा बढाएर घाटा पूर्ति गर्ने लक्ष्य पालिकाले लिएको छ। पालिकाले गत आवमा ६० लाख रुपैयाँ राजस्व संकलन गर्ने लक्ष्य लिए पनि ४२ लाख रुपैयाँ मात्र संकलन भएको थियो। गत आवमा लक्ष्य पूरा नगरेको पूर्वखोला गाउँपालिकाले घाटा बजेट पूरा गर्न चालू आवमा राजस्व लक्ष्य ८० लाख पुर्याएको छ। स्थानीय सरकारमा महत्वाकांक्षा बढ्दा र आर्थिक अवस्थाको विश्लषण नगरी योजना बनाउँदा सबै क्षेत्रमा समस्या देखिएको छ। स्थानीय शासन विज्ञ डा नहकुल केसीका अनुसार जनप्रतिनिधिको अहम र बजेट विश्लेषणमा कमजोरी भएकाले पालिकाहरू घाटामा जाने गरेका छन्"
प्री ओपन सेसन :नेप्से परिसूचक झिनो अंकले घट्यो,काठमाडौं : साताको अन्तिम कारोबार दिन प्री ओपन सेसनमा नेप्से परिसूचक झिनो अंकले ओरालो लागेको छ। यो सेसनमा नेप्से परिसूचक ०१६ अंकले घटेर १९९५३४ विन्दुमा झरेको छ। सेन्सेटिभ इण्डेक्स भने ००१ अंकले बढेको छ। आज प्री ओपन सेसनमा १४ कम्पनीको सेयर कारोबार भयो। सो कम्पनीको २८० कित्ता सेयर २ लाख १७ हजार ९८२ रुपैयाँमा खरिदबिक्री भयो। कारोबारमा आएका १४ कम्पनीमध्ये ५ को मूल्य बढ्यो भने ९ को घट्यो।
पोखरा अन्तर्राष्ट्रिय विमानस्थल : सौर्य एयरलाइन्सले गर्यो पहिलो रात्रिकालीन उडान,"पोखरा : पोखरा अन्तर्राष्ट्रिय विमानस्थलबाट सौर्य एयरलाइन्सले पहिलो पटक रात्रिकालीन उडान गरेको छ। सौर्यले बुधबार राति ९: ५ मा पोखरा अन्तर्राष्ट्रिय विमानस्थलबाट काठमाडौं उडान भरेको हो। सौर्यको यो रात्रिकालीन उडान सेडुअल उडान भने नरहेको विमानस्थलका प्रमुख बिक्रम गौतमले बताए। दिउँसोको उडान मौसमका कारण ढिला हुँदा सौर्यले राति उडान भरेको विमानस्थल प्रमुख गौतमले जानकारी दिए। काठमाडौंबाट बुधबार राति ३३ जना यात्रु लिएर उडेको विमान राति ९ बजे पहिलो पटक पोखरा अन्तर्राष्ट्रिय विमानस्थलमा अवतरण गरेको हो। पोखराबाट ४७ जना यात्रु लिएर राति ९:५ मा पहिलो पटक काठमाडौंका लागि रात्रिकालीन उडान भरेको पनि गौतमले जानकारी दिए। सौर्यको बिहीबार राति रात्रिकालीन उडानको सेडुअल नरहेको पनि विमानस्थल प्रमुख गौतमले जानकारी दिए। विमानस्थल फागुन ११ गते बिहीबारदेखि रात्रिकालीन उडान र अन्तर्राष्ट्रिय उडानका लागि तयार भएको थियो। विमानस्थलमा इन्स्ट्रमेन्ट प्लाइट रुल्स (आइएफआर) प्रणाली लागू भएसँगै रात्रिकालीन र अन्तर्राष्ट्रिय उडानका लागि विमानस्थल तयार भएको थियो। विमानस्थलमा इन्स्ट्रमेन्ट प्लाइट रुल्स लागू भएसँगै रातिको समयमा पनि सहज रूपमा उडान र अवतरण गर्न सकिने गरी तयार भएको हो। फेब्रुअरी २३ देखि यो प्रणालीबाट विमान उडान र अवतरण भइरहेको छ। आइएफआर प्रणालीको परीक्षण गरेपछि फागुन ११ गतेदेखि पूर्ण रूपमा आइएफआर प्रणालीबाट जहाजले उडान र अवतरण सुरु भएको थियो। यो प्रणाली लागु हुनु अघिसम्म पोखरा विमानस्थलमा बिहान मौसम अनुसार ६ बजेदेखि दिउँसो ५:३० बजेसम्म मात्र उडान हुँदै आएकोमा अब भने १८ घण्टा सम्म उडान हुने गरी विमानस्थल तयार भएको छ। यो प्रणाली लागु भएसँगै बिहान ६ बजेदेखि राति १२ बजेसम्म १८ घण्टा जहाज उडान भर्न सक्ने गरी तयारी अवस्थामा रहेको विमानस्थलका प्रमुख गौतमले बताए। १८ घण्टा नै सेवा दिन सक्ने अवस्था रहे पनि जहाज उडानको चाप कम भएकाले आवश्यक्ता अनुसार बढाउने गरी अहिलेलाई भने राति ९ बजेसम्म उडान हुने विमानस्थले जनाएको छ। यो प्रणाली (आइएफआर) पूर्ण यान्त्रिक भएकोले भिजुअल फ्लाइट रुल्स (भिएफआर) को तुलनामा निकै सहज र सुरक्षित रहने प्राधिकरणले जनाएको छ। यो सेवा सुरु सँगै रात्रिकालीन उडान र अन्तर्राष्ट्रिय उडानका लागि पोखरा अन्तर्राष्ट्रिय विमानस्थल तयार भए पनि अन्तर्राष्ट्रिय उडान कहिलेबाट सुरु हुन्छ भन्ने अझै एकिन भएको छैन्। रात्रिकालीन उडानका लागि पोखरा अन्तर्राष्ट्रिय विमानस्थल तयार भए सँगै बुद्ध एयरले (मार्च ९) फागुन २५ गतेदेखि रात्रिकालीन सेवा सुरु गर्ने बताएको छ। बुद्ध एयरका मार्केटीङ डाइरेक्टर रुपेश जोसीले रात्रिकालीन उडानका लागि ४ वटा जहाज पोखरामा रहने पनि जानकारी दिएका छन्। बुद्धले पोखराबाट काठमाडौं, नेपालगञ्ज र भद्रपुरमा रात्रिकालीन उडान गर्ने गरी तयारी गरिरहेको जोसीले बताए।"
एमसीसीको लागत बढ्ने,"काठमाडौं : मिलिनियम च्यालेन्ज कर्पोरेसन (एमसीसी) कार्यान्वयन गर्न लागत बढ्ने भएपछि केहि रकम अपुग हुने देखिएको छ । ६ वर्षपछि आयोजना कार्यान्वनको चरणमा जाँदा मूल्यवृद्धिलगायतका कारणले रकम अभाव हुन सक्ने परियोजना कार्यान्वयन कार्यालय एमसीए नेपालका कार्यकारी निर्देशक खड्ग विष्ट बताउँछन् । २०७४ सालमा सम्झौता भएको यो परियोजना २०८० साल भदौबाट कार्यान्वयनको चरणमा जाँदैछ। एमसीसी परियोजनाका लागि सन् २०११ मा छनोट भएको नेपालले २०१७ सेप्टेम्बर १४ मा सम्झौतामा हस्ताक्षर गरेको थियो । २०७४ भदौ २९ गते तत्कालीन अर्थमन्त्री ज्ञानेन्द्रबहादुर कार्की वासिङ्टनडिसी पुगेर एमसीसीका कार्यवाहक सीईओ जोनाथन नासका साथ हस्ताक्षर गरेका थिए। सन् २०१९ सेप्टेम्बर २९ तारिखमा तत्कालीन अर्थमन्त्री डा युवराज खतिवडाले एमसीसी कार्यान्वयन सम्झौतामा हस्ताक्षर गरेका थिए। तत्कालीन सरकारले मन्त्रिपरिषद्बाट निर्णय गरी २०७६ असार ३० गते अनुमोदनको लागि संसद्मा दर्ता गरेको थियो। २०७८ फागुन ८ गते टेबल भएको सम्झौता फागुन १५ गते संसद्बाट अनुमोदन भयो। अनुमोदन पछि एमसीसीअन्तर्गतको अनुदान सहयोग ५० मिलिनियम अमेरिकी डलर अर्थात् करिब ६० अर्ब रुपैयाँ नेपालले पाउनेछ। यसबाट प्रसारणलाइन र सडक स्तरोन्नति तथा मर्मतसम्भार आयोजना बन्छ। आयोजनाको रकम डलरमा आउँछ भने डलरमा नै तिरिन्छ। आयोजना बनाउनेदेखि, लाग्ने उपकरण, तारलगायत सबै बाहिरबाट आउँदा डलरमा नै भुक्तानी हुन्छ । ६ वर्षमा बजार मूल्य प्राकृतिक रूपमा नै बढेको छ । विगत एक वर्षदेखिको रूसयुक्रेन युद्धले विश्वमा मूल्यवृद्धि थप बढेको छ । यही कारण पनि परियोजना कार्यान्वयनका लागि रकम अभाव हुन सक्ने अनुमान गरिएको हो, विष्टले भने । पछिल्लो बजार मूल्यलाई हेरेर ठेक्का लाग्ने हुँदा आयोजनाको लागत बढ्न सक्ने अनुमान एमसीएले गरेको हो । मूल्यवृद्धिलगायतका कारणले रकम अभाव हुने मुआब्जा वितरणमा करिब ७ अर्ब लाग्ने प्रारम्भिक अनुमान ६ जिल्लाको जग्गा अधिग्रहणको काम हुँदै संसद्बाट पास भएको एक वर्षको अवधिमा आयोजनाले पूर्वतयारीको काम गरिरहेको छ । आयोजना कार्यान्वयनमा जानुअघि राखिएको ६ पूर्व सर्तमा ५ पूरा गरी अन्तिम एकको काम भइरहेको छ। अहिले आयोजना कार्यान्वयनमा जानु अघिको अन्तिम सर्तमा काम भइरहेको छ। यसमा लाइनको डिजाइन, लाइनको रेखांकन, वातावरणीय प्रभाव मूल्यांकन, प्रभावित क्षेत्रको लगत राख्ने काम भइरहेको कार्यकारी निर्देशक विष्ट बताउँछन्। प्रसारण लाइनका टावर बन्ने १० जिल्लामध्ये ६ जिल्लाको जग्गा अधिग्रहणको काम भइरहेको छ। ६ जिल्लामा नवलपुर, चितवन, पाल्पा, धादिङ, तनहुँ र पर्सा रहेका छन्। नुवाकोट र मकवानपुरको जग्गा अधिग्रहण सुरु गर्ने तयारी भइरहेको बताइएको छ। त्यसपछि काठमाडौं र सिन्धुपाल्चोकको जग्गा अधिग्रहणको प्रक्रिया अघि बढाइने छ। ७ हजार रोपनी व्यक्तिगत जग्गा अधिग्रहण गर्नुपर्ने देखिएको छ। जग्गा अधिग्रहण गरेर एकीकृत लगत आएपछि मात्रै आयोजनाको लागत कतिले थप्नुपर्ने निक्र्योल हुने कार्यकारी निर्देशक विष्टले बताए। ३ सय १५ किलोमिटर प्रसारण लाइन निर्माणका लागि ८५६ टावर निर्माण हुनेछन्। ३ सय ५४ हेक्टरमा फैलिएको वन क्षेत्रको २ लाख २ हजार रूख कटान गर्नुपर्ने वातावरण प्रभाव मूल्यांकन तथ्यांकले देखाएको छ। ती रूख कटानका लागि एमसीसीको मापदण्डले एक रूख बराबर एक बिरुवा रोप्ने भन्दै आएको छ। तर, नेपाल सरकारले एक रूख बराबर १० बिरुवा रोप्ने वा सोबराबरको पैसा बुझाउनुपर्ने भन्दै आएको छ। कति रूख रोप्नेबारे छिट्टै निष्कर्षमा पुग्ने विष्टले बताए। आयोजनाले प्रभावित क्षेत्रमा पर्ने रूखको टाँचा लगाउने काम वैशाखबाट सुरु गरेर असारसम्म सक्काउने योजना बनाएको छ। विद्युत् प्रसारण आयोजनाअन्तर्गत तीन नयाँ ४ सय केभी क्षमताको इन्डोर ग्यास इन्सुलेटेड सबस्टेसन (जीआईएस) निर्माण गरिनेछ। नुवाकोट जिल्लाको बेलकोटगढी नगरपालिकामा रातमाटे सबस्टेसन, तनहुँ जिल्लामा नयाँ दमौली सबस्टेसन र नवलपरासी पश्चिम जिल्लाको भुमहीमा नयाँ बुटवल सबस्टेसन निर्माण गरिनेछ। निर्माणाधीन प्रसारण लाइन काठमाडौं जिल्लाको लप्सीफेदी र मकवानपुर जिल्लाको हेटौंडास्थित नेपाल विद्युत् प्राधिकरणका विद्यमान सबस्टेसनमा पनि जोडिनेछ। आयोजना प्रभावित क्षेत्रको मुअब्जा वितरणमा करिब ७ अर्ब लाग्ने प्रारम्भिक अनुमान एमसीएको छ। रातमाटेको सबस्टेसन वरपरको ४ सय रोपनी खरिदका लागि करिब १ अर्ब ४० करोड खर्चिएको छ। जिल्ला प्रशासन अधिकृत नेतृत्वको समितिले जग्गाको मूल्य निर्धारण गरिसकेपछि मुअब्जाको विस्तृत विवरण आउने विष्टको भनाइ छ। योसँगै परियोजनाले प्रसारण लाइन निर्माण तथा परामर्शदाता छनोटका लागि टेन्डर आह्वान गरिसकेको छ। सबस्टेसनका टेन्डर केही समयमा खोलिने आयोजनाको तयारी छ। आयोजना आउँदो भदौबाट निर्माणको चरणमा प्रवेश गर्दैछ। ठेकेदार छनोटको काम र जग्गा मुअब्जा वितरणको काम सकेर त्यहीँ महिनामा आयोजना निर्माणका लागि ठेकेदारसँग सम्झौता गरिने विष्टले जानकारी दिए। यसपछि पाँच वर्षको अवधिमा निर्माणको काम सम्पन्न गर्नु पर्नेछ। सडकको डिजाइनको काम सम्पन्न, टेन्डरमा जाने प्रक्रियामा आयोजनाअन्तरगत बन्ने सडकको काम पनि सँगसँगै अघि बढिरहेको छ। पूर्वपश्चिम राजमार्गको दाङ जिल्लाबाट ७७ किलोमिटर सडक खण्ड स्तरोन्नति गरिनेछ। सडक मर्मत आयोजनाले विशेष रूपमा फूल डेप्थ रिक्लेमेसन र सुपेरियर पर्फर्मिङ आस्फाल्ट पेभमेन्ट (सुपरपेभ) जस्ता नयाँ प्रविधिलाई नेपालमा पहिलो पटक प्रयोग गर्नेछ। प्रयोग गरिने नयाँ प्रविधि सवारीको चाप बढी भएका, काम गर्न कठिन एवं निर्माण कार्यका लागि लामो समय लाग्ने जस्ता साँघुरा सडकमा काम गर्दा आइपर्ने केही समस्यालाई समाधान गर्न प्रयोग गरिने छ । त्यसका लागि सडक विभागमा ४ प्रयोगशाला जडान भइसकेको छ । सडकको डिजाइनको काम भइसकेको विष्टले बताए। त्यसका लागि पनि टेन्डर आह्वान गरिने उनले बताए। यस्तै थप एक सय किलोमिटरमा नियमित मर्मत सम्भारको काम हुनेछन्। यसका लागि विभागसँग विभिन्न सडकखण्डबारे छलफल भइरहेको विष्टले बताए ।"
"सेयर बजारमा २६ अंकको गिरावट, १३ वटै उपसमूहको सूचक नकारात्मक",काठमाडौं : सेयर कारोबारको साताको अन्तिम दिन बिहीबार नेप्से परिसूचक दोहोरो अंकले ओरालो लागेको छ। नेप्से परिसूचक २६४७ अंकले घटेर १९६९०२ विन्दुमा अडिएको छ। सन्सेटिभ इण्डेक्स ४८१ अंकले घटेको छ। यसदिन १९३ कम्पनीको मूल्य ओरालो लाग्दा १९ को मात्रै मूल्य बढ्यो। २५६ कम्पनीको ३६ लाख ५७ हजार १५४ कित्ता सेयर १ अर्ब ३३ करोड ६३ लाख ३३ लाख ९६७ रूपैयाँमा खरिदबिक्री भयो। २८ हजार ५०० पटक कारोबार भयो। आज कुनै पनि कम्पनीको मूल्यमा सकारात्मक सर्किट ब्रेक लागेन। ग्लोबल आईएमई लघुवित्त वित्तीयको सेयर मूल्य ७ प्रतिशतले घट्यो। कारोबार रकमका आधारमा हिमालयन डिस्टिलरी अग्रस्थानमा रह्यो। सो कम्पनीको ८ करोड १२ लाख रूपैयाँको सेयर कारोबार भयो। कारोबारमा आएका १३ वटै समूहको सूचक नकारात्मक देखिएका छन्। माइक्रो फाइनान्स र ट्रेडिङ उपसमूहको सूचक २ प्रतिशत बढिले ओरालो लाग्यो।
अराजक व्यवहारप्रत्ति बैंकर्स संघको ध्यानाकर्षण,"काठमाडौं : नेपाल बैंकर्स संघले बैंकवित्तीय तथा लघुवित्त संस्थाविरुद्ध आन्दोलन गर्नेप्रति आपत्ति जनाएको छ। नकारात्मक टिप्पणीले कर्मचारी हतोत्साही हुने गरेको संघले जनाएको छ। धम्कीपूर्ण अभिव्यक्ति र अराजक व्यवहारप्रत्ति बैंकर्सहरूले आपत्ति जनाएका हुन्। नेपाल बैंकर्स संघ, डेभलपमेण्ट बैंकर्स एशोसिएसन नेपाल, नेपाल वित्तीय संस्था संघ र नेपाल लघुवित्त बैंकर्स संघले संयुक्त रूपमा बिहीबार विज्ञप्ति जारी गर्दै पछिल्लो समय केही व्यक्तिहरूले गरेको गतिविधिप्रति गम्भीर ध्यानाकर्षण भएको उल्लेख गरेका छन्। बैंकवित्तीय तथा लघुवित्त संस्थाको ग्राहकसँग रही आएको सुमधुर सम्बन्धलाई एकाध नकारात्मक क्रियाकलापले बिथोल्न नसक्ने संघको धारणा छ। कुनै पनि बैंकवित्तीय तथा लघुवित्त संस्थाबाट ऋण लिए पछि नियमित रूपमा कर्जाको साँवाकिस्ता तिर्नु ऋणीको पहिलो दायित्व हुनेमा दुई मत छैन विज्ञप्तिमा भनिएको छ, बैंक तथा वित्तीय संस्थाबाट कर्जा लिए पछि नतिर्ने भन्नु अराजक हुनु हो।"
भैरहवामा जजिराको उडान,"काठमाडौं : जजिरा एयरवेजले गौतम बुद्ध अन्तर्राष्ट्रिय विमानस्थल भैरहवामा फागुन २५ गतेदेखि निर्धारित उडान पुनः सुरु गर्ने घोषणा गरेको छ। जजिरा एयरवेजले भैरहवाबाट साप्ताहिकरूपमा तीन वटा उडान गर्नेछ। जजिराले भैरहवाबाट कुबेतको लागि मंगलबार, बिहीबार र शनिबार नेपाली समय अनुसार बिहान ८ः०५ बजे उडान भर्नेछ। कुवेतमा स्थानीय समयअनुसार बिहान १०ः५५ बजे अवतरण गर्नेछ। जजिरा एयरवेजले भैरहवादेखि कुवेतसम्म २५ हजार ८ सय ३६ को विशेष प्रारम्भिक एकतर्फी उडानका भाडा कायम गरेको छ। नेपालस्थित जजिरा एयरवेजका जनरल सेल्स एजेन्ट तथा सोसाइटी इन्टरनेसनल ट्राभल सर्भिसेस्का अध्यक्ष रविचन्द्र सिंहले नेपालमा गौतम बुद्ध अन्तर्राष्ट्रिय विमानस्थलले नेपालको समग्र पर्यटनमा सहयोग गर्ने बताए। जजिरा एयरवेजले मध्यपूर्वमा बसोबास गर्ने भारतीय नागरिकलाई लुम्बिनीलाई भगवान् बुद्धको जन्मस्थल आध्यात्मिक गन्तव्यको रूपमा प्रवद्र्धन गर्न लागिएको बताए।गौतम बुद्ध अन्तर्राष्ट्रिय विमानस्थलमा अधिकतम आगमन सुनिश्चित गर्नुका साथै सम्पूर्ण पश्चिम भेगको पर्यटकीय परिस्थितिमा र राष्ट्रको समग्र आर्थिक वृद्धिमा सहयोग पुर्याउँछ भन्नेमा हामी विश्वस्त छौं। विज्ञप्तिमा भनिएको छ। नेपालमा जजिरा एयरवेजको उडान सञ्चालनमा निरन्तर सहयोग र प्रोत्साहन पुर्याएकोमा नेपाल नागरिक उड्डयन प्राधिकरणप्रति जजिरा एयरवेजले कृतज्ञता प्रकट गरेको छ।"

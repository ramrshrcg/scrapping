शीर्षक,विवरण
योजना बिनाको राजनीति,"नेपालमा राजनीति छैन। कार्यकर्ताको विश्वास नेतामाथि छैन। नेताको विश्वास पनि कार्यकर्तामाथि छैन। यसैकारण केही भन्ने अवस्था छैन कि नतिजा के हुन्छ ? राजनीतिका कारण हरेक कुरा अनिश्चित छ, दोधार छ। राजनीति सही बाटोमा लागे पो नतिजा आउँछ। न नेता, न कार्यकर्ता, राजनीतिक बाटोमा लागेकै छैनन्। नतिजा राम्रो आउने त प्रश्नै उठ्दैन। राजनीतिमा मोहियानी हक नै रहेन। जस्तो जमिनमा मोहियानी हकको समस्या थियो। अहिले राजनीतिमा त्यसरी नै मोहियानी हकमा समस्या आयो। ठूला नेताका कारण अरूले टिकट नै पाउँदैनन् उमेदवार हुनलाई। चुनाव लड्न न्यायोचित ढंगले टिकट दिने काम भएकै छैन। गर्नेहरू यसै मरेका छन्, नगर्नेहरू माथि माथि पुगेका छन्। त्यसले मलाई लाग्छ नेपालमा राजनीति हरायो। राजनीतिलाई नेताहरूले आफूमा केन्द्रित गरे। जसका कारण भोलि के हुन्छ कसैले भन्न सक्दैन। नेकपा माओवादी केन्द्रका अध्यक्ष पुष्पकमल दाहाल प्रचण्डलाई पद नभइ भएन। उहाँ कोसँग मिल्नु हुन्छ, कोसँग मिल्नु हुन्न, केही थाहा हुँदैन। पहिले उहाँ जुन प्रचण्ड हुनुहुन्थ्यो, अहिले त्यो प्रचण्ड नभएर चण्डमुण्ड पो हुनुभएको हो कि ? नेपालको राजनीतिको टुंगो भएन। सानो सन्दर्भ हेरौं न, किसानहरूको उखुको मोल अत्यन्तै थोरैमात्र बढ्यो। अब अर्को पल्ट उखु लगाउँछन् कि लगाउँदैनन् टुंगो भएन। कृषिमा हिङ, ज्वानो, मेथी, अदुवा सबै सबै आयात हुन्छ यहाँ। कृषिप्रधान देश नेपालमा चामल त पुगेन पुगेन, ज्वानो मेथी पनि पुगेको छैन, आयात हुन्छ। यसरी मुलुक कसरी अगाडि जान्छ ? राजनेताहरूप्रति यो मेरो प्रश्न पनि र जिज्ञासा पनि हो। उता, जुन सरकार आए पनि युवा बाहिर पठाउने, पठाइरहने ! स्वदेशमा कामको उत्पादन नै छैन। काम नपाएपछि युवा नविदेशिएर गरुन् चाहिँ के ? सबै थोक आयात गरेपछि बजेट त्यसमै जान्छ। पैसा छैन भनेपछि युवालाई बेच्नु पर्यो। वैदेशिक रोजगारीमा जान बाध्य बनाउनै पर्यो। विदेशिएर कमाएर ल्याए त त्यो पनि ठिकै हो तर पैसा पठाउन गएकाहरूको लास आउँछ र पो त। उनीहरूलाई वैदेशिक रोजगारी पनि भरपर्ने विषय होइन भन्छु म। भन्नलाई भन्छौं नेपाल कृषिप्रधान देश तर गर्छौं सबैथोक आयात। उखुको मोल र आयातको सन्दर्भ नै काफी छ नेपाल बुझ्न। यसरी राष्ट्र कसरी चल्छ ? कहाँ पुग्छ ? प्रश्न यो हो। खोजी गर्ने हो भने त यस्ता प्रश्नहरूको त खात लाग्छ। ठूला भनिएका नेताहरूले यो कुरो बुझ्नु पर्ने हो, बुझेनन्। आफू र आफ्नो स्वार्थ हेरे। पद हेरे, पैसा हेरे। यो मेरो आरोप हो। जमिनमा मोहियानी हक कायम हुन्थ्यो तर राजनीतिमा आजसम्म मोहियानी हक कायम भएन। यो राजनीतिक दलहरूका कार्यकर्ताका लागिमात्र होइन, आमनेपालीका लागि दुर्भाग्यको विषय हो। अरू त अरू। विपक्षी भएर पनि फेरि सत्ताको लोभ गरिरहेछन् ! मुखमा आएको भाग खान नजान्नेहरू, नसक्नेहरूले देश कसरी विकास गर्लान् ? अचम्म लाग्छ। होश गुमाएपछि फेरि सरकारमा जान लालायित हुनु कहाँसम्मको राजनीति हो यो ?पक्ष, प्रतिपक्ष, विपक्ष, प्रमुख प्रतिपक्ष ! म त नबुझ्ने भएँ नेपालको राजनीति। तपाईंहरू कति बुझ्नु हुन्छ ? उहाँहरू कति बुझ्नुहुन्छ ? के बुझ्नुहुन्छ ? उहाँहरूकै सवाल हो यो। म त राजनीति नै नबुझ्ने भएँ, अब के हुन्छ ? कहिले हुन्छ ? कसरी हुन्छ ? देशका लागि केही गरौं भनेर भएको होइन यो सरकार। गर्दा गर्दै भएको हो। योजना बिनाको राजनीति भइरहेको छ नेपालमा। योजना त छैन नै, दृष्टिकोण पनि छैन। कहाँ जाने भन्ने पनि छैन। के हुन्छ भन्ने पनि छैन। धम्की आइरहेको छ नेताहरूलाई। यसले गर्दा म त झनै निराश भएको छु अहिले त। थाहा छैन, दलहरूका शीर्षनेताहरू निराश छन् वा खुसी। सरकार गठनलाई हेरौं। यो नयाँ होइन, अगाडि पनि छसातजना उपप्रधानमन्त्री भएका थिए। चित्रबहादुर केसी पनि हुनुभएकै थियो। यो स्थायी होइन कि राजनीतिमा एउटा स्थिरता, अडान र सिद्धान्त हुनुपर्छ। म चाहिँ अहिलेको राजनीतिमा खासै सम्भावना केही पनि देखिरहेको छैन। नयाँ पुस्ता उदाए, यो खुसीको कुरो हो। स्वतन्त्रहरूले पनि आशाको किरण छरे। तर पनि नयाँ पुस्ता कहाँ जान्छ ? टुंगो छैन। यसअघिको राजनीति, सरकार नेतृत्व र कार्यशैली आदिको विरोध गरेर उदाउनेहरूले आफू कसरी पदमा लोभिएँ ? अब के गर्दैछु ? कुन कुन योजना अघि सारेर देश विकास गर्छु र समृद्धि ल्याउँछु ? खै के आएको छ ? पद पाउनु भएको छ, रबि लामिछाने, राजेन्द्र लिङ्देन र विक्रम पाण्डेहरूले। उपप्रधानमन्त्री हुँदाको परिणाम जनताले कसरी पाउने ? नयाँ अनुहार मन्त्रीमा छन्। अब उहाँहरूले मुलुक कसरी बनाउनु हुन्छ ? केही थाहा छैन। अब नेपालको राजनीति नयाँ शिराबाट जानुपर्छ। जनताका इच्छा र आवश्यकता के हुन् ? जनतालाई कसरी विश्वासमा लिने ? जनताले राजनीतिज्ञलाई कसरी विश्वास गर्ने ? प्रश्नहरू थुप्रै छन्। किनकि युवानेताहरू पनि हलुका देखिनु भयो अहिले त। जबकि हिजोसम्म अरूलाई हलुका देख्नुहुन्थ्यो उहाँहरू। जसजसले उपप्रधानमन्त्री, मन्त्री पाउनु भयो, उनीहरूले अब के गर्नु पर्यो त जनतालाई विश्वास जित्नका लागि ? केही त सोच्न पर्यो नि। नयाँ अनुहारले गर्नुपर्ने त घुस नखाने र खान नदिने नै पहिलो काम हुनुपर्ने हो। योजना बनाएर सक्रिय हुने र जनतामा जाने हो। जनतालाई रिझाउनुपर्ने हो। सायद सरकारमा पुगेपछि तल हेर्न बिर्सन बेर छैन। त्यो बाटो छोड्नु भाथ्यो नेताहरूले हिजोका दिनमा। अब त्यस्तो नहोस्। स्थानीय होस् वा प्रदेश अनि संघीय पनि, जति अपेक्षा थियो निर्वाचनबाट, त्यो परिणाम देखिएन। चुरो कुरो त राजनीतिमा विश्वास हुनुपर्ने हो। अहिले त विश्वास उहाँहरूलाई नै छैनजस्तो लाग्छ। हामीले पनि एउटा दुइटा पार्टीलाई बहुमत दिएनौं र यो पुरानै किसिमको परिणाम भोग्दैछौं। स्थायी सरकार नहँुदा आउने सबै समस्या अब पनि हामी तीन करोड नेपालीले भाग्नु नै छ। लाग्छ, अब महंगी घट्दै जानुपर्ने हो। भ्रष्टाचार गर्ने वा लुट, कमाऊ र खाऊ भन्ने सुन्न नपर्ने हो। तर, मलाई त त्यो आशा खासै छैन। बोल्नु र गर्नुमा आकाश जमिनको फरक छ। अब नयाँ दृष्टिकोणबाट काम सुरु गर्ने मन्त्रीहरू को को होलान् ? यसरी कसरी विश्वास कायम गर्ने होला नेता र नेतृत्वप्रति। मूल कुरो भनौं वा सबैभन्दा पहिलो कुरो, अब विश्वास गर्ने पार्टी भएन। निर्वाचनले सच्चा जनप्रतिनिधि ल्याउला भन्ने थियो। केहीमात्र आए। अब तिनको परीक्षा बाँकी नै छ। आएरमात्र हुँदैन, दिएर जान सक्नु पर्यो। पैसा समाउने उद्देश्य त राख्नै भएन। सेवाको उद्देश्य हुनु पर्यो। यस्तो जोखिम कसले मोल्ने खै ? यो त केन्द्रको कुरा भयो। प्रदेश सरकारहरू पनि ख्यालख्यालमा छन्। संविधान पनि मान्नु हुन्न। फेरि सभामुख र उपसभामुख महिला र पुरुष हुनुपर्ने महिला महिला भएका छन् कर्णालीमा। अन्य प्रदेशमा कही महिला छैनन्। मेलमिलाप र छुट्टिने कहिले हो केही टुंगो छैन। राजनीतिमा कार्यकर्ताको अधिकार हुनुपर्ने हो। खासै छैन। उता स्थानीय सरकार त डोजर चलाउने र आफ्ना सामानहरू भाडामा दिनेतिर पो लागे। बोट राम्रो हुनलाई जरा राम्रो हुनुपर्छ। यहाँ त जरा नै राम्रो भएन। जरा राम्रो बनाउन हो भने त त्याग, तपस्या र समर्पण हुनुपर्छ। यो नै भएन नेताहरूमा। राजनीति कमाउने भाँडो होइन भनेर विचार गर्नु पर्यो। अहिले कमाउने भाँडो भयो राजनीति। बरु हिजोसम्म नेपालको छवि राम्रै थियो विश्वजगत्मा। अहिले त अन्तर्राष्ट्रिय छवि धुमिलिएको छ। नेपालको जुन इज्जत थियो नि संसारमा अहिले त्यो इज्जतै छैन। छवि स्वच्छ बनाउन आफ्नो दृष्टिकोण नै परिवर्तन गर्नुपर्छ नेता र नेतृत्वले। दोहोर्याउँछु, राजनीति भनेको त्याग, तपस्या र समर्पण हो। तर यहाँ उल्टो भयो राजनीति। अन्त्यमा यति भन्छु, नेता सुध्रनु पर्यो अनि राजनीतिमा कम्तिमा मोहियानी हक कायम हुनुपर्यो।"
ऋण तिर्न नसक्दा रङ्गशालाको काम अघि बढेन,"भरतपुर : भरतपुर महानगरपालिका१५ मा निर्माणाधीन गौतमबुद्ध अन्तर्राष्ट्रिय क्रिकेट रङ्गशालाको काम ऋण तिर्न नसक्दा अघि बढ्न सकेको छैन। कलाकारद्वय सीताराम कट्टेल र कुञ्जना घिमिरेले सञ्चालन गरेको धुर्मुससुन्तलि फाउन्डेसनले रङ्गशाला निर्माणका क्रममा रकम अभाव र १८ करोड ऋण तिर्न नसकेपछि भरतपुर महानगरपालिकालाई जिम्मा लगाउँदै निर्माण रोकेको हो। भरतपुर महानगरपालिकाले रङ्गशाला निर्माणका लागि त्रिभुवन विश्वविद्यालयको नाममा लालपुर्जा भएको र कृषि तथा वन विज्ञान विश्वविद्यालयले भोगचलन गरिरहेको २० बिघा ६ कठ्ठा जग्गा उपलव्ध गराएको थियो। निर्माणको समयमा अत्यधिक ऋण भएपछि कहाँबाट तिर्ने भन्ने स्पष्ट कानुनी व्यवस्था नभएका कारण समस्या आएको भरतपुर महानगरपालिका प्रमुख रेनु दाहालले बताए। विसं २०७५ माघ १६ मा महानगरपालिका र फाउण्डेसनबीच भएको सहमति अनुसार निर्माण सम्पन्न गरेर वा स्रोत जुट्न नसके तत्काल हस्तान्तरण गर्ने उल्लेख थियो। सहमतिपत्रमा रङ्गशाला निर्माणका क्रममा ऋण लागे फाउण्डेसन वा महानगर कसको दायित्वमा पर्ने उल्लेख नभएकाले समस्या भएको उनको भनाइ छ। 'रङ्गशालाको ऋण तिर्नुपर्ने छ, यसका लागि उपायको खोजी भइरहेको छ,' उनले भने। निर्माण अगाडि बढाउने विषयमा प्रधानमन्त्री, युवा तथा खेलकुदमन्त्री, नेपाल सरकारका मुख्य सचिव, खेलकुद मन्त्रालयका सचिवसँग निरन्तर छलफल भइरहेको बताउँदै ऋणको व्यवस्थापन हुनासाथ निर्माण अगाडि बढाइने प्रमुख दाहालले बताए। सङ्घीय सरकारले रङ्गशाला निर्माणका लागि २२ करोड र प्रदेश सरकारले ५ करोड बजेट विनियोजन गरिसकेको छ भने भरतपुर महानगरपालिकाले आन्तरिक आयबाट आठ करोड खर्च गरिसकेको छ। निर्माणका क्रममा लागेको ऋण तिर्ने उपाय नजुट्दा काम ठप्प भएको दाहालको भनाइ छ। रङ्गशाला निर्माणको काम महानगरको प्रथामिकतामा रहेको बताउँदै उनले सरकारी तवरबाट ऋण तिर्ने व्यवस्था हुन नसके फाउण्डेसनले फेरि अर्को अभियान चलाएर तिर्नुपर्ने बताए। यसअघि फाउण्डेसनले निर्माणको जिम्मा लिए पनि रकम परिचालन भने महानगरपालिकाले नै गर्दै आएको थियो। फाउण्डेसनले महानगरपालिकालाई रङ्गशाला हस्तान्तरण गर्दा ३५ प्रतिशत काम सम्पन्न भएको थियो। रासस"
बखत स्मृति फुटबलको उपाधी प्रभात माविलाई,"मुगु: यो वर्षको बखत स्मृति विद्यालय स्तरिय फुटबल प्रतियोगिताको उपाधी प्रभात माध्यामिक विद्यालय रोवाले जितेको छ। २१ औं बखत स्मृति दिवसको अवसरमा शहीद बखतबहादुर शाही फाउण्डेनको आयोजनामा ४ गतेबाट जिल्ला सदरमुकाम गमगढीमा सञ्चालन भैरहेको अन्तर विदालय विद्यार्थी फुटबल प्रतियोगिताको आईतबार सञ्चालित फाईनल प्रतियोगितामा प्रभात मावि रोवाका विद्यार्थीले उपाधी लिन सफल भएका हुन्। हरेक वर्ष बखत स्मृतिको अवसरमा भलिबल, फुटबल र देउडा प्रतियोगिता सञ्चालन हुँदै आएकोमा यो वर्ष फुटबल र देउडा प्रतियोगिताको सञ्चालन गरिएको हो। विजेता मावि रोवाले शिल्ड ट्रफी, गोल्ड मेडलसहित २५ हजार नगद जितेको छ। उपविजेता महाकाली माविका विद्यार्थीले शिल्ड ट्रफी, शिल्भर मेडलसहित १५ हजार नगद पुरस्कार पाएको बखतबहादुर शाही फाउण्डेसन सचिव दिपक रावलले जानकारी दिए। प्रतियोगिता ११ विद्यालयका १६ टिम सहभागी थिए।"
माघ १० गतेदेखि हिसान स्पोर्टस मिट,"विराटनगर : राष्ट्रियस्तरका खेलाडीहरू उत्पादन गर्ने उद्देश्यका साथ मोरङको विराटनगरमा ११ औं संस्करणको हिसान स्पोर्टस मिट हुने भएको छ। आउँदो माघ १० गतेदेखि १६ गतेसम्म विराटनगरमा स्पोर्टस मिट हुने भएको हो। विराटनगरमा आइतबार पत्रकार सम्मेलन गर्दै आयोजकले खेल प्रतियोगिताबारे जानकारी दिएको छ। आयोजकका अनुसार कुल ७ दिनसम्म चल्ने स्पोर्टस मिटमा कक्षा ११ र १२ का विद्यार्थीहरूले प्रतिस्पर्धा गर्नेछन्। स्पोर्टस मिटमा फुटबल, क्रिकेट, भलिबल, बास्केटबल, टेबल टेनिस र एथलेटिक्स गरी कुल ६ प्रकृतिका खेलहरू खेलाइने छ। विराटनगरस्थित सहिद रंगशालामा प्रतियोगिताको तयारी भइरहेको हिसान मोरङका अध्यक्ष अमित ढकालले बताए। उनले प्रतियोगितामा ११ र १२ का कुल २२ वटा टिमहरूको सहभागिता रहने जानकारी दिए। यही मंगलबारदेखि हुन लागेको स्पोर्टस मिटमा मोरङबाट प्लट टु अध्ययन अध्यापन हुने ३५ वटा कलेजहरूले सहभागिता जनाएका छन्। हिसानले बिक्रम सम्वत् २०६५ सालदेखि नियमित रूपमा स्पोर्टस मिटको आयोजना गर्दै आएको छ।"
टाइगर कप भलिबलमा गण्डकीको विजयी सुरुवात,"पोखरा : पोखरामा आइतबार देखि सुरु भएको तेस्रो संस्करणको टाइगर कप भलिबल च्याम्पियनसिपअन्तर्गत उद्घाटन खेलमा पुरुषतर्फ घरेलु टोली गण्डकी प्रदेश विजयी भएको छ। टाइगर ग्रुप अफ पोखरा नेपालको आयोजनामा भएको उद्घाटन खेलमा विभागिय टोली नेपाल पुलिस क्लवलाई ३० को सोझो सेटमा हराउँदै पहिलो संस्करणको च्याम्पियन गण्डकीले विजयी सुरुवात गरेहो हो। खेलमा पहिलो सेट २५२३ ले आफ्नो पक्षमा पारेको गण्डकीले दोस्रो सेट २५२० र तेश्रो सेट २५१६ ले जित निकाल्यो। पुरुषतर्फको अर्को खेलमा साबिक विजेता नेपाल आर्मी शसस्त्र प्रहरीको एपिएफ क्लव संग ३१ को सेटमा पराजित भयो। नेपाल आर्मीले पहिलो सेट २५२० ले जित्दै एपिएफलाई दवाबमा राख्ने प्रयास गरे पनि दोस्रो सेटमा एपिएफ खेलमा फर्किदैं २५२२ ले आफ्नो पक्षमा पार्दै पछिल्ला दुई सेट पनि लगातार २६२४ र २५१९ ले जित निकाल्दै नतीजा आफ्नो पक्षमा पार्यो। यस्तै गरी आइतबार सम्पन्न महिलातर्फका पहिलो खेलमा नेपाल आर्मीको त्रिभुवन क्लवले सहज जित निकालेको छ। खेलमा होङवान्जी न्यू डायमण्डलाई ३० को सोझो सेटमा पराजित गर्दै विजयी सुरुवात गर्यो। टिमकी उत्कृष्ट खेलाडी प्रतिभा मालीको अनुपस्थिति रहेको न्यू डायमण्ड खेलको पहिलो सेटमा न्यू डायमण्डले केही प्रतिस्पर्धात्मक रहेको थियो। पहिले सेट जितको नजिक रहेको न्यू डायमण्डले आफ्नो अग्रता गुमाउँदा २७२५ ले पहिलो सेट आर्मीलाई सुम्पिन पुग्यो। दोस्रो सेटमा भने आर्मीले २५१७ ले सहज रूपमा आफ्नो पक्षमा पार्यो। यसै गरी तेस्रो सेट आर्मीले २५२३ ले जित्दै पहिलो खेल आफ्नो पोल्टामा पार्यो। प्रतियोगितामा महिलालतर्फ नेपाली सेनाको त्रिभुवन आर्मी क्लब, गण्डकी प्रदेश, सशस्त्र प्रहरी बलको एपिएफ क्लव, र होंगवान्जी न्यू डायमण्ड स्पोर्टस क्लब रहेका छन्। यसैगरी पुरुषतर्फ नेपाल आर्मीको त्रिभुवन आर्मी, सेन्ट जोशेफ वाज स्पोर्टस् क्लब श्रीलंका, नेपाल प्रहरीको नेपाल पुलिस क्लब, शसस्त्र प्रहरीवलको एपिएफ क्लव, गण्डकी प्रदेशको टिमको सहभागिता रहने छ। गत वर्ष सम्पन्न दोश्रो संस्करणमा महिलातर्फ एपिएफ क्लबले उपाधि हात पारेको थियो भने पुरुषतर्फ गत सस्करणको उपाधि विजेता नेपाल आर्मी रहेको थियो। आयोजकले गत वर्षको तुलनामा पुरस्कार राशी दोब्बर बनाएको छ। महिलापुरुष दुवैतर्फ उपाधी विजेता टिमहरुलाई ५५ लाख रुपैयाँ नगद, उपविजेता टिमलाई समान नगद २ लाख ५० हजार, तेस्रो हुने टिमलाई नगद १ लाख २५ हजार र सान्त्वना हुने टिमलाई नगद ६५ हजारसहित ट्रफी र प्रमाणपत्र प्राप्त गर्नेछन्।"
विप्रेषण व्यवस्थित गर्न सरकार नीतिगत सुधारको तयारीमा छ : अर्थमन्त्री,"काठमाडौं : उपप्रधान तथा अर्थमन्त्री विष्णुप्रसाद पौडेलले विप्रेषणलाई व्यवस्थित गर्न नीतिगत तथा कानुनी सुधारका लागि सरकार तयार रहेको बताएका छन्। प्रवासी नेपालीमञ्च अमेरिकाले शनिबार राति आयोजना गरेको रेमिट्यान्स एण्ड इन्भेष्टमेन्ट इन नेपाल विषयक कार्यक्रमलाई भर्चुअल माध्यमबाट सम्बोधन गर्दै उनले विप्रेषणलाई वैधानिक माध्यमबाट भित्र्याउन र उत्पादनमूलक क्षेत्रमा लगानीको अनुकूल वातावरण तयार पार्न आवश्यक सहयोगका लागि सरकार तयार रहेको बताए। अर्थमन्त्री पौडेलले भने, 'विप्रेषणको ठूलो हिस्सा बैधानिक प्रणालीबाट भित्र्याउन सकेका छैनौँ, यसका लागि लिनुपर्ने नीति, गर्नुपर्ने निर्णय र दिनुपर्ने प्रोत्साहनका लागि सरकार तयार छ।' विप्रेषणबाट भित्रिएको रकम उत्पादन, निर्माण र रोजगारीका साथै नयाँ अवसर सिर्जना गर्ने क्षेत्रमा लगानी गर्न सक्छौँ', उनले भने, 'त्यसका लागि नीतिगत र कानुनी क्षेत्रमा देखिएका समस्यालाई परिमार्जन र सुधार गर्न तयार छौँ।' गैरआवासीय नेपालीले उठाएको नागरिकतासम्बन्धी चासोप्रति सरकारको ध्यानाकर्षण भएको बताउँदै मन्त्री पौडेलले भने, 'गैरआवासीय नेपालीको आर्थिक तथा सामाजिक अधिकारसहितको नागरिकता प्राप्त गर्ने संविधानमा हामीले जुन प्रबन्ध गरेका छौँ त्यो छिट्टै पूरा गर्ने गरी हामी अघि बढेका छौँ।' उनले सहज ढंगले नागरिकता प्राप्त गर्न सकिने र नेपालमा लगानी गर्न थप अनुकूल परिस्थिति सिर्जना हुनेमा विश्वास व्यक्त गरे। वैदेशिक लगानी तथा प्रविधिसम्बन्धी ऐनले गैरआवासीय नेपालीलाई विदेशी नागरिक सरह लिएको विषयप्रति आफ्नो ध्यानाकर्षण भएको भन्दै उनले त्यस विषयलाई सम्बोधन गर्ने प्रतिबद्धता व्यक्त गरे। गैरआवासीय नेपालीले नेपालमा आउँदा प्रवेशाज्ञा लिनुपर्ने विषयमा पनि ध्यान गएको भन्दै उनले नागिरकतासम्बन्धी विषय समाधान गरेसँगै यो समस्या पनि समाधान हुने बताए।"
एसएमईज सम्मेलन सोमबार,"काठमाडौं : नेपाल उद्योग वाणिज्य महासंघले माघ ९ गते काठमाडौंमा एसएमईज सम्मेलन गर्ने भएको छ। उपप्रधान एवं अर्थमन्त्री विष्णुप्रसाद पौडेलको र उद्योग, वाणिज्य तथा आपूर्तिमन्त्री दामोदर भण्डारीले सम्बोधन गर्ने छन्। महिला उद्यमीलगायत लघु, घरेलु, साना तथा मझौला उद्योग व्यवसाय क्षेत्रको विकास, विस्तार एवं प्रबद्र्धनमा सहयोग पुर्याउने उद्देश्यले कार्यक्रम आयोजना गर्न लागिएको हो। आवश्यक नीतिगत व्यवस्था, वित्तीय पहुँच, बजार प्रवद्र्धन, निर्यात प्रवद्र्धन, अतिकम विकसित मुलुकबाट स्तरोन्नति हुँदा पर्ने प्रभाव लगायतका विषयमा छुट्टाछुट्टै कार्यपत्र प्रस्तुति, सामूहिक छलफल हुनेछन्। मुलुकको अर्थतन्त्रको महत्वपूर्ण हिस्सा लघु, घरेलु, साना तथा मझौला छ। जीडीपीमा उद्योग क्षेत्रको योगदान ५६ प्रतिशत छ। त्यसमा एसएमईजको अंशमात्र ९० प्रतिशत रहेको बताइन्छ। यस क्षेत्रबाट करिब १७ लाखले रोजगारी पाएका छन्। ठूला तथा साना उद्योगबीच व्यावसायिक सम्बन्ध, वित्तीय पहुँच, वस्तु बजारीकरणनिर्यातअति कम विकसित मुलुकबाट स्तरोन्नतियुवा उद्यमशीलता विषयमा सामूहिक छलफल हुनेछ। सम्मेलनमा आआफ्ना क्षेत्रका स्थापित उद्यमी व्यवसायीका अनुभव आदान प्रदान हुनेछ। वित्तीय पहुँचका लागि आवश्यक मापदण्ड, कागजात एवं प्रक्रियागत विषयहरूमा विज्ञले जानकारी दिनेछन्। विदेशी राष्ट्रमा एमएसएमई क्षेत्रको विकास एवं प्रवद्र्धनका लागि भएगरेका प्रयासबारे छलफल हुनेछ। साना उद्योगीले प्रतिष्ठित उद्योग र उद्योगीले आफ्नो क्षेत्रमा प्राप्त गरेको सफलता र अनुभव आदान प्रदान गर्ने अवसरसमेत पाउने छन्। सम्मेलनबाट एमएसएमई उद्योग प्रवद्र्धन गर्न बनेका नीति, ऐन, नियम एवं कार्यविधिमा भएका व्यवस्थाबारे सहभागीले जानकारी प्राप्त गर्नुका साथै सम्मेलन एमएसएमई क्षेत्रले सामना गर्नुपरेका समस्या पहिचान गर्दै सम्बन्धित निकायमा समस्या समाधानका लागि पहल गर्न सहयोगी हुने छ। महासंघको घरेलु तथा साना उद्योग समिति र महिला उद्यमी विकास समितिका अग्रसरतामा ३ सय जना प्रतिनिधिको सहभागिता छ।"
बजेटरी सहायता बढाउन विश्व बैंकलाई अर्थमन्त्री पौडेलको आग्रह,"काठमाडौं: उपप्रधानमन्त्री तथा अर्थमन्त्री विष्णुप्रसाद पौडेलले बजेटरी सहायता वृद्धि गर्न विश्व बैंकलाई आग्रह गरेका छन्। विश्व बैंकका राष्ट्रिय निर्देशक फारिस हदाद जर्भोस सहितको प्रतिनिधि मण्डलसँगको भेटमा उपप्रधानमन्त्री तथा अर्थमन्त्री पौडेलले बजेटरी सहायताको दायरा बढाउन आग्रह गरेका हुन्। उपप्रधानमन्त्री तथा अर्थमन्त्री पौडेलले चालु आर्थिक वर्षमा विश्व बैंकबाट बजेटरी सहायता प्राप्त हुने गरी विनियोजन भइ प्राप्तिका लागि आवश्यक पूर्व कार्यहरु पुरा गर्न अर्थमन्त्रालयले प्रभावकारी भूमिका निर्वाह गर्ने बताए। विश्व बैंकको सहायतामा सञ्चालित आयोजनाहरुमा देखिएका समस्याहरुको कारण पहिचान गरी समाधान गर्न सरकार प्रतिबद्ध रहेको उल्लेख गर्दै मन्त्री पौडेलले कमजोरी र गुनासा नआओस् भन्नेतर्फ आफूले ध्यान दिएको बताए। विभिन्न क्षेत्रमा विश्व बैंकले गरेको सहयोगको प्रशंसा गर्दै उपप्रधानमन्त्री तथा अर्थमन्त्री पौडेलले माथिल्लो अरुण, ग्रामीण सडक लगायतका आयोजना नेपालको प्राथमिकतामा रहेको बताए। अर्थमन्त्री पौडेलले विश्व बैंकसँगको सम्बन्ध अझ घनिष्ठ हुने र सहयोगले थप उचाइ लिने विश्वास व्यक्त गर्दै आयोजनाहरु सफल बनाउन राजनीतिक नेतृत्वको सहयोग हुने बताए। विश्व बैंकका राष्ट्रिय निर्देशक फारिस हदाद जर्भोसले उपप्रधानमन्त्री तथा अर्थमन्त्री पौडेलको कार्यशैलीप्रति आफू जानकार र प्रभावित रहेको उल्लेख गर्दै विश्व बैंकको सहायतामा सञ्चालित आयोजनाहरु प्राथमिकतामा पर्ने विश्वास व्यक्त गरे। विश्व बैंकको सहायतामा सञ्चलित आयोजनाहरुमा देखा परेका समस्याहरु समाधानका लागि सहजीकरण गर्न जर्भोसले उपप्रधानमन्त्री तथा अर्थमन्त्री पौडेललाई आग्रह गरेका छन्।"
"रुकुमगाड जलविद्युतको काम सकियो, परीक्षण बाँकी","रुकुमपूर्व : रुकुमपूर्वमा जिल्लाकै सबैभन्दा ठूलो विद्युत् आयोजना रुकुमगाड जलविद्युत् आयोजनाको निर्माण सम्पन्न भएको छ । रुकुमपूर्वको सिस्ने र भूमे गाउँपालिकाको सिमाना धौलापहिरामा निर्माण भइरहेको पाँच मेगावाटको विद्युत् आयोजनाको काम सकिएको हो । अब परीक्षण बाँकी छ । आयोजना निर्माणको जिम्मा राप्ती हाइड्रो एण्ड जनरल कन्स्ट्रक्सन लिमिटेडले लिएको थियो । आयोजना निर्माणको काम लगभग सबै सकिए पनि पावरहाउसभित्रको थोरै काम बाँकी रहँदा परीक्षणको समय केही पछि धकेलिएको कन्स्ट्रक्सनले जनाएको छ । यही माघको ७ गतेबाट १२ गतेसम्म आयोजना परीक्षण गर्ने भनेर सूचना निकालेको कन्स्ट्रक्सनले इलेक्ट्रोमेकानिकलअन्तर्गतको केही काम बाँकी रहँदा परीक्षणकार्यलाई दुई सातापछि धकेलिएको कन्स्ट्रक्सनका वरिष्ठ आयोजना प्रबन्धक रामचन्द्र त्रिपाठीले जानकारी दिए। उनका अनुसार पवरहाउसभित्रको दुईवटा युनिट, युनिट वान र युनिट टुमा ड्राफ्ट ट्युब फिक्स गर्नका लागि गरिएको कङ्क्रिट ढलानको काम भर्खरै सकिएको र सेट हुन कम्तीमा सात दिन लाग्ने भएको छ । त्यसपछि दुवै युनिटमा इलेक्ट्रोमेकानिकलअन्तर्गतको दुईवटा रनर, दुईवटा सफ्टसिल जोड्नुपर्ने काम बाँकी हुँदा बाँधबाट पेनस्टक हुँदै पानी भर्ने काम केही समयपछि सरेको छ । यति काम सकिएको खण्डमा माघको २० गतेको आसपास आयोजनाको परीक्षण कार्य सुरु गरिने वरिष्ठ आयोजना प्रबन्धक त्रिपाठीले बताए। रुकुमगाड जलविद्युत् आयोजनाको लागत खर्च रु एक अर्ब ३० करोडको हारहारीमा रहेको आयोजनाले जनाएको छ । सन् २०१८ बाट काम सुरु भएको यस आयोजनाको काम सन् २०२३ को सुरुआतीमा आएर सकिएको छ । बीचमा कोभिडको कारण काममा केही असर परेको थियो । रुकुमपूर्वमा उत्पादन गरिएको पाँच मेगावट विद्युत् रुकुमपश्चिमको धैरेनीचौरमा रहेको सबस्टेशनमा जोडेर त्यहाँबाट वितरण गरिने छ । यसको तयारी पनि भइसकेको आयोजनाले जनाएको छ । रासस"
मुस्ताङमै स्थायी लेखा नम्बर दर्ता,"जोमसोम : हिमाली जिल्ला मुस्ताङमै स्थायी लेखा नम्बर (पान) दर्ता गर्न सकिने भएको छ। स्थानीय आवश्यकता र औचित्यलाई मध्यनजर गर्दै आन्तरिक राजस्व विभागको अनुरोध, मलिनिकाको निर्देशन र आन्तरिक राजस्व कार्यालय बागलुङको सहयोगमा कोष तथा लेखा नियन्त्रणक कार्यालय मुस्ताङबाट पान दर्ता सकिनेछ। मुस्ताङका सेवाग्राहीलाई वर्षौंदेखि स्थायी लेखा नम्बर (पान) दर्ता गर्न बागलुङ जानुपर्ने झन्झटको अन्त्य गरिएको हो। कोलेनिका मुस्ताङलाई पान दर्तासम्बन्धी आंशिक अधिकार दिइएको कोेलेनिका मुस्ताङका कोष नियन्त्रक डालेश्वर अर्यालले जानकारी दिए। उनका अनुसार पान दर्ता गर्न यसअघि बागलुङ जानुपर्नेमा अब मुस्ताङबाटै व्यक्तिगत, व्यावसायिक, संघसंस्था, सहकारी र समूहलगायतको स्थायी लेखा नम्बर (पान) जारी गर्ने सुविधा कार्यालयले उपलब्ध गराउने उनले बताए। विभिन्न व्यावसायिक निकायको पान दर्ता गर्न जिल्ला बाहिर जानुपथ्र्यो, कोष नियन्त्रक अर्यालले भने,आन्तरिक राजस्व कार्यालयको मापदण्डअनुसार कागजात पेस गरी सेवाग्राहीले स्थायी लेखा नम्बर (पान) लिन सकिन्छ, अब जिल्ला बाहिर जानु पर्दैन। मुस्ताङका सेवाग्राहीलाई पान विभिन्न व्यावसायिक प्रयोजनको पान दर्ता गर्न निकै सास्ती हुने गरेकोमा अब जिल्लामा पान दर्ता गर्न पाउने सुनिश्चितता गरिएको हो। कोरोनाभन्दा अगाडि बर्सेनि एक पटक जोमसोममा कर शिविर सञ्चालन गर्दा पान दर्ता गरिने गरिन्थ्यो। पछिल्लो तीन वर्षयता कर शिविर सञ्चालन गर्ने टोली मुस्ताङमा खटाइएको थिएन। कर शिविर सञ्चालन नहुँदा मुस्ताङका सेवाग्राही दुःखकष्ट महँगो खर्च गरी पान दर्ता गर्न आन्तरिक राजस्व कार्यालय बागलुङ धाउनुपर्ने बाध्यता थियो। आन्तरिक राजस्व विभागले धार्मिक तथा पर्यटकीय जिल्ला मुस्ताङमा पान दर्ता गर्ने पहिलो प्रयास थालेको हो। यहाँका व्यवसायी तथा उद्यमीले जिल्लामै पान लिने सुविधा उपलब्ध गराउन विभागको ध्यानाकर्षण गराउँदै आइरहेका थिए। मुस्ताङ उद्योग वाणिज्य संघका अध्यक्ष खगेन्द्र तुलाचनले मुस्ताङमा पान दर्ता गर्न पाउने सुविधा स्वागतयोग्य भएको बताए। हामी एकदमै उत्साहित भएका छौं, पान लिन बागलुङ जान नपर्ने भयो, उनले भने, अब यहाँका व्यवसायीले सहज र सरल तरिकारले उद्योग व्यवसायसम्बन्धी सहज रूपले पान दर्ता गर्न पाउने भए। मुस्ताङका सेवाग्राहीलाई करदाताले विवरण बुझाउन, पान दर्ता गर्न, राजस्व तिर्न, करको दायरामा जोडिन र करचुक्ता गर्नमा निकै सास्ती खेप्न बाध्य थिए। सेवाग्राहीले सबैखाले सरकारी भुक्तानीका लागि स्थायी लेखा नम्बर अनिवार्य हुन्छ। यो सुविधा जिल्लाबाटै सञ्चालन हुने खबरले यहाँका व्यवसायीलाई राहत मिलेको जोमसोमका स्थानीय अजित थकालीले बताए।"
"सुनको मूल्य घट्यो, तोलाको कति पुग्यो?",काठमाडौं : सुनचाँदी बजारमा आइतबार छापावाल सुनको मूल्य अघिल्लो कारोबार दिनका तुलनामा प्रतितोला २ सयले घटेको छ । अघिल्लो दिन प्रतितोला एक लाख ५ हजार २ सयमा कारोबार भएको सुनको मूल्य आज एक लाख ५ हजार तोकिएको छ । नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला एक लाख ४ हजार ५ सय छ । यसको मूल्य अघिल्लो दिन एक लाख ४ हजार ७ सय थियो । त्यस्तै आज चाँदीको मूल्य अघिल्लो कारोबार मूल्यका तुलनामा स्थिर रही प्रतितोला एक हजार ३ सय ७५ कायम रहेको महासङ्घले जनाएको छ ।
अर्थमन्त्रीसामु चुनौतीका चाङ,"काठमाडौं : विष्णु पौडेलले अर्थ मन्त्रालयको नेतृत्व सम्हालेको तीन साता पूरा भयो। छोटै अवधिमा निजी क्षेत्रको कन्फिडेन्स बढेको छ। अर्थतन्त्रका केही सूचक पनि सुधारोन्मुख देखिएका छन्। १९ महिनापछि पुनः अर्थतन्त्रको बागडोर सम्हालेका पौडेल लक्की बन्ने सम्भावना देखिँदैछ। सुधारका संकेत अघिल्लो सरकारले विलासिताका वस्तुमा आयात प्रतिबन्ध गरेको थियो। त्यसको प्रभावले विदेशी मुद्रा सञ्चितिमा सुधार आयो। तरलतामा सुधार आएसँगै ब्याजदर पनि घटेको छ। पौडेल अर्थमन्त्री बनेपछि सेयरबजार पनि उकालो गतिमा छ। सेयरबजार उकालो लाग्नुले पनि अर्थतन्त्र चलायमान हुन थालेको सन्देश दिन्छ। अर्थमन्त्री पौडेलले उठाएका केही कदम ले पनि अर्थतन्त्रमा सुधार भएको संकेत गर्छन्। ब्याजदरलगायत त्रासले आन्दोलनरत निजी क्षेत्रले अर्थमन्त्रीलाई पालैपालो भेटे। लगत्तै आन्दोलन फिर्ता पनि लिए। चालू पुँजी कर्जासम्बन्धी मार्गदर्शनका कारण व्यवसाय क्षेत्र रुष्ट थियो। सो व्यवस्थाले व्यवसाय गर्ने वातावरण हराएको व्यवसायीको गुनासो थियो। पौडेल आएपछि नेपाल राष्ट्र बैंकले मार्गदर्शनमा सामान्य संशोधन गर्यो। आंशिक माग सम्बोधन भएपछि व्यवसायी पनि आंशिक खुसी छन्। कर्मचारी व्यवस्थापनमा अब्बल पौडेलले अर्थतन्त्र र अर्थ संरचनाबारे राम्रो जानकारी राख्ने तोयम रायालाई अर्थ सचिव बनाए। राजस्वकै क्याडर रामप्रसाद घिमिरेलाई राजस्व सचिव बनाए। निवर्तमान अर्थमन्त्री जनार्दन शर्मा र नेपाल राष्ट्र बैंकका गभर्नरबीच तालमेल थिएन। पौडेल आउनेबित्तिकै दुई निकाय प्रमुखबीच ट्युनिङ पनि मिलेको छ। तर, मन्त्री पौडेलको काँधमा चुनौती यथावत्् छन्। राजस्वको खडेरी र खर्चको उडानले वित्त व्यवस्थामा ग्याप आइरहँदा एकातिर यो खाडललाई पुर्नुपर्ने चुनौती अर्थमन्त्रीसामु छ। अर्कातिर मन्त्रालयकै महाशाखा र मातहतका विभागमा ट्युनिङ मिल्ने र नतिजा दिन सक्ने कर्मचारी नेतृत्व खटाउनुपर्ने आवश्यकता छ। कर उठाउने जिम्मेवारी रहने भएकाले अर्थ मातहतका दुई विभाग भन्सार र आन्तरिक राजस्वलाई मुख्य कडी मानिन्छ। निवर्तमान अर्थमन्त्री जनार्दन शर्माले बजेट महाशाखामा राखेका चक्र बुढालाई भन्सार विभागको जिम्मा दिएका छन् भने राजस्व अनुसन्धान विभागबाट अर्थ तानिएका दीर्घराज मैनाली आन्तरिक राजस्व विभाग पुगेको दुई महिना पनि बितेको छैन। आन्तरिक राजस्वमा रहेका रितेश शाक्यलाई बजेट महाशाखामा ल्याइएको छ। अर्थमन्त्री पौडेलले राया र घिमिरेलाई मन्त्रालयमा ल्याएसँगै कर्मचारी नेतृत्वलाई नै बढी जिम्मेवारी दिन खोजेको मन्त्रालयका उच्च अधिकारी बताउँछन्। भन्छन्, उहाँहरू अर्थकै क्याडर र अर्थ प्रशासनलाई राम्ररी बुझेका व्यक्तित्व हुनुहुन्छ। यसअघि पनि पौडेलले कर्मचारीलाई यथोचित स्थानमा खटाउने अधिकार सचिवलाई दिएको ती अधिकारी बताउँछन्। अर्थमन्त्री पौडेललाई रिजल्ट चाहिएको छ। कर्मचारीहरूसँगको पहिलो बैठकमै उनले परिभाषित जिम्मेवारी पूरा गर्न निर्देशन दिँदै अनुहार नहेरी दायित्वअनुसार मूल्यांकन गर्ने स्पष्ट पारेका थिए। मन्त्री पौडेललाई मन्त्रालयमा अर्थतन्त्र र राजस्व बुझेका कर्मचारी ल्याउनुपर्ने जानकारहरू सुझाव दिन्छन्। मन्त्रालयका सबै कर्मचारी सक्षम भए पनि राजस्वबारे आइडिया फरक पर्नाले राजस्व चुहावट बढेको मन्त्रीज्यूको बुझाइ छ। त्यसैले उहाँले राजस्वबारे बढी बुझेका कर्मचारीलाई राजस्व क्षेत्रमा परिचालन गर्ने गरी निर्देशन दिनु भएको छ, स्रोतले भन्यो। दुई विभागमा भर्खरै नयाँ नेतृत्व पठाइएको भए पनि कार्यसम्पादनका आधारमा मूल्यांकन गर्ने मन्त्रीको भनाइले दुई निकाय प्रमुख नफेरिने संकेत गर्छ। तर, मन्त्रालयकै कर्मचारी यस विषयमा सहमति जनाउँदैनन्। बजेटमा रहेका चक्र बुढाले नयाँ मन्त्री आउने पक्का भएकाले भन्सार विभागमा जान इच्छा देखाएका थिएनन्। तर, मन्त्री शर्माले बुढालाई विभाग पठाए। यस्तै, मैनालीलाई पनि विषम परिस्थितिमा आन्तरिक राजस्व पठाइएको हो। यी दुई निकायमा महिना दिनमा सामान्य सुधार देखिएको छ। यता निवर्तमान मन्त्री शर्माले मन्त्रालय तानेका केही कर्मचारीलाई राम्रो पोजिसन दिनुपर्ने माग मन्त्रीसामु पुगेको छ। यसर्थ भन्सार विभाग र आन्तरिक राजस्व विभाग तथा मन्त्रालयका बजेट महाशाखा, वैदेशिक सहायता समन्वय महाशाखा र राजस्व व्यवस्थापन महाशाखामा हुने सरुवा विशेष चासो र मन्त्री पौडेलका लागि चुनौतीको विषय बनेको छ। पूरक बजेट उचित कि अनुचित ? पूर्वअर्थमन्त्री एवं अर्थविद्ले मन्त्री पौडेललाई पूरक बजेट ल्याउन सुझाव दिएका छन्। तर, मन्त्रालयभित्र पूरक बजेटको मुडमा अर्थमन्त्री नरहेको चर्चा छ। विज्ञहरूमा पनि पूरक बजेटका विषयमा दुई मत छ। पूर्वअर्थमन्त्री डा युवराज खतिवडा तथा अर्थविद् डा डिल्लीराज खनाल पूरक बजेटका पक्षमा छन् भने पूर्वसचिवहरू पूरक बजेटको साटो राजस्व बढाउने उपायबारे सोच्नुपर्ने बताउँछन्। पूरक बजेट पक्षधर विज्ञले नयाँ सरकार गठन भएको र प्राथमिकता फेरिएको हुनाले पूरक बजेटको पक्षमा तर्क गरे पनि फरक मत राख्नेले अति विशिष्ट परिस्थितिमा मात्र पूरक बजेटको आवश्यक रहने बताउँछन्। यता मन्त्री पौडेलले पूरक बजेट ल्याउनुको सट्टा मध्यावधि समीक्षामार्फत अनावश्यक खर्च कटौती गर्ने, टुंगो नलागेका आयोजनालाई बजेट भुक्तानी रोक्ने, साना कार्यक्रमलाई प्राथमिकतामा नराख्ने, प्रदेश र स्थानीय तहले गर्न सक्ने परियोजना तल्ला तहलाई नै जिम्मा दिने योजना बनाएका छन्। पछिल्लो समय तल्ला तहलाई जिम्मा दिइएका केही परियोजना संघले नै सम्पन्न गर्ने गरी खोसेकामा मन्त्री पौडेल त्यस्तो निर्णय उल्ट्याउने पक्षमा छन्। केन्द्रले पनि प्राथमिकताका आधारमा मात्र बजेट दिने भन्ने तयारी छ, स्रोत भन्छ। पूर्वसचिव कृष्णहरि बाँस्कोटा अर्थमन्त्रीले पूरक बजेटभन्दा राजस्व बढाउने उपायतर्फ जोड दिनुपर्ने बताउँछन्। उनी भन्छन्, राजस्वले चालू खर्चसमेत धान्न नसक्ने अवस्था आएका बेला आजको टड्कारो आवश्यकता राजस्व बढाउने हो। बाँस्कोटाका अनुसार चुहावट नियन्त्रणसँगै उठ्न बाँकी ठाउँबाट राजस्व उठाउन जोडबल गरे लक्ष्य भेट्न असम्भव छैन। बाँकी रहेको शोधभर्ना लिने, नन्फाइलरलाई कर तिर्न बाध्य बनाउने, मूअकर बिल जारीलाई अनिवार्य बनाउने, अन्तःशुल्क चुहावट नियन्त्रण गर्न प्रभावकारी अनुगमन प्रणाली बनाउने र कर्मचारीराजनीतिक नेतृत्व राजस्व चुहावट नियन्त्रणमा प्रतिबद्ध रहने काम गर्नुपर्ने बताउँछन्। निजी क्षेत्र उत्साहित अर्थमन्त्री पौडेलसँग व्यवसायी खुसी छन्। उनको कदमले अर्थतन्त्रमा सुधार आउने आशा निजी क्षेत्रको छ। नेपाल उद्योग वाणिज्य महासंघका अध्यक्ष शेखर गोल्छा भन्छन्, तरलता बढ्नु, ब्याजदर घट्नु, सेयरबजार परिसूचक उकालो लाग्नुको कारण नयाँ सरकार हो वा समयक्रममा आफैं भएको हो, भन्न सकिने अवस्था त छैन तर, नयाँ सरकार र अर्थमन्त्री आएपछि केही सकारात्मक ऊर्जा प्रवाह भएको छ। विश्वव्यापी आर्थिक संकटबाट जोगाउन अर्थमन्त्रीबाट नयाँ कदम चालिनेमा निजी क्षेत्र विश्वस्त रहेको उनले बताए। अर्थमन्त्री र प्रधानमन्त्रीज्यूले आर्थिक एजेन्डालाई प्राथमिकतामा राख्नेमा हामीलाई विश्वस्त पार्नु भएको छ। हालसम्मको उपलब्धि विश्वास दिलाएअनुसार नै भएको छ उनले भने। नेपाल उद्योग परिसंघका अध्यक्ष विष्णुकुमार अग्रवालले नयाँ अर्थमन्त्री आएसँगै चालू पुँजीसम्बन्धी मार्गदर्शन संशोधन भएको, ब्याजदर घटेकोमा खुसी व्यक्त गर्छन्। अर्थमन्त्री र प्रधानमन्त्रीबाट सरकारले निजी क्षेत्रमैत्री काम गर्ने आश्वासन प्राप्त भएको छ। यिनै सुधारको संकेतका कारण उद्योगी व्यवसायीमा एउटा आशाको किरण पलाएको छ उनले भने। बजारमा मागमा संकुचन भए पनि तथा तरलता अभावको चुनौती अझै रहे पनि सरकारले यथोचित कदम चाल्नेमा विश्वस्त रहेको उनले बताए। अर्थतन्त्र जोगाउँछु : अर्थमन्त्री पौडेल चालु खर्च घटाउने अर्थ मन्त्रालयको योजना फजुल खर्च रोक्दै अर्थ आर्थिक सामर्थ्यलाई राम्रो बनाउन सबैको साथ चाहिएको छ : अर्थमन्त्री पौडेल आर्थिक क्षेत्र सुधारका लागि चुनौती खडा भएको छ : अर्थमन्त्री"
"१५ औं पञ्चवर्षीय योजना : आधा समय बित्यो, भएन उपलब्धि","काठमाडौं : २१०० सालसम्म उच्च आय भएको मुलुक बनाउन आधार तयार गर्ने मुख्य उद्देश्यसहित १५औं आवधिक योजना तयार पारियो। आर्थिक वर्ष २०७६७७ मा सुरु भएको पञ्चवर्षीय योजनाले आव २०८०८१ सम्म समृद्धिका ४ र सुखका ६ सूचक हासिल गर्ने मुख्य लक्ष्य लियो। तत्कालीन नेपाल कम्युनिस्ट पार्टीको घोषणापत्रसँग मेल खानेगरी २५ वर्षमा समुन्नत राष्ट्र स्तरमा पुर्याउन २०७६२०८१ को अवधिलाई पहिलो आधारशीला बनाउने योजना सरकारको थियो। समृद्ध नेपाल, सुखी नेपाली को दीर्घकालीन सोच तथा राष्ट्रिय लक्ष्य प्राप्तिका लागि आधार निर्माण गर्न योजनाको प्रभावकारी कार्यान्वयनलाई प्राथमिकतामा पनि राखियो। तर, योजना ल्याएको ६ महिना तातेर लागे पनि त्यसपछि सिर्जित समस्याले प्रभाव पर्दा तथा सरकारको ध्यान अन्तैतिर मोडिँदा १५औं योजना पनि योजनाबद्ध विकासको ६ दशकभन्दा लामो यात्राका अन्य ९ वटा पञ्चवर्षीय र ५ वटा त्रिवर्षीय योजना झैं बन्ने संकेत मिलेको छ। १५ औं योजना पनि तर्जुमा भई कार्यान्वयनमा आएको तीन आर्थिक वर्ष पूरा भइसकेको छ। तर, योजना कार्यान्वयनको पहिलो वर्षदेखि नै आरम्भ भएको कोभिड१९ महामारी तथा यसका कारणले सिर्जित बन्दाबन्दीको परिणाम स्वरूप आर्थिक तथा सामाजिक क्रियाकलापहरू प्रभावित हुन पुगे। यस अवधिमा भएका अन्तर्राष्ट्रिय परिघटना, राजनीतिक नेतृत्वको फेरबदल र बेमौसमी वर्षालगायतले निम्त्याएको विपद्का घटना आदि कारणले अपेक्षा गरिएका उपलब्धिमा नकारात्मक असर पर्न गयो। राष्ट्रिय योजना आयोगले १५औं पञ्चवर्षीय योजनाको मध्यावधि समीक्षामा पनि यस्तै विषय उल्लेख गरेको छ। समीक्षाले सामाजिक क्षेत्रमा अपेक्षा गरिएका केही सूचकहरूले सकारात्मक मार्ग पछ्याएको भए तापनि आर्थिक वृद्धिलगायतका अर्थतन्त्रका बहुसंख्यक आयाममा अपेक्षित उपलब्धि हासिल हुन नसकेको औंल्याएको छ। योजना कार्यान्वयनको सुरुवाती समयदेखि नै कोभिड१९ महामारीले अर्थतन्त्रमा गम्भीर समस्या सिर्जना गरेकाले यसले तय गरेका लक्ष्य, रणनीति, कार्यनीति र कार्यक्रमहरूको कार्यान्वयनमा सरकारले अपेक्षित तीव्रता दिन सकेन, समीक्षामा भनिएको छ, अर्थतन्त्रको संरचना, बढ्दो उपभोग प्रवृत्ति, चालू खाता घाटा, वैदेशिक मुद्राको सञ्चितिमा दबाब जस्ता कारणहरूले अर्थतन्त्रको बाह्य क्षेत्र व्यवस्थापनमा चुनौती थपिएको छ। योजना तर्जुमा गर्दा पहिचान गरिएका चुनौतीहरूको अतिरिक्त अर्थतन्त्रको आन्तरिक व्यवस्थापनमा समेत उल्लेख्य चुनौतीहरू देखापरे। यस योजनाको पहिलो वर्ष अर्थात् सन् २०१९ को अन्त्यतिर आरम्भ भएको कोरोना महामारी र यसको नियन्त्रणका लागि अवलम्बन गरिएको बन्दाबन्दीले गर्दा मानव जीवनको समग्र क्षेत्रमा नकारात्मक असर परेको थियो। यो महामारीले मुलुकको समग्र आर्थिक, सामाजिक एवं मानवीय पक्षमा परेको नकारात्मक असरले समग्र प्राथमिकताका क्षेत्रहरूमा खलल पारेको छ। यस अवधिमा उल्लेख्य संख्यामा नागरिकहरू संक्रमित भएका हुँदा धेरै जनाको मृत्यु भएको छ। महामारीको पहिलो लहरले आर्थिक क्षेत्रमा पारेको असरबाट अर्थतन्त्रमाथि उठ्न खोजिरहेकै अवस्थामा दोस्रो र तेस्रो लहरले थप आर्थिक एवं मानवीय क्षतिसमेत पुर्याएकाले १५ औं योजनाले निर्धारित गरेका लक्ष्य एवं उद्देश्य प्राप्ति गर्न कठिन हुने देखिएको समीक्षाको ठहर छ। पूर्वसचिव गोपीनाथ मैनाली पनि हालसम्म कुनै उपलब्धि नभएको र लक्ष्य पनि हासिल नहुने बताउँछन्, त्यो पनि ठूलो अन्तरका साथ। योजना कार्यान्वयनको पहिलो वर्षको पहिलो छ महिनासम्म कार्यान्वयनमा उत्साह थियो। त्यसपछि कार्यान्वयनको नेतृत्व आर्थिकभन्दा राजनीतिक विषयमा केन्द्रित भयो, मैनालीले भने, सत्तासीन राजनीतिक दलभित्र देखिएको अस्वस्थ गतिविधिले सार्वजनिक क्षेत्र गतिहीन हुनपुग्यो र योजना कार्यान्वयनका कार्यात्मक पाटो वार्षिक विकास कार्यक्रमहरू अल्मलिए। १५औं योजनाको लक्ष्यअनुसार कमजोर सूचक आर्थिक वृद्धि जीडीपीको तुलनामा राष्ट्रिय बचत, लगानी र राजस्व मातृ मृत्युदर र साक्षरता दर रेलमार्ग र सडक घनत्व लैंगिक विकास सूचकांक श्रम उत्पादकत्व निर्यातआयात अनुपात गरिबी विधिको शासन सूचकांक वायु प्रदूषण व्यवसाय सहजीकरण सूचकांक यस्तै आयोजना प्रमुखको छनोटमा राजनीतिक आग्रहले पनि कार्यान्वयलाई प्रतिकूल प्रभाव पारेको र राजनीतिक क्षेत्रमा देखिएको अस्वस्थताले निजीक्षेत्र अल्मलिएको मैनालीको भनाइ छ। राष्ट्रिय योजना आयोगका पूर्वउपाध्यक्ष प्रा डा पुष्पराज कँडेलले जुन वातावरणमा १५औं योजना बनाइएको थियो, सो वातावरण बिग्रिएको बताउँछन्। कँडेल उपाध्यक्ष रहँदा सो योजना तयार भई कार्यान्वयनको अघि बढेको थियो। कोरोना महामारीले २ वर्ष थला बनायो, सरकार परिवर्तन भयो र अन्तर्राष्ट्रिय संकट पनि निम्तियो । पछिल्लो ५ वर्ष यसरी संकटै संकटमा बित्यो, कँडेलले भने। उनले अघिल्लो ३ वर्षमा ७ वर्षको आर्थिक वृद्धि हासिल भएकाले केही महत्वकांक्षी लक्ष्य लिइएको स्वीकारे। योजना बनाएपछि लक्ष्य महत्वाकांक्षी नै लिनुपर्छ, कँडेलले भने, कोरोनाले प्रतिकूल असर पार्छ भन्ने कहाँ अनुमान थियो र ? उनले समीक्षा तथा पुनर्संरचना गर्ने काम चालूआवमै सकाएर बाँकी अवधिमा प्रभावकारी कार्यान्वयन गर्नुपर्ने बताए। बाँकी अवधिमा केही संयमता अपनाउने र १६ औं योजनामा कमी कमजोरी सञ्चाउनुको विकल्प छैन, उनले भने। तीन वर्षको औसत आर्थिक वृद्धिदर २२ प्रतिशतमात्र १५औं योजना कार्यान्वयनको पहिलो आर्थिक वर्ष ८५ प्रतिशतको आर्थिक वृद्धि र ५ वर्षमा औसत ९६ प्रतिशत हासिल गर्ने लक्ष्य राखिएको थियो। तर, कोभिड१९ महामारीलगायत अन्य कारणले अर्थतन्त्रमा अनपेक्षित अवस्था देखा पर्यो। यसले गर्दा योजना कार्यान्वयनको पहिलो वर्ष नै आर्थिक वृद्धिदर २४ प्रतिशतले क्रणात्मक रह््यो। दोस्रो र तेस्रो वर्षमा क्रमशः ३८ प्रतिशत र ५५ प्रतिशतले आर्थिक वृद्धि भएको छ। यसर्थमा ३ वर्षको औसत आर्थिक वृद्धिदर २२ प्रतिशत मात्र छ। ५ वर्षमा कृषि क्षेत्रमा औसत ५४ प्रतिशतको वृद्धि हासिल गर्ने लक्ष्य रहेकामा ३ वर्षको औसत वृद्धिदर २५ प्रतिशत मात्र छ। यसैगरी उद्योग क्षेत्र र सेवा क्षेत्रको औसत वृद्धिदर १५ प्रतिशत र ९४ प्रतिशत बनाउने लक्ष्य रहेकामा तीन वर्षमा ३४ प्रतिशत र १८ प्रतिशत मात्र हासिल भएको छ। यता योजनाले अनुमान गरेअनुसार नै कुल गार्हस्थ्य उत्पादनको संरचनामा गैरकृषि क्षेत्रको योगदान बढ्दै गएको छ भने कृषि क्षेत्रको योगदान घट्दै गएको छ। आर्थिक वर्ष २०७७७६ मा कृषि क्षेत्रको योगदान २४९ प्रतिशत र गैरकृषि क्षेत्रको योगदान ७५१ प्रतिशत रहेको थियो भने आर्थिक वर्ष २०७८७९ मा ती क्षेत्रको योगदान क्रमशः २३९ प्रतिशत र ७६१ प्रतिशत रहने अनुमान छ। यता विप्रेषण, व्यापार र सरकारी खर्चले सेवा क्षेत्रको तीव्र विस्तार गर्न सहयोग पुर्याएको समीक्षामा उल्लेख गरिएको छ। बढ्यो प्रतिव्यक्ति आय १५ औं आवधिक योजनाले आर्थिक वर्ष २०७८७९ मा प्रतिव्यक्ति आय १३३७ अमेरिकी डलर पुर्याउने लक्ष्य लिएकोमा उक्त लक्ष्य पूरा भएको छ। प्रतिव्यक्ति आय १३८१ अमेरिकी डलर पुगेकाले अतिकम विकसित मुलुकबाट विकासशील मुलुकमा स्तरोन्नति हुन आवश्यक पर्ने बाँकी मापदण्ड पूरा गर्न सहयोगी हुने देखिएको छ। तर, अपेक्षित आर्थिक वृद्धिदर हासिल नभए तापनि प्रतिव्यक्ति आयको लक्ष्य हासिल हुनुको एउटा प्रमुख कारण राष्ट्रिय लेखाका तथ्यांकका लागि नयाँ आधार वर्ष तयार हुनु रहेको समीक्षामा उल्लेख गरिएको छ। पुरानो आधारभन्दा नयाँ आधारमा प्रचलित मूल्यमा १४१ प्रतिशतले वृद्धि भएको छ। सामाजिक सूचकांकमा सुधार तीन वर्षमा योजनाले परिलक्षित गरेका आर्थिकसामाजिक सूचकहरूको लक्ष्य प्राप्ति सकारात्मक दिशामा उन्मुख छन्। जन्म हुँदाको अपेक्षित आयु, ५ वर्षमुनिको बाल मृत्युदर, किशोरी अवस्थाको प्रजनन् दर, शिक्षामा आधारभूत तह (कक्षा १८) मा खुद भर्ना दर, इन्टरनेटमा पहुँच प्राप्त जनसंख्याको प्रतिशत, विद्युत्मा पहुँच प्राप्त जनसंख्याको प्रतिशत, मानव विकास सूचकांक, आधारभूत खानेपानी पुगेको जनसंख्याको प्रतिशत आदिमा उपलब्धि प्राप्त भएको छ। बजेट खर्चमा असामन्जस्यता योजनाले कुल गार्हस्थ्य उत्पादनको अनुपातमा कुल राष्ट्रिय बजेट ४२१ प्रतिशतदेखि ४३३ प्रतिशतको बीचमा रहने अनुमान गरेको थियो। तर, योजना कार्यान्वयनको पहिलो वर्ष ४४ प्रतिशत र दोस्रो वर्ष ४० प्रतिशतको हाराहारीमा छ। तर, विनियोजित बजेटको अनुपातमा कुल खर्च क्रमशः ७११८ र ८११५ प्रतिशतमात्र छ। पुँजीगत खर्च प्रतिशत ४६३४ र ६४८४ प्रतिशत मात्र हुन सकेको छ। समीक्षाअनुसार आर्थिक वर्ष २०७७७६८ मा बजेट अनुमानको आधारमा यथार्थ खर्च सार्वजनिक सेवामा १२८३८ प्रतिशत, रक्षामा १०५४७ प्रतिशत, शान्ति सुरक्षा १०१३५ प्रतिशत छ तर शिक्षामा २१५७ प्रतिशत, स्वास्थ्यमा ४३१२ प्रतिशत मात्र खर्च हुन सकेको छ। राष्ट्रिय गौरवको आयोजनामा निराशा १५ औं योजनाले तय गरेका लक्ष्य हासिल गर्न २४ मध्ये १७ वटा राष्ट्रिय गौरवका आयोजनालाई उच्च प्राथमिकतामा राखिएको छ। तर, विगत १० वर्षदेखि प्राथमिकताका साथ काम हुँदै आएका आयोजनाहरूमध्ये मेलम्ची खानेपानी आयोजना, तामाकोसी जलविद्युत् आयोजना, गौतम बुद्ध अन्तर्राष्ट्रिय विमानस्थल र पोखरा क्षेत्रीय अन्तर्राष्ट्रिय विमानस्थलको निर्माण कार्य सम्पन्न भएको छ। आर्थिक वर्ष २०६५६६ मा सुरु भएको उत्तर दक्षिण (कोसी करिडोर) लोकमार्गको काम २४ प्रतिशत मात्र सकिएको छ भने २०६३६४ मा सुरु भएको महाकाली सिँचाइ आयोजनाको काम १२८० प्रतिशत, २०६६६७ मा सुरु भएको राष्ट्रपति चुरे तराई मधेस संरक्षण विकास समितिको काम ४४४ प्रतिशत मात्र सम्पन्न भएको छ। राष्ट्रिय गौरवका आयोजनाहरू प्रभावकारी व्यवस्थापन र कार्यान्वयन नहुँदा लक्षित प्रतिफल प्राप्त हुन सकेको छैन। रकमान्तरमा छैन सुधार १५ योजनामा योजनाले तय गरेका प्राथमिकताअनुसार बजेट विनियोजनमा कुशलता, स्रोतको नतिजामूलक तथा प्रभावकारी उपयोग र वित्तीय अनुशासन कायम हुने गरी बजेट प्रणालीमा सुधार गर्ने भनिए पनि हालसम्म त्यसो हुन नसकेको समीक्षाको ठहर छ। अझै पनि वर्षान्तमा रकमान्तर गरी बढी खर्च गर्ने, बजेट प्रणाली बाहिरबाट खर्च गर्ने प्रवृत्ति कायम छ। महालेखा परीक्षकको प्रतिवेदनअनुसार आर्थिक वर्ष २०७७७६ मा केन्द्रीय सरकारले कुल खर्चको २३३७ प्रतिशत असार महिनामा र सोही महिनाको अन्तिम साता कुल खर्चको ५९८ प्रतिशत खर्च गरेको देखिन्छ। यसैगरी सो आर्थिक वर्षमा कुल बजेटको ४०५० प्रतिशत बजेट रकमान्तर गरिएको पाइएको छ। असार महिनामा मात्रै कुल बजेटको झन्डै ३ प्रतिशत रकमान्तर भएको छ भने असारको अन्तिम सातामा मात्र ६ अर्ब ११ करोड २० लाख रुपैयाँ विभिन्न शीर्षक उपशीर्षकमा रकमान्तर गरिएको छ। बजेट रकमान्तर गरी कुनै शीर्षकमा सुरु बजेट विनियोजनको २०६७० प्रतिशतसम्म थप गरिएको देखिन्छ। विनियोजित बजेटमा व्यवस्थै नभएका ११ वटा विभिन्न कार्यक्रममा १ अर्ब ३१ करोड ९७ लाख ४५ हजार रुपैयाँ रकमान्तर गरिएको छ। यसो त सार्वजनिक खरिद प्रक्रिया, अनुगमन तथा समन्वयको अभाव, कानुनी जटिलता, सार्वजनिक जवाफदेहिताको कमी आदि कारणले अपेक्षाकृत पुँजीगत खर्च हुन नसकेको समीक्षा प्रतिवेदनको ठहर छ। कुल गार्हस्थ्य उत्पादनको अनुपातमा पुँजीगत खर्च पहिलो दुई वर्षमा क्रमशः १५३ प्रतिशत र १६८ प्रतिशतको लक्ष्य राखिएकामा औसत ५४ प्रतिशत मात्र भएको छ। आर्थिक वृद्धिको लक्ष्य फेर्नुपर्ने मध्यावधी समीक्षाले निजी क्षेत्रतर्फको कर्जा प्रवाह, आयातमा वृद्धि, चालू खाता तथा शोधनान्तर घाटा, विप्रेषण आप्रवाह र उपयोग, विस्तृत मुद्राप्रदाय, सरकारी खर्च विनियोजन र खर्च गर्ने क्षमता, वस्तु आयातनिर्यात अनुपात आदिको अन्तरसम्बन्ध र यिनीहरूले राष्ट्रिय उत्पादनमा पारेको असरलाई गहन रूपले विश्लेषण गर्नु आवश्यक औंल्याएको छ। यो तीन वर्षको आर्थिक वृद्धिका प्रवृत्तिको विश्लेषण गर्दा बाँकी अवधिका लागि आर्थिक वृद्धिदरको लक्ष्य परिमार्जन गर्नु उपयुक्त हुन्छ, समीक्षामा भनिएको छ, समग्रमा दीर्घकालीन सोच सहितको योजनाले बाँकी अवधिभित्र सम्पूर्ण लक्ष्य हासिल गरी समृद्धि र सुखको आधारशीला तयार गर्न चुनौतीपूर्ण देखिन्छ। १६औं योजना बनाउँदा के गर्ने ? समीक्षाले आगामी १६औं आवधिक योजना तर्जुमा गर्दा दिनुपर्ने ध्यानबारे सुझाव पनि दिएको छ। विशेष गरी गुणस्तरीय स्वास्थ्य सेवा, प्राविधिक तथा विशिष्टीकृत उच्च शिक्षा प्रदान गर्ने क्षेत्रीय केन्द्रका रूपमा नेपाललाई विकास गरिने गरी कार्यक्रम तर्जुमा हुन आवश्यक रहेको समीक्षाको ठहर छ। यसैगरी सुरुङमार्ग, द्रुर्तमार्ग, रेलमार्ग, जलमार्ग र विमानस्थल निर्माणका लागि एकीकृत यातायात पूर्वाधार विकासका बृहत् कार्यक्रम तथा आयोजनामा लगानी बढाउनु आवश्यक रहेको समीक्षाले औंल्याएको छ। यसैगरी, बृहत् जलाशययुक्त र ऊर्जा निर्यातमा योगदान दिने जलविद्युत् आयोजनाहरूको निर्माण गर्दै आन्तरिक तथा अन्तरदेशीय विद्युत् प्रसारणलाइन निर्माणलाई प्राथमिकतामा राख्नुपर्ने सुझाव समीक्षाको छ। यी आयोजना तथा कार्यक्रमको कार्यान्वयनमा आन्तरिक तथा वैदेशिक स्रोतको उपयोग गरी आयोजनाको लक्षित प्रतिफल प्राप्त गर्नेतर्फ विशेष ध्यान दिनु जरुरी छ, समीक्षामा भनिएको छ। १६ औं योजनाले सीमान्तकृत तथा जोखिममा रहेका समुदाय तथा नागरिकको विशेष संरक्षणका कार्यक्रम प्राथमिकतामा राख्नुपर्ने बताइएको छ। १५औं आवधिक योजनाको पहिलो आर्थिक वर्ष योजना बनाउनै खर्च भयो। दोस्रो वर्षदेखि मात्र कार्यान्वयनको चरणमा गए पनि गति लिने बेलामा कोभिड महामारी र राजनीतिक अस्थायित्वले प्रतिकूल प्रभाव पर्यो। जसकारण हालसम्म नतीजा अपेक्षाअनुसार आएन। प्रा डा शिवराज अधिकारी प्रमुख, त्रिवि अर्थशास्त्र केन्द्रीय विभाग ५ वर्षमा १० हजार अर्ब रुपैयाँ लगानी गर्ने लक्ष्य लिइएकामा सरकार, निजी क्षेत्र र सहकारी मिलेर ३ वर्षमा ४० प्रतिशत पनि लगानी गर्न सकेका छैनन्। सरकारले योजना बनाइदिएर निजी क्षेत्रले लगानी गरिहाल्छन् नि ! भन्ने सोच राखेको देखिन्छ। आफ्ना नीतिको समीक्षा र सहजीकरण गरेको छैन, आफूले गर्नुपर्ने खर्च समयमा गरेन। गोपीनाथ मैनाली, पूर्वसचिव, नेपाल सरकार पुनःसंरचना आवश्यक विगतका आवधिक योजनाहरू निर्माण हुने तर उपलब्धिविहीन हुने गरेका छन्। १५औं आवधिक योजना पनि यस्तै शृंखलाको निरन्तरता होला कि भन्ने संकेत मिलेको छ। ती योजनाले लक्ष्यमात्र तय गर्ने गरेका छन्। लक्ष्यप्राप्तिका लागि आवश्यक लगानीको प्रक्ष्येपण पनि गर्ने गरिएको छ। तर, लक्ष्य प्राप्तिमा सो लगानीले कति सघायो भन्ने हिसाब किताब हुने गरेको छैन र लगानीले लक्ष्य प्राप्तिमा सघाएको पनि देखिँदैन। विगतमा योजना निर्माण प्रक्रिया अत्ति नै लामो र भद्रगोल रह्यो, त्रिभुवनविश्वविद्यालय अर्थशास्त्र केन्द्रीय विभाग प्रमुअ प्रा डा शिवराज अधिकारी भन्छन्, हाम्रो लक्ष्य अत्यधिक महत्वकांक्षी हुने गरेको छ। अर्थतन्त्रमा हुने ट्रेड अफ र सिनर्जीको अनुमानित हिसाब किताब नगर्ने परिपाटी बसेको छ। अधिकारीले हालकै योजना निर्माण परिपाटीमा रहँदा अपेक्षित आर्थिक वृद्धि सम्भव नभको भन्दै अर्थतन्त्रका विविध क्षेत्रबीचको सिनर्जी र ट्रेडअफ अनुमान गरेर योजना तर्जुमा गर्नुपर्ने बताए। योजनाले तय गरेका उद्देश्य, प्राथमिकता तथा रणनीतिको थप व्याख्या तथा विश्लेषण गरी राष्ट्रिय अन्तर्राष्ट्रिय परिवेश अनुकूल हुने गरी योजनाको बाँकी अवधिको कार्यान्वयनमा चुस्तता ल्याउनुपर्ने अधिकारीको भनाइ छ। यस सन्दर्भमा योजनाको समीक्षाबाट प्राप्त सुझावहरूले योजनाको बाँकी अबधिमा यसको प्रभावकारी कार्यान्वयन र सोह्रौं योजना तर्जुमा गर्न महत्वपूर्ण हुनेछ, उनले भने। उनले अर्थहीन सूचकांक र प्रक्ष्येपण गरिनुभन्दा तथ्यांकीय विश्लेषण गरेर लक्ष्य तय गर्नुपर्ने सुझाव दिए। पूर्वसचिव गोपीनाथ मैनाली १५ औं योजना कार्यान्वयनमा व्यतित भएको समय खेर गएको बताउँछन्। साथै, लिनुपर्ने लक्ष्य क्षमता र आवश्यकता नभएको उनको तर्क छ। योजना अनुसार ५ वर्षभर हरेक वर्ष साढे ९ प्रतिशतको आर्थिक वृद्धि हासिल भए गरिबी निवारणको लक्ष्य पूरा हुनेछ, मैनालीले भने। गरिबीको रेखामुनि रहेका नागरिकको संख्या ९५ प्रतिशतमा झर्न असम्भव रहेको उनी बताउँछन्। यो साह्रै महत्वकांक्षी लक्ष्य थियो, १८६ प्रतिशतबाट ५ वर्षमा १३ प्रतिशतमा मात्र बनाउन सम्भव थियो, उनले भने। १६ औं योजना बनाउँदा अनफिनिस्ड एजेन्डा अघि सार्ने छुट नभएको भन्दै मैनालीले थपे, योजना बनाउने र लक्ष्य हासिल नहुने परिपाटी हेर्दा योजना निर्माणमा फन्डामेन्टल मिस्टेक रहेको देखिन्छ। अर्थात्, योजना निर्माण गर्ने निकायलाई पूर्णरूपमा असफल मान्नुपर्छ। राष्ट्रिय योजना आयोग टेक्नोपोलिटिकल बडी बनेर जोखिम बहन गर्न अग्रसरमुखी तत्परता देखाउनुपर्ने जिकिर उनले गरे।"
"लगानी जुटेन, आयोजना अन्योलमा","सुर्खेत : कालीकोटमा दुईवटा जलविद्युत् आयोजना निर्माणको काम नहुँदा अलपत्र परेका छन्। तिला नदीमा बन्ने तिला १ र तिला २ जलविद्युत् आयोजना सम्झौता भएको १२ वर्ष बित्दा पनि नहुँदा अलपत्र परेका हुन्। निर्माणको जिम्मा पाएको एसी पावर कम्पनीले २०६७ चैतमा सरकारसँग यी दुई आयोजना निर्माणका लागि सम्झौता गरेको थियो। निर्माण कम्पनीले हालसम्म लगानीसमेत जुटाउन सकेको छैन। कम्पनीले चार सय ४० मेगावाटको तिला १ र चार सय ४० मेगावाटको तिला २ को गरी जम्मा ८८० मेगावाटको विद्युत् उत्पादन गर्ने सम्झौता गरी लाइसेन्स लिएको थियो। तिला १ को तिलागुफा नगरपालिकास्थित धनाडामा र तिला २ खाँडाचक्र नगरपालिकाको सेराबाडामा बाँध बन्ने डीपीआरमा उल्लेख थियो। आयोजनालाई वित्तीय व्यवस्थापनका लागि दिइएको पछिल्लो म्याद गत वर्ष नै सकिएको छ। तर, तोकिएको समयमा लगानी जुटाउन नसकेपछि आयोजनाको भविष्य अन्योलमा परेको छ। ट्रान्समिटर लाइन नबन्दा निर्माणको कामअघि बढाउन नसिकिएको एससीपावर कम्पनीका प्रमुख हरिचन्द्र शाहले बताए। उनले अब फागुनदेखि काम थाल्ने बताए। निर्माणको जिम्मा पाए पनि केही प्राविधिक र आर्थिक चुनौतीका कारण काम सुरु हुन नसकेको भन्दै उनले लगानीका लागि भारतीय कम्पनी जीएमआरसँग सम्झौता गर्न लागेको बताए। तर, माथिल्लो कर्णाली जलविद्युत् आयोजना अलपत्र पारिरहेको जीएमआरले तिला जलविद्युत् आयोजना बनाउनेमा स्थानीयको आशंका छ। स्वदेशी कम्पनीले लगानी गर्न नसकेको र भारतीय कम्पनी जीएमआरको भर पर्दा तिलाकर्णाली जलविद्युत् आयोजना अलपत्र परेको प्रमुख जिल्ला अधिकारी रामहरी शर्माले बताए। उनले अब म्याद थप्न नहुने र काम नगर्ने भए अर्को कम्पनीलाई काम दिनुपर्ने बताए। तिला जलविद्युत आयोजना प्रभावित क्षेत्रका स्थानीय बासिन्दाहरूसँग सहमति नै नलिएर आयोजनाले ९ मिटर सुरुङ खनिसकेको छ। परीक्षणका लागि खनिएको सुरुङ पास पनि भइसकेको छ। सुरुङ खनेको ९ वर्ष हुँदासमेत अहिलेसम्म यो क्षेत्रमा कम्पनी पुगेको छैन। अन्य कामहरू लथालिंग छन्। प्रभावित क्षेत्रका बासिन्दाहरूसँग मुआब्जाको मूल्य निर्धारण गरिएको छैन। निर्माणको जिम्मा पाएको १२ वर्ष पुग्दासमेत अझै काम सुरु नहुनु मुख्य कमजोरी जिल्लाका नेतृत्वको पनि रहेको नागरिक समाजका अगुवा हस्तबहादुर बमले बताए। नेपाली रुपैयाँ ४८ अर्ब ८३ करोड ९६ लाख लागतको अहिले तिला१ परियोजनाअन्तर्गत कालीकोटको रुरु खोला र तिला नदीको दोभानमा बाँध र सेरीघाटमा बिजुली घर बनाइनेछ। यसको सुरुङ १३ दशमलव ७ किलोमिटर लामो हुनेछ। तिला२ परियोजनाको लागत अनुमान अझै कम छ। नेपाली रुपैयाँ २७ अर्ब ८० करोड ६२ लाख लागत लाग्ने अनुमान छ। यी आयोजनाबाट खाँडाचक्र, शुभकालिका, महावै र तिलागुफा गरी चारवटा पालिका प्रभावित हुनेछन्। यी दुवै परियोजनाको वातावरणीय प्रभाव मूल्याङकन पनि सम्पन्न भइसकेको छ। एससीपावर कम्पनीले २०६५ चैत २० गते तिला१ परियोजना र तिला२ परियोजनाका लागि सम्भाव्यता अध्ययन गर्न सरकारसँग सर्वेक्षण अनुमति लिएको थियो।"

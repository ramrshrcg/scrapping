शीर्षक,विवरण
अपरिपक्व राजनीति,"सरकारले जनतालाई जुन आशाको दियो छर्नुपर्ने थियो, छर्न सकेको छैन। सबैभन्दा ठूलो पार्टीलाई बाहिर राखेर बनाएको सरकार लामो समय टिक्ला भन्ने कसैलाई थिएन। हतारमा अर्को गठबन्धन बन्यो। त्यो पनि हतारमै टुट्यो। फेरि अर्को गठबन्धन तयार भयो। यसैबीच राष्ट्रपति, उपराष्ट्रपति, सभामुखको चुनाव सकियो। संसद्ले प्रतिनिधिसभा सञ्चालनको नियमावली पनि पारित गर्यो। सरकार निर्माणका बेला आर्थिक क्षेत्रका धेरै कहालिलाग्दा समाचार बाहिरिएका थिए। निर्यातभन्दा आयातमुखी अर्थतन्त्र भएकाले पनि सबै आत्तिएको अवस्था छ। आज नेपालमा मात्रै होइन, विश्वव्यापी रूपमा आर्थिक मन्दी छ। अमेरिका, युरोपजस्ता देशको आर्थिक नीति खल्बलिन लागेको छ। विदेशमा दिएको ऋण नउठेर चीनको अवस्था त्यस्तै छ। यस्तोमा नेपालको आर्थिक नीतिलाई सबल र सक्षम बनाउनु सरकारको पहिलो कर्तव्य हो। त्यसलाई जग हाल्ने काममा सरकार लागेको छ। राजनीतिक स्थिरताको अनुभूति अहिलेसम्म गराउन सकेका छैनौं। संसद्ले लय लिइसकेको छैन। सभामुख र उपसभामुखले आफ्नो भूमिका कसरी प्रस्तुत गर्ने भन्नेमा अझै अलमल छ। हामी वास्तवमै व्यक्तिगत स्वार्थभन्दा माथि उठेर जनताप्रति प्रतिबद्घ छौं भन्ने अनुभूति दिन सकेका छैनौं। यद्यपि राजनीतिक पार्टीलाई सन्तुलनमा राख्ने काम भएको छ। पहिलो पार्टीको राष्ट्रपति, दोस्रो पार्टीको सभामुख, तेस्रो पार्टीको प्रधानमन्त्री बनेका छन्। अन्य पार्टीलाई पनि समेटेर लैजाने परम्पराको विकास भएको छ।हाम्रो राजनीति अलि अपरिपक्व भएकाले छेडछाड चलिनै रहेको छ। राजनीतिक स्थिरताको अनुभूति अहिलेसम्म गराउन सकेका छैनौं। संसद्ले लय लिइसकेको छैन। सभामुख र उपसभामुखले आफ्नो भूमिका कसरी प्रस्तुत गर्ने भन्नेमा अझै अलमल छ। सरकारले जनतालाई जुन आशाको दियो छर्नुपर्ने थियो, छर्न सकेको छैन। यद्यपि जग हाल्ने काम भएको छ। अब विस्तारै यसले घरको रूप लिनेछ। एकदमै बलियो, सबै अटाउने र कसैले हल्लाउँदा पनि नहल्लिने घर निर्माण भयो भने यसलाई उपलब्धिको रूपमा लिन सकिन्छ। यति मात्र होइन, सरकारले प्रहरी प्रशासनलाई एउटा सिस्टममा लगेको छ। जो एक नम्बरमा छ उसैलाई आईजी, एआईजी नियुक्ति गर्ने काम भएको छ। सचिवहरूलाई कतिखेर मन्त्रीले कहाँ लैजान्छन्, टुंगो हुँदैनथियो। यो पद्धतिको अन्त्य गर्ने परिपाटीको सुरुवात हुँदैछ। यो सकारात्मक सन्देश हो। अहिले न्यायपालिकामा धेरै मुद्दाहरू छन्। सर्वोच्च अदालतमा मात्र २८ हजार, उच्च अदालतमा ३५, ४० हजार र जिल्ला अदालतमा ५३ हजारभन्दा बढी मुद्दा छन्। समग्रमा झन्डै १ लाख १८ हजार मुद्दाहरू छन्। जनता ५२, ५५ पटकसम्म पेसी लिन जान बाध्य छन्। साना कुरामा जनतालाई सुशासनको अनुभूति दिन सकिएन भने जनताले राहतको अनुभव गर्न सक्दैनन्। त्यसैले संसदीय समिति गठन गरेर प्रधानन्यायाधीश र न्यायाधीशको नियुक्ति प्रक्रियामा हामी अगाडि बढ्छौं। अब संसदीय समितिहरू पनि निर्माण हुन्छन्। यसले सुशासनको अनुभूति दिन्छ। नेपालमा सरकारको नेतृत्व गलत छैन भन्ने अनुभूति दियो भने विदेशी दातृ निकायहरू पनि सहयोग गर्न तयार हुन्छन्। त्यो अनुभूति हामीले दिन सक्नुपर्छ। जनता आश्वस्त हुने वातावरण जुन रूपमा हुनुपर्ने, भएको छैन। हामीले त्यो वातावरण बनाउनुपर्छ। कुनै समय गृहमन्त्रीले दिनमा पाँच लाखसम्म बुझेर सुराकीका नाममा अरूलाई दिने प्रचलन थियो। त्यसलाई अन्त्य गरेको शुभ समाचार सरकारले दिएको छ। विभिन्न ठाउँमा ठेक्कापट्टा लिएर काम नगर्ने ठेकेदारहरूलाई कामका लागि तदारुकता देखाउने काम भएको छ। सत्य निरूपण तथा मेलमिलापसम्बन्धी विधेयक संसद्मा प्रस्तुत गरेका छौं। सबै सरोकारवाला पक्षसँग छलफल गरेर एउटा निर्णयमा पुर्याउने क्रममै छौं। यही सरकारले अस्थिर राजनीतिको अन्त्य गर्नुपर्छ। मुलुकलाई समृद्ध र सबैको साझा बनाउनेतर्फ लाग्छौं। संविधानको कार्यान्वयनमा जान्छौं। नियम कानुन र संविधानभन्दा माथि कोही हुँदैन भन्ने अनुभूति जनतालाई दिलाउँछौं। (खतिवडा सांसद तथा नेपाली कांग्रेसका केन्द्रीय सदस्य हुन्।)"
उद्योग खोल्ने सूत्र,"बन्द भएका उद्योगहरू रुट मोडेल अपनाएर पनि दुई वर्षभित्र नै सञ्चालन गर्न सकिन्छ। नेपालमा आफ्नै उत्पादन नभएका होइनन्। सहर कम थिए तर सहरहरूमा उद्योग र व्यापार थियो। अहिले सहर थपिए, व्यापार थपिए तर आफ्ना उत्पादन सकिए। सरकारी स्तरबाट राणाकालदेखि स्थापना भएका अधिकांश उद्योग प्रजातन्त्रपछि नेता, व्यापारी र कर्मचारीहरूकै मिलेमतोमा बन्द भएका देखिन्छन्। बन्द ती उद्योगहरू सञ्चालन गरे देशभित्रै दसौं लाख युवालाई रोजगारी दिन सकिन्छ। जनशक्ति छ, संरचना छ, त्यसैले सञ्चालन गर्न नसकिने पक्कै होइन। तर बन्द भएको उद्योगहरू कसरी पुनः सञ्चालनमा ल्याउने भन्नै प्रक्रियामा दशकौंदेखि अल्झिरहेका छन्। बन्द भएका उद्योगमध्ये विराटनगर जुट मिल नेपालकै सबैभन्दा ठूलो र पुरानो मिल हो। जुन प्रधानमन्त्री जुद्धशमशेर राणाको कार्यकालमा ईस १९३६ मा स्थापना गरेका थिए। सुरुमा यो मिल सरकारबाट सञ्चालित भएको थियो, पछि निजी कम्पनीले सञ्चालन गर्दै आइरहेको थियो। राजनीतिक घटनाले गर्दा यो मिल पटकपटक बन्द पनि भयो। राणाशासनविरुद्धको आन्दोलनको सुरुआत भएको यो मिल ईस १९३६ सालदेखि १९९० सम्म सरकारले सञ्चालन गरेका थिए। प्रजातन्त्रपछि निजीकरण नीतिअनुसार ईस २००२ मा गोल्छा अर्गनाइजेसनका सहायक कम्पनी अरिहन्त मल्टी फाइबरलाई जिम्मा लगाए। राजनीतिक हस्तक्षेप र अदृश्य शक्तिद्वारा सृजित श्रम समस्याका कारण मिल नियमित रूपमा सञ्चालन हुन सकेनन्। यो मिलको बन्दले प्रत्यक्ष रूपमा दुई हजारभन्दा बढी मानिस रोजगारीबाट वञ्चित हुनु परेको छ। मिलसँग आश्रित हजारौं किसान परिवारका सदस्यलाई असर पुगेको छ। झापा, मोरङ, सुनसरी र सप्तरीसमेतका किसानका प्रमुख आम्दानीका स्रोत मिल बन्द भएसँगै गुमेको तीतो अनुभव छ। अर्कोतिर अरिहन्त मल्टी फाइबरद्वारा सञ्चालित रघुपति जुट मिल हाल मुनाफामा सञ्चालित छ। नेपालमा जुटको खपत कम भएको चाहिँ होइन। २०७२ तिर १ अर्ब ९२ करोड रुपैयाँबराबरको जुटका ब्याग निर्यात भएको थियो। निर्यात दिनानुदिन बढ्दो छ। २०७७ तिर ३ अर्ब ७५ करोड रुपैयाँबराबरको जुटका समान निर्यात भएका छन्। २०७८ वैशाखसम्म ५ अर्ब ५९ करोड ४१ लखको जुटको सामान निर्यात गरेको छ। जुटको सामान अधिकांश भारतमा निर्यात हुने गर्दछ। दुई दशक अघिसम्म पूर्वी तराईका जिल्लामा धानपछि जुट नै बढी उत्पादन हुने गरेको थियो। स्वदेशी जुट उत्पादनले नेपाली जुट उद्योगमा ३० प्रतिशतमात्र भ्याउने गर्छ। पछिल्ला वर्ष जुट उत्पादनमा सुधार आए तापनि नेपाली उद्योगका लागि पर्याप्त भने छैन। नेपाली जुट उद्योगले भारत र बंगलादेशबाट जुट आयात गर्ने गरेका छन्। तर नेपालकै किसानले उत्पादित जुटको उचित रकम नपाउने अवस्था पनि उस्तै छ। हाम्रा उद्योगहरू सञ्चालन हुने भएपछि प्रत्यक्ष, अप्रत्यक्ष रूपमा लाखौं रोजगारीको सिर्जना हुन्छ। स्वदेशी उत्पादन बढ्छ र विदेशी मुद्रा सञ्चितसमेत बढ्ने निश्चित छ। नेपालबाट उत्पादित जुट सामग्रीको सबैभन्दा ठूलो बजार पनि भारत नै हो। सुनसरीमोरङमा सञ्चालित ११ उद्योगमध्ये अहिले ६ वटा बन्द छन्। विराटनगर जुट मिल्समात्र होइन, जनकपुर चुरोट कारखाना, नेपाल मेटल, गोरखकाली रबर उद्योग, हेटौंडा कपडा उद्योग, नेपाल ओरियन्ट म्याग्नेसाइट उद्योग, वीरगन्ज चिनी कारखाना र कृषि औजार कारखाना सञ्चालनका लागि आवश्यक अध्ययनको काम सुरु भएको भनिन्छ। तर अध्ययन कहिले पूरा हुने र सञ्चालनमा कहिले आउने ? ठ्याक्कै अड्कल गर्न गाह्रो छ। जबकि आयात प्रतिस्थापन गर्न नेपाली उत्पादनलाई तीव्र गतिमा बढाउनुपर्ने आवश्यकता देखिन्छ। नेपाली उपभोक्ताका लागि नेपाली उत्पादन प्राथमिकतामा राखेर मात्रै आयात प्रतिस्थापन गर्न सकिन्छ, पूर्वउद्योगमन्त्री दिलेन्द्रप्रसाद बडूले भनेका थिए। बडू उद्योगमन्त्री हुँदा आफैंले पनि बन्द उद्योगहरूको स्थलगत भ्रमण तथा निरीक्षण गरेका थिए। पीपीपी, लिज वा सरकार आफैंले यस्ता उद्योग सञ्चालनमा ल्याउनेबारे निर्णय गर्न कार्यदलसमेत गठन गरेका थिए। तर सो कार्यदलको प्रतिवेदन नआउँदै उनी बाहिरिए। २०५२ साल अगाडि उद्योगहरूले वार्षिक २८ करोड रुपैयाँ हाराहारीमा नाफा गर्दै आएका थिए। उद्योगहरूलाई राजनीतिक भर्ती केन्द्र बनाउँदा उद्योगको अवस्था दयनीय हुँदै गएको स्पष्ट छ। उद्योगमन्त्री अनिल झादेखि दिलेन्द्र बडूसम्मको कार्यकालको प्रतिवेदन हेर्दा बन्द भएको रुग्ण उद्योगहरूलाई सञ्चालन कसरी गर्ने भन्ने प्रतिवेदन बनाउन मात्र समय व्यतीत गरेको पाइन्छ। तर उद्योगहरूका जग्गाजमिन, मेसिन बेच्न र हत्याउनतिर नेता, व्यापारिक घराना, ठूला कर्मचारीहरू लागेका बाहेक उपलब्धि शून्य छ भन्दा फरक नपर्ला। जबकि बन्द भएका उद्योगहरू तुरुन्त सञ्चालन गरी लाखौं प्रत्यक्ष, अप्रत्यक्ष रूपमा देशभित्र नै रोजगार सिर्जना गर्न सकिनेछ। विडम्बना नेता, व्यापारिक घराना रोजगार सिर्जना गर्नुको साटो मान्छे र सामानहरू बेचेरै लाखौं रुपैयाँ कमाउन रमाएका छन्। देशभित्रका यस्ता बन्द उद्योगहरू सञ्चालनमा ल्याएर एकातिर युवालाई रोजगार सिर्जना गर्न सकिन्छ भने अर्कातिर आन्तरिक उत्पादन र खपतले विदेशी मुद्रा सञ्चित गर्न सकिन्छ। बन्द भएका उद्योगहरू रुट मोडेल अपनाएर पनि बन्द उद्योगहरू दुई वर्षभित्र नै सञ्चालन गर्न सकिन्छ। रुट मोडेल भनेको बन्द उद्योगलाई रिनोभेट अर्थात् मर्मत सम्हार गर्ने वा पुनर्निर्माण गर्ने, उक्त उद्योगको स्वामित्व लिने, उद्योग सञ्चालनमा ल्याउने र निश्चित अवधि पछि सरकारलाई स्थानान्तरण गर्ने अवधारणा हो। उक्तः अवधारणामा राष्ट्रियअन्तर्राष्ट्रिय कम्पनीहरूलाई ४० वर्षसम्म बन्द उद्योगहरू सञ्चालन गर्न दिन सकिन्छ। सात वर्षसम्म करका दायरामा छुट दिएर प्रोत्साहन गर्नुपर्ने हुन्छ।सात वर्षपछि नियमित मासिक रोयल्टी र लिजको रकम लिन सकिन्छ। अवधि (४० वर्ष) सकिएपछि सरकार आफैंले स्वामित्व लिएर सञ्चालन गर्न सक्ने हुन्छ। बन्द उद्योगहरू सञ्चालन गर्न सरकारी निकायहरूले समन्वय गरी इमान्दारीपूर्वक सहयोगी भूमिका गर्नुपर्ने हुन्छ। यस अवधारणाहरू अपनाउँदा सरकारले न उद्योग निजीकरण गर्नुपर्ने, न कुनै उद्योग बेच्नुपर्ने, न त कुनै आर्थिक दायित्व बहन गर्नुपर्ने हुन्छ। हाम्रा उद्योगहरू सञ्चालन हुने भएपछि प्रत्यक्ष, अप्रत्यक्ष रूपमा लाखौं रोजगारीको सिर्जना हुन्छ। स्वदेशी उत्पादन बढ्छ र विदेशी मुद्रा सञ्चितसमेत बढ्ने निश्चित छ। साह, जनमत पार्टीका राष्ट्रिय उपाध्यक्ष हुन्।"
स्वागतम् २०८०,"नेपालीका घरआँगनमा नयाँ वर्षको आरम्भ भएको छ। नल नामको संवत्सर सकिएर चैत्र शुक्ल प्रतिपदादेखि भनौं चैत्र ८ गतेदेखि पिंगल नामको संवत्सर सुरु भई विक्रम सम्बत् २०८० आएकोे हो। श्रीशाके १९४५, श्रीसंवत् २०८० पिँगल नामक संवत्सर, सूर्य उत्तरायण, वसन्त ऋतु, वैशाख कृष्ण नवमी तिथि, श्रवण नक्षत्र, साध्य योग, गरकरण शुक्रबार, दिउसो १७ः२६ प्रवादन कालमा सूर्य मीन राशिबाट मेष राशिमा प्रवेश गर्दै चैत्र मास सकिएर वैशाख महिना सुरु भई नयाँ वर्षको आरम्भ हुँदैछ। तिथि, बार, नक्षत्र, योग र करण मिलेर बनेको पञ्चांगको श्रवण मात्रैले पनि गंगा स्नानको फल मिल्ने शास्त्रीय मान्यता छ। वर्षमा ६० वटा संवत्सर हुन्छन्। क्रमिक परिवर्तन हुने क्रममा यो वर्ष ५१औं संवत्सर पिंगल परेको छ। आउने वर्ष काल नामको हुनेछ। सृष्टि सुरु भएको १ अर्ब ९५ करोड, ५८ लाख, ८५ हजार १ सय २४ वर्ष व्यतीत भएको छ। कली आरम्भको समय भने ५ हजार १ सय २४ वर्ष व्यतीत भएको छ। यो वर्ष ईसं २०२३२४ हो भने नेपाल संवत् ११४३४४ हो। यो वर्षको राजा बुध हो र मन्त्री शुक्र हुन्। स्वभावैले बुधको प्रभाव धेरै जलवर्षा हुने भए पनि समाजमा धार्मिक कार्य धेरै हुने देखिन्छ। यसले सामान्यतः आमनेपाली हाँसीखुसी रहनेछन्। मन्त्री शुक्र छन्, जसले अनाजमा महँगी वृद्धि यसैले जनता निराश हुनुपर्ने, अन्नबालीमा सलहको कष्ट सहनुपर्ने, चन्द्रमाले वर्षा अनुकूल रहने र दुग्ध पदार्थको अवस्था सामान्य रहन्छ। मुख्यबाली धान उत्पादनमा शनिका कारण वृद्धि खासै हुन नसक्ने, भएको वितरण प्रणाली अव्यवस्थित हुँदा दुर्भिक्षको सम्भावना रहने, खाद्यसंकट हुने, विदेशबाट आयात गर्नुपर्ने, देशमा आन्तरिक कलह रहने, बादल वर्षाको मालिक वृहस्पतिका कारण वर्षामा खासै समस्या नहुने, र सक्षेत्रका मालिक बुधको सकारात्मक प्रभावले अन्य कृषि क्षेत्र सरस नै हुने हुन्छ। कपडा, चाँदी सेतो सरसामग्रीको भाउ बढ्न सक्ने, फलफूल आयात नै भएर पनि गुरु वृहस्पतिका कारण राम्रै हुनेछ। धनमा सूर्यका कारण व्यापारी मोटाउने छन्। सीमा, किल्लाको रक्षा गुरु वृहस्पतिले गर्ने हुँदा समस्यामा खासै चासो दिनुपर्ने हुन्न। शासकवर्ग भने मीठा, चिल्ला कुरा गर्न छोड्ने छैनन्। राम्रा योजना ल्याउँछन् तर पूरा गर्न सक्दैनन्। २०७९ मा राजा शनि भएकाले जनताले बढी कष्ट पाए। निराश चुनावहरूमा होमिइरहे। राजनीतिक बखेडा पनि धेरै भयो। यो वर्ष बुध राजा हुन्, मन्त्री पनि शुक्र भएकाले देशमा त्यस्तो दोहोरिन्न। समग्रमा वर्षभरि शुभाशुभ फल मध्यम हुन्छ। वायु प्रदूषण, फोहोर हटाउने विवाद पहिलेकै हो र यसपालि पनि हानथाप हुनेछ। नागरिकको स्वास्थ्य समस्या, बलियाको रजाइँ, निर्धाहरूको आत्मग्लानी पनि साविकअनुसारै हुने देखिन्छ। चोर फटाहाहरूको बिगबिगी रहनेछ। गाँस, बास र कपासको पीडा र रोगसँग लड्ने नागरिक क्षमतामा कमी हुनेछ। अन्तर्राष्ट्रिय क्षेत्रमा इन्धन आपूर्तिमा कठिनाइ, राज्यबीच फाटो, शासकबीच मतैक्यताको अभाव, ठूलो हुँ भन्ने अहम्पन हुन्छ। संसारभर आर्थिक मन्दीको समस्या, आर्थिक वृद्धिदरमा कठिनाइ विविध समस्या रहनेछ। शनि क्रूर ग्रह वर्षभरि नै कुम्भ राशिमा रहने त्यसपछि मीन राशिमा सर्नेछ। अतः कुम्भ राशिलाई वर्षभरि नै मध्य साढे साती दशा हुनेछ। मीन राशिलाई आद्य र मकर राशिलाई अन्त्य साढे साती दोष हुनेछ। कर्कट र वृश्चिक राशिलाई अढैया शनि दोषछ। यस्ता दोष भएकालाई झुटा आरोप लाग्ने, शत्रु भय हुने, मनमा चिन्ता हुने, सञ्चित धनको नोक्सानी हुने हुन्छ। चोट पटकको डर, काममा ढिलाइ, मानसम्मानमा आघात विभिन्न समस्या हुन सक्छ। समय शुद्धिको हिसाबले हेर्दा यो वर्ष वृहस्पति वैशाख १५ गते शुक्रबार पूर्वमा उदाउँछन्। साउन १८ गते शुक्र पश्चिममा अस्ताउँछन्, भदौ १ गते पुनः शुक्र पूर्वमा उदाउँछन्। वृहस्पति एवं शुक्र अस्त भएका बेला हामीले गरेका काम उनीहरूले नदेख्ने हुन्छ। त्यसैले नित्य पूजा आजा र नैमित्तिक पितृकार्यबाहेक अन्य काम्य कर्म गर्न निषेध छ, फल मिल्दैन। काम्य कर्म भन्नाले नयाँ स्थान, तीर्थ, मन्दिर आदि, नयाँ उद्यानहरूको निर्माण, धाम आदि देवताको दर्शन, गृहारम्भ, प्रवेश, सप्ताह आदि, दीक्षा ग्रहण, व्रत उद्यापन, चूडा कर्म, व्रतबन्ध, विवाह, वधू प्रवेश, महादान, उपाकर्म आदि पर्छन्। नयाँ वर्ष आरम्भ हुँदा यो युगको समय ४ लाख ३२ हजार वर्षमध्ये ५ हजार १ सय २४ वर्षमा प्रवेश हुनेछ। सृष्टिको क्रम भने १ अर्ब ९५ करोड ५८ लाख ८५ हजार १ सय २२ वर्षमा हुनेछ। ग्रहमध्ये बुध र शुक्र सकारात्मक देखिन्छ। देशमा तर राज्यले लिने अचाक्ली करले सबैलाई त्राहिमाम पारेको छ। शिक्षा, स्वास्थ्य, समग्रमा बजार धानी नसक्नु छ। उत्पादनको कमी छ, केही निर्यातको वृद्धि देखिए पनि आफ्नो वस्तु होइन, आयातको वृद्धिले पहिलेझैं व्यापार घाटामा सुधार भएन। बरु थपियो, विप्रेषणले केही मुद्रा सञ्चिति देखिए पनि बैंक, वित्तीय संस्थाप्रति जनधारणा सकारात्मक छैन। अनावश्यक खर्चिलो चुनाव र उपचुनावले देश थिलथिलो भएको छ। स्नानले तनशुद्धि, दानले धन शुद्धि, ध्यानले मनशुद्धि हुन्छ। दानमा महिना विशेष, समय विशेष तोकिएको छ। गाई, भूमि, तिल, वस्त्र, सुन, धान्यादि वस्तुहरूको दानले तन, मन, धन सबै पवित्र बन्छ। वैशाखमा जल र अन्नदानको महत्त्व बढी छ भने तप र पूजाको अधिक महत्त्व छ। स्नानले मात्रै पनि यी फल प्राप्त हुन्छन्। मानव जीवनको उषाकाल सत्ययुग हो, ज्ञानको आरम्भको समय त्रेतायुग हो। ज्ञानको प्रयोगको समय द्वापरयुग हो। कलियुग धर्म र कर्म दुवैको समय हो। सबैको जय होस्।"
"सातदोबाटो शीर्ष स्थानमा, मनाङको पहिलो हार","काठमाडौं : दीपकराजसिंह ठकुरीको निर्णायक गोलप्रेरित सातदोबाटो युथ क्लबले सहिद स्मारक ए डिभिजन लिगमा बुधबार मनाङ मर्स्याङ्दी क्लबलाई १० गोलको नतिजामा पराजित गरेको छ। सुरुआती सात खेलमा अपराजित मनाङले त्रिपुरेश्वरस्थित दशरथ रंगशालामा सिजनको पहिलो हार बेहोर्यो। लिगको सर्वाधिक सफल क्लब मनाङमाथि हाबी बनेको सातदोबाटोले पहिलो हाफको अन्त्यतिर लिएको अग्रता जोगाउँदै आठ खेलमा पाँचौं जित निकाल्यो। सातदोबाटोका विलियम ओपोकुले सातौं मिनेटमा गरेको लामो प्रहार क्रसबार माथिबाट बाहिरिएको थियो। ओपोकुले ३४औं मिनेटमा पुनः प्रहार गरेको फ्रिकिक मनाङका गोलकिपर तथा कप्तान दीप कार्कीले बचाएका थिए। मनाङमाथि निरन्तर दबाब बनाएको सातदोबाटोका दीपकले ४०औं मिनेटमा उत्कृष्ट फिनिसिङ गर्दै अग्रता दिलाएका थिए। निरज चौधरीले मैदानको करिब बीच भागबाट दिएको थ्रु बलमा मनाङका डिफेन्डरलाई सहजै बिट् गर्दै दीपकले गोल गरेका थिए। पहिलो हाफमा १० ले पछि परेको मनाङले दोस्रो हाफको अन्त्यतिर मात्रै उल्लेख्य मौका बनाएको थियो। यद्यपि, मौका सदुपयोग गर्न नसक्दा हार टार्न सकेन। कोफी कोडौलले ८७औं मिनेटमा गरेको प्रहार सातदोबाटोका गोलकिपर निशान थापा मगरले रोकेका थिए। ६ यार्ड बक्स अगाडिबाट त्यो बल पासाङ लामाले क्लियर गरेका थिए। इन्जुरी समयमा सातदोबाटोका गोलकर्ता दीपकले पुनः उत्कृष्ट रन बनाएका थिए। यद्यपि, पेनाल्टी एरिया भित्रबाट उनले गरेको प्रहारमा मनाङका गोलकिपर दीप बाधक बने। जितसँगै आठ खेलबाट १६ अंक जोडेको सातदोबाटो अंक तालिकाको शीर्ष स्थानमा उक्लिएको छ। समान खेलबाट १५ अंक जोडेको मनाङ दोस्रो स्थानमा छ। बुधबार रंगशालामै भएको खेलमा संकटा क्लबसँग न्युरोड टिम (एनआरटी) २१ गोलको नतिजामा पराजित भएको थियो। यस्तै, च्यासल रंगशालामा भएको खेलमा हिमालयन शेर्पा क्लबले विभागीय टिम एपीएफ क्लबलाई ५३ गोलको नतिजामा हराएको थियो। तस्बिर : सुनिता डंगोल"
संकटा र हिमालयन शेर्पा विजयी,काठमाडौं : राजधानीमा जारी सहिद स्मारक ए डिभिजन लिग फुटबलमा संकटा क्लबले न्युरोड टिम एनआरटीलाई पराजित गरेको छ। बुधबार त्रिपुरेश्वरस्थित दशरथ रंगशालामा भएको खेलमा संकटाले एनआरटीलाई २१ गोल अन्तरले पराजित गरेको हो। खेलको २२औं मिनेटमा जुनियर एनकेनगुएले गोल गर्दै संकटालाई सुरुआती अग्रता दिलाएका थिए। खेलको ३७औं मिनेटमा मनिष डाँगीले गोल गर्दै संकटालाई २० को अग्रता दिलाए। त्यसपछि खेलको ६२औं मिनेटमा एनआरटीका निकोलस सेर्जी सङले गोल गरेपनि संकटा २१ ले विजयी भयो। जितसँगै संकटाले ८ खेलमा १२ अंक जोडेको छ। एनआरटीले ८ खेलमा ६ अंक जोडेको छ। त्यस्तै बुधबार च्यासल मैदानमा भएको खेलमा हिमालयन शेर्पा क्लबले एपीएफ क्लबलाई ५३ गोल अन्तरले पराजित गरेको छ। खेलको आठौं मिनेटमा सुदीप श्रेष्ठले गोल गर्दै हिमालयनलाई सुरुआती अग्रता दिलाएका थिए। खेलको २४औं मिनेटमा सत्यम शर्माले गोल गर्दै हिमालयनलाई २० को अग्रता दिलाए। २८औं मिनेटमा सत्यमले व्यक्तिगत दोस्रो गोल गर्दै हिमालयनलाई ३० को अग्रता दिलाए। पहिलो हाफको इन्जुरी समयमा अर्मान्ड बिडोमले गोल गर्दै एपीएफलाई ३१ को स्थितिमा ल्याए। खेलको ४७औं मिनेटमा सनिश श्रेष्ठले गोल गर्दै एपीएफलाई ३२ को स्थितिमा ल्याए। खेलको ६३औं मिनेटमा प्रदीप लामाले गोल गर्दै एपीएफलाई ३३ गोलको बराबरीमा ल्याए। खेलको ७५औं अबायोमी फाकुन्लेले गोल गर्दै हिमालयनलाई ४३ को अग्रता दिलाए। त्यसपछि खेलको ८९औं मिनेटमा विश्वास श्रेष्ठले गोल गर्दै हिमालयनलाई ५३ को जित दिलाए। हिमालयन ८ खेलमा ९ अंक जोडेर दशौँ स्थानमा उक्लिएको छ। एपीएफ ८ खेलमा ११ अंक जोडेर आठौं स्थानमा रहेको छ।
पुम्से च्याम्पियनसिप बुधबार,"सातदोबाटोस्थित तेक्वान्दो एकेडेमीको हलमा हुने च्याम्पियनसिपमा महिला तथा पुरुषमा क्याडेट, जुनियर र सिनियर गरी ३५ स्पर्धामा प्रतिस्पर्धा हुने नेपाल तेक्वान्दो संघका केन्द्रीय सदस्य तथा प्रतियोगिता संयोजक बब्लु सिवाकोटीले जानकारी दिए। काठमाडौं : प्रथम एनटीए लिग पुम्से लिग च्याम्पियनसिप बुधबार हुने भएको छ। नेपाल तेक्वान्दो संघको आयोजनामा पहिलो पटक च्याम्पियनसिप हुन लागेको हो। सातदोबाटोस्थित तेक्वान्दो एकेडेमीको हलमा हुने च्याम्पियनसिपमा महिला तथा पुरुषमा क्याडेट, जुनियर र सिनियर गरी ३५ स्पर्धामा प्रतिस्पर्धा हुने नेपाल तेक्वान्दो संघका केन्द्रीय सदस्य तथा प्रतियोगिता संयोजक बब्लु सिवाकोटीले जानकारी दिए। च्याम्पियनसिपमा महिला तथा पुरुषको ८ वर्षमुनि, १० वर्षमुनि, १२ वर्षमुनि, १४ वर्षमुनि, १७ वर्षमुनि, ३० वर्षमुनि र ३० वर्षमाथिको उमेर समूहमा प्रतिस्पर्धा हुनेछ। च्याम्पियनसिपमा ७७ जिल्लाबाट तीन सय ९२ खेलाडीले प्रतिस्पर्धा गर्ने संयोजक सिवाकोटीले जानकारी दिए। उनले आगामी अन्तर्राष्ट्रिय प्रतियोगितालाई मध्यनजर गर्दै राष्ट्रिय टिम निर्माण गर्न च्याम्पियनसिप आयोजना गर्न लागिएको बताए। च्याम्पियनसिपमा नेपालमै सम्पन्न १३औं दक्षिण एसियाली खेलकुद (साग)लगायत विभिन्न राष्ट्रिय तथा अन्तर्राष्ट्रिय प्रतियोगिताका पदक विजेता खेलाडीलेसमेत प्रतिस्पर्धा गर्ने छन्।"
आर्मीको तेस्रो जित,"आर्मीको जितमा जिलेस्पीजंग कार्की, नवयुग श्रेष्ठ र सुदिल राईले एकएक गोल गरेका थिए। जावलाखेलका सुनिल खड्काले एक गोल फर्काए। काठाडौं : सहिद स्मारक ए डिभिजन लिग फुटबलमै विभागीय टोली त्रिभुवन आर्मी क्लबले तेस्रो जित निकालेको छ। सातदोबाटोस्थित एन्फा कम्प्लेक्समा मंगलबार भएको खेलमा जावलाखेल युथ क्लबलाई ३१ गोलले हराउँदै आर्मीले तेस्रो जित निकालेको हो। आर्मीको जितमा जिलेस्पीजंग कार्की, नवयुग श्रेष्ठ र सुदिल राईले एकएक गोल गरेका थिए। जावलाखेलका सुनिल खड्काले एक गोल फर्काए। खेलको १७औं मिनेटमा जिलेस्पीले गोल गर्दै आर्मीलाई सुरुवाती अग्रता दिलाएका थिए। ५५औं मिनेटमा नवयुगले गोल गर्दै आर्मीलाई २० को अग्रता दिलाए। ६२औं मिनेटमा सुनिलले गोल गर्दै जवालाखेललाई खेलमा फर्काएका थिए। त्यसपछि ८०औं मिनेटमा सुदिलले गोल गर्दै आर्मीलाई ३१ को जित दिलाए। जितसँगै आर्मी पाँचौं स्थानमा उक्लिएको छ। आर्मीले आठ खेलमा १२ अंक जोडेको छ। आठ खेलमा १४ अंक जोडेको जवालाखेल दोस्रो स्थानमा छ।"
एसियाली खेलकुदको तयारी प्रशिक्षण चीनमा हुने,"काठमाडौं : चीनको हाङझावमा हुने १९औं एसियाली खेलकुदको तयारी प्रशिक्षण बैशाख ११ गतेदेखि सुरु हुने भएको छ। राष्ट्रिय खेलकुद परिषदले बुधबार काठमाडौंमा पत्रकार सम्मेलन गरी पहिलो चरणको प्रशिक्षण बैशाख ११ देखि जेठ ३ गतेसम्म हुने जानकारी गराएको हो। राखेप सदस्य सचिव टंकलाल घिसिङले पहिलो चरणको प्रशिक्षणमा ४ सय २५ खेलाडी सहभागी हुने जानकारी दिए। २ सय ९५ खेलाडी सहभागी हुने दोस्रो चरणको प्रशिक्षण जेठ ६ देखि २५ गतेसम्म हुनेछ। अन्तिम चरणको प्रशिक्षण जेठ २६ देखि भदौ ३१ गतेसम्म सञ्चालन हुनेछ। अन्तिम चरणमा खेलाडी संख्या १ सय ६८ कायम हुनेछ। प्रशिक्षण सुरु हुनुअघि बैशाख ३ देखि ७ गतेसम्म खेलाडी छनोट प्रतियोगिता हुनेछ। यो अवधिमा छनोट गर्न असमर्थ हुने खेलको हकमा भने औचित्य पुष्टिसहित समय हेरफेर गर्न सकिने सदस्य सचिव घिसिङले बताए। उनले हालः तयारी प्रशिक्षणका लागि २ करोड बजेट प्राप्त भएको बताउँदै थप बजेट पनि प्रदान गर्ने अर्थ मन्त्रालयले प्रतिबद्धता जनाएको जानकारी दिए। नेपालले हाङझाव एसियाडमा सहभागिता जनाउने खेलहरुमा तेक्वान्दो, कराते, बक्सिङ, एथलेटिक्स, साइक्लिङ, फुटबल, गल्फ, जुडो, पौडी, ट्रायथलन, उसु, कुस्ती, भारोत्तोलन, आर्चरी, बास्केटबल (थ्री बाइ थ्री), फेन्सिङ, ह्यान्डबल, कबड्डी, टेबलटेनिस, भलिबल, ब्याडमिन्टन, क्रिकेट र सुटिङ रहेका छन्। एसियाली खेलकुद यसै वर्षको सेप्टेम्बर २३ देखि अक्टोबर ८ तारिखसम्म हुनेछ।"
आफिजको पाँच गोल,काठमाडौं : साविक विजेता मच्छिन्द्र क्लबले सहिद स्मारक ए डिभिजन लिग फुटबलमा फराकिलो जित निकालेको छ। ललितपुरको च्यासल मैदानमा मंगलबार भएको खेलमा मच्छिन्द्रले खुमलटारलाई ७३ गोलको फराकिलो अन्तरले पराजित गरेको हो। मच्छिन्द्रको प्रभावशाली जितमा ओलावाले आफिजले पाँच गोल गरे। जारी लिगमा उनको पहिलो ह्याट्रिक हो। यस्तै विमल घर्तीमगर र विजय भुजेलले एकएक गोल थपे। खुमलटारका मेसुके ओलुमोउले दुई तथा स्टेफेन बिनोङले एक गोल फर्काए। ओलावालेले खेलको २५औं मिनेटमा गोल गर्दै मच्छिन्द्रलाई सुरुवाती अग्रता दिलाएका थिए। २९औं मिनेटमा ओलावालेले व्यक्तिगत दोस्रो गोल गर्दै मच्छिन्द्रको अग्रता दोब्बर पारेका थिए। पहिलो हाफको इन्जुरी समयमा विमल घर्तीमगरले गोल गर्दै मच्छिन्द्रको अग्रता बढाएका थिए। ५६औं मिनेटमा ओलावालेले ह्याट्रिक पूरा गरेका थिए। उनले पेनाल्टीमा गोल गर्दै मच्छिन्द्रलाई ४० को अग्रता दिलाएका थिए। ६१औं मिनेटमा मेसुकेले गोल गर्दै खुमलटारलाई खेलमा फर्काएका थिए। त्यसको एक मिनेटलगत्तै ओलावालेले चौथो गोल गर्दै मच्छिन्द्रलाई ५१ को अग्रता दिलाएका थिए। खेलको ६७औं मिनेटमा ओलावालेले व्यक्तिगत पाँचौं गोल गरेका थिए। उनको गोलसँगै मच्छिन्द्रले ६१ को अग्रता बनाएको थियो। नाइजेरियन स्ट्राइकर ओलावाले जारी लिगमा ह्याट्रिक गर्ने पहिलो खेलाडी हुन्। उनी सर्वाधिक गोलकर्ताको सूचीमा शीर्ष स्थानमा पनि उक्लिएका छन्। उनले अहिलेसम्म आठ गोल गरिसकेका छन्। ७६औं मिनेटमा स्टेफन बिनोङले गोल गर्दै मच्छिन्द्रको अग्रता कम गरेका थिए। ८१औं मिनेटमा मेसुकेले व्यक्तिगत दोस्रो गोल गर्दै खुमलटारलाई ६३ को स्थितिमा ल्याएका थिए। त्यसपछि खेलको ८७औं मिनेटमा विजय भुजेलले गोल गर्दै मच्छिन्द्रलाई ७३ को जित दिलाए। जारी लिगमा मच्छिन्द्रको तेस्रो जित हो। मच्छिन्द्रले आठ खेलमा १२ अंक जोडेको छ। मच्छिन्द्र लिगको छैटौं स्थानमा उक्लिएको छ। खुमलटारले भने पाँचौं हार बेहोरेको छ। आठ खेलमा सात अंक जोडेको खुमलटार १०औं स्थानमा छ।
अर्थमन्त्री महत र विश्व बैंकका मार्टिनबीच टेलिफोन वार्ता,काठमाडौं : अर्थमन्त्री डा प्रकाशशरण महत र विश्व बैंक दक्षिण एसिया क्षेत्रीय उपाध्यक्ष मार्टिन रेजरबीच टेलिफोन वार्ता भएको छ। टेलिफोन वार्तामा डेभलपमेन्ट पोलिसी रिभ्यू (डिपीसी)को प्रभावकारिता र कार्यान्वयनका विषयमा छलफल भएको छ। आगामी जुन महिनामा नेपालमा डिपीसी पुनरावलोकनका सम्बन्धमा पनि थप छलफल हुने भएको छ। विश्व भौतिक पूर्वाधार विकासका लागि विश्व बैंकको नेपालमा धेरै ठूलो लगानी छ। यसलाई अझ कसरी वृद्धि र प्रभावकारी कार्यान्वयन गराउन सकिन्छ भन्ने विषयमा समेत छलफल भएको थियो। विशेषगरी पूर्वाधार विकासमा विश्व बैंकको सहयोगलाई नेपालमा अझ बढी कसरी उपयोग गर्न सकिन्छ भन्ने प्रस्ताव अर्थमन्त्री डा महतले राखेका थिए। विश्व बैंकले नेतृत्व गरिरहेको माथिल्लो अरुणमा थप लगानीकर्ता पनि विश्व बैंकले नै खोज्ने भएकाले यस विषयमा छलफल भएको थियो। माथिल्लो अरुण आयोजना सम्पन्न गर्ने विषयमा छलफल हुनुका साथै अन्य पूर्वाधार विकासमा पनि विश्व बैंकको सहयोग के कस्तो रहन्छ भन्ने विषयमा मन्त्री डा महतले चासो राखेका थिए। मन्त्री डा महतको चासोमा क्षेत्रीय उपाध्यक्ष रेजरबाट सकारात्मक जवाफ आएको सचिवालयले जनाएको छ।
वैदेशिक रोजगार विभागद्वारा समिति गठन,"काठमाडौं : वैदेशिक रोजगार विभागले विभागबाट भइरहेको अनुगमन कार्यलाई नियमित, व्यवस्थित तथा ठगी नियन्त्रणको कार्यलाई अझ बढी नतिजामुखी बनाउने गरी छुट्टाछुट्टै तीन वटा अनुगमन समिति गठन गरी परिचालन गरेको जनाएको छ। विभागले एक प्रेस विज्ञप्ति प्रकाशित गरी विभागले गर्दै आएको अनुगमनलाई नियमित, व्यवस्थित बनाउन ठगी नियन्त्रण गर्ने उद्देश्यले विभागका निर्देशकको संयोजकत्वमा अन्य अधिकृत र कर्मचारी सदस्य रहने गरी अलगअलग तीन वटा अनुगमन समिति बनाइएको जनाएको छ। उक्त अनुगमन समितिले म्यानपावर कम्पनी, अभिमुखीकरण तालिम प्रदायकलगायत वैदेशिक रोजगारको प्रक्रियासँग प्रत्यक्ष जोडिएका निकायको अनुगमन गर्नेसमेत उक्त विज्ञप्तिमा उल्लेख गरिएको छ। विज्ञप्तिमा भनिएको छ, 'विभागबाट खटिएको टोलीलाई आवश्यक कागजात, विवरण तथा जानकारी उपलब्ध गराई अनुगमन कार्यलाई सहयोग पुर्याउन सम्बन्धित सबैमा हार्दिक अनुरोध छ।'"
उद्योग वाणिज्य महासंघको निर्वाचन : वस्तुगततर्फको मतगणना सुरु,"काठमाडौं : नेपाल उद्योग वाणिज्य महासंघको मतगणना सुरु भएको छ। पहिलो चरणमा वस्तुगततर्फमा मतगणना सुरु हुने छ। नयाँ कार्यसमिति चयनका लागि बिहान १० बजेदेखि ६ बजेसम्म मतदान भएको थियो। निर्वाचन समितिका अनुसार जिल्ला नगर र वस्तुगततर्फ शतप्रतिशत मत खसेको छ। एक हजार ९ सय ८८ मतदातामध्ये वस्तुगततर्फ १ सय २३ र उद्योग वाणिज्यतर्फ १ सय १७ मतदाता छन्। एसोसिएटतर्फ भने एक हजार ७ सय ४८ मतदाता छन्। वरिष्ठ उपाध्यक्ष, तीन उपाध्यक्षमा निर्वाचन भएको हो। वस्तुगत संघबाट १४, एसोसिएटबाट १९, द्विराष्ट्रिय उद्योग वाणिज्य संघबाट एक र संस्थापक सदस्य समूहबाट एकजना सदस्यमा निर्वाचित हुने छ।"
"ब्याजदर घटाउने निर्णयसँगै सेयर बजारमा उछाल, कुन समूहको कति बढ्यो ?","काठमाडौं : बैंकहरूले निक्षेप ब्याजदर एकल अंकमा झार्ने निर्णय गरेसँगै सेयर बजारमा रौनक देखिएको छ। आज नेप्से परिसूचक उच्च अंकले वृद्धि भएको छ। नेप्से परिसूचक ९२२२ अंकले बढेर १९६३५५ विन्दुमा पुगेको छ। यसदिन नेप्सेसँगै कारोबार रकममा पनि सुधार देखिएको छ। आज २६७ कम्पनीको ६१ लाख ७ हजार ४२५ कित्ता सेयर १ अर्ब ७ करोड ६० लाख ७६ हजार रुपैयाँमा खरिदबिक्री भयो। यसदिन सबै समूहको उपसूचकमा हरियाली छाएको छ। सबैभन्दा धेरै वित्त उपसमूहको सूचक ६८४ प्रतिशतले बढेको हो। यस्तै अन्य उपसमूहमा बैंकिङ, डेभलपमेन्ट बैंक र माइक्रो फाइनान्स उपसमूहको सूचक ५ प्रतिशत बढिले बढ्यो। हाइड्रोपावर,इन्भेस्टमेन्ट,लाइफ इन्स्योरेन्स,मनु एन्ड प्रो र माइक्रो फाइनान्स उपसमूहको सूचक ४ प्रतिशत् बढिले उकालो लाग्यो। सेयर बजारमा उच्च अंकको सुधार देखिएसँगै ७ कम्पनीको मूल्यमा सकारात्मक सर्किट लेभलमा कारोबार भयो। सिद्धार्थ इक्विटी फण्ड,सिटिजन्स म्युचुअल फण्ड १,सिद्धार्थ इन्भेस्टमेन्ट ग्रोथ स्किम २,आदर्श लघुवित्त ,कालिञ्चोक दर्शन र गणपति लघुवित्तको सेयर मूल्य सकारात्मक सर्किट लेभलमा कारोबार भएको हो। ९ स्टकको मूल्य ९ प्रतिशतभन्दा बढिले बढेको हो। कारोबार रकमका आधारमा यसदिन शिवम् सिमेन्ट शीर्षस्थानमा रह्यो। सो कम्पनीको ११ करोड ७१ लाख रुपैयाँको सेयर कारोबार भयो। यस्तै एनआईसी एसिया र हिमालयन डिष्टिलरीको ६ करोड बढिको सेयर कारोबार भयो।"
एभरेष्ट बैंकबाट हरायो ग्राहकको करोड बढी रकम,"सुनसरी : एभरेष्ट बैंकको इटहरी शाखाले सर्वसाधारणले बचत गरेको एक करोडभन्दा बढी रकम ठगी गरेको पाइएको छ। एभरेष्ट बैंकको इटहरी शाखाका एक कर्मचारीले बैंकको विभिन्न शाखामा खाता खोलेका १९ जना बचतकर्ताहरूको करोडभन्दा बढी रकम ठगी गरेको पाइएको छ। बैंक खातामा जम्मा गरेको रकम झिक्न जादा बैंक कर्मचारीले खातामा पैसा छैन भन्ने जानकारी दिएपछि बचत कर्ता ठगिएको खुलासा भएको हो। एभरेष्ट बैंकको इटहरी शाखामा कार्यरत अप्रेशन इन्चार्ज विराटनगर महानगरपालिका८ घर भएका निरज प्रधानले १९ जना बचतकर्ताहरूको रकम अन्य ग्राहकको खातामा ४५ पटक ट्रासफर गरी ठगी गरेको पाइएको छ। आफ्नो खातामा जम्मा गरेको रकम नभेटिएपश्चात खोजी गर्दै जाँदा प्रधानले रकम ठगी गरेको पाइएको पीडित स्याङजाकी रेखा गुरुङले बताइन्। सुरुमा एकजना ग्राहकको रकम हराएको घटना सार्वजनिक भएको थियो। पछि अनुसन्धान गर्दै जादा बैंकबाट ठगिने ग्राहकको संख्या १९ पुगेको छ। ग्राहकहरूको बयानको आधारमा एक करोडभन्दा बढी रकम ठगी गरेको पाइएको खुलेको हो। अप्रेशन इन्चार्ज प्रधानले आफूले चिनेजानेकाहरूको फोटो र नागरिकताको फोटोकपी मागेर एभरेष्ट बैंकमा ३२ जनाको खाता खोलेर १९ ग्राहकको रकम ट्रान्सफर गरेको बताइएको छ। विराटनगरकी विणा कोइरालाले इन्चार्ज प्रधानले सेयरको फर्म भर्दिन्छु भन्दै आफ्नो नाममा विना जानकारी एभरेष्ट बैंकमा खाता खोली रकम ट्रान्सफर गरेको बताइन्। उनले छिमेकीको नाताले विश्वासमा परेर फोटो र नागरिकताको फोटोकपी दिएको भए पनि उनले ठगी गर्ने उद्देश्यले उक्त काम गरेकाले आफ्नो संलग्नता नभएको बताइन्। जिल्ला प्रहरी कार्यालय सुनसरीका डीएसपी राजकुमार राईले एभरेष्ट बैंकका अप्रेशन इन्चार्ज निरज प्रधानले १९ जना ग्राहकको एक करोडभन्दा बढी रकम अन्य ग्राहकको खातामा पठाएर ठगी गरेको पाइएको बताए। उनले ग्राहकहरूले बचत गरेको रकम ठगी गरेको उजुरीका आधारमा प्रधानलाई पक्राउ गरी उच्च अदालत विराटनगरबाट म्याद थप गरी घटनाको अनुसन्धान थालिएको जानकारी दिए। उजुरीकर्ता एभरेष्ट बैंक र ठगीमा परेका बचतकर्ताको बयान लिएर विस्तृत अनुसन्धानको काम भइरहेको डीएसपी राईले बताएका छन्। उनले रकम जम्म्मा भएको ३२ खातावालालाई पनि अनुसन्धानको दायरामा ल्याउने बताए। एभरेष्ट बैंक लिमिटेडका प्रमुख कार्यकारी अधिकृत (सिइओ) सुदेश खालिङले बैंक कर्मचारी प्रधानको फटाइका कारण आफ्ना ग्राहकहरूको रकम ठगी भएकोमा चिन्ता व्यक्त गरे। उनले ग्राहकको रकम हराएको घटना सार्वजनिक भएलगत्तै जिल्ला प्रहरी कार्यालय सुनसरीमा प्रधानविरुद्ध बैंकले नै उजुरी दिएको बताए। 'यो घटनामा बैंकका कुनै कमजोरी छैन। हाम्रा ग्राहकहरूले बचत गरेको रकम उहाँहरुकै खातामा सुरक्षित छ,' उनले भने। अधिकृत खालिङले इटहरी शाखाका बचतकर्ताहरूको हराएको सम्पूर्ण रकम बैंकले उहाँहरूकै खातामा जम्मा गरिदिएको पनि बताए। बचतकर्ताबाट ठगी गरेर अपचलन गरेको रकम भने प्रधानबाट असुल भएको छैन।"
ओरेन्टल सहकारीमा लुट,"काठमाडौं : ओरेन्टल बचत तथा ऋण सहकारी संस्था ०६७६८ देखि संकटमा छ। ९ हजार सर्वसाधारण पीडित छन्। एक दशक बितिसक्दा पनि यसको समाधानतिर सरकारको ध्यान गएको छैन। अध्यक्ष सुधीर बस्नेतले १६ अर्ब सहकारीको डुबाए। केही समय जेल पनि परे। तर, आजभोलि खुलेआम हिँडिरहेका छन्। ठूलावडाहरूले निक्षेप फिर्ता लिए। तर, सर्वसाधारणले एक पैसा फिर्ता पाएनन्। सर्वसाधारणको निक्षेप फिर्ता हुनेनहुने अन्योल अझै छ। बस्नेतले हाउजिङ र सहकारीमार्फत् हजारौं सर्वसाधारण ठगे। सहकारीका निक्षेपकर्ता, अपार्टमेन्ट बुकिङकर्ता, सेयर सदस्य तथा अन्य साहू पीडित छन्। पीडितहरूको ८ अर्ब ३८ करोड सावाँ निक्षेप डुबेको छ। ६ सय ८१ जनाले अपार्टमेन्ट बुकिङ गरी पैसा बुझाएका थिए। तर, न घर पाए न पैसा फिर्ता नै पाए। अपार्टमेन्ट बुकिङकर्ताको ४ अर्ब ९२ करोड रकम फसेको छ। ओरेन्टल सहकारीको समस्या समाधान गर्न सरकारले प्रयास गरेको थियो। सरकारले समस्याग्रस्त सहकारी व्यवस्थापन समिति बनायो। तर, उक्त समितिले कामै गर्न सकेन। सुधीरका जग्गा लिलाम गर्नेक्रममा सर्वोच्चले अनौठो फैसला गरेपछि पीडित झन् पीडित बन्न पुगेका छन्। सरकार रमिते बनेको छ। ४० रोपनीभन्दा बढी क्षेत्रफलमा बन्न लागेको भेगाससिटी परियोजना अझै अधुरो अवस्थामा छ। बजार मूल्यभन्दा झन्डै दोब्बर मूल्य कबोलेर सर्वसाधारणलाई ठग्ने प्रपञ्चमा सरकारले साथ दियो। बस्नेत तथा ओरेन्टलका सञ्चालकसँग सम्बन्धित आयुषा डेभलपर्स प्रालि, कोहिनुर हिल हाउजिङ प्रालि, ओरेन्टल डेभलपर्स एन्ड बिल्डर्स प्रालि र त्यसअन्र्तगत २२ वटा परियोजनाको मूल्यांकन गरी पीडितलाई न्याय दिलाउन समितिले सक्रियता देखाए पनि फैसलापछि ओरेन्टल समितिको कार्यक्षेत्र भन्दा बाहिर गएको छ। समितिले बस्नेतलाई ८ अर्ब सावाँ भुक्तान गर्न अनेकन प्रयास गरे पनि अटेर गरेको पदाधिकारी बताउँछन्। सरकारले सहकारी समस्या समाधान गर्न ०७४ पुस २९ गते समस्याग्रस्त सहकारी व्यवस्थापन समिति गठन गरेको थियो। ०७४ कात्तिक २० गते ओरेन्टल सहकारीलाई समस्याग्रस्त घोषणा गरिएको थियो। ०७० सालमा गठित गौरीबहादुर कार्की आयोगका अनुसार १ सय ३२ सहकारीको १० अर्ब ८७ लाख जोखिममा रहेको, ती संस्थाबाट २२ हजार १ सय ७० जना ठगिएको प्रतिवेदनमा उल्लेख थियो। यो पनि पढ्नुहोस सुधीर बस्नेतको जग्गा रोक्का ओरेन्टलका अध्यक्ष सुधीर बस्नेत पक्राउ सहकारीका समस्या : समाधान गर्न सरकार उदासीन सहकारीमा सरकार असफल जसले डुबाए सर्वसाधारण"
नेपाल उद्योग वाणिज्य महासंघको निर्वाचनमा कसले मार्ला बाजी ?,"वरिष्ठ उपाध्यक्ष बन्न महासंघको पूर्वउपाध्यक्ष उमेशलाल श्रेष्ठ, वर्तमान उपाध्यक्षहरू रामचन्द्र संघई र अञ्जन श्रेष्ठ प्रतिस्पर्धामा काठमाडौं : नेपाल उद्योग वाणिज्य महासंघको निर्वाचन आज (बुधबार) हुने भएको छ। महासंघको नेतृत्वका लागि वरिष्ठ उपाध्यक्ष (तीन वर्षपछि अध्यक्ष) बन्न त्रिपक्षीय भिडन्त हुन लागेको हो। महासंघको इतिहासमै वरिष्ठ उपाध्यक्षका लागि तीन जनाको उम्मेदवारी परेको छ। वरिष्ठ उपाध्यक्ष बन्न महासंघको पूर्वउपाध्यक्ष उमेशलाल श्रेष्ठ, वर्तमान उपाध्यक्षहरू रामचन्द्र संघई र अञ्जन श्रेष्ठ प्रतिस्पर्धामा उत्रिएका छन्। ५७औं वार्षिक साधारणसभाले चन्द्रप्रसाद ढकालको नेतृत्वमा नयाँ कार्यसमिति चयन गर्दैछ। महासंघमा वरिष्ठ उपाध्यक्ष नै अर्को कार्यकालमा स्वतः अध्यक्ष हुने प्रावधान छ। हालका वरिष्ठ उपाध्यक्ष चन्द्रप्रसाद ढकाल बिहीबारदेखि अध्यक्ष बन्नेछन्। संघाईको पक्षमा वर्तमान अध्यक्ष शेखर गोल्छा र पूर्वअध्यक्ष पशुपति मुरारका छन्। मारवाडी समुदायको भोट संघईको पक्षमा जाने देखिन्छ। उमेशलाल श्रेष्ठको पक्षमा पूर्वअध्यक्षहरू चन्डीराज ढकाल, विनोद श्रेष्ठ, सुरज वैज्ञ, पूर्ववरिष्ठ उपाध्यक्ष भाष्करराज राजकर्णिकार छन्। सातै प्रदेशका अध्यक्ष पनि उमेशकै पक्षमा देखिएका छन्। इन्द्रभक्त श्रेष्ठले पनि उमेशलाई समर्थन गर्ने बुझिएको छ। उनका आफन्त एक जना उमेशकै टिमबाट उम्मेदवार बनेका छन्। भावी अध्यक्ष ढकाल भने कुनै पक्षमा खुलेका छैनन्। कसैको पनि चुनावी सभामा गएका छैनन्। अघिल्लो पटक शेखर गोल्छा भने खुलमखुला किशोर प्रधानको पक्षमा भोट माग्दैै हिँडेका थिए। तर, ढकाल कसैको चुनावी सभामा नगए पनि आन्तरिक रूपमा उमेशकै पक्षलाई समर्थन गर्ने गरेको बताइन्छ। उनले सर्वसम्मत नेतृत्व छनोटका लागि तीन जना उम्मेदवारसँग छलफल गरे। तर, उनको प्रयास सफल हुन सकेन। अञ्जन श्रेष्ठको पक्षमा कुशकुमार जोशी, आनन्दराज मुल्मी, महेशलाल प्रधान छन्। भवानी राणा, प्रदीपजंग पाण्डे, सौरभ ज्योति कुनै उम्मेदवारप्रति नखुलेको बताइन्छ। एसोसिएटतर्फ १९ जनामा उमेशको १३, संघईको ११ र अञ्जनको ६ जनाले उम्मेदवारी दिएका छन्। जिल्ला नगरतर्फ १८ जना उम्मेदवारमध्ये उमेशले १८ जना र अञ्जनले १२ जना उम्म्मेदवार उठाएका छन्। वस्तुगततर्फ पनि उमेश र अञ्जनको १४१४ उम्मेदवारले उम्मेदवारी दिएका छन्। उमेश र अञ्जनको छुट्टाछुट्टै प्यानलबाट चुनावी प्रतिस्पर्धा गरे पनि भरतराज आचार्य साझा उम्मेदवार भएका छन्। वरिष्ठ उपाध्यक्षसँगै बिहीबार ६६ सदस्यीय कार्यसमितिको निर्वाचन हुनेछ। वस्तुगत संघमा १४ सदस्यका लागि २८ जना, उद्योग वाणिज्य संघतर्फ १८ का लागि ३२ जना र एसोसिएटतर्फ १९ का लागि ३० जनाको उम्मेदवारी परेको छ। नयाँ नेतृत्व चयनसँग महासंघमा अबका दिनमा हुने अध्यक्ष ढकालको सहयोगीको रूपमा अघि बढन् वरिष्ठ उपाध्यक्षमा उम्मेदवारी दिएर अघि बढेको उमेशलाल बताउँछन्। जितेको अवस्थामा सबै खाले उद्यमी व्यवसायीले अपनत्व गर्ने महासंघ बताउने उनको प्रतिबद्धता छ। महासंघको नेतृत्वमा बिहीबारदेखि ढकाल २१औं अध्यक्ष बन्दै छन्। २०७३ सालमा भवानी राणालाई अध्यक्ष बनाउन वरिष्ठ उपाध्यक्ष नै स्वतः अध्यक्ष बन्ने विधान संशोधन गरिएको थियो। महासंघ अध्यक्षात्मक प्रणालीमा सञ्चालन हुन्छ। त्यसो हुनाले वरिष्ठ उपाध्यक्षले चुनाव जित्दा पनि आफ्ना एजेन्डा पूर्णरूपमा कार्यान्वयन गर्न सक्दैनन्। अध्यक्षसँग ट्युनिङ मिले आफ्ना एजेन्डा अध्यक्षमार्फत लागू गराए पनि ट्युनिङ नमिल्दा वरिष्ठ उपाध्यक्षले केही गर्न नसक्ने अवस्था हुन्छ। साझा प्रयासबाट समस्या समाधान प्रधानमन्त्री पुष्पकमल दाहालले निजी क्षेत्र र सरकारको साझा प्रयासबाट अहिलेको आर्थिक समस्या समाधान हुने बताएका छन्। महासंघको ५७औं वार्षिक उत्सवका अवसरमा बोल्दै प्रधानमन्त्री दाहालले अर्थ मन्त्रालय र राष्ट्र बैंकसँग छलफल गरेर आर्थिक गतिविधि चलायमान बनाउन लागिएको बताए। उनले तरलता समस्या समाधान गर्नेतर्फ सरकार अगाडि बढेको उनले बताए। अर्थमन्त्री डा प्रकाशशरण महतले लगानीकर्ताको मनोबल उच्च राख्न कुनै कसर बाँकी नराख्ने बताए। मौद्रिक नीतिका कारण ऋण विस्तार नभएको उनको भनाइ छ। वरिष्ठ उपाध्यक्ष ढकालले अर्थतन्त्रमा देखिएको समस्या समाधानका लागि विशेष पहल गर्नुपर्ने बताएका छन्। संकटमोचनका लागि रोडम्याप बनाउन आवश्यक भइसकेको उनले बताए। उनले अर्थतन्त्र संकटको डिलमा भएकाले बचाउन सबै लाग्नुपर्नेमा जोड दिए।"
बैशाखदेखि निक्षेपको ब्याजदर एकल अंकमा झार्ने बैंकर्स संघको निर्णय,काठमाडौं : बैशाख १ गतेदेखि निक्षेपको ब्याजदर घट्ने भएको छ । वाणिज्य बैंकहरूले नयाँ वर्षदेखि ब्याजदर घटाउने तय गरेका हुन् । नेपाल बैंकर्स संघले ब्याजदर १०१ प्रतिशतले घटाउने निर्णय गरेको हो । निर्णयअनुसार वैशाख १ गतेदेखि व्यक्तिगत मुद्दति निक्षेपको ब्याजदर अधिकतम ९९९ प्रतिशत हुनेछ । संस्थागत मुद्दति निक्षेपको ब्याजदर भने २ प्रतिशत कम तथा ७९९ प्रतिशत कायम हुने बताइएको छ । हाल मुद्दति निक्षेपको अधिकतम ब्याजदर ११ प्रतिशत छ । पछिल्लोपटक यस्तो ब्याजदर १० प्रतिशतभन्दा कम बनाउनुपर्ने माग उठेको थियो ।
सुनको मूल्य १ हजारले बढ्यो,"काठमाडौं :सुनको भाउ,आज १ हजारले बढेको छ। नेपाल सुनचाँदी व्यवसायी महासंघका अनुसार आज सुनको मूल्य १ हजारले बढेर तोलाको १ लाख १० हजार ८०० पुगेको हो। अघिल्लो कारोबार दिन प्रतितोला सुन १ लाख ९ हजार ८०० रुपैयाँले कारोबार भएको थियो। तेजाबी सुन १ लाख १० हजार २५० कायम भएको छ। सुनको मूल्य बढेसँगै चाँदीको भाउ पनि बढेको छ। आज चाँदी प्रतितोला १४५० पुगेको छ। मंगलबार चाँदी प्रतितोला १४ सय ३५ रुपैयाँले कारोबार भएको थियो।"
विदेशी मुद्रा सञ्चितिमा सुधार,"बजारमा उपभोग्य वस्तुको महँगी बढ्दो छ। काठमाडौं : दबाबमा रहेको विदेशी मुद्रा सञ्चितिमा क्रमशः सुधार हुँदै छ। सञ्चितिमा ठूलो योगदान पुर्याउने विप्रेषण वृद्धि हुँदा र आयात नियन्त्रित हुँदा सञ्चितिमा सुधार देखिएको हो। मुलुकभित्र घुम्न आउने पर्यटकबाट हुने आम्दानीभन्दा विदेश जाने नेपालीले उपचार, भ्रमण र पढ्न जाँदा लैजाने विदेशी मुद्रा अधिक खर्च हुँदा पनि सञ्चितिमा दबाब कायमै देखिन्छ। नेपाल राष्ट्र बैंकले मंगलबार सार्वजनिक गरेको आर्थिक वर्ष २०७९०८० को फागुनसम्मको देशको वर्तमान आर्थिक तथा वित्तीय स्थितिअनुसार कुल विदेशी विनिमय सञ्चिति १५२ प्रतिशतले वृद्धि भएको छ। गत असारको तुलनामा ८ महिनासम्ममा सो दरले वृद्धि हुँदा कुल सञ्चिति १४ खर्ब १ अर्ब २१ करोड रुपैयाँ पुगेको छ। अमेरिकी डलरमा यस्तो सञ्चिति १२१ प्रतिशतले वृद्धि भई १० अर्ब ६९ करोड कायम छ। गत असार मसान्तमा ९ अर्ब ५४ करोड थियो। कुल सञ्चितिमध्ये राष्ट्र बैंकसँग १२ खर्ब ४४ अर्ब ९४ करोड छ। बैंक तथा वित्तीय संस्थासँग मात्रै १ खर्ब ५६ अर्ब २७ करोड छ। बैंकहरूको भने गत असारभन्दा २ प्रतिशतले कमी आएको तथ्यांकमा उल्लेख छ। कुल सञ्चितिमा भारतीय मुद्राको अंश २३९ प्रतिशत छ। चालू आवको आठ महिनाको आयातलाई आधार मान्दा बंैकिङ क्षेत्रसँग रहेको विदेशी विनिमय सञ्चिति १०९ महिनाको वस्तु आयात र ९४ महिनाको वस्तु तथा सेवा आयात धान्न पर्याप्त रहेको राष्ट्र बैंकले औंल्याएको छ। सञ्चितिमा महŒवपूर्ण भूमिका खेल्दै आएको विप्रेषण २५३ प्रतिशतले वृद्धि भई ७ खर्ब ९४ अर्ब ३२ करोड पुगेको छ। जबकि गत वर्ष १३ प्रतिशतले घटेको थियो। अमेरिकी डलरमा विप्रेषण आप्रवाह १४८ प्रतिशतले वृद्धि भई ६ अर्ब ९ करोड पुगेको छ। विदेशी मुदा खर्च हुने मुख्य क्षेत्र आयात पनि गत वर्षभन्दा नियन्त्रित छ। फागुनसम्ममा कुल वस्तु आयात १९१ प्रतिशतले कमी आई १० खर्ब ५८ अर्ब ३९ करोड पुगेको छ। जबकि गत वर्ष ३८६ प्रतिशतले बढेको थियो। वस्तुगत आधारमा पेट्रोलियम पदार्थ, रासायनिक मल, स्पोन्ज आइरन, सुन, अन्य स्टेसनरी सामानलगायतका वस्तुको आयात बढेको छ। त्यस्तै सवारीसाधन तथा स्पेयर पार्टस्, औषधि, एमएस विलेट, कच्चा भटमासको तेल, दूरसञ्चारका उपकरण तथा पार्ट्सलगायतका वस्तुको आयात घटेको छ। तर केही हदसम्म विदेशी मुद्रा भित्र्याउन मद्दत गर्ने निर्यातमा पनि अझै अपेक्षाअनुसार सुधार हुन सकेको छैन। यस अवधिसम्म कुल वस्तु निर्यात २९१ प्रतिशतले कमी आई १ खर्ब ४ अर्ब ८० करोडमा सीमित छ। बरु ८२९ प्रतिशतले वृद्धि भएको थियो। वस्तुगत आधारमा जिंक सिट, अलैंची, पार्टिकल बोर्ड, ऊनी गलंैचा, चियालगायतका वस्तुको निर्यात बढेको छ भने सोयाविन तेल, पाम तेल, पिना, लत्ताकपडा, सुन चाँदीका सामान तथा गरगहनालगायतका वस्तुको निर्यात घटेको छ। निर्यातको तुलनामा आयात १० गुणा बढी हुने गर्दा सधैं व्यापार घाटा चुलिने गरेको छ। तर आयातमा कडाइ गर्दा केही नियन्त्रित भएकाले कुल वस्तु व्यापार घाटा १७९ प्रतिशतले कमी आई ९ खर्ब ५३ अर्ब ५९ करोड पुगेको छ। विदेशी मुद्रा बाहिरिँदै भ्रमण, उपचार र शिक्षा प्रयोजनमा विदेशी मुद्रा बाहिरिने क्रम बढ्दै गएको छ। नेपालमा घुम्न आउने पर्यटनबाट हुने आम्दानीभन्दा नेपालबाट घुम्न, पढ्न र उपचार गर्न जानेले गर्ने खर्च बढी हुँदा विदेशी मुद्रा सञ्चितिमा दबाब पर्न जाने देखिएको छ। चालू आवको ८ महिनामा खुद सेवा आय ४९ अर्ब ८ करोडले घाटामा छ। जबकि गत वर्ष ६६ अर्ब २५ करोडले घाटामा थियो। यद्यपि सेवा खाताअन्तर्गत पर्यटनलगायतबाट भ्रमण आय ९८६ प्रतिशतले वृद्धि भई ३७ अर्ब १२ करोड पुगेको छ। सोही अवधिमा यस्तो आय १८ अर्ब ७० करोड रहेको थियो। तर नेपालबाट विदेशमा भ्रमण (पढ्न, घुम्न तथा उपचार) खर्च भने ५०७ प्रतिशतले वृद्धि भई ७६ अर्ब १२ करोड पुगेको छ। यसमध्ये शिक्षातर्पको व्यय ५४ अर्ब ७० करोड रुपैयाँ छ। जबकि गत वर्ष भ्रमण व्यय ५० अर्ब ५० करोड रहेकोमा शिक्षातर्फको व्यय ३० अर्ब ३८ करोड रुपैयाँ थियो। राष्ट्र बैंक आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठले समग्रमा नेपालको अर्थतन्त्रका परिसूचकहरू सकारात्मक रहेकोे बताए। अहिले आन्तरिक अर्थतन्त्र सहज अवस्थामै रहेको उनको भनाइ छ। तर बाह्य क्षेत्र सुधार्न पनि १४ महिना लागेको बताउँदै डा श्रेष्ठले भने, अर्थतन्त्र सुधार भइहाल्नुपर्छ भन्ने कुरा होइन। हामीले क्रमशः गरेको व्यवस्थाले १४ महिनापछि बाह्य क्षेत्र सुधार भयो। जादुको छडी झै छिटो सुधार हुँदैन। समय लाग्छ। विस्तारै सुधार हुन्छ। कर्जा प्रवाह उच्च दरले बढ्ने र फेरि आयात बढ्ने हो भने फेरि उही समस्याको चक्र दोहोरिने भएकाले यसमा सहज हुनुपर्ने उनको तर्क थियो। शोधनान्तर स्थिति १ खर्ब ४८ अर्बले बचतमा पछिल्लो समय बाहिरिने विदेशी मुद्राको तुलनामा भित्रिनेमा सुधार हुँदा शोधनान्तर बचतमा छ। यस अवधिमा शोधनान्तर स्थिति १ खर्ब ४८ अर्ब ११ करोडले बचतमा छ। गत वर्ष २ खर्ब ५८ अर्ब ६४ करोडले घाटामा थियो। यस्तै, चालू खाता भने ४४ अर्ब ३१ करोडले घाटामा छ। गत वर्ष ४ खर्ब ६० अर्ब ७२ करोडले घाटामा थियो। उपभोक्ता मुद्रास्फीति २०७९ फागुन महिनामा वार्षिक बिन्दुगत उपभोक्ता मुद्रास्फीति ७४४ प्रतिशत रहेको छ। अघिल्लो वर्षको सोही महिनामा यस्तो मुद्रास्फीति ७१४ प्रतिशत रहेको थियो। समीक्षा महिनामा खाद्य तथा पेय पदार्थ समूहको मुद्रास्फीति ५६४ प्रतिशत र गैरखाद्य तथा सेवा समूहको मुद्रास्फीति ८८७ प्रतिशत रहेको छ। समीक्षा महिनामा खाद्य तथा पेय पदार्थ समूहअन्तर्गत खाद्य तथा खाद्यजन्य पदार्थ उपसमूहको वार्षिक बिन्दुगत मूल्य सूचकांक १४३५ प्रतिशत, रेस्टुरेन्ट तथा होटलको खानाको १४०९ प्रतिशत, मरमसलाको १०८८ प्रतिशत, सुर्तीजन्य पदार्थको १०८३ प्रतिशत र मदिराजन्य पेय पदार्थको ८७८ प्रतिशतले बढेको छ। महँगी अचाक्ली बजारमा उपभोग्य वस्तुको महँगी बढ्दो छ। राष्ट्र बैंकको तथ्यांकले पनि केही हदसम्म बढेकै उल्लेख गरेको छ। फागुनसम्ममा वार्षिक बिन्दुगत उपभोक्ता मुद्रास्फीति ७४४ प्रतिशत छ। गत वर्ष यस्तो मुद्रास्फीति ७१४ प्रतिशत रहेको थियो। खाद्य तथा पेय पदार्थ समूहको मुद्रास्फीति ५६४ प्रतिशत हुँदा गैरखाद्य तथा सेवा समूहको मुद्रास्फीति ८८७ प्रतिशत छ। गैरखाद्य तथा सेवा समूहअन्तर्गत यातायातको मूल्य सूचकांक १३२३ प्रतिशत, स्वास्थ्यको १०३९ प्रतिशत, घरायसी उपयोगका वस्तुहरूको ९७२ प्रतिशत, मनोरञ्जन तथा संस्कृतिको ८८१ प्रतिशत र फर्निसिङ तथा घरायसी उपकरणहरूको ८७९ प्रतिशतले बढेको छ। यस्तै, खाद्य तथा पेय पदार्थ समूहअन्तर्गत खाद्य तथा खाद्यजन्य पदार्थ उपसमूहको वार्षिक बिन्दुगत मूल्य सूचकांक १४३५ प्रतिशत, रेस्टुरेन्ट तथा होटलको खानाको १४०९ प्रतिशत, मरमसलाको १०८८ प्रतिशत, सुर्तीजन्य पदार्थको १०८३ प्रतिशत र मदिराजन्य पेय पदार्थको ८७८ प्रतिशतले बढेको छ।"
"तातोपानी नाका पुनः बन्द, वैशाख १८ बाट सञ्चालन गर्ने तयारी","पूर्णरूपमा नाका सञ्चालनको तयारीका लागि भन्दै तातोपानी नाका एक साताका लागि बन्द गरिएको नेपालस्थित चिनियाँ दूतावासले जानकारी दिएको छ। दुईतर्फी कार्गो स्थानान्तरणलाई फेरि सुरु गर्नको लागि तयारी स्वरुप नाका बन्द गरिएको खबर आएको जिल्ला प्रशासन कार्यालय सिन्धुपाल्चोकले जनाएको छ । सिन्धुपाल्चोक : चीनको उत्तरी सीमा तातोपानी नाका एक सातासम्मका लागि पूर्ण रुपमा बन्द गरिएको छ। २ वैशाख २०८० सम्मका लागि अस्थायी रुपमा नाका पूर्ण बन्द गरिएको हो। पूर्णरूपमा नाका सञ्चालनको तयारीका लागि भन्दै तातोपानी नाका एक साताका लागि बन्द गरिएको नेपालस्थित चिनियाँ दूतावासले जानकारी दिएको छ। दुईतर्फी कार्गो स्थानान्तरणलाई फेरि सुरु गर्नको लागि तयारी स्वरुप नाका बन्द गरिएको खबर आएको जिल्ला प्रशासन कार्यालय सिन्धुपाल्चोकले जनाएको छ। चीन सरकारले भौतिक पूर्वाधार र अन्यको काम भइरहेको भन्दै सातादिन नाका बन्द हुने खबर दिएसँगै कारोबार पूर्ण रुपमा बन्द भएको छ, सिन्धुपाल्चोकका प्रमुख जिल्ला अधिकारी रमेश न्यौपानेले भने। चीनले १८ वैशाखदेखि तातोपानी नाका खुला गर्ने जनाउ दिइसकेको छ। नेपाल चीन दोस्रो ठूलो व्यापारिक नाका तातोपानी १८ वैशख (१ मे) बाट व्यापारका लागि दुईतर्फी रुपमा खुला हुने जानकारी आएको छ, तातोपानी भन्सारका प्रमुख भन्सार अधिकृत दयानन्द केसीले भने। १५ चैत (२९ मार्च) मा तिब्बतको ल्हासामा बसेको नेपालचीन सीमा व्यापार संयन्त्रको पहिलो बैठकमा यस्तो निर्णय भएको उनले बताए। सिया स्वायत्त क्षेत्र जनसरकार र नेपालको स्थानीय सरकारबीच यो विषयमा सम्झौता भएको केसीले बताए। बैठकमा नेपालको तर्फबाट उद्योग, वाणिज्य तथा आपूर्ति मन्त्रालयका सचिव मधुकुमार मरासिनीको टोली र चीनको तिब्बत स्वायत्त क्षेत्रको जनसरकारका कार्यकारी उपाध्यक्ष चेन योङ्छीको टोलीले सीमा पारी व्यापार र जनताबीचको आवतजावतलाई अधिकतम स्तरमा सुचारु गर्ने र भूमि बन्दरगाहको सहज सञ्चालन, व्यापार सहजीकरण, भन्सार सहयोग, सीमा क्षेत्र विकास, व्यापारसँग सम्बन्धित पूर्वाधारलगायत सीमा व्यापार र सहकार्यमा सहयोगका नयाँ बाटो खोज्ने विषयमा छलफल गरेको थियो। भन्सार कार्यालयका अनुसार चीनले १८ वैशख (१ मे) बाट नाकाको व्यापार दोहोरो सञ्चालन गर्नेगरी तयारी गर्न सूचना पठाएको छ। चीनले बिस्तारै सबै नाका सहज बनाउने नीतिअनुसार आयातको कोटा प्रणाली समेत हटाएको केसीले बताए। उताको अवस्था हेर्दा १८ वैशाखबाट भूकम्प अघिकै अवस्थामा सञ्चालन हुने र व्यापार तथा मानव आवाजावतमा पूर्ण रुपमा सञ्चालनमा आउने विश्वास छ, केसीले भने। चीनतर्फ धमाधम काम भइरहँदा नेपालतर्फ खासै पुनर्निर्माणका काम भएका देखिँदैन। इलाका प्रहरी कोदारीका प्रहरी निरीक्षक सन्तोष श्रेष्ठले नाका खुल्ने खबर रहे पनि अहिले चहलपहल नभएको बताए। भूकम्पपछि तातोपानी पारी खासा बजारलाई चीनले पहिलेभन्दा राम्रोसँग पुनर्निर्माण गरेको छ। साँघुरो बजार भएकाले नेपाली कन्टेनरलाई खासा प्रवेश नगराउने जाङ्मुपोर्टका अधिकारीले तयारी गरेका छन्। नेपाली पर्यटकहरू भने खासा पुगेर आफूलाई मन लागेको सामग्री किन्न पाउने व्यवस्था पहिलेजस्तै हुने जनाईएको छ। खासालाई चीन सरकारले पर्यटकको हब बनाउने योजना बनाएकाले यो नाकाबाट पनि पर्यटकलाई छिट्टै प्रवेशाज्ञा दिन लागेको खासास्थित चिनियाँ अधिकारीको भनाई उदृत गर्दै भन्सार प्रमुख केसीले जानकारी दिए। भूकम्पपछि तातोपानी नाका एकतर्फी रुपमा रुपमा मात्र सञ्चालनमा छ। भूकम्पको चार वर्षपछि हुक एन्ड ड्रप प्रणालीमार्फत चिनियाँ क्षेत्रबाट तातोपानी भन्सारसम्म सामान ल्याउने गरिएको थियो। कोरोनापछि केही समय बन्द हुने र खुल्ने क्रम चल्यो। पछिल्लो समय ताल फुट्ने हल्लाले लामो समय नाका बन्द गरिएको थियो। त्यतिखेर नाका खुलाउँदा नेपालबाट खाद्यन्न, गलैँचा, ह्यान्डिक्राफ्ट लगायत झन्डै १ सय ८२ प्रकारका सामग्री चीनको ल्हासा निर्यात गरिने सहमति भएको थियो। चीनबाट भने ऊन, जुत्ता, इलेक्ट्रिक, कपडाजस्ता सयौं प्रकारका सामग्री नेपाल भित्रिने अनौपचारिक कबोल भएको थियो। आयात भइरहे पनि भूकम्पयता निर्यात ठप्प छ। तातोपानी नाकामा आश्रित साना तथा ठूला व्यापारी, कन्टेनर व्यवसायी, होटेल व्यवसायी भूकम्प अघिकै सरह नाका खुल्ने आशमा बसिरहेका छन्।"
तितेपातीबाट सावुन उत्पादन,"बेनी : म्याग्दीको अन्नपूर्ण गाउँपालिका७ हिस्तान औलाका उद्यमीहरुले तितेपातीलाई प्रसोधन गरेर सावुन उत्पादन गरेका छन् । औलाका उद्यमी मिलेर खोलेको गिद्धेश्वर सावुन उद्योगले तितेपातीको रसलाई अन्य रसायनसँग मिसाएर नुहाउने र कपडा धुने सावुन बनाएका हुन् । उद्योगकी अध्यक्ष कविता क्षेत्रीले तितेपानी निचोलेर निकालेको रसको प्रयोग गरेर बनाएको सावुनको माग बढेको बताइन् । तितेपाती, घ्युकुमारी, कागती, पुदिना, सुन्तला र मेवाको बोक्राको धुलोलाई सरफमा मिलाएर सावुन बनाएका हौं, उनले भनिन् हारपिक, सरफ र फिनेल बाहेक साबुन बनाउन प्रयोग हुने कच्चा पदार्थ सबै गाउँकै प्रयोग गरेका छौं। कपडा धुने, नुहाउने सावुनका अलावा उनीहरुले सरसफाईमा प्रयोग हुने हारपिक र सरफ पनि उत्पादन गरेका छन् । औला र छिमेकी गाउँ हुँदै अहिले अन्नपूर्ण गाउँपालिकाको अन्य बस्ती र जिल्ला सदरमुकाम बेनी बजारमा त्यहाँका साबुनको बजारीकरण हुन थालेको छ । तितेपातीको साबुनको मूल्य प्रतिगोटा ३० रुपैयाँ कायम गरिएको छ । विस २०७७०७८ र २०७८७९ दुई आर्थिक वर्षमा अन्नपूर्ण गाउँपालिकाले लघुउद्यम विकास कार्यक्रम अन्तरगत औलामा साबुन बनाउने तालिम सञ्चालन गरेको थियो । पहिलो वर्ष ७ दिन र देस्रो वर्ष ६ दिनको तालिम आयोजना भएको थियो । तालिममा सहभागी भएकाहरुले सिकेको सिपको सदुपयोग गरेर उद्योग सञ्चालन गरेको सदस्य डिलप्रसाद फगामीले बताए। उनका अनुसार एक लाख २० हजार रुपैयाँ लगानी गरेर गाउँको सामुदायिक भवनमा सुरु गरिएको उद्योगले दुई लाख पचास हजार रुपैयाँ मूल्य बराबरको साबुन बिक्री गरेको छ । तालिममा खाजा खर्चबापत पाएको रकम बचाएर उद्योगका लागि कच्चा पदार्थ किनेका थिए । उद्योगमा गेमप्रसाद फगामी, गोविसा पुर्जा, गंगा पुन, विमला पुन, श्यामकुमारी पुन, टिकिसरा पुन र टिका घताने लगायत आवद्ध छन्। अध्यक्ष क्षेत्रीले अन्नपूर्ण गाउँपालिका५ स्वाँतमा पनि व्यक्तिगत उद्योग सञ्चालन गरेको बताइन् । घरायसी कामबाट बचेको समय साबुन उद्योगमा लगाउने गरेका छन् । उपकरण र भवनको आवश्यकता रहेको उद्यमीहरुले बताएका छन् । उद्यमीहरुले उत्पादन गरेको सावुन खरिद, प्रर्वद्धन, बजारीकरण गरेर प्रोत्साहन गरिएको अन्नपूर्ण गाउँपालिकाका उद्यम विकास अधिकृत शंकर सापकोटाले बताए ।"
"मधेश सरकार : विकासे योजना बाँड्ने, भुक्तानीमा अल्झिने","जनकपुरधाम : मधेश प्रदेश सरकारले विकासे योजनाहरू जथाभावी बाँड्ने र काम गराएर भुक्तानी अल्झाउने परिपाटीले विगतझैं यस वर्ष पनि निरन्तरता पाएको छ । आर्थिक वर्ष ०७८७९ मा मधेश प्रदेशका विकासे मन्त्रालयमार्फत् गरिएको विकास निर्माणको भुक्तानी गत असार मसान्तमा रोकिएको थियो । कागजी प्रक्रिया नपुगेको र सफ्टवेयरमा इन्ट्री गर्न समय नमिलेको भन्दै करिब ६ सय बढि योजनाको १ अर्ब रुपैयाँभन्दा बढिको भुक्तानी उपभोक्ता समितिलाई तिर्न बाँकी रहेको छ । पाँच लाखभन्दा पनि कमका टुक्रे योजना बनाएर कार्यकर्ता खुशी पार्नकै लागि बजेट विनियोजन गर्ने,आर्थिक वर्षको अन्त्यमा हतारहतार काम सक्ने, प्राविधिकको अभाव र योजनाको समयमै अनुगमन मुल्यांकन हुन नसक्दा पनि भुक्तानी अल्झिको हो । प्रदेश सरकारका अर्थमन्त्री संजय कुमार यादवको प्रस्तावमा गत आर्थिक वर्षमा काम भएको योजनाको भुक्तानीका लागि २०७९११०४ गते सभाको सातौ बैठकबाट उपसभापति बबिता राउत इत्तरको संयोजकत्वमा प्रत्येक पार्टीको सहभागिता रह्ने गरी २० सदस्यीय उच्च स्तरीय छानबिन समिति गठन गरिएको थियो । तर,राउतले विगतका सरकारले गरेको कामकाज बारे आफूलाई जानकारी नरहेको भन्दै समितिबाट राजीनामा दिएकी थिइन् । पछि सो समितिको सभापतिको जिम्मेवारी सांसद रानी शर्मा तिवारीलाई दिइयो । राउतको राजीनामा पछि समितिको सभापतिमा सांसद रानीकुमार तिवारीलाई जिम्मेवारी दिइयो । गत वर्षमा काम भएका तर भुक्तानी नपाएका ५२९ वटा योजनाको फाइल समितिमा आइपुगेको छ, शर्माले अन्नपूर्णकर्मीसँग कुरा गर्दै भनिन्, यहाँ काम गर्न निकै अप्ठ्यारो छ । समितिको सभापति भएदेखि गत आवमा सम्पन्न भएका योजनाको फेहरिस्त र फाइलहरू तथा कामकाजका लागि केही प्राविधिक कर्मचारी उपलब्ध गराउन प्रदेश सरकारलाई आग्रह गरेको थिए । तर, सरकारले कर्मचारी दिन सकेन् बरु काम सकिएको फाइल समितिमा पठायो,छानबिन समितिकी संयोजक तिवारीले भनिन्, 'पटकपटक कर्मचारी माग्दा पनि सरकारले दिएनन् त्यसपछि समितिको म्याद थप्दा सम्म पनि किस्तामा योजनाका फाइल बुझाउने काम सरकारबाट भएको छ र अहिलेसम्म पनि सबै फाइल आइपुगेका छैनन् । विभिन्न कठिनाइका बावजुद बारा, पर्सा, रौतहट र सर्लाही जिल्लाका योजनाको स्थलगत निरीक्षण र नापजाँच भइसकेको छ भने अन्य जिल्लामा स्थलगत निरीक्षण सुरु हुने क्रम रहेको छ । सरकारको असहयोग र योजनाहरुको बढ्दो चापले गर्दा छानबिन समितिको म्याद बैशाख मसान्तसम्म थप गरिएको हो । हालसम्म समितिलाई प्राप्त उधारो योजनाहरुमा भौतिक पूर्वाधार विकास मन्त्रालयबाट गराइएका कामहरूको सबैभन्दा बढि २७० योजनाहरु रहेका छन् । त्यसैगरी महिला, बालबालिका युवा तथा खेलकुद मन्त्रालयका ७४, सामाजिक विकास मन्त्रालयको ४२ वटा, भूमि व्यवस्था, कृषि तथा सहकारी मन्त्रालयको १०७, आमसञ्चार प्राधिकरणको १, प्रदेश अनुसन्धान तथा प्रशिक्षण केन्द्रको १ र उद्योग, पर्यटन वन तथा वातावरण मन्त्रालयको १४ वटा योजनाहरु रहेका छन् । जिल्लागत रुपमा हेर्ने हो भने सबैभन्दा बढि योजना धनुषा जिल्लामा २६६ वटा रहेका छन् । हालसम्म पनि मन्त्रालयबाट फाइल समितिमा आउने क्रम जारी रहेको छ। यसअघि पनि मधेश प्रदेशमा लालबाबु राउत नेतृत्वको सरकारको पालमा आर्थिक वर्ष २०७५०७६ मा उपभोक्ता समितिबाट काम भएको योजनाको करिब ९५ करोड रुपैयाँ भुक्तानी रोकिएको थियो । भुक्तानी गर्न नसकेको भनी भुक्तानी सम्बन्धमा विवाद भएकोमा प्रदेश सभाले तत्कालिन सभामुख तथा हालका मधेश प्रदेशका मुख्यमन्त्री सरोज यादवको नेतृत्वमा २०७६०५२९ मा १० सदस्यीय छानविन समिति गठन गरेको थियो । उक्त समितिले प्रदेश सभामा २०७६७२९ मा पेस गरेको प्रतिवेदन अनुसार भौतिक पूर्वाधार विकास मन्त्रालय लगायत ५ मन्त्रालय अन्तर्गतका ८४२ योजना कार्यक्रमको लागि साविकमा ९४ करोड २२ लाख ९७ हजारको मूल्यांकन गरेको थियो । तर,पछि छानविन समितिले पुनः मूल्यांकन गर्दा ८६ करोड ४९ लाख ३५ हजारको मात्र काम भएको ठहर गरी भुत्तानीको लागि संघीय सरकारको अर्थ मन्त्रालयलाई सहयोग मागेको थियो । सो बेला अर्थ मन्त्रालयर्ले एक पटकका लागि भुक्तानी दिनु भनेर निर्णय गरेपछि सरकारले पुरानो योजनाको बक्यौता तिरेको थियो । गत वर्षका योजनाहरुको बक्यौता राखेर चालु आर्थिक वर्षमा उधारो तिराउने मधेश सरकारको परोपाटि आर्थिक अनुशासन विपरितको कार्य रहेको प्रदेश लेखा नियन्त्रक कार्यालय, जनकपुरधामका प्रमुख, प्रदेश लेखा नियन्त्रक राधेश्याम गिरि बताउँछन् । विकासे बजेट खर्च गर्ने मुख्य कार्यालय पूर्वाधार कार्यालयनै हो । विगतका वर्षमा र अहिले पनि प्रदेश सरकारको सबैभन्दा बढि भुक्तानी बाँकी रहेको पनि पूर्वाधारकै हो । संघीयता आउनु पहिला प्रत्येक जिल्लामा एक एकवटा प्राविधिक कार्यालय थियो । तर, संघीयता पछि यसको कार्यवोध घटेन् । तर,दुई जिल्लाको एउटा कार्यालय बनाइयो । पहिलाका भन्दा अहिले कर्मचारी पनि कम छ । एउटै कार्यालयमा प्रदेश सरकारको नियमित बजेट, संघ सरकारको पनि योजनाका साथसाथै र प्रदेशका माननीयका योजना पनि त्यही जान्छ । अर्को समस्या हो प्रदेशमा गौरवको आयोजनमा लगानी न्यून छ । टुक्रे योजनरुको संख्या धेरै छ । धेरै योजना भएपछि कागज जुटाउन र काम गर्न निकै समय लाग्छ त्यसैले पनि भुक्तानी अल्झिन्छ,गिरिले भने,' वित्तिय अनुशासन पालन गर्नका लागि राजनीतिक दलको प्रतिबद्धता आवश्यक छ । कर्मचारी त जसरी चलाउने हो उसरी चल्ने प्रणाली न हो ।"
सरकारी स्वामित्वमा रहेका संस्था ब्याज खान पल्किँदा ब्याजदर घटाउन सकिएन,"काठमाडौं : बैंक तथा वित्तीय संस्थाका सञ्चालकहरूले सरकारी स्वामित्वमा रहेका संस्थाले गर्दा ब्याजदर घटाउन नसकिएको बताएका छन् । बैंक तथा वित्तीय संस्था परिसङ्घ (सिबिफिन)का वरिष्ठ उपाध्यक्ष भोज बहादुर शाहले सरकारी स्वामित्वमा रहेका संस्था ब्याज खान पल्केकाले ब्याजदर नियन्त्रण गर्न नसकिएको बताए । 'ब्याजदर बढाउन सघाउने संस्था राज्यकै स्वामित्वमा रहेका संस्था हुन्,' उनले भने, 'बैंकमा पैसा (निक्षेप) राखेर बढी नाफा गर्ने गरेका छन् ।' सिबिफिनका सचिव पुष्पशरण मल्लिकले ब्याजदर कम राख्नका लागि बैंक तथा वित्तीय संस्थाले एक वर्षभन्दा कमको मुद्दति बचतलाई निरुत्साहित गर्नुपर्ने बताए। वक्ताहरुले उद्योगले ऋणको ब्याज तिर्न नसकिरहेको र निरन्तर यही ब्याजदर धान्न नसकिने भएकाले वैशाखदेखि नै ब्याजदर घटाइनुपर्ने धारणा राखे। सरकारी स्वामित्वमा रहेका कर्मचारी संचय कोष, नागरिक लगानी कोष, नेपाल टेलिकम बेैंक तथा वित्तीय संस्थाका ठूला निक्षेपकर्ता हुन् । निक्षेपको ब्याजदरमा बैंकको भन्दा यी संस्थाको बढी प्रभाव रहने गरेको छ । नेपाल राष्ट्र बैंकले सर्वसाधारणको निक्षेपभन्दा २ प्रतिशत कम ब्याज पाउने व्यवस्था गरेको भए पनि उनीहरूले लिलाम बढाबढमार्फत् बैंकहरूलाई निक्षेप दिने गरेका छन् । परिसंघले सोमबार प्रधानमन्त्री पुष्पकमल दाहाललाई भेटेर यसबारे जानकारी दिएको थियो । सो अवसरमा प्रधानमन्त्री दाहालले निक्षेपको ब्याजदर अधिकतम ९९ प्रतिशत कायम गर्न आफूले पहल गर्ने बताएका थिए ।"
हेटौंडा सिमेन्टको उत्पादन बन्द,"हेटौंडा : हेटौंडास्थित सरकारी स्वामित्वको हेटौंडा सिमेन्ट उद्योगको उत्पादन बन्द भएको छ। उद्योगका प्रवक्ता नवीनकुमार कर्णका अनुसार उपकरण बिग्रिएर क्लिंकर उत्पादन नहुँदा विगत ती सातादेखि उत्पादन बन्द भएको हो। आगो बाल्ने भट्टीको उपकरण बिसग्रँदा क्लिंकर उत्पादन भएको छैन। सिमेन्ट उत्पादन पनि बन्द भएको छैन, प्रवक्ता कर्णले भने, उद्योगका उपकरण दुई, तीन महिनामा बिग्रिरहन्छ। दीर्घकालीन समाधान नहुँदा समस्या आइरहन्छ। उत्पादन भइसकेको सिमेन्टलाई प्याकिङ गर्ने काम भइरहेको भए पनि नयाँ उत्पादनका लागि अझै केही दिन लाग्ने उद्योग व्यवस्थापनले जनाएको छ। उद्योगको प्लान्ट निकै जीर्ण अवस्थामा छ। बेलाबेलामा उपकरण बिग्रिएर समस्या आउन थालेपछि पुराना मेसिनरी सामान लिलाम प्रक्रियाबाट बिक्री गर्ने, मन्त्रालयबाट अनुदान लिने र थप ऋण सहायता लिई उत्पादन क्षमता बढाउने उद्योगको योजना छ। निरन्तर सञ्चालन हुन नसक्दा उद्योगले विगत केही वर्षदेखि घाटा व्यहोर्दै आएको छ। आर्थिक वर्ष २०७४७५ देखि २०७८७९ सम्म ६५ करोड ४७ लाख रुपैयाँ घाटा व्यहोरेको प्रवक्ता कर्णले बताए। उद्योगले आव २०७५७६ मा १ करोड ५ लाख ४१, आव २०७६७७ मा २३ करोड ८२ लाख २४, आव २०७७७८ मा १७ करोड ४ लाख र आव २०७८७९ मा २३ करोड ५५ लाख रुपैयाँ घाटा व्यहोरेको छ। उद्योग २०२१ असोज १२ गते स्थापना भएको हो। यसको दैनिक ७ सय ५० टन सिमेन्ट उत्पादन क्षमता भए पनि जीर्ण उपकरण र कमजोर व्यवस्थापनका कारण ६ सय ५० टनमात्रै उत्पादन हुने गरेको छ।"

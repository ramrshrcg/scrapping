शीर्षक,विवरण
सरकारका ६ प्राथमिकता,"नयाँ सरकार गठन भएसँगै सरकारका सामु देखिएका चुनौती, कामका प्राथमिकता र कार्यशैलीप्रति विभिन्न अनुमान सुरु भएका छन्। पूर्वनिर्धारित योजनाका साथ निर्वाचनअघि नै एक खालको धारणा बनाएर अहिलेको सरकार बनेको होइन। निर्वाचनपूर्व मूलतः मुलुकमा दुईवटा शक्ति प्रतिस्पर्धामा थिए। नेपाली कांग्रेसले नेतृत्व गरेको तत्कालीन सत्ता गठबन्धन र नेकपा एमाले मूलतः एक्लै निर्वाचनमा लडेको स्थिति थियो। निर्वाचनको परिणाम आइसकेपछि र संविधानको धारा ७६ (२) अनुसार सरकार गठन प्रक्रिया सुरु भएसँगै आकस्मिक ढंगले विकसित परिस्थितिको जगमा यो सरकार निर्माण भएको हो। सरकारमा आबद्ध दलहरूका घोषणापत्रमा उल्लेखित विषयहरूलाई एक ठाउँमा ल्याउने, उनीहरूको बीचमा साझा अवधारणा विकास गर्ने र नेपाली जनतामा पछिल्लो समय जुन ढंगको निराशा बढेको छ त्यसलाई चिरेर अघि बढ्ने चुनौती सरकारसामु छन्। सरकारले मूलतः ६ वटा कुरामा ध्यान दिनुपर्छ र दिनेछ। सरकारका सामु देखिएको सबैभन्दा मुख्य चुनौती हो, जनतामा विश्वास जगाउने। खासगरी डेढ वर्षयता राष्ट्रिय राजनीति जसरी गिजोलियो, जुन ढंगको अस्थिरता सिर्जना भयो, त्यसले राज्यका सबै अंगप्रतिको जनताको विश्वास टुट्ने स्थिति बन्यो। यस अवस्थाभित्र मुलुकको राजनीतिक गति सही दिशामा अगाडि बढ्छ, अस्थिरतालाई अन्त्य गरिन्छ र लोकतन्त्रको भविष्य उज्ज्वल छ भन्ने विश्वास जगाउनु सबैभन्दा महत्त्वपूर्ण प्राथमिकता हुनुपर्छ। सरकारले ध्यान दिनुपर्ने दोस्रो विषय हो, गहिरिँदो आर्थिक संकटको डिलबाट मुलुकको अर्थ व्यवस्थालाई फेरि मूलधारमा ल्याउने। नेपालको इतिहासमा निजी क्षेत्र अहिले जस्तो यति साह्रो निराश, सशंकित र हतोत्साही कहिल्यै भएको थिएन। त्यसैले निजी क्षेत्रलाई विश्वासमा लिएर अर्थतन्त्रका भत्किएका सूचकहरूलाई पुनर्निर्माण गरेर मुलुकको आर्थिक भविष्य सुनिश्चित गर्ने दायित्व सरकारका सामु छ। तेस्रो कुरा, डेढ, दुई वर्षयता मुलुकको बाह्य सम्बन्धमा थुप्रै चुनौती खडा भएका छन्। पूर्ववर्ती सरकारले नेपालको सम्बन्धलाई एकदमै खल्बल्यायो। दुई छिमेकी देशबीचको सन्तुलन पनि बिग्रियो। अन्य कैयौं मित्रराष्ट्रहरूसँगको सम्बन्ध पनि अविश्वसनीय बन्यो। नेपाल वास्तवमै कुन बाटो हिँड्न खोजेको हो भन्ने बारेमा गम्भीर प्रश्न चिह्न खडा भए चाहे ती विकास परियोजनासँग जोडिएका विषय हुन्, चाहे अन्य दुईपक्षीय कूटनीतिक मामलामा। एक किसिमले ड्यामेज भएको नेपालको छविलाई पुनस्र्थापित गर्ने चुनौती सरकारसँग छ। नयाँ उदाएका दलहरू पनि हिजो प्रश्न गर्ने ठाउँमा थिए, आज उनीहरू जवाफ दिने ठाउँमा आइपुगेका छन्। हिजो समस्या तेस्याइदिए पुग्थ्यो, आज समाधान गर्नुपर्छ। चौथो, सुरु भएका विकासका कामहरू अलपत्र छन्। रूपान्तरणकारी पूर्वाधारका कामहरू चाहे ती राष्ट्रिय गौरवका हुन्, चाहे राष्ट्रिय प्राथमिकता प्राप्त कार्यक्रम, ती सबै काम अलपत्र छन्। विकासको एजेन्डाले अघिल्लो सरकारको पालामा प्राथमिकता नै पाएन। विकासका अवरोधकहरू के हुन् भनेर कहिल्यै गम्भीर भएन तत्कालीन सरकार। न त्यसमा छलफल नै भयो, न त अवरोधहरू छिचोल्ने प्रयास नै भयो। सिन्डिकेट निर्माण गरेर ठेक्का लिने र त्यसमा कब्जा जमाउने, त्यसपछि अलपत्र पार्ने समूहको बिगबिगी रहेको देखिन्छ। त्यसलाई तोडेर विकासका कामहरू अगाडि बढाउनु पर्नेछ। ताकि देशभित्रै रोजगारीका अवसरहरू सिर्जना गर्न सकौं। अर्थतन्त्रलाई चलायमान बनाउन सकौं। र, विकासको प्रतिफललाई जनसमक्ष पुर्याउन सकौं। पाँचौं, यसबीचमा सुशासनको क्षेत्र अस्तव्यस्त भएको छ। पुसको चिसो ठण्डीमा समेत बिहानैदेखि पासपोर्ट लिन लाइन लागिरहेको दृश्य भन्नोस् वा सवारी लाइसेन्स लिन एकान्तकुनामा देखा पर्ने भीड, त्यहाँ हुने बिचौलियाको समस्या, सबैले धेरै कुरा बोलिरहेका छन्। स्वास्थ्य बिमाजस्तो एकदम मानवीय संवेदनशीलतासँग जोडिएको विषय अर्कोतिर अलपत्र पार्ने कोसिस भइरहेको छ। वा, अस्पतालमा देखा पर्ने लापरबाहीकै कुरा गर्नुस्। नागरिक वाक्क दिक्क छन्। एकदमै निराश छन्। त्रिभुवन विश्वविद्यालयलगायत सबै विश्वविद्यालयको अवस्था त्यस्तै नाजुक छ, कमजोर बनिसकेका छन्। प्लस टु पढिसकेका कुनै पनि युवा देशभित्र बस्न नचाहने खालको भयानक समस्या हाम्रासामु छन्। त्यसैले गर्न सकिने न्यूनतम कामहरू गर्नुपर्छ। धेरै ठूला काम पनि गरिहाल्नु पर्दैन, नागरिकलाई सहज सेवा पाउन। लाइनहरूलाई अनलाइन गर्न सकिन्छ। टोकन दिन सकिन्छ। पालो पर्सि भनिदियो भने दुई दिनको समय बचत हुन्छ। यी सबै सरकारले गर्न सक्छ र गर्नु पनि पर्छ। समग्रमा भन्दा, परिवर्तनको अनुभूति नागरिकलाई तत्कालैबाट दिनुपर्छ। छैटौं कुरा, सीमान्तकृत समुदाय एकदमै अप्ठ्यारोमा छ। न्यूनतम ज्याला बढेको छैन तर महँगी लगभग दोब्बर भइसक्यो। सहरी क्षेत्रमा जग्गा अतिक्रमणका समस्या छन्। फुटपाथ अतिक्रमणका समस्या पनि छन्। ती कुरालाई सम्बोधन गर्नु जरुरी छ। तर, बिनाविकल्प यी कुरामा हात हाल्दा सर्वसाधारण मर्कामा पर्नेछन्। सहर वा राजधानी आउने र सहरी किनारमा बस्ने सबै मानिस लुटेरा होइनन्। गहन अध्ययनपछि सही ढंगले वर्गीकरण गरेर सीमान्तकृत वर्गलाई प्राथमिकतामा राख्नुपर्छ। समस्या समाधान गर्नुपर्छ। लाग्छ, वर्तमान सरकारका प्राथमिकताका विषय यी हुन्। यी कुरालाई ध्यानमा राखेर विश्वास जगाउने चुनौती भएकाले पनि प्राथमिकतामा राख्नै पर्छ। यससँगै सत्तामा रहेका दलहरूबीच सहकार्यका लागि सघन संवाद पनि उत्तिकै आवश्यक छ। हिजो कतिपय दल दुईवटा फरक फरक ध्रुवीकरणमा थिए। माओवादी सत्तामा र एमाले प्रतिपक्षमा थियो। केही नयाँ दल सरकारमा छन् जो पुराना दलहरूको आलोचनाको जगमा खडा भएका हुन्। जस्तै, स्वतन्त्र पार्टी, जनमत पार्टी र राष्ट्रिय उन्मुक्ति पार्टी। राष्ट्रिय प्रजातन्त्र पार्टी संविधानका केही मूलभूत विषयमा असहमत देखिन्छ। सैद्धान्तिक मान्यताहरू आफ्ना ठाउँमा होलान्, यी सबै दललाई एक ठाउँमा ल्याएर मुलुकमा देखिएका वर्तमान समस्या पहिचान र तिनको समाधानमा भने साझा संकल्पका साथ अघि बढ्नै पर्छ। विश्वास छ, सत्तामा रहेका दलका अध्यक्ष सम्मिलित जुन संयन्त्र बन्नेछ, त्यसले यी सबै कुरामा विमर्श गरेर हाल देखिएका तमाम समस्याको समाधान गर्नेछ। नेतृत्वले पनि संविधानको मर्मअनुरूप जे साझा कार्यक्रम बनाउँछौं, त्यसैअनुरूप कार्यान्वयनमा जानुपर्छ भनेर वातावरण बताउनु पर्छ। भूराजनीति जुन ढंगले चुनौतीपूर्ण बन्दैछ नेपालका निम्ति, त्यस चुनौतीपूर्ण भूराजनीतिक प्रतिस्पर्धाका बीचमा राष्ट्रिय हितको प्रतिरक्षा गर्नु र स्वतन्त्र परराष्ट्र नीति अवलम्बन गर्दै नेपालका आधारभूत राष्ट्रिय हितहरूको रक्षा गर्नु सरकारको पहिलो प्राथमिकता हुनुपर्छ। दोस्रो, अस्थिरताका कारण राजनीतिप्रति बढ्दै गएको वितृष्णालाई अन्त्य गरेर लोकतन्त्रमै हाम्रो भविष्य छ भनेर सरकारले विश्वास जगाउन सक्नुपर्छ। सुशासनका क्षेत्रमा चुनौती देखा पर्यो र यो दुईतीन वर्षयता भ्रष्टाचार एकदमै संस्थागत भयो। राज्य संरक्षित भ्रष्टाचार बढ्यो। सरकार स्वयंले सार्वजनिक खरिद नियमावली परिवर्तन गरी मुठ्ठीभरका व्यवसायीको हितमा मापदण्ड नै परिवर्तन गर्यो। ठू्ला ठेक्काहरू सीमित आधा दर्जन निर्माण व्यवसायीले मात्रै पाउने खालको वातावरण बनाउने काम भए। यति मात्र होइन, करका दरहरूमा अर्थमन्त्री स्वयंले व्यवसायी, व्यापारीका बिचौलिया राखेर निश्चित व्यक्तिलाई पोस्ने खालका चरम विकृतिहरू पनि यसबीचमा देखा परे। यी सबैलाई अन्त्य गर्दै सुशासनको प्रत्याभूति गर्ने, महँगी नियन्त्रण गर्ने, सेवाग्राहीका सास्तीको अन्त्य गर्ने आदिलाई प्राथमिकतामा राखेर सरकारले काम गर्नुपर्छ। चुनौतीहरू गम्भीर छन्, तर एक खालको विश्वास र आशा मन्त्रिपरिषद्को पहिलो निर्णयबाट जागेको अनुभूति भएको छ। यही गतिमा अघि बढ्न सक्यो भने यो सरकारले केही महŒवपूर्ण काम गर्न सक्छ। यथार्थलाई बोध गर्नुपर्छ निर्वाचनबाट प्राप्त जनमत चाहिँ अस्पष्ट आयो, कुनै एउटा दलले सरकार सञ्चालन गर्न सक्ने अवस्था भएन। तसर्थ सहकार्यको विकल्प छैन। आफ्नो उपस्थितिलाई सत्ताका निम्ति मोलमोलाइको विषय होइन कि संसद्मा प्रभावशाली बनाउँदै जनताको सेवा गर्ने अवसरका रूपमा दलहरूले लिनु जरुरी ठान्छु। जनमतले सबैभन्दा ठूलो बनेको दल कांग्रेस सत्ता बाहिर छ। यस्तो स्थिति ऊ आफैंले निम्त्यायो। यति हुँदाहुँदै पनि मुख्यमुख्य विषयमा कांग्रेसलाई पनि विश्वासमा लिएर अगाडि बढ्नु उचित हुन्छ। हिजोको जस्तो निषेध, प्रतिशोध र मुठभेडको बाटो यो सरकारले लिनु हुँदैन। राष्ट्रिय सुरक्षा, बाह्य सम्बन्ध र मुख्य आर्थिक नीति बनाउने विषयमा प्रतिपक्षको साथ लिनु उत्तम हुनेछ। जनतामा निराशा वा भनौं समाजमा असन्तुष्टि देखा पर्नुको कारण संविधानले परिकल्पना गरेअनुरूप सेवाप्रवाह दिन नसक्नुको परिणाम हो। राज्यले दिने सेवाप्रवाहको क्षमता कसरी बढाउन सकिन्छ ? जनताका आवश्यकतालाई पूर्ति गर्ने संयन्त्रको रूपमा सरकारले आफूलाई कसरी स्थापित गर्न सक्छ ? सरकारको नेतृत्वले ध्यान दिनुपर्ने मुख्य विषय यिनै हुन्। लोकतन्त्रको विशेषता, सौन्दर्य र सामर्थ्य नै यही हो कि यसले फरक मत राख्ने दल वा विचारलाई पनि ठाउँ दिन्छ। संयुक्त सरकार भएकाले दलबीच मतभेद हुन सक्छ तर छलफल र सहकार्य जारी राख्नुपर्छ। संविधानका केही आधारभूत कुरालाई मान्दिनँ भन्न पाइन्छ, त्यसलाई शान्तिपूर्ण बाटोबाट जनताको विश्वास जितेर परिवर्तन गर्छु पनि भन्न पाइन्छ। संविधानले यसलाई स्पेस दिएको छ। तर संविधानको पालना चाहिँ गर्नुपर्छ। संविधानको यो कुरा चित्त बुझेको छैन, जनमत ल्याएर परिवर्तन गर्छु वा गरौं भन्न पाइन्छ। यहाँनेर (खटपट भएको अवस्थामा) नेतृत्वको क्षमता पनि आवश्यक पर्छ कि भिन्न भिन्न र असहमत दलहरूलाई कसरी सँगै हिँडाउने ? भनेर। त्यसैले निरन्तर संवादको जरुरी यसैले पर्छ। नयाँ उदाएका दलहरू पनि हिजो प्रश्न गर्ने ठाउँमा थिए, आज उनीहरू जवाफ दिने ठाउँमा आइपुगेका छन्। हिजो समस्या तेस्र्याइदिए पुग्थ्यो, आज समाधान गर्नुपर्छ। नयाँ दलका नेताको हिजोको प्रतिपक्षीय मानसिकतालाई रचनात्मक भूमिकामा रूपान्तरण गर्न जरुरी हुन्छ। नयाँ दलहरूको अग्निपरीक्षा हो यो। उनीहरूले पनि थाहा पाउनुपर्छ, नेपालजस्तो देशमा असन्तुष्टिहरूलाई क्यास गरेर एकछिन एकछिन शक्ति आर्जन गर्न सजिलै छ। हिजो माओवादीले २०६४ सालमा यसै गरेको हो। पछि नयाँ शक्ति, विवेकशील र मधेस केन्द्रित दलहरू यसैगरी तत्कालीन राज्य व्यवस्थालाई आलोचना गरेर जनताको असन्तुष्टिको जगमा खडा भए या हुने प्रयास गरे। तर लामो समय टिक्ने हो भने त्यस असन्तुष्टिलाई समाधान दिने सामर्थ्यमा विकास गर्नुपर्छ। त्यसैले सबैमा राज्य सञ्चालनको क्षमता अभिवृद्धि जरुरी छ। नेतृत्वले पनि संविधानको मर्मअनुरूप जे साझा कार्यक्रम बनाउँछौं, त्यसैअनुरूप कार्यान्वयनमा जानुपर्छ भनेर वातावरण बताउनु पर्छ।"
आहा ! रारा पोखरा गोल्डकप : पुलिस क्लबलाई स्तब्ध पार्दै चर्च ब्वाइज क्लब क्वाटर फाइनलमा,पोखरा : नेपाल पुलिस क्लबलाई २१ गोलले स्तब्ध पार्दै चर्च ब्वाइज क्लब पोखरामा जारी २२औं संस्करणको आहा ! रारा पोखरा गोल्डपको क्वाटर फाइनलमा प्रवेश गरेको छ। पहिलो हाफमा १ गोलको अग्रता बनाउँदै उत्कृष्ट सुरुवात गरेको पुलिस क्लब दोस्रो हाफमा त्यही रफ्तारलाई कायम गर्न नसक्दा पहिलो खेलबाटै बाहिरिएको हो। खेलको २५औं मिनेटमा पुलिसका रविशंकर पासवानले गोल गर्दै अग्रता लिएको थियो। चर्च ब्वाइजका कप्तान अनन्त तामाङले क्लियर गर्न नसेको बललाई उपयो गर्दै रविले निरकुमारलाई पास मिलाएका थिए। निरकुमारबाट पाएको बललाई रविले उपयोग गर्दै डिबक्स भित्रबाट जाली चुमाएका थिए। खेलको ७८औं मिनेटमा चर्च ब्वाइजाका अन्जन विस्टले गोल गर्दै खेललाई बराबरीमा ल्याएका थिए। तेज तामाङको कर्नर बललाई एरि विष्टले हेड गरेर पाएको बललाई विष्टले गोलमा परिणत गरेका हुन्। खेल एक एक गोलको बरारीमा आएपछि रोमाञ्च्च मोडमा पुगेको थियो। निर्धारित समयमा खेल बराबरीमा पुगेपछि थपिएको समयमा चर्च ब्वाइजका अनन्त तामाङले गोल गर्दै जित सुनिश्चित गरेका हुन्। खेलको ९९औं मिनेटमा तेज तामाङको कर्नर बललाई अन्जन विष्टले हेड गरे। त्यही बललाई अनन्तले गोलमा परिणत गरेका हुन्। यसअघि खेलको ९ औं मिनेटमा डिबक्स बाहिर पाएको फ्रिकिकलाई चर्च ब्वाइजले सदुपयोग गर्न सकेन। यस्तै गरी खेलो ३१ औं मिनेटमा निरकुमारको पासलाई उपयोग गर्दै प्रहार गरेको पास चर्च व्वाइजका गोलरक्षकले बचाए। खेलमा अन्जन विष्ट म्यान अफ दि म्याच बने। सहारा क्लबको आयोजनामा भइरहेको गोल्डकपको शनिबारको खेल सशस्त्र प्रहरी बल (एपीएफ) र धरान फुटबल क्लबबीच हुने छ।
बक्सिङ संघले ६ महिनाभित्रै चुनावी अधिवेशन गर्ने,काठमाडौं: नेपाल बक्सिङ संघले आगामी ६ महिनाभित्रै संघको अधिवेशन सम्पन्न गर्ने भएको छ। संघको शुक्रबारको बैठकले खेलकुद ऐन २०७७ को विधान बमोजिम अधिवेशन गर्ने निर्णय गरेको हो। संघका अध्यक्ष राम अवालेको अध्यतामा बसेको बैठकले बक्सिङको दीगो विकासमा चाहिने सुझाव संकलन गरेको थियो। संघका पूर्वअध्यक्ष राजिव श्रेष्ठका अनुसार बक्सिङको विकासमा सबै जुट्नुपर्ने बताए।
अस्ताए विश्व फुटबलका किङ्ग पेले,"साओ पाउलो : ब्राजिलियन महान् फुटबलर पेलेको ८२ वर्षको उमेरमा बिहीबार राति मृत्यु भएको छ। लामोसमयदेखि क्यान्सरसँग जुधिरहेका पेलेलाई गत नोभेम्बरमा अस्तालमा भर्ना गरेर नियमित उपचार भइरहेको थियो। विश्व फुटबलका सर्वकालिन महान् खेलाडी पेलेले २१ वर्षको करिअरमा १,३६३ खेल खेलेका थिए। उनले करिअरमा कीर्तिमानी १,२८१ गोलसमेत गरेका थिए। ब्राजिलबाट पेलेले ९२ खेलमा ७७ गोल गरेका थिए। फिफा विश्वकप तीन पटक जित्ने पेले एक मात्र खेलाडी हुन्। उनले सन् १९५८, १९६२ र १९७० मा ब्राजिलले विश्वकप जित्दा टिमका प्रमुख सदस्य थिए। सन् २००० मा पेलेलाई फिफाले शताब्दीकै उत्कृष्ट फुटबलर घोषित गरेको थियो। पेले पछिल्लो समय मृगौला र प्रोस्टेटको समस्याबाट ग्रसित थिए। गत वर्षको सेप्टेम्बरमा पेटको ट्युमर फाल्न पेलेको शल्यक्रिया गरिएको थियो। उनकी छोरी केली नाससिमेन्टोले पेलेको स्वास्थ्य अवस्थाबारे नियमित समर्थकलाई जानकारी दिइरहेकी थिइन्। बिहीबार राति केलीले सबै परिवारको हात एकै ठाउँ भएको तस्वीर सार्वजनिक गर्दै हामी असीम माया गर्छौं, रेस्ट इन् पिसलेखेकी छन्। अस्पतालले पनि शरिरका धेरै अंकहरुले काम गर्न छाडेपछि मृत्यु भएको बताएको छ। जसको कारण पेटको क्यान्सर उल्लेख छ। पेलेको सामाजिक सञ्जालमा लेखिएको छ, प्रेरणा र प्रेमले भरिएको किङ्ग पेलेको यात्रा, जसको आज निधन भयो, लभ, लभ एन्ड लभ, फरेभर। ब्राजिलियन फुटबल संघले लेखेको छ, पेले सर्वकालिन महान् खेल प्रतिभाभन्दा पनि धेरै थिए। हाम्रो फुटबलका राजा र विजयी ब्राजिलका आधार स्तम्भ पेले, जसले आफ्ना बुबालाई विश्वकप जित्ने प्रण गरेर हामीलाई तीन वटा विश्वकप दिए फुटबल संघले लेखेको छ, किङ्ग पेलेले हामीलाई नयाँ ब्राजिल दिए, हामी उनको विरासतप्रति धन्य छौं। धन्यवाद पेले। पेलेको पूर्व क्लब सान्तोसले उनको अन्तिम संस्कारबारे सूचना दिएको छ। सोमबार अस्पतालबाट उनको पार्थिव शरिर क्लबको मैदान इस्टाडियो अर्बानो काल्डेइरामा राखिने छ। जहाँ पुगेर आम सर्वसाधारणले श्रद्धाञ्जली दिन सक्ने छन्। फुटबलका महान् खेलाडी पेलेको निधन मंगलबार पारिवारिक अन्त्येस्टिका लागि लगिने क्लबले बताएको छ। एड्सन आरान्तेस डो नाससिमेन्टो, जसलाई पेलेको नामले सुपरिचित गरायो, उनी १७ वर्षको उमेरमा ग्लोबल स्टार बनेका थिए। पेलेले सन् १९५८ मा स्वीडेनमा भएको विश्वकप ब्राजिललाई जिताएका थिए। समूह चरणदेखि आफूलाई सुरुआती ११ तर्फ लम्काएका थिए। उनले त्यसबेला वेल्सविरुद्धको क्वार्टरफाइनलमा एक गोल गरेका थिए। यस्तै, सेमिफाइनलमा फ्रान्सविरुद्ध ह्याट्रिक गरेका थिए। फाइनलमा आयोजक स्वीडेनविरुद्ध ब्राजिलले गरेका पाँचमध्ये दुई गोल पेलेकै नाममा थियो। उनले विश्वकपको दुई वर्षअघि १५ वर्षको उमेरमा साओ पाउलोमा डेब्यू गरेका थिए। त्यो खेलमा साओ पाउलोले कोरिथिएन्सलाई ७१ ले पराजित गर्दा पेलेले पनि गोल गरेका थिए। जुन साओ पाउलोका लागि १९ वर्षमा पेलेले गरेका ६४३ गोलमध्ये पहिलो थियो। यद्यपि, सान्तोषले भने एक हजारभन्दा धेरै गोल गरेको दाबी गर्दै आएको छ। ब्राजिलियन संघ र सान्तोष पेलेले १,३६७ खेलमा १,२८३ गोल गरेको दाबी गर्छन्। तर, फिफा भने १,३६६ खेलमा १,२८१ गोल गरेको दाबी गर्छ। सन् १९६२ विश्वकपमा पेले २१ वर्षका थिए। उनले मेक्सिकोसँगको पहिलो खेलमा दुई उत्कृष्ट गोल गरेका थिए। त्यसपछि घाइते भएका पेलेले बेन्चमा बसेर आफ्नो टिमले विश्वकपको उपाधि रक्षा गरेको हेरेका थिए। विश्वकपमा तेस्रो पटक उत्रिएका पेलेले १९७० मा झन् सनसनी मच्चाएका थिए। फाइनलमा इटालीलाई ४१ गोलको नतिजामा पराजित गर्दा पेलेले पहिलो गोल गरेका थिए। उनले न्यू योर्क कस्मसबाट खेलेर व्यावसायिक करिअर टुङ्ग्याए। जहाँ उनले जर्मन लिजेन्ड फ्रान्ज बेकेनबाउर र सन् १९७० मा विश्वकपमा जित्दाका अन्य साथीहरुसँग खेल्ने मौका पाए।"
पोखरालाई फार वेस्टले दियो १८८ रनको लक्ष्य,"काठमाडौंः उमार अलीको ४२ रनप्रेरित फार वेस्टर्न युनाइटेडले नेपाल टी २० लिगमा शुक्रबार पोखरा एभेन्जर्सलाई एक सय ८८ रनको लक्ष्य दिएको छ। त्रिवि क्रिकेट मैदानमा टस जितेर ब्याटिङ थालेको फार वेस्टले ९ विकेटको क्षतिमा एक सय ८७ रनको योगफल खडा गर्यो। फार वेस्टका लागि अलीले २६ बलमा पाँच छक्कासहित ४२ रन जोडे। यस्तै ओपनर देव खनाल ३३, रासिद खान ३२ तथा भीम सार्की १७ रनमा आउट हुँदा करण केसी १२ मा अविजित रहे। पोखराका लागि जहिर खानले सर्वाधिक तीन तथा तुल थापा र हमिर हम्जाले दुईदुई विकेट लिए। कुशल मल्ल र आरिफ शेखले पनि फार वेस्टका दुई ब्याटरलाई पेभेलियन फर्काएका थिए। शुक्रबार भएको पहिलो खेलमा लुम्बनी अल स्टार्सले काठमाडौं नाइट्सलाई ३५ रनले पराजित गरेको थियो।"
भारतीय क्रिकेटर ऋषभ पन्त कार दुर्घटनामा घाइते,"दिल्ली : भारतीय विकेटकिपरब्याटस्म्यान ऋषभ पन्त कार दुर्घटनामा परेर घाइते भएका छन्। उनी उत्तराखण्डको हरिद्वार जिल्लामा दुर्घटनामा पर्दा सामान्य घाइते भएको स्थानीय प्रहरीलाई उदृत गर्दै भारतीय सञ्चारमाध्यमहरुले बताएका छन्। दिल्लीदेहरादुन हाइवेमा पन्त सवार कार डिभाइडरसँग ठोक्किएपछि उनी घाइते भएको समाचारहरुमा उल्लेख छ। ऋषभ पन्त मन्ग्लौर नरसानको बीचमा दुर्घटनामा परेका छन्, ट्वीटमा भनिएको छ, 'उनलाई रुरकीको एक अस्पतालमा सामान्य उपचारपछि देहरादुन लगिएको छ। ऋषभ पन्तका लागि प्रार्थना, सौभाग्यबस् उनी खतरामुक्त छन्, पूर्व खेलाडी भीभीएस लक्ष्मणले ट्वीट गरेका छन्। पन्त आफैंले चलाइरहेको कार दुर्घटनामा परेको र दुर्घटनाग्रस्त भएपछि आगलागी सुरु भएको कारको झ्याल फुटाएर पन्त बाहिर निस्किएको समाचारमा उल्लेख छ।"
स्पेनिस एफएका उपाध्यक्ष र एन्फा अध्यक्षबीच भेट,"काठमाडौं : स्पेनिस फुटबल संघका उपाध्यक्ष कार्लोस ओर्डोनेज र अखिल नेपाल फुटबल संघ (एन्फा) अध्यक्ष पंकजविक्रम नेम्बाङबीच भेटवार्ता भएको थियो। कासेरेन्यो फुटबल क्लबका अध्यक्षसमेत रहेका ओर्डोनेज शान्ती र पर्यटनका लागि फुटबल नाराअन्तर्गत मैत्रीपूर्ण खेलका लागि नेपाल आएका हुन्। शुक्रबार बिहान भएको भेटवार्तामा एन्फा उपाध्यक्ष दावा लामा, महासचिव किरण राई, प्रवक्त सुरेस साह पनि उपस्थिति थिए। भेटवार्तामा दुवै पक्षको सम्बन्ध कायम राख्दै फुटबलमा दुवै संघले सहकार्य जारी राख्ने सम्वाद भएको उल्लेख छ। सिपी कासेरेन्योले बुधबार र बिहीबार क्रमशः पोखरा र काठमाडौंमा मैत्रीपूर्ण खेल खेलेको थियो।"
पेलेको मृत्युपछि एम्बाप्पे लेख्छन् उनको विरासत कहिल्यै बिर्सिइने छैन,"पेरिस : ब्राजिलियन महान् फु्टबलर पेलेको निधनपछि फ्रेन्च फरवार्ड किलियान एम्बाप्पेले दु:ख व्यक्त गरेका छन्। लामो समयदेखि क्यान्सरसँग जुधिरहेका पेलेको ८२ वर्षको उमेरमा गए राति ब्राजिलको साओ पाउलोमा निधन भएको थियो। पेलेलाई एकदमै धेरै सम्मान गर्नेमध्ये एक एम्बाप्पले उनका थुप्रै कीर्तिमान पनि तोडेका छन्। गत विश्वकपमा आफ्नो कीर्तिमान तोडेपछि पेलेले एम्बाप्पेलाई अस्पतालबाटै बधाईसमेत दिएका थिए। उनको निधन पश्चात एम्बाप्पले ट्वीटमा लेखेका छन् 'फुटबलमा राजाले हामीलाई छाडे, तर उनको विरासत कहिल्यै बिर्सिइने छैन।' पेलको निधनपछि अर्जेन्टाइन कप्तान लियोनेल मेसी, पोर्चुगिज कप्तान क्रिस्टियानो रोनाल्डोलगायत विश्वभरका फुटबलर तथा प्रतिष्ठित व्यक्तित्वहरूले पनि समवेदना प्रकट गरिरहेका छन्। पेलेले सन् १९५८, १९६२ र १९७० मा ब्राजिललाई विश्वकप जिताएका थिए। उनी तीन फिफा विश्वकप जित्ने एक मात्रै खेलाडी हुन्।"
लुम्बिनीको अपराजित यात्रा कायमै,"काठमाडौं : हरमित सिंहको तीन विकेट प्रेरित लुम्बिनी अल स्टार्सले नेपाल टी २० लिगमा शुक्रबार काठमाडौं नाइट्सलाई ३५ रनले पराजित गरेको छ। त्रिवि क्रिकेट मैदानमा टस जितेर ब्याटिङ थालेको लुम्बिनीले आठ विकेटको क्षतिमा एक सय ५० रनको योगफल तयार गरेको थियो। जवाफी ब्याटिङमा उत्रिएको काठमाडौंले आठ विकेट गुमाएर एक सय १५ रन मात्रै बनाउन सक्यो। काठमाडौंका लागि अज्मतुल्लाह ओमारजाईले ३८ रनबाहेक अन्य ब्याटरले उल्लेख्य प्रदर्शन गर्न सकेनन्। काठमाडौंका दुवै ओपनर विरनदीप सिंह र लोकेश बमसँगै कप्तान ज्ञानेन्द्र मल्ल शून्यमा पेभेलियन फर्केका थिए। कमलसिंह ऐरी १० बलमा १९ रन जोडेर अविजित रहे। लुम्बिनीका लागि चार ओभरमा सात रन खर्चिएका हरमितले एक मेडनसहित सर्वाधिक तीन विकेट लिए। यस्तै, किशोर महतो, शाड्ली भान स्कलक्यक तिलक भण्डारी र ह्यारी टेक्टरले एकएक विकेट लिए। पहिलो इनिङमा लुम्बिनीका लागि कप्तान दीपेन्द्रले २७ बलमा तीन चौका र एक छक्कासहित सर्वाधिक ४० रन जोडे। ओपनर लहिरु मिलान्था २५, कुशल भुर्तेल १९ रन जोडेर पेभेलियन फर्किँदा शाड्ली भान स्कलक्यक २१ रनमा अविजित रहेका थिए। बलिङतर्फ काठमाडौंका लागि अज्मतुल्लाह ओमारजाई दुई विकेट लिए। यस्तै, अविनाश बोहरा, अनिल खरेल, बासिर अहमद र सुनम गौतमले एकएक विकेट लिएका थिए। लुम्बिनी यसअघिका चार खेलमा अपराजित छ। काठमाडौंले भने तीनमध्ये दुई खेल जितेको छ। शुक्रबार नै हुने दोस्रो खेलमा फार वेस्टर्न युनाइटेड र पोखरा एभेन्जर्स भिड्ने छन्।"
पोखराको पहिलो जित,"काठमाडौं: नेपाल टी २० लिगमा पोखरा एभेन्जर्सले शुक्रबार पहिलो जित निकालेको छ। सुरुआती पाँच खेलमा पराजित पोखराले शुक्रबार फार वेस्टर्न युनाइटेडलाई तीन विकेटले पराजित गर्यो। त्रिवि क्रिकेट मैदानमा टस जितेर ब्याटिङ थालेको फार वेस्टले ९ विकेटको क्षतिमा एक सय ८७ रनको योगफल खडा गरेको थियो। जवाफी ब्याटिङमा उत्रिएको पोखराले १९१ ओभरमा सात विकेट गुमाएर एक सय ८८ रनको लक्ष्य पूरा गर्यो। पोखराका ओपनर सुमित महर्जन र आसिफ शेखले पहिलो विकेटका लागि ६५ रनको साझेदारी गर्दै राम्रो सुरुआत दिलाएका थिए। सुमितले २२ बलमा ३८ तथा आसिफले ३३ बलमा ४५ रनको योगदान गरे। यस्तै, आक्रामक ब्याटिङ गरेका कुशल मल्लले २२ बलमा पाँच छक्कासहित ४० रनको महत्त्वपूर्ण इनिङ खेले। सिद्धान्त लोहनी १० बलमा २३ रन जोडेर पेभेलियन फर्किएका थिए। बलिङतर्फ फार वेस्टका लागि करण केसी, उमार अली र प्रकाश जैसीले दुईदुई विकेट लिए। भुवन कार्कीले पनि एक विकेट लिएका थिए। पहिलो इनिङमा फार वेस्टका लागि अलीले २६ बलमा पाँच छक्कासहित ४२ रन जोडेका थिए। यस्तै ओपनर देव खनाल ३३, रासिद खान ३२ तथा भीम सार्की १७ रनमा आउट हुँदा करण केसी १२ मा अविजित रहेका थिए। पोखराका लागि जहिर खानले सर्वाधिक तीन तथा तुल थापा र हमिर हम्जाले दुईदुई विकेट लिएका थिए। कुशल मल्ल र आरिफ शेखले पनि फार वेस्टका दुई ब्याटरलाई पेभेलियन फर्काएका थिए। शुक्रबार भएको पहिलो खेलमा लुम्बनी अल स्टार्सले काठमाडौं नाइट्सलाई ३५ रनले पराजित गरेको थियो। पहिलो खेलमा काठमाडौं नाइट्ससँग, जनकपुर रोयल्ससँग, लुम्बिनीसँग र दुई पटक विराटनगर सुपर किङ्ग्ससँग पराजित भएको थियो। फार वेस्टको पाँच खेलमा यो चौथो हार हो। यसअघि लुम्बिनीसँग दुई पटक र जनकपुरसँग फार वेस्ट पराजित भएको थियो।"
लुम्बिनीले काठमाडौंलाई दियो १५१ रनको लक्ष्य,"काठमाडौं : कप्तान दीपेन्द्रसिंह ऐरीको ४० रनप्रेरित लुम्बिनी अल स्टार्सले नेपाल टी २० लिगमा काठमाडौं नाइट्सलाई एक सय ५१ रनको लक्ष्य दिएको छ। त्रिवि क्रिकेट मैदानमा टस जितेर ब्याटिङ थालेको लुम्बिनीले आठ विकेटको क्षतिमा एक सय ५० रनको योगफल तयार गर्यो। लुम्बिनीका लागि कप्तान दीपेन्द्रले २७ बलमा तीन चौका र एक छक्कासहित सर्वाधिक ४० रन जोडे। ओपनर लहिरु मिलान्था २५, कुशल भुर्तेल १९ रन जोडेर पेभेलियन फर्किँदा शाड्ली भान स्कलक्यक २१ रनमा अविजित रहे। बलिङतर्फ काठमाडौंका लागि अज्मतुल्लाह ओमारजाई दुई विकेट लिए। यस्तै, अविनाश बोहरा, अनिल खरेल, बासिर अहमद र सुनम गौतमले एकएक विकेट लिए। लुम्बिनी यसअघिका चार खेलमा अपराजित छ। काठमाडौंले भने तीनमध्ये दुई खेल जितेको छ। शुक्रबार नै हुने दोस्रो खेलमा फार वेस्टर्न युनाइटेड र पोखरा एभेन्जर्स भिड्ने छन्।"
फुटबलका महान् खेलाडी पेलेको निधन,साओ पाउलो : महान् फुटबल खेलाडी पेलेको ८२ वर्षको उमेरमा निधन भएको छ। मिर्गौला र प्रोस्टेटको समस्याबाट पीडित पेलेको ८२ वर्षको उमेरमा बिहीबार राति ब्राजिलमा निधन भएको बीबीसीले जनाएको छ। ब्राजिलको साओ पाउलोमा रहेको अल्बर्ट आइन्सटाइन अस्पतालमा उपचाररत पेलेको निधन भएको उनकी छोरीले जानकारी दिएको अन्तर्राष्ट्रिय सञ्चारमाध्यमले जनाएकी छन्। उनले सन् १९५८ देखि १९७० को बीचमा चार पटक विश्वकप प्रतियोगितामा भाग लिएका उनले एक हजारभन्दा बढी गोल गरेका छन्। पेले पहिले देखिनै मिर्गौलाको समस्यासँग जुधिरहेका थिए। २१ वर्षको खेल जीवनका क्रममा विपक्षीहरूसँगको घम्साघम्सीका कारण उनले सन् १९७० को दशकमा एउटा मिर्गौला गुमाएका थिए। कालो मोतीका रूपमा विख्यात ब्राजिलियन फुटबलर पेलेको पूरा नाम एडिसन एरेन्टस डो नासिमेन्टो हो। १५ वर्षको उमेरमा उनी ब्राजिलको चर्चित क्लब सान्टोसमा अनुबन्ध भएका थिए। पेलेको निधनप्रति विश्वका प्रख्यात खेलाडीसँगै खेलप्रेमीले श्रद्धाञ्जली दिइरहेका छन्। एजेन्सी अस्ताए विश्व फुटबलका किङ्ग पेले
व्यावसायिक च्याउ खेतीमा आकर्षण,"काठमाडौं : दैनिक १० हजार किलो च्याउ खपत हुने गरेको पाइएको छ। च्याउमध्ये दैनिक चार हजारसम्म आयातीत च्याउ खानुपर्ने बाध्यता छ। पछिल्लो समयमा व्यावसायिक च्याउ खेती गर्ने कृषक बढेका छन्। तर, पनि माग अनुरूप उत्पादन हुन नसक्दा अझै ४० प्रतिशत हिस्सा आयातमै भर पर्नुपरेको छ। च्याउ उत्पादक संघका अनुसार बर्सेनि तीन अर्बबराबरको च्याउको कारोबार हुन्छ। कन्ये, गोर्बे, सिताके र राजाच्याउ व्यावसायिक रूपमा उत्पादन हुँदै आएको छ। त्यसमध्ये सबै जिल्लामा पाइने कन्ये च्याउ हो। कन्ये च्याउमा करिब आत्मनिर्भर छ। संघका अध्यक्ष सन्तोष कार्कीका अनुसार व्यावसायिक च्याउखेतीतर्फ आकर्षण बढ्दै गएको छ। सिताके च्याउ उत्पादन वृद्धि हुन सकेको छैन। उत्पादन भन्दा बजारमा समस्या भएकाले सिताके च्याउ उत्पादन गर्न नसकिएको कार्की बताउँछन्। आधुनिक मेसिन प्रयोग गरेर राजाच्याउ उत्पादन हुने भएकाले बलम्बु र गैंडाकोटमा मात्रै उत्पादन हुने गरेको छ। यो च्याउ तरकारीमा नभई औषधि तथा चियाका रूपमा प्रयोग हुन्छ। च्याउमा प्रत्यक्षरूपमा पाँच हजारले रोजगारी पाएका छन्। च्याउ खेतीमा संलग्न हुनेको संख्या ३१ हजार छ। कच्चा पदार्थमा सात सय जनाको रोजगारी सिर्जना भएको छ। पराल, छ्याली मधेस प्रदेशबाट आउँछ। त्यस्तै बीउ व्यवसायमा ८० करोड लगानी भएको छ। ६० देखि ७० वटा ल्याब छन्। २०६१ संघदेखि च्याउ कृषक संगठित भएका छन्। संघमा १५ हजार सदस्य छन्। संघका अनुसार ३५ वटा जिल्लामा व्यावसायिक च्याउ खेती हुन्छ। काठमाडौं, भक्तपुर, ललितपुर, हेटौंडा, बुटवल, नारायणगढलगायत सहरी क्षेत्रमा च्याउ खेती हुन्छ। खपत हुने सहरी क्षेत्रमै उत्पादन हुँदै आएको छ। संघले २०७६ देखि पुस १५ च्याउ दिवस मनाउँदै आएको छ। दिवसका अवसरमा जागरण अभियान गर्ने गरेको कार्की बताउँछन्। यस वर्ष पनि च्याउ महोत्सव, प्रभातफेरी र पिकनिक आयोजना गरिएको कार्की बताउँछन्। बागमती प्रदेश सरकारले च्याउ दिवसको मान्यता दिएको थियो। यस वर्ष च्याउ महोत्सव हुँदै छ। व्यावसायिक रूपमा च्याउ खेतीमा आकर्षण भए पनि कृषकलाई धेरै सहज छैन। च्याउ खेतीबाट परिवार चलाउन सकिने कार्की बताउँछन्। १५ सय पोका परालमा च्याउ खेती गर्न ३ लाख ५० हजारदेखि ४ लाखसम्म लगानी गर्नुपर्छ। हेरचाह नपुगेमा ढुसी लागेर व्यवसाय चौपट हुन सक्छ। ढुसी नलागेमा तीन महिनामा सात लाखसम्म पनि कमाउन सकिने अध्यक्ष कार्की बताउँछन्। गोलो च्याउ एक गाडी पराल २० हजार रुपैयाँमा आउँछ। ४० हजार खर्चमा एउटा टनेलमा सुरु गर्दा पनि सिजनमा ७० हजारसम्म कमाउन सकिन्छ। तापक्रम उच्च चाहिने भएकाले विशेष ध्यान दिनुपर्छ।"
कर्णालीमा खर्च भएन विकास बजेट,"सुर्खेत : विकास लक्षित पुँजीगत बजेट खर्च गर्न कर्णाली प्रदेश सरकार असफल देखिएको छ। चालू आर्थिक वर्षको ६ महिना बितिसक्दा मुख्यमन्त्री जीवनबहादुर शाही नेतृत्वको प्रदेश सरकारको पुँजीगत बजेट खर्च साढे ६ प्रतिशत हाराहारीमात्रै छ। प्रदेशको सरकारी खर्चको हरहिसाब राख्ने प्रदेश लेखा नियन्त्रक कार्यालयका अनुसार मंसिरसम्ममा प्रदेश सरकारले १ अर्ब ३१ करोड १३ लाखमात्रै पुँजीगत बजेट खर्च गरेको छ। यो चालू आर्थिक वर्षका लागि छुट्ट्याएको पुँजीगत बजेटको ६७५ प्रतिशत हो। चालू आर्थिक वर्षका लागि प्रदेश सरकारले १५ वटा शीर्षकमा चालू र पुँजीगततर्फ कुल ३२ अर्ब ६१ करोड ६१ लाख ६२ हजार कुल बजेट विनियोजन गरेको थियो। त्यसमध्ये सरकारले पुँजीगततर्फ १९ अर्ब ४३ करोड ९१ लाख रुपैयाँ बजेट विनियोजन गरेको थियो। चालूतर्फ विजियोजित १३ अर्ब १७ करोडमध्ये १ अर्ब ८८ करोडमात्रै खर्च भएको प्रदेश लेखा नियन्त्रक कार्यालयको तथ्यांकमा छ। यो चालूतर्फ कुल बजेटको १४३० प्रतिशत हो। प्रदेश लेखा नियन्त्रक कार्यालयका लेखा अधिकृत एवं सूचना अधिकारी मिलनकुमार शर्माले प्रदेश सरकारको चालू र पुँजीगततर्फको कुल बजेटको ९८० प्रतिशत बजेट खर्च भएको बताए। उनका अनुसार सबैभन्दा बढी प्रदेश लोक सेवा आयोगले २७६२ प्रतिशत र मुख्य न्यायाधिवक्ताको कार्यालयले २७२८ प्रतिशत बजेट खर्च गरेका छन्। यस्तै, प्रदेश व्यवस्थापिकाले १५५३, मुख्यमन्त्री तथा मन्त्रिपरिषद्को कार्यालयले ९५४, आर्थिक मामिला तथा योजना मन्त्रालयले २३९८ प्रतिशत बजेट खर्च गर्न सफल भएका छन्। त्यसैगरी उद्योग पर्यटन, वन तथा वातावरण मन्त्रालयले १०९१, जलस्रोत तथा ऊर्जा विकास मन्त्रालयले ७३९, भूमि व्यवस्था, कृषि तथा सहकारी मन्त्रालयले ८१९, आन्तरिक मामिला तथा कानुन मन्त्रालयले १३६९ प्रतिशत बजेट खर्च गर्न सफल भएकोे तथ्यांक छ। प्रदेश लेखा नियन्त्रक कार्यालयको तथ्यांकअनुसार भौतिक पूर्वाधार तथा तथा सहरी विकास मन्त्रालयले ७१२, सामाजिक विकास मन्त्रालयले १६४९, कर्णाली प्रदेश योजना आयोगले ९२४ र स्थानीय तहबाट ११०५ प्रतिशत बजेट खर्च भएको छ। आर्थिक मामिला तथा योजना मन्त्री कृष्णा शाह (आचार्य)ले प्रतिनिधिसभा र प्रदेशसभा निर्वाचनका कारण बजेट कार्यान्वयन हुन नसकेको तर्क गर्छिन्। उनले सबै सरकारी संयन्त्र चुनावमा लाग्नु र अहिले सरकार काम चलाउ हुनुले पनि बजेट कार्यान्वयनमा प्रभाव परेको बताइन्। निर्वाचन सम्पन्न भइसकेपछि प्रशासनिक संयन्त्र र प्रदेश मातहतका सबै निकायलाई विभागीय मन्त्रालयबाट निर्देशन भइसकेको छ, उनले भनिन्।"
रानीजमरा कुलरिया नहरको परीक्षण (तस्बिरसहित),"टीकापुर : बहुप्रतिक्षित राष्ट्रिय गौरवको रानी, जमरा कुलरिया सिँचाई आयोजनाले विस्तारित लम्की शाखा नहरको परीक्षण गरेको छ। आयोजनाको लम्की शाखा विस्तार गरिरहेको कालिकाकुमार जेभीले नहर निर्माण कार्य सम्पन्न गरेसँगै आयोजनाले कर्णाली नदीबाट झण्डै २३ किलोमिटर पश्चिम पथरैया नदीमा पानी झारेर नहरको परीक्षण गरेको हो। मुख्य नहरको डुँडेझारीबाट पश्चिम पथरिया नदीसम्म १४ दशमलव ६५ किलोमिटर नहर निर्माण सम्पन्न भएपछि पानी छोडेर परीक्षण गरिएको आयोजनाका सिनियर डिभिजनल इञ्जिनियर प्रेम लासिबाले बताए। उक्त नहरमध्ये ६ किलोमिटर पक्की नहर छ भने बाँकी कच्ची नहर छ। हामीले ७ वर्षको मेहनत लगाएर लम्की शाखाको नहर निर्माण कार्य सम्पन्न गरेका छौं सूचना अधिकारी समेत रहेका लासिबाले भने। यो नहरबाट लम्कीचुहा नगरपालिकाको तीन वटा वडाको ६ हजार बढी हेक्टरमा सिँचाइ सुविधा पुर्याइनेछ। कैलालीको बल्चौरस्थित मुल नहर निर्माण कम्पनी कालिकाकुमार जेभीले २०७३ साउन २३ गते आयोजनासँग सम्झौता गरी नहर निर्माण सुरु गरेको थियो। २०७५ असार ३१ गतेभित्रै निर्माण सम्पन्न गर्ने सम्झौतामा उल्लेख भएपनि रुख कटान, मुआब्जा विवाद जस्ता कारणले नहर निर्माणमा ढिलाई भएको थियो। सूचना अधिकारी लासिबाका अनुसार नहर निर्माणका लागि पटकपटक गरी छ पटकसम्म म्याद थप गरिएको थियो। निर्माण कम्पनीका प्रतिनिधि सचित्र पोखरेलले मुख्य रुपमा नहर क्षेत्रमा पर्ने रुख कटान र मुआब्जा वितरणमा ढिलाई हुँदा निर्माण प्रभावित भएको बताए। सम्झौता भएको झण्डै डेढ वर्षपछि बल्ल रुख कटानको काम शुरु भयो, जरा उखेल्नमै समस्या आइलाग्यो। पोखरेलले भने ऐलानी जग्गाको मुआब्जा र केही जग्गा छुट भएका कारण पनि थप ढिलाई भएको हो। लम्की शाखा नहर विस्तारका लागि १ अर्ब ७९ करोड ३३ लाख १ हजार रुपैयाँमा आयोजनाले निर्माण सम्झौता गरेको थियो। आयोजनाका अनुसार नहर निर्माणका क्रममा २ हजार ६८८ रुख काटिएका थिए भने ३० हेक्टर नम्बरी र १५ दशमलव ५ हेक्टर ऐलानी गरी ४५ दशमलव ५ हेक्टर जमिनको मुआब्जा वितरण गरिएको थियो। आयोजनाले मुआब्जा वाफत ८५ करोड रुपैयाँ वितरण गरेको जनाएको छ। कर्णालीको पानी पथरैया नदीमा कैलालीको पूर्वी क्षेत्रका टीकापुर नगरपालिका तथा जानकी गाउँपालिकामा सिँचाइ गर्नका लागि परम्परागत रुपमा सञ्चालित रानी, जमरा र कुलरीया कुलालाई आधुनिकीकरण गर्न सन् २०११ मा आयोजना सुरु भएको थियो। योसँगै आयोजनाले लम्कीचुहा नगरपालिकाको थप ६ हजार हेक्टर खेतीयोग्य जमिनमा सिँचाइ सुविधा पुर्याउन लम्की शाखा विस्तार गरेको हो। आयोजनाले आगामी दिनमा नहरको पानीलाई किसानका खेतसम्म पुर्याउने योजना बनाई रहेको छ। आयोजनाका डिभिजनल इञ्जिनियर टोपबहादुर खत्रीले आयोजनाको दोस्रो चरणमा किसानका खेतसम्म सिँचाइ पुर्याउनका लागि संरचना निर्माण गरिने बताए। नहरका विभिन्न पाँच ठाउँबाट आउटलेट छोडेका छौं उनले भने। कतिपय ठाउँमा पुरानै कुलोहरु छन् भने कतिपय ठाउँमा कुलो निर्माण गर्नेछौं। जसका माध्यमबाट किसानका खेतसम्म सिँचाइ सुविधा पुर्याउन दोस्रो चरणमा काम गरिनेछ। उनले आयोजनाले पथरैया नदीबाट अगाडि कान्द्रा नदीसम्म नहर विस्तार गर्ने लक्ष्य लिएको बताए। लम्कीचुहा नगरपालिकाका वडा नं ४, ६ र ८ मा सिँचाइ सुविधा थिएन। आयोजनाले नहर निर्माण गरी पानी छोडेपछि त्यस क्षेत्रका किसानहरु खुशी भएका छन्। आयोजनाको नहरबाट बाह्रै महिना सिँचाइ सुविधा पाउने भएपछि उनीहरु खुशी भएका हुन्। लम्की चुहा नगरपालिका वडा नं ८ का वडाध्यक्ष हरिप्रसाद चौधरीले नहरमा पानी आएपछि खुशीयाली छाएको बताए। किसानको आयस्तरमा सुधार हुनेछ, तरकारी खेती लगायत नगदे बालीको उत्पादन बढनेछ वडाध्यक्ष चौधरीले भने। अब नहरबाट किसानका खेतसम्म सिँचाइका लागि कुला बनाउन भने बाँकी छ। राष्ट्रिय गौरवको नहरमा पानी कर्णालीको पानी पथरैया नदीमा झारियो थप छ हजार हेक्टरमा सिँचाई हुने कर्णाली चिसापानीस्थित मुख्य इन्टेकबाट झण्डै २३ किलोमिटर पश्चिम पथरीया नदीसम्म पानी पुर्याइएको छ। अहिले परीक्षणका रुपमा नहरमा पठाइएको पानीलाई पथरिया नदीमा झारिएको छ। कर्णाली नदीको पानी पथरिया नदीसम्म पुगेपछि स्थानीय अचम्मित परेका छन। उनीहरुले कहिल्यै कल्पना नगरेको कुरा आयोजनाले सम्भव पारेको बताए। कर्णालीको पानी हाम्रा खेतसम्म पुग्छ भन्ने कल्पना समेत गरेका थिएनौंलम्कीचुहा वडा नं ४ का स्थानीय कमला चन्द ठकुरीले भनिन्। सिँचाइको सुविधा केही नभएको ठाउँमा नहरमा पानी आएपछि हामी खुशी भएका छौं, यो ठूलो खुशीको कुरा हो। उनी जस्तै धेरै किसानले कर्णाली नदीको पानी खेतसम्म पुग्नुलाई ठूलो उपलब्धि ठानेका छन्। उनीहरुले तरकारी खेती, पशुपालन लगायतका कुरामा मनग्ये आम्दानी हुने आशा गरेका छन्। लम्की शाखा नहर कर्णाली चिसापानीस्थित मुख्य इन्टेकबाट करिव साढे आठ किलोमिटर टाढा रहेको डुँडेझारीसम्म नहर निर्माणको काम समेत सम्पन्न भैसकेको छ। सोही ठाउँबाट नहर दक्षिणतर्फ रहेको कटासेबाट रानी, जमरा र कुलरिया कुलामा छोडिनेछ। यी तीनवटै कुलामार्फत् पानी किसानका खेतसम्म पुग्नेछ। डुँडेझारीदेखि दक्षिण कटासेमा आयोजनाले विद्युत गृह निर्माण गरिरहेको छ। उक्त विद्युत गृहबाट ४ दशमलव ७ मेगावाट विद्युत उत्पादन हुने बताइएको छ। विद्युत गृह निर्माणको काम सम्पन्न नभएकाले दक्षिणतर्फको नहरमा भने पानी छोडिएको छैन। आयोजनाका इलेक्ट्रिकल इञ्जिनियर धु्रवराज पौडेलले विद्युत गृहमा टर्वाइन जडान भएर डाइनामो जडानको कार्य भइरहेको बताए। असारसम्ममा विद्युत उत्पादन परीक्षण गर्ने योजना बनाएका छौं इञ्जिनियर पौडेलले भने,अहिलेसम्म विद्युत बाल्न सकिने थियो, कार्तिकमा आएको बाढीका कारण विद्युत गृहमा क्षति पुगेपछि केही ढिलाई भएको हो। सिँचाइ आयोजना निर्माण सम्पन्न भएपछि यसक्षेत्रको करिव ३८ हजार ३ सय हेक्टर भूभागमा सिँचाइ सुविधा पुग्नेछ। जसमध्ये अहिले सिँचाइ भैरहेको रानी, जमरा र कुलरीया नदी अन्तर्गतको १४ हजार ३ शय हेक्टर, लम्की शाखा नहर अन्तर्गतको ६ हजार हेक्टर र कान्द्रा नदीसम्म नहर पुग्दा थपिने १८ हजार हेक्टर भूभाग रहेको छ। सन् २०२३ डिसेम्बर ३१ तारिखमा आयोजनाको काम सम्पन्न गर्ने लक्ष्य छ। यस आयोजनाको कुल लागत २७ अर्ब हो। यो आयोजना विश्व बैंकको अनुदान, नेपाल सरकारको संयुक्त लगानी र जनश्रमदानमा निर्माण भैरहेको छ।"
सञ्चालक र व्यवस्थापकको लापरवाहीले सहकारी धराशायी,"काठमाडौं : सहकारी विभागका रजिष्ट्रार रुद्रप्रसाद पण्डितले सञ्चालक र व्यवस्थापकको लापरवाहीले सहकारीमा समस्या आएको बताएका छन्। नेपाल सहकारी पत्रकार समाज (सीजेएन) को १२ औं वार्षिक साधारणसभामा बोल्दै रजिष्ट्रार पण्डितले सहकारीहरुको पैसा अनुत्पादक क्षेत्रमा गएको बताए। त्यस्ता क्षेत्रमा गरिएको लगानी फिर्ता नहुँदा अहिलेको समस्या आएको हो उनले भने। सहकारीको खराब कर्जा उठाउन नसक्दा सहकारी धराशायी हुँदै गएको पण्डित बताउँछन्। खराब ऋण उठाउन सहकारी अभियान क्रियाशील नभएको उनले बताए। सरकारले जग्गाको कित्ताकाट गर्न बन्द गरेकाले पनि समस्या थपिएको पण्डितले बताए। सहकारीमा खास समस्याको चुरो पत्ता लागिसकेको छ। हामी आफैं त्यसको भुक्तभोगी छौं र पनि समस्या समाधनतर्फ किन लाग्दैनौं ? रजिष्ट्रार पण्डित प्रश्न गर्छन्,समस्या सल्टाउन अभियान क्रियाशील हुनैपर्छ। तरलता अभावका बीच सहकारी संघसंस्थाले सदस्यको बचत रकम नै फिर्ता गर्न नसकेको उनले बताए। रजिष्ट्रार पण्डितले भने,अभियानले नै सदस्यको बचत रकम एक पटकमा ५ प्रतिशतभन्दा बढी फिर्ता नगर्नु भने पछि झन् समस्या बढ्यो। त्यो समस्या समाधान गर्न विभागले निर्देशन नै जारी गर्नुपर्यो। रजिष्ट्रार पण्डितले केही प्राविधिक तथा बाध्यात्मक परिस्थितिले विभागले सहकारीको वास्तविक तथ्यांक राख्न नसकेको बताए। तथ्यांक विश्लेषण भइरहेकाले फागुनसम्म नयाँ डाटा आउने उनले बताए। राष्ट्रिय सहकारी बैंकका अध्यक्ष केबी उप्रेतीले सहकारीमा अहिलेको अवस्था आउनुको कारण राज्य र बैंक वित्तीय संस्थाको भएको बताए। राज्यले लिएको नीति र बैंक तथा वित्तीय संस्थाले बढाएको ब्याजदरका कारण अहिलेको अवस्था सृजना भएको दाबी गरे। साधारणसभामा सहकारी बैंकका सञ्चालक धुर्वनारायण यादव, नेपाल सहकारी पत्रकार समाज(सीजेएन)का संस्थापक अध्यक्ष यादव हुमागाईं, निवर्तमान अध्यक्ष खिलानाथ दाहाल, पूर्व अध्यक्ष डिल्लीप्रसाद सापकोटाले मन्तव्य व्यक्त गरे।"
अघि बढ्यो काठमाडौं केरुङ रेलमार्गको विस्तृत अध्ययन,"काठमाडौं : संघीय राजधानी काठमाडौंलाई चीनसँग जोड्ने काठमाडौंकेरुङ रेलमार्गको विस्तृत अध्ययनको काम अघि बढेको छ। गत सोमबार काठमाडौं आइपुगेको चिनियाँ टोलीले काम सुरु गरेको रेल विभागले जनाएको छ। चीन सरकारको सहयोगमा गर्न लागिएको अध्ययनका लागि यसअघि नै सम्झौता भइसकेको छ। अध्ययन सुरु गर्न आएको टोलीले विभागमा भेट गरेर छलफल गरेको विभागका महानिर्देशक रोहितकुमार बिसुरालले बताए। उनले भने, 'काम गर्न उनीहरू आइपुगेकाले सुरु भएको भन्ने बुझिन्छ।' अध्ययनका लागि अवधि साढे तीन वर्ष लाग्ने विभागले जनाएको छ। अहिले केरुङबाट काठमाडौंसम्मको रेलमार्ग अध्ययन गर्न लागिएको हो । विगतमा चीन सरकारले काठमाडौं हुँदै पोखरा वा लुम्बिनीसम्म अध्ययन गर्ने भने पनि तत्कालका लागि त्यो योजना नरहेको महानिर्देशक बिसुरालले जानकारी दिए। यसअघि भएको प्रारम्भिक अध्ययनअनुसार सो रेलमार्गमा नेपालभित्रै ७२ किमी लामो देखिएको उनले बताए। केरुङबाट रसुवागढी हुँदै रेलमार्ग काठमाडौंतर्फ आउने विभागले जनाएको छ। तिब्बतभित्र केरुङबाट माथि एउटा ताल रहेको र त्यहाँबाट छुटिएर यता आउने छ। महानिर्देशक बिसुरालले भने, 'तालबाट मानसरोवर जाने मार्गबाट छुटिएर यतातर्फ आउने गरी रेलमार्गको अध्ययन हुनेछ।' पाँच वर्ष पहिले भएको सहमतिका आधारमा चीन सरकारले एलवोयू (लेटर अफ अन्डरटेकिङ) पठाएको थियो। सरकारले गत ७ गते अनुमोदन गरेको उनले बताए। सरकारले आफ्नो तर्फबाट अघि बढाउनासाथ चिनियाँ टोली तुरुन्त आइपुगेका थिए। महानिर्देशक बिसुरालले भने, 'उनीहरू आउन तयार थिए र यताबाट गर्नुपर्ने काम गरिएपछि तुरुन्त आइपुगेका हुन्।' चिनियाँ पक्षले गत नोभेम्बरमा एलवोयू नेपाल पठाएको थियो। सो कागजात विभागले अर्थ मन्त्रालय पठाए पनि लामो समयसम्म विभिन्न कारणले अलमल भएको उनले बताए। अहिले काम अघि बढेकाले चिनियाँ पक्ष नेपाल आइपुगेको उनले बताए। विसं २०७५ मङ्सिरमा सो रेलमार्गको पूर्वसम्भाव्यता अध्ययन भएको थियो। विसं २०७६ असोजमा चिनियाँ राष्ट्रपति सी चिनफिङ नेपाल भ्रमणमा आउँदा सम्भाव्यता अध्ययन गर्ने भनी सहमति भएको थियो। त्यसपछि विसं २०७८ चैतमा चिनियाँ विदेशमन्त्री वाङ यीको नेपाल भ्रमणका क्रममा अध्ययन चाँडो अघि बढाउने गरी समझदारी भएको थियो। चीन सरकारले कोभिडका कारण केही वर्षयता कतिपय योजना सुरु गर्ने भने पनि अघि बढाएको थिएन। तीमध्ये यो रेलमार्गको अध्ययन पनि एक हो। चीनको राष्ट्रिय रेल्वे प्रशासनले केरुङ काठमाडौं रेलमार्गको प्रारम्भिक अध्ययन प्रतिवेदन सरकारलाई बुझाएपछि नेपाल र चीनका अधिकारीबीच सो विषयमा छलफल हुँदै आएको थियो। सम्भाव्यता अध्ययन प्रतिवेदनले कुन ढाँचामा कसरी रेलमार्ग निर्माण गर्ने भन्ने विषयमा थप गृहकार्य गर्न मार्गप्रशस्त गरेको थियो। सम्भाव्यता अध्ययन प्रतिवेदनमा काठमाडौंबाट नुवाकोटको त्रिशूली हुँदै केरुङसम्मको भौगर्भिक अध्ययन, भूगोलको बनावट, रेखांकनको अवस्थासहित समेटिएको छ। यस्तै सो रेलमार्गमा सुरुङलाई विशेष प्राथमिकता दिन लागिएको छ। प्रारम्भिक अध्ययनका आधारमा विस्तृत अध्ययन हुन लागेको हो। राष्ट्रपति विद्यादेवी भण्डारीको चीन भ्रमणका अवसरमा हस्ताक्षर भएका महत्वपूर्ण दस्तावेजमध्ये पारवहन तथा यातायात सम्झौता रहेको थियो। यस्तै, हिमालय वारपार बहुपक्षीय कनेक्टिभिटी सञ्जाल तथा नेपाल चीन सीमापार रेलमार्गले भूपरिवेष्टित नेपालका लागि चीनसँगको कनेक्टिभिटी सञ्जाल विस्तारमा ठूलो मद्दत पुग्ने बताइएको छ। रेलमार्गमा ९९ प्रतिशत सुरुङ नेपालले आशाका साथ हेरिएको रेलमार्ग निर्माण सजिलो भने नभएको बताइँदै आएको छ। कठिन भौगोलिक बनावटका कारण अधिकांश स्थानमा रेलमार्ग सुरुङभित्र हुनेछ। प्रारम्भिक अध्ययनमा रेलमार्ग ९९ प्रतिशत जमिनभित्र र एक प्रतिशत मात्रै बाहिर हुने उल्लेख थियो। रासस"
कता पुग्यो मन्त्रालय १६ मा झार्ने प्रतिवेदन ?,"काठमाडौं : सरकारले २०७५ भदौ ३ गते सार्वजनिक खर्च पुनरावलोकन आयोग बनायो। उसले भदौ १२ गते काम थालेर माघ ११ गते प्रतिवेदन तयार पार्यो। त्यही वर्ष फागुन ३ गते तत्कालीन अर्थमन्त्री डा युवराज खतिवडालाई ३७१ पृष्ठको प्रतिवेदन बुझायो पनि। तर, अहिलेसम्म आयोगका सुझाव कार्यान्वयन गर्नु त परैको कुरा, प्रतिवेदन नै गोप्य राखियो। अर्थ मन्त्रालयले बल्ल केहीअघि वेबसाइटमा लुकाएरै राखेको छ। यो प्रतिवेदनको सुझावअनुसार मन्त्रिपरिषद् विस्तार गर्दा सार्वजनिक खर्चमा मितव्ययितता कायम हुने बताउँछन् आयोगका पदाधिकारी। प्रतिवेदनको मुख्य सुझाव छ: मन्त्रालयको संख्या १६ बनाऔं। विभाग ३५ वटा मात्र राखौं। हरेक मन्त्रालयमा एक सचिव र ३ देखि ५ महाशाखा मात्र बनाऔं। यी मन्त्रालयका लागि १ हजार १ सय ८७ दरबन्दी प्रस्ताव गरिएको छ । संघीय सरकारअन्तर्गत हाल प्रधानमन्त्री तथा मन्त्रिपरिषद् कार्यालयसहित २१ मन्त्रालय छन्। उक्त प्रतिवेदन बनेपछि चारवटा बजेट आए। पटकपटक मन्त्रिमण्डल हेरफेर भयो। तीन जना अर्थमन्त्रीले अर्थ मन्त्रालय सम्हाले। तर, सरकारी संरचनालाई छरितो बनाउने प्रयाससम्म भएन। मन्त्रालयहरूलाई राजनीतिक भागबन्डाको अस्त्र, विभाग र महाशाखालाई आफूनिकट कर्मचारी व्यवस्थापनको अड्डा बनाइयो। मन्त्रालय, विभाग र महाशाखाको संख्या घट्दा मन्त्रीको संख्या घट्ने, सचिव, सहसचिव, उपसचिवसम्म उपल्लो दर्जाका कर्मचारीलाई मिलाउन मुस्किल पर्ने भएपछि न त र राजनीतिक नेतृत्वले प्रतिवेदन सार्वजनिक गर्ने आँट गरे न त कर्मचारी पक्षमा रहे। नयाँ मन्त्रिमण्डल गठन हुँदै गर्दा प्रतिवेदनको महत्व झनै बढेको छ, आयोगका अध्यक्ष डा डिल्लीराज खनालले अन्नपूर्ण पोस्ट्सँग भने, सरकारी तथ्यांक हेर्ने हो भने चालू खर्चलाई राजस्वले धान्न नसक्ने स्थिति छ। प्रदेश र स्थानीय तह केन्द्र सरकारमा आश्रित छन्। फजुल, अनुत्पादक र साधारण खर्च बढिरहेको छ। यस्तो स्थितिमा फजुल खर्च नियन्त्रण गर्ने, काम नलाग्ने निकायलाई खारेज गर्ने, धेरै कर्मचारीको दरबन्दी भए कटौती गर्ने, कटौती गरिएका दरबन्दीलाई प्रदेश र स्थानीय तहमा पठाएर तल्ला निकायलाई बलियो बनाउनुपर्ने उनको बुझाइ छ। राजस्वको पैसा बचाएर पुँजीगत खर्च बढाउन पनि हामीले बनाएको प्रतिवेदनको महत्व बढी छ, डा खनालले भने, सरकारले जिम्मेवारपूर्ण ढंगले समस्यालाई समस्याको रूपमा हेरेर, तिनलाई महसुस गर्दै निराकरण गर्न ठोस कदम चाल्नुपर्ने हुन्छ। समस्या समाधान गर्न संरचनागत नीतिगतदेखि आधारभूत रूपमा फेरबदल गर्नुपर्ने खनालको भनाइ छ। खनालले बजेट र योजनामा अर्बौं रुपैयाँ खर्च कटौती गर्नुपर्ने भए पनि सो स्केलमा सरकारले ठोस पहल गर्न नसकेको र पहलको आँटसम्म गर्न नसकेको दाबी गरे। आयोगले सरकारी खर्च प्रणालीमा देखिएका समस्या केलाउँदै त्यसको सुधारका लागि चाल्नुपर्ने सुझाव दिएको छ। तर, प्रतिवेदनले केलाएका मूलभूत विषय यस अवधिमा न कार्यान्वयन भए न त साहस गरेर प्रतिवेदन सार्वजनिक नै भयो। अर्थ मन्त्रालयको वेबसाइटमा केही समयअघि सुटुक्क अपलोड गरियो। आयोगले यसमार्फत मन्त्रालय, विभाग, महाशाखा घटाउने, कर्मचारी कटौती गर्ने सुझाव मात्र दिएको छैन कि अन्य महत्वपूर्ण पक्ष समेटेको छ। सरकारी खर्चको प्रभावकारिता बढाउन, मध्यकालीन खर्च संरचनामा सुधार गर्न, चालू खर्च घटाउँदै जान, पुँजीगत खर्च बढाउन र वार्षिक बजेट आवश्यकताबीच सम्बन्ध स्थापित गर्ने पद्धति बनाउन पनि सुझाइएको छ। अर्थ मन्त्रालयका प्रवक्ता आनन्द काफ्लेका अनुसार आयोगको प्रतिवेदनले चालू खर्च कटौती गरी पुँजीगत खर्च बढाउने, सार्वजनिक खर्चलाई कसरी मितव्ययी बनाउन सकिन्छ भन्ने विषय समेटेको छ। यसमा सार्वजनिक खर्चमा मितव्ययिता अपनाउन सकिने उपाय मात्र समेटिएको छैन, प्रवक्ता काफ्लेले भने, योजना निर्माणदेखि कार्यान्वयनसम्म आयोजनालाई कसरी प्रभावकारी बनाउने विषयमा ४ वर्षअघि नै विस्तृत अध्ययन गरी सुझाव दिइएको छ। निर्वाचन सम्पन्न भएर देशले माओवादी अध्यक्ष पुष्पकमल दाहाललाई नयाँ प्रधानमन्त्रीका रूपमा पाउँदै गर्दा प्रतिवेदनले औंल्याएका विषय कार्यान्वयन गर्ने अवसर जुटेको छ। मुख्यतः मन्त्रालयको संख्या अधिकतम १६ बनाउने, विभागको संख्या ३५ मा झार्ने, एउटा मन्त्रालयमा एउटामा सचिव र ३ देखि ५ महाशाखा कायम गर्ने विषय मन्त्रिमण्डल गठनदेखि नै कार्यान्वयन गर्न मिल्ने देखिएका छन्। त्यसपछि बनाइएको थियो आयोग संघीय सरकार सेतो हात्ती भयो। मन्त्रालय र विभागको संस्था अत्यधिक भयो। कर्मचारी धेरै भए। सरकारी निकायबीच तालमेल भएन। प्रशासनिक खर्च थेग्नै नसक्ने भयो। पुँजीगत खर्चले उत्पादन र उत्पादकत्वमा ठोस योगदान दिन सकेन। पुँजी निर्माणमा चालू खर्चको योगदान न्यून भयो। यस्तै आवाज उठ्न थालेपछि २०७५२०७६ को बजेटमा आयोग गठन गर्ने घोषणा गरिएको थियो। सार्वजनिक खर्च कसरी मितव्ययी बनाउने ? उठेको राजस्व जति कर्मचारीलाई तलब खुवाउन, मन्त्रालय वा विभाग चलाउनमात्र खर्च हुने परिपाटी कसरी अन्त्य गर्ने ? भन्ने विषयमा अध्ययन गर्ने कार्यादेश तोकिएको थियो। त्यसपछि सार्वजनिक खर्च प्रणाली र वित्त व्यवस्थापनको क्षेत्रमा गरिनुपर्ने सुधारबारे सुझाव दिन तत्कालीन नेकपा नेतृत्वको सरकारले भदौ ३ गते अर्थशास्त्री डा डिल्लीराज खनालको नेतृत्वमा ५ सदस्यीय आयोग बनाएको थियो। आयोगको प्रतिवेदन कार्यान्वयनको आधार बन्न नसक्नुमा जटिल भाषाको प्रयोग, अस्वाभाविक लामो, सारांश बनाएर सम्बन्धित पक्षमा प्रस्तुतीकरण नगरिनु मुख्य कारक रहेको जानकार बताउँछन्। आयोगकै एक पदाधिकारी भन्छन्, प्रतिवेदन लामो भयो। यसको सारांश बनाऔं र पावरप्वाइन्ट बनाएर अर्थमन्त्री, प्रधानमन्त्रीसमक्ष प्रस्तुतीकरण दिऔं भनेको हो। अध्यक्षले समयको पावन्धि देखाउँदै त्यो गर्ने जाँगर देखाउनु भएन। हतारमा बुझाइएको प्रतिवेदनका केही विषय विवादित र संविधानसँग बाझिने भएकाले पनि सार्वजनिक र कार्यान्वयन हुन नसकेको जनाइएको छ। ती अधिकारी भन्छन्, सबैले बुझ्ने, त्यसमाथि पनि राजनीतिक नेतृत्वले बुझ्ने भाषामा प्रतिवेदन लेखिनुपर्ने थियो। सरकारले यसअघि २०५७ र २०६६ सालमा यस्ता आयोग बनाएको थियो। पहिलो आयोगले २०५७ फागुनमा सुझावसहितको प्रतिवेदन सरकारलाई बुझाएको थियो। सो बेला मुख्य ६८ सुझावमध्ये ५ वटाको अधिकांश कार्यान्वयन भएको थियो। २८ वटा आंशिक रूपमा कार्यान्वयन भएका थिए। बाँकी सुझावलाई पूर्णरूपमा बेवास्ता गरिएको थियो। दोस्रो आयोगका मुख्य ९४ सुझावमध्ये ३४ वटा कार्यान्वयन हुन सकेनन्। ४ वटा सुझाव पूर्णरूपमा, ८ वटा अधिकांश र ४८ वटा आंशिक रूपमा कार्यान्वयन भएका थिए। योजना, बजेट कार्यान्वयनका क्षेत्रमा संस्थागत, प्राविधिक र व्यवस्थापकीय कमजोरी र समस्याहरूका कारण लामो कालदेखि यिनले संरचनागत रूप लिई आर्थिक रूपान्तरण र समृद्धिको मार्गमा बाधा पारिरहेका छन्। पछिल्लो प्रतिवेदनले सार्वजनिक खर्चको उपादेयता, उत्पादकत्व वृद्धि र सेवा प्रवाहको गुणात्मक प्रभावकारिता जस्ता महत्वपूर्ण पक्षहरूलाई विशेष ध्यान दिन सुझाएको छ। चालू खर्चलाई विशुद्ध सञ्चालन खर्च र पुँजी निर्माणको सहयोगी खर्चका रूपमा विश्लेषण गरी संगठनात्मक स्वरूप, सामाजिक सुरक्षा, आर्थिक सहायता अनुदानलाई मितव्ययी, प्रभावकारी र कुशल बनाउनुपर्ने प्रतिवेदनमा उल्लेख छ। सार्वजनिक खर्च प्रणालीले खर्चसँग जोडिएका संस्थागत एवं कानुनी व्यवस्था, संरचनागत व्यवस्था, खर्च गर्ने संयन्त्रहरू, तिनको ढाँचा र परिपाटी, खर्चसम्बन्धी नीति र खर्च व्यवस्थापन जस्ता विविध पक्षहरूमा सुधार ल्याई चालू खर्चलाई वान्छित सीमाभित्र राख्न सकिने सम्भावनाका आधारहरूमा सुझाव दिएको छ। आयोगमा डा खनाल अध्यक्ष, सुरेश प्रधान, दुर्गानिधि शर्मा, प्रा डा शिवराज अधिकारी सदस्य र मुकुन्दराज पौडेल सदस्य सचिव थिए । कुनकुन मन्त्रालय गाभ्न सकिन्छ ? एकै प्रकृतिका कार्य गर्ने मन्त्रालयलाई एकीकरण गरी हालको मन्त्रालयको संख्या घटाएर १६ मा राख्न सिफारिस गरिएको छ, प्रतिवेदनमा भनिएको छ। आयोगले १६ वटा मन्त्रालयअन्तर्गत रहने गरी जम्मा ३५ वटा विभाग राख्न भनेको छ। र, हरेक मन्त्रालयमा ३ देखि ५ महाशाखा राख्न सुझाव दिएको छ। आयोगको सुझावअनुसार ३ महाशाखा रहेको मन्त्रालयमा ६२, ४ महाशाखा रहेको मन्त्रालयमा ७५ र ५ महाशाखा रहेको मन्त्रालयमा ८८ जना कर्मचारी उपयुक्त हुने आयोगको प्रतिवेदनमा उल्लेख छ। विभागतर्फ प्रधानमन्त्री तथा मन्त्रिपरिषद्को कार्यालयअन्तर्गत सबैभन्दा धेरै ६ वटा विभाग राख्न भनिएको छ। संघीय सरकारअन्तर्गत अहिले प्रधानमन्त्री तथा मन्त्रिपरिषद्को कार्यालयसहित २१ मन्त्रालय छन्। आयोगले हाल छुट्टै रहेको खानेपानी मन्त्रालयलाई यसको अधिकांश काम प्रदेश र स्थानीय तहमा हस्तान्तरण भएको हुँदा छुट्टै मन्त्रालयका रूपमा नराखी उस्तै प्रकृतिको काम गर्ने ऊर्जा, जलस्रोत तथा सिँचाइ मन्त्रालयमा गाभ्न सिफारिस गरेको छ। यसैगरी हालको सहरी विकास मन्त्रालयलाई भौतिक पूर्वाधार तथा यातायात मन्त्रालयमा गाभ्न सुझाव दिइएको छ। सो मन्त्रालयको नाम भाौतिक, पूर्वाधार, सहरी विकास तथा यातायात मन्त्रालय राख्न भनिएको छ। सहकारी विकास मन्त्रालय भौतिकबाटै छुट्टिएको हो। नयाँ मन्त्रिमण्डल गठन हुँदै गर्दा प्रतिवेदनको महत्व झनै बढेको छ। सरकारी तथ्यांक हेर्ने हो भने चालू खर्चलाई राजस्वले धान्न नसक्ने स्थिति छ। प्रदेश र स्थानीय तह केन्द्र सरकारमा आश्रित छन्। फजुल, अनुत्पादक र साधारण खर्च बढिहरको छ।  डा डिल्लीराज खनाल अध्यक्ष, सार्वजनिक खर्च पुनरावलोकन आयोग हालको युवा तथा खेलकुद मन्त्रालयलाई श्रम मन्त्रालयमा गाभ्न प्रस्ताव गरिएको छ। पछिल्लोपटक शिक्षाबाट खेलकुद छुट्याइएको थियो। नयाँ मन्त्रालयको नाम श्रम, रोजगार, युवा तथा खेलकुद मन्त्रालय राख्न आयोगको सुझाव छ। हालको कृषि तथा पशुपन्छी विकास मन्त्रालय र भूमि व्यवस्था, सहकारी तथा गरिबी निवारण मन्त्रालय गाभी कृषि, भूमि व्यवस्था तथा सहकारी मन्त्रालय गठनको प्रस्ताव गरिएको छ। यस्तै संघीय मामिला तथा सामान्य प्रशासन मन्त्रालयमध्ये संघीय मामिलालाई कानुन मन्त्रालयमा गाभ्ने तथा सामान्य प्रशासन मन्त्रालयको काम प्रधानमन्त्री कार्यालयअन्तर्गत कर्मचारी व्यवस्थापन विभागको रूपमा राख्न प्रस्ताव गरिएको छ। आयोगले केन्द्रमा प्रधानमन्त्री तथा मन्त्रिपरिषद्को कार्यालयसँगै अर्थ, गृह, परराष्ट्र, रक्षा, वन तथा वातावरण, स्वास्थ्य तथा जनसंख्या, उद्योग, वाणिज्य तथा आपूर्ति र संस्कृति, पर्यटन तथा नागरिक उड्डयन मन्त्रालयलाई अहिलेकै संरचनाम राख्न प्रस्ताव गरेको छ। संघीय सरकारअन्तर्गत कानुन, न्याय, संघीय मामिला तथा संसदीय व्यवस्था मन्त्रालय, ऊर्जा, जलस्रोत, सिँचाइ तथा खानेपानी मन्त्रालय, कृषि, भूमिव्यवस्था तथा सहकारी मन्त्रालय, भौतिक पूर्वाधार, सहरी विकास तथा यातायात व्यवस्था मन्त्रालय, महिला बालबालिका तथा सामाजिक सुरक्षा मन्त्रालय, शिक्षा, सञ्चार, विज्ञान तथा प्रविधि मन्त्रालय र श्रम रोजगार, युवा तथा खेलकुद मन्त्रालय बनाउन पनि आयोगले प्रस्ताव गरेको छ। के छ प्रतिवेदनमा ? प्रतिवेदनमा कानुन, संस्थागत र संगठनात्मक सुधार गरी चालू खर्च कटौती गरिनुपर्ने उल्लेख छ। यस्तै पुँजीगत खर्चलाई बढाउने र आर्थिक वर्षान्तमा खर्च बढाउने परिपाटीको अन्त्य गर्न प्रक्रियागत सुधार गरिनुपर्ने भनिएको छ। यसैगरी, संघीय बजेट, खर्च र वित्त प्रणालीमा देखिएका समस्याहरूको समाधानका लागि आंशिक नभएर प्रणालीगत समाधान खोजिनुपर्ने निष्कर्षसहित प्रतिवेदनले प्रणालीगत समाधानको सुझाव पनि दिएको छ। संघीय बजेट कार्यान्वयनलाई ६ वटा आधारस्तम्भद्वारा प्रभावकारी बनाउन प्रतिवेदनमा सुझाव समेटिएको छ। निर्माण व्यवसायीले बिल पेस गरेको मितिले १५ दिनभित्र निजले भुक्तानी पाउने वा निजको खातामा रकम जम्मा हुने व्यवस्था गर्नुपर्छ। सोहीअनुरूप आर्थिक कार्यविधि ऐन, निजामती सेवा ऐन र अन्य निर्माण कार्यसम्बन्धी संस्थाको कानुनमा परिमार्जन गरिनुपर्छ। एकल खाता कोष प्रणालीलाई परिमार्जन गरी बजेट खर्चलाई प्रक्षेपण गर्न सकिने गरी मन्त्रालयगत बजेट व्यवस्थापन सूचना प्रणाली र बजेट व्यवस्थापन सूचना प्रणाली एकीकृत गर्नुपर्छ, सार्वजनिक वित्तीय व्यवस्थापनमा व्यापक सुधारका लागि सुझावहरू दिँदै प्रतिवेदनमा भनिएको छ, खर्चको वास्तविक लागत निर्धारण गर्न र समग्र वस्तुस्थिति यकिन गर्नका लागि हालको नगदमा आधारित लेखा प्रणालीलाई प्रोदभावी लेखा प्रणालीमा रूपान्तरण गर्नुपर्छ। प्रतिवेदनले तल्ला तहमा हुने वित्तीय हस्तान्तरणलाई चालू खर्चमा गणना गर्ने व्यवस्था खारेज गर्नुपर्ने सुझाव दिएको छ। संगठनात्मक व्यवस्थामा थप सुधार गर्नुपर्ने सुझाव आयोगको छ। मन्त्रिमण्डल विस्तार गर्दै गर्दा प्रधानमन्त्रीले ध्यानमा राख्नुपर्ने प्रतिवेदनको महत्वपूर्ण सुझाव हो, संघमा केन्द्रीय विभागको संख्या ३५ र हालको मन्त्रालयको संख्यालाई घटाई १६ मा कायम राख उपयुक्त हुनेछ। मन्त्रालयको कार्यबोझअनुसार ३५ वटा महाशाखा राख्ने, एउटा मन्त्रालयमा कामको बोझ हेरी सामान्यतया एउटाभन्दा बढी सचिव नराख्ने नीति लिनुपर्ने आवश्यकता देखिन्छ। संघीयस्तरमा रहेका अनावश्यक कार्यालयहरू संघीयताको मर्मअनुसार प्रदेश तथा स्थानीय तहमा हस्तान्तरण गर्नुपर्छ। अनावश्यक क्षेत्रको खर्च घटाउनुको विकल्प छैन  प्रा डा शिवराज अधिकारी, सदस्य, सार्वजनिक खर्च पुनरावलोकन आयोग नयाँ सरकार बन्दै गर्दा अहिले पहिलो चुनौती बनेर एउटा जटिल विषय खडा भएको छ। त्यो हो, आम्दानीभन्दा खर्च बढी हुनु। त्यसैले पनि सरकारसँग अनावश्यक क्षेत्रका खर्च घटाउनुको विकल्प छैन। अपेक्षाभन्दा निकै कम राजस्व उठिरहेको परिवेशमा कसरी खर्च घटाउने भन्ने उपाय सार्वजनिक खर्च पुनरावलोकन आयोगको प्रतिवेदनमा लेखेका छौं। त्यसमा खर्च घटाउने मात्र होइन, परियोजनाहरू कसरी सञ्चालन गर्ने ? तिनको मूल्यांकन कसरी गर्ने ? भन्ने समेत उल्लेख गरेका छौं। मन्त्रालयको संख्या १६ बनाउने भन्ने सुझाव पनि प्रतिवेदनले समेटेको छ। संख्या मात्र भन्दा पनि सरकारी निकायको कार्यसम्पादन, स्रोतको परिचालन गर्ने विषय प्रतिवेदनले समेटेको छ। उदाहरणका लागि सामाजिक सुरक्षा भत्ता प्रत्येक वर्ष बढाउँदै लैजान सकिन्छ कि सकिँदैन ? सीमा कस्तो छ ? यीलगायत विषय पनि उत्तिकै महत्वपूर्ण छन्। प्रतिवेदनमा मन्त्रालयको संख्याको विषय मात्र छैन। सरकारी निकायले आफूलाई आवश्यक नहुने स्रोतलाई आफ्नो नियन्त्रणमा राख्दा सरकार सञ्चालनको लागत बढेको छ। तल्ला निकायलाई हस्तान्तरण गर्नुपर्ने जिम्मेवारी संघीय सरकारले नै राख्दा प्रणाली महँगो भएको भन्नेलगायतका विषय पनि प्रतिवेदनले समेटेको छ। मन्त्रालयको संख्याले अरू विषय ओझेल परेको हो कि ! डा माणिकलाल श्रेष्ठ, अर्थशास्त्री सार्वजनिक खर्च पुनरावलोकन आयोगमा मैले प्राविधिक सल्लाह दिएको थिएँ। प्रतिवेदनमा साधारण खर्च कम गरेर पुँजीगत खर्च कसरी बढाउने भन्ने विषयमा विस्तृतमा वर्र्र्र्र्र्र्णन गरिएको छ। सार्वजनिक खर्च कसरी कटौती गर्ने ? खर्चको प्रभावकारिता कसरी सुनिश्चित गर्ने ? पुँजीगत खर्चको योजना कसरी बनाउने ? प्रशासिनक प्रक्रिया कस्तो हुनुपर्ने ? आयोजनाको मूल्यांकन कसले गर्ने ? कसरी गर्ने ? यी विषय प्रतिवेदनमा छन्। यति धेरै विषय समावेश गरेको प्रतिवेदन किन सार्वजनिक गरिएन ? सार्वजनिक गरेर पनि किन कार्यान्वयन भएन ? यो प्रश्न सरकार, अर्थ मन्त्रालय र अर्थमन्त्रीजस्ता सरोकारवाला निकायसँगै सोध्नुपर्ने हुन्छ। तर, सुरुमै मन्त्रालयको संख्याको हाउगुजी देखाउँदा प्रतिवेदनमा महत्वपूर्ण विषय पनि ओझेलमा पर्दै गएको हो कि ! यो दस्तावेज प्रकाशन नहुनुको कारण मन्त्रालय र विभागको संख्या घटाउने सुझाव पनि हो। संख्या घटाएर १६ बनाउने विषय राजनीतिदेखि प्रशासनका मान्छेलाई मन नपरेर अरु विषय पनि लागू हुन सकेनन्। आयोगको प्रतिवेदन अक्षरशः पालना गर्नुपर्ने भन्ने छैन। तर, राम्रा पक्ष कार्यान्वयन गर्न सुरु गरेको भए हालसम्म नतिजा देखिन थालिसकेको हुने थियो। प्रतिवेदन बनेको ४ वर्ष बितिसक्दा आधाजति सुझाव कार्यान्वयनमा आइसकेको हुनुपर्ने थियो। नयाँ सरकार बन्दै गर्दा मन्त्रालय, विभाग र महाशाखाको विषयमात्र महत्वपूर्ण होइनन्। सार्वजनिक खर्च प्रणालीका अरु विषय पनि कमजोर छन्। साधारण खर्च मितव्ययी छैन। वित्तीय हस्तान्तरणको प्रणाली व्यहारिक छैन। पुँजीगत खर्चतर्फ आयोजना छनोट गर्ने प्रक्रिया नै गलत छ। यस्ता विषय पनि नयाँ प्रधानमन्त्री र अर्थमन्त्रीले अध्ययन गर्नुपर्छ। प्रस्तावित मन्त्रालय १ प्रधानमन्त्री तथा मन्त्रिपरिषद्को कार्यालय २ अर्थ मन्त्रालय ३ उद्योग, वाणिज्य तथा आपूर्ति मन्त्रालय ४ ऊर्जा, जलस्रोत, सिँचाइ तथा खानेपानी मन्त्रालय ५ कानुन, न्याय, संघीय मामिला तथा संसदीय व्यवस्था मन्त्रालय ६ कृषि, भूमि व्यवस्था तथा सहकारी मन्त्रालय ७ गृह मन्त्रालय ८ वन तथा वातावरण ९ परराष्ट्र मन्त्रालय १० भौतिक पूर्वाधार, सहकारी विकास तथा यातायात मन्त्रालय ११ महिला, बालबालिका तथा सामाजिक सुरक्षा मन्त्रालय १२ रक्षा मन्त्रालय १३  शिक्षा, सञ्चार, विज्ञान तथा प्रविधि मन्त्रालय १४ श्रम, रोजगार, युवा तथा खेलकुद मन्त्रालय १५ संस्कृति, पर्यटन तथा नागरिक उड्डयन मन्त्रालय १६ स्वास्थ्य तथा जनसंख्या मन्त्रालय प्रस्तावित दरबन्दी १,१८७"
धान उत्पादनमा सुधार,"काठमाडौं : गत वर्षको तुलनामा धान उत्पादनमा सुधार भएको छ। चालू आर्थिक वर्षको चैते र बर्खे सिजनमा मुलुकभर ५४ लाख ८६ हजार ४ सय ७२ मेट्रिकटन धान उत्पादन भएको छ। सो आर्थिक वर्षमा धान लगाइएको क्षेत्रफल १४ लाख ४७ हजार ७ सय हेक्टर जमिनबाट भएको उत्पादन हो। यो गत आर्थिक वर्षको तुलनामा ३ लाख ५५ हजार ८ सय ४७ मेट्रिकटनले बढी भएको कृषि तथा पशुपक्षी विकास मन्त्रालयको तथ्यांकमा उल्लेख छ। आव २०७८।७९ को उत्पादनको विवरणमा ५१ लाख ३० हजार ६ सय २५ मेट्रिकटन धान उत्पादन भएको थियो। चालू आवको उत्पादनलाई आधार मान्दा उत्पादकत्व ३७९ मेट्रिकटन प्रतिहेक्टर रहेको प्रारम्भिक अनुमान गरिएको छ। यसअनुसार गत आर्थिक वर्षको तुलनामा यस आर्थिक वर्षमा धानको समग्र क्षेत्रफलमा २ प्रतिशतले कमी आएको देखिन्छ। समग्र उत्पादनमा ६९४ प्रतिशतले र समग्र उत्पादकत्वमा ९१२ प्रतिशतले वृद्धि भएको मन्त्रालयले जनाएको छ। सातवटै प्रदेशका कृषि क्षेत्र हेर्ने मन्त्रालयबाट प्राप्त जिल्लास्तरीय धानको क्षेत्रफल तथा उत्पादन अनुमानका आधारमा कृषि तथ्यांक प्राविधिक समितिको सिफारिसमा मन्त्रालयको सचिवस्तरको पुस १४ निर्णयअनुसार सो तथ्यांक सार्वजनिक गरेको हो। गत आर्थिक वर्षको तुलनामा यस आर्थिक वर्षमा धानको समग्र क्षेत्रफलमा २ प्रतिशतले कमी आएको छ। त्यस्तै समग्र उत्पादनमा ६९४ प्रतिशतले र समग्र उत्पादकत्वमा ९१२ प्रतिशतले वृद्धि भएको तथ्यांकमा उल्लेख छ। प्रारम्भिक अनुमानअनुसार प्रदेशगत रूपमा गत आर्थिक वर्षको तुलनामा सबैभन्दा बढी सुदूरपश्चिम प्रदेशमा करिब ३३३३ प्रतिशतले धान उत्पादन वृद्धि भएको देखिन्छ। मन्त्रालयका अनुसार गत वर्ष बेमौसमी वर्षाका कारण सुदूरपश्चिम प्रदेशका कैलाली र कञ्चनपुर जिल्लामा उल्लेख्य क्षति भई उत्पादनमा उल्लेख्य कमी आएको थियो। यस वर्ष सामान्यीकरण हुँदा उल्लेख्य वृद्धि देखिएको हो। सुदूरपश्चिम प्रदेशका अलावा गत वर्षको तुलनामा लुम्बिनी प्रदेशमा १५२ प्रतिशत, प्रदेश १ मा ५७२ प्रतिशत र कर्णालीमा ३४६ प्रतिशत र मधेस प्रदेशमा ०१८ प्रतिशत उत्पादन वृद्धि भएको छ। तर बागमती र गण्डकी प्रदेशमा गत वर्षको तुलनामा क्रमशः १४५ र ३७४ प्रतिशत उत्पादन कमी भएको मन्त्रालयले जानकारी दिइएको छ। समग्रमा गत वर्षको तुलनामा धानको उत्पादन बढे पनि किसानले भने उचित मूल्य पाएका छैनन्। सरकारले धानको न्यूनतम समर्थन मूल्य तोके पनि समयमा यसको मूल्य भने किसानले नपाएको गुनासो छ। उनीहरू सरकारले तोकेको मूल्यभन्दा कममा व्यापारीलाई धान बेच्नु पर्दा लागतसमेत नउठ्ने समस्या परेको गुनासो गर्छन्। किसानले मंसिरमा धमाधम धान काटेर बेच्ने पूर्वसन्ध्यामा अर्थात् २०७९०८० का लागि मन्त्रिपरिषद्ले गत कात्तिक १६ गते मूल्य तोक्यो। समर्थन मूल्य तोक्न र कार्यान्वयनमा ढिला गर्दा आम किसानले कम मूल्यमा बजारमा धान बेच्नु परेको छ। यसपटक सरकारले मोटा धान प्रतिक्विन्टल २ हजार ९ सय ६७ रुपैयाँ र मध्यम धान प्रतिक्विन्टल ३ हजार १ सय २८ रुपैयाँ मूल्य निर्धारण गरेको छ। यो गत वर्षभन्दा प्रतिक्विन्टल २२६ रुपैयाँ बढी हो। गत वर्ष मोटा धानका लागि प्रतिक्विन्टल २ हजार ७ सय ५२ र मध्यम धानका लागि २ हजार ९ सय २ रुपैयाँ तोकेको थियो।"
सरकारको आम्दानीभन्दा खर्च बढी,"काठमाडौं : चालु आर्थिक वर्षको ६ महिना बित्नै लाग्दा एक तिहाइ पनि बजेट खर्च हुन नसकेको, खर्च राजस्व संकलनले सरकारको सो खर्च पनि हुन नसकेको भन्दै अर्थ मन्त्रालयमा पूरक बजेटको चर्चा चलेको छ। निवर्तमान अर्थमन्त्री जनार्दन शर्माले ल्याएको बजेटलाई प्रभावहीन भन्दै मन्त्रालयको बागडोर सम्हाल्न पुगेका विष्णुप्रसाद पौडेललाई अर्थतन्त्रका जानकारले पूरक बजेट ल्याउनुपर्ने सुझाव दिएका हुन्। मन्त्रालयमा अहिले पूरक बजेट पनि छलफलको विषय बनेको छ। मन्त्री पौडेलले पनि यस विषयमा टिपोट गरिरहेको र चाँडै र्मचारीलाई ब्रिफिङ गर्ने तयारी भइरहेको उनको सचिवालयले जनाएको छ। निवर्तमान अर्थमन्त्री शर्माले स्रोत घटाएर बजेट खर्चको लक्ष्य वृद्धि गरेको भन्दै जानकारले नवनियुक्त मन्त्री पौडेललाई वास्तविक अनुमान गर्दै पूरक बजेट ल्याउन ताकेका गरिरहेका छन्। आयात प्रतिबन्धलाई निरन्तरता दिँदा राजस्व लक्ष्य नभेट्ने थाहा हुँदाहुँदै खर्च गर्नै नसकिने बजेट ल्याइएको उनीहरूको जिकिर छ। बजेट कार्यान्वयनमा आएको साढे ५ महिना बितिसक्दा सरकारले हालसम्म गरेको आम्दानीभन्दा १ खर्ब बढी खर्च भइसकेको छ। पुस १३ गतेसम्म सरकारले ३ खर्ब ८० अर्ब रुपैयाँमात्र आम्दानी गर्दा ४ खर्ब ८७ अर्ब रुपैयाँ खर्च भएको हो। आम्दानीभन्दा खर्च बढी हुँदा नेपाल राष्ट्र बैंकको विभिन्न कोषमा रहेको रकम (ढुकुटी) खुम्चिएर १ खर्ब ८० अर्ब रुपैयाँमा ओर्लिएको छ। यही अवधिमा देश भित्रिने विदेशी मुद्राभन्दा बाहिरिने विदेशी मुद्रा २० अर्ब रुपैयाँ मात्रले बढेको छ। अघिल्लो वर्ष विदेशी मुद्राको सञ्चिति २ खर्ब ५५ अर्ब रुपैयाँले घटेको थियो। यसैगरी गत आवको चालु खाता घाटा ६ खर्ब २३ अर्ब रुपैयाँ थियो जुन कुल ग्राहस्थ उत्पादनको १५ प्रतिशतभन्दा बढी हो। अर्थतन्त्र यस्तो संकटपूर्ण स्थितिमा पुगेको भन्दै पूर्व अर्थमन्त्री तथा अर्थविद्हरूले अर्थमन्त्री पौडेललाई पूरक बजेट ल्याउने सुझाव दिएका छन्। उनीहरूले मन्त्री शर्माकहाँ आवश्यक अध्ययन गरेर पूरक बजेट वा उचित मध्यावधी समीक्षाको विकल्प दिएका छन्। तर, गठबन्धनकै अर्का नेता शर्माले ल्याएको बजेटलाई टेकेर पूरक बजेट ल्याउने कि मध्यावधि समीक्षा गर्दै खर्च कटौती गर्ने र आकार घटाउने भन्ने तय मन्त्री पौडेलले नगरिसकेको मन्त्रीनिकट एक अधिकारीले बताए। पूरक बजेट ल्याउने विषयमा मन्त्रीज्यूले बहस नै चलाउनु भएको चाहीँ होइन, विज्ञहरूले पूरक बजेटको विकल्प अघि सार्नुभएकामा मन्त्रीज्यूले मनन गर्नुभएको मात्र हो, ती अधिकारीले भने, अहिले उहाँ टिम सेट गर्दै हुनुहुन्छ। संसदको हिउँदे अधिवेशन सुरु भएपछि सरकारले विश्वासको मत पाउँदासम्म अर्थसचिवसमेतको टिम तयार हुने र त्यसपछि मात्र पूरक बजेट, श्वेतपत्र वा अर्धवार्षिक समीक्षाको काम सुरु हुने छ। ती अधिकारीका अनुसार पूरक बजेट वा मध्यावधि समीक्षामार्फत् चालु खर्चमा व्यापक कटौती हुनेछ भने अगाडि नबढेका परियोजनाको बजेट कटौती हुनेछ। यसैगरी ठूलो बजेटको परियोजनामा काम अघि बढ्नै नसक्ने बजेट विनियोजन भएको भएर, त्यसको भुक्तानी नगर्ने तयारी पनि भएको छ। मन्त्रालयका कर्मचारीबीच पनि पूरक बजेटको गाइँगुइँ चलेको हो, तर मन्त्रीज्यूबाट तयारीको निर्देशन भएको भने होइन, ती अधिकारीले भने। संविधानमै व्यवस्था गरिएपनि नेपालमा अहिलेसम्म पूरक बजेट ल्याइएको छैन। के भन्छन् जानकार ? अर्थमन्त्रीले बजेटको आकार र व्यवस्था हेरफेर गर्न चाहेको अवस्थामा पूरक बजेट ल्याउन सक्ने अर्थविद् डा चन्द्रमणि अधिकारी बताउँछन्। तर, पूरक बजेट ल्याउने हल्लाले नियमित बजेट खर्च हुने क्रम खल्बलिनु पनि हुँदैन। सुरुमा पूरक बजेटको आवश्यकता हो कि होइन ? भन्ने अध्ययन गरौं, अधिकारीले भने, संविधानले पनि पूरक बजेटको व्यवस्था गरेको छ। पूरक बजेट ल्याएपछि कार्यान्वयनमा लैजानुपर्ने हुन्छ। त्यतिबेलासम्म आगामी आवको बजेट ल्याउने बेला भइसक्छ। अहिले गठबन्धनमा भएकै दलको नेता मन्त्री रहेका बेला चालु आवको बजेट ल्याइएको हुँदा नवनियुक्त अर्थमन्त्रीलाई पूरक बजेट ल्याउन असहज रहेको अनुमान गरे। उनले बजेटको आकार निकै ठूलो रहेको र पुँजीगत खर्च बल्लतल्ल १० प्रतिशत पुगेको भन्दै आवश्यकता मितव्ययिता रहेको औंल्याए। अधिकारीका अनुसार चालु आवको बजेटमा नभएको शीर्षकमा बजेट थप राख्नुपरेको, विपत वा महामारीको परिस्थिति सिर्जना भएको वा बजेटमा संशोधन गर्नुपर्ने बेलामा पूरक बजेट आउँछ। अर्थविद् डा डिल्लीराज खनाल अहिलेको अर्थतन्त्र संकट निराकरण गर्न सक्षम पूरक बजेटको आवश्यकता देख्छन्। खनाल भन्छन्, नत्र पूरक बजेटको कुनै अर्थ छैन। नामका लागि पूरक बजेट ल्याउने होइन। चालु खर्च बढी, न्यून पुँजीगत खर्च, प्रशासनिक खर्चसमेत नधान्ने राजस्व, समानान्तर अर्थतन्त्र आदि अहिलेका समस्या हुन्। तर, यो विशेष परिस्थिति होइन, उनले भने, अहिलेको आवश्यकता वित्त नीति र मौद्रिक नीतिबीच समन्वय मिलाउनु हो। खनालले सरकारको न्यूनतम साझा कार्यक्रम आउन लागेकाले यससँगै तत्कालीन क्राइसिसलाई सम्बोधन गर्ने र व्ययभार नबढ्ने गरी उत्पादनशील क्षेत्रमा लगानी बढाउन पूरक बजेटको आवश्यकता औंल्याए। पूर्व अर्थमन्त्री डा युवराज खतिवडाले तत्कालीन सरकारले गत जेठमा बजेट ल्याउँदाखेरी नै सो बजेटको विश्लेषण गरी पूरक बजेटको आवश्यकता औंल्याएको सम्झना गरे। उनले निर्वाचनपछि ताजा जनमत लिएर आएको सरकार बनेको भन्दै सरकारको न्यूनतम साझा कार्यक्रम र निर्वाचनमा गरेको प्रतिबद्धता अनुसार काम गर्न पनि पूरक बजेटको आवश्यकता रहेको बताए। उल्लेखित विषय कार्यान्वयन गर्न र बजेटलाई यथार्थपरक बनाउन, खर्चको विनियोजनलाई बढी व्यवहारिक र हासिलयोग्य बनाउन तथा अहिले अर्थतन्त्रमा देखिएको समस्या समाधान गर्न देशले पूरक बजेट माग्दछ, खतिवडाले भने। सरकारका पूर्वसचिव गोपीनाथ मैनालीको भने पूरक बजेटको विषयमा फरक मत छ। उनका अनुसार पूरक बजेट विशेष परिस्थितिमा मात्रै ल्याइन्छ र अहिले कुनै विशेष परिस्थिति वा महामारीको अवस्था छैन। राजनीतिक स्वार्थ पुरा गर्न पूरक बजेट ल्याइनु हुँदैन। पञ्चायतबाट बहुदल, बहुदलबाट गणतन्त्रमा जानेसम्मको व्यवस्था परिवर्तन गर्दा वा भुकम्प र महामारीका बेलामा पनि पूरक बजेट आएको छैन, पूर्वसचिव मैनालीले भने, त्यसकारण, बजेटको आवधिक समीक्षा गर्ने, परिस्थितिलाई जस्ताको तस्तै चित्रण गर्ने श्वेतपत्र जारी गर्नेसम्म ठीक छ। तर, पूरक बजेट ल्याउँदा भोलिका दिन नराम्रो नजिर बस्न सक्छ। यदि आजको जस्तो सामान्य परिस्थितिमा पूरक बजेट ल्याइयो भने सरकार परिवर्तन गर्नेवित्तिकै पूरक बजेट ल्याउने परिपाटी विकास हुने जोखिम हुने उनले औंल्याए। यसरी बस्ने नजिरले अर्थतन्त्र, देश र सरकारको वैधतामाथि प्रश्न उठाउँछ, मैनालीले भने। देशले पूरक बजेट मागेको छ डा युवराज खतिवडा पूर्वअर्थमन्त्री चालु आवको बजेट निर्माण गर्दै गर्दा पनि मैले निर्वाचनपछि अर्को सरकार आउँछ, त्यसैले त्यतिबेलै ठूलो आकारको बजेट नबनाउँदा हुन्छ भनेको थिएँ। अहिले देशको शोधनान्तरस्थिति साढे २ खर्ब घाटामा भएर अप्ठेरोमा परेको छ। यतिबेला वित्त नीति र मौद्रिक नीतिलार्ई पनि कसिलो बनाउनु पर्ने थियो, सोही अनुसारको बजेटको आकार र व्यवस्थालाई जारी गर्नुपथ्र्यो। बजेटले लिएका लक्ष्य हेर्दा त्यतिबेलै संशाोधनको आवश्यकता देखिएको थियो। त्यसमाथि अहिले निर्वाचनपछि ताजा जनमत लिएर आएको सरकार छ। सत्तारुढ दल सरकारको न्यूनतम साझा कार्यक्रम ल्याउने तयारीमा छ। यसैगरी निर्वाचनका क्रममा राजनीतिक दलले गरेको प्रतिबद्धता कार्यान्वयन गर्नुपर्ने पनि छ। सबै कार्यक्रमलाई कार्यान्वयन गर्न र बजेटलाई यथार्थपरक बनाउन, खर्चको विनियोजनलाई बढी व्यवहारिक र हासिलयोग्य बनाउन तथा अहिले अर्थतन्त्रमा देखिएको समस्या समाधान गर्न देशले पूरक बजेट माग्दछ। पूरक बजेट ल्याइनु हुँदैन गोपीनाथ मैनाली पूर्वसचिव पूरक बजेट विशेष परिस्थितिमा मात्र ल्याइन्छ। अहिले कुनै विशेष परिस्थिति वा महामारीको अवस्था छैन। राजनीतिक स्वार्थ पुरा गर्न पूरक बजेट ल्याइनु हुँदैन। यसअघि पञ्चायतबाट बहुदल, बहुदलबाट गणतन्त्रमा जानेसम्मको व्यवस्था परिवर्तन गर्दा पनि पूरक बजेट आएको छैन। पूरक बजेटलाई हामीले गम्भीर रुपमा लिनुपर्छ। भोलिका दिन नराम्रो नजीर बस्न सक्छ। त्यसकारण, बजेटको आवधिक समीक्षा गर्ने, परिस्थितिलाई जस्ताको तस्तै चित्रण गर्ने, श्वेतपत्र जारी गर्नेसम्म ठीक छ। हालसम्म सरकारले पूरक बजेट ल्याएको छैन। यदि आजको जस्तो सामान्यभन्दा केही भिन्न परिस्थितिमा पूरक बजेट ल्याइयो भने सरकार परिवर्तन गर्नेवित्तिकै पूरक बजेट ल्याउने परिपाटीको विकास हुन्छ। आर्थिक विषयलाई राजनीतिक भन्दा प्राविधिक नजरबाट हेर्न जरुरी हुन्छ। यसरी बस्ने नजिरले अर्थतन्त्र, देश र सरकारको वैधतामाथि प्रश्न उठ्छ।"
दूरसञ्चार प्राधिकरणले भन्यो  एमडीएमएसको कार्यान्वयन तत्कालका लागि स्थगित,"काठमाडौं : नेपाल दूरसञ्चार प्राधिकरणले मोबाइल डिभाइस म्यानेजमेण्ट सिस्टम (एमडीएमएस) प्रणाली तत्काल लागू नगर्ने भएको छ। दूरसञ्चार प्राधिकरणका सहप्रवक्ताअच्युतानन्द मिश्रले एमडीएमएस तत्काल लागू गर्न निर्देशन आएकाले आजबाटै लागू नहुने जानकारी दिएका छन्। नेपाल दूरसञ्चार प्राधिकरणले आजबाट एमडीएमएस प्रणाली तत्काल लागू गर्ने तयारी गरेको थियो। विदेशमा रहेका नेपालीले उपहारको फोन र ल्यापटप ल्याउँदा भन्सार अनिवार्य गर्ने सरकारको निर्णय खारेज गर्न आवाज उठेको पछि निर्णय कार्यान्वयन नभएको हो। नेपालीहरुले विदेशबाट लिएर आउने मोबाइल फोनमा कडाई गरिएपछि उनीहरुले नो रेमिटेन्स अभियान सुरु गरेका छन्। यस अगाडि विदेशबाट आउने नेपालीले निजी प्रयोगका लागि आफ्नो साथमा ल्याएका तर एमडिएमएस प्रणालीमा दर्ता नभएका वा गएको भदौ महिनाभन्दा अघि प्रयोगमा नरहेका मोबाइल सेटहरूको १५ डिजिट नम्बरसहितको भन्सार घोषणा गरी भन्सार ऐन, २०६४ अनुसार भन्सार कार्यालयबाट प्रज्ञापनपत्र लिइ प्रणालीमा अद्यावधिक गर्न प्राधिकरणले अनुरोधसमेत गरेको थियो। मोबाइल सेटको गैरकानुनी आयात, बिक्री वितरण तथा प्रयोगलाई निरुत्साहित गरी थप व्यवस्थित गर्न, चोरी भएका तथा हराएका मोबाइल सेटको ट्रयाकिङ र ब्लकिङ गर्न प्राधिकरणले यसअघि परीक्षणका रूपमा एमडिएमएस लागू गर्न सूचना जारी गरेको थियो। नेपालभित्रै मोबाइल खरिद गर्दा पनि खरिद मोबाइल सेट नेपाल दूरसञ्चार प्राधिकरणको एमडिएमएस प्रणालीमा दर्ता भए वा नभएको यकिन गर्न सकिने हुँदा त्यसअनुसार यकिन गरेर मात्र खरिद गर्न साथै मोबाइल आयातकर्ता र बिक्रेताले मोबाइल आयात गर्नुअघि अनिवार्यरूपमा प्राधिकरणको पूर्वस्वीकृति लिई प्राधिकरणमा दर्ता भएका मोबाइल मात्र बिक्री वितरण गर्न प्राधिकरणले जनाएको थियो। आजदेखि एमडीएमएस सिस्टम लागू, दर्ता नभएका मोबाइल नचल्ने तीन महिनामा १८ लाख मोबाइल तस्करी भन्सार घोषणा नभएका मोबाइल बन्द हुने विदेशबाट ल्याएका मोबाइल चल्न बन्द नहुने, एमडिएमएस लागू नगर्न प्रधानमन्त्रीको निर्देशन"

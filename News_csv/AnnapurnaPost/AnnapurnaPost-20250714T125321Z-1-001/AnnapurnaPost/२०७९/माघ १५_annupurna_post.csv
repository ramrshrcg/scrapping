शीर्षक,विवरण
सकसमा दलित अधिकार,"भारतीय उपमहाद्विपमा तीन हजार वर्षदेखि वर्ण व्यवस्थाको उद्भव भएको ठानिन्छ। ऋग्वेदको १० मण्डलमध्ये १०औंैं मण्डल वेदव्यासकालीन धारणा तथा मान्यता रहेको मोदनाथ प्रश्रितको पुस्तकमा छ। उक्त दशौं मण्डलमा विराट पुरुषको मुख ब्राह्मण, हात क्षेत्रीय, जाँघ वैश्य र खुट्टा शुद्र थिए भनी उल्लेख गरिएको छ। यसले ईसापूर्व हजारपछि मात्रै वर्णव्यवस्थाको विकास भएको पुष्टि गर्छ। गोरो वर्ण भएका आर्यहरूले अरू रङ भएका अनार्यहरूलाई घृणा गर्ने अहंकारको सुरुआत भएसँगै वर्ण शब्दको प्रयोग विभेदको अर्थमा भएको प्रश्रितले उल्लेख गरेका छन्। यसरी आर्य शासकहरूले वर्णव्यवस्थालाई नै श्रम विभाजनमा परिणत गरेको बुझ्न कठिन छैन। ऐतिहासिक तथ्यहरूले के पुष्टि गर्छन् भने वर्णव्यवस्था प्रारम्भ भएको एक हजार वर्षभन्दा पछि मात्रै छुवाछूत प्रथाको सुरुआत भयो। प्रारम्भमा मान्छेको रङलाई बुझाउने वर्ण समयक्रमसँगै हिन्दू धर्मीय वर्णव्यवस्थामा परिणत हुन पुग्यो। यसरी भारतीय उपमहाद्विपमा हिन्दू धर्मीय समाजको अभिन्न अंग बनेको वर्णव्यवस्थामा आधारित छुवाछूत प्रथाको इतिहास बाइस सय वर्ष पुरानो छ। नेपालमा छुवाछूत प्रथाको इतिहास लिच्छवी वंश (सन् २००८७९) को शासनकालसँगै सुरु भएको मानिन्छ। आधुनिक नेपालको स्थापना भएसँगै अछुतहरूमाथि आर्थिक, सामाजिक, राजनीतिक, धार्मिक, सांस्कृतिक शोषण झन् वेगवान् भयो। छुवाछूत प्रथालाई व्यवस्थित गर्ने कार्यमा प्रधानमन्त्री भीमसेन थापा (सन् १७७५१८३९) को भूमिका महत्वपूर्ण रह्यो। १९१० सालको मुलुकी ऐनसँगै शुद्र पानी नचल्ने जातको रूपमा घोषित भए। यसरी नेपालमा अनेकौं घटनाक्रमका बीच छुवाछूत प्रथाको प्रादुर्भाव, विकास र विस्तार भएको पाइन्छ। जात प्रथाको रचना हिन्दू धर्म दर्शनका व्याख्याताहरूको मतमा सामाजिक, सांस्कृतिक सुव्यवस्था कायम गर्ने सोचले वर्ण व्यवस्थाको प्रबन्ध गरिएको हो। प्रारम्भमा राज्यसत्ताले भगवान् विष्णुको मुखबाट ब्राह्मण, हातबाट क्षेत्रीय, जाँघबाट वैश्य र खुट्टाबाट शुद्रको जन्म भएको भन्ने भाष्य निर्माण गर्यो। त्यही भाष्यको आधारमा सामाजिक, धार्मिक र सांस्कृतिक हिसाबले वर्ण, जात अनुरूपको कर्मको विभाजन गरेको बुझ्न कठिन छैन। जहाँ सत्ता सञ्चालन गर्ने, शिक्षा आर्जन गर्ने, व्यापार, व्यवसाय तथा खेती किसानीजस्ता सत्ता, शक्ति, प्रतिष्ठा र आम्दानीका हिसाबले आकर्षक कामहरू ब्राह्मण, क्षेत्रीय र वैश्यको भागमा पारियो। समाजको सबैभन्दा तल्लो मानिने र शारीरिक रूपले गाह्रा कामहरू शुद्रहरूको जिम्मेवारीको विषय हुने प्रबन्ध मिलाइयो। उदाहरण स्वरूप सिनो उठाउने, फलामका सामानहरू बनाउने, कपडा सिलाउने, जुत्ता बनाउने, मनोरञ्जन प्रदान गर्ने अर्थात् तीनै वर्णका मानिसको सेवा गर्ने जिम्मेवारी अछुतले पाए। सामाजिक सांस्कृतिक सुव्यवस्था र सन्तुलनकारी भूमिकाका निम्ति जातप्रथाको थालनी गरिएको भनिए पनि भित्रि रूपमा भने प्रभुत्वशाली वर्ग, जातिले राज्यसत्तालाई हत्याइरहने अभिष्ठ लुकेको थियो। त्यसैको खातिर सम्पूर्ण राज्य शक्तिको क्षमताको प्रयोग गरी कुटिलतापूर्वक जाति प्रथाको बीउ रोपिएको देखिन्छ। वर्णजात प्रथाको प्रादुर्भावका पछि सत्ताका मालिक र तिनका आसेपासेले अनन्तकालसम्म सत्तालाई खतराबाट जोगाउने धृष्टता भयो। त्यसबाहेक अन्य वैज्ञानिक कारण केही भेटिँदैन। वर्ण र जातको भ्रमपूर्ण जाल नबिछ्याई सत्ता, शक्ति र उत्पादनका स्रोतसाधनहरू निश्चित जाति, वंश र परिवारको नियन्त्रणभित्र युगौंसम्म राख्न सकिँदैनथ्यो। तसर्थ, अवैज्ञानिक जातप्रथाको प्रभावलाई सबै समाजमा जबरजस्त विस्तार गरियो। हिन्दू धर्मीय दर्शनकै अभिन्न अंगका रूपमा समाजमा कपोलकल्पित एवं तथ्यहीन विचारको प्रवाह गर्न सम्पूर्ण हिसाबले राज्यको शक्ति उपयोग गरियो। जातप्रथालाई सामाजिक संस्कृतिकै रूपमा विकास गर्न गराउन हिन्दू धर्मका ग्रन्थ र दस्तावेजहरू तय गरिए। मौखक कथा, उखान टुक्का, धार्मिक श्लोक एवं जनश्रृतिहरू लोकको सम्पत्ति मानियो। छुवाछूत प्रथा र परम्परासँग सम्बन्धित सामाजिक संस्कारहरू पुस्तान्तरण हुँदै गए। त्यही सामाजिक प्रथा प्रचलनको कार्यान्वयनका लागि बाध्यकारी कानुनी व्यवस्थाहरूको प्रबन्ध भए। वर्ण व्यवस्थाका आधारमा प्रारम्भमा पेसा व्यवसायका हिसाबले वर्गीकृत समाज समयक्रमसँगै जातप्रथाको अन्त्यहीन चक्रव्यूहमा फस्यो। सुरुसुरुमा लचिलो मानिएको जातव्यवस्था समयक्रमसँगै कठोर बनाइयो। अन्ततः छुवाछूत प्रथा समाज विभाजनको कारक बन्यो। जाति प्रथाका व्याख्याताहरूले धार्मिक मूल्य कायम गर्न, धर्मको रक्षा गर्न र नैतिकवान् समाजको निर्माणमा जातव्यवस्थाको महत्वमा जोड दिएका छन्। यद्यपि लामो कालखण्डपश्चात् कथित् शुद्र वर्णधारी मानव समुदायका निम्ति छुवाछुत प्रथाले त्यसका विपरीत सामाजिक, आर्थिक, सांस्कृतिक, राजनीतिक क्षेत्रहरूमा अराजकता निम्त्यायो। विभेदले सीमा नाघ्यो। दक्षिण एसियाली मुलुक भारत र नेपाललगायतका देशहरूका करोडौं अछुतहरू तेस्रो दर्जाको मानवसरह जीवन जीउन बाध्य हुनु त्यसैको प्रतिफल हो। शताब्दियौंदेखि राज्यले कानुन नै बनाएर थोपरेको जातीय विभेदले अछुतहरूलाई राज्यप्रदत्त अधिकारहरूको उपभोग र सामाजिक सम्मानबाट मात्रै बेदख्खल गरिएन। उनीहरूको मानवीय अस्थित्व, आत्मसम्मान र मानवत्वको हुर्मत काडियो। प्रभुत्वशाली वर्गको अनुकूलतामा विकास गरिएका धार्मिक मूल्य, मान्यता, संस्कार र संस्कृतिको नाममा समाजलाई उल्टोबाटो हिँडाउने दुष्प्रयास गरियो। यसरी हिन्दू धर्मीय अछुतरूपी कुपरम्परा र अवैज्ञानिक मान्यतामा टेकेर करोडौं मानिसका सपना लुटिनु मानवता माथिको अत्याचारको पराकाष्ठा हो। दलित समुदायमाथि राज्यले जत्ति नै क्षतिपूर्ति भरण गरे तापनि त्यो कहिल्यै पूर्ण हुने छैन। पहिचान बदल्ने बहस दलित शब्दसँग सहिदहरूको रगत र पीडामिश्रित कैयौं सामाजिक, सांस्कृतिक र राजनीतिक संघर्ष प्रत्यक्ष जोडिन्छ। राज्यले कानुनी हैसियतमा पचासको दशकदेखि मात्रै दलित शब्दलाई प्रयोग गरेको हो। त्यसभन्दा अघि उनीहरूलाई अछुत भनिन्थ्यो। नेपालमा कानुनी र सामाजिक रूपमा शुद्र, अछुत, पउनी, परिगणित, निम्नजात आदि उत्पीडित दलित समुदायका पहिचानबोधक शब्द हुन्। समयक्रमसँगै दलित समुदायको पहिचान बदलिँदै गएको इतिहास छ। हामीकहाँ फेरि दलित समुदायको पहिचान बदल्ने विषय यदाकदा उठ्दै आएको छ। यो सन्दर्भ लिखित एवं मौखिक दुवै रूपमा उठिरहेको पाइन्छ। तुलनात्मक हिसाबले यो आवाज निकै सानो छ। उनीहरूका अनुसार दलित शब्दले अपमानित तुल्याउने, मानवीय मूल्यलाई हिनताबोध गराउने र सामाजिक सांस्कृतिक बहिष्करणको निरन्तरतालाई बल पुर्याउँदै आएको छ। दलित समुदाय मध्यकालदेखि नै कलाकौशलका सुत्राधार र परम्परागत प्रविधिका आविष्कारक भएकाले उनीहरूको पहिचानका निम्ति शिल्पी शब्दको प्रयोग गरिनुपर्ने मत छ। दलित समुदायको सन्दर्भमा शिल्पी उपयुक्त हुने उनीहरूको बुझाइ देखिन्छ। यसरी शुद्रदेखि दलितसम्म आइपुग्दासमेत हामी फेरि पहिचानकै बहसमा सामेल भइरहेका छौं। पहिचान होस् वा धर्म होस्, जे बदले तापनि राज्यको प्रत्यक्ष हस्तक्षेपबिना दलित समुदायप्रति हजारौं वर्षदेखि मान्छेको मनमष्तिष्कमा गढेको अछुतरूपी छापलाई हटाउने कुरा जटिल छ। पहिचान बदल्ने विषयका सम्बन्धमा पनि गम्भीरतापूर्वक छलफल गरिनुपर्छ। नियोजित रूपमा राज्यले अछुत बनाएर सयौं वर्षदेखि उत्पीडन, शोषण र दमनको मेसिनमा पिसिएका दलित समुदायको पहिचान वा धर्म बदलेर के दलित मुक्ति सम्भव छ ? यो बडो विचारणीय कुरा छ। दलितको मुक्ति सम्भव छ, आवश्यक छ त राज्यको दृढ संकल्पको। दलित समुदायको मुक्तिको प्रश्न उत्पादनका स्रोतसाधनमाथिको पहुँचसँग सम्बन्धित छ। राज्य संयन्त्रमा समानुपातिक समावेशी प्रतिनिधित्वको इमान्दारितापूर्वक कार्यान्वयन, आर्थिक सबलीकरण र शैक्षिक विषयसँग दलितको सवाल प्रत्यक्ष जोडिन्छ। जातप्रथाको आवरणमा राज्यसत्ताले नै यावत् अवसरहरूबाट दलित समुदायलाई वञ्चित गरेको हुनाले उनीहरूको मुक्तिको दायित्व पनि राज्यकै हुन्छ। समयक्रमसँगै राजनीतिक व्यवस्थामा बदलाब आउला। तर, यही धार्मिक, सामाजिक र सांस्कृतिक संरचनाभित्रैबाट दलित समुदायको बृहत्तर मुक्तिको खोजिनुपर्छ। त्यो मात्रै जायज र वस्तु संगत हुनेछ। दलित समुदायको मुक्तिको सवाल छुवाछूत प्रथा वा सामाजिक वहिष्करणसँग मात्रै सम्बन्धित छैन। सरकारी प्रशासन, राजनीति, न्यायिक क्षेत्र, रोजगारी, औद्योगिक आदि क्षेत्रहरूबाट अलग्याएको हुँदा दलित समुदायले ती क्षेत्रहरूमा पहुँच हासिल गर्न आवश्यक हुन्छ। त्यसकारण, पहिचान बदल्न खपत हुने शक्तिलाई एकीकृत गरी राज्यलाई दलित मुक्तिको सम्बन्धमा बाध्यकारी परिस्थिति सिर्जना गरिनु सही ठहरिन सक्छ। दलित मुक्तिको ऐतिहासिक अभिभाराबाट राज्य, राजनीतिक दलहरू र स्वयं दलित समुदाय कहिल्यै अलग रहन सक्दैनन्। अन्त्यमा, शताब्दियौंदेखि जातका आधारमा दलित समुदायमाथि सामाजिक अपमान, तिरस्कार, घृणा र मानसिक हिंसाहरू थोपरिए। लामो कालखण्डदेखि आर्थिक, राजनीतिक, शैक्षिक आदि राज्यप्रदत्त अवसरहरूबाट निरन्तर वञ्चित हुँदै आए। यद्यापि उनीहरू भोक, रोग, गरिबी, बेरोजगारी, अभाव र दरिद्रतासँग मुकाबिला गरिरहेका छन्। परन्तु दलित समुदाय आफ्नो मुक्तिको यात्रामा लड्दै धुलो टक्टक्याउँदै र उठ्दै अथक रूपमा अघि बढिरहेको छ। त्यसैको परिणति हो, नेपालको संविधान, २०७२ मा व्यवस्था भएका दलित अधिकारसम्बन्धी प्रबन्धहरू। यो संविधानले दलित हकलाई मौलिक हकको रूपमा उल्लेख गर्यो। राष्ट्रिय दलित आयोगलाई संवैधानिक आयोगको मान्यता प्रदान गर्यो। संविधानको प्रस्तावनामै सबै प्रकारका जातीय छुवाछूतको अन्त्य गर्ने कुरा लिपिबद्ध भयो। हजारौं वर्षदेखि दलित समुदायले भोगेको घाउमा मल्हम लगाउन समानुपातिक समावेशी प्रणालीको व्यवस्था गरियो। यसरी ऐतिहासिक दोस्रो जनआन्दोलन, विभिन्न सामाजिक आन्दोलनहरू, दलित संघर्षहरू र राजनीतिक क्रान्तिको जगमा निर्मित संविधान दलित अधिकारको सवालमा प्रगतिशील छ। राजनीतिक व्यवस्थाको उद्देश्य र नेतृत्वपंक्तिको प्रतिबद्धता अनुरूपचाहिँ दलित समुदायका संवैधानिक अधिकारहरूको कार्यान्वयन अपेक्षाविपरीत निराशाजनक रह्यो। शिक्षा, स्वास्थ्य तथा सामाजिक सुरक्षा र आवासविहीन दलितहरूको हकमा संविधान अनुरूपमा कानुन बनाउन सरकारले चासो दिएन। राष्ट्रिय दलित आयोग प्राधिकारविहीन बन्यो। सरकार, संसद् र सबैजसो राज्यसंयन्त्रमा समानुपातिक समावेशी प्रणालीको मर्मअनुरूप दलित समुदायको मूलप्रवाहीकरण हुन सकेन। तसर्थ, संविधानमा उल्लेखित दलित अधिकारलाई इमान्दारितापूर्वक कार्यान्वयन गरिनु नै अहिलेको आवश्यकता हो।  लेखक राष्ट्रिय दलित आयोगका सदस्य एवं प्रवक्ता हुन्"
कीर्तिमानी सुष्मालाई नगद २५ हजारसहित शिरीष फाउन्डेसनको सम्मान,"काठमाडौं :युवा बक्सिङ खेलाडी सुष्मा तामाङलाई शिरीष फाउन्डेसनले २५ हजार नगदसहित सम्मान गरेको छ। सुष्माले थाइल्यान्डमा यसै महिना थाइल्यान्डमा भएको एसियन यू २२ एसियन बक्सिङ च्याम्पियनमा सुष्माले ऐतिहासिक रजत पदक जितेकी थिइन्। सुष्माले हासिल गरेको यो पदक नेपाली बक्सिङको इतिहासकै सबैभन्दा ठूलो सफलता हो। सुष्मालाई चेकसँगै उनका प्रशिक्षकहरु नवीन तन्डुकार र राज कृष्ण महर्जनलाई पनि फाउन्डेसनका प्रचण्ड शर्माले खदा ओडाएर सम्मान गरेका थिए। सुष्माको सफलताले बक्सिङको इतिहासमा नयाँ आयाम थपेको छ। एसियन यु २२ एसियन च्याम्पियनसिपमा रजत पदक जितेर नेपाली बक्सिङमा नयाँ कोसेढुङ्गा पार गरेको छ,शिरीष फाउन्डेसनका सदस्य जगतमान श्रेष्ठले भने,आउँदो एसियन गेममा पनि सुष्मा पदकबाट वञ्चितबाट हुनुपर्छ जस्तो लागेको छैन। उनलाई अझै अलिकति प्रोत्साहित गर्न सक्यौं भने एसियन गेम्समा हराउन सक्छिन् भन्ने विश्वास छ। सम्मानित सुष्माले त्यसअघिका प्रतियोगिताबाट बटुलेको अनुभवले पदक सम्भव भएको सुनाइन्। यसअघि तीन वटा प्रतियोगिता खेलेर अनुभव बटुलेकी थिएँ, त्यसबाट नै पदक ल्याउन सम्भव भयो,उनले भनिन्,थाइल्यान्डमा मेरो पहिलो प्रतिद्वन्द्वी भियतनाम थियो। राम्रो खेलेर जितेँ। यसअघिका प्रतियोगितामा मंगोलियाका खेलाडीसँग खेलिसकेकाले दोस्रो प्रतिद्वन्द्वी हेरेर तयारी गरेको र त्यसैअनुसार सफल भएको उनले सुनाइन्। फाइनलको प्रतिस्पर्धी एसियन च्याम्पियन उज्वेकिस्तानको थियो,उनले भनिन्,उसलाई प्रतिस्पर्धात्मक खेल दिए पनि जित्न सकिँन,तर धेरै सिक्न पाएँ।"
थापा राष्ट्रिय महिला फुटबल टिमको प्रमुख प्रशिक्षक नियुक्त,काठमाडौं : अखिल नेपाल फुटबल संघ (एन्फा)ले भारतविरुद्धको मैत्रीपूर्ण खेलका लागि अनन्तराज थापालाई राष्ट्रिय महिला टिमको मुख्य प्रशिक्षक नियुक्त गरेको छ। नेपालले भारतसँग फेब्रुअरी १३ र २५ मा भारतसँग मैत्रीपूर्ण खेल खेल्दै छ। थापा घरेलु फुटबलमा विभागीय टिम नेपाल पुलिसका प्रशिक्षक रहँदै आएका छन्। एन्फाले सहायक प्रशिक्षकमा गंगा गुरुङलाई नियुक्त गरेको छ भने सुरुज कुमार लामाले गोलकिपर प्रशिक्षकको जिम्मेवारी पाएका छन्। यस्तै राष्ट्रिय टिमको व्यवस्थापक विन्द्रा देवान नियुक्त भएकी छन्।
एपीएफ र गण्डकी च्याम्पियन,"पोखरा : तेस्रो टाइगर कप भलिबल प्रतियोगिताको उपाधि महिलातर्फ विभागीय टोली एपीएफ र पुरुषतर्फ आयोजक गण्डकी प्रदेशले जितेको छ। एपीएफले अर्को विभागीय टोली त्रिभुवन आर्मी क्लबलाई ३१ को सेटमा पन्छाउँदै उपाधि जितेको हो। पहिलो सेट २५२० ले जितेको एपीएफले दोस्रो सेट २२२५ ले आर्मीलाई सुम्पिएको थियो। तेस्रो सेट २५८ र चौथो सेट २५२२ ले जित निकाल्दै एपीएफले उपाधि हात पार्यो। पुरुषतर्फको खेलमा लिग चरणमा बेहोरेको हारको बदला लिँदै गण्डकीले एपीएफलाई ३२ को सेटमा पराजित गयो। पोखरा रंगशालामा भएको निकै प्रतिस्पर्धात्मक खेलमा पहिलो सेट गण्डकी प्रदेशले एपीएफलाई २५१६ ले सुम्पिएको थियो। दोस्रो सेट भने आयोजक गण्डकीले २५१८ र तेस्रो सेट २५१९ अंकले जित निकाल्यो। चौथो सेटमा २०१६ ले पछि परेको अवस्थालाई उल्टयाउँदै एपीएफले २८२६ ले जित निकाल्यो। निकै रोमाञ्चक बनेको अन्तिम सेट १५८ ले सहज जित निकाल्दै गण्डकीले उपाधि चुम्यो। प्रतियोगिताका विजेताले नगद पाँच लाख रुपैयाँ पुरस्कार प्राप्त गरे। उपविजेताले दुई लाख ५० हजार र तेस्रो भएका न्यु डायमन्ड एकेडेमी र नेपाल पुलिस क्लबले एक लाख २५ हजार रुपैयाँ पाए। महिलातर्फ एपीएफकी सरस्वती चौधरी सर्वोत्कृष्ट खेलाडी घोषित भइन्। उनले नगद २५ हजार पुरस्कार प्राप्त गरिन्। यसैगरी उत्कृष्ट लिबेरो आर्मीकी सरस्वती जैसी, स्पाइकर एपीएफकी निरुता ठगुन्ना, सर्भर गण्डकी प्रदेशकी अरुणा शाही, ब्लकर आर्मीकी संगम महतो, सेटर न्यु डायमन्डकी प्रगती नाथ र उत्कृष्ट प्रशिक्षक एपीएफका महेश चौधरी घोषित भए। पुरुषतर्फ गण्डकीका रवि केसी सर्वोत्कृष्ट खेलाडी बने। यस्तै गण्डकीका दिवस आले उत्कृष्ट सेटर, एपीएफका विनोद चन्द उत्कृष्ट लिबेरो घोषित भए। गण्डकीका घनश्याम चौधरी उत्कृष्ट सर्भर, एपीएफका टेकराज अवस्थी उत्कृष्ट स्पाइकर, गण्डकीका नितिन उत्कृष्ट ब्लकर र गण्डकीकै रमेश केसी उत्कृष्ट प्रशिक्षक घोषित भए। विधागततर्फका विजेताले जनही १० हजार नगद पुरस्कार पाए। विजेतालाई राष्ट्रिय खेलकुद परिषद्का सदस्यसचिव टंकलाल घिसिङ, नेपाल भलिबल संघका अध्यक्ष जितेन्द्रबहादुर चन्द, आयोजक टाइगर ग्रुपका अध्यक्ष नारायण शर्मालगायतले पुरस्कार प्रदान गरे।"
प्रथम सरस्वती कराते कपको उपाधी इचङुनारायण र ब्रह्मास्मी स्कुललाई,"काठमाडौं: प्रथम सरस्वती कप सिनियरजुनियरको उपाधी इचङुनारायण डोजो र ब्रह्मास्मी स्कुलले जितेको छ। नेपाल वादोरियो कराते सरस्वती डोजोको आयोजनामा माघ १३ र १४ गते भएको प्रथम सरस्वती कपको सिनियर एण्ड जुनियर करातेको उपाधी सिनियरतर्फ इचङुनारायण डोजोले जितेको हो। १४ स्वर्ण पदकका लागि भएको प्रतिस्पर्धामा इचङुले २ स्वर्ण २ रजत र ५ कास्य पदक जित्न सफल भयो। दोस्रो भएको च्याम्पियन मार्सल आर्ट एकेडेमीले २ स्वर्ण १ रजत र ३ कास्य हात पार्यो। तेस्रो भएको मनमैजु डोजोले २ स्वर्ण १ रजत र ३ कास्य जित्यो। आयोजक सरस्वती डोजोले भने १ स्वर्ण ५ रजत र ५ कास्यमा चित्त बुझायो। त्यस्तै जुनियर तर्फ भने ब्रह्मास्मी स्कुल प्रथम भएको छ। ब्रह्मास्मीले ६ स्वर्ण ६ रजत र ७ कास्य हात पार्दा ५ स्वर्ण २ रजत र १ कास्य पदकसहित पाँचपोखरी स्कुल टिम दोस्रो बन्यो। त्यसैगरी ३ स्वर्ण ५ रजत र ८ कास्य जितेको योङहार्ट स्कुल टिम तेस्रो बन्यो। दुई दिन चलेको प्रतियोगिताको उदघाट्न प्रतिनिधिसभा सदस्य सन्तोष चालिसेले गरेका थिए। विजयी खेलाडीहरुलाई मेडल तथा प्रमाण पत्र गोकर्णेश्वर नगरपालिका प्रमुख दिपक रिसाल, वडा अध्यक्ष नारायण सुवेदी, नेपाल कराते महासंघका महासचिव हरिशरण केसीलगायतले वितरण गरेका थिए। प्रतियोगितामा विभिन्न जिल्लाबाट २५ वटा स्कुल डोजोका ३५० खेलाडीले सहभागिता जनाएका थिए। सिनियर इभेन्ट्मा पहिलो, दोस्रो र तेस्रोमा क्रमश: २५ हजार १५ हजार र १० हजार नगद पुरस्कार प्रदान गरिएको थियो। गोकर्णेश्वर नगरपालिकाको सहयोगमा प्रतियोगिताको आयोजना गरिएको सरस्वती डोजोका प्रमुख प्रशिक्षक पुरुषोत्तम पोखरेलले जानकारी दिए।"
युवराज लामाले लिए शपथ,"काठमाडौं: राष्ट्रिय खेलकुद परिषद् (राखेप) का सदस्यसचिव टंकलाल घिसिङले नेपाल कराते महासंघका अध्यक्ष युवराज लामालाई आइतबार पद तथा गोपनीयताको शपथ ग्रहण गराएका छन् । राखेपअन्तर्गत खेलकुद विकास विभागका प्रमुख प्रेमबहादुर मल्ल र कराते महासंघका सहमहासचिव ओमकृष्ण प्रसाईंको उपस्थितिमा सदस्यसचिव घिसिङले अध्यक्ष लामालाई शपथ ग्रहण गराएका हुन् । राखेपले गत बिहीबार करातेका संस्थापक मध्येका एक एवं राखेपका पूर्व सदस्यसचिव लामाको अध्यक्षतामा २१ सदस्यीय नेपाल कराते महासंघ केन्द्रीय कार्यसमिति, तदर्थ समिति गठन गरेको थियो । अघिल्लो तदर्थ समितिका अध्यक्ष शम्भु आचार्यलाई २०७५ फागुन १४ गते ३ महिना भित्र महासंघको विधान संशोधन गरी निर्वाचन गर्ने गरी तदर्थ समिति गठन गरिएकोमा जिम्मेवारी प्रदान गरेको ४ वर्षसम्म उक्त समितिले महासंघको विधान संशोधन तथा निर्वाचन समेत गर्न सकेको थिएन।"
सम्झना कपलाई डीएचएस र लिनिङको साथ,"काठमाडौं: मंगलबारदेखि सुरु हुने पाँचौं सम्झना कप अन्तर्राष्ट्रिय टेबलटेनिस प्रतियोगितालाई डीएचएस र लिनिङले साथ दिने भएका छन्। अखिल नेपाल टेबलटेनिस संघको वार्षिक कार्यक्रमअन्तर्गत हुने प्रतियोगितालाई सम्झना ल्याबोरेटोरी क्लिनकले प्रमुख प्रायोजन गर्नेछ। आइतबार ललितपुर टेबल टेनिस क्लबले पत्रकार सम्मेलन गर्दै अफिसियल इक्विपमेन्ट पार्टनर र सहप्रायोजक लिनिङसँग सम्झौता गरेको छ। बुधबारदेखि माघ २१ गते आइतबारसम्म लैनचौरमा हुने प्रतियोगितामा भारतबाट ९, बेलायतबाट २, फ्रान्सबाट १, पोर्चुगलबाट १ सहित पुरुषतर्फ दुई सय खेलाडी तथा महिलातर्फ ५६ खेलाडीको सहभागिता हुने आयोजनाले जानकारी दिएको छ। प्रतियोगितामा मेन्स टिम, वुमेन्स टिम, मेन्स सिंगल, मेन्स भेट्रान सिंगल्स (४० वर्षमाथि) र भेट्रान्स सिंगल्स (५५ वर्षमाथि) गरी सात इभेन्टमा प्रतिस्पर्धा हुनेछ। नेपाली टेबलटेनिसको इतिहासमै सर्वाधिक पाँच लाख धनराशी भएको आयोजकले दाबी गरेको छ। अनुमानित बजेट २२ लाख ५० हजार रुपैयाँ रहेको प्रतियोगिताको सबै टिम इभेन्टका प्रथम, द्वितीय र तृतीय (दुवै सेमिफाइनलिस्ट)लाई क्रमशः ५०, २५ र १० हजार रूपैयाँ प्रदान गरिने आयोजकले बताएको छ। यस्तै, सिंगल्सतर्फ पनि क्रमश २०, १० र पाँच हजार रुपैयाँ प्रदान गरिने आयोजकले जानकारी दिएको छ।"
१०औं अस्ट्रेलियन ओपनसँगै जोकोभिचले जिते २२औं ग्रान्डस्लाम,"मेलबर्नः नोभाक जोकोभिचले अस्ट्रेलियन ओपनको फाइनलमा स्टेफानो सित्सिपासलाई सोझो सेटमा पराजित गर्दै २२औं ग्रान्डस्लाम जितेका छन्। आइतबार दिउँसो रोड लेभर एरेनामा भएको फाइनलको पहिलो सेट ६३ ले जितेका जोकोभिचले बाँकी दुई सेट टाइब्रेकरसम्म कुर्नुपरेको थियो। दोस्रो सेट ६७ (४७) ले जितेका जोकोभिचले अन्तिम सेटमा ६७ (५७) को नतिजामा जित्दै १०औं पटक अस्ट्रेलियन ओपन च्याम्पियन बनेका हुन्। गत वर्ष अस्ट्रेलियन ओपन खेल्न अस्ट्रेलिया पुगेका जोकोभिचलाई कोभिड १९ विरुद्धको भ्याक्सिन नलगाएका कारण डिपोर्ट गरेर सर्बिया फर्काइदिएको थियो। यद्यपि, यो वर्ष कोभिड १९ विरुद्धको भ्याक्सिन अनिवार्य नभएपछि खेल्ने मौका पाएका जोकोभिच च्याम्पियन बनेका हुन्।"
साउथ जोनलाई उपाधि,"वीरगन्ज : सातौं प्याब्सन अन्तर विद्याललय नकआउट टीट्वेन्टी क्रिकेट प्रतियोगिताको उपाधि साउथ जोन माविले जितेको छ। शनिबार आदर्शनगर रंगशालामा भएको फाइनलमा साविक विजेता मनकामना माविलाई १८ रनले पराजित गर्दै साउथ जोनले उपाधि जितेको हो। टस जितेर पहिले ब्याटिङ गरेको साउथ जोनले निर्धारित २० ओभरमा नौ विकेटको क्षतिमा एक सय ४२ रनको योगफल खडा गरेको थियो। जवाफी व्याटिङमा उत्रिएको मनकामना मावि १८३ ओभरमा एक सय २४ रनमा समेटिएको थियो। प्रतियोगिताको सर्वाेत्कृष्ट खेलाडी साउथ जोन माविका चन्दन राम घोषित भए। यस्तै बेस्ट ब्याट्सम्यान मिनिल्यान्ड माविका सोनु पटेल, बेस्ट बलर मिनिल्यान्ड माविकै नितेश पासवान घोषित भए। प्रतियोगिताका विजेतालाई प्याब्सनका केन्द्रीय उपाध्यक्ष गोपाल कार्की र प्याब्सन पर्साका अध्यक्ष पुरण प्रधानले पुरस्कार प्रदान गरेका थिए। कार्यक्रममा तीन दशकभन्दा लामो समयदेखि क्रिकेटमा संलग्न राष्ट्रिय टोलीका प्रशिक्षकसमेत रहेका उमेश उपाध्यायलाई सम्मान गरिएको थियो। प्याब्सन पर्साको आयोजनामा माघ ५ गतेदेखि सुरु भएको प्रतियोगितामा २५ वटा निजी विद्यालयका टोलीले भाग लिएका थिए।"
बार्सिलोनाको जितमा पेड्रीको निर्णायक गोल,मड्रिड : पेड्रीको निर्णायक गोलप्रेरित बार्सिलोनाले स्पेनिस ला लिगामा शनिबार राति गिरोनालाई १० को नतिजामा पराजित गरेको छ। गिरोनाको मैदानमा भएको खेलको २६औं मिनेटमा उत्कृष्ट लयमा भएका फरवार्ड ओसुमाने डेम्बलेलाई चोटका कारण सब्स्टिच्युट गर्नु परेको थियो। घरेलु टोसीसँग दबाबमा परेको बार्सिलोना पहिलो हाफसम्म गोलको खाता खोल्न सकेको थिएन। दोस्रो हाफमा निरन्तर आक्रमण गरेको बार्सिलोनाका लागि ६१औं मिनेटमा पेड्रीले गरेको एक मात्र गोल निर्णायक बन्यो। जोर्डी अल्बाले दिएको पासलाई गोल लाइन नजिक रहेका पेड्रीले खाली पोस्टमा फिनिसिङको मौका पाएका थिए। जितसँगै १८ खेलबाट ४७ अंक जोडेको बार्सिलोना ला लिगाको शीर्ष स्थानमा छ। एक खेल कम खेलेको रियाल मड्रिडको ४१ अंक छ। पराजित गिरोना १९ खेलबाट २१ अंक जोडेर १२औं स्थानमा छ।
"क्यानका अध्यक्ष, सचिव र कोषाध्यक्षले राजीनामा दिनुपर्छ","काठमाडौं : नेपाल क्रिकेट संघ (क्यान) का सात जना केन्द्रीय सदस्यले नेपाल टी २० लिगमा गरेको गल्तीका कारण नेतृत्व तह र कार्यसम्पादन समिति पूर्ण जिम्मेवारी बहन गरेर राजीनामा दिनुपर्ने माग गरेका छन्। गत पुसमा त्रिवि क्रिकेट मैदानमा सम्पन्न भएको प्रतियोगितामा स्पट फिक्सिङ जस्ता दुःखद् घटना भएको र त्यसको पूर्ण जिम्मेवारी क्यान नेतृत्वले लिनुपर्ने पत्रकार सम्मेलनमार्फत सात सदस्यले माग गरेका हुन्। काठमाडौंको एक होटलमा आइतबार आयोजित पत्रकार सम्मेलनमा केन्द्रीय सदस्यहरू ऋषिराम गौतम, दाउद अन्सारी, संजयराज सिंह, करण महतरा क्षेत्री, अमितवीर पाण्डे, छुम्बी लामा र धर्मराज गिरीले पटकपटक सचेत गराउँदा पनि जानाजान गल्ती गरेको उनले बताए। गत बिहीबार क्यान अध्यक्ष चतुरबहादुर चन्द, कार्यबाहक सचिव प्रशान्त मल्ल र कोषाध्यक्ष रोशन सिंहले गरेको पत्रकार सम्मेलन क्यानको आधिकारिक धारणा नभएको प्रष्ट पार्न चाहन्छौं, सात सदस्यद्वारा जारी विज्ञप्तिमा भनिएको छ, किनभने यस विषयमा बोर्डमा छलफल गरिएको थिएन। क्यान नेतृत्वले जानाजान गरेको गल्तीले नेपाली खेलाडी प्रहरी नियन्त्रणमा हथकडी सहित देखिनु अर्को दुःखद्। पक्ष हो। क्यानका अध्यक्ष चन्दले बिहीबार जारी पत्रकार सम्मेलनमा सेभेन थ्री स्पोर्ट्सलाई विश्वास गर्नु गल्ती भएको बताएका थिए। तर, जिम्मेवार संस्थाको जिम्मेवार पदाधिकारीहरुले गल्ती स्वीकार गरेर मात्रै नपुग्ने र त्यसको सम्पूर्ण जिम्मेवारी लिनुपर्ने उनीहरुले माग गरेका छन्। स्पट फिक्सिङ जस्तो गम्भीर अपराध हुन दिनको लागि बाटो खोलिदिन पदाधिकारीहरुको गलती र कार्यसम्पादन समितिका सदस्यहरुको भागिदार नेपाल क्रिकेट संघ हुन सक्दैन, विज्ञप्तिमा भनिएको छ, त्यसैले हामी नेपाल क्रिकेट संघलाई होइन, कार्यसम्पादन समितिमा रहेका पाँच जनालाई निलम्बन गरी कारबाहीको माग गर्दछौं। आफूहरुले पटकपटक सचेत गराउनुका बाबजुद पनि त्यही कम्पनीलाई नेपाल क्रिकेट सुम्पिने हठले नेपाली क्रिकेटको यो दुर्दशा भएको उनीहरूले बताएका छन्। हामीले यो कम्पनीलाई क्रिकेट सुम्पिनु सही कदम हुँदैन भनेर पटकपटक जानकारी गरायौं, सचेत गरायौं, संजयराज सिंहले भने, अध्यक्ष ज्यूले हैकमावादी चलाउनु भो र क्रिकेट त्यही कम्पनीलाई सुम्पिनु भो। त्यसको परिणाम आज सबैको सामने छ। भारतीय कम्पनीको शंकास्पद पृष्ठभूमी र उसको नियतमाथि सुरुदेखि नै आशंका गरेर जानकारी गराएको र आज त्यही साबित भएको उनीहरुले बताए। यो कार्यसमिति नेपाली क्रिकेट इतिहासकै सबैभन्दा बदनाम यही नेतृत्व हो, केन्द्रीय सदस्य ऋषिराम गौतमले भने, हामी नेपाली क्रिकेटलाई जोगाउन, मर्न नदिन, निलम्बनबाट जोगाउन यहाँ उपस्थित भएका हौं।"
सुन्तला बिक्रीबाट एकै वर्षमा ४५ लाख आम्दानी,"स्याङ्जा : यसवर्ष मात्रै स्याङ्जाको पुतलीबजार नगरपालिका१० राङखोलाका किसान मुक्ति अधिकारीले सुन्तला बेचेर ४५ लाख आम्दानी गरेका छन्। सुन्तला टिप्न थालेको सुरुआती अवस्थामा प्रतिकेजी ५५ बाट बिक्री सुरु गरेर अहिले अन्तिममा प्रतिकेजी ८९ मा बिक्री भइरहेको उनले बताए। 'बगैँचामा रहेको सुन्तला आफैँ टिप्ने र ठेकेदारलाई बजार मूल्यअनुसार ५५ देखि ८९ प्रतिकेजीका दरले बिक्री गरेको हुँ', उनले भने, 'यसबाट हालसम्म करिब ४२ लाखको सुन्तला बिक्री गरिसकेको छु।' सुन्तला टिप्नेक्रम जारी रहेको र अझै तीन लाख जतिको सुन्तला बोटमै रहेको उनले बताए। गतवर्ष यही समय (माघको दोस्रो साता) मा प्रतिकेजी १०२ देखि १०४ रुपैयाँका दरले सुन्तला बिक्री भएको थियो। गत वर्षभन्दा यसवर्ष सुन्तला अधिक उत्पादन भएकाले पनि अपेक्षाअनुसार बजार मूल्य नपाइएको हुन सक्ने उनले बताए। 'गतवर्षका तुलनामा यसवर्ष सुन्तला धेरै फल्यो तर मूल्य बढेन', उनले भने, 'केही समयपछि बिक्री गर्दा राम्रो मूल्य पाइन्छ भन्ने आसले शीतभण्डारमा सुन्तला भण्डारण गरे तर कुहियो, उल्टै घाटा लाग्यो।' उनले स्याङ्जा शीत भण्डारमा छ सय १७ क्यारेट सुन्तला भण्डारण गरेका थिए। जसमध्ये ३९० क्यारेन्ट सुन्तला कुहिँदा झण्डै सात लाख नोक्सान भएको उनी बताउँछन्। 'हालसम्म सुन्तला बिक्रीबाट ४२ लाख आम्दानी गरे, अझै तीन लाख जति आम्दानी हुन बाँकी नै छ', उनले भने, 'शीतभण्डारमा राखेकोमध्ये ठूलो परिमाणमा सुन्तला कुहिएको छ, नकुहिएको भए त आम्दानी झण्डै रु ५५ लाख आसपास पुग्थ्यो।' विसं २०३२ देखि तेजनारायण अधिकारीसहित अन्य चार जनाले स्याङ्जामा व्यवसायिक सुन्तला खेतीको सुरुआत गरेका थिए। 'बुवाले लगाउनुभएको पाँच सय बोटलाई बिस्तार गरी मैले विसं २०६९ बाट संरक्षण गर्दै थप्दै गएँ', किसान मुक्तिले भने, 'अहिले मसँग दुई हजार दुई सय बोट सुन्तला छन्, तर सबै फलिसकेका छैन, सबैमा फल लाग्दा त करोडमाथि आम्दानी हुन्छ।' चौध वर्ष कोरियामा रोजगारी गरेका उनले अहिले सुन्तलाको संरक्षण र बगैँचा विस्तारमा ध्यान दिएका छन्। अधिकारी कृषि फर्म दर्ता गरी व्यावसायिक रुपमा सुन्तला खेती गरेका उनको हाल एकसय ६० रोपनी क्षेत्रफलमा दुई हजार २०० सुन्तलाका बोट छन्। उनी प्रधानमन्त्री कृषि आधुनिकीकरण परियोजना सुन्तला सुपरजोनको सञ्चालक समितिको सचिव थिए। रासस"
मुद्दाको अल्झनले माथिल्लो कर्णाली अलपत्र ?,"काठमाडौं : पछिल्लो पटक ०७९ असार ३१ मा सरकारले माथिल्लो कर्णाली आयोजनामा भारतीय कम्पनी गान्धी मल्लिकार्जुन राओ (जीएमआर) लाई वित्तीय व्यवस्थापन गर्न दुई वर्ष म्याद थप्ने निर्णय गर्यो। त्यसविरुद्ध रतन भण्डारी सर्वोच्च गए। न्यायाधीश ईश्वरप्रसाद खतिवडाको इजलासले सरकारको म्याद थप्ने निर्णय औचित्यपूर्ण नभएको भन्दै अन्तरिम आदेश जारी गर्यो। अन्तरिम आदेश खारेज (भ्याकेट) को निवेदन लिएर लगानी बोर्ड फेरि सर्वोच्च पुग्यो। न्यायाधीशद्वय कुमार रेग्मी र तिलप्रसाद श्रेष्ठको संयुक्त इजलासले भ्याकेटमाथि सुनुवाइ गरे। संयुक्त इजलासले यसमा संवैधानिक व्याख्या हुनुपर्ने भन्दै संवैधानिक इजलासमा निवेदन पठाइदियो। पुस १८ गते संवैधानिक इजलासमा मुद्दा पुगेपछि आयोजनाको सम्पूर्ण काम ठप्प छ। संवैधानिक इजलासले मुद्दाको छिनोफानो नगरेसम्म आयोजनाका सबै काम रोकिएको लगानी बोर्डका प्रवक्ता अमृत लम्सालले बताए। तर, आयोजनाको विषय संवैधानिक इजलासबाट व्याख्या हुनुपर्ने विषय हो वा होइन ? भन्नेमा पनि भिन्नभिन्न मत छन्। अर्कोतिर, संवैधानिक इजलासको प्राथमिकतामा यो विषय पर्छ वा पर्दैन ? अर्थात् राष्ट्रिय महत्वको यो विकास आयोजना विवादको निरुपणलाई संवैधानिक इजलासले के कसरी प्राथमिकता दिन्छ ? वा विकासको काममा अदालत के कसरी सहयोगी बन्छ ? भन्ने पनि चासोको विषय बनेको छ। नौ सय मेगावाटको माथिल्लो कर्णाली आयोजना विदेशी निजी क्षेत्रबाट बन्न लागेको सबैभन्दा ठूलो आयोजना हो। यो आयोजना मुलुकका लागि किन पनि महत्वपूर्ण छ भने, तेस्रो मुलुक बंगलादेशले यो आयोजनाको ५ सय मेगावाट विद्युत् खरिद गर्ने निर्णय गरिसकेको छ। अर्थात्, छिमेकी भारत मात्र नभई मुलुकको विद्युत् बंगलादेशसम्म पुर्याउने यो आयोजना महत्वपूर्र्ण कडि हुनेछ। तर, पछिल्लो पटक आयोजनाका विषयमा सर्वोच्चमा मुद्दामाथि मुद्दा थुप्रिँदै जानु र संवैधानिक इजलासले मुद्दा निरुपणलाई प्राथमिकता नदिँदा आयोजनाको भविष्यमाथि सरोकारवालाहरूले चिन्ता व्यक्त गरेका छन्। पूर्वसचिव रामेश्वर खनाल अन्तर्राष्ट्रिय बोलपत्रमार्फत नै जीएमआर छनोट भइसकेकाले यसमा संवैधानिक प्रश्न गर्ने ठाउँ नरहेको बताउँछन्। सबैभन्दा बढी रोयल्टी दिने भनेर नै माथिल्लो कर्णाली जीएमआरले पाएको हो। यो संविधानबमोजिम भएन भन्न मिल्दैन, खनाल भन्छन्, तर अब संवैधानिक इजलासले जे निर्णय गर्छ, त्यसलाई स्वीकार गर्नैपर्छ। सर्वोच्चमा मुद्दा दायर गर्ने भण्डारीले म्याद थपका लागि संसद्को दुईतिहाइ बहुमतले गर्नुपर्ने निर्णय मन्त्रिपरिषद्ले मात्रै गरेको दाबी गरे। अन्तरिम संविधानको धारा १५६ र नयाँ संविधानको धारा २८९ अनुसार प्राकृतिक स्रोत साधनको बाँडफाँट सम्बन्धित विकासको मुद्दा संसद्को दुईतिहाइ बहुमतबाट पारित हुनुपर्छ, भण्डारीले भने, सरकारले धेरै वर्षपछि एकैपटक २ वर्ष म्याद थपेको छ, यो पनि कानुनविपरीत हो। तस्बिर स्रोत : जीएमआर जीएमआरले वित्तीय स्रोत जुटाउन नसकेपछि २०७८ असोज २३ को लगानी बोर्डको ४८औं बैठकले म्याद थप्ने कि नथप्ने भनेर उच्चस्तरीय समिति बनाएको थियो। राष्ट्रिय योजना आयोगका तत्कालीन उपाध्यक्ष विश्व पौडेलको संयोजकत्वमा पाँच सदस्यीय उच्चस्तरीय अध्ययन समितिले समय थप गर्न सुझाव दियो। २०७९ असार ३१ गतेको मन्त्रिपरिषद्ले २ वर्षमा वित्तीय व्यवस्थापन गर्न जीएमआरलाई म्याद थप गरेको थियो। मन्त्रिपरिषद्को सर्तअनुसार म्याद थपेको थियो। मन्त्रिपरिषद्ले ६ महिनामा नेपाल, भारत र बंगलादेशबीच त्रिदेशीय पावर सेलिङ अग्रिमेन्ट (पीएसए) सम्पन्न गर्न र १८ महिनामा वित्तीय व्यवस्थापन गर्न भनेको थियो। त्यसअनुसार पाँच सय मेगावाट विद्युत् बंगलादेश निर्यात गर्नका लागि यही पुससम्म पीएसए गर्ने तयारीमा कम्पनी थियो। पीएसएपछि लगानी जुट्ने आयोजनाको विश्वास थियो। तर, अदालतले अन्तरिम आदेशपछि भारतीय प्रवद्र्धक कम्पनी गान्धी मल्लिकार्जुन राओ (जीएमआर) ले बंगलादेश बेच्ने योजना तत्कालका लागि रोक्यो। यसअघि परियोजनाको लगानी जुटाउन पाँच पटक समय थप भइसकेको छ। कम्पनीले विद्युत् विकास सम्झौता(पीडीए) भएको सात वर्षदेखि लगानी जुटाउन सकेको छैन। अछाम, दैलेख र सुर्खेतस्थित ९ सय मेगावाटको आयोजनाबाट उत्पादित बिजुली नेपाल, भारत र बंगलादेशमा आपूर्ति गरिनेछ। तत्कालीन प्रधानमन्त्री सुशील कोइराला र भारतीय गृहमन्त्री राजनाथ सिंहको उपस्थितिमा काठमाडौंमा आयोजनाको पीडीएमा हस्ताक्षर भएको थियो। सम्झौता भएका ८ वर्ष बितिसक्दा पनि आयोजना जहाँको त्यहीँ छ। २ वर्षभित्र वित्तीय व्यवस्थापन (फाइनान्सियल क्लोजिङ) र बाँकी ५ वर्ष निर्माण अवधि गरी ७ वर्षमा आयोजना पूरा गर्ने सम्झौतामा उल्लेख छ। पीडीएको टाइमलाइन बमोजिम काम गर्न नसकी जीएमआरले म्याद थपकै चक्करमा वर्षौं गुजारेको छ। ८ वर्षदेखि लगानी जुटाउन नसकेको जीएमआरले लगानीका लागि विदेशी कम्पनीसँग साझेदारी गर्नेे भनिए पनि त्यो पनि साकार भएको छैन। जीएमआरले फ्रान्सको ईडीएफ कम्पनीलाई पार्टनरका रूपमा भिœयाउन लागेको थियो। माथिल्लो कर्णालीको वित्तीय व्यवस्थापन गर्न २०७३, २०७४, २०७५, २०७६ र २०७९ गरी पटकपटक समय थपिएको छ। जीएमआर एक्लैले उक्त आयोजनामा लगानी जुटाउन नसक्ने देखेपछि साझेदारीमार्फत आयोजना निर्माण गर्ने योजना बनाएको स्रोतको भनाइ छ। जीएमआरले २०६३ सालमा माथिल्लो कर्णाली निर्माणका लागि निवेदन दिएको थियो। कम्पनीले २०६५ सालमा आयोजना निर्माणको जिम्मा पाएको थियो। उक्त कम्पनीले अरुण तेस्रो र माथिल्लो कर्णाली जलविद्युत् आयोजना निर्माणका लागि बिडिङ गरेकोमा अरुण तेस्रोलाई पन्छाउँदै माथिल्लो कर्णालीलाई रोजेको थियो। कम्पनीले आयोजना निर्माणबापत ४ खर्ब ३१ अर्ब राजस्व, १०८ मेगावाट निःशुल्क इनर्जी, नेपाल विद्युत् प्राधिकरणलाई २७ प्रतिशतको सेयर हिस्साजस्ता आकर्षक योजना नेपाल सरकारलाई दिने भनेको छ। आयोजना निर्माणको जिम्मा पाएको ६ वर्षपछि २०७१ सालमा आयोजना विकास सम्झौता (पीडीए) भएको थियो। पीडीएमा सम्झौताको पाँच वर्षमा आयोजना निर्माण गरिसक्ने भनिएको छ। तर, अहिलेसम्म पनि वित्तीय व्यवस्थापनमा नै आयोजना अड्किएको छ। आयोजनाले दुई वर्षअघि व्यावसायिक योजना भने बुझाएको छ। ५ सय मेगावाट बंगलादेशलाई बेचेर बाँकी २९२ मेगावाट भारतीय एनभीभीएनलाई तथा बाँकी १०८ मेगावाट नेपाल सरकारलाई निःशुल्क उपलब्ध गराउने गरी जीएमआरले उत्पादन गर्ने बिजुलीको व्यवस्थापन गरिसकेको छ। सन् २०१७ देखि जीएमआरले बंगलादेशलाई बिजुली बेच्नका लागि प्रक्रिया अघि बढाएको थियो। सन् २०१९ को फेबु्रअरीमा बंगलादेशले माथिल्लो कर्णालीसँग बिजुली बेच्नका लागि आशयपत्र मागेको थियो। जीएमआरले बंगलादेशको बोर्डसँग सो सम्झौता गर्न बैंक ग्यारेन्टी बापतको १५ मिलियन अमेरिकी डलरको समेत धरौटी राखिसकेको छ। प्रतियुनिट ७७१ सेन्टमा विद्युत् खरिद सम्झौता (पीपीए) गर्ने प्रारम्भिक सम्झौता भइसकेको छ। बंगलादेशले बिजुली किन्ने अन्तिम चरणमा आएर अदालती प्रक्रियाका कारण जीएमआरको बिजुली बजार पुनः अनिश्चिततातिर धकेलिएको पूर्वअर्थसचिव रामेश्वर खनाल बताउँछन्। माथिल्लो कर्णाली जलविद्युत् आयोजना निर्माणस्थल हालसम्म यो परियोजनाका लागि ३ अर्बभन्दा बढी रकम खर्च भइसकेको छ। वित्तीय व्यवस्थापनको २ वर्ष समय थप भएपछि धमाधम रूख कटानको काम भएको थियो। आयोजना स्थल ५ सामुदायिक वन क्षेत्र पर्नेमा ४ वटा रूख काट्ने काम नै सम्पन्न भइसकेको थियो भने एउटाको लगत संकलनको काम भइरहेको थियो। यसमा ४८८५ हेक्टर निजी जग्गा र २०७७५ हेक्टर सरकारी स्वामित्वको जग्गा अधिग्रहण गर्नुपर्ने र प्रत्यक्ष अनुमानित २३९ घरधुरीप्रभावित हुने भनिएको छ। निजी जग्गामा १३ हेक्टरको मुअब्जा वितरण भइसकेको। करिब १२ हेक्टर जति अन रजिष्ट्रड जग्गा पनि भएको बोर्डले जनाएको छ। आयोजनाबाट इक्विटी, निःशुल्क, राजस्वलगायत गरी २५ वर्षमा ४ अर्ब ५० करोड पाउने लगानी बोर्डको तथ्यांक छ। केबल २४ किलोमिटर टनेल खने पुग्ने र आयोजना विस्थापित घरपरिवारहरूको संख्या पनि न्यून रहेको कारण माथिल्लो कर्णाली परियोजना विश्वकै सस्तो जलविद्युत् परियोजना मध्येको एक हो। तर, जीएमआरले उक्त परियोजनाको लागत यसअघि नै १ खर्ब ३९ अर्ब देखाएकोमा हाल आएर आयोजनाको लागत पुनः २५ अर्ब थप गरेर कुल लागत १ खर्ब ६४ अर्ब पुर्याएको छ। मुद्दाले विदेशी लगानीमा असर गर्छ रामेश्वर खनाल, पूर्वअर्थसचिव प्राकृतिक स्रोतको बाँडफाँट भएकाले संविधानबमोजिम गलत भन्नुभएको होला तर यो हुँदै होइन। अरुण तेस्रो र माथिल्लो कर्णाली नेपाल सरकारले अन्तर्राष्ट्रिय बोलपत्रको प्रस्ताव आह्वान गरेर नै प्रतिस्पर्धाबाट छानेको हो। सबैभन्दा बढी रोयल्टी दिने भनेर नै माथिल्लो कर्णाली जीएमआरले पाएको हो। यो संविधानबमोजिम भएन भन्न मिल्दैन। यो जीएमआरलाई सधैंका लागि दिएको पनि होइन र निर्माण सम्पन्न भएको २५ वर्षपछि नेपाललाई नै फिर्ता हुने हो। फिर्ता गर्ने कुरा प्राकृतिक स्रोतको बाँडफाँट भयो भन्न मिल्दैन। उसले तोकेको समयमा काम गर्न नसकेको भने हो। यही तर्कमा उसलाई म्याद थप नगर्न सकिन्थ्यो। सरकारले नै म्याद थपेर गइसकेपछि के गर्ने ? फ्रेन्च कम्पनीलाई अलिकति सेयर पहिला नै बेचेको हो। उसले चिनियाँसँग साझेदारी गर्न खोजेको तर कुरा मिलेन। सम्झौता भइसकेपछि पनि कुरा टुट्यो। यो मुद्दाले मात्र विदेशी लगानीमा असर गर्छ भन्न मिल्दैन। यति लामो समयसम्म लगानी नजुटाएर जीएमआरको पनि दोष छ। सुरुमा भने आन्तरिक कारणले आयोजना स्थलमा समस्या आएको थियो। केही भूमिगत समूहले दुःख पनि दिएका हुन्। त्यतिखेर काम गर्न पाएको भयो जीएमआरसँग पैसा पनि थियो, आयोजना बन्थ्यो। त्यो बेला भएको अवरोधलाई रोक्न सरकारले पनि नसकेको हो। तर, अहिले कम्पनी ऋणमा डुबेको छ। सरकारको कमजोरी नै धेरै राधेश पन्त, पूर्वप्रमुख कार्यकारी अधिकृत,लगानी बोर्ड नेपाल यो आयोजना प्रक्रिया पुर्याएर नै बोर्डले जीएमआरलाई दिएको हो। संविधानविपरीत भएजस्तो लाग्दैन। यदि कानुन कुरा छ भने त्यसलाई सल्टाउने तर सिंगो आयोजना नै असर गर्ने गरी काम गर्न कसैले पनि भएन। २ वर्ष समय थपको सन्दर्भमा यत्रो वर्षमा आयोजनाको काम अघि नबढ्नुमा सरकारको पनि कमी कमजोरी छन्। २०७१ म आयोजना विकास सम्झौता हुँदा नीतिगत अप्ठ्याराहरूलाई हटाइदिने भनिदिएको थियो तर वर्षौंसम्म वनको समस्याका कारण काम अघि बढ्न नसकेको यथार्थ पनि छ। यस्तै आयोजना क्षेत्रमा भएका अन्य बाधा अड्चन फुकाउने काममा पनि सरकारको कमजोरी नै भएको देखिन्छ। विदेशी निजी क्षेत्रको लगानको यति ठूलो आयोजना बन्दा प्रभावित क्षेत्रका बासिन्दालगायत देशले नै आर्थिक, सामाजिक हैसियत प्राप्त गथ्र्यो भने नेपालमा लगानी गर्न इच्छुक अन्य लगानीकर्तालाई पनि यो आयोजना उदाहरण हुन्थ्यो। रोजगारी सिर्जना हुन्थ्यो। सरकारको पहलमा नै आयोजना दिने र पछि अदालतले रोकिदिने उदाहरण अरू पनि धेरै छन्, नेपालमा। यसले विदेशी लगानीकर्तामाझ राम्रो सन्देश दिँदैन। सस्तो मुद्दाको असर अमृत लम्साल प्रवक्ता लगानी बोर्ड नेपाल विदेशी लगानीको परियोजना हो। तेस्रो मुलुकमा निर्यात गर्ने भन्ने छ। यी आयोजनाहरूले मुलुको सामाजिक आर्थिक विकासमा पनि काम गर्ने हुन्छ। यस्तोमा कुनै मुद्दा उठाउँदा त्यसको असर कस्तो पर्छ भनेर हेर्न जरुरी हुन्छ। यसले लगानीको वातावरण पनि झल्काउँछ किनभने लगानी सुनिश्चिता नभई कोही पनि अर्को मुलुकमा लगानी गर्न आउँदैनन्। विकासको परिपेक्ष्यबाट हेर्न जरुरी छ।"
नेप्सेमा दोहोरो अंकको गिरावट,"काठमाडौं :सेयर कारोबारको पहिलो दिन आइतबार नेप्से परिसूचक दोहोरो अंकले ओरालो लागेको छ। नेप्से १४६८ अंकले घटेर २१६८५३ विन्दुमा अडिएको छ। सेन्सेटिभ इण्डेक्स २८३ अंकले घटेको छ। यसदिन २६७ कम्पनीको ८२ लाख ७६ हजार ७५१ कित्ता सेयर ३ अर्ब १ करोड ७० लाख ६३ हजार ९५६ रूपैयाँमा खरिदबिक्री भयो। ५१ हजार ९७३ पटक कारोबार भयो। दोहोरो अंकको करेक्सन आएको सेयर बजारमा ५ कम्पनीको मूल्यमा सकारात्मक सर्किट लेभलमा कारोबार भयो। कारोबार रकमका आधारमा आईएमई जनरल इन्स्योरेन्स शीर्षस्थानमा रह्यो। सो कम्पनीको ९ करोड ९९ लाख ४ हजार ३९२ रुपैयाँको सेयर कारोबार भयो। यस्तै, ९ करोड २१ लाख बढिको सेयर कारोबार गरी हिमालयन ऊर्जा विकास कम्पनी दोस्रोमा र ७ करोड १३ लाख मूल्यको सेयर किनबेच गरी एनआईसी एसिया बैंक तेस्रो स्थानमा रह्यो। कारोबारमा आएका १३ उपसमूहमध्ये ११ को मूल्य घट्यो भने २ को मात्रै बढ्यो। होटल्स एन्ड टुरिजमको ०२० र लाइफ इन्स्योरेन्सको सूचक ०३४ प्रतिशतले घटेको हो।"
दरबारमार्गमा पार्किङ हटाएपछि व्यवसायमा गिरावट,"काठमाडौं : दरबारमार्ग क्षेत्रका व्यवसायीहरूले ट्राफिक समस्या नै नभएको क्षेत्रमा काठमाडौं महानगरपालिकाले पार्किङ हटाएर मनोमानी गरेको टिप्पणी गरेका छन्। डेडिकेटेड पार्किङ लेनमा सवारीसाधान पार्किङ निषेध गरेर महानगरले काठमाडौंको व्यापारिक तथा पर्यटकीय गन्तव्यमाथि प्रहार गरेको उनीहरूको भनाइ छ। दरबारमार्ग विकास बोर्डका अध्यक्ष सञ्जीव तुलाधरले पार्किङ हटाउने महानगरको निर्णयले व्यवसायमा ५० प्रतिशत गिरावट आएको उल्लेख गर्दै व्यवसाय नै बन्द गरेर सडकमा ओर्लनुपर्ने अवस्था सिर्जना भएको बताए। अध्यक्ष तुलाधरले दरबारमार्गमा कुनै ट्राफिक जामको समस्या आफूहरूले कहिल्यै भोग्नु नपरेको उल्लेख गर्दै स्थानीय व्यवसायी र ट्राफिक प्रहरी मिलेर एक लेन पार्किङसहित चुस्त व्यवस्थापन गर्दै आए पनि महानगरलाई सह्य नभएकोमा आफूहरू आश्चर्यचकित भएको बताए। बोर्डका निवर्तमान अध्यक्ष गोपालसुन्दर लाल कक्षपतिले भने ७० फिट चौडाइको सडकलाई बोर्ड स्थापनापछि पाँच लेनमा विभाजन गरी ट्राफिक प्रहरीकै संलग्नतामा एक लेन पार्किङका लागि डिजाइन गरिएको बताए। हामीले पहिले निःशुल्क पार्किङको व्यवस्था गर्यौं तर महानगरले स्मार्ट पार्किङका नाममा घण्टाको ८० रुपैयाँ असुल्न थाल्यो, उनी भन्छन्, हामीले प्रतिघण्टा ४० रुपैयाँ कायम गर्न धेरै आग्रह गर्दा पनि सुनुवाइ भएन, अहिले त पार्किङ नै हटाइयो। पार्किङ पुनस्र्थापनाका लागि आग्रह गर्न आफूहरूले मेयर बालेन साहलाई पटकपटक भेट्न खोजे पनि मेयरले समय नदिएको उनको भनाइ छ। महानगरले एकतर्फी निर्णय गर्यो तर यसको मूल्य हामीले मात्र होइन सरकारले पनि चुकाउने अवस्था आएको छ, उनी भन्छन्, हाम्रो दिनहुँ १०औं करोडमा हुने व्याापार आधा घटिसकेको, यसले सरकारको राजस्वमा पनि प्रत्यक्ष प्रभाव पार्नेछ। व्यवसायीहरूले पार्किङ अविलम्ब पुनस्र्थापनाको माग गर्दै अन्यथा चरणबद्ध आन्दोलन गर्ने चेतावनी दिएका छन्। हाल दरबारमार्ग क्षेत्रमा ब्यानर टाँसी विरोध गरिएको छ। आवश्यक परे व्यवसाय नै बन्द गर्ने पूर्वअध्यक्ष कक्षपतिले बताए।"
अर्थमन्त्रालयले बनायो नीतिगत प्राथमिकता र न्यूनतम कार्यक्रम कार्यान्वयन गर्ने योजना,"काठमाडौं: अर्थमन्त्रालयले नीतिगत प्राथमिकता र न्यूनतम कार्यक्रम कार्यान्वयनका लागि कार्ययोजना तयार पारेको छ। कार्ययोजनामा नीति तथा कार्यक्रम, क्रियाकलाप, माइलस्टोन, साधन स्रोत, समय सीमा र अनुमगन मूल्यांकन सूचक उल्लेख छ। नीति तथा कार्यक्रमलाई कार्यान्वयनका लागि राजस्व संकलनमा प्रभावकारिता ल्याउने, राजस्व प्रणालीलाई थप प्रगतिशिल बनाउने, राजस्वको दरहरू हेरफेर गर्दा व्यवसायिक तटस्थता कायम गर्ने, राजस्व चुहावटलाई नियन्त्रण गर्ने उल्लेख छ। यस्तै देशको आर्थिक वृद्धि र आर्थिक स्थायित्व कायम हुने गरी वित्त नीति र मौद्रिक नीति तर्जुमा गर्ने, खर्च कटौती सम्बन्धी आवश्यक निर्णय गर्ने, अत्यावश्यक बाहेकका संरचना निर्माण गर्न संगठन र व्यवस्थापन सर्वेक्षणमा सहमति प्रदान गर्ने उल्लेख छ। अधुरा र विगतमा देखिने अलपत्र परेका आयोजनाको पहिचान गरी सोको सञ्चालनका लागि आवश्यक योजनासहित सम्बन्धित निकायबाट प्रस्ताव पेश आएमा आवश्यकता र औचित्वका आधारमा स्रोतको व्यवस्था गर्ने, वैदेशिक लगानीमा आउने उचारचढाव व्यवस्थापन गर्ने हेजिङ सेवाको प्रकृया सुरु गर्ने उल्लेख छ। कार्ययोजनामा विदेशी विनिमय, राजस्व नीति, सरकारी अनुदान, बैंक कर्जा नीतिमा परिमार्जन नगर्ने, सम्पत्ति शुद्धीकरण तथा आतंकवादी क्रियाकलाप वित्तिय लगानी निवारण सम्बन्धमा भएको स्वमूल्यांकन प्रतिवेदन एवं अन्य प्रतिवेदनबाट प्राप्त सुझावका आधारमा मन्त्रालयका निकायमा आवश्यक सुधार गर्ने व्यवस्था राखिएको छ। आगामी पाँच वर्षमा दोहोरो अंकको आर्थिक वृद्धिको आधार तयार गर्ने, तीन तहका सरकारबीच नीतिगत समन्वय कायम गर्ने, भन्सार दरमा पुनरावलोकन गर्ने, बन्द सरकारी संस्थान गर्ने सम्बन्धमा अध्ययन गरी पुन:सञ्चालनमा ल्याउने व्यवस्था अघि बढाउने उल्लेख छ। यस्तै बीमा क्षेत्रमा नीतिगत, संरचनागत प्रकृयागत सुधार गर्ने, धितोपत्र सम्बन्धी कानुनमा सुधार गर्ने, धितोपत्र दोस्रो बजार तथा यस सम्बन्धी संरचनालाई थप पारदर्शी एवं प्रतिष्पर्धी बनाउने उल्लेख छ। वस्तु विनिमय बजार र यसका पूर्वाधारहरू सञ्चालनमा ल्याउने, साना तथा मझौला कम्पनीहरूलाई आवश्यक हुने पूँजी परिचालनमा सहयोग गर्ने, वित्तीय क्षेत्रमा सुधार गर्ने लगायत पनि नीति तथा कार्यक्रम कार्यान्वयन योजनामा व्यवस्था गरिएको छ। त्यस अतिरिक्त सरकारको नीतिगत प्राथमिकता र न्यूनतम कार्यक्रम कार्यान्वयनको कार्ययोजनाको अतिरिक्त अर्थमन्त्रालयले प्रधानमन्त्री पुष्पकमल दाहालले २०७९ पुस १९ गते नेपाल सरकारका सचिवहरूलाई दिनु भएको निर्देशन अन्तर्गत अर्थमन्त्रालयसँग सम्बन्धित बुँदाहरूको कार्यन्वयन कार्ययोजना पनि तयार पारी कार्यान्वयनमा ल्याएको छ। कार्ययोजनामा रुपान्तरणकारी र राष्ट्रिय योजनाका लागि विनियोजित बजेट अभाव हुन नदिने, रुपान्तरणकारी र राष्ट्रिय गौरवका आयोजनामा विनियोजित रकमबाट अन्य कार्यक्रममा रकामान्तर तथा कार्यक्रम संशोधन नगर्ने उल्लेख छ। आन्तरिक राजस्व विभाग र भन्सार विभागले लक्ष्य अनुसार राजस्व परिचालन गर्ने, लक्ष्य अनुसार राजस्व परिचालनका लागि नीतिगत सुधार गर्ने पनि उल्लेख छ। यस्तै निजी क्षेत्रलाई विश्वासमा लिने गरी अर्थतन्त्रमा वर्तमानमा देखिएका समस्याहरूको समाधान गर्ने, आयात प्रतिस्थापन र निर्यात प्रवर्द्धन गर्ने गरी योजना तयार गरी कार्यान्वयन गर्ने, अर्थमन्त्रालयको कार्यक्षेत्र भित्रका विषयमा सेवा प्रवाहमा देखा परेका मन्त्रालय स्तरबाट समस्या समाधान गर्ने र नीतिगत रुपमा सम्बोधन गर्नुपर्ने विषयमा नेपाल सरकारमा प्रस्ताव पेश गर्ने लगायतका गतिविधि गर्ने पनि कार्ययोजनामा उल्लेख गरिएको छ। अर्थमन्त्रालयका प्रवक्ता आनन्द काफ्लेले दुवै कार्ययोजनालाई प्रभावकारी रुपमा कार्यान्वयन गर्नुका साथै आवधिक रुपमा समीक्षा गर्दै अघि बढ्ने बताउनुभयो। माघ ४ को मन्त्रिपरिषद्को बैठकले नीतिगत प्राथमिकता र न्यूनतम कार्यक्रम कार्यान्वयनका लागि हरेक मन्त्रालयलाई कार्ययोजना तयार पार्न समय दिएको थियो। उच्चस्तरीय राजनीतिक संयन्त्रले २०७९ पुस २५ गते सरकारको नीतिगत प्राथमिकता र न्यूनतम कार्यक्रम सार्वजनिक गरेको थियो। जसमा नेपालको समग्र औद्योगिक उत्पादन तथा व्यवसायिक क्षेत्रमा आएको ह्रास, वित्तीय क्षेत्रमा तरलता संकुचन, उच्च व्याजदर, बढ्दो व्यापार घाटा, न्यून पुँजीगत खर्च, घट्दो राजस्व संकलन, विदेशी मुद्रा सञ्चितिमा परेको दबाब तथा पुँजीबजारमा आएको गिरावटलगायतका समस्यालाई औद्योगिक, वित्तीय र मौद्रिक नीतिको सामञ्जस्यपूर्ण ढङ्गले कार्यान्वयन गरी अर्थतन्त्रलाई तत्काल गतिशील बनाउने थिए । यसका लागि राजस्व प्रशासनलाई थप चुस्त, दुरुस्त तथा करदातामैत्री बनाउने, कर छली, आयातमा न्युनविजकीकरण, चोरी पैठारी, तस्करी तथा हुण्डी कारोबारजस्ता गतिविधिको अन्त्य गर्ने, कर प्रणालीलाई थप प्रगतिशील तथा व्यवसायमैत्री बनाउने, करका दरहरू हेरफेर गर्दा व्यवसायिक तटस्थता कायम गर्ने उल्लेख थियो। यस्तै सार्वजनिक खर्चमा मितव्ययिता कायम गर्ने, यस आर्थिक वर्षका लागि सवारी साधन खरिदलगायत कार्यालय सञ्चालन खर्च कटौती गर्ने, पूर्वाधारको क्षेत्रमा सञ्चालित अधुरा आयोजना कार्यान्वयनमा तीब्रता दिने लगायत उल्लेख थियो।"
भोकमरी सूचीमा नेपालको सुधार,"काठमाडौं : नागरिकले मानव शरीरलाई पर्याप्त आहार खान पाउने देशको सूचीमा नेपाल पुछारबाट ४०औं स्थानमा देखिएको छ। विश्वव्यापी भोकमरी सूचकांकमा नेपाल १ सय २१ देशमध्ये ८१ औं स्थानमा रहेको हो। वेल्टहंगरहिल्फे र कन्सर्न वल्र्डवाइड नामका गैरसरकारी संस्थाले तयार पार्ने यो सूचकांकमा पहिलो स्थानमा रहेको मुलुक आहारको पर्याप्तमा अगाडि रहेको मानिन्छ। अर्थात् ती देशमा कम भोकमरी हुन्छ। १ सय २१ देशमध्ये सबैभन्दा बढी भोकमरी रहेको देश यमन हो भने सबैभन्दा कम भोकमरी कोस्टारिकामा छ। यमन ४५१ अंकका साथ १ सय २१ औं स्थानमा छ। पहिलो स्थानको कोस्टारिकाले ५३ अंक प्राप्त गरेको छ। नेपाल भने ८१ औं स्थानमा छ। सन् २०२२ को विश्वव्यापी भोकमरी सूचकांक (जीएचआई) मा नेपालले १९१ अंक प्राप्त गरेको छ। अर्थात् नेपालमा भोकमरीको स्तर मध्यम छ। सूचीअनुसार ४९ देशमा भोकमरीको स्तर न्यून छ भने नेपालसहित ३६ देशमा मध्यमस्तरको भोकमरी छ। यसैगरी ३५ राष्ट्रमा गम्भीर भोकमरीको समस्या छ भने ९ वटा देशको स्थिति चिन्ताजनक छ। भोकमरी रहेका विश्वका १ सय २९ राष्ट्रमध्ये १ सय २१ देशको सूचकांक प्राप्त हुँदा ८ देशको तथ्य प्राप्त छैन। ती ८ देशमध्ये ४ वटामा गम्भीर स्तरको भोकमरी छ भने ४ वटामा चिन्ताजनक भोकमरी छ। यसरी १ सय २९ देशमध्ये नेपाल ४८ औं स्थानमा पर्छ। यता नेपालमा भोकमरीको अवस्था सुधारोन्मुख देखिएको छ। सन् २०१४ को भोकमरी सूचकांकमा नेपालको अंक २२५ थियो। यसो त तथ्य प्राप्त नभएका बुरुन्डी, सोमालिया, साउथ सुडान, सिरियामा भोकामरी स्थिति यमनको भन्दा बढी रहेको प्रतिवेदनमा उल्लेख छ। भोकमरीमा यमनलाई पछ्याउँदै सेन्टल अफ्रिकन रिपब्लिकले ४४ अंक प्राप्त गरेको छ। माडागास्कर, कंगो र चाडमा भोकरीको स्थितिचिन्ताजनक छ। संयुक्त अरब एमिरेट्सले पनि भोकमरीमा ५३ अंक पाएको छ। १ सय २९ मध्ये कम भोकमरी हुने देशको सूचीमा यूएई दोस्रो स्थानमा छ। ब्राजिल, उज्वेकिस्तान, जर्जिया, मंगोलिया, बुल्गेरिया र काजाखस्तानमा अन्य देशको तुलनामा कम भोकमरी रहेको पाइएको छ। दक्षिण एसियामा नेपालमा भन्दा बढी भोकमरी भारत, पाकिस्तान, बंगलादेश र अफगानिस्तानमा छ। नेपालमा भोकमरीको स्थिति चित्रण गर्दै यमुना घलेले तराई मधेस क्षेत्रमा बसोबास गर्ने मुस्लिम समुदायमा बढी भोकमरी रहेको बताइन्। घलेका अनुसार नेपालमा कानुनले खाद्य सुरक्षा र खाद्य अधिकारको व्यवस्था गरे पनि यसलाई व्यवहारमा पनि सुनिश्चितता गर्न आवश्यक रहेको उनको जोड छ। मुलुकमा अब वैकल्पिक खाद्यमा समेत ध्यान दिनुपर्ने उनको भनाइ छ। परराष्ट्रमन्त्री डा बिमला राई पौडेल खाद्यको उत्पादन महत्वपूर्ण भएकाले यसपछि खाद्य सुरक्षा सम्भव हुने बताउँछिन्। प्रतिवेदनमा नेपालको सूचकांकलाई औंल्याउँदै राई भन्छिन्, नेपालमा धेरैले पेटभरी खान पाएका छैनन्। खाद्य सुरक्षामा विभेद छ। खाद्य उत्पादन महत्वपूर्ण हो र त्यसपछि वितरण, पहुँच, क्रय शक्तिको कुरा आउँछ। पछिल्लो समय कोभिड तथा रुसयूक्रेनको युद्धले मूल्यवृद्धि भएको उनको भनाइ छ। खाद्य सुरक्षामा चुनौती थपिएको भन्दै पौडेलले नेपालकै रैथाने बालीलाई प्राथमिकतामा राखिनुपर्ने जिकिर गरिन्।"
बजेटको अर्धवार्षिक समीक्षा माघ अन्तिम साता,"काठमाडौं : आर्थिक वर्ष २०७९८० को बजेटको अर्धवार्षिक समीक्षा माघको अन्तिम साता गरिने भएको छ। अर्थ मन्त्रालयले चालू आर्थिक वर्षको बजेटको अर्धवार्षिक समीक्षाको तयारी थालेको हो। अर्धवार्षिक समीक्षा गर्न मन्त्रालयले बजेट तथा कार्यक्रम महाशाखा प्रमुख रितेश शाक्यको नेतृत्वमा समिति बनाएको छ। समितिले तयार पारेको प्रगतिअनुसार पुस मसान्तसम्मको बजेट समीक्षा गरिने छ। समितिमा नेपाल राष्ट्र बैंक, राष्ट्रिय योजना आयोग, महालेखा नियन्त्रक कार्यालय, सार्वजनकि ऋण व्यवस्थापन कार्यालयका एकएक जना प्रतिनिधि, अर्थ मन्त्रालयका सबै सहसचिव र बजेट महाशाखाका सबै उपसचिव सदस्य छन्। नयाँ सरकार गठनसँगै पूर्वअर्थमन्त्री एवं अर्थविद्ले अर्थमन्त्री विष्णुप्रसाद पौडेललाई पूरक बजेट ल्याउन सुझाव दिएका थिए। तर, मन्त्री पौडेलले समीक्षामार्फत खर्च कटौती गर्ने मुड बनाएका हुन्। समीक्षामार्फत पौडेलले अनावश्यक खर्च कटौती गर्ने, टुंगो नलागेका आयोजनालाई बजेट भुक्तानी रोक्ने, साना कार्यक्रमलाई प्राथमिकतामा नराख्ने, प्रदेश र स्थानीय तहले गर्न सक्ने परियोजना तल्ला तहलाई नै जिम्मा दिने योजना बनाएका छन्। मन्त्रालय केही साताअघि नै चालू प्रकृतिका फजुल खर्च १५ प्रतिशतले कटौती गर्ने गरी आन्तरिक सर्कुलर गरिसकेको छ। यसैगरी पछिल्लो समय तल्ला तहलाई जिम्मा दिइएका केही परियोजना संघले नै सम्पन्न गर्ने गरी खोसेकामा मन्त्री पौडेल त्यस्तो निर्णय उल्ट्याउने पक्षमा छन्। केन्द्रले पनि प्राथमिकताका आधारमा मात्र बजेट दिने तयारी गरिएको छ। निवर्तमान अर्थमन्त्री जनार्दन शर्माले चालू आवका लागि १७ खर्ब ९३ अर्ब ८३ करोड बराबरको बजेट ल्याएका थिए। विवादमा मुछिएको सो बजेटमा चालूतर्फ ७ खर्ब ५३ अर्ब ४० करोड, पुँजीगततर्फ ३ खर्ब ८० अर्ब ३८ करोड तथा वित्तीय व्यवस्थातर्फ २ खर्ब ३० अर्ब २२ करोड विनियोजन भएको थियो। राजस्वबाट १२ खर्ब ४० अर्ब, वैदेशिक अनुदानबाट ५५ अर्ब ११ करोड, वैदेशिक ऋणबाट २ खर्ब ४२ खर्ब २६ करोड र आन्तरिक ऋणबाट २ खर्ब ५६ अर्ब रुपैयाँबाट अनुमान गरिएको खर्चको स्रोत जुटाउने उद्घोष गरिएको थियो। मन्त्री पौडेलले सत्ता गठबन्धनकै नेता शर्माले ल्याएको बजेट संशोधन गर्न लागेका हुन्। गत आर्थिक वर्षमा १६ खर्ब ३२ अर्ब ८३ करोड बराबरको बजेट विनियोजन गरिएकोमा अर्धवार्षिक समीक्षामार्फत घटाएर १५ खर्ब ४६ अर्ब २८ करोड बराबरको बनाइएको थियो। लगत्तै मौद्रिक नीति समीक्षा यता नेपाल राष्ट्र बैंक पनि चालू आर्थिक वर्षको मौद्रिक नीतिको मध्यावधि समीक्षामा जुटेको छ। बजेटको अर्धवार्षिक समीक्षा लगत्तै सार्वजनिक गर्ने तयारीका साथ केन्द्रीय बैंकले मौद्रिक नीतिको समीक्षा गर्न लागेको हो। राष्ट्र बैंकले ३३ महिनामा मौद्रिक नीति समीक्षा गर्ने गर्छ। मौद्रिक नीति तर्जुमा कार्यविधि, २०७३ को प्रथम संशोधनमा गरिएको नयाँ व्यवस्थाअनुसार माघ मसान्तसम्म मौद्रिक नीतिको अर्धवार्षिक समीक्षा गरिसक्नु पर्नेछ। समीक्षाका लागि राष्ट्र बैंकले सरोकारवालाहरूसँग राय सुझाव पनि मागेको छ। राष्ट्र बैंकको आर्थिक अनुसान्धान विभागले एक सूचना जारी गर्दै माघ २० गतेसम्म सो विभागमा आव २०७९८० को मौद्रिक नीतिको अर्धवार्षिक समीक्षाका लागि आफ्ना रायसुझाव पेस गर्न भनेको हो। सरोकारवालाले अर्धवार्षिक समीक्षाका राष्ट्र बैंकको आर्थिक अनुसन्धान विभागको इमेलमा सुझाव पठाउन सक्नेछन्। टेलिफोन वा फ्याक्स गरेर पनि मौद्रिक नीतिका लागि सुझाव दिन सकिने राष्ट्र बैंकले जनाएको छ। त्रैमासिक तथा अर्धवार्षिक समीक्षाका लागि हरेक त्रैमास समाप्त भएको १५ दिनभित्र मौद्रिक नीतिका लागि आवश्यक राय सुझाव माग्नुपर्ने व्यवस्थाअनुसार राष्ट्र बैंक तातेको हो। प्राप्त रायसुझाव अन्तर विभागीय सुझाव समन्वय समितिमा छलफल गरिनेछ। अन्तर विभागीय सुझाव समन्वय समितिमा छलफल सम्पन्न भएपछि मौद्रिक नीति समीक्षाको मस्यौदा बनाएर व्यवस्थापन समितिमा छलफल हुनेछ। नयाँ व्यवस्थाअनुसार आर्थिक वर्ष सुरु भएको एक साताभित्र मौद्रिक नीति जारी गरिसक्नुपर्छ।"

शीर्षक,विवरण
विमानस्थलहरू : विकासका रनवे,"रेडिनेसपछिको बिजनेसमात्र सफल हुन्छ। विमानस्थलसँगै एकातिर सडक, विद्युत् र सञ्चार पुग्नुपर्छ भने अर्कोतिर शिक्षा, उद्यमी र सीप पनि। नेपालको जनसंख्या (२ करोड ९१ लाख ९२ हजार ४ सय ८० केन्द्रीय तथ्यांक विभागले गरेको नेपालको राष्ट्रिय जनगणना, २०७८) को झन्डै १५ गुणा (४५ करोडभन्दा बढी) यात्रुलाई छिमेकी देश चीनले वार्षिक हवाईसेवा दिइरहेको छ। जबकि नेपालमा वार्षिक हवाईयात्रु ७५ लाख (अन्तर्राष्ट्रिय र आन्तरिक)को हाराहारीमात्र छन्। हवाईयात्रुको संख्या जति बढी हुन्छ, देशको समग्र आर्थिक विकास त्यतिकै मात्रामा हुन्छ। आन्तरिक होस् वा अन्तर्राष्ट्रिय नागरिक, जति बढी आवतजावत हुन्छ, त्यति नै धेरै क्षेत्रले सोहीअनुसार उत्पादन र खपत गर्ने अवसर पाउँछ। विश्वव्यापी तथ्यांक हेर्ने हो भने हवाई उद्योगले ६ करोड २७ लाख मानिसले रोजगार (प्रत्यक्षपरोक्ष) पाएका छन्। यस अर्थमा हेर्ने हो भने नेपालमा पनि हवाई उद्योगका कारण हजारौंले रोजगार पाउनेदेखि करोडौंको कारोबारमा योगदान पुर्याउँछ। राष्ट्रकै लागि महत्त्वपूर्ण उद्योग हो, हवाई क्षेत्र। जसका कारण व्यापक रूपमा आर्थिक एवं सामाजिक प्रक्रियाहरू परिचालित छन्। यो सबै यथार्थ बुझेर पनि नेपाल सरकारले यस क्षेत्रलाई शतप्रतिशत प्रत्युत्पादक बनाउन सकेको छैन। नेपालका जुन भूगोल र जनसंख्याबाट यसको माग छ, त्यो आपूर्ति गर्न सरकार अयोग्य छ। आयस्रोतको गतिलो क्षेत्र पर्यटन भए पनि स्वदेशीमात्र होइन, विदेशी पाहुनालाई समेत हवाई सुविधा दिन नेपालले सकेको छैन। सरकारसँग भिजन नभएकै कारण नेपालका १५ वटा विमानस्थल घाटामा छन्। प्राधिकरणको तथ्यांकअनुसार सञ्चालनमा रहेर पनि घाटामा रहेका विमानस्थलहरूमा जुम्ला, तुम्लिङटार, बझाङ, भोजपुर, दाङ, डोल्पा, खानीडाँडा, फाप्लु, रामेछाप, रुम्जाटार, ताप्लेजुङ, थामखर्क, डोटी, बैतडी र इलाम छन्। राजनीतिक अस्थिरता र यसले सरकार गठनमा देखिने समस्या विमानस्थलहरू घाटामा जानु वा बन्द हुनुको प्रमुख कारण हो। पूरा अवधि अर्थात् पाँच वर्ष कुनै पनि दलले सरकार चलाएको तथ्य टर्चलाइट बालेर खोज्नुपर्ने अवस्था नेपालको छ। उस्तै परे एक साताका लागि मन्त्री बनेका उदाहरण छिटो भेटिएलान्। हवाई क्षेत्र हेर्ने पर्यटनमन्त्रीको समेत हाल उही भएपछि यो क्षेत्रले कसरी न्याय पाउला ? विमानस्थलहरू र प्राधिकरणको स्थापनाको उद्देश्य भनेकै खासगरी दुर्गम क्षेत्रका बासिन्दालाई पहुँच पुर्याउनका लागि हुने गर्छ। पछिल्लो समय जुम्लाबाहेक सबै जिल्ला सडक सञ्जालले जोडिएका छन् तर पनि विकट जिल्लाका अधिकांश भूभागनागरिक सडक पहुँचमा छैनन्। भौगोलिक विकटताका कारण सबैमा यातायात पहुँच पुर्याउनकै लागि विमानस्थलहरू निर्माण भएका हुन्। यद्यपि नेपालका सबै जिल्लामा विमानस्थल बनेका छैनन्। प्राधिकरणअन्तर्गत सञ्चालनमै रहेका ५४ विमानस्थलमध्ये हाल ३४ मात्र सञ्चालनमा छन् अर्थात् २० वटा केवल गौचरनमा परिणत भइसकेका छन्। यसले तत्तत् जिल्लाका हजारौं नागरिक तत्काल गुणस्तरीय स्वास्थ्य सेवा पाउनबाट वञ्चित छन्। यस्तै, एकातिर ती क्षेत्रमा विकास र पर्यटक पुग्न सकेका छैनन् भने अर्कोतिर त्यहाँका नागरिकले संविधानमै ग्यारेन्टी गरेका कैयौं मौलिक हकबाट वञ्चित हुनु परिरहेको छ। हवाई सुविधा नहुँदा बर्सेनि दर्जनौंले ज्यान गुमाउनु परेको तीतो यथार्थ पनि घामजस्तै छर्लंग छ। नागरिकको ज्यान राज्यको धन हो। तर सबै जिल्लामा एयरपोर्ट नबन्दा र बनेका पनि बन्द हुँदा राज्यले धनभन्दा ठूलो जनको क्षति व्यहोरिरहन परेको छ। सेवा पाइसकेका कुनै पनि नागरिक त्यसबाट वञ्चित हुन चाहँदैनन्। तर बागलुङ, दार्चुला, ढोरपाटन, डोल्पा मसिने चौर, जिरी, कंगलेडाँडा, लाङटाङ, मनाङ, मेघौली, महेन्द्रनगर, पालुङटार, रोल्पा, स्याङबोचे, टीकापुर, गुल्मी, इलाम (सुकिलुम्बा), खिजी चण्डेश्वरी, कालीकोट र कमलबजार विमानस्थल बन्द नै भएका कारण कैयौं अवसरबाट वञ्चित हुनुका साथै ज्यानै गुमाउन बाध्य छन्। सडक सञ्जाल पुगेका ठाउँमा एयरपोर्ट बनाउनु आवश्यक छैन भन्नेहरू छन् तर यो गलत हो। किनकि उनीहरू सहरी क्षेत्रमा उच्च जीवनशैलीमा रमाइरहेका छन्। कतिपय यस्ता संवेदनशील विषय नपरे वा नभोगेसम्म मानिसले त्यसको गहिराइ थाहा नै पाउँदैन, गर्छ त केवल अन्दाज। नेपालमा झन्डै पाँच वर्षदेखि देशको राजधानी रहेको काठमाडौंस्थित त्रिभुवन अन्तर्राष्ट्रिय विमानस्थललाई २४सै घण्टा खुला गरेको छ भने नेपाल नागरिक उड्ड्यन प्राधिकरणले १० महिनाअघिमात्र आन्तरिक उडानतर्फ उडान समयावधि १८ घण्टा पुर्याएको छ। यो केवल तराईका ६ वटा क्षेत्रीय विमानस्थलमा लागू छ। एक तथ्यांकअनुसार विश्वभर (नेपालसहित) अन्तर्राष्ट्रिय हवाईयात्रु दर बर्सेनि १० प्रतिशतले बढिरहेको छ। यस हिसाबले नेपालमा पनि वार्षिक १० लाख हवाईयात्रु बढेको अनुमान छ। त्रिभुवन अन्तर्राष्ट्रिय विमानस्थल, काठमाडौंमा ६ वर्षअघि वार्षिक ७२ लाखमात्र हवाईयात्रुले सेवा लिएको तथ्यांक छ जबकि यसको क्षमता भनेको ९२ लाख हो। चारपाँच वर्षयता अन्तर्राष्ट्रिय हवाईयात्रु घटेको तथ्यांक नेपालसँग छ। सन् २०१९ नोभेम्बरसम्मको तथ्यांक हेर्दा नेपालमा अन्तर्राष्ट्रिय हवाईयात्रु करिब ३७ लाख ६८ हजार थिए भने आन्तरिकतर्फ २७ लाख ३७ हजार थिए। यो तथ्यांकले के देखाउँछ भने नेपालमा यो क्षेत्रमा ठूलो सम्भावना हुँदाहुँदै पनि सरकारको नेतृत्व गर्नेले (प्रधानमन्त्री र खासगरी पर्यटन मन्त्रालय) यसलाई न्याय दिन सकेकै छैन। यदि विमानस्थलमा सरकारले मिसन बनाएर भिजनका साथ लगानी गर्छ भने समस्या होइन, हरेक समस्याले समाधान पाउनेछन्। हवाईसेवाको सुविधासँगै हुने विकासले नागरिक समृद्ध हुनेछन्। सिंगापुर, हङकङ, कतारजस्ता मुलुकहरूले उड्डयन क्षेत्रबाटै देशको आर्थिक अवस्थालाई कहाँबाट कहाँ पुर्याएका छन्। यसबाट नेपालले कहिल्यै पाठ सिकेन। हुन त त्रिभुवन अन्तर्राष्ट्रिय विमानस्थलले मासिक आधा अर्बभन्दा बढी आम्दानी गरिरहेको छ। विराटनगर, पोखरा, गौतमबुद्ध आदि हब एयरपोर्टका रूपमा छन्, जुन प्रशस्त नाफामा छन्। गत वर्षको तथ्यांकअनुसार हब एयरपोर्टहरूले वार्षिक १० करोडसम्म आम्दानी गरेका छन् भने एउटै विमानस्थल वार्षिक झन्डै २० लाख (रामेछाप) रुपैयाँसम्म घाटा व्यहोरिरहेको पाइन्छ। प्राधिकरण व्यवस्थापनभन्दा पनि नियमनमा बढी अल्झिएकाले व्यावसायिक हुन नसकेको स्पष्ट छ। सुरुआती समयमा सरकारले खाद्यान्न, नुन र अन्य सामग्रीहरूको ढुवानीका साथै बिरामी ओसारपसार आदि जनताका कामका लागि विमानस्थल बनाएको पाइन्छ। निजी क्षेत्रका वायुसेवा व्यावसायिक भए पनि सरकारी विमानहरूले व्यावसायिक बन्न मिल्दैन। पर्यटनप्रधानमन्त्री बन्नेहरू विमानस्थल र हवाईसेवाको सुधारतर्फ कमै सोचेका हुन्छन् तर उल्टो उनीहरूबाटै समस्या भने थपिँदो देखिन्छ। प्राधिकरण स्रोतका अनुसार, एउटै जिल्लामा चारवटासम्म एयरपोर्ट बनाउने प्रेसर आउँछ। कुनै जिल्लामा एउटा पनि विमानस्थल नहुनु कुनैमा चारवटा हुनु कति न्यायोचित होला ? सोलुखुम्बुमा अहिले लुक्ला, फाप्लु, स्याङ्बोचे सञ्चालनमा छँदैछ। फेरि दुई वटा थप्न सर्भे भएको छ। के ठीक, के बेठीक ? यसलाई रोक्ने कसले ? कुरो यतिमा सीमित छैन। विमानस्थल नबनाइएका जिल्लामा बनाउँ भन्ने कसले ? उच्च स्तरमा पहुँच नहुञ्जेल बाँकी जिल्ला छिमेकी जिल्लाका एयरपोर्ट धाएरै चित्त बुझाउने अवस्थामा अझै कैयौं वर्ष बिताउनेछन्। विगतमा मानिसहरूलाई संकट परेको बेलामा सहयोग गर्न विमानस्थल खोल्ने भनिए पनि अहिले त्यो अवस्था छैन। झट्ट हेर्दासुन्दा सुगम लाग्ने धनकुटा, पाँचथर, तेह्रथुम, उदयपुर र डँडेलधुराजस्ता जिल्लाहरू हवाईसेवाको अभावमा कर्णाली बन्न विवश छन्। नेपालको पूर्वबाट पश्चिमसम्मको हवाई यातायातको दूरी डेढ घण्टा पनि छैन। सडक सञ्जालको पहुँच र तिनमा सुगमता नहुँदा करोडौं नेपाली नागरिक अनेक समस्याको भुँमरीमा रुमलिन बाध्य छन्। सरकारी तथ्यांकअनुसार सुरुआती समयमा नेपालमा आन्तरिक विमानस्थल बनाउन ५ देखि ७ करोड रुपैयाँ खर्च हुन्थ्यो। अहिले ५० करोडदेखि ६० करोड रुपैयाँ हाराहारी नभए विमानस्थल निर्माण सम्पन्न हुँदैन। तर, यसरी हरेक जिल्लामा विमानस्थल बनाउने हो भने र त्यसलाई व्यावसायिक बनाउने हो भने यो सम्भव छ। विगत जे भए पनि विमानस्थललाई अब सामाजिक दायित्वमा सीमित गर्नु हुँदैन। सँगै उद्योग, कलकारखाना, पर्यटनलगायतका क्षेत्रलाई समेटेर व्यावसायिक बनाउन जरुरी छ। पोलिटिकल प्रेसरले होइन, सरकारले सम्भावनाहरूको अध्ययन अनुसन्धान गरेर त्यस जिल्लाको चौतर्फी विकास हुने उद्देश्यका साथ सबै जिल्लामा विमानस्थल बनाउनु पर्छ। ७७ जिल्लामा विमानस्थल पुर्याउने सम्भावना र सोच नै छैन भनेर सरकारका सचिवले आधिकारिक धारणा सार्वजनिक गरेका छन्। तर, तिनले त्यसलाई नाफामा पुर्याएर समग्र विकास गर्दै सहरी नागरिकसरह ती विकट ठाउँका नागरिकलाई पनि सेवासुविधा पुगोस् भन्नेसम्म सोचेनन्। राज्यको डेभलपमेन्ट डिभाइडरयहीनेर राखेको छ। एउटा नयाँ बस्ती बसेपछि कुनै डिपार्टमेन्टल स्टोर मात्रले त त्यो ठाउँको विकासमा कत्रो प्रभाव पार्छ भने कुनै ठाउँमा विमानस्थल बनेपछि हुने विकास कस्तो होला ? सहजै अनुमान हुन्छ। बरु सयौं सम्भावना भएर पनि विमानस्थल नबन्दा वा सडक सञ्जालले नछुँदा विकास ठप्प भएको हो त्यहाँ। सुर्खेतमा विमान पुगेपछिको परिवर्तन एउटा उदाहरण हो। फेरि दोस्रो अन्तर्राष्ट्रिय विमानस्थल बनाएर सञ्चालन गरे पनि खास गर्न नसक्दाको अवस्था अर्को उदाहरण छ। विमानस्थल बनाउँदादेखि आसपासको विकास गर्दासम्म सरकारले २० र निजी क्षेत्रले ८० प्रतिशत लगानी गर्ने वातावरण बनाउनु उपयुक्त हुन्छ। रेडिनेसपछिको बिजनेसमात्र सफल हुन्छ। गौतमबुद्ध अन्तर्राष्ट्रिय विमानस्थलमा यो र यस्ता थुप्रै कुरा कमी भए। विमानस्थलसँगै एकातिर सडक, विद्युत् र सञ्चार पुग्नुपर्छ भने अर्कोतिर शिक्षा, उद्यमी र सीप पनि। लगानीसँग उत्पादन र रोजगारी अनि बजार पनि मिल्नुपर्छ। प्रोसेसमा कुनै पनि प्रोब्लेम घुस्न दिनु हुँदैन। यसरी हवाईसेवासँग हुने कनेक्टिभिटीले प्रोडक्टिभिटी सुनिश्चित गर्छ। यदि विमानस्थलमा सरकारले मिसन बनाएर भिजनका साथ लगानी गर्छ भने समस्या होइन, हरेक समस्याले समाधान पाउनेछन्। जीवनशैलीसमेत उच्च बन्नेछ। हवाईसेवाको सुविधासँगै हुने विकासले नागरिक समृद्ध हुनेछन्।"
प्राविधिक शिक्षामा अवसर,"प्राविधिक तथा व्यावसायिक शिक्षा मानव जीवनमा अपरिहार्य छ। यो मानव जंगली अवस्थादेखि नै रहिआएको पाइन्छ। वन्यजन्तुको सिकार खेल्न, समूहको सुरक्षाको लागि तथा अन्य गतिविधिमा ढुंगा, काठ, धातु आदिको प्रयोग गरेको कल्पना गर्न सकिन्छ। महादेवको त्रिशूल, डमरु विष्णुको सुदर्शन चक्र, परशुरामको बञ्चरो, रामको धनुषबाण आदि हिन्दू धर्मशास्त्रमा उल्लेख भएका पौराणिक प्रविधिका हतियारहरू मानिन्छन्। यी साधारण वस्तुहरूको प्रयोगलाई अझ बढी उपयोगी बनाउन मानव समाजले जंगली अवस्थादेखि नै प्रविधि चलाएको देखिन्छ। सिकार खेल्न, सुरक्षित रहन, खेतीपाती गर्न तथा आहाराका लागि विभिन्न पशुपन्छीहरूको पालनपोषण र सहयोग लिएको देखिन्छ। स्वर्णयुग मानिने मल्लकालमा नेपाल हस्तकला, मूर्तिकला, काष्ठकला, शिल्पकलाजस्ता सीप प्यागोडा शैलीको आर्किटेक्चर र सोमा आधारित मठ, मन्दिर, पौवा तथा घरहरूको निर्माण, तामा तथा फलाम र अन्य धातुका सामग्रीको प्रचुर मात्रामा प्रयोग भएको पाइन्छ। नेपालकै अरनिको बात सिर्जित प्यागोडा शैलीका भवनहरू नेपालमा मात्र नभई तिब्बतमा समेत प्रसिद्ध भएको इतिहास सुन्दा सो समयमा नेपाल साँच्चै प्राविधिक तथा व्यावसायिक शिक्षामा विश्व मानचित्रमा अग्रणी अवस्थामा मानिन्छ। छुवाछूत प्रथालाई नजरअन्दाज गर्ने हो भने नेपाली समाजमा जातीय आधारमा बाँधिएका व्यवसाय तथा सीपहरू समाजलाई व्यवस्थित, आत्मनिर्भर, स्वावलम्बी बनाउने रणनीतिको रूपमा लिएको मान्न सकिन्छ। भारतमा व्यापार गर्न भनी आएका इस्ट इन्डिया कम्पनी सरकारको आगमनपछि नेपालमा राणाशासनको बखतमा समेत नेपाली युवालाई प्राविधिक तथा व्यावसायिक शिक्षा औपचारिक रूपमा विभिन्न मुलुकमा लगेको भेटिन्छ। जागिरको बढी अवसर भएकै कारण साधारण शिक्षामा आकर्षण बढेको सकारात्मक सन्देशले समाजमा उद्यमशीलता र प्राविधिक तथा व्यावसायिक शिक्षालाई पछि पारेको पाइन्छ। कुटो, कोदालो, हलो, कुलो, कुलेसोको भरमा, उद्यमशीलता गरिरहेको नेपाली समाज तथा व्यावसायिक निपुणता भएको नेपाली समाज र प्रविधिमैत्री नेपाली समाज विस्तारै ह्रास हँुदै गएको देखिन्छ। फलतः जागिरको अवसर न्यून भइसकेको वर्तमान परिप्रेक्ष्यमा औपचारिक शिक्षा प्राप्त गरेका तमाम नेपाली युवा स्वदेशमा बेरोजगार देखिन थाले। उद्यमशीलता, स्वरोजगार, पुख्र्यौली व्यवसाय बिर्सिसकेका नेपाली युवाहरूलाई नेपालमै उद्यमशील, स्वरोजगार तथा पुराना व्यवसायहरूमा सक्रिय सहभागिता गराउन नसक्नु दुर्भाग्य हो। त्यसैले कृषि पढेका युवासमेत खेतबारी बाँझो राखी वैदेशिक रोजगारीतर्फ पलायन हुने क्रम बढेको छ। सुरुसुरुमा न्यून संख्यामा वैदेशिक रोजगारीमा जाने युवा एक दशककै अन्तरालमा लाखौंको संख्यामा पुग्न थाले। युवाको पलायनले नेपालमा हुने उत्पादन घट्न थाल्यो। फलस्वरूप निर्यात घट्यो, आयात बढ्यो र वैदेशिक व्यापारमा निरन्तर घाटामा गइरहेछ। स्वदेशमा उत्पादन बढाउन युवालाई उद्यमशील बनाउने, उत्पादनको बजार व्यवस्थापन गर्ने, नेपालमा रहेका व्यवसायहरूलाई प्रवद्र्धन गर्दै लैजाने गर्नुपर्छ। कृषि, पशुपालन आदिलाई व्यवस्थित गर्दै लैजाने, स्वदेशमै ससाना कलकारखाना स्थापनासञ्चालन गर्दै लैजानेतर्फ ध्यान दिनुपर्छ। प्राविधिक तथा व्यावसायिक शिक्षालाई पहिलो प्राथमिकतामा राख्नुपर्छ। १०५ को सरकारी जागिरको मानसिकता युवाको दिमागबाट हटाउँदै लैजान आवश्यक छ। औपचारिक शिक्षा भनेको जागिर खान वा वैदेशिक रोजगारमा जानमात्र नभई स्वदेशमै उद्यमशील तथा स्वरोजगार हुन पनि हो भन्ने मानसिकता युवा तथा अभिभावकमा बढाउनुपर्ने देखिन्छ। नेपालमा प्राविधिक तथा व्यावसायिक शिक्षालाई बेलाबखत प्राथमिकतामा राखेर कार्य गरेको पनि देखिन्छ छरिएर रहेका प्राविधिक शिक्षासम्बन्धी कार्यलाई एउटै छानामा ल्याई अझ व्यवस्थित गर्न २०४५ सालमा प्राविधिक शिक्षा तथा व्यावसायिक तालिम परिषद् नामक स्वायत्त संस्थाको स्थापना गरियो। सीपमूलक तालिमहरू प्रदान गर्ने, सीप परीक्षण गरी सीप प्रमाणीकरण गर्ने, प्रिडिप्लोमा तथा डिप्लोमा तहका प्राविधिक कार्यक्रम सञ्चालन गर्ने, कार्यक्रम सञ्चालन गर्न आवश्यक नीति नियमावली, विनियमावली तर्जुमा गर्ने काम यसले गर्दै आएको छ। साथै यसले पाठ्यक्रम तथा राष्ट्रिय व्यावसायिक सीप प्रमाणीकरण तयार तथा लागू गर्ने, गुणस्तर अभिवृद्धिका लागि न्यूनतम मापदण्डहरू निर्माण सुपरिवेक्षण तथा मूल्यांकन गर्ने, जनशक्ति विकासका लागि प्राविधिक प्रशिक्षण प्रतिष्ठानमार्फत प्रशिक्षण गर्ने काम गर्छ। ठूलो संख्यामा सेवा दिन सक्ने क्षमता परिषद्ले राखेको भएता पनि वैदेशिक रोजगारमा लगभग दुई प्रतिशतमात्र दक्ष प्राविधिक जाने तथ्यांक देखिन्छ। स्वदेशमै पनि विदेशी प्राविधिकहरू ठूलो संख्यामा रहेको हुँदा परिषद्को क्रियाकलापलाई घनिभूत समीक्षा गरी अझ बढी प्रभावकारी बनाउनुपर्ने देखिन्छ। जागिरको बढी अवसर भएकै कारण साधारण शिक्षामा आकर्षण बढेको सकारात्मक सन्देशले समाजमा उद्यमशीलता र प्राविधिक तथा व्यावसायिक शिक्षालाई पछि पारेको पाइन्छ।"
"कमजोर संसद्, असिर्जनशील सांसद","सांसदहरूको निरीहतासँगै संसद् कमजोर भएको छ। कमजोर संसद्मा जनताका आवाज उठ्न सकेका छैनन्। संविधानको व्यवस्था संसद्मा विधेयक ल्याउँदा कटौती भइसकेको हुन्छ। ऐन कार्यान्वयन गर्ने नियमावली ल्याउँदा संविधानको मर्म र भाव हराइसकेको हुन्छ। मानौ संविधान हिङ हो भने नियमावली हिङ बाँधेको टालो हो। अधिकार माग्न गयो, दाबी गर्यो संविधानले ऐन देखाउँछ भने ऐनले नियमावली। शासकहरू ठा्रन्छन् उनीहरू दिने हुन् जनता माग्ने हुन्, लिने हुन्। सामन्ती सोच कायमै छ दिनेको हात माथि रे लिनेको हात तल। खै खोलो सुक्यो भने जस्तो सुकेको खोलामा जस्तै नियमावलीमा के नै हुन्छ र ? सुकेको व्यवस्था र विवेक शून्य, संवेदनहीन बडा हाकिमहरूको हातबाट सर्वसाधारण जनताको हातमा निराशा र सास्तीबाहेक केही पुग्दैन। कानुनका छिद्रमा घुसेर बिचौलिया र आसेपासे भरौटे कार्यकर्ताबाहेकका सर्वसाधारणले दुःख र हैरानीबाहेक केही भेट्न सक्दैनन्। वडादेखि संघसम्मका निर्वाचनमा जनप्रतिनिधिका धेरै उम्मेदवारले यो पनि गर्छु, त्यो पनि गर्छु, सबै काम गर्छु भनेर सर्वसाधारण जनतालाई भ्रमित पारेर चुनाव जितेकै छन्। उम्मेदवारलाई स्वयं थाहा छैन निर्वाचित भएपछि के गर्न सकिन्छ ? के गर्न सकिँदैन ? संविधान र प्रचलित कानुनमा भएको व्यवस्था, काम, कर्तव्य र अधिकार हेर्न भ्याएकै हुँदैन। भोट माग्ने कि संविधान पढेर बस्ने ? अनि सर्वसाधारण जनतालाई कसरी थाहा होस्, वडाकाले के गर्छन् ? प्रदेशकाले के गर्छन् ? संघकाले के गर्छन् ? सांसदले के गर्न सक्छन् ? मन्त्रीले के गर्न सक्छन् ?अन्धाधुन्धरूपमा हतारै हतारमा मत माग्यो, मत हाल्यो अनि फुर्सदमा पछुतायो। जनतालाई यो पनि गर्छु, त्यो पनि गर्छु भनिएको छ। सर्वसाधारण जनताले परर ताली ठोकेकै छन, झ्यामझ्याम मत हालेकै छन्। तर चुनाव जितेर पदबहाली गरेपछि जनप्रतिनिधिले जता पनि हात हाल्न पाउँदैनन्, जे पनि गर्न सक्दैनन्। संविधान, ऐन, कानुन मान्नै पर्यो। व्यवस्था परिवर्तन हुँदा र नहुँदाको अवस्था उस्तै हैन, नेपालको नयाँ संविधान आउँदा र नआउँदाको स्थिति एउटै हैन। अलिअलि हाटहुट चल्ने, गर्नेले यताको उता, उताको यता गरेर, अर्काको खोसेर, सन्तुलन बिगारेर भए पनि आफ्नै क्षेत्रतिर, आफ्नै कार्यकर्ता केन्द्रित केही गर्न खोजे पनि अपेक्षाकृत हुन सक्दैन। कतिपय जनप्रतिनिधिहरूको यो मानसिकता सुशासन र दिगो तथा सन्तुलित विकासको प्रतिकूल हो। व्यवस्था परिवर्तनसँगै संविधानमा तीनै तहमा जनप्रतिनिधिको व्यवस्था भएपछि तीनै तहका सभा र सरकारले गर्ने काम, कर्तव्य र अधिकारका विषयमा बुझाइ र गराइमा एकरूपता हुनुपर्छ। संविधानमा मात्रै हैन जनप्रतिनिधि र आम जनताको मानसिकतामा समेत संघीयता हुनुपर्छ। व्यवस्था नयाँ तर सोच र मानसिकता पुरानै हुँदाको उपज हो अहिलेको अस्तव्यस्तता र अन्योलता। एकातर्फ संविधान प्रदत्त अधिकार नियमावली हुँदै विवेक र संवेदनहीन बडा हाकिमको हातमा पुगेपछि हात लाग्यो शून्य, अर्कोतर्फ आफैंले जिताएका जनप्रतिनिधिले देखाएको आश्वासनहरू पातलो हुँदै गएपछि आम सर्वसाधारणमा थपिने निराशा र फ्रस्टेसन। कुराको जरो यतै छ कि व्यवस्था परिवर्तन हुने अवस्था परिवर्तन नहुनुको कारण। संविधान आफैं टुकुटुकु हिँडेर, समृद्धि बोकेर जनताको घरदैलोमा आउने हैन। राज्य सत्तामा रहने नेतृत्वको अक्षमता, घमण्ड र उन्मादले आफैंले लेखेको संविधान कहिल्यै पढ्दैनने। हैन भने किन आइरहन्छ संसद्मा संविधान प्रतिकूलका विधेयक र किन चलिरहन्छ असंवैधानिक कदम। जनप्रतिनिधिहरू आफू निर्वाचित व्यवस्था र संविधानको हेक्का राख्दैनन् र पालना गर्नमा चुकेका छन्। हाकिमहरू संविधान प्रतिकूल विधेयक मस्यौदा र अवकाशपछिको आफ्नै व्यवस्थापनमा तल्लीन छन्। सरकार, संसद्, सरोकारवाला कसैलाई हेक्का छैन कि संविधान कार्यान्वयन गर्ने विधेयकहरू संसद्मा कसरी आए ? कसरी ऐन बने ? मौलिक हक कार्यान्वयन गर्ने विधेयकहरू कसरी पारित भए ? व्यवस्था परिवर्तनपछि मुख्यतः गणतन्त्र आएपछिका अधिकांश ऐनहरू संघीय लोकतान्त्रिक गणतन्त्र अनुकूल बनाउने भनिए तापनि अधिकांशमा श्री ५ को सरकारको सट्टामा नेपाल सरकारमात्रै संशोधन भएका छन्। नेपालको संविधान जारी भएपछि संविधान अनुकूल बनाउने नाउँमा भएका संशोधनहरू नेपाल सरकार पछि प्रदेश र स्थानीय तह थप्नेमा सीमित देखिन्छ। कतै विकास क्षेत्रको सट्टामा प्रदेश र कतै गाविसको सट्टामा पालिका मिलाइएको छ। मन्त्रालयको संख्या हेरफेर भएको अवस्थामा मन्त्रालय भन्नाले फलानो मन्त्रालय भनी मन्त्रालयको नाउँ मिलाउने काम मात्र भएको छ। के संघीय लोकतान्त्रिक गणतन्त्र अनुकूल भनेको यही मात्र हो ? के संविधान अनुकूल भनेको यस्तै हो ? यो प्रश्नको जवाफ कहिले खोज्ने ? कसले खोज्ने ? संविधान लेख्दैमा र जारी गर्दैमा हाम्रो अभिभारा पूरा भएको हो ? अहिले नै थकाइ मार्ने बेला भइसक्यो ? जन्माउनभन्दा बढी मेहनत र दुःख हुर्काउन पनि त लाग्छ होला ? अप्रेसन गरेको बिरामीलाई पोस्ट् अप्रेसनमा पनि उत्तिकै केयर गर्नुपर्ला नि ? संविधानमा टुंगिएका, छलफल, बहस भएका कतिपय सवालहरू अधिकांश विधेयकमा अहिले पनि सभा र समितिहरूमा पुनः छलफल, बहस गरिरहनु परेको छ। संविधानमा एक तिहाइ अर्थात् ३३ प्रतिशत महिलाको समावेशी सहभागिताको सवाल अहिले पनि चिच्याइरहनुपर्ने विषय बनेको छ। अधिकांश विधेयकमा दुई जनामा एक, तीन जनामा एक, छ जनामा दुई, नौ जनामा तीन जना महिला खोजिरहनु परेको छ। आधा आकाश ढाक्ने महिलाको यस्तो अवस्था छ भने अन्य वर्ग, क्षेत्र, समुदायका नागरिकको सहभागिताको अवस्था झनै दयनीय छ। निर्वाचन आयोगका कडाइका कारण संसद्मा समानुपातिक प्रणालीलाई कार्यान्वयन गर्न खोजिए पनि समानुपातिक प्रणालीमा हुने, खाने र पटकपटक सांसद, मन्त्री भएकाहरूकै हावी देखिन्छ। प्रत्यक्षतर्फ पनि कम्तीमा ३३ प्रतिशत महिलालाई अवसर दिनुपर्छ र महिलाहरूले पनि उत्कृष्ट नतिजा निकाल्न सक्छन् भन्ने चेत नेतृत्वमा कमजोर र शून्यप्रायः देखिन्छ। सांसदहरूको सिर्जनशीलता निमोठिएको छ। नागरिक अधिकारमा सुकेनास लागेको छ। जनताका अधिकार र समृद्धिलाई खै खोलो सुक्यो भन्ने स्थितिबाट मुक्त गरौं। संविधान र मौलिक हक कार्यान्वयन गर्ने विधेयकहरू नियम निलम्बनसहित पारित गरेर खामबन्दी ल्याएर खामबन्दी नै लगिएको थियो। तत्कालीन झन्डै दुई तिहाइ नजिकको सरकार र संसद्ले जनताको अधिकारको विषय, जनताको मौलिक हकको विषय विभिन्न वर्ग, लिंग, समुदायका नागरिकको अधिकार कार्यान्वयनको विषय जनप्रतिनिधिहरूको उच्च र सार्वभौम संसद्मा छलफल र बहस हुन पाएन। कसरी आउँछ समृद्धि ? कसरी कार्यान्वयन हुन्छ संविधान र मौलिक हकहरू ? जनप्रतिनिधिहरूले आफ्ना जनताका सवालहरू छलफल, बहस गर्न नपाउने ? कस्तो विडम्बना ? एउटा नमीठो क्षणको पनि स्मरण गरौं। केही विश्वविद्यालय ऐन संशोधन गर्न भनी ११ वटा विश्वविद्यालयका ऐनहरू संसद्मा आए। दलित, अपांगता भएका व्यक्ति र विपन्न वर्गका विद्यार्थीको उच्च शिक्षा पहुँच, सुनिश्चितता र छात्रवृत्ति तथा निःशुल्क शिक्षाको सवाल थियो। संसद्मा विधेयकमाथि व्यापक छलफल र बहस भयो। संशोधन पर्यो। समितिमा समेत घनिभूत छलफल भयो। तर पनि संविधानको स्प्रिट र अक्षर अनुकूल परिमार्जन नभएकोमा अपांगता भएका सांसद र दलित सांसदहरूको विमति कायमै थियो। सरकारले र बहुमतले पेलिरहेको अवस्थामा समिति र सभामा समेत अपांगता भएका सांसद र दलित सांसदहरू एकै स्वरमा थिए। विमति कायमै भयो। तत्कालीन मन्त्रीले अर्को दिन मन्त्रालयमै छलफलका लागि डाके। थप छलफलपश्चात् केही हदसम्म भए पनि परिमार्जन भयो। तर पछि थाहा भयो शक्तिशाली दलका नेताहरूले दलित माननीयहरूलाई नोटिसमा राखेका कारण संसद्का हरेक गतिविधिमा उनीहरूलाई पछि पार्ने र अवसरबाट वञ्चित हुनु भएछ। विशेष समयमा बोल्ने समय माग्दासमेत नदिने, अल्मल्याउनेजस्ता हर्कत भए। अब यहाँ प्रश्न उठेको छ, सांसद र नेतृत्वको बुझाइमा फरक परेको छ। सांसदहरू आफूलाई मेम्बर अफ पार्लियामेन्ट ठान्दा रहेछन् तर नेताहरू नम्बर अफ पार्लियामेन्टका रूपमा टाउका गन्दा रहेछन्। आफ्नै पार्टीको सरकार गिराउने, नीति तथा कार्यक्रम र बजेट फेल गराउने धन्दामा सांसदहरू लाग्न त भएन। दलीय व्यवस्थामा ह्विप छँदैछ। तर सर्वसाधारण जनताको अधिकारको सवाल, संविधान कार्यान्वयनको सवालमा विचार राख्दा, छलफल गर्दा, क्रियाशील रहँदा जनप्रतिनिधिहरूको सिर्जनशीलतालाई निमोठिन्छ किन ? संसद् जनप्रनिधिको उच्च थलो भनिने तर सांसदहरू निरीह हुनुपर्ने अवस्था किन ? अब पनि सांसदहरू नम्बर नै भइरहने, त मेम्बर कहिले हुने ? सरकारले संसद्लाई यसरी नै छायामा पारेर कब्जामा कहिलेसम्म राखिरहने ? संसद्को आवाज सरकारले सुन्नुपर्ने कि नपर्ने ? जवाफ दिनुपर्ने कि नपर्ने ? सरकार आफैं जन्मिएको संसद्लाई लात हानिरहने हो ? यही हो संसदीय परम्परा, अभ्यास र मर्यादा ? एकातर्फ जनप्रतिनिधिहरू संसद्मा निरीह हुनुपर्ने भाषण र गफ चाहिँ संविधान र मौलिक हकका हुने र अर्कोतर्फ बडाहाकिमहरू हातमा कानुन लिने, विवेक र संवेदनहीनता गुमाउने। अनि कसरी हुन्छ व्यवस्था परिवर्तसँगै अवस्था परिवर्तन ? सांसदहरूको निरीहतासँगै संसद् कमजोर भएको छ। कमजोर संसद्मा जनताका आवाज र सवाल उठ्न सकेका छैनन्। सांसदहरूको सिर्जनशीलता निमोठिएको छ। नागरिक अधिकारमा सुकेनास लागेको छ। वर्ग लिंग, क्षेत्र, अनि समुदायको प्रतिनिधित्व गर्ने जनप्रतिनिधिहरू आफू प्रतिनिधित्व भएको वर्ग, लिंग, क्षेत्र, समुदायको हकहितमा एकै ठाउँमा, एकै स्वरमा उठ्न, बोल्न सकेका छैनन्। अब ढिला भइसक्यो हामी जो जहाँ छौं त्यहींबाट संगठित भएर आवाज बुलन्द गरौं आफ्नो सशक्त भूमिका निर्वाह गरौं। जनताका अधिकार र समृद्धिलाई खै खोलो सुक्यो भन्ने स्थितिबाट मुक्त गरौं। भरोसा र विश्वाससहितको स्थिर राजनीति अहिलेको राष्ट्रिय आवश्यकता हो। पन्त, राष्ट्रियसभाअन्तर्गत दिगो विकास तथा सुशासन समितिका सभापति हुन्।"
दोहोरो चरित्रको मारमा छोरीहरू,"आजको पढेलेखेको जमात पनि यथार्थ नबुझी लहैलहैमा लागेको देख्दा भने निकै उदेक लाग्छ। एउटाले नराम्रो भन्यो भने अरूले पनि केही नबुझी प्याच्च लेख्दिहाल्ने ठूलो झुन्ड छ हामीकहाँ। के हाम्रो समाज छोरीमैत्री बन्ला ? चरित्रको पासो छोरीलाई मात्रै थमाइदिने हो र हामीले ? केही समयको कारागार सजाय काटेर नायक पल शाह थुनामुक्त भएका छन्। मनोरञ्जनको क्षेत्रमा उनको योगदानका कारण उनका थुप्रै शुभचिन्तक छन्। आज ती सारा उनका लागि खुसी छन्। उनको जयजयकार जेलभित्र रहँदा पनि थियो भने उनी थुनामुक्त भएपछि खुसीयाली नमनाउने त कुरै आएन। यता बाहिरी संसारमा भएर पनि तिरष्कृत जीवन जिउन बाध्य पारिएको छ, गायिका समीक्षा अधिकारीलाई। घटना भएको यतिका समय बितिसक्यो। एक पात्रले सजाय काटेर निस्की पनि सके तर फेसबुकमा पल वा उनी सम्बन्धित कुनै समाचार वा भिडियोको तलपट्टि पल शाहलाई हाम्रो हिरो, वाहवाही तारिफमा मीठामीठा शब्दहरू देखिन्छन्। अर्कोतर्फ समीक्षा वा उनी सम्बन्धित समाचार वा भिडियोमा त्यहीँ मरी जा, अहिलेसम्म किन नमरेकी, यति लाखे, उति लाखे भनेर अति नै तल्लो स्तरका गालीगलौज गरेको देखिन्छ। इन्स्टाग्राम, टिकटक, जहाँजहाँ उनको उपस्थिति छ, उहींउहीं पुगेर सुन्नै नसकिने शब्दहरू प्रयोग भएको देखिन्छ। समीक्षासँग किन यो जमातलाई यति सकस हो ? आज उनको जस्तै घटना तपाईंको परिवारमा परेकोे भए के यस्तो तिरस्कार सहन सक्नुहुन्थ्यो तपाईं ? हो, तपाईंको मनपर्ने हिरो आज अदालतले तोकेको सजाय भोगेर मुक्त भए। तपाईंलाई भरपूर खुसी हुने अधिकार छ तर यो कुरा पनि भुल्नु भएन कि उनी कानुनका नजरमा दोषी रहेछन्। नाबालिका केशकै कारण कानुनले नाबालिकाको संरक्षण गरेको रहेछ। उनी शारीरिक सम्पर्कका लागि योग्य भए पनि र राजीखुसी भए पनि त्यो उमेरमा बौद्धिक हिसाबले के सही र के गलत भनेर छुट्ट्याउन नसक्ने ठहरिएकै कारण पल दोषी साबित भएका हुन्। यो विषयमा अदालतको निर्णय पर्खनु पर्ने थिएन ? किन न्यायाशीशमात्र बन्यौं हामी ? हामीले कसैलाई माथि उठाउने नाममा अर्को पक्षलाई पछारेको पछार्यै किन गरिरह्यौं ? बरु यही घटनालाई ठण्डा दिमागले सोचेर परिवारका नानीहरूलाई होसियार हुन सिकाउन सक्दैनौं ? वास्तविक जीवनमा त लडेको मान्छेलाई हात दिएर उठाउँछौं होइन र हामी ? लडेकोलाई झनै घचेटिरहने कस्तो संस्कृति बसाउँदै छौं ? यस अर्थमा समीक्षाको पक्ष लिएको पक्कै होइन। जानअञ्जानमा उनी पनि दोषी हुन् तर पाको उमेरको हिसाबले हेर्ने हो भने पल ज्यादा सचेत रहनुपथ्र्यो। अब एक पटकलाई समीक्षालाई बैनीछोरी सम्झेर हृदयदेखि स्वीकारेर हेर्नु त कति तिरस्कार सहिरहेकी छन् दिनरात। घटना बाहिर आएको महिनौंपछि उनी जेनतेन हिम्मत बटुलेर एक स्टेज कार्यक्रममा पुगिन्। स्टेज उक्लेर, भनाइ राख्दै थिइन् गीत गाउनै बाँकी थियो, सुरुआतमै उनलाई लक्षित गरी दर्शकदीर्घाबाट ढुंगा हानियो। लगत्तै उनी बोलिन् कृपया यस्तो नगरिदिनुहोला। हजुरहरूका पनि दिदीबहिनी हुनुहोला आदि आदि। एकदिन टिकटक स्क्रोल गर्दै थिएँ, उनको त्यो भिडियो देखें। कमेन्ट पढिसक्नु थिएनन्। गोलीजस्ता तिखा अनि तीता गालीको वर्षा। एउटै भए पनि राम्रो लेखेको भेटिन्छ कि भनेर अलि तलैसम्म पुगें तर अहँ भेटिनँ। जति कमेन्ट स्क्रोल गर्यो उति नै असभ्य र अपाच्य गाली। अरू निकृष्ट शब्दहरू। टिकटके जमातले हिजोसम्म पल कारागार हुँदा समीक्षालाई ढुंगा हान्नु ठीक हो भन्दै थियो। आज भन्दै छ, तिमी पल काण्ड हौं भन्न छोडिदिऔं अब जिउन दिऔं रे। वाह, पहिले घाइते पनि आफैं बनाउने अनि पछि उपचार पनि आफैं गर्न खोज्ने। के यो दोहोरो चरित्र होइन ? कसैलाई साथ दिइरहँदा कतिसम्म माथि चढाउने अनि कसैको विरोध गरिरहँदा कतिसम्म तल गिर्ने र गिराउने ? त्यो घटना परिवारमा परेको छैन भन्दैमा अरूको छोरीचेलीलाई यतिसम्म गिरेर किन मुख छाडनु ? किन सत्तोसराप गर्नु ? अर्काको घरमा आगो लाग्यो भनेर, धनजनको क्षति भयो भन्दैमा खुसी हुन मिल्छ ? ग्याँस सिलिन्डर त तपाईंको घरमा पनि होला। सिलिन्डर तपाईंको घरमा पनि पड्कन्न भन्ने के ग्यारेन्टी छ र ? समयको चक्र हो। पल शाह जेलबाट छिटो छुटुन् भनेर कामना गर्ने पनि यही समाजमा थिए भने समीक्षालाई सुनी नसक्नुको बोलेरलेखेर सत्तोसराप गर्ने पनि उही समाज। जबकि गलत काम दुवैबाट भएको हो भने छोरीका लागि किन यति निर्ममता ? यो अझै मरेकी छैन ? भनेर पलपल मार्नेहरू पनि समाजमै छन्। समाजले पललाई जसरी समीक्षालाई साहस दिन सक्ला त ? आखिर कहिलेसम्म उनले तिरस्कृत भइरहने ? देशभित्र यतिबिघ्न मेला महोत्सव भइरहेका छन् र बाहिरी देशमा पनि। तर खोइ, स्टेजहरूमा उनको निर्धक्कको प्रस्तुति ? सधैं यस्तै पाप, घृणा, द्वैष र कुण्ठामात्र पालेर बस्नु सुहाउँछ त आजको सभ्य समाजलाई ? के हाम्रो समाज छोरीमैत्री बन्ला ? समाजमा एसिड हानेको होस्, बलात्कार मुद्दा परेको होस्, श्रीमती मारेको होस्, बहुविवाह गरेको किन नहोस् ? समय बित्दै जाँदा पुरुषका सबै अपराध माफी हुन्छन्। त्यसो भए छोरीमान्छेलाई सधैं किन अपराधी ठानिरहने ? छोरीचेली कुनै दोस्रो ग्रहबाट आएकी त होइनन्। उनी पनि त आखिर कुनै आमाकी सन्तान हुन्। जति नै अपराध गरेको किन नहोस्, छोरो भोलि फेरि चम्किन सक्दोरहेछ त। उसले जिन्दगीमा नयाँ सुरुआत गर्न पाउँछ भने छोरीले किन नपाउने ? मेरो प्रश्न यत्ति नै हो। पुरुषले दोस्रो बिहे गरे पनि समाजले भन्छ, मर्दका १० वटी पनि हुन्छन्। तर फेरि कथंकाल छोरीको घर बिग्रेर वा एकल महिलाले दोस्रो बिहे गरिन् भने फलानालाई कति पोइ चाहिएको हो ? चरित्रहीन रैछे आदि आदि सुन्नुपर्छ। छोरी चोलामा एकपटक कुनै कुराको खोट लागेपछि जिन्दगीभरि तातोभुंग्रोमा पिल्सिरहनुपर्ने ? कि त उसले शान्तिको सास फेर्नु छ भने मृत्यु रोज्नैपर्ने ? एकाध घटनाबाहेक, सम्बन्धविच्छेद गर्ने पुरुष बहादुर रे ! खुट्टा भए जुत्ता कति कति रे ! तर महिला रुँदै हिँड्नु पर्ने अनि जिन्दगीभर विचरा बन्नुपर्ने ? महिला रोइधोइ गरेर बिचरी बनेर नहिँडे समाजले १० थरी संज्ञा दिइहाल्छ। निर्दयीपनको पनि पराकाष्ठा ! के छोरीलाई खुसी हुने अधिकार नै छैन ? के डटेर कमाउने, लाउने, खाने गर्नै नहुने छोरीचेलीले ? समय परिस्थितिले जानअञ्जानमा कुनै घटना भइहाले सधैंभरि कठै ! विचरा ! भएरै बस्नुपर्ने ? हामीले सधैं यस्तो सोच पालिरहने हो ? यसरी कसरी समानता र समाज रूपान्तरणको पाइला अघि बढ्लान् ? यहींनेर अर्को प्रसँग जोड्न चाहे। मिठासपूर्ण अनि आफ्नो वजनदार आवाजका धनी साइग्रेस पोख्रेल। उनको एकाउन्टमा कथा थपिएको छ, किशोरी गोमा श्रेष्ठको। अनाहकमा सोसल मिडियामा आएका टीकाटिप्पणीका कारण आफू निकै तनावमा परेको उनी बताउँछिन्। कथामा जनाइएअनुसार उनले पहिलेको सम्बन्धबाट बाहिर निस्केर बिहे गरिन् नातेदारसँग। समाजलाई त्यो कुरा पचेन। उनले साइग्रेसलाई पठाएको कथामा यो पनि भनेकी छन् हो, चित्त नबुझे पीडादायी सम्बन्धलाई निभाउने छैन। हरघडी अपमानित मात्र भएर मायाको बदला रातदिन रोएर कटाउनुपर्छ भने त्यस्तो सम्बन्ध फेरि पनि निभाउने छैन। के छोरीमान्छेले मात्र सबै पीडा सहनुपर्ने हो ? उनको प्रश्न छ। समाज यस्तै छ, छोरीमान्छेलाई साथ दिँदैन। आजको पढेलेखेको जमात पनि यथार्थ नबुझी लहैलहैमा लागेको देख्दा भने निकै उदेक लाग्छ। एउटाले नराम्रो भन्यो भने अरूले पनि केही नबुझी प्याच्च लेख्दिहाल्ने ठूलो झुन्ड छ हामीकहाँ। के हाम्रो समाज छोरीमैत्री बन्ला ? चरित्रको पासो छोरीलाई मात्रै थमाइदिने हो र हामीले ?"
एन्फाको बैठक निर्धारित समयमा सुरु हुन सकेन,"काठमाडौं : नेपाली फुटबलको सर्वोच्च निकाय अखिल नेपाल फुटबल संघ (एन्फा)को कार्यसमिति बैठक बस्न ढिलाई भएको छ। विविधसहत १९ वटा एजेन्डा तय गरि बुधबार बिहान ८ बजे बोलाइएको बैठकमा अहिलेसम्म सुरु नभएको हो। कार्यसमितिका सदस्य बैठक कक्षमा उपस्थित भएपनि अध्यक्ष कक्षमा आउन बाँकी रहेकाले छलफल सूचारु हुन बाँकी रहेको एक सदस्यले जानकारी दिए। एन्फाका महासचिव किरण राईले गत साता कार्यसमिति सदस्यहरूलाई पत्राचार गर्दै आजलाई कार्यसमिति बैठक बोलाएका थिए। महासचिव राईले पत्राचार गरेका एजेन्डामा अन्तर्राष्ट्रिय थ्रीनेसन्स कप आयोजना, महिला ओलम्पिक छनोट प्रतियोगिता, ए डिभिजन लिग तथा महिला राष्ट्रिय लिग सञ्चालन गर्न आगामी चार वर्षको योजना लगायत विषय समावेश छन्। यस्तै, सहिद स्मारक बी र सी डिभिजन लिग, जिल्ला लिग, यस वर्षको महिला लिग, विद्यालय स्तरीय महिला र पुरुष उमेर समूहका प्रतियोगिता र कर्मचारी नियुक्ती पनि समावेश छन्। बैठकमा महिला र फुटसल फ्रेन्चाइज प्रतियोगिता, महिला एकेडेमी, प्रदेश संघको अधिवेशन, फुटसल लिग, नेपाल सुपर लिगका लागि समय उपलब्ध गारउने, राष्ट्रिय टिम र संघलाई आवश्यक खेलकुद सामग्री, प्रायोजन र खरिद, विभिन्न देशमा संघको समन्वय समिति गठन स्थायी समिति तथा अन्य आवश्यक समिति, आपतकालिन समिति, सीईओ, सहायक महासचिव लगायत कर्मचारीपदाधिकारी नियुक्ती र विविध विषय एजेन्डामा उल्लेख छ। यद्यपि, वरिष्ठ उपाध्यक्ष वीरबहादुर खड्का, तीन उपाध्यक्ष दीर्घबहादुर केसी, विराटजंग शाही र दीपक खतिवडासहित सदस्यहरू रुपेश अधिकारी, रविन्द्र चन्द, रमेश व्यञ्जनकार, भरत बुढ थापा, पेमा डोल्मा लामा, टीका लामा, भोजराज शाही, मनिष जोशी, मनिराज विष्ट, महेन्द्र क्षेत्री र सरिला श्रेष्ठ गरी १५ जनाको नामसहित ५ एजेन्डा थप्न माग गरेका थिए। सदस्यले थप्न माग गरेका पाँच एजेन्डा भने आजको बैठकमा समावेश गरिएको छैन। थपिनुपर्ने एजेन्डाको पहिलो नम्बरमा विश्वकपको २०२२ को म्याच टिकटको विषय उठाइएको थियो। एन्फाले विश्वकपका फुटबल दर्शकका लागि किनेका टिकट हिनामिना भएको चर्चा फुटबल वृत्तमा छ।"
एन्फाले फुटबलको विकास गर्न विभिन्न देशसँग द्विपक्षीय सम्झौता गर्ने,"काठमाडौं: अखिल नेपाल फुटबल संघ एन्फाले फुटबलको विकासका लागि विभिन्न देशका फुटबल संघसँग द्विपक्षीय सम्झौता गर्ने भएको छ। बुधबारको बैठकले खेलको विकास गर्न विभिन्न देशसँग सहकार्य गर्ने निर्णय गरेको हो। एन्फा कार्यसमितिको बुधबारको बैठकले विभिन्न २० निर्णय गरेको छ। एन्फाका महासचिव किरण राईले बैठकका निर्णय बारे जानकारी गराउँदै आगामी चैत्र ६ देखि १७ सम्म हुने 'प्रधानमन्त्री थ्रिनेसन कप' दशरथ रंगशालामा गर्ने निर्णय गरेको छ। प्रतियोगितामा नेपालसहित, भुटान, लाओस सहभागी हुनेछन्। एन्फाले जिल्ला लिग २०२३ वैशाखदेखि सन्चालन गर्ने निर्णय गरेको छ। कोभिड महामारी तथा अन्य विभिन्न कारणले स्थगित भएको राष्ट्रिय महिला लिग २०७८ लाई अंकको आधारमा पहिलो, दोस्रो, तेस्रो स्थान निर्धारण गरी क्रमश: ७ लाख, ५ लाख र ३ लाख पुरस्कार स्वरुप प्रदान गर्ने निर्णय गरेको महासचिव राईले बताए। यस्ता छन् एन्फाका २० निर्णय"
आईसीसी विश्वकप लिग टु खेल्न सन्दीप दुबई प्रस्थान,काठमाडौं: क्रिकेटर सन्दीप लामिछाने आईसीसी विश्वकप क्रिकेट लिग टु खेल्न संयुक्त अरब इमिरेट्सको दुबई गएका छन्। सन्दीपले नेपाली टिमका श्याम ढकाल (मौसम) ठाउँमा खेल्नेछन्। उनी अभ्यासका क्रममा घाइते भएपछि त्यस ठाउँमा सन्दीप खेल्ने नेपाल क्रिकेट संघ क्यानले जनाएको छ। सन्दीपलाई सर्वोच्च अदालतले विदेश जान अनुमति दिएपछि क्यानले उनलाई दुबई पठाएको हो।
एन्फा बैठकमा चर्काचर्की : पत्रकार सम्मेलन गर्ने असन्तुष्ट समूहको तयारी,"काठमाडौं : चार महिनापछि अखिल नेपाल फुटबल संघ (एन्फा)को केन्द्रीय कार्यसमितिको बैठक सातदोबाटोमा जारी छ। महासचिव किरण राईले एक साताअघि पत्राचार गरेर बुधबार बिहान आठ बजेलाई बोलाएको बैठक दुई घण्टा ढिलो १० बजे सुरु भएको थियो। तर, बैठक सुरु भएलगत्तै कार्यसमिति पदाधिकारीबीच चर्काचर्की भएको थियो। करिब दुई घण्टाको छलफलपछि अहिले खाना खान विश्राम भएको छ। तर, विश्रामपछि बैठकले निरन्तरता पाउनेमा शंका उब्जिएको छ। यसअघि बैठकमा पाँच वटा एजेन्डा थप्न आह्वान गरेको संस्थापनइत्तर समूहले एक घण्टापछि पत्रकार सम्मेलनको तयारी गरेको छ। अस्ति एजेन्डा थप्न माग गरेका पदाधिकारीसदस्यहरूले एक घण्टामा पत्रकार सम्मेलन गर्ने तयारी गरेका छौं, एक सहभागीले भने। अर्का एक पदाधिकारीले भने, बैठकमा बहुमत सदस्यले निर्णय प्रक्रियामा हुँदैन भन्दाभन्दै पेलेर अध्यक्षले एकतर्फीरुपमा निर्णय गरियो। त्यसमा हाम्रो विमत्ति छ। वरिष्ठ उपाध्यक्ष वीरबहादुर खड्का, उपाध्यक्षहरू विराटजंग शाही, दीर्घबहादुर केसी, दीपक खतिवडा र सदस्यहरू रुपेश अधिकारी, रविन्द्र चन्द, रमेश व्यञ्जनकार, भरत बुढ थापा, पेमा डोल्मा लामा, टीका लामा, भोजराज शाही, मनिष जोशी, मनिराज विष्ट, महेन्द्र क्षेत्री र सरिला श्रेष्ठ गरी १५ जनाको नामसहित ५ एजेन्डा थप्न माग गरेका थिए। थपिनुपर्ने एजेन्डाको पहिलो नम्बरमा विश्वकपको २०२२ को म्याच टिकटको विषय उठाइएको थियो। एन्फाले विश्वकपका फुटबल दर्शकका लागि किनेको टिकट हिनामिना भएको चर्चा फुटबल वृत्तमा छ। यस्तै, दोस्रो एजेन्डामा एएफसीका विभिन्न समितिका लागि नाम सिफारिस गर्ने उल्लेख थियो। यस्ता थिए ५ एजेन्डा विश्वकप २०२२ को म्याच टिकट सम्बन्धमा । एएफसीको विभिन्न समितिको लागि नाम सिफारिस गर्ने सम्बन्धमा । उमेर समूह र सिनियर राष्टिय महिलापुरुष विजेता टिमका खेलाडीलाई घोषित पुरस्कार वितरण गर्ने सम्बन्धमा । संघको विधान २०७७ संस्करणको धारा ३८ को ६ बमोजिम महासचिव र कोषाध्यक्ष बर्खास्ती सम्बन्धमा। मिति २०७९ आश्विन १२ गते सम्पन्न विशेष साधारण सभाबाट नियुक्त हुनुभएका न्यायीक निकायहरूको सदाचार परीक्षण सम्बन्धमा। यद्यपि, एन्फा महासचिवले सोमबार पत्राचार गर्दै कुनै पनि एजेन्डा समावेश नगर्ने जानकारी गराएका थिए। नेपाली फुटबलको सर्वोच्च निकाय एन्फाको विधानमा पूर्णकालिन बैठकका लागि कम्तिमा सात दिनअघि एजेन्डा उपलब्ध गराउनु पर्ने व्यवस्था छ। यस्तै, कोही पदाधिकारी वा सदस्यले एजेन्डा थप्न चाहे बैठक आह्वान गरेको तीन दिन भित्र सचिवालयमा दर्ता गराइसक्नुपर्छ। एजेन्डा थप्न माग गरेको तीन दिनभित्र वा कम्तिमा बैठक हुनु दुई दिन अगाडि एजेन्डा समावेश गरिएको वा नगरिएको जानकारी गराउन्पर्ने एन्फाको विधानमा उल्लेख छ।"
पीएसजीका फुटबलर हाकिमीमाथि बलात्कारको आरोप,पेरिस: पेरिस सेन्ट जर्मन (पीएसजी)का फुटबलर असफर हाकिमीविरुद्ध बलात्कारको अभियोगमा अनुसन्धान सुरु भएको अन्तर्राष्ट्रिय सञ्चार माध्यमहरूले जानकारी दिएका छन्। पेरिस बाहिरी क्षेत्रमा पर्ने नान्टेरे प्रोसेक्युटर अफिसले अनुसन्धानको नेतृत्व गरिरहेको स्रोतलाई उद्धृत गर्दै सीएनएनले बताएको छ। स्पेनमा जन्मिएका मोरक्कोका राष्ट्रिय खेलाडी हाकिमी पीएसजीबाट व्यावसायिक फुटबल खेल्छन्। गत डिसेम्बरमा कतारमा सम्पन्न फिफा विश्वकपमा मोरक्को सेमिफाइनलमा पुग्ने पहिलो अफ्रिकी मुलुक बन्दा हाकिमीको प्रदर्शन महत्त्वपूर्ण थियो। सीएनएनले यसबारे पीएसजी र हाकिमीसँग प्रतिक्रियासमेत मागेको उल्लेख गरेको छ। पछिल्लो समय उत्कृष्ट लयमा रहेका हाकिमी सोमबार राति घोषणा भएको टिम अफ दी इयरमा पनि समावेश भएका थिए।
राष्ट्रिय फुटबल टोलीको प्रशिक्षकमा इटालेली प्रशिक्षक एनेस नियुक्त,काठमाडौं : अखिल नेपाल फुटबल संघ 'एन्फा'ले नेपाली राष्ट्रिय फुटबल टोलीको मुख्य प्रशिक्षकमा इटालेली प्रशिक्षक भेन रेञ्जो अल्बर्टो एनेसलाई नियुक्त गर्ने निर्णय गरेको छ। एन्फाको आज बसेका बैठकले एनेसलाई नियुक्त गर्ने निर्णय गरेको हो। नेपाली राष्ट्रिय फुटबल टोलीको प्रशिक्षक अब्दुल्लाह अल्मुताइरीको राजीनामापछि रिक्त रहेको प्रशिक्षक पदमा एनेसलाई नियुक्त गरिएको हो। नवनियुक्त प्रशिक्षक एनेस यसअघि बेलिजको राष्ट्रिय फुटबल टोलिको प्रशिक्षक थिए। यसअघि नेपालले घरेलु मैदानमा आयोजना भएको बंगलादेश र पाकिस्तानबीचको मैत्रीपूर्ण खेलका लागि क्रमशः प्रदीप हुमागाईं र सहिद स्मारक ए डिभिजन लिगको साविकको विजेता मच्छिन्द्र फुटबल क्लबका प्रशिक्षक प्रवेश कटुवाललाई कार्यवाहक प्रशिक्षणको जिम्मेवारी दिएको थियो।
एन्फाको कार्यसमिति बैठक जारी,"बुधबार बिहान आठ बजे बोलाइएको बैठक दुई घण्टा ढिलो सुरु भएको हो। काठमाडौं : नेपाली फुटबलको सर्वोच्च निकाय अखिल नेपाल फुटबल संघ (एन्फा)को कार्यसमिति बैठक सुरु भएको छ। बुधबार बिहान आठ बजे बोलाइएको बैठक दुई घण्टा ढिलो सुरु भएको हो। आजको बैठकमा विविधसहित १९ वटा एजेन्डा तय गरिएको छ। यद्यपि, १३ जना सदस्यले थप्न माग गरेका पाँच एजेन्डा भने आजको बैठकमा समावेश गरिएको छैन। महासचिव राईले पत्राचार गरेका एजेन्डामा अन्तर्राष्ट्रिय थ्रीनेसन्स कप आयोजना, महिला ओलम्पिक छनोट प्रतियोगिता, ए डिभिजन लिग तथा महिला राष्ट्रिय लिग सञ्चालन गर्न आगामी चार वर्षको योजना लगायत विषय समावेश छन्। यस्तै, सहिद स्मारक बी र सी डिभिजन लिग, जिल्ला लिग, यस वर्षको महिला लिग, विद्यालय स्तरीय महिला र पुरुष उमेर समूहका प्रतियोगिता र कर्मचारी नियुक्ति पनि समावेश छन्। बैठकमा महिला र फुटसल फ्रेन्चाइज प्रतियोगिता, महिला एकेडेमी, प्रदेश संघको अधिवेशन, फुटसल लिग, नेपाल सुपर लिगका लागि समय उपलब्ध गराउने, राष्ट्रिय टिम र संघलाई आवश्यक खेलकुद सामग्री, प्रायोजन र खरिद, विभिन्न देशमा संघको समन्वय समिति गठन स्थायी समिति तथा अन्य आवश्यक समिति, आपतकालिन समिति, सीईओ, सहायक महासचिव लगायत कर्मचारीपदाधिकारी नियुक्ति र विविध विषय एजेन्डामा उल्लेख छ। यद्यपि, वरिष्ठ उपाध्यक्ष वीरबहादुर खड्का, तीन उपाध्यक्ष दीर्घबहादुर केसी, विराटजंग शाही र दीपक खतिवडासहित सदस्यहरू रुपेश अधिकारी, रविन्द्र चन्द, रमेश व्यञ्जनकार, भरत बुढ थापा, पेमा डोल्मा लामा, टीका लामा, भोजराज शाही, मनिष जोशी, मनिराज विष्ट, महेन्द्र क्षेत्री र सरिला श्रेष्ठ गरी १५ जनाको नामसहित ५ एजेन्डा थप्न माग गरेका थिए। थपिनुपर्ने एजेन्डाको पहिलो नम्बरमा विश्वकपको २०२२ को म्याच टिकटको विषय उठाइएको थियो। एन्फाले विश्वकपका फुटबल दर्शकका लागि किनेका टिकट हिनामिना भएको चर्चा फुटबल वृत्तमा छ। यस्तै, दोस्रो एजेन्डामा एएफसीका विभिन्न समितिका लागि नाम सिफारिस गर्ने उल्लेख थियो। तर, महासचिव राईले यसअघि नै पत्रचार गरेर एजेन्डा समावेश नगरिएको जानकारी दिइसकेका छन्।"
केपी ओली कपको उपाधि मछिन्द्रलाई (फोटो फिचर),"काठमाडौं: केपी ओली कप राष्ट्रिय फुटबलको उपाधि मछिन्द्र फुटबल क्लबले जितेको छ। सातदोबाटो युथ क्लबलाई ट्राइब्रेकरमा ५३ ले मछिन्द्रले उपाधि जितेको हो। निर्धारित समयको खेल ११ को बराबरीमा सकिएपछि खेला ट्राइब्रेकरमा पुगेको थियो। फागुन ११ गतेदेखि सुरु भएको प्रतियोगिताको पहिलो खेलमा विभागीय टिम नेपाल पुलिस क्लबलाई २१ गोलको नतिजामा पराजित गर्दै सातदोबाटो सेमिफाइनलमा पुगेको थियो। सेमिफाइनलमा अर्को विभागीय महारथी त्रिभुवन आर्मी क्लबलाई पेनाल्टी सुटआउटमा पराजित गर्दै सातदोबाटो पहिलो संस्करणको फाइनलमा पुगेको हो। यस्तै, पहिलो खेलमा चर्च ब्वाइज युनाइटेडलाई २१ ले पराजित गर्दै मछिन्द्र अन्तिम चारमा पुगेको थियो। आयोजक केपी एफसीलाई १० ले पराजित गर्दै मछिन्द्र फाइनलमा पुगेको थियो। उपाधि बिजेता मछिन्द्रले १० लाख र उपविजेता सातदोबाटोले पाँच लाख नगद प्राप्त गर्नेछन्। यस्तै, सर्वोत्कृष्ट खेलाडीले एक लाख तथा उदीयमान खेलाडीलाई ५० प्रदान गर्ने आयोजकले जनाएको छ।"
सङ्खुवासभामा राष्ट्रव्यापी ब्याडमिन्टन प्रतियोगिता हुने,"खाँदबारी : सङ्खुवासभाको मादि नगरपालिकामा राष्ट्रव्यापी खुला मादी ब्याडमिन्टन प्रतियोगिता हुने भएको छ। मादी नगरपालिकाको आयोजनामा फागुन २८ देखि ३० गतेसम्म प्रतियोगिता सञ्चालन हुने प्रमुख जीवज लिङ्थेपले बुधबार पत्रकार सम्मेलनमा जानकारी दिए। प्रतियोगिताको पुरुष डबलतर्फ प्रथमले नगद ७५ हजार, द्वितीयले नगद ५० हजार र सेमिफाइनलिस्ट दुई टिमले नगद १५१५ हजार रुपैयाँसहित ट्रफी, मेडल र प्रमाणपत्र पाउने प्रमुख लिङ्थेपले जानकारी गराए। त्यसैगरी प्रतियोगिताको खुल्ला महिला तर्फ प्रथमले नगद ४५ हजार, द्वितीयले नगद ३० हजार र सेमिफाइनलिस्ट दुई टिम नगद १०१० हजार रुपैयाँ सहित ट्रफी, मेडल र प्रमाणपत्र प्राप्त गर्नेछन्। प्रतियोगिताको खुल्ला भेट्रान्स डबल(४५ वर्ष माथि) तर्फ प्रथमले नगद ४० हजार, द्वितीयले नगद २५ हजार र सेमिफाइनलिस्ट दुई टिमले नगद ८८ हजार रुपैयाँसहित ट्रफी, मेडल र प्रमाणपत्र प्राप्त गर्ने छन्। प्रतियोगितामा देशभरीबाट राष्ट्रिय खेलाडी, खेलप्रेमी लगयतका व्यक्तिहरूको सहभागिता गराई नगरपालिकाको पृथक पहिचानलाई देश तथा विदेशमा चिनाउने लक्ष्य रहेको प्रमुख लिङ्थेपले बताए।"
"केपी ओली कपको फाइनल आज, उपाधिका लागि सातदोबाटो र मछिन्द्र भिड्दै","फागुन ११ गतेदेखि सुरु भएको प्रतियोगिताको फाइनलमा सातदोबाटो र मछिन्द्रले स्थान बनाइसकेका छन्। पहिलो खेलमा विभागीय टिम नेपाल पुलिस क्लबलाई २१ गोलको नतिजामा पराजित गर्दै सातदोबाटो सेमिफाइनलमा पुगेको थियो। काठमाडौं : केपी ओली कप राष्ट्रिय फुटबल च्याम्पियनसिपको फाइनलमा आज सातदोबाटो युथ क्लब र मछिन्द्र फुटबल क्लब भिड्दै छन्। दशरथ रंगशालामा साँझ पाँच बजे सुरु हुने खेलअघि सांगीतिक कार्यक्रमको आयोजना गरेको राष्ट्रिय युवा संघले जानकारी दिएको छ। फागुन ११ गतेदेखि सुरु भएको प्रतियोगिताको फाइनलमा सातदोबाटो र मछिन्द्रले स्थान बनाइसकेका छन्। पहिलो खेलमा विभागीय टिम नेपाल पुलिस क्लबलाई २१ गोलको नतिजामा पराजित गर्दै सातदोबाटो सेमिफाइनलमा पुगेको थियो। सेमिफाइनलमा अर्को विभागीय महारथी त्रिभुवन आर्मी क्लबलाई पेनाल्टी सुटआउटमा पराजित गर्दै सातदोबाटो पहिलो संस्करणको फाइनलमा पुगेको हो। यस्तै, पहिलो खेलमा चर्च ब्वाइज युनाइटेडलाई २१ ले पराजित गर्दै मछिन्द्र अन्तिम चारमा पुगेको थियो। आयोजक केपी एफसीलाई १० ले पराजित गर्दै मछिन्द्र फाइनलमा पुगेको हो। आज हुने फाइनलको विजेताले १० लाख र उपविजेताले पाँच लाख नगद प्राप्त गर्नेछ। यस्तै, सर्वोत्कृष्ट खेलाडीले एक लाख तथा उदीयमान खेलाडीलाई ५० प्रदान गर्ने आयोजकको तयारी छ।"
एन्फा कार्यसमिति बैठक आज,"बुधबार बिहान आठ बजे बोलाइएको बैठकमा विविधसहित १९ वटा एजेन्डा तय गरिएको छ। यद्यपि, १३ जना सदस्यले थप्न माग गरेका पाँच एजेन्डा भने आजको बैठकमा समावेश गरिएको छैन। काठमाडौं : नेपाली फुटबलको सर्वोच्च निकाय अखिल नेपाल फुटबल संघ (एन्फा)को कार्यसमिति बैठक बुधबार (आज) बस्दै छ। एन्फाका महासचिव किरण राईले गत साता कार्यसमिति सदस्यहरूलाई पत्राचार गर्दै आगामी कार्यसमिति बैठक बोलाएका थिए। बुधबार बिहान आठ बजे बोलाइएको बैठकमा विविधसहित १९ वटा एजेन्डा तय गरिएको छ। यद्यपि, १३ जना सदस्यले थप्न माग गरेका पाँच एजेन्डा भने आजको बैठकमा समावेश गरिएको छैन। महासचिव राईले पत्राचार गरेका एजेन्डामा अन्तर्राष्ट्रिय थ्रीनेसन्स कप आयोजना, महिला ओलम्पिक छनोट प्रतियोगिता, ए डिभिजन लिग तथा महिला राष्ट्रिय लिग सञ्चालन गर्न आगामी चार वर्षको योजना लगायत विषय समावेश छन्। यस्तै, सहिद स्मारक बी र सी डिभिजन लिग, जिल्ला लिग, यस वर्षको महिला लिग, विद्यालय स्तरीय महिला र पुरुष उमेर समूहका प्रतियोगिता र कर्मचारी नियुक्ती पनि समावेश छन्। बैठकमा महिला र फुटसल फ्रेन्चाइज प्रतियोगिता, महिला एकेडेमी, प्रदेश संघको अधिवेशन, फुटसल लिग, नेपाल सुपर लिगका लागि समय उपलब्ध गारउने, राष्ट्रिय टिम र संघलाई आवश्यक खेलकुद सामग्री, प्रायोजन र खरिद, विभिन्न देशमा संघको समन्वय समिति गठन स्थायी समिति तथा अन्य आवश्यक समिति, आपतकालिन समिति, सीईओ, सहायक महासचिव लगायत कर्मचारीपदाधिकारी नियुक्ती र विविध विषय एजेन्डामा उल्लेख छ। यद्यपि, वरिष्ठ उपाध्यक्ष वीरबहादुर खड्का, तीन उपाध्यक्ष दीर्घबहादुर केसी, विराटजंग शाही र दीपक खतिवडासहित सदस्यहरू रुपेश अधिकारी, रविन्द्र चन्द, रमेश व्यञ्जनकार, भरत बुढ थापा, पेमा डोल्मा लामा, टीका लामा, भोजराज शाही, मनिष जोशी, मनिराज विष्ट, महेन्द्र क्षेत्री र सरिला श्रेष्ठ गरी १५ जनाको नामसहित ५ एजेन्डा थप्न माग गरेका थिए। थपिनुपर्ने एजेन्डाको पहिलो नम्बरमा विश्वकपको २०२२ को म्याच टिकटको विषय उठाइएको थियो। एन्फाले विश्वकपका फुटबल दर्शकका लागि किनेका टिकट हिनामिना भएको चर्चा फुटबल वृत्तमा छ। यस्तै, दोस्रो एजेन्डामा एएफसीका विभिन्न समितिका लागि नाम सिफारिस गर्ने उल्लेख थियो। तर, महासचिव राईले यसअघि नै पत्रचार गरेर एजेन्डा समावेश नगरिएको जानकारी दिइसकेका छन्। यस्ता थिए एजेन्डा: विश्वकप २०२२ को म्याच टिकट सम्बन्धमा । एएफसीको विभिन्न समितिको लागि नाम सिफारिस गर्ने सम्बन्धमा । उमेर समूह र सिनियर राष्टिय महिलापुरुष विजेता टिमका खेलाडीलाई घोषित पुरस्कार वितरण गर्ने सम्बन्धमा । संघको विधान २०७७ संस्करणको धारा ३८ को ६ बमोजिम महासचिव र कोषाध्यक्ष बर्खास्ती सम्बन्धमा। मिति २०७९ आश्विन १२ गते सम्पन्न विशेष साधारण सभाबाट नियुक्त हुनुभएका न्यायीक निकायहरूको सदाचार परीक्षण सम्बन्धमा।"
नेपालमा इन्धनको मूल्य घटबढ नहुने,"काठमाडौं : बुधबार भारतबाट इन्धनको मूल्य घटेर आएपनि नेपालमा घटबढ नहुने नेपाल आयल निगमले जनाएको छ। निगमले सरकार र इन्डियन आयल कर्पोरेसनलाई अझै १६ अर्ब बक्यौता तिर्न बाँकी रहेकाले मूल्य यथावत राखिएको हो। नेपाल आयल निगमलाई भारतीय इन्धन बिक्रेता कम्पनी भारतीय आयल कर्पोरेसन (आईओसी) ले बुधबार पठाएको इन्धनको नयाँ लागत मूल्यअनुसार ग्यासको मूल्यमा केही वृद्धि भए पनि अरूको मूल्य घटेको हो। निगमका अनुसार पेट्रोलमा १२१, डिजेलमा ५०५, मट्टितेलमा ३४०, हवाई इन्धनमा ७०३ रुपैयाँ घटेर आएको हो। ग्यासको मूल्यमा भने ३३९०६ रुपैयाँ बढेर आएको छ। निगमका प्रवक्ता विनितमणि उपाध्यायका अनुसार निगमलाई १५ दिनमा १५ करोड रुपैयाँ नाफा हुने छ।"
"सेयर बजार निरन्तर ओरालोतिर,कारोबार रकम १ अर्बमा सीमित",काठमाडौं : सेयर बजार ओरालो लाग्ने क्रम आज पनि जारी रह्यो। नेप्से परिसूचक २४४४ अंकले घटेर १९९५४९ विन्दुमा अडिएको छ। अघिल्लो कारोबार दिन मंगलबार नेप्से परिसूचक ३६१ अंक र सोमबार ३६५ अंकले घटेको थियो। नेप्से घटेसँगै मंगलबारको तुलनामा कारोबार रकम घटेको छ। यसदिन १ अर्ब २८ करोड ८३ लाख ६३ हजार ४२४ रूपैयाँमा सेयर खरिदबिक्री भयो। २५७ कम्पनीको ३७ लाख २९ हजार ९७६ कित्ता सेयर किनबेच भयो। आज एउटा मात्रै कम्पनीको सेयर मूल्यमा सकारात्मक सर्किट लाग्यो। आदर्श लघुवित्त वित्तीय संस्थाको मूल्य १० प्रतिशतले बढेको हो। बोटलर्स नेपालको सेयर मूल्य ९६१ प्रतिशतले घट्यो। कारोबार रकमका आधारमा अपर तामाकोशी हाइड्रोपावर शीर्षस्थानमा रह्यो। सो कम्पनीको ८ करोड ७२ लाख ३७ हजार८५ रूपैयाँको सेयर खरिदबिक्री भयो। आज कारोबारमा आएका १३ वटै उपसमूहको सूचक नकारात्मक देखिएका छन्। मनु एन्ड प्रो र माइक्रो फाइनान्स समूहको सूचक २ प्रतिशत बढिले घटेको हो।
भारतबाट घटेर आयो इन्धनको मूल्य,"काठमाडौं : भारतबाट इन्धनको मूल्य घटेर आएको छ। ग्यासको मूल्यमा केही वृद्धि भए पनि अरूको मूल्य घटेको हो। नेपाल आयल निगमका अनुसार पेट्रोलमा १२१, डिजेलमा ५०५, मट्टितेलमा ३४०, हवाई इन्धनमा ७०३ रुपैयाँ घटेर आएको हो। नेपाल आयल निगमलाई भारतीय इन्धन बिक्रेता कम्पनी भारतीय आयल कर्पोरेसन (आईओसी) ले बुधबार इन्धनको नयाँ लागत मूल्य पठाएको हो। ग्यासको मूल्यमा भने ३३९०६ रुपैयाँ बढेर आएको छ। निगमका प्रवक्ता विनितमणि उपाध्यायका अनुसार निगमलाई १५ दिनमा १५ करोड रुपैयाँ नाफा हुने छ। निगमले सरकार र इन्डियन आयल कर्पोरेसनलाई अझै १६ अर्ब बक्यौता तिर्न बाँकी छ।"
प्रचण्डको घरबेटीले भद्रगोल बनाएको सडक अनुगमन गर्दै नारायणकाजी,"काठमाडौं : उपप्रधानमन्त्री एवं भौतिक पूर्वाधार तथा यातायात मन्त्री नारायणकाजी श्रेष्ठले बिहीबार कमलविनायकनगरकोट सडकको अनुगमन गर्ने भएका छन्। अनुगमनमा नेपालका लागि भारतीय राजदूत नवीन श्रीवास्तव, मन्त्रालयका सचिव, सडक विभागका डिजी, सम्बन्धित आयोजना प्रमुख, ठेक्का पाएका निर्माण कम्पनीका प्रतिनिधि सहितको टोली हुनेछ। बिहान ९ बजे सल्लाघारी, भक्तपुरमा भेट भई कमलविनायक, भत्केको पाटीदेखि नगरकोटसम्मै पुगेर अनुगमन सम्पन्न हुने छ। सैलुङ कन्स्ट्रक्सनले ठेक्का पाएर पटकपटक म्याद थप्दा पनि काम सम्पन्न हुन नसकेको रुग्ण आयोजना हो यो। सैलुङ कन्स्ट्रक्सन प्रधानमन्त्री पुष्पकमल दाहाल 'प्रचण्ड'का घरबेटीका रूपमा परिचित शारदाप्रसाद अधिकारीको हो। निर्माणको ढिलासुस्तीबाट जनताले वर्षौंदेखि सास्ती खेपिरहेको र सरकार तथा निर्माण कम्पनीबिरुद्ध आक्रोश पोखेको परिस्थितिबीच उपप्रधानमन्त्री श्रेष्ठले प्रष्टीकरण माग्दा चैत्र मसान्तसम्म सम्पूर्ण निर्माण कार्य सम्पन्न गर्ने वचनबद्धता निर्माण कम्पनीले जाहेर गरेको थियो। त्यसैको प्रगतिबारे स्थलगत जानकारी लिन अनुगमन हुन लागेको हो। यो आयोजनामा भारतीय एक्जिम बैंकको आर्थिक सहयोग छ।"
फेब्रुअरीमा नेपाल आए ७३ हजार पर्यटक,"काठमाडौं : सन् २०२३ को फेब्रुअरी महिनामा ७३ हजारभन्दा बढी विदेशी पर्यटक नेपाल भित्रिएका छन्। नेपाल पर्यटन बोर्डले उपलब्ध गराएको तथ्यांकअनुसार वर्षको दोस्रो महिनामा हवाई मार्ग भएर ७३ हजार दुई सय ५५ पर्यटकले नेपाल भ्रमण गरेका छन्। जनवरी महिनामा ५५ हजार ७४ जना विदेशी पर्यटक नेपाल भित्रिएका थिए। अघिल्लो वर्ष सन् २०२२ को फेब्रुअरीमा १९ हजार सात सय ६६ पर्यटकको नेपाल आगमन भएको थियो। सन् २०२१ को सोही महिनामा नौ हजार एक सय ४६ पर्यटकले नेपाल भ्रमण गरेका थिए। पछिल्ला दिनमा विदेशी पर्यटक आगमन उत्साहबर्द्धक रहेको बोर्डका निर्देशक मणिराज लामिछानेले बताए। फेब्रुअरीमा भारतबाट १८ हजार चार सय एक पर्यटक आएका छन्। अमेरिकाबाट सात हजार आठ सय ८७ पर्यटकले नेपाल भ्रमण गरेका छन्। थाइल्याण्डबाट चार हजार आठ सय दुई, दक्षिण कोरियाबाट तीन हजार दुई सय ४६, अष्ट्रेलियाबाट दुई हजार नौ सय ६९, चीनबाट दुई हजार दुई सय ६६, म्यानमारबाट दुई हजार दुई सय ३२, श्रीलंकाबाट दुई हजार एक सय १७ र जर्मनीबाट दुई हजार एक सय आठ पर्यटक नेपाल भित्रिएका छन्। पछिल्लो तथ्यांकले महामारीपछि फेब्रुअरी महिनामा हालसम्मकै उल्लेख्य सङ्ख्यामा पर्यटक आएको देखिन्छ। कोभिड१९ महामारीका कारण घटेको विदेशी पर्यटकको सङ्ख्या सन् २०२२ मा भने केही बढेको थियो। उक्त वर्ष छ लाख १४ हजार एक सय ४८ विदेशी पर्यटकले नेपाल भ्रमण गरेका थिए। महामारीपूर्व सन् २०१९ मा ११ लाख ९७ हजार ९१ जना पर्यटक नेपाल आएका थिए। तर सन् २०२० मा कोरोना महामारीका कारण विदेशी पर्यटकको सङ्ख्या ८१ प्रतिशतले कमी आई दुई लाख ३० हजार ८५ जना पर्यटक नेपाल भित्रिएका थिए। त्यसैगरी २०२१ मा भने एक लाख ५० हजार नौ सय ६२ पर्यटक नेपाल आएका थिए।"
जानकी मन्दिर सौन्दर्यीकरणको बजेट दुरुपयोग,"यो मन्दिर मिथिलाञ्चलवासीका लागि सांस्कृतिक धरोहर हो। यसलाई मुगल शैलीमा बनाइएको छ। यस मन्दिरलाई कलाको उत्कृष्ट नमुना मानिन्छ। रामायणकी पात्र सीताको जन्मस्थलमा निर्मित यो मन्दिर भव्य र आकर्षक छ। जनकपुरधाम : जानकी मन्दिरलाई विश्व सम्पदामा सूचीकृत गर्न पहल चलिरहेको छ। तर, २०७५७६ मा मधेस प्रदेश सरकारले छुट्याएको २० करोड बजेटबाट उक्त पहलमा ठेस पुग्ने गरी काम भइरहेको छ। ७ करोड बजेटबाट सौन्दर्यीकरणका नाममा बिच्छ्याइएका मार्बल ठाउँठाउँमा फुटेर सौन्दर्य नै बिग्रिएको छ। १२ करोड बजेटबाट विद्युतीकरणका नाममा मन्दिरको भित्ता चर्किने गरी ड्रिल गरिएको छ। ९० लाख रुपैयाँमा सन्त भवन बनाउन थालिएकामा अलपत्र छाडिएको छ। भौतिक रूपमा जीर्ण हुँदै गएको मन्दिरको भवन संरक्षण र सम्बद्र्धनको साटो यसको मौलिकता घटाउने काम भइरहेको भोरका संयोजक राजकुमार महतोको दाबी छ। भोरले नै यो मन्दिरलाई विश्व सम्पदामा सूचीकृत गराउन अभियान चलाउँदै आएको छ। विश्व सम्पदामा सूचीकृत गराउन पहिलो सर्त नै मौलिकतामा कुनै किसिमको प्रभाव नपार्नु हो। तर, मन्दिरको स्वरूपमै प्रहार गरी पुरातात्विक महत्वसँग पनि खेलबाड गर्ने काम भएको हो। संरक्षण गर्नुभन्दा पनि यसको योजनाबाट लाभ लिने उद्देश्यका साथ पहुँचकै आधारमा अनावश्यक बजेट विनियोजन गरी प्रदेश सरकारले मन्दिरलाई कमाई खाने भाडो बनाएको आरोप मन्दिर संरक्षण पक्षधरको छ। मुख्यमन्त्री स्वच्छता अभियानअन्तर्गत पहिलो कार्यक्रमका रूपमा मन्दिर सौन्दर्यीकरणका नाममा ७ करोड बजेट छुट्याइएको थियो। बृहत्तर जनकपुर क्षेत्र विकास परिषद्का कार्यकारी अधिकृत बलराम ठाकुरको तत्कालीन अर्थमन्त्री विजय यादवसँग राम्रो सम्बन्ध भएकै भरमा १२ करोड रुपैयाँ विद्युतीकरणका नाममा विनियोजन गरिएको थियो। उक्त रकम प्रदेशको उद्योग, पर्यटन, वन तथा वातावरण मन्त्रालयमार्फत खर्च गरियो। मन्दिरको पछाडि सन्त भवन बनाउन भन्दै मन्दिरका उत्तराधिकारी महन्त रामरोशन दास वैष्णवको समन्वयमा सामाजिक विकास मन्त्रालयले ९० लाख रुपैयाँ छुट्याएको थियो। जानकी मन्दिर पछाडि पिलर ठड्याएर अलपत्र छाडिएको सन्त आवास करिब २० करोड रुपैयाँ विनियोजन भए पनि मन्त्रालयहरूबीच समन्वय नहुँदा र मन्त्रीहरूले पहुँच र प्रभावकै भरमा योजना बाँडेका कारण अधिकांश रकम दुरुपयोग भएको सरोकारवाला बताउँछन्। त्यसले मन्दिरलाई सुन्दर बनाउनुको साटो अझ बढी अस्तव्यस्त र कुरूप बनाएको उनीहरूको भनाइ छ। मुख्यमन्त्री स्वच्छता अभियानअन्तर्गत मन्दिर परिसरमा सेतो मार्बल बिच्छ्याइएको थियो। तर, दोस्रो वर्षदेखि नै ठाउँठाउँबाट चर्किए। मार्बलको सरसफाइ नहुँदा झनै फोहोर देखिन थालेको छ। मन्दिरमा डेढ सय वर्ष पहिले लगाइएको टाइल्स हालसम्म जस्ताको तस्तै अवस्थामा छ। तर, अहिले करोडौंको मार्बल लगाएर झनै ध्वस्त भएको छ। मन्दिरको चारैतिर ड्रिल गरी विद्युतीकरण गरियो। सुर्खी चुनाले बनेको मन्दिरलाई धराशायी बनाउने प्रपञ्च यो हो। रामतपेश्वर दास, महन्त, जानकी मन्दिर परिषद्ले मन्दिरका पर्खाल चर्किने गरी ड्रिल गरेर विद्युतीकरण गरेको छ। त्यसले मन्दिरको मौलिकतामै असर गरेको छ। अर्कोतर्फ सन्त भवन मनपरी उपभोक्ता समिति गठन गरी निर्माण थालिएकामा पुरातत्व विभागले काम रोक्दा जग र पिलर मात्रै ठड्याएर छाडिएको छ। यो मन्दिर मिथिलाञ्चलवासीका लागि सांस्कृतिक धरोहर हो। यसलाई मुगल शैलीमा बनाइएको छ। यस मन्दिरलाई कलाको उत्कृष्ट नमुना मानिन्छ। रामायणकी पात्र सीताको जन्मस्थलमा निर्मित यो मन्दिर भव्य र आकर्षक छ। तर, प्रदेश सरकारको गलत योजना र पुरातत्व विभागको हेलचेक्र्याइँले गर्दा मन्दिरको सौन्दर्यमा ह्रास आउने काम भएको छ। सेतो मार्बलको कालो यथार्थ प्रदेश सरकारले लोकप्रियता कमाउनकै लागि तामझामका साथ जानकी मन्दिर सौन्दर्यीकरण योेजना अघि सारेको थियो। मन्दिरको पौराणिकता र यसको कलाकौशललाई ध्यान नदिई योजना बनाइएको थियो। पहिलो डीपीआर वीरगन्जको चौरसिया एन्ड ब्रदर्श कम्पनीले गरेको थियो। तत्कालीन मुख्यमन्त्री लालबाबु राउतले आर्किटेक प्रभावकर चौरसियालाई ५ लाख रुपैयाँमा पहिलो डीपीआर तयार गराएका थिए। जसमा पूरा जानकी मन्दिरको छाया प्रांगणमा बिच्छ्याइने मार्बलमा देखियोस् भन्ने थियो। त्यही डीपीआरकै आधारमा पहिलो स्टिमेट तयार गरिएको थियो। त्यसमा रंगीचंगी मार्बल प्रयोग गर्ने योजना थियो। त्यसपछि टेन्डर खोलियो। प्रेरा, आरजे, रञ्जन जेभी नयाँ रोड, ललितपुर निर्माण कम्पनीसँग मुख्यमन्त्री कार्यालयले २०७५ मंसिर १७ गते मन्दिर सौन्दर्यीकरण कार्यक्रमअन्तर्गत अन्डरग्राउन्ड ढलको व्यवस्थापन, मार्बल र ग्रेनाइड लगाउने, नयाँ गेट निर्माणसहितको सम्झौता गर्यो। सम्झौताअनुसार काम दुई वर्षभित्र सक्नुपर्ने थियो। तर, वर्षौं पुरानो मन्दिरका संरचनालाई भत्काएर रंगीचंगी मार्बल लगाइयो। मन्दिरको स्वरूप नै फेरिने र यसले विश्व सम्पदा सूचीमा सूचीकृत गराउन समस्या हुने भन्दै भोरले पुरातत्व विभाग काठमाडौंमा सौन्दर्यीकरणको काम रोक्न उजुरी दियो। विभागले रंगीचंगी मार्बल नलाउन भन्दै मुख्यमन्त्री कार्यालयलाई पत्राचार गरेको थियो। मुख्यमन्त्री तथा मन्त्रिपरिषद् कार्यालयले २०७५ पुस १८ गते मन्दिरको सौन्दर्यीकरणका लागि सहमति उपलब्ध गराइदिन विभागलाई पत्राचार गर्यो। पत्रको विवरण यसप्रकार थियो, संस्कृति, पर्यटन तथा नागरिक उड्डयन मन्त्रालयको पसं २०७५०७६ चनं २०६ मिति २०७५०९०८ को पत्र प्राप्त भएकै छ। उक्त सम्बन्धमा मुख्यमन्त्री स्वच्छता कार्यक्रमअन्तर्गत जानकी मन्दिरको भवन बाहिर पट्टीको परिसरमा करिब आधा भागमा लगाइएको मार्बल अधिकांश टुटफुट भई अव्यवस्थित भएको तथा फोहोर पनि देखिएकाले पूरै भागमा नयाँ मार्बल, ग्रेनाइट, टायल ओछ्याउने र मन्दिरको बाहिरी परिसरमा ठूलो संख्यामा भक्तजनहरूभित्र बाहिर गर्ने विद्यमान गेटको सट्टामा नयाँ गेट निर्माण गरी जानकी मन्दिरलाई सौन्दर्यकरण गरिने भएकाले मन्दिरको भित्री भवनमा कुनै असर नपर्ने भएको हुँदा पूर्व पत्रनुसार सहमति उपलब्ध गराइ दिनु हुन आदेशानुसार अनुरोध गर्दछु। विभागले सो पत्रको जवाफ २०७५ पुस २२ गते पठायो। त्यसमार्फत प्रांगण सुधार गर्दा सेतो मार्बल प्रयोग गर्न, गेट निर्माणको सन्दर्भमा मन्दिरको वास्तुकला सुहाउँदो वास्तुशैलीमा आवरण बाहिरी भागमा इँटा, ढुंगा वा मार्बल एक्सपोज नगरी मन्दिरको बाहिरी आवरणसँग मेलखाने गरी निर्माण गर्न र प्रांगण सुधार कार्य गर्दा पुरातात्विक सम्पदाहरूमा कुनै नकारात्मक असर नपर्ने गरी गर्न परिसर सुधारको सहमति दिइयो। ७ दिनको खर्च ६ लाख विभागले सेतो मार्बल लगाउने अनुमति दिएपछि ठेकेदार कम्पनीले मुख्यमन्त्री कार्यालयसँग मार्बल खरिद गरी आयात गर्ने अनुमति माग्यो। विभागले तोकिदिएको शर्तको अधिनमा रहने गरी शिलबन्दी बोलपत्रमा उल्लेखित परिमाण, मापदण्ड तथा गुणस्तरको आयात गरिने मार्बल सम्बन्धमा भारतको राजस्थानमा गई विभिन्न मार्बल उद्योगको अवलोकन गर्न मुख्यमन्त्री तथा मन्त्रिपरिषद्को कार्यालयका तत्कालिन सचिव पुष्कर सापकोटाको संयोजकत्वमा पाँच सदस्यीय टोलीलाई २०७५०९३० गते मुख्यमन्त्री तथा मन्त्रिपरिषद्को कार्यालयबाट स्वीकृति दिइयो। निर्माण कम्पनीको तर्फबाट ठेकेदार खुसीलाल ठाकुरको प्रतिनिधित्वमा तत्कालीन कानुनसचिव सापकोटाको संयोजकत्वमा टोली मार्बल छनोट गर्न भारतको राजस्थान प्रदेश पुग्यो। टोलीका सदस्यले श्रीमती र परिवारका सदस्यलाई पनि सरकारी खर्चमा राजस्थान भ्रमणमा लगेका थिए। मार्बल ग्रेनाइटको गुणस्तर जाँच विज्ञबाट गराई शर्तबमोजिम भारतमा गई अध्ययन, अवलोकन तथा गुणस्तर छनोट गरी नमुना सहितको प्रतिवेदन मुख्यमन्त्री कार्यालयमा पेस गर्नुपर्ने थियो। तर, उक्त टोलीका सदस्यहरू त्यहाँ उद्देश्य बमोजिमको कामबाहेक घुमफिर र सुख सयलमा बढी व्यस्त भएकोे एक सदस्यले नाम नखुलाउने सर्तमा बताए। सात दिनको सो अवलोकन भ्रमणका लागि ६ लाख रुपैयाँ खर्चिएको थियो। सो टोलीले मुख्यमन्त्री कार्यालयमा बुझाएको प्रतिवेदनको निष्कर्षमा मार्बलको गुणस्तर निर्माण व्यवसायीसँग भएको सम्झौताबमोजिम कम्तीमा १६ एमएम बाक्लो मार्बल साइट इन्जिनियरबाट एकिन गराई प्रयोग गर्ने सिफारिस गरेको थियो। तर, मार्बल लगाइएको एक वर्ष नपुग्दै ठाउँठाउँमा फुट्न थालेको छ। मन्दिरमा लगाइएका मार्बल गुणस्तरहीन रहेकै कारण फुट्न थालेको छ , युवा अभियन्ता तथा जानकी मन्दिर सौन्दर्यीकरणको काममा विशेष निगरानी राखेका सरोज मिश्र भन्छन्, मार्बल लगाउने कामै गलत भएको छ। ठेकेदार खुसीलाल ठाकुर मार्बल लगाउनुभन्दा अगाडि मन्दिर प्रांगणमा कम्तीमा पनि पाँच इन्चसम्म पीसीसी ढलान गर्नु आवश्यक रहे पनि सम्झौतामा मात्र अढाईदेखि तीन इन्चसम्म पीसीसी गरेर मार्बल हाल्ने उल्लेख भएको हुँदा मार्बल फुट्ने समस्या आइरहेको बताउँछन्। मार्बल लगाउँदा पाँच इन्ची कम्तीमा ढलान गर्नुपर्ने हुनाले सोही अनुसारको इस्टिमेट गरिदिन मैले पटकपटक मुख्यमन्त्री कार्यालयलाई आग्रह गरेका थिएँ। तर, कर्मचारीहरूले जुन स्टिमेट छ सोही अनुसारले काम जसरी पनि गर्नुस् भन्ने दबाब दिएको हुँदा मैले स्टिमेटअनुसार नै काम गरेको हो, ठाकुरले अन्नपूर्ण पोस्ट्सित भने, र त्यसको परिणाम स्वरूप अहिले मार्बलहरू फुट्न थालेको छ।विद्युतीयकरणका क्रममा ड्रिल गर्दा चर्किएको भित्ता। तस्बिर : मनिका झा उनका अनुसार एक त पीसीसी ढलान कम छ भने अर्कोतर्फ मार्बलको भार उठाउने क्षमता ३ देखि ४ टनसम्म हुन्छ। तर, जानकी मन्दिरमा मार्बल लगाइसकेपछि पनि भारी ट्रकहरू र हालै मात्र सय टनको शिलासहितको ट्रक पसाउने काम भयो। निजी सवारी साधनहरू पहुँचकै आधारमा मन्दिरको ढोकासम्म प्रवेश गराइने परिपाटीले गर्दा पनि मार्बल फुट्ने समस्या आएको छ, उनले भने। सम्झौता हुँदा दुई वर्षमा काम सम्पन्न हुने भनिए पनि विभिन्न कारणले गर्दा दुई पटक म्याद थप गरी कात्तिकसम्म अन्तिम म्याद दिइएको छ। तर, यस अवधिमा फुटेका मार्बलको मर्मत दुईपटक गरिसक्दा पनि मार्बल फुट्ने क्रम नरोकिँदा आफूलाई ठूलै आर्थिक घाटा भइरहेको ठेकेदार ठाकुरको भनाइ छ। ७ करोड ५८ लाख ६६ हजारमा ठेक्का लगाइएको सौन्दर्यीकरणको कामका लागि हालसम्म निर्माण कम्पनीले ४ करोड ९८ लाख रुपैयाँ मन्त्रालयबाट भुक्तानी पाइसकेको छ। बिजुली बत्तीमा घोटाला मुख्यमन्त्री कार्यालयबाट जानकी मन्दिर सौन्दर्यीकरणको काम चलिरहेकै बेला परिषद्ले मन्दिरमा विद्युतीकरणको काम सुरु गर्यो। प्रदेशको अर्थ मन्त्रालयबाट स्वीकृत भई पर्यटन मन्त्रालयमार्फत परिषद्लाई उपलब्ध गराइएको बजेटबाट २०७६ वैशाख २ गते परिषद् र काशमदेवी कन्स्ट्रक्सन सलुुसन प्रालि मध्यपुर ठिमी ३ भक्तपुरबीच विद्युतीकरणको सम्झौता भएको थियो। स्वच्छता अभियानअन्तर्गत गरिएका कामको बारेमा सूक्ष्म अनुगमन तथा छानबिन गर्न भनेको छ । विद्युतीकरणका बारेमा पनि सत्यतथ्य बुझ्ने काम गरिराखेको छु। मार्बल जडानको सन्दर्भमा दक्ष इन्जिनियर बोलाएर गुणस्तर जाँच गराउन निर्देशन दिइसकेको छु। सरोजकुमार यादव, मधेसका मुख्यमन्त्री ११ करोड ७४ लाख ४९ हजारमा मन्दिरमा विद्युतीकरणको सम्झौता गरियो। सम्झौतापूर्व टेन्डर आह्वानका लागि प्रकाशन गरिएको सूचनासमेत गोप्य राखेर बृहत्तरका कार्यकारी निर्देशक बलराम ठाकुरको निर्देशनमा गोप्य रूपमा कामकाज अगाडि बढाइएको थियो। करिब १२ करोडको योजनामा बिना कुनै सर्त निर्माण कम्पनीलाई रकम भुक्तानी गरियो। विद्युतीकरण गर्दा जानकी मन्दिरसँग कुनै प्रकारको अनुमतिसमेत लिइएको थिएन। परिषद्ले मन्दिरमा २४३ वटा चिम, सेक्युरिटी मेटल डिटेक्टर ४३ थान, सोलार स्ट्रिट लाइट १६ थान, स्ट्रिट लाइट ४८ वटा, स्पिकर ७४ वटा, ३० केभिएको स्टेपलाइजर र यूपीएसलगायतका सामग्री जडान गरेको दाबी गरेको छ। तर, सो संख्यामा विद्युतीय सामग्री जडान नै नगरिएको आरोपसहित अख्तियार दुरुपयोग अनुसन्धान आयोगमा छानबिनका लागि उजुरी परेको छ। त्यसबारे छानबिन भइरहेको अख्तियार दुरुपयोग अनुसन्धान आयोग बर्दिबास कार्यालयका प्रमुख गोपालप्रसाद अधिकारी बताउँछन्। बत्ती जडानका क्रममा मन्दिर भरी ड्रिल गरिएको र मन्दिरका पर्खाललाई क्षति पुर्याउने काम गरियो। बिजुली बत्ती जडान गर्नु पूर्वसम्पदा प्रभाव मूल्यांकन गराउन परिषद्ले विभागलाई अनुरोध गरेको पुरातत्व अधिकृत देबेन्द्र भट्टराई सुनाउँछन्।उहाँहरूले सम्पदा प्रभाव मूल्यांकन गराउनुभएको थियो र हामीले सो मूल्यांकनकै आधारमा काम गर्नु होला भनेर समेत पुरातत्व विभागबाट भनेका थियौं, भट्टराई भन्छन्, तर, यसरी सम्पदालाई नै धरापमा पार्ने गरी जथाभावी ड्रिल गरेर बत्ती जडान गर्ने अनुमति यहाँबाट दिइएको छैन। सन्त भवन अलपत्र मुख्यमन्त्री कार्यालय र पर्यटन मन्त्रालयको काम चलिरहँदा जानकी मन्दिरको पछाडि सन्त आवास बनाउन आर्थिक वर्ष २०७५७६ मा सामाजिक विकास मन्त्रालयबाट ९० लाख रुपैयाँ छुट्याइएको थियो। आर्थिक वर्ष सकिन २२ दिन मात्र बाँकी रहँदा हतारमा उपभोक्ता समितिमार्फत निर्माण कार्य सुरु गरिएको थियो। ८ कोठे घर बनाउन जग र पिलर मात्रै हालिएको थियो। विभागले मन्दिरको मौलिकतालाई संकट पार्ने गरी निर्माण कार्य नगर्न भन्दै मन्त्रालयलाई पत्राचार गरेपछि काम रोकियो। तर, पहिलो चरणमा मात्रै जग र पिलर हालेर उपभोक्ता समितिले ३५ लाख रुपैयाँ मन्त्रालयबाट भुक्तानी लिइसकेको छ। हाल निर्माण कार्य अलपत्र परेपछि मन्दिरको पछिल्लो भाग निकै फोहोर र अस्तव्यस्त भएको छ। पुरातत्व विभागले २०७५ सालमा जानकी मन्दिर परिसर सुधार गर्ने सम्बन्धमा दिएको सहमति । तर, यसविपरीत कार्य भएको सरोकारवाला बताउँछन् । मन्दिरको मौलिकतामा असर गर्दै जथाभावी भौतिक संरचना निर्माण भइरहँदा मन्दिर प्रशासन हेर्ने महन्थ रामतपेश्वर दास भने मुकदर्शक बन्दै आएका छन्। आफ्नो आँखै अगाडि भइरहेको कमसल र गुणस्तरहीन निर्माण रोक्न कहिले पहल नगरेका महन्थ दासले निर्माणहरू आफूखुसी र गुणस्तरहीन भएको आरोप लगाएका छन्। दलहरूले मन्दिरलाई भ्रष्टाचार अखडा बनाएको महन्त दास बताउँछन्। सरकारले मन्दिरमा लगाएको मार्बलहरू ठाउँठाउँमा फुटेको छ। मन्दिरमा डेढ सय वर्ष पहिले लगाइएको टाइल्स हालसम्म जस्ताको तस्तै अवस्थामा छ। तर, अहिले करोडौंको मार्बल लगाएर झनैं ध्वस्त भएको छ, महन्त दास भन्छन्, मन्दिरको चारैतिर ड्रिल गरी विद्युतीकरण गरियो। सुर्खी चुनाले बनेको मन्दिरलाई धराशायी बनाउने प्रपंच गरेर बृहत्तरले यो काम गरेको हो। मुख्यमन्त्री सरोजकुमार यादव जानकी मन्दिर सौन्दर्यीकरणको नाममा कुनै किसिमको भ्रष्टाचार भएको छ भने त्यसको छानबिन गरी दोषीलाई प्रदेश सरकारले कारबाहीको दायरामा ल्याउने बताउँछन्। मन्दिरमा लगाइएको मार्बल र स्वच्छता अभियानअन्तर्गत गरिएका कामहरूका बारेमा सूक्ष्म अनुगमन तथा छानबिन गर्नका लागि भौतिक पूर्वाधार कार्यालयका प्रमुख सचिवलाई छानबिन गर्ने जिम्मेवारी नै दिइसकेको छु, मुख्यमन्त्री यादवले अन्नपूर्ण पोस्ट्सित भने, विद्युतीकरणका बारेमा पनि थुप्रै जनगुनासो आएको हुनाले त्यस सन्दर्भमा पनि सत्यतथ्य बुझ्ने काम गरिराखेको छु। मार्बल जडानको सन्दर्भमा दक्ष इन्जिनियर बोलाएर गुणस्तरीयता जाँच गराउन निर्देशन दिइसकेको छु।"
सहकारीमा मनपरी,"ऐन, नियमहरू नै परिवर्तन गरी सहकारीका बारेमा सरकारले निर्मम समीक्षाका साथ कदम तुरुन्तै चाल्नुपर्छ। होइन भने निमुखा नागरिकहरूको ठगी अझै बढ्नेछ। सिद्धान्त एकातिर र व्यवहार अर्काेतिर नेपालका सहकारीको वर्षाैंदेखिको विकृति हो। खासमा समान हैसियत र उद्देश्य भएकाहरूले सामूहिक रूपमा गर्ने प्रयत्न सहकारी हो, त्यसको मर्मविपरीत पैसाले पैसा छाप्ने धन्दाकै रूपमा सहकारीहरूमा विकृति मौलाएको छ। पैसाको कारोबार गर्न दिने तर त्यस्ता संस्थाको अनुगमनमात्रै होइन गतिलो नियमन नगर्ने र भएका विकृतिको अन्देखा गर्ने हुँदै आएको छ। त्यसैको परिणाम आज देशभरका अधिकांश सहकारीमा सञ्चालकहरूको मनपरी चलेको छ। खाइनखाई दुखजिलो गरी बचत गर्नेहरू बितारा परेका छन्। यसको मूल जिम्मेवार सहकारीलाई बेलगाम छोड्ने सरकार हो। समय शिवशिखर बहुउद्देश्यीय र विराटनगर तुलसी बहुमुखी सहकारीले बचतकर्ताको रकम फिर्ता गर्न नसक्नु पछिल्ला उदाहरणमात्रै हुन्। यसअघि योभन्दा जटिल समस्या देखिएका थिए। वाणिज्य बैंकको भन्दा बढी नै कारोबारको रकमको हिसाबकिताब अझै राफसाफ नभएको उदाहरण ओरन्टल सहकारी छँदैछ। तर, त्यस्तो घटनाबाट पनि सरकारले पटक्कै नचेत्नु भनेको नागरिक र उनीहरूको धनसम्पत्तिको सुरक्षाप्रति संवेदनशील नहुनु हो। सरकारले त्यसरी देखेको नदेखे झै गरी पिठ्यूँ फर्काएकै कारण बदनियतवाला सहकारी सञ्चालकको मनपरी अति भएको हो। सरकार चनाखो हुन्थ्यो वा संवेदनशील हुन्थ्यो भने २०७० सालमै गौरीबहादुर कार्की नेतृत्वमा गठित सहकारी जाँचबुझ आयोगले दिएका सुझावको पालना गथ्र्याे। त्यो आयोग त केवल सहकारी पीडितहरूका आँखामा छारो हाल्ने उपायका रूपमा मात्रै सरकारले प्रयोग गरेको पुष्टि हिजाआज सहकारीमा झ्यांगिएका विकृतिले नै पुष्टि गर्छन्। सहकारी जसले बचत तथा ऋणको कारोबार गर्छ, उसको नियमन सघन हुनुपर्छ। दिनदिनको रिपोर्ट सरकारी निकायबाट जाँचिने प्रबन्ध मिलाइनुपर्छ। होइन भने सञ्चालकहरूले गर्ने मनपरीको अन्त्य अहिले तत्काल समस्या देखिएका सहकारीको समाधानबाट मात्रै हुँदैन। दीर्घकालीन उपचार नगरी निको नहुने खाले समस्या सहकारीहरूमा छ। सबैभन्दा ठूलो कमजोरी भनेकै जथाभावी र असीमित पैसा बचत वा लगानी गर्न सक्ने गरी फितलो नियमन हुनु नै हो। देशभरका झन्डै ३० हजार सहकारीले गरिरहेको १० खर्बको कारोबार राज्यको सघन निगरानीमा नहुनुकै परिणाम हो काठमाडौं उपत्यकाका ७५ प्रतिशत सहकारी धराशायी भएका हुन् भनेर बुझ्न सकिन्छ। ऐन, नियमहरू नै परिवर्तन गरी सहकारीका बारेमा सरकारले निर्मम समीक्षाका साथ कदम तुरुन्तै चाल्नुपर्छ। होइन भने निमुखा नागरिकहरूको ठगी अझै बढ्नेछ।"
पहुँचवालालाई बाँडियो साढे ५ करोड उपचार खर्च,"राज्यबाट लाभ लिएर बोझ थप्नेमा प्रतिष्ठित नेता, उच्च ओहोदामा रहेका व्यक्ति, अभियन्ता र तिनका परिवारसमेत छन् । काठमाडौं : सरकारले विभिन्न व्यक्तिलाई आर्थिक सहयोग भन्दै ७ महिनाको अवधिमा साढे ५ करोड रुपैयाँ खर्च गरेको छ। विभिन्न घटनामा ज्यान गुमाउने, अंगभंग भएका तथा राज्यका विशिष्ट व्यक्तिको उपचारार्थ मन्त्रिपरिषद्को निर्णयबाट राज्यलाई त्यतिबराबरको बोझ थपिएको हो। यसरी राज्यबाट लाभ लिएर बोझ थप्नेमा प्रतिष्ठित नेता, उच्च ओहोदामा रहेका व्यक्ति, अभियन्ता तथा तिनका परिवारसमेत छन्। पूर्वराष्ट्रपति डारामवरण यादव, पूर्वप्रधानमन्त्रीसमेत रहेका नेकपा (एकीकृत समाजवादी) का नेता झलनाथ खनाल, भुटानी मानव अधिकारवादी नेता टेकनाथ रिजालदेखि कोभिडका कारण निधन भएका रामहरि शर्माका परिवारसमेत छन्। यसरी कुल १ सय ३९ व्यक्ति र तिनका परिवार तथा संघसंस्थाले मन्त्रिपरिषद्को निर्णयअनुसार राज्यबाट भुक्तानी लिएका छन्। निवर्तमान प्रधानमन्त्री शेरबहादुर देउवा नेतृत्वको मन्त्रिपरिषद्को निर्णयले ४ करोड ३३ लाख र वर्तमान प्रधानमन्त्री पुष्पकमल दाहालले १ करोड १२ लाख रुपैयाँ राज्यलाई भार थपेका हुन्। उपचारको नाममा पूर्वराष्ट्रपति यादव र पूर्वप्रधानमन्त्री खनालले लिए २ करोड ७५ लाख सरकारले आर्थिक सहायताका नाममा सात महिनामा कुल व्यक्तिगत आर्थिक सहायता गरेको रकम ५ करोड ४६ लाख ३५ हजार रुपैयाँ छ। यसमध्ये सबैभन्दा बढी लाभ लिने व्यक्ति हुन्, भुटानी मानवअधिकारवादी नेता टेकनाथ रिजाल। उनका नाममा दुईपल्ट गरेर २७ लाख रुपैयाँ निकासा भएको छ। रिजाललाई सरकारले मासिक १ लाख रुपैयाँका दरले आर्थिक सहायता प्रदान गर्दछ। मन्त्रिपरिषद्को गत भदौ १६ को निर्णयअनुसार उनलाई २०७९ साउनदेखि २०८० असार अवधिका लागि १२ लाख रुपैयाँ निकासा भएको छ। उनलाई सोही महिना अघिल्ला दुई आर्थिक वर्षमा छुटेको १५ महिनाको भुक्तानी पनि गरिएको छ। मन्त्रिपरिषद्को कात्तिक ३ गते बसेको बैठकको निर्णयअनुसार पूर्वराष्ट्रपति डा रामवरण यादवलाई औषधि उपचार खर्चबापत २५ लाख रुपैयाँ सहायता प्रदान गरिएको छ। देउवा सरकारकै निर्णयअनुसार मंसिरमा पूर्वप्रधानमन्त्री झलनाथ खनाललाई २० लाख रुपैयाँ आर्थिक सहयोग प्रदान गरिएको छ। खनाललाई गरिएको सहयोगको प्रयोजन भने खुलाइएको छैन। असोजमा कोभिड१९ का कारण ज्यान गुमाएका राष्ट्रिय अनुसन्धान प्रदेश कार्यालयका अनुसन्धान उपनिर्देशक रामहरि शर्माको परिवारलाई २५ लाख रुपैयाँ आर्थिक सहयोग गरिएको छ। यीबाहेक सुनील थापा, नारायण कार्की, मीरा कटुवाल, बलदेव मिश्र, ऋषिकेश राई, शशिनारायण गच्छदार राजेन्द्र थापा, राजेन्द्रकुमार श्रेष्ठ र होमनाथ दाहाललाई जनही १०१० लाख रुपैयाँ दिइएको छ। त्यसैगरी प्रतिनिधिसभा निर्वाचनका क्रममा बाजुरामा ज्यान गुमाउने सञ्जीव ऐडी र चेतन ऐडीका परिवारलाई पनि १०१० लाख रुपैयाँ प्रदान गरिएको छ। अर्थ मन्त्रालयका अनुसार सबैभन्दा बढी आर्थिक सहायता भदौमा वितरण गरिएको छ। गत भदौमा १ करोड ४१ लाख र मंसिरमा १ करोड ३१ लाख रुपैयाँ प्रदान गरिएको छ। अर्थको विवरणअनुसार भदौमा ९२ लाख, असोजमा २५ लाख, कात्तिकमा ४४ लाख, पुसमा ८९ लाख र माघमा २४ लाख रुपैयाँबराबरको आर्थिक सहायता निकासा भएको देखिन्छ।"
माथिल्लो त्रिशूली१ मा नदी फर्काउन डाइभर्सन सुरुङ निर्माण,"काठमाडौं : प्रत्यक्ष वैदेशिक लगानीमा रसुवामा निर्माणाधीन २१६ मेगावाटको माथिल्लो त्रिशूली१ जलविद्युत आयोजनाको बाँध लगायत संरचना (हेडवर्क्स) निर्माणका लागि नदी फर्काउन डाइभर्सन सुरुङको निर्माण सम्पन्न भएको छ। जिल्लाको आमाछोदिङ्मो गाउँपालिका१ हाकुमा बाँध निर्माणका लागि ४२० मिटर लम्बाइ र ५ मिटर व्यास भएको पूर्ण कंक्रिट लाइनिङ डाइभर्सन सुरुङ निर्माण भएको हो। सुरुङ निर्माण सम्पन्न भएपछि मंगलबारबाट सोही सुरुङबाट नदी फर्काई बाँध निर्माण सुरु गरिएको आयोजनाको प्रवर्द्धक नेपाल वाटर एण्ड इनर्जी डेभलप्मेन्ट कम्पनीका प्रमुख कार्यकारी अधिकृत ताइ हक युनले बताए। उनले भने, आयोजना निर्माणका लागि एउटा माइलस्टोन पूरा भएको छ, मुख्य तथा प्रवेश सुरुङ, टेलरे सहित सुरुङको जम्मा लम्बाइ १३५ किलोमिटर रहेकोमा अहिलेसम्म ४५ किलोमिटर सम्पन्न भएको छ, यस अवसरमा निर्माण कार्यमा सहयोग गर्ने सबैलाई धन्ववाददिन चाहन्छौं, तोकिएकै समयमा सम्पन्न गर्ने गरी निर्माण कार्य भइरहेको छ। आयोजनाको भूमिगत विद्युत् गृह खन्ने कार्य करिब २१ प्रतिशत सम्पन्न भएको छ। आयोजनाको समग्र भौतिक प्रगति १४ प्रतिशत छ। आयोजनाको मुख्य निर्माण गत २०७८ पौष बाट सुरु गरिएको थियो। आयोजना निर्माणमा हाल करिब ७ सय कामदार परिचालित छन्। त्यसमध्ये करिब ३ सय स्थानीय छन्। आयोजना निर्माणका लागि इन्जिनियरिङ, खरिद र निर्माण मोडलमा कोरियन कम्पनी डुसानले काम गरिरहेको छ। उत्पादित विद्युत् आन्तरिक खपतका लागि प्रत्यक्ष वैदेशिक लगानीमा निर्माण हुन लागेको माथिल्लो त्रिशूली१ हालसम्मकै ठूलो जलविद्युत आयोजना हो। आयोजनाको प्रवर्द्धक नेपाल वाटर एण्ड इनर्जी डेभलप्पमेन्ट कम्पनीमा कोरियन सरकारको स्वामित्वमा रहेको कोएन (कोरिया साउथ इष्ट पावर कम्पनी लिमिटेड), विश्व बैंक समूह अन्तर्गतको अन्तराष्ट्रिय वित्त निगम लगायतको शेयर लगानी रहेको छ। आयोजनाका लागि ७० प्रतिशत ऋण र ३० प्रतिशत इक्विटीबाट जुटाउने गरी वित्तीय व्यवस्थापन गरिएको छ। कुलअनुमानितलागत ६४ करोड ७३ लाखअमेरिकी डलर (निर्माण अवधिको व्याजसहित) रहेको आयोजनामा ९ अन्तर्राष्ट्रिय वित्तीय संस्थाहरूले ४५ करोड ३२ लाख अमेरिकी डलर लगानी गर्ने सम्झौता गरेका छन्। बाँकी रकम स्वपुँजी (इक्विटी)बाट जुटाइएको छ। आयोजनाबाट वार्षिक रूपमा १ अर्ब ५३ करोड ३१ लाख युनिट ऊर्जा उत्पादनहुने छ। आयोजनाबाट उत्पादनहुने कुलवार्षिक ऊर्जामध्ये ३८७५ प्रतिशत हिउँद याममा र ६१२५ प्रतिशत वर्षायाममा उत्पादन हुने छ। उत्पादित ऊर्जा नेपाल विद्युत प्राधिकरणले निर्माण गरिरहेको त्रिशूली३ बी हब सबस्टेसनमा जोडी राष्ट्रिय प्रसारण प्रणालीमा प्रवाह हुने छ। काठमाडौं लोड सेन्टरबाट नजिक रहेको र विद्युतको अध्यधिक माग हुने हिउँदमासमेत १०४ मेगावाट विद्युत् प्राप्त हुने भएकाले मुलुकको विद्युत प्रणालीका लागि आयोजना अत्यन्त्यै आकर्षक मानिएको छ। आयोजनाबाट वर्षभरि नै १०४ मेगावाट स्थिर (फार्म) ऊर्जा प्राप्त हुनेछ। आयोजनाको निर्माण २०८३ को मंसिरभित्र सक्ने लक्ष्य राखिएको छ।"
तमोरबाट पछि हट्यो एचआईडीसीएल,"संस्थागत क्षमताले नभ्याउने गरी सेयर लगानी गर्नुपर्ने दायित्व थोपर्न लागिएको भन्दै कम्पनी पछि हट्ने निर्णयमा पुगेको हो। काठमाडौं : लगानी तथा विकास कम्पनी (एचआईडीसीएल) ले ७५६ मेगावाटको तमोर जलविद्युत आयोजनाबाट पछि हट्ने निर्णय गरेको छ। संस्थागत क्षमताले नभ्याउने गरी सेयर लगानी गर्नुपर्ने दायित्व थोपर्न लागिएको भन्दै कम्पनी पछि हट्ने निर्णयमा पुगेको हो। सरकारले २०७६ माघमा नेपाली र चिनियाँ कम्पनीको ज्वाइन्ट भेन्चरमा तमोर आयोजना निर्माणको अनुमति दिएको थियो। तीन वर्षसम्म कुनै प्रगति नभएको आयोजनाबाट एचआईडीसीएल पछि हट्ने भएपछि आयोजनाको भविष्यमाथि प्रश्न उठेको छ। कम्पनीलाई ५१ प्रतिशत इक्विटी अर्थात् करिब ३२ अर्ब लगानी गर्नुपर्ने दायित्व छ। एचआईडीसीएलको साझेदार (ज्वाइन्ट भेन्चर) कम्पनी कन्स्ट्रक्सन कर्पोरेसन अफ चाइना लिमिटेड (पावर चाइना) ले प्रस्ताव गरेको ५१ प्रतिशत स्वपूँजी (इक्विटी) लगानी गर्ने अवस्थामा कम्पनी नरहेको प्रमुख कार्यकारी अधिकृत अर्जुनकुमार गौतमले बताए। कि सरकारले लगानी गर्नुपर्यो, नभए एचआईडीसीएल एक्लैले त्यति ठूलो लगानी गर्न सक्ने अवस्था छैन, प्रमुख कार्यकारी अधिकृत गौतमले भने। आयोजनामा लगानीको ढाँचाअनुसार ७० प्रतिशत ऋण र ३० प्रतिशत इक्विटी हुनेछ। ३० प्रतिशत इक्विटीमा ५१ प्रतिशत एचआईडीसीएलको, २० प्रतिशत पावर चाइनाको र बाँकी सर्वसाधारणका लागि जारी गर्ने उल्लेख छ। ७० प्रतिशत ऋण लगानी भने पावर चाइनाले आफ्नो तरिकाले गर्ने सहमति छ। हालकै परिस्थितिमा तमोरलाई अघि बढाउन नसकिने भनेर लगानी बोर्डले जानकारी गराइएको गौतमले जनाए। करिब १ हप्ताअघि लगानी बोर्डलाई जानकारी गराइएको छ भने पावर चाइनालाई पनि अहिलेको सर्तमा आयोजना अघि बढ्न सक्दैन भनिसकेका छौं, उनले भने। एचआईडीसीएलको बोर्ड बैठकले नै आयोजनाबाट अहिलेलाई पछि हट्ने निर्णय भएको हो। कम्पनीले आयोजना अघि बढाउने सम्बन्धमा रिमोडलिङ गर्न पनि बोर्डलाई सुझाएको छ। एचआईडीसीएल र पावर चाइनाबीच २०७६ को माघमा भएको सम्झौताअनुसार दुवै कम्पनीहरूले २ वर्षभित्रमा आयोजनाको विस्तृत सम्भाव्यता अध्ययन सक्नुपर्ने थियो। २ वर्षभित्रको पनि ६ महिनामा दुवै कम्पनी कसले कति सेयर लिने भन्ने सम्बन्धमा सेयर होल्डिङ सम्झौता गरी ज्वाइन्ट भेन्चर कम्पनी स्थापना गर्ने र कम्पनी रजिष्ट्रारमा दर्ता गर्नुपर्ने थियो। ६ महिनाभित्रमा नै आयोजनाको अध्ययनका लागि लगानी बोर्ड समक्ष अनुमति माग्ने र बाँकीको १८ महिनामा विस्तृत सम्भाव्यता अध्ययन सकेर निर्माणको चरणमा जानुपर्ने भन्ने थियो। तर, अहिलेसम्म सेयर होल्डिङ सम्झौता नै हुन सकेको छैन। सेयर स्वामित्वको सम्बन्धमा लगानी बोर्डसँग सम्झौता हुँदा चिनियाँ कम्पनीको ५१ र नेपाली कम्पनीको २६ प्रतिशत वा चिनियाँको २० र नेपाली कम्पनीको ५१ प्रतिशत रहने भन्ने थियो। तर, चिनियाँ प्रस्ताव भने दोस्रो विकल्पमा जाने भन्ने छ। पावर चाइनाले इक्विटी धेरै हुँदा लगानी ल्याउन गाह्रो हुने तर्क राख्दै आएको छ। २ खर्बभन्दा बढी लगानीको आयोजनामा ५१ प्रतिशत इक्विटी भनेको नै करिब ३२ अर्बभन्दा बढी हुने भएकोले त्यत्रो लगानी एचआईडीसीएलको संस्थागत क्षमताले नभ्याउने प्रमुख कार्यकारी गौतम बताउँछन्। ५१ प्रतिशत सेयर इक्विटी लिने बित्तिकै आयोजनाको अध्ययन, निर्माण तथा सम्पूर्ण व्यवस्थापनको जिम्मा एचआईडीसीएलले लिनुपर्ने हुन्छ, गौतमले भने, आयोजना अघि बढाउने सम्झौता हुँदा नै पावर चाइनाले नै आयोजनाको अध्ययन, निर्माण तथा सम्पूर्ण व्यवस्थापनको जिम्मा लिने उल्लेख छ। यस सम्बन्धमा पावर चाइनालाई पटकपटक जानकारी गराए पनि औपचारिक जवाफ नआएको कम्पनीले जनाएको छ। यस्तै, ३ वर्षको अवधिमा पावर चाइनाले फाइनान्सियल प्लान पनि दिन सकेको छैन। यस्तै, तमोर अघि नबढ्नुमा भूराजनीतिक कारण पनि जोडिएको छ। भारतको अन्तरदेशिय विद्युत् व्यापार नीतिले पनि चीनको लगानी मात्र नभई चीनको ठेक्का भएका आयोजनाको विद्युत् नकिन्ने भनिसकेको छ। यसले गर्दा बजार सुनिश्चिता नै नभएको आयोजनालाई कसरीअघि बढाउन सकिन्छ भन्ने प्रश्न उठेको प्रमुख कार्यकारी गौतमले जनाए। पावर चाइनाले तमोरलाई चीनको महत्वाकांक्षी योजना बेल्ट एन्ड रोड इनिसियटिभ (बीआरआई) मा राखेकोले पनि यसको बजार सुनिश्चितता हुन नसकेको देखिन्छ। अहिलेको अवस्थामा तमोरलाई कि प्राधिकरण आफैंले बनाउनुपयो कि प्राधिकरणले विद्युत् व्यापार सम्झौता(पीपीए) गर्नुपयो कि भारतले किन्न र बंगलादेश निर्यातका लागि बाटो दिनुपयो। प्राधिकरणले बनाउन नसक्ने भन्दै लगानी बोर्डले खोसेर पहिला नै आफैं अघि बढाएको हो। अहिलेको अवस्थामा प्राधिकरणले महँगो बिजुलीको पीपीए गर्न सक्ने देखिँदैन भने चिनियाँ लगानी भारत किन्न पनि चाहँदैन। बंगलादेश निर्यातको सम्बन्धमा पछिल्लो सचिवस्तरीय निर्णयपछि भारत सकारात्मक भएको भन्ने भनाइ सरकारको छ।"
प्री ओपन सेसन : सामान्य अंकले बढ्यो नेप्से परिसूचक,काठमाडौं : प्री ओपन सेसनमा नेप्से परिसूचक सामान्य अंकले बढेको छ। अघिल्लो कारोबार दिन मंगलबार ३६१ अंकले ओरालो लागेको नेप्से आज ०७८ अंकले बढेर २०२०७२ विन्दुमा पुगेको छ। यो सेसनमा सेन्सेटिभ इण्डेक्स ००४ अंकले बढेको छ। आज यो समयमा कारोबारमा आएका ५ कम्पनीको ४ लाख ७९ हजार ३६४ रुपैयाँ बराबरको ८१५ कित्ता सेयर खरिदबिक्री भयो। पाँचवटै कम्पनीको मूल्य बढेको छ।

शीर्षक,विवरण
वडा स्तरीय बास्केटबल प्रतियोगितामा पिप्ले च्याम्पियन,"बेनी: म्याग्दीको बेनीमा भएको वडा स्तरीय बास्केटबल प्रतियोगितामा रघुगंगा गाउँपालिका३ पिप्ले च्याम्पियन भएको छ। कालीपुलमा शनिबार सम्पन्न प्रतियोगिताको फाइनलमा बेनी नगरपालिका१० पात्लेखेतलाई ४४ का विरुद्ध ५२ स्कोर गर्दै पिप्ले विजयी भएको बास्केटवल संघ म्याग्दीका अध्यक्ष एकीन पुर्जाले जानकारी दिए। सेमी फाइनलमा बेनी नगरपालिका८ लाई ४७ का विरुद्ध ४९ स्कोरले पराजित गर्दै पिप्ले फाइनल पुगेको थियो। पात्लेखेतले रघुगंगा४ दर्मीजालाई ५२ का विरुद्ध ५५ स्कोरले पराजित गरेको थियो । प्रतियोगितामा प्रथम र द्वतीय हुनेले ट्रफी, मेडल र प्रमाणपत्र सहित नगद ५१ हजार र ३१ हजार रुपैयाँ पुरस्कार प्राप्त गरेका छन्। ८ टिम सहभागी प्रतियोगिता बिहीबारदेखि सञ्चालन भएको थियो। सातौ म्याग्दी महोत्सव तथा प्रदेश स्तरीय कृषि, पर्यटन, औद्योगिक, व्यापार मेला२०७९ अन्तरगत म्याग्दी उद्योग वाणिज्य संघले जिल्ला बास्केटबल संघसँग समन्वय गरेर प्रतियोगिता आयोजना गरेको हो।"
बागमती प्रदेशस्तरीय पुरुष भलिबल : उपाधिका लागि रामेछाप र चितवन भीड्दै,"काठमाडौं : बागमती प्रदेश स्तरीय पुरुष भलिबल प्रतियोगिताको उपाधिका लागि रामेछाप र चितवनबीच प्रतिस्पर्धा हुने भएको छ। नेपाल खेलकुद महासंघ बागमती प्रदेश कमिटी अध्यक्ष सीताराम कार्कीले रामेछाप र चितवन बीचको फाइनल खेल मध्यान्ह १२ बजे हुने जानकारी दिए। उनका अनुसार शुक्रबार भएको सेमिफाइनलको खेलमा धादिङलाई पराजित गर्दा रामेछाप र सिन्धुपाल्चोकलाई पराजित गर्दै चितवन फाइनलमा प्रवेश गरेका हुन्। धादिङलाई २५२३, २५१४ र २५१५ सोझो सेटमा पराजित गर्दै रामेछाप प्रतियोगिताको फाइनलमा प्रवेश गरेको हो । त्यस्तै सिन्धुपाल्चोकलाई २५१५, २५२१ र २५१४ को सोझो सेटमा पराजित गरेर चितवन फाइनल प्रवेश गरेको हो। आज बिहान ८:३० बजे तृतीय र सान्त्वनाका लागि धादिङ र सिन्धुपाल्चोक प्रतिस्पर्धा गर्नेछन्। प्रतियोगितामा प्रथम हुनेलाई २ लाख, द्वितीय हुनेलाई १ लाख, तृतीय हुनेलाई ५० हजार र सान्त्वना ३० हजार पुरस्कार राशिसहित शिल्ड, मेडलको व्यवस्था रहेको अध्यक्ष सीताराम कार्कीले जानकारी दिए। उनका अनुसार खेलमा सहभागी टीमलाई सहभागी भएबापत प्रतिटीम २५ हजार रुपैयाँ र सेमी फाइनलमा पुगेका टीमलाई थप २५ हजार रुपैयाँसमेत दिइनेछ। नेपाल खेलकुद महासङ्घ बागमती प्रदेशको आयोजनामा बुधबारबाट सुरु भएको खेलमा बागमती प्रदेशका ११ जिल्लाका टीमको सहभागिता रहेको थियो। बागमती प्रदेशका भक्तपुर र ललितपुरबाहेक रामेछाप, दोलखा, सिन्धुली, काभ्रेपलाञ्चोक, ललितपुर, भक्तपुर, काठमाडौं, धादिङ, नुवाकोट, रसुवा, मकवानपुर, चितवन, सिन्धुपाल्चोक जिल्लाका टीम प्रतियोगितमा सहभागी भएका छन्।"
बागमती प्रदेशस्तरीय पुरुष भलिबलको उपाधि चितवनलाई,"रामेछाप : बागमती प्रदेश स्तरीय पुरुष भलिबल प्रतियोगिताको उपाधि चितवनले हात पारेको छ। शनिबार रामेछापको मन्थलीमा भएको फाइनल खेलमा प्रतिस्पर्धी रामेछापलाई लगातार ३ सेट हराएर चितवनले उपाधि जितेको हो। चितवनले रामेछापलाई २५१८, २५१८ र २५२३ को सोझो सेटमा पराजित गरेको थियो। नेपाल खेलकुद महासंघ बागमती प्रदेश कमिटीले आयोजना गरेको खुल्ला पुरुष भलिबल प्रतियोगितामा बागमती प्रदेशका ११ जिल्लाले सहभागिता जनाएका थिए। शुक्रबार भएको सेमिफाइनलको खेलमा धादिङलाई पराजित गर्दा रामेछाप र सिन्धुपाल्चोकलाई पराजित गर्दै चितवन फाइनलमा प्रवेश गरेका हुन्। यस्तै धादिङलाई पराजित गर्दै सिन्धुपाल्चोकले तृतीय स्थान हासिल गरेको छ। उपाधि जितेको चितवनले २ लाख नगद, द्वितीय हुने रामेछापले १ लाख, तृतीय हुने सिन्धुपाल्चोकले ५० हजार र सान्त्वना हुने धादिङले नगद ३० हजारसहित शिल मेडल र प्रमाणपत्र प्राप्त गरेका छन्। चितवनका नवीन महतो पुतली उत्कृष्ट खेलाडी घोषित भए भने रामेछापका भरत घिमिरे उत्कृष्ट स्पाइकर घोषित भएका छन्।"
ब्राजिलका फुटबलर ड्यानी अल्भेस यौन दुर्व्यवहारको आरोपमा पक्राउ,"ब्रासिलिया : डिसेम्बरमा बार्सिलोनाको एक क्लबमा यौन दुर्व्यवहार गरेको आशंकामा स्पेनिस प्रहरीले ब्राजिलियन फुटबलर ड्यानी आल्भेसलाई पक्राउ गरेको छ । ३९ वर्षीय ड्यानीलाई स्पेनको बार्सिलोना सहरमा सोधपुछ भइरहेको छ । ड्यानी अल्भेसले यस सहरमा वर्षौंदेखि क्लब फुटबल खेलिरहेका छन्। अहिले उनी मेक्सिकोको क्लबबाट खेल्छन्। उनले आफूमाथि लगाइएका सबै आरोप अस्वीकार गरेका छन् । स्पेनिस मिडियामा आएको खबर अनुसार यौन हिंसा डिसेम्बर ३०३१ को राति बार्सिलोनाको क्लबमा भएको थियो । ड्यानी अल्भेसले स्पेनको एक निजी न्यूज च्यानललाई उनी त्यो रात क्लबमा भएको तर उनले त्यहाँ आफूमाथिआरोप लगाउने महिलालाई नदेखेको बताए। 'म त्यो क्लबमा थिएँ। सबैलाई थाहा छ मलाई नाच्न मन पर्छ तर मैले कसैको गोपनीयतामा हस्तक्षेप गरेको छैन,' उनले एन्टेना३ नामक च्यानललाई भनेका छन्। अल्भेस अहिले मेक्सिकोको पुमास उनम नामक क्लबबाट खेल्छन्। कतारमा भएको विश्वकपपछि उनी बार्सिलोनामा बिदा मनाउँदै थिए । दानी कतार विश्वकपमा ब्राजिलको प्रतिनिधित्व गर्ने सबैभन्दा पाका खेलाडी थिए। बीबीसी"
आर्थिक सामर्थ्यलाई राम्रो बनाउन सबैको साथ चाहिएको छ : अर्थमन्त्री पौडेल,"काठमाडौं : उपप्रधान तथा अर्थमन्त्री विष्णु पौडेल मुलुकमा आर्थिक सामर्थ्यलाई राम्रो बनाउन लागि परेको बताएका छन्। शनिबार कृषि विकास बैंकको वार्षिक उत्सव कार्यक्रमलाई सम्बोधन गर्दै उनले आर्थिक चुनौती खडा भएकाले आर्थिक सामर्थ्यलाई राम्रो बनाउन सरकारलाई सबैको साथ चाहिएको बताएका हुन्। उनले चालु आर्थिक वर्षको लक्ष्य भेटाउन नसकेको मात्र होइन, गत वर्षको भन्दापनि कम राजश्व संकलन भइरहेको जानकारी गराए। एमाले उपाध्यक्षसमेत रहेका पौडेलले अर्थतन्त्र ठिक ठाउँमा ल्याउन मितव्ययता, खर्च र सुविधाको कटौतीका लागि सरकारले सिंगो देशलाई आह्वान गरिरहेको स्पष्ट पारे। उनले अबको प्राथमिकता अनुत्पादक क्षेत्रको खर्च कटौती रहेको धारणा राखे। पौडेलले सरकारले बाधा सिर्जना गर्ने नभई सहजीकरण गर्न लाग्ने बताए। उनले व्यवस्थापन र कर्मचारीबीचको सम्बन्ध शत्रुतापूर्ण नभई मित्रवत् हुनुपर्ने बताए।"
आर्थिक क्षेत्र सुधारका लागि चुनौती खडा भएको छ : अर्थमन्त्री,"काठमाडौं : उपप्रधान तथा अर्थमन्त्री विष्णुप्रसाद पौडेलले मुलुकको आर्थिक क्षेत्र सुधारका लागि चुनौती खडा भएको बताएका छन्। कृषि विकास बैंक लिमिटेडको ५६औं वार्षिकोत्सवका अवसरमा शनिबार काठमाडौंमा आयोजित कार्यक्रममा अर्थमन्त्री पौडेलले बजेटको मध्यावधिक समीक्षा गर्नुपर्ने समयमा समेत पुँजीगत खर्च १४१५ प्रतिशत मात्रै हुनु अर्थतन्त्रमा ठुलो चुनौती भएको बताएका छन्। 'राजस्व परिचालनमा चालू आर्थिक वर्षको लक्ष्य भेटाउन नसक्नुले मुलुकको आर्थिक क्षेत्र सुधारका लागि चुनौती खडा भएको छ', उनले भने। गत वर्ष यही समयमा राजस्व परिचालनभन्दा पनि यस वर्ष झन पछाडि परेको उनको भनाइ छ। आर्थिक दृष्टिकोणले खडा भएको चुनौती सामना गदै आर्थिक सामर्थ्य राम्रो बनाउने अभियानमा सरकारलाई सबैको साथ चाहिएको उनले बताए। अर्थमन्त्री पौडेलले खर्च कटौती र मितव्ययिताका लागि कृषि विकास बैंकको साथ पाउने जिकिर गरे।"
विकासको जिम्मा महिलालाई,"बैतडी : विकास निर्माणमा अनियमितता भयो, योजनाका काम सुस्त भए भन्ने गुनासो धेरै सुनिन्छ। यस्ता गुनासा र समस्याको समाधान गर्न बैतडीको पाटन नगरपालिकाले नयाँ जुक्ति निकाल्यो र निर्णय गयो योजनाका अध्यक्ष सबै महिलालाई बनाउने। महिलालाई योजनाका जिम्मा दिएपछि समयमा काम हुन्छ र पारदर्शी हुन्छ भन्ने सबैको रायले नै अहिले योजनाको उपभोक्ता समिति अध्यक्षमा महिला चयन भएका छन्। पाटन नगरपालिकाले उपभोक्ता समिति गठन गर्दा महिलालाई प्रमुख पदमा प्राथमिकतामा राख्ने पहिलो कार्यपालिका बैठकबाट निर्णय गरेको थियो। सोही अनुरूप अहिले १ नम्बर वडामा निर्माण हुने सबै योजनाको उपभोक्ता समितिमा महिला अध्यक्ष चयन भएको नगरपालिकाले जनाएको छ। वडामा कार्यान्वयनको चरणमा रहेका २३ वटै योजनाको उपभोक्ता समितिको अध्यक्षमा महिला चयन गरिएको वडाध्यक्ष तर्क ठगुन्नाले बताए। विकास निर्माणका कामको महिलाले नै बढी उपयोग गर्ने गरेकाले उनीहरूलाई नै कामको जिम्मेवारीमा राखिएको तर्क उपप्रमुख कमलसिंह बोहराको छ। आफूले उपयोग गर्ने कामलाई उत्कृष्ट बनाउने सोचमा पनि महिलाहरू हुने भएकाले महिलाले गर्ने काम गुणस्तरीय हुनेमा विश्वस्त रहेको उनले बताए। विकास निर्माणलगायत अन्य कार्यक्रमको बारेमा अनुभवसमेत हुने भएकाले महिलाहरूको क्षमता अभिवृद्धिमा समेत टेवा पुग्ने उपप्रमुख बोहराले बताए। योजनाको अध्यक्षमा चयन भएपछि उत्साहित भएको महिलाहरू बताउँछन्। राम्रो काम गरेर देखाउने सोचमा छौं, यही हप्तादेखि कामको सुरुवात गर्दैछौं डैसीलीगेरडा सडक योजनाका अध्यक्ष भागरथी बोहराले भनिन्। वडा नं १ को जणमेलासकार सडकखण्डको उपभोक्ता समितिको अध्यक्षको जिम्मेवारीमा रहेकी देवकी भट्टराई समितिको अध्यक्षमा बस्न पाउँदा झन् जिम्मेवारीबोध भएको बताउँछिन्। यसअघि पनि उपभोक्ताको अध्यक्षमा बस्न खोजेकी थिएँ, तर मानेनन्, यस वर्ष नगरपालिकाले नै महिलालाई प्राथमिकतामा राख्ने भनेपछि, अध्यक्षमा दाबी राखे, आफ्नै ठाउँको कामको जिम्मेवारी पाए, राम्रो काम गर्छु, सबैको सहयोग चाहिन्छ भट्टराईले भनिन्। समितिका सबै पदाधिकारीहरूसँग आवश्यक समन्वय र सल्लाह लिएर काम गर्ने उनले बताइन्। १० वडा रहेको पाटन नगरपालिकाका अन्य वडामा पनि उपभोक्ता समितिको अध्यक्षमा महिला चयन भएका छन्। वडा नं ८ का पाँच योजनाको अध्यक्षमा महिलाहरू रहेका छन्। वडा नं १० मा पनि ६ वटा योजनाको अध्यक्षमा महिला चयन गरिएका छन्। सबैजसो वडाहरूमा महिलाहरूलाई कुनै न कुनै योजनाको अध्यक्षमा चयन गरिएको नगरपालिकाले जनाएको छ। योजनाको जिम्मेवारीमा रहेका महिलाहरू उत्कृष्ट काम गर्ने गरेको वडा नं १० का वडाध्यक्ष धनबहादुर कँुवरले बताए।"
कोरोना बिमा गर्ने ९८ हजारको अझै हात खाली,"काठमाडौं : पछिल्लो समय कोरोना बिमाबापत कुल १ अर्ब १२ करोड ४९ हजार ६ सय ४ रुपैयाँ भुक्तानी भयो। सरकारले गत मंसिरमा १ अर्ब रुपैयाँ भुक्तानीका लागि निकासा गरेपछि यसमा थपथाप गरेर करिब १३ हजार १ सय ९९ जनाले बिमाबापतको रकम पाए। व्यक्तिगत रूपमा कोरोना बिमा गरेर सुरुमै दर्ता गरेकालाई पहिलो प्राथमिकताअनुसार यस पटकको कोरोना दाबी भुक्तानी गरियो। तर, सुरुमा दाबी परेका कुल १ लाख ६२ हजार ३ सय ४६ मध्ये ५० हजार ४ सय ४७ जनाले पाए। यसपछि बाँकी रहेकालाई जसोतसो रकम जुटाइयो। यसमा भनेअनुसार रकम नजुटाएकाले धेरैले पाएनन्, जम्मा १३ हजार हाराहारीले मात्रै कोरोना बिमाको दाबी भुक्तानी हात पार्न सफल भएको नेपाल बिमा प्राधिकरणको तथ्यांकमा उल्लेख छ। दाबी परेकामध्ये अहिलेसम्म ६३ हजार ६ सय ४६ जनाले पाएका छन्। यस बाहेककाको हात खाली नै छ। कोरोना महामारीबाट जोखिम वहनका लागि गरिएको कोरोना बिमाको भुक्तानी अझै ९८ हजार ७ सयले पाउनै बाँकी छ। सुरुवाती चरणमा बिमा कम्पनीहरूले विवाद बावजुद पनि कुल दाबीमध्ये साढे ५० हजारलाई करिब ४ अर्ब ८३ करोड ३५ लाख रुपैयाँ भुक्तानी गरिसकेका थिए। यसपछि सरकारको दायित्वमा करिब ११ अर्ब ८२ करोड २० लाख ९२ हजार ६३६ रुपैयाँ हाराहारीको दाबी रकम रहेको थियो। यसपछि मन्त्रिपरिषद्को निर्णयअनुसार अर्थ मन्त्रालयले १ अर्ब रुपैयाँ निकासा गरेको थियो। यसलाई ५५ प्रतिशत मानेर बाँकी ४५ प्रतिशतमा २५ प्रतिशत बिमा कम्पनीहरूले हाल्ने, ८ प्रतिशत बिमा प्राधिकरणले र १२ प्रतिशत नेपाल पुनर्बिमा कम्पनीले हाल्ने निर्णय भएको थियो। प्राधिकरणबाहेक पुनर्बिमा कम्पनी र बिमा कम्पनीहरूले भने निर्णयअनुसारको कार्यान्वयन गरेनन्। पूर्वअर्थमन्त्री जनार्दन शर्माले रकम थप गर्न भने पनि पुनर्बिमा कम्पनीले मानेनन्। बरु सोही कारण कम्पनीका तत्कालीन अध्यक्ष डा रवीन्द्र घिमिरेले राजीनामा नै दिए। तर, कम्पनीले रकम नथप्ने अडान राख्यो। प्राधिकरणका अध्यक्ष सूर्य सिलवाल भन्छन्, निर्णयअनुसार सबैले सरकारले दिएको १ अर्बमा थपेर बाँडफाँट भयो। प्राधिकरणले करिब साढे १४ करोड रुपैयाँ भुक्तानी गर्यो। तर, पुनर्बिमा कम्पनीको तर्फबाट पैसा आएको छैन। उक्त निर्णयअनुसार पुनर्बिमाले करिब २१ करोड रुपैयाँ दिनुपथ्र्यो। दिएको छैन। निर्णयअनुसार सबैबाट पैसा उठेको भए झन्डै थप १८ हजारलाई बिमा भुक्तानी गर्न सकिने अध्यक्ष सिलवाल बताउँछन्। पछिल्लो समय सरकारले निकासा गरेकोमा थप गरेर नेपाल बिमक संघमार्फत नीर्जीवन बिमा कम्पनीहरूबाट भुक्तानी भयो। कोरोना पोजेटिभ भएको पीसीआर रिपोर्टसहित सुरुमा दर्ता गरेका व्यक्तिहरूलाई पहिलो प्राथमिकता दिएर अहिले भुक्तानी गरियो। अहिलेको उक्त दाबी भुक्तानी व्यक्तिगत मात्रै थियो। बाँकी संस्थाले नै प्रिमियम तिरेका व्यक्तिको र र निजामती कर्मचारीको दाबी भुक्तानी अर्को लटमा दिने सहमति भएको प्राधिकरणले जनाएको छ। सरकारबाट क्रमशः पैसा आउँदै गरेपछि तिर्ने उनी बताउँछन्। कोरोना बिमाको भुक्तानी अझै ९८ हजार ७ सयले पाउनै बाँकी। दाबी परेकामध्ये अहिलेसम्म ६३ हजार ६ सय ४६ जनाले पाए । यता नीर्जीवन बिमा कम्पनीको छाता संगठन नेपाल बिमक संघका चंकी क्षेत्री पहिलो चरणमा १५ हजार ९ सय ४८ जनालाई बाँड्ने लक्ष्य थियो तर नेपाल पुनर्बिमा कम्पनीबाट थप रकम नआएकाले दिन नसकेको बताउँछन्। सगरमाथा इन्स्योरेन्सका प्रमुख कार्यकारी अधिकृत समेत रहेका क्षेत्री गभर्नरले निकासा गर्दा निजामती कर्मचारी र संस्थागत कर्मचारीलाई नदिने, व्यक्तिगत र परिवारलाई मात्रै दिन निर्देशन थियो। हामीले सोहीअनुसार सुरुमा दर्ता गरेको नम्बरका आधारमा प्राथमिकीकरण गरेर बाड्यौं। अब व्यक्तिगत र परिवारको भुक्तानी गर्नुपर्ने संख्या कम होला। अब बाँकी निकासा भएपछि संस्थागत र निजामतीको पालो आउँछ। तर, बाँकी पैसा कहिले आउँछ भन्नेबारे सरकारकै जवाफ पर्खेको उनी बताउँछन्। उनका अनुसार सबै गरेर अझै कोरोना बिमाको दाबी भुक्तानी रकम १२ अर्ब ९५ करोड रुपैयाँ हाराहारीको रहेको छ। बाँकी रहेका व्यक्तिगत, संस्थागतरूपमा दाबी बिमा भुक्तानी कसरी गर्ने भन्नेमा सरोकारवालाहरू अन्योल देखिन्छन्। बाँकीलाई कसरी भुक्तानी गर्ने भन्नेमा भने सरकारले अब निकासा कहिले गर्छ वा गर्दैन भन्ने कुनै निश्चित नभएको अर्थमन्त्रालय स्रोतको भनाइ छ। यद्यपि नेपाल बिमा प्राधिकरणका अध्यक्ष सिलवाल अब बाँकीलाई कसरी व्यवस्थापन गर्ने भन्ने कुरा सरकारलाई जानकारी भएको बताउँछन्। उनका अनुसार यसअघिका अर्थमन्त्री जनार्दन शर्मालाई जानकार भएको विषय हो। तर, अहिलेका अर्थमन्त्री विष्णू पौडेललाई भेटेर यसबारे अवगत गर्न पाएको छैन, उनी भन्छन्, अझै कोरोना दाबी भुक्तानी पाउन बाँकीका लागि केकसरी जाने भन्ने कुरा उहाँसँग राख्ने सोचमा छौं तर समय निश्चित भएको छैन।"

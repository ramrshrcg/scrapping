शीर्षक,विवरण
धरापमा वित्तीय सहकारी,"मूलतः सहकारीमा दक्ष कर्मचारीको अभाव देखिन्छ। सोही कारण सहकारीहरूमा सञ्चालकहरूको मनोमानी हावी छ। पछिल्ला समय अर्थतन्त्रका आन्तरिक गतिविधिहरू सुस्ताएका छन्। मुलुक एक खालको आर्थिक मन्दीको चपेटामा जाला कि भन्ने यत्रतत्र चिन्ता छ। खासगरी सहकारी र लघुवित्तको क्षेत्रमा देखिएका समस्याले पनि ग्रामीण अर्थतन्त्र, लघुउद्यम र निम्न आयस्तरका जनतासम्म नकारात्मक असर पारिरहेको छ। सहकारी क्षेत्र खासगरी निम्न आय भएका गरिब जनतामा बढी विस्तारित भएका संस्थाहरू हुन्। तर विडम्बना यस क्षेत्रमा एकीकृत सूचना र तथ्यांकको अभाव देखिन्छ। खासगरी अहिले जति पनि सहकारीहरू समस्यामा छन्, तीमध्ये अधिकांश बचत तथा ऋणको काम गर्ने वित्तीय सहकारी छन्। हाल देशभर १४ हजार वित्तीय सहकारी छन्। जसमध्ये १० हजार वित्तीय सहकारी नेफस्कुनमा सदस्य रहेको जनाइएको छ। समाचारअनुसार हाल ९ सयभन्दा बढी वित्तीय सहकारी समस्याग्रस्त छन्। तिनले निक्षेपकर्ताको अर्बौं रकम फिर्ता गर्न सकेका छैनन्। सहकारिताको मर्म, भावना र सिद्धान्तबेगर जथाभावी लगानी गरेर तिनले रकम डुबाएका छन्। सहकारीको नियामक निकाय सहकारी विभागका केही कर्मचारीको भरमा ३० हजार ८ सय ७८ को संख्यामा रहेका देशभरका सहकारी संस्था छोडिएका छन्। सरकारको उचित नियमन अभाव र जथाभावी सञ्चालन अनुमति दिएबाट लाखौं जनता सहकारी पीडित हुने अवस्था सिर्जना भएका छन्। नेफस्कुनको अनुसार अहिले वित्तीय सहकारीको मात्र ३४ लाखभन्दा बढी सदस्य छन्। विषयतः र बचत सहकारीहरूमा गरेर अहिले कुल जनसंख्याको २५१३ प्रतिशत जनतासँग आबद्ध छन्। यस क्षेत्रले ४ खर्ब ७८ अर्ब पुँजी परिचालन गरिरहेको छ। त्यसमध्ये १४ हजारको संख्यामा रहेको वित्तीय सहकारीले मात्र २ खर्ब १७ अर्ब पुँजी परिचालन गरिरहेको छ। सो सबै पुँजीको आधार सदस्यहरू हन्। जनताको त्यो बिध्न रकम अहिले सरकारको उचित नियमनको अभाव, सहकारी क्षेत्रमा व्याप्त अराजनीति, ठगीलगायतले डुब्ने खतरामा छ। वित्तीय सहकारी त लगभग धरापमा छ। नेफ्स्कुनकै तथ्यांकअनुसार वित्तीय सहकारीहरूको भाखा नाघेका ऋण ५० प्रतिशतभन्दा बढी छन्। ऋण असुलीदर ५० प्रतिशतभन्दा न्यून छ। वित्तीय सहकारीमध्ये १० प्रतिशतभन्दा बढी सहकारी समस्याग्रस्त भइसकेको नेफस्कुनले बताएको छ। सरकारका वित्ताीय उपकरणहरूमा सहकारी क्षेत्रको पहुँच नहुँदा, तरलता व्यवस्थापनमा सरकारले सहजीकरण नगर्दा, ब्याजदर र निर्धारण विधि वैज्ञानिक नहुँदा पनि वित्ताीय सहकारीहरू धरापमा परेका हुन्। कुल गार्हस्थ्य उत्पादनमा ४ प्रतिशतभन्दा बढी योगदान राख्दै आएको, ग्रामीण तथा सहरी दुबै खाले गरिबी निवारणमा योगदान राख्न सक्ने सहकारीप्रति पछिल्लो समय जनतामा थोरै पनि विश्वास छैन। सहकारीमा पैसा राख्नेहरू अहिले ८० प्रतिशत निक्षेप फिर्ता माग्न लागिपरेको अनौपचारिक अध्ययनले देखाएको छ। यसरी निक्षेप फिर्ताको अत्यधिक दबाबमा रहेको वित्तीय सहकारी क्षेत्र कुनै पनि बेला क्र्यास हुन सक्ने अवस्थामा छन्। तर सरकारले २५ प्रतिशत जनता जोडिएको सहकारी क्षेत्रको पुनर्जागरण र व्यवस्थित गर्नमा भने आवश्यक कदम चाल्न सकेको छैन। अहिले छुट्टै वित्तीय सहकारी ऐन बनाउने कुराहरू चलिरहेका छन्। त्यसलाई अगाडि बढाइएको पनि सहकारी क्षेत्रका अभियन्ताहरूले बताएका छन्। तर ऐन बनाउनु मात्रै ठूलो कुरा होइन। त्यसको कार्यान्वयन पक्ष ठूलो कुरा हो। कार्यान्वयन हुनु अहिलेको समस्याहरूको समाधान दिनसक्ने ऐन अबको आवश्यकता हो। अहिले सहकारी क्षेत्र सहकारिताको उद्देश्यबाटै र नैतिक मूल्यमान्यताबाटै विचलित हुँदै गएको अवस्था छ। खासगरी सहकारिताको अभियानमा दलिय राजनीति भित्रिँदा पनि समस्याहरू उत्पन्न भएका छन्। मूलतः सहकारीमा दक्ष कर्मचारीहरू तथा व्यवस्थापकहरूको अभाव देखिन्छ। दक्ष कर्मचारीको अभाव भइरहँदा वित्तीय सहकारीहरूमा सञ्चालकहरूको मनोमानी हावी भइरहेको छ। कर्मचारीहरूमा तालिमको अभाव छ। नैतिक मू्ल्य, मान्यता र शिक्षाको अभाव छ। तर विडम्बना आफ्नो क्षमता, योग्यता नहुँदा नहुँदै कतिपय ठूला भनिएका सहकारीहरू बैंक तथा फाइनान्सहरूसँग नै प्रतिस्पर्धा गर्न लागि पर्दा पनि डुबेका छन्। यस क्षेत्रको विश्वास पूरै गिरिरहेको अवस्था छ। पैसाजस्तो संवेदनशील वस्तुसँग सम्बन्धित सहकारी संस्थाहरूले जनताको विश्वासको आधार नै गुमाउँदै जानुले यस क्षेत्रको भविष्य अन्धकार देखाउँछ। लाखौं मानिसलाई वित्तीय सेवा दिँदै आएको, हजारौंलाई रोजगारी दिएको, ग्रामीण तथा सूक्ष्म अर्थतन्त्र विकासमा टेवा पुर्याएको, वित्तीय पहुँच बढाउन सहयोग पुर्याएको क्षेत्र हो यो। गरिबी निवारणमा एक खालको टेवा दिएको यस क्षेत्रलाई राज्यको उचित नियमन आवश्यक छ। तरलता संकटको अवस्थामा भरथेगको अभाव, गलत राजनीति र ठगहरूको बाहुल्यका कारण यो क्षेत्र धराशायी छ। खासगरी वित्तीय सहकारीहरू उठ्नै नसक्ने गरी धरापमा पर्ने जोखिम बढेको छ। सरकारका वित्तीय उपकरणहरूमा सहकारी क्षेत्रको पहुँच नहुँदा, तरलता व्यवस्थापनमा सरकारले सहजीकरण नगर्दा, ब्याजदर र निर्धारण विधि वैज्ञानिक नहुँदा पनि वित्तीय सहकारीहरू धरापमा परेका हुन्। मूलभूत रूपमा वित्तीय सहकारीको क्षेत्रमा सञ्चालकहरू बदमास भएकाले नै अहिलेका धेरैजसो समस्या उत्पन्न भएका हुन्। तर उनीहरूलाई व्यवस्थित, सहजीकरण र नियमन गर्न नसक्नु राज्यको पनि उत्तिकै कमजोरी हो। अहिले वित्तीय सहकारीहरू समस्याबाट भाग्न र सदस्यहरूको बचत फिर्ताको दबाब छल्न, अल्मल्याउन पनि मर्जरका कुरामा लागिरहेका छन्। मर्जरमात्रै समस्या समाधानको उपाय होइन। सहकारितालाई समाजवादको एउटा कार्यक्रम मोडलको रूपमा लिइन्छ। नेपालको संविधानमा पनि सहकारीलाई समाजवादको अभिन्न अंगको रूपमा लिइएको छ। वास्तवमा सहकारी क्षेत्रले गरिबसिमान्तकृत वर्ग तथा बैंकवित्तीय क्षेत्रमा पहुँच नपाएका वर्गलाई बढी छोएको छ। तिनलाई प्राथमिकतामा राख्ने भएकाले पनि समाजवादको बाटो तय गरेको नेपालका लागि यस क्षेत्रको संरक्षण जरुरी छ। तर यस क्षेत्रमा व्याप्त माफिया, दलाल, भ्रष्ट, ठगहरूको निर्मुलीकरण आजको आवश्यकता हो। सहकारीको मर्म भनेको सदस्यबीच आपसी सहयोग, स्वशासन र स्वस्फूर्त उत्तरदायी हुनु हो। सहकारिताको विश्वव्यापी व्याप्त यही सिद्धान्तले नै यस क्षेत्रलाई नियमन जरुर होइन भनिएका हुन्। तर सहकारिताको सिद्धान्तभन्दा पर गएर बदमासीहरू हुने, निक्षेप कुम्ल्याउने, भाग्ने, ठगी धन्दाहरू हुने अवस्थामा नियमनको जरुरी हुन्छ। सहकारीको पैसा भनेको सदस्यहरूको पैसा हो। त्यसकारण पनि सहकारीहरूले उत्पादनमूलक क्षेत्रमा लगानी गर्न जरुरी हुन्छ। अहिले जति पनि डुबेका सहकारीहरू छन्, उनीहरूले सहकारीको पैसा आफ्नै निजी भएको ठानेर जथाभावी गर्दा, अनधिकृत रूपमा घरजग्गा तथा सेयरमा लगानी गर्दा, अनेक खालका व्यापार व्यवसायमा लगानी गर्दा डुबेका हुन्। त्यसकारण सहकारीले उद्यमशीलताको क्षेत्रमा, कृषिमा, रोजगारी सिर्जना हुने क्षेत्रमा लगानी गर्न जरुरी छ। त्यसले सहकारीबाट कर्जा लिनेहरूलाई मात्र उठाउँदैन, देशको अर्थतन्त्रलाई पनि माथि उठाउन परोक्ष भूमिका खेल्छ। महिला उद्यमशीलता अभिवृद्धि, महिला सशक्तीकरण, रोजगारी सिर्जना, लघुउद्यम अभिवृद्धि र समग्र गरिबी निवारण गर्नमै सहकारी क्षेत्रको ठूलो महŒव रहेको स्पष्ट छ। त्यसकारण पनि सहकारी क्षेत्रलाई विश्वासिलो, भरपर्दो र समाजवादको कार्यक्रमिक मोडलको रूपमा राज्यले अघि बढाउन जरुरी छ। खासगरी सहरकेन्द्रित ठाउँमा बैंक तथा वित्तीय क्षेत्रको सघनताले वित्तीय सहकारीहरूको उति आवश्यक नभए पनि ग्रामीण क्षेत्रको स्तरोन्नतिका लागि सहकारीको जगेर्ना गर्नु आवश्यक छ। अहिले जति पनि सहकारीहरूमा समस्या आएका छन्, ती धेरैजसो सहरकेन्द्रित छन्। बैंक तथा फाइनान्सहरूले गरिब तथा निम्न आय भएकाहरूलाई, बलियो धितो नभएकाहरूलाई सजिलै ऋण नदिने अवस्था अहिले पनि कायम छ। त्यसैले पनि वित्तीय सहकारीको अझै खाँचो छ। तर क्रमशः वित्तीय सहकारीभन्दा अझै बढी विषयगत सहकारीहरू जस्तो कि उपभोक्ता सहकारीहरू, कृषि, स्वास्थ्य, जडीबुटी केन्द्रित सहकारीहरू, पर्यटन सहकारीहरूलाई बढावा दिँदै जानु अपरिहार्य छ। बैंक तथा वित्तीय संस्थाहरूले गाउँगाउँसम्म आफ्ना शाखा विस्तार गर्दै गएको, वित्तीय पहुँच बढाउँदै गएको अवस्थामा वित्तीय सहकारीहरूले निश्चित रूपमा बैंकहरूसँग प्रतिस्पर्धा गर्न सक्दैनन्। आममानिसले बैंक वित्तीय संस्थाबाट वित्तीय अवसरहरू प्राप्त गर्न सक्ने अवस्थामा सहकारीको भूमिका भनेको विषयगत सेवाको विस्तार गर्नेमा हुन्छ। जनताप्रतिको बृहत्तर दायित्व पूरा गर्न सरकारले एक्लै नसक्ने अवस्थामा सहकारीको भुमिका अहं हुन्छ। संविधानमा तीन खम्बे अर्थनीतिको परिकल्पना गरिएको छ। जसमध्येको एउटा खम्बा सहकारी क्षेत्रले धेरैसँग सहकार्य गर्न सक्छ। नेपालमा सात दशक लामो इतिहास रहेको सहकारी क्षेत्रलाई व्यवस्थित गर्न राज्य लाग्नुपर्छ। नेपाल राष्ट्र बैंकले समग्र सहकारी क्षेत्रलाई नियमन गर्न नसक्ने कुरा बताइसकेको छ। राष्ट्र बैंकले ५० करोडभन्दा बढी कारोबार भएका, २५ करोडभन्दा बढी पुँजी भएका सहकारीहरूले हेर्ने नयाँ व्यवस्था गरेको छ। २५ लाखको अधिकतम बचत सीमा तोकेको अवस्था छ। खासगरी सहकारी क्षेत्र कालोधन संग्रह गर्ने अड्डाको रूपमा आशंका भइरहँदा राष्ट्र बैंकको सो पहलकदमी एक हिसाबले सही छ। तर समग्र सहकारी क्षेत्रको उचित नियमन आजको आवश्यकता हो। सयौंको संख्यामा सहकारी डुबिरहँदा, हजारौं बचतकर्ता पीडित भइरहँदा, सहकारीहरूको खराब कर्जा बढिरहँदा, सहकारीप्रति जनविश्वास घटिरहँदा एक थान वित्तीय सहकारी ऐन आवश्यक त हुँदै हो। त्यसमाथि पनि बैंकहरूलाई नियमन गर्ने राष्ट्र बैंक जस्तै सहकारीहरूलाई पनि नियमन गर्ने छुट्टै स्वायत्त संस्था आवश्यक छ। त्यसतर्फ यथाशिघ्र ध्यान दिन जरुरी देखिन्छ। अन्यथा अहिले वित्तीय सहकारीहरूको समस्याले लाखांै सदस्यमात्र डुबिरहेको छैन। जनतामा जनविश्वास घटिरहँदा वित्तीय सहकारीहरूको भविष्य नै डुबिरहेको छ। गौतम, आर्थिक लेखक तथा विश्लेषक हुन्।"
थ्री नेसन्स कप फुटबल प्रतियोगिता चैत ८ गतेबाट,चैत ११ गते भुटान र लाओस भिड्ने छन्। काठमाडौं : प्रधानमन्त्री कप थ्री नेसन्स कप फुटबल प्रतियोगिता चैत ८ गतेबाट सुरु हुने भएको छ। अखिल नेपाल फुटबल संघ (एन्फा)ले सोमबार काठमाडौंमा पत्रकार सम्मेलन गर्दै थ्री नेसन्स कप चैत ८ देखि १७ गतेसम हुने जनाएको छ। त्रिपुरेश्वरस्थित दशरथ रंगशालामा आयोजना हुने प्रतियोगितामा नेपालसहित भुटान र लाओसको सहभागिता रहने छ। सिंगल राउण्ड रोबिनको आधारमा हुने प्रतियोगिता शीर्ष दुई टोलीले उपाधिका लागि चैत १७ गते खेल्ने छन्। पहिलो खेलमा नेपालले लाओससँग चैत ८ गते खेल्नेछ। चैत ११ गते भुटान र लाओस भिड्ने छन्। त्यस्तै चैत १४ गते नेपाल र भुटान भिड्ने छन्। नेपालले नवनियुक्त मुख्य प्रशिक्षक भिन्सेन्जो अल्बर्टो एनीसको प्रशिक्षणमा प्रतियोगिता खेल्ने एन्फाको प्रवक्ता सुरेश साहले जानकारी दिए। प्रतियोगितामा एन्फाले दुई फरक टिकट दर राखेको छ। सामान्य प्यारापिटतर्फ ५ सय र भीभीआईपीतर्फ १ हजार टिकट दर राखिएको एन्फाले जनाएको छ।
"नेपालको राम्रो सुरुआत, तीन विकेट गुमाएर पीएनजीले बनायो ५७ रन","काठमाडौं : आईसीसी विश्वकप क्रिकेट लिग २ को अन्तिम त्रिदेशीय एकदिवसीय शृंखलामा पीएनजीविरुद्ध राम्रो सुरुआत गरेको छ। त्रिवि क्रिकेट मैदानमा टस जितेर फिल्डिङ रोजेको नेपालले १६ ओभरमा ५७ रन खर्चिएर तीन विकेट लिएको छ। नेपालका लागि सन्दीप लामिछानेले दुई ओभरमा सात रन खर्चिएर एक विकेट लिएका छन्। यस्तै,ललित राजवंशीले तीन ओभरमा पाँच रन खर्चेर एक मेडनसहित एक विकेट लिएका छन्। पाँच ओभरमा २२ रन खर्चिएका करण केसीले एक मेडनसहित एक विकेट लिए। पीएनजीका ओपनर किप्लिन डोरिगा दुई, हिरी हिरी १४ र सेसे बाउ १८ रन जोडेर पभिलियन फर्किसकेका छन्। घरेलु मैदानमा लिग २ को अन्तिम शृंखला खेलिरहेको नेपाल आजको खेलमा जित निकाल्दै शीर्ष तीनमा पुग्ने सम्भावना कायम राख्न चाहन्छ। नेपालले आज र बिहीबार हुने यूएईविरुद्धको खेलमा जित निकाले शीर्ष तीनमा रहँदै अर्को वर्ष भारतमा हुने एकदिवसीय विश्वकपको ग्लोबल छनोटमा स्थान बनाउने छ। आइतबार यूएईलाई एक सय ७७ रनले पराजित गर्दै नेपालले एकदिवसीयमा मान्यता आगामी चार वर्षका लागि जोगाइसकेको छ।"
पीएनजीविरुद्ध कीर्तिमानी जितसँगै नेपाल विश्वकप ग्लोबल छनोटबाट एक कदम मात्रै टाढा,"काठमाडौं : आईसीसी विश्वकप क्रिकेट लिग २ को अन्तिम शृंखलाअन्तर्गत पपुवा न्युगिनी (पीएनजी)विरुद्ध नेपालले कीर्तिमानी ९ विकेटको फराकिलो जित निकालेको छ। सन्दीप लामिछानेको पाँच विकेटप्रेरित नेपालले त्रिवि क्रिकेट मैदानमा पीएनजीलाई ९५ रनमा अलआउट गरेको थियो। जवाफी ब्याटिङमा उत्रिएको नेपालले ७४ ओभरमा एक विकेट गुमाएर लक्ष्य पूरा गर्यो। नेपालका लागि ओपनर आसिफ शेखले २१ बलमा आठ चौका र तीन छक्कासहित आक्रमक अर्धशतक बनाए। पहिलो विकेटका लागि कुशल भुर्तेल ५१ रनको साझेदारी गरेर आउट भए पनि आसिफ ५३ रन जोडेर अविजित रहे। यस्तै, वान् डाउनमा क्रिजमा उत्रिएका कुशल मल्ल १३ बलमा १२ रन जोडेर अविजित रहे। पीएनजीका लागि चाड सोपरले एक विकेट लिनुबाहेक अन्य बलर निरीह रहे। पहिलो इनिङमा नेपालका लागि सशक्त बलिङ गरेका सन्दीपले १० ओभरमा २५ रन खर्चेर एक मेडनसहित सर्वाधिक पाँच विकेट लिएका थिए। टस जितेर फिल्डिङ थालेको नेपालले ३२औं ओभरमा पीएनजीको पूरै टिमलाई पभिलियन फर्काएपछि ९६ रनको झिनो लक्ष्य पाएको थियो। नेपालका लागि ललित राजवंशीले सात ओभरमा १३ रन खर्चेर एक मेडनसहित दुई विकेट लिए। यस्तै, कुशल मल्लले तीन ओभरमा ६ रन खर्चेर एक मेडनसहित दुई विकेट लिए। पाँच ओभरमा २२ रन खर्चिएका सोमपाल कामीले दुई मेडनसहित एक विकेट लिए। पीएनजीका ओपनर किप्लिन डोरिगा दुई, हिरी हिरी १४ र सेसे बाउ १८ रन जोडेर पभिलियन फर्किए। यस्तै कप्तान आसाद भाला २०, चार्ल्स अमिनी १६ रनमा आउट हुँदा अन्य ब्याटरले दोहोरो अंकमा रन बनाउन सकेनन्। घरेलु मैदानमा लिग २ को अन्तिम शृंखला खेलिरहेको नेपाल आजको खेलमा जित निकालेसँगै शीर्ष तीनमा पुग्न एक कदम मात्रै बाँकी छ। नेपालले बिहीबार हुने यूएईविरुद्धको खेलमा जित निकाले शीर्ष तीनमा रहँदै अर्को वर्ष भारतमा हुने एकदिवसीय विश्वकपको ग्लोबल छनोटमा स्थान बनाउने छ। आइतबार यूएईलाई एक सय ७७ रनले पराजित गर्दै नेपालले एकदिवसीयमा मान्यता आगामी चार वर्षका लागि जोगाइसकेको छ। पीएनजीविरुद्ध नेपालले हासिल गरेको विकेटको आधारमा सर्वाधिक फराकिलो जित हो। यसअघि नेपालले २०२० को फेब्रुअरी १२ मा लिग २ त्रिदेशीय शृंखलामा अमेरिकालाई आठ विकेटले पराजित गरेको थियो। त्यो खेलमा सन्दीपले ६ तथा सुशन भारीले चार विकेट लिएका थिए।"
जीतपुरसिमरा गोल्डकप चैत्र दोस्रो सातादेखि,"ए डिभिजनका पाँचसहित १० टिमको सहभागिता रहने प्रतियोगिता यस वर्षपनि फ्लड लाइटमुनि हुने भएको छ। सिमरा : जगदम्बा जीतपुरसिमरा गोल्डकपको १३ औं संस्करण चैत्र दोस्रो साता सुरु हुने भएको छ। आयोजक नव जनजागृति युवा क्लबले सोमबार पत्रकार सम्मेलनको आयोजना गर्दै प्रतियोगिता चैत्र ९ गतेदेखि सुरु हुने जानकारी गराएको हो। ए डिभिजनका पाँचसहित १० टिमको सहभागिता रहने प्रतियोगिता यस वर्षपनि फ्लड लाइटमुनि हुने भएको छ। पछिल्लो दुई संस्करणदेखि आयोजकले रात्री समयमा प्रतियोगिताको आयोजना गर्दै आएको छ। गर्मी मौसमलाई ध्यानमा राख्दै रात्री समयमा आयोजना हुन लागेको प्रतियोगितामा साविक विजेता न्युरोड टिम एनआरटी, विभागिय टिम एपीएफ क्लब, हिमालयन शेर्पा क्लब, चर्च ब्वाईज युनाईटेड, सातदोबाटो युथ क्लब, मोफसलका केबिए ग्लोबल बिएफसी चितवन, मकवानपुर ११, बागमती युवा क्लब, वीरगन्ज युनाइटेड क्लब र आयोजकको सहभागिता रहने जनजागृति क्लबका अध्यक्ष शम्भुसिंह ठकुरीले जानकारी दिए। एन्फाले तय गरेको क्यालेण्डरअनुसार आयोजकले प्रतियोगिताको तयारी गरिरहेको छ। प्रतियोगिताको विजेताले १० लाख र उपविजेताले पाँच लाख नगद प्राप्त गर्नेछन्। यसैगरी प्रतियोगिताको सर्वोत्कृष्ट खेलाडीले मोटरसाइकल प्राप्त गर्दा विधागततर्फका उत्कृष्ट र उदयीमान जनही १५ हजार प्राप्त गर्ने महासचिव ठकुरीले बताए। प्रतियोगिता सफल बनाउन जीतपुरसिमरा उपमहानगरपालिकाले अघिल्लो वर्षजस्तै २५ लाख रुपैया सहयोग गर्ने भएको छ। यसैगरी प्रतियोगितालाई यस वर्ष पनि जगदम्बा स्टील्स् प्रालिले मुख्य प्रायोजन गर्ने भएको छ। १२ औं संस्करणदेखि प्रतियोगितामा जोडिएको जगदम्बा स्टील्स्ले यस वर्षपनि सम्झौतालाई निरन्तरता दिने भएको हो। पत्रकार सम्मेलनमा जीतपुरसिमरा उपमहानगरपालिकाका नगर उपप्रमुख भोलाप्रसाद अधिकारीले गोल्डकप सफल बनाउन स्थानीय सरकार सधै तत्पर रहेको बताए। उपमहानगरपालिकाले गोल्डकपलाई गर्दै आएको सहयोगलाई निरन्तरता दिँदै जाने बताए। चैत्र १८ गतेसम्म संचालन हुने प्रतियोगिताको तयारी र मैदान व्यवस्थापनको काम अन्तिम चरणमा पुगेको आयोजक क्लबले जनाएको छ। सुर्य नेपाल प्रालिको सहयोगमा यस वर्ष फ्लड लाइटको क्षमता समेत विस्तार गरिएको छ। अघिल्ला वर्षमा देखिएका प्राविधिक कमजोरीलाई सुधार गर्दै १३ औं संस्करणको तयारी गरिरहेको क्लबले जनाएको छ।"
"पीएनजी ९५ मा अलआउट, सन्दीपको पाँच विकेट","काठमाडौं : सन्दीप लामिछानेको पाँच विकेटप्रेरित नेपालले आईसीसी विश्वकप क्रिकेट लिग २ को अन्तिम त्रिदेशीय एकदिवसीय शृंखलामा पीएनजीलाई ९५ रनमा अलआउट गरेको छ। नेपालका सशक्त बलिङ गरेका सन्दीपले १० ओभरमा २५ रन खर्चेर एक मेडनसहित सर्वाधिक पाँच विकेट लिए। टस जितेर फिल्डिङ थालेको नेपालले ३२औं ओभरमा पीएनजीको पूरै टिमलाई पभिलियन फर्काएपछि ९६ रनको झिनो लक्ष्य पाएको छ। नेपालका लागि ललित राजवंशीले सात ओभरमा १३ रन खर्चेर एक मेडनसहित दुई विकेट लिए। यस्तै, कुशल मल्लले तीन ओभरमा ६ रन खर्चेर एक मेडनसहित दुई विकेट लिए। पाँच ओभरमा २२ रन खर्चिएका सोमपाल कामीले दुई मेडनसहित एक विकेट लिए। पीएनजीका ओपनर किप्लिन डोरिगा दुई, हिरी हिरी १४ र सेसे बाउ १८ रन जोडेर पभिलियन फर्किए। यस्तै कप्तान आसाद भाला २०, चार्ल्स अमिनी १६ रनमा आउट हुँदा अन्य ब्याटरले दोहोरो अंकमा रन बनाउन सकेनन्। घरेलु मैदानमा लिग २ को अन्तिम शृंखला खेलिरहेको नेपाल आजको खेलमा जित निकाल्दै शीर्ष तीनमा पुग्ने सम्भावना कायम राख्न चाहन्छ। नेपालले आज र बिहीबार हुने यूएईविरुद्धको खेलमा जित निकाले शीर्ष तीनमा रहँदै अर्को वर्ष भारतमा हुने एकदिवसीय विश्वकपको ग्लोबल छनोटमा स्थान बनाउने छ। आइतबार यूएईलाई एक सय ७७ रनले पराजित गर्दै नेपालले एकदिवसीयमा मान्यता आगामी चार वर्षका लागि जोगाइसकेको छ।"
पीएनजीविरुद्ध टस जितेर नेपाल फिल्डिङमा,काठमाडौं : आईसीसी विश्वकप क्रिकेट लिग२ अन्तर्गत त्रिदेशीय एक दिवसीय अन्तर्राष्ट्रिय शृंखलाअन्तर्गत पपुवा न्युगिनी (पीएनजी)विरुद्धको खेलमा टस जितेर फिल्डिङ रोजेको छ। कीर्तिपुरस्थित त्रिवि क्रिकेट मैदानमा केही बेरमा सुरु हुने खेलमा नेपाली टिमका कप्तान रोहित पौडेलले पीएनजीलाई ब्याटिङको निम्तो दिएका हुन्। घरेलु मैदानमा लिग २ को अन्तिम शृंखला खेलिरहेको नेपाल आजको खेलमा जित निकाल्दै शीर्ष तीनमा पुग्ने सम्भावना कायम राख्न चाहन्छ। नेपालले आज र बिहीबार हुने यूएईविरुद्धको खेलमा जित निकाले शीर्ष तीनमा रहँदै अर्को वर्ष भारतमा हुने एकदिवसीय विश्वकपको ग्लोबल छनोटमा स्थान बनाउने छ। आइतबार यूएईलाई एक सय ७७ रनले पराजित गर्दै नेपालले एकदिवसीयमा मान्यता आगामी चार वर्षका लागि जोगाइसकेको छ।
"सन्दीपले लिए चार विकेट, अल आउटको संघारमा पीएनजी","काठमाडौं : आईसीसी विश्वकप क्रिकेट लिग २ को अन्तिम त्रिदेशीय एकदिवसीय शृंखलामा पीएनजीविरुद्ध नेपाली बलर सन्दीप लामिछानेले चार विकेट लिएका छन्। त्रिवि क्रिकेट मैदानमा टस जितेर फिल्डिङ रोजेको नेपालले ३१ ओभरमा ९४ रन खर्चिएर ९ विकेट लिएको छ। नेपालका लागि सन्दीप लामिछानेले ९ ओभरमा २४ रन खर्चिएर एक मेडनसहित पाँच विकेट लिएका छन्। यस्तै, ललित राजवंशीले सात ओभरमा १३ रन खर्चेर एक मेडनसहित दुई विकेट लिएका छन्। पीएनजीका ओपनर किप्लिन डोरिगा दुई, हिरी हिरी १४ र सेसे बाउ १८ रन जोडेर पभिलियन फर्किए। यस्तै कप्तान आसाद भाला २०, चार्ल्स अमिनी १६ रनमा आउट हुँदा अन्य ब्याटरले दोहोरो अंकमा रन बनाउन सकेनन्। घरेलु मैदानमा लिग २ को अन्तिम शृंखला खेलिरहेको नेपाल आजको खेलमा जित निकाल्दै शीर्ष तीनमा पुग्ने सम्भावना कायम राख्न चाहन्छ। नेपालले आज र बिहीबार हुने यूएईविरुद्धको खेलमा जित निकाले शीर्ष तीनमा रहँदै अर्को वर्ष भारतमा हुने एकदिवसीय विश्वकपको ग्लोबल छनोटमा स्थान बनाउने छ। आइतबार यूएईलाई एक सय ७७ रनले पराजित गर्दै नेपालले एकदिवसीयमा मान्यता आगामी चार वर्षका लागि जोगाइसकेको छ।"
ए डिभिजन लिग : खुमलटारको दोस्रो जित,"काठमाडौं : एफसी खुमलटारले सहिद स्मारक ए डिभिजन लिगमा सोमबार हिमालयन शेर्पा क्लबलाई २१ गोलको नतिजामा पराजित गरेको छ। ललितपुरको च्यासलस्थित च्यासल रंगशालामा भएको खेलको २१औं मिनेटमा मनीष थापाले गोल गर्दै खुमलटारलाई अग्रता दिलाएका थिए। पहिलो हाफमा १ को अग्रता बनाएको खुमलटारले दोस्रो हाफमा पुन: एक गोल थपेको थियो। स्टेफन समिरले गरेको गोलसँगै २० ले अगाडि रहेको खुमलटारले ७९औं मिनेटमा एक गोल खाएको थियो। निर्धारित समयको खेल सकिन ११ मिनेट बाँकी रहँदा हिमालयन शेर्पाका विश्वास श्रेष्ठले एक गोल फर्काए पनि हार टार्न पर्याप्त भएन। जितसँगै खुमलटारले चार खेलबाट ६ अक जोडेको छ। यस्तै, हिमालयन शेर्पाले पनि समान चार खेलबाट चार अंक नै जोडेको छ।"
नेपालको कीर्तिमानी जित,"पहिलो इनिङमा रोहित पौडेलको अर्धशतक प्रेरित नेपालले यूएईलाई २ सय ४९ रनको लक्ष्य दिएको थियो। आठौं ओभरमा दुवै ओपनरसहित तीन विकेट गुमाएको नेपालका लागि कप्तान रोहित र भीम सार्कीले ५४ रनको महत्वपूर्ण साझेदारी गर्दै इनिङ उकासेका थिए। काठमाडौं : यूएईविरुद्ध १ सय ७७ रनको कीर्तिमानी जितसँगै नेपालले आगामी चार वर्षका लागि एकदिवसीय अन्तर्राष्ट्रिय मान्यता जोगाएको छ। आईसीसी विश्वकप क्रिकेट लिग २ अन्तर्गत अन्तिम शृंखलाको दोस्रो खेलमा आइतबार नेपालले घरेलु दर्शकलाई शानदार जितको खुसी दिलाएको हो। अब बाँकी दुई खेलमा पनि जित निकाल्दै शीर्ष तीनमा रहेर विश्वकपको ग्लोबल छनोटमा पुग्नु नेपालको लक्ष्य बनेको छ। कीर्तिपुरस्थित त्रिवि क्रिकेट मैदानमा आइतबार टस जितेर ब्याटिङ थालेको नेपाली टोलीले ४९२ ओभरमा सबै विकेट गुमाएर २ सय ४८ रनको योगफल तयार गरेको थियो। दोस्रो इनिङमा २ सय ४९ रनको लक्ष्य पछ्याएको यूएईले २२५ ओभरमा सबै विकेट गुमाउँदै ७१ रन मात्रै बनाउन सक्यो। जुन यूएईले एकदिवसीय अन्तर्राष्ट्रियमा भोगेको सबैभन्दा ठूलो हार हो। नेपालका लागि शानदार बलिङ गरेका ललित राजवंशीले ७५ ओभरमा २० रन खर्चेर दुई मेडनसहित सर्वाधिक पाँच विकेट लिए। यस्तै, सन्दीप लामिछानेले चार ओभरमा १४ रन खर्चेर दुई विकेट लिए। त्यसबाहेक दीपेन्द्रसिंह ऐरी, सोमपाल कामी र गुल्सन झाले एकएक विकेट लिए। नेपालको कसिलो बलिङसामु सम्हालिन नसकेको यूएईका आयान खानले २९ रनबाहेक अन्य ब्याटरले उल्लेख्य प्रदर्शन गर्न सकेनन्। पहिलो इनिङमा रोहित पौडेलको अर्धशतक प्रेरित नेपालले यूएईलाई २ सय ४९ रनको लक्ष्य दिएको थियो। आठौं ओभरमा दुवै ओपनरसहित तीन विकेट गुमाएको नेपालका लागि कप्तान रोहित र भीम सार्कीले ५४ रनको महत्वपूर्ण साझेदारी गर्दै इनिङ उकासेका थिए। भीम ३७ बलमा चार चौकासहित २९ रन बनाएर आउट भए। पाँचौं नम्बरमा क्रिजमा उत्रिएका आरिफ शेखले रोहितसँग ८६ रनको साझेदारी गर्दै नेपाललाई सम्मानजनक योगफलतर्फ डोर्याएका थिए। रोहित १ सय १२ बलमा ९ चौकासहित ७७ रनको अर्धशतकीय इनिङ खेलेर पेभेलियन फर्के। आरिफ शेख ५२ बलमा पाँच चौकासहित ४३ रन जोडेर आउट हुँदा गुल्सन झाले ३२ बलमा एक चौका र तीन छक्कासहित ३७ रनको आक्रामक इनिङ खेले। ओपनर आसिफ शेख शून्य, कुशल भुर्तेल आठ र कुशल मल्ल ९ रन बनाएर आउट भएका थिए। सन्दीप लामिछाने दुई रनमा आउट हुँदा दीपेन्द्रसिंह ऐरी १९ बलमा तीन चौका र दुई छक्कासहित ३४ रन जोडेर पेभेलियन फर्के। ललित राजवंशी शून्यमा अविजित रहँदा सोमपाल कामी २ रन जोडेर पेभेलियन फर्केका थिए। यूएईका लागि आयान खान, जहुर खान, रोहन मुस्तफा र जवार फरिदले दुईदुई विकेट लिए। आर्यान लाक्रा र जुनेद सिद्धिक्वीले एकएक विकेट लिए। यस जितसँगै नेपालले लिग २ मा दुई खेल बाँकी रहँदै एकदिवसीय मान्यता जोगाएको हो। नेपालले सन् २०१८ को मार्च १५ मा पहिलो पटक एकदिवसीय मान्यता पाएको थियो। त्यस क्रममा जिम्बाब्वेको हरारेमा भएको आईसीसी क्रिकेट विश्वकप छनोटको प्लेअफमा पपुवा न्युगिनीलाई ६ विकेटले पराजित गरेको थियो। तोडियो १५१ रनको कीर्तिमान एकदिवसीय अन्तर्राष्ट्रिय मान्यता जोगाउन निर्णायक बनेको आइतबारको खेल महत्वपूर्ण त थियो नै। त्यसमाथि नेपाली क्रिकेट जगतले नबिर्सिने जित पनि बनेको छ यो। किनभने, एकदिवसीय अन्तर्राष्ट्रियमा नेपालले हासिल गरेको यो जित सबैभन्दा फराकिलो हो। नेपालले सन् २०२१ मा पपुवा न्युगिनीविरुद्ध १ सय ५१ रनको जित हासिल गरेको थियो। त्यसको करिब दुई वर्षपछि यूएईविरुद्ध नयाँ कीर्तिमान रचेको हो। विकेटका आधारमा भने नेपालले अमेरिकालाई आठ विकेटले पराजित गरेको थियो। कीर्तिपुरमै सन् २०२० मा भएको खेलमा नेपालले अमेरिकालाई ३६ रनमा अलआउट गरेको थियो। जवाफी ब्याटिङमा उत्रिएको नेपालले दुई विकेट गुमाएर लक्ष्य पूरा गर्दा आठ विकेटको शानदार जित हासिल गरेको थियो। देशाईको जादू नेपाली राष्ट्रिय टिम धेरै विदेशी प्रशिक्षकका लागि ट्रान्जिट हो। र, पछिल्लो समय नेपाली टिममा प्रशिक्षकको समस्या विकराल थियो। यद्यपि, अन्तर्राष्ट्रिय क्रिकेट वृत्तमा सुपरिचित प्रशिक्षक मोन्टी देशाईको जादु नेपाली टिममा देखिएको छ। उनी नेपाली राष्ट्रिय टिमका प्रशिक्षक नियुक्त हुँदा नेपालले शीर्ष तीनमा रहेर विश्वकप खेल्ने सपना त परको कुरा, एकदिवसीय मान्यता जोगाउन नै चुनौतीपूर्ण देखिन्थ्यो। तर, ह्याप्पी ड्रेसिङ रुम मुल मन्त्र लिएर नेपाल आएका देशाईको नेतृत्वमा नेपालले खेलेका १० मध्ये ९ खेल जितेको छ। एक मात्र खेलमा पराजय यूएईसँग उसकै मैदानमा बेहोरेको छ। नेपाली टिममा आत्मविश्वास जगाउन सफल प्रशिक्षक देशाईको प्रभावले नै नेपालले दुई खेलअगावै एकदिवसीय मान्यता जोगाएको हो। अब बाँकी दुई खेलमा जित निकाल्दै शीर्ष तीनमा रहेर विश्वकपको ग्लोबल छनोटमा पुग्ने सपना देख्दै छ। त्यसका लागि पपुवा न्युगिनी र यूएईविरुद्धका बाँकी खेल निर्णायक हुनेछन्। अंकतालिकामा फड्को देशाईले प्रशिक्षक पद सम्हाल्दा नेपाल १८ अंकसहित छैटौं स्थानमा थियो। तर, त्यसपछि घरेलु मैदानमा स्कटल्यान्ड र नामिबियाविरुद्धको शृंखला क्लिन स्विप गर्यो। यूएईमा खेलेका चारमध्ये तीन खेलमा नेपाल विजयी भयो। घरेलु मैदानमा जारी शृंखलाका चारमध्ये दुई खेलमा जित निकालेको नेपालले अंक तालिकामा अमेरिका र यूएईलाई पछि पारेको छ। यसको अर्थ ३४ खेलबाट १७ जित, १५ हार, एक बराबरी र एक नतिजाविहीन खेलपछि नेपाल ३६ अंकसहित चौथो स्थानमा उक्लिएको छ। बाँकी दुई खेलमा जित निकाले नेपाल ४० अंकसहित तेस्रो स्थानमा विराजमान हुनेछ। र, भारतमा अर्को वर्ष हुने एकदिवसीय विश्वकपको ग्लोबल छनोटमा सोझै पुग्नेछ। एकदिवसीय मान्यता कायम भएसँगै नेपालले फेरि विश्वकप क्रिकेट लिग २ नै खेल्ने निश्चित भएको छ। तर, बाँकी दुवै खेलमा जित हासिल गर्न नसके नेपालले फेरि छनोटको प्लेअफ खेल्नुपर्नेछ। लिग २ बाट शीर्ष तीनले सोझै ग्लोबल छनोटमा स्थान बनाउनेछन्। बाँकी चार टिमले प्लेअफ खेल्नुपर्नेछ। विश्वकप क्रिकेट लिग २ को पुछारमा रहने दुई टिमले प्लेअफमा पनि पराजित भए क्रिकेट विश्वकप च्लालेन्ज लिगमा खेल्नु घटुवा हुनुपर्नेछ।"
अन्तर विद्यालय क्रिकेटको उपाधि रणभुवनेश्वरीलाई,"एकसय २७ रनको विजय लक्ष्यसहित मैदानमा उत्रेको नारायणदेवी माविले निर्धारित २० ओभरको खेलमा १० विकेट गुमाई ८३ रनको सामान्य योगफल बनायो। नुवाकोट : छैटौं अन्तर विद्यालय जिल्लास्तरीय टि२० क्रिकेट प्रतियोगिताको उपाधि रणभूमेश्वरी मावि देवीघाटले उपाधि उचालेको छ। नुवाकोट क्रिकेट संघको आयोजना र विदुर नगरपालिकाको सहआयोजनामा भएको प्रतियोगितामा नारायणदेवी माविलाई ४३ रनले पराजित गर्दै रणभूमेश्वरीले उपाधि चुम्न सफल भएको हो। बट्टारस्थित नुवाकोट आदर्श बहुमुखी क्याम्पसको मैदानमा भएको फाइनल खेलमा पहिले टस हारेर ब्याटिङमा उत्रेको रणभुमेश्वरीले निर्धारित २० ओभरको खेलमा ९ विकेट गुमाएर एकसय २६ रन बनाएको थियो। विजेता रणभुवनेश्वरीका राजेश रिमालले सर्वाधिक २७ रन र पवन राईले उत्कृष्ट ब्याटिङ गर्दै ८ बलमा २२ रनको योगदान दिए । राजन थापामगर नटआउट १६ रन बनाउन सफल भए। एकसय २७ रनको विजय लक्ष्यसहित मैदानमा उत्रेको नारायणदेवी माविले निर्धारित २० ओभरको खेलमा १० विकेट गुमाई ८३ रनको सामान्य योगफल बनायो। नारायणदेवीका आशिष नेपालीले २९ र सुनिल अधिकारीले १३ रन बनाए भने अन्य खेलाडिले दोहोरो अंक जोड्न सकेनन्। बलिङतर्फ नारायणदेवीका आशिक नेपाली र सुवोध लामिछानेले समान ४४ विकेट लिए। खेलमा राजेश रिमाल म्यान अफ द म्याच घोषित भए। विजेता रणभूमेश्वरी र उपविजेता नारायणदेवीले क्रमशः २५ र १५ हजार रुपैया नगद पुरस्कारसहित ट्रफी, मेडल र प्रमाणपत्र पुरस्कार पाए। प्रतियोगितामा आशिष नेपाल उत्कृष्ट बलर, राजेश रिमाल उत्कृष्ट ब्याटमान र आशिष नेपाली उत्कृष्ट खेलाडि घोषित हुँदै पुरस्कार पाए।"
"सरकारले घटायो रासायनिक मलमा दिएको अनुदान, मूल्यवृद्धिको मारमा किसान","सरकारले मलको अनुदान घटाएसँगै कृषकले यसअघि खरिद गर्दै आएको मूल्य पनि बढ्ने भएको छ। काठमाडौं : सरकारले रासायनिक मलको खरिदमा कृषकलाई दिँदै आएको अनुदान घटाएको छ। कृषि तथा पशुपन्छी विकास मन्त्रालयकाअनुसार मल आपूर्ति तथा वितरण व्यवस्थापन समितिको आजको बैठकले अनुदान घटाउने निर्णय गरेको हो। रासायनिक मलमा यसअघि समग्रमा ७० दशमलव ८२ प्रतिशत बराबर अनुदान दिइरहेकोमा अब ५९ दशमलव ०४ प्रतिशत कायम गरिएको छ। यो दरलाई क्रमशः ५० प्रतिशतमा झारिनेछ। कृषि मन्त्रालयले जारी गरेको प्रेस विज्ञप्तिमा उल्लेख छ। सरकारले मलको अनुदान घटाएसँगै कृषकले यसअघि खरिद गर्दै आएको मूल्य पनि बढ्ने भएको छ। अनुदान कटौतीपछि आयात बिन्दुमा युरिया प्रतिकिलो रू २५, डिएपी प्रतिकिलो रू ५० र पोटास प्रतिकिलो रू ४० मा बिक्री वितरण हुनेछ। यसअघि आयात बिन्दुमा युरिया प्रतिकिलो रू १४, डिएपी प्रतिकिलो रू ४३ र पोटास प्रतिकिलो रू ३१ मा बिक्री वितरण भइरहेको थियो। साबिकभन्दा अब युरिया प्रतिकिलो रू ११, डिएपी प्रतिकिलो रू सात र पोटास प्रतिकिलो रू नौ महँगो पर्ने भएको छ। सरकारले यसअघि युरियामा ८० प्रतिशत, डिएपीमा ६० प्रतिशत र पोटासमा ५९ प्रतिशत अनुदान दिइरहेको थियो। तर अब युरियामा ६४ दशमलव ४९, डीएपीमा ५२ दशमलव ३८ र पोटासमा ४६ दशमलव ०९ प्रतिशत मात्रै अनुदान दिइनेछ। अर्थ मन्त्रालयले रासायनिक मलको अनुदान घटाउन भनेपछि यस्तो निर्णय गरिएको पनि कृषि मन्त्रालयले जनाएको छ। रासायनिक मलको बढ्दो माग, बढ्दो अन्तर्राष्ट्रिय मूल्य र तद्अनुरुप रासायनिक मलमा बढ्दो अनुदान रकमलाई ध्यानमा राख्दै अर्थ मन्त्रालयको पत्रअनुसार स्रोत सुनिश्चितता गर्दाको शर्तको रुपमा रासायनिक मलमा दिँइदै आएको अनुदानलाई लागतको ५० प्रतिशतमा सीमित राख्ने राय आएको छ।, कृषि मन्त्रालयको विज्ञप्तिमा भनिएको छ। मन्त्रालयका अनुसार नेपालका लागि वार्षिक पाँच लाख २० हजार मेट्रिक टन रासायनिक मल आवस्यक पर्छ। मलमा कृषकलाई अनुदान उपलब्ध गराउन चालु आर्थिक वर्ष २०७९८० को बजेटमा रू १५ अर्ब ६ लाख छुट्याइएको थियो। गत साउन २७ गते अर्थ मन्त्रालयबाट रू १६ अर्ब स्रोत सुनिश्चितता दिइएको थियो भने यही फागुन ८ गते रू सात अर्ब ५० करोडको स्रोत सहमति दिइएको थियो। यसरी चालु आर्थिक वर्षका लागि रासायनिक मल शीर्षकमा कुल रू ३८ अर्ब ५० करोड ६ लाख बजेट कायम भएको छ। हालसम्म कृषि सामग्री कम्पनी लिमिटेड र साल्ट्र टेडिङ कर्पोरेसनबाट कूल तीन लाख ३१ हजार पाँच सय मेट्रिक टन रासायनिक मल खरिद भइसकेको मन्त्रालयले जनाएको छ। यसरी खरिद भएको मलमध्ये करिब दुई लाख ३७ हजार पाँच सय मेट्रिक टन मल आयात भइसकेको छ भने ९४ हजार मेट्रिक टन आयातका क्रममा रहेको छ। यसवर्ष धानबालीका लागि यसवर्ष ९० हजार मेट्रिक टन मल अपुग हुने पनि मन्त्रालयले जनाएको छ। रासस"
उपप्रधानमन्त्री श्रेष्ठ र चिनियाँ वैदेशिक लगानी संस्थाका उपाध्यक्षबीच भेटवार्ता,केरुङ र तातोपानी नाका व्यवस्थित बनाएर आयात तथा निर्यातलाई समेत सहज गर्नुपर्ने आवश्यकता उपप्रधानमन्त्री श्रेष्ठले औंल्याए। चीन नेपालको दोस्रो व्यापारिक साझेदार मुलुक रहेको र चीन नेपाल व्यापार घाटा धेरै भएकाले त्यसलाइ घटाउन आपसी समझदारीका आधारमा अघि बढनु पर्ने आवश्यकता औल्याए। काठमाडौं : उपप्रधानमन्त्री एवम् भौतिक पूर्वाधार तथा यातायात मन्त्री नारायणकाजी श्रेष्ठ र वैदेशिक लगानीका लागि चिनियाँ सरकारको छाता संस्था 'काउन्सिल फर द प्रमोशन अफ इन्टरनेशनल ट्रेड'का उपाध्यक्ष झाङ शाओगाङबीच मन्त्रालयमा शिष्टाचार भेटवार्ता भएको छ। सोमबार भएको भेटमा व्यापार तथा लगानी साझेदारीका विषयमा छलफल भएको थियो। उपप्रधानमन्त्री श्रेष्ठले चीन नेपालको दोस्रो ठूलो अन्तराष्ट्रिय व्यापार साझेदार मुलुक रहेको र नेपालमा लगानीमैत्री वातावरण भएकोले चिनियाँ लगानीको सँधै स्वागत गरिने बताए। केरुङ र तातोपानी नाका व्यवस्थित बनाएर आयात तथा निर्यातलाई समेत सहज गर्नुपर्ने आवश्यकता उपप्रधानमन्त्री श्रेष्ठले औंल्याए। चीन नेपालको दोस्रो व्यापारिक साझेदार मुलुक रहेको र चीन नेपाल व्यापार घाटा धेरै भएकाले त्यसलाइ घटाउन आपसी समझदारीका आधारमा अघि बढनु पर्ने आवश्यकता औल्याए। नेपालको एक चीन नीतिप्रतिको दृढता श्रेष्ठले दोहोर्याए। तेस्रो कार्यकालका लागि निर्वाचित चिनियाँ राष्ट्रपति सि जिनपिङ र नवनिर्वाचित प्रधानमन्त्री ली छ्याङलाई बधाई दिंदै कार्यकाल सफलताको शुभकामना समेत व्यक्त गरे। त्यसक्रममा उपाध्यक्ष झाङले झण्डै चार वर्ष लामो कोभिड संक्रमणले चीनको वैदेशिक लगानी तथा व्यापारमा असर परेपनि चीन अब कोभिडबाट खुल्ला भएकोले सहजता भएको बताए। कोभिट्का कारण चीन र नेपालको बीच भ्रमण आदानप्रदान हुन नपाएको र त्यसबाट व्यापारमा समेत असर परेको बताए। नेपाल आफूहहरूको पुरानो र नजिकको मित्र भएको र नेपालमा थप लगानीको निश्चितता गर्नु आफ्नो भ्रमणको उद्देश्य भएको उनले बताए। झाङले नेपालले ठूलो प्राविधियुक्त उद्योगनिर्माणको सोच बनाए त्यसमा चीनले खुलेर साथ दिने बताए।
"सुनको भाउ निरन्तर उकालोतिर,फेरि ६ सयले बढ्यो",अघिल्लो कारोबार दिन १ हजार ७०० रुपैयाँले बढेको सुन सोमबार तोलामा ६ सय रुपैयाँले वृद्धि भएको हो। काठमाडौं : सुनको मूल्य बढ्ने क्रम जारी छ। अघिल्लो कारोबार दिन आइतबार १ हजार ७०० रुपैयाँले बढेको सुन सोमबार तोलामा ६ सय रुपैयाँले वृद्धि भएको हो। आज छापावाल सुनको मूल्य प्रतितोला १ लाख ४ हजार १०० पुगेको छ। नेपाल सुनचाँदी महासंघका अनुसार तेजाबी सुन प्रतितोला १ लाख ३ हजार ६०० रुपैयाँमा कारोबार भइरहेको छ। सोमबार चाँदीको मूल्य समेत बढेको छ। आज चाँदी तोलामा १० रूपैयाँले बढ्दा प्रतितोला १ हजार २५५ रुपैयाँमा खरिदबिक्री भइरहेको महासंघले जनाएको छ। आइतबार चाँदी प्रतितोला २५ रुपैयाँले बढेर १ हजार २४५ रुपैयाँमा किनबेच भएको थियो।
अर्थशास्त्र विद्यार्थीको १८ औं दक्षिण एशियाली भेला काठमाडौंमा,"मार्च १७ तारिखसम्म चेल्ने भेलामा दक्षिण एशियाका ७ देशका ३ सय विद्यार्थी तथा प्राध्यापक सहभागी छन्। काठमाडौं : १८ औं संस्करणको दक्षिण एशियाली अर्थशास्त्र विद्यार्थी भेला (सेइज्म) राजधानीमा सुरु भएको छ। त्रिभुवन विश्वविद्यालयको अर्थशास्त्र केन्द्रीय विभागको आयोजना तथा नेपाल आर्थिक संघको संयुक्त आयोजनामा स्नातक तहमा अध्ययनरत विद्यार्थीको ५ दिने भेला सुरु भएको हो। मार्च १७ तारिखसम्म चेल्ने भेलामा दक्षिण एशियाका ७ देशका ३ सय विद्यार्थी तथा प्राध्यापक सहभागी छन्। यो सेइज्मको १८ औं संस्करण हो जसको मुल नारा लचिलो दक्षिण एशियाली अर्थतन्त्रतर्फ रहेको छ। सन् २००४ देखि यस्तो भेला आयोजना हुन थालेको हो। १८ औं सेइज्ममा नेपालबाट २ सय र अन्य दक्षिण एशियाली मुलुकबाट १ सय विद्यार्थीको सहभागिता रहेको प्राडा अधिकारीले बताए। सेइज्मको गभर्निङ काउन्सिलले संस्था सञ्चालनको गति प्रदान संस्था सञ्चालनको गति प्रदान गर्दछ। गभर्निङ काउन्सिलको अध्यक्ष प्राडा विश्वम्भर प्याकुरेल हुन्। १८ संस्करणको औपचारिक कार्यक्रम सोमबार सुरु भएको हो। सोमबारको उद्घाटन समारोह पछि लचिलो दक्षिण एशियाली अर्थतन्त्रतर्फ नाममको प्यानल छलफल भएको थियो। प्यानल छलफलको सहजीकरण नेपाल आर्थिक संघका महासचिव डा गोपाल तिवारीले गरेका थिए। सोमबारै थप एक प्यानल छलफल आयोजना भयो। मंगलबार समानान्तर रुपमा कार्यपत्र प्रस्तुतिको कार्यक्रम रहेको छ। भेलामा सहभागी विद्यार्थीलाई प्रोत्साहनस्वरुप मौखिक प्रस्तुति र लिखित कार्यपत्रका आधारमा मुल्यांकन गरिन्छ। उत्कृष्ट विद्यार्थीलाई पुरस्कृत पनि गरिन्छ। प्राध्यापक तथा विद्यार्थीहरुले कार्यपत्र प्रस्तुत गर्ने इच्छा राखेर आवेदन दिएको आधारमा छनोट हुने गरेका छन्। दक्षिण एशियाका ७ देशका विश्वविद्यालयको समन्वयमा भेला आयोजना भएको हो। भेलामा दक्षिण एशियाको अर्थतन्त्र लचिलो बनाउने उपायबारे विद्यार्थी र प्राज्ञिक वर्गमा छलफल भइरहेको प्राडा अधिकारीले बताए। हाम्रो क्षत्रीय अर्थतन्त्र जहिल्यै पनि अप्ठेरोमा पर्न सक्छ। तर, हरेक देश एकअर्काको परिपुरक बन्न सकुन् भन्ने हिसाबले छलफल गरिरहेका छौं, उनले भने। सिधै नीति निर्माणमा सघाउनेभन्दा सहभागिमा अनुभव आदानप्रदान भेलाको प्रमुख उद्देश्य रहेको प्राडा अधिकारीले सुनाए। सेइज्मले विद्यार्थीलाई सञ्जाल निर्माणमार्फत् सिप र ज्ञान सिक्ने अवसर प्रदान गर्दछ। सेइज्म हरेक वर्ष आयोजना हुँदै आएको छ। यसअघि सन् २०१२ र २०१७ र २०२० मा पनि नेपालमा आयोजना भएको भेला यहाँ चौथोपल्ट आयोजना गरिएको हो। सेइज्म दक्षिण एशियाका विभिन्न विश्वविद्यालयमा स्नातक अध्ययन गरिरहेका विद्यार्थीलाई यस क्षेत्रको आर्थिक विषयमा ज्ञान हासिल गर्न सघाउने खुला मञ्च हो। सेइज्मले सहभागी विद्यार्थीलाई साँघुरिँदै गएको क्षेत्रीय सहकार्य र क्षेत्रीय आर्थिक सहयोगका लागि बाधा बन्दै गएको अल्पकालीन राजनीतिका बारेमा बुझ्ने अवसर सिर्जना गर्दछ। दक्षिण एसियाका प्रमुख विश्वविद्यालयका पाठ्यक्रममा क्षेत्रीय मुद्दालाई कम जोड दिने गरेको पाइएको छ। यही अन्तरलाई भेलाले परिपूर्ति गर्न सहयोग गर्ने आयोजक तथा त्रिवि अर्थशास्त्र कन्द्रीय विभाग प्रमुख प्राडा शिवराज अधिकारी बताउँछन्। भविष्यमा अर्थविद वा नीतिर्माता बन्ने सम्भावना बोकेका विद्यार्थीका लागि क्षेत्रीय ज्ञान बटुल्न तथा बौद्धिक र राजनीतिक नेतृत्वलाई चिन्ने अवसर प्रदान गर्ने सेइज्म शक्तिशाली प्लेटफर्म हो। यसका अतिरिक्त सेइज्मले विश्वविद्यालय तथा आंगिक कलेजमा विद्यार्थी र शिक्षकको एक्स्चेन्ज, समर स्कूलको आयोजना तथा अर्थविद्सँग अन्तर्क्रिया आयोजना गरी उच्च शिक्षाको प्रवद्र्धधन र सहजीकरण गर्दछ। सेइज्मले स्नातक तहमा अध्ययनरत विद्यार्थीका लेखलाई इजर्नल तथा न्युजलेटरमा प्रकाशन गरेर सूचना तथा ज्ञान प्रभावमा सघाउने पनि गर्दछ।"
ठगी कसुरमा तुलसी सहकारीका ३ जना पक्राउ,"डेढ अर्ब बढीको आर्थिक कारोबार गर्दै आएको सहकारीले मोरङका बचतकर्ताको मात्रै करिब ६० करोड रुपैयाँ हिनामिना गरेको आशङ्का प्रहरीले गरेको छ। विराटनगर : हजारौं बचतकर्ताको करोडौं रकम ठगी गरेको कसुरमा मोरङ प्रहरीले तुलसी सहकारीका ८ जनाविरुद्ध मुद्दा दर्ता गरेर अनुसन्धान सुरु गरेको छ। बचतकर्ताहरुले आइतबार दिएको लिखित उजुरीका आधारमा प्रहरीले सहकारीका क्षेत्रीय प्रबन्धकसहित आठै जनाविरुद्ध ठगी कसुरमा मुद्दा दर्ता गरी अनुसन्धान थालेको हो। हालसम्म १२१ जना बचतकर्ताहरुले सहकारीविरुद्ध मुद्दा दर्ता गराएका छन्। बचतकर्ताहरुको उजुरीका आधारमा प्रहरीले हाल ३ जनालाई नियन्त्रणमा लिएको छ। नियन्त्रणमा लिईएका तीनै जनालाई सोमबार जिल्ला प्रहरी कार्यालयमा पत्रकार सम्मेलन गरी सार्वजनिक गरिएको छ। पक्राउ पर्नेहरु मोरङको उर्लाबारी६ बस्ने सहकारी संस्थाकी उपाध्यक्ष अनिता गौतम, झापाको भद्रपुर१४ घर भई विराटनगर३ बस्ने सचिव सबिना न्यौपाने र विराटनगर२ बस्ने क्षेत्रीय प्रबन्धक मन्दिप खवास रहेका छन्। उनीहरुमाथि म्याद थप गर्दै प्रारम्भिक चरणको अनुसन्धान थालिएको मोरङका प्रहरी उपरीक्षक दीपक पोखरेलले बताए। फरार रहेका संस्थाका अन्य ५ जना पदाधिकारीहरुको खोजी कार्य भइरहेको उनले जानकारी दिए। पक्राउ परेकाहरुको बैंक खाता र सम्पत्ति रोक्का गरेर अनुसन्धान थालेका छौं, उनले भने, सहकारीको सञ्चालकको खोजी कार्य पनि तीव्र पारिएको छ। विराटनगर महानगरपालिका वडा नं २ बस्ने तुलसी सहकारीका क्षेत्रीय प्रबन्धक खवासमाथि प्रहरीले आइतबार नै ५ दिनको म्याद थप गरी अनुसन्धान थालिसकेको छ। बाँकी दुई जनामाथि अनुसन्धानका लागि सोमबार म्याद थप गर्ने तयारी छ। नेपालभर कार्यक्षेत्र भई विराटनगर२ स्थित मुनालपथमा मुख्य कार्यालय भएको तुलसी बहुमुखी सहकारी संस्थाले हालसम्म उजुरी दिएका १२१ जना बचतकर्ताको १२ करोड ९ लाख ४ हजार ४८७ रुपैयाँ ठगी गरेको देखिएको छ। सहकारीको देशभरि कुल २१ हजार ७१३ जना सदस्यहरु रहेका छन्। जसमध्ये ४ हजारभन्दा बढी सदस्यहरु विराटनगरस्थित मुख्य कार्यालयसँग आबद्ध छन्। तर, फाल्गुण १ गतेदेखि सहकारीको सबै कार्यालयहरु बन्द गरी सञ्चालक फरार हुँदा बचतकर्ताहरुको करोडौं निक्षेप जोखिममा परेको छ। डेढ अर्ब बढीको आर्थिक कारोबार गर्दै आएको सहकारीले मोरङका बचतकर्ताको मात्रै करिब ६० करोड रुपैयाँ हिनामिना गरेको आशङ्का प्रहरीले गरेको छ। प्रहरीका अनुसार बाल बचत, ज्येष्ठ नागरिक बचत, भविष्य सुनिश्चित बचत, सुपर पेन्सन बचत, अवधि बचत, कर्मचारी चल्ती बचत, बिशेष बचत र साधारण बचत लगायतका खाताहरु सञ्चालन गरेर सहकारीले योजनाबद्ध रुपमा ठूलो रकम हिनामिना गरेको देखिएको छ। शेयर सदस्य हुँदा १५ प्रतिशतसम्म ब्याज र बोनस लगायतका आकर्षक आर्थिक सुविधा पाउने प्रलोभन देखाएर सहकारीले नियोजित रुपमा ठगी गरेको देखिएको मोरङका प्रहरी उपरीक्षक दीपक पोखरेलले बताए। प्रलोभनमा परेर बचतकर्ताहरुले पनि सहकारीमा ठुलो मात्रामा रकम जम्मा गरेको देखिएको उनले जानकारी दिए। उनले भने, बचतकर्ताहरुलाई सहकारीले व्यावसायिक रुपमा अनुचित र असम्भव देखिने आर्थिक प्रलोभनमा पारेको देखिन्छ। बालबच्चा र परिवारका अन्य सदस्यहरुको सुरक्षित भबिष्यको आशामा बचतकर्ताहरुले पनि सहकारीमा ठुलो रकम बचत गरेको देखिएको छ। बचतकर्ता रमा पौडेलसहित १२१ को उजुरी दर्ता भएपछि अनुसन्धान थालेको मोरङ प्रहरीले ठगीमा परेका सम्पूर्ण बचतकर्ताहरुलाई ५ दिनभित्र उजुरी दिन आह्वान गरेको छ। ठगी योजनाबद्ध रुपमा भएको देखिएकाले अनुसन्धानमा सहयोग पुर्याईदिन मोरङ प्रहरीले आग्रह गरेको छ। सहकारीको नाममा अर्बौंको सम्पत्ति र कारोबार विसं २०५२ साल चैत्र १३ गते सहकारी विभागमा दर्ता भएको तुलसी सहकारीको झापाको दमक, उदयपुरको गाईघाट र सिराहाको गोलबजारमा समेत सेवा केन्द्र छ। सहकारी विभागबाट प्राप्त विवरण अनुसार तुलसी सहकारीको दर्ता नम्बर ४१७०५२०५३ हो। सहकारीले विराटनगरका बचतकर्ताहरूबाट मात्रै करिब ६६ करोड रुपैयाँ निक्षेप संकलन गरेको बताइएको छ। अन्य सेवा कार्यालयको समेत हिसाब गर्ने हो भने सहकारीले हालसम्म जम्मा डेढ अर्ब बराबरको निक्षेप संकलन गरेको श्रोतको दाबी छ। अन्नपूर्णसँग सम्पर्कमा आएका कर्मचारीहरूका अनुसार सहकारीले हालसम्म ४८ करोड रुपैयाँ ऋण लगानी गरेको छ। सहकारीको शेयर पुँजी भने मात्र १० करोड रहेको छ। तुलसी सहकारीको नाममा विराटनगर१९ स्थित मिलनचोकमा १६ कठ्ठा जग्गा छ। झापाको गौरादहमा तुलसी राईस मिलको नाममा पनि डेढ बिगाहा जग्गा छ। गाईघाटको खाबुमा पनि सहकारीको नाममा ३०० रोपनी भन्दा बढी जग्गा रहेको कर्मचारीहरु बताउँछन्। कर्मचारीहरूका अनुसार दमक, गाईघाट र लेटाङमा समेत सहकारीले विभिन्न डिपार्टमेन्ट स्टोरहरू सञ्चालन गरिरहेको छ। यद्यपि, सहकारीले पैसा फिर्ता गर्न नमान्नु आश्चर्यजनक विषय भएको बचतकर्ताहरू बताउँछन्। विराटनगर११ निवासी विनोद कुमार भगत भन्छन्, महिनादिन भन्दा बढी भइसक्यो। तर, आफैँले जम्मा गरेको पैसा फिर्ता पाइएन। मेरो साढे ३ लाख मात्र छ। तर, सहकारीले २३ हजार रुपैयाँ पनि दिन मानेको छैनन्। विराटनगर२ मुख्य कार्यालय रहेको तुलसी सहकारीका अध्यक्ष केदारनाथ शर्मा हुन्। सहकारीले काठमाडौंको गोठाटारमा गोर्खा टी एण्ड कफी उद्योगमा पनि लगानी गरेको बताइएको छ। यसबाहेक भक्तपुरको मध्यपुर ठिमीस्थित शिखर दीप बचत तथा ऋण सहकारी संस्था, शिव शिखर कृषि सहकारी, गोर्खा वेभरेज र शिखर फ्रुट एण्ड स्पाइसेस जस्ता उद्योगमा समेत तुलसीको लगानी रहेको जनाइएको छ।"
अन्तर्राष्ट्रिय बजारमा कफीको माग बढेपछि अर्घाखाँचीका कृषक आकर्षित,"अर्घाखाँचीमा ४५ हेक्टर क्षेत्रफलमा कफी खेती गरिरहेका छन्। यस वर्ष २८ देखि ३० हेक्टर क्षेत्रफलमा कफी उत्पादन हुन्छ। सन्धिखर्क : अन्तर्राष्ट्रियमा बजार कफीको माग बढेपछि अर्घाखाँचीका कृषक कफी खेतीमा आकर्षित भएका छन्। शितगंगा नगरपालिका३ खसर्काका महिलाहरु जनजागृती महलिा कफी कृषक समूह बनाएर व्यवसायीक कफी खेतीमा लागेका छन्। कफी खेतीबाट पर्याप्त आम्दानी हुने गरेको कफी महिला समूहकी अध्यक्ष मीना भुसालले बताइन्। खसर्का गाउँमा मात्रै ८० रोपनीभन्दा बढी क्षेत्रफलमा कफी रहेको र यसलाई बढाएर एक सय ५० रोपनीमा पुर्याउन समूहका महिलाहरु लागि परेका छन्। वार्षिक २० क्वीन्टल पार्चमेन्ट कफी बाहिर पठाउने भुसालको भनाई छ। मकै खेती, गँहु खेती गर्ने बारीमा अहिले खसर्काका महिलाहरुले बारी भरी कफी लगाएको स्थानीय महिला दुर्पता न्यौपानेले बताइन्। अरु खेतीमा भन्दा कफी खेतीमा आम्दानी बढी हुने भएपछि कफी खेतीमा लागेको उनको भनाई छ। शितगंगा ३ ठाडाका मित्रलाल बेल्वासेले २ सय रोपनी जग्गामा १० हजार भन्दा बढी कफीका विरुवा लगाएका छन्। भारतमा रोजगारी गर्दै आएका उनी गाउँमै केही गर्न सकिन्छ भन्ने मान्यताका साथ गाउँमा फर्किएर ठाडा र जुकेनामा जग्गा किनरै कफी खेतीमा लागेका हुन्। पाँच हजार कफीका विरुवा अहिलेको वर्ष लगाउने योजना रहेको उनको भनाई छ। 'रोजगारीको लागि पहाड छाडेर तराई झरेका युवाहरुलाई पनि उनले गाउँमै केही गर्न सुझाव दिए।' आफ्नो कृषि फर्म र कफी खेतीमा गरी ८ जनालाई रोजगारी दिएको उनको भनाई छ। अर्घाखाँचीमा ०५८ सालदेखी कफि व्यवसायी संघ स्थापना गरी, व्यावसायिक रुपमा व्यवसाय सुरु गरिएको थियो। अर्घाखाचीमा उत्पादन भएको अर्गानिक र पार्चमेन्ट कफी कोरिया, अमेरिका र जापानमा निर्यात हुदै आएको प्रधानमन्त्री कृषि आधुनिकीकरण परियोजना अर्घाखाँचीका प्रमुख रामनाथ पाण्डेले बताए। अर्गानिक कफी उत्पादन गर्ने कृषकलाई लक्षित गरी प्रधानमन्त्री कृषि आधुनिकीकरण आयोजनाले ५० प्रतिशत र ८५ प्रतिशत अनुदानका कार्यक्रमहरु सञ्चालन गरेको छ। कृषकहरुलाई विरुवा अनुदान, नर्सरी व्यवस्थापन, सिंचाई टंकीलगायतका कार्य तथा प्राविधिक रुपमा सहयोग परियोजनाले गर्दै आएको छ। अर्घाखाँचीमा ४५ हेक्टर क्षेत्रफलमा कफी खेती गरिरहेका छन्। यस वर्ष २८ देखि ३० हेक्टर क्षेत्रफलमा कफी उत्पादन हुन्छ। धन्नै १८ हेक्टर क्षेत्रफलमा कफीका विरुवाहरु हुर्कि राखेको छ। कृषकहरुले कफी संकलन गर्ने र प्रोसेसिंग गरेर काठमाडौंमा हरेका व्यापारीसँग सम्पर्क गरेपछि युरोप, अमेरिका, कोरिया, जापान लगायतका देशमा निर्यात हुन्छ। गुणस्तरमा अर्गानिक भएको कफीको बिक्रीका लागि कुनै समस्या नभएकाले कफी खेतीमा कृषकहरु लागि परेको प्रमुख जिल्ला अधिकारी मिना अर्यालको भनाई छ। उत्पादन कम भएका कारण निकासीका लागि समस्या भएको बताउदै व्यवसायीक रुपमा कृषि पेशामा लागेर उत्पादन बृद्धि गर्न कृषकहरुलाई आग्रह गरिन्।"

शीर्षक,विवरण
सेलिब्रेटी ट्याटुआमै,"ट्याटु चित्र बनाउने मेरा साथीहरू सबै बितिसकेका छन्, वाङ ओडले सन् २०१७ मा सीएनएन ट्राभललाई दिएको अन्तर्वार्तामा भनेकी थिइन्, म मात्र बाँचेकी छु जसले अझै ट्याटु बनाइरहेको छ। भोग फिलिपिन्सले अप्रिल अंकको कभर व्यक्तित्वको रूपमा अपो वाङ ओडलाई प्रस्तुत गरेको छ। फेसन, जीवनशैली र सौन्दर्यसम्बन्धी करिब १३० वर्ष पुरानो इतिहास बोकेको यस पत्रिकाले फिलिपिन्सकी १०६ वर्षीया वाङ ओडलाई कभर पृष्ठमा स्थान दिएको हो। वाङ ओड फिलिपिन्सकी एक चर्चित ट्याटु कलाकार हुन्। विश्वचर्चित पत्रिका भोगको कभर पृष्ठमा छापिने उनी विश्वकै सबैभन्दा ज्येष्ठ नागरिक बन्न पुगेकी छन्। उनी मारिया ओग्गे भनेर पनि चिनिन्छन्। किशोरावस्थादेखि नै हातले ट्यापट्याप गरेर बनाइने ट्याटुको कलालाई निरन्तरता दिँदै आएकी यी चर्चित कलाकार कलिंगा प्रान्तकी बासिन्दा हुन्। फिलिपिन्सको राजधानी मनिलाबाट करिब १५ घण्टा उत्तरमा रहेको बस्कलन नामक पहाडी गाउँमा उनी बस्दै आएकी छन्। उनलाई देशको सबैभन्दा पुरानो र परम्परागत कलिंगा ट्याटु (मम्बाबाटक)को पहिलो र एक्लो कलाकारको रूपमा लिइन्छ। बाँसको लट्ठी, पोमेलो रूखको काँडा, पानी र कोइला प्रयोग गरेर हातले ट्यापट्याप गर्दै आदिवासी योद्धाहरूलाई ट्याटु बनाइदिएको इतिहास पनि उनले बोकेकी छन्। अहिले उनको हस्ताक्षरयुक्त ज्यामितीय डिजाइनहरू बनाउन खोज्ने धेरै अन्तर्राष्ट्रिय आगन्तुकहरू उनका ग्राहक बनेका छन्। आफ्नो पुस्ताको अन्तिम ट्याटुको रूपमा हेरिएकी उनले शक्ति, बहादुरी र सौन्दर्यको प्रतीकको रूपमा कलिंगा जनजातिको संकेतहरू बुस्कलनको तीर्थयात्रामा आउने हजारौं मानिसको छालामा छापेकी छन्, भोग फिलिपिन्सको सामाजिक सञ्जालको पोस्टमा छ। उनले आफ्नो कला रगतको नातामा मात्र हस्तान्तरण गर्न मिल्ने बताइन्। यही कारण उनले नातिनातिनी इल्याङ बिगान र ग्रेस पलिकासलाई धेरै वर्षदेखि यसको तालिम दिइरहेकी छन्। उनी आफूले भने १६ वर्षको उमेरदेखि नै यो कला सिकेकी हुन्। ट्याटु बनाउने परम्परागत तरिका उनले बुवासँग सिकेकी हुन्। ट्याटु चित्र बनाउने मेरा साथीहरू सबै बितिसकेका छन्, वाङ ओडले सन् २०१७ मा सीएनएन ट्राभललाई दिएको अन्तर्वार्तामा भनेकी थिइन्, म मात्र बाँचेकी छु जसले अझै ट्याटु बनाइरहेको छ। तर यो परम्परा समाप्त होला भन्नेमा मलाई डर छैन किनकि अरू ट्याटु मास्टरहरूलाई तालिम दिइरहेकी छु। पुर्खाका पवित्र प्रतीकहरूलाई आफ्नो छालामा ट्याटुको रूपमा लगाउन चाहनेहरूका लागि उनले टाढाटाढाका छिमेकी गाउँहरूमा यात्रासमेत गरेकी छन्। उनले पत्रिकासँगको अन्तर्वार्तामा भनेकी छन् कि पुरुषहरूले योद्धाको रूपमा ट्याटु बनाउने गर्छन् भने महिलाले परम्परागत रूपमा प्रजनन र सौन्दर्यका लागि ट्याटु बनाएको पाइएको छ। जबसम्म मानिस ट्याटु बनाउन आउँछन् तबसम्म यो परम्परा जारी रहनेछ, उनी थप्छिन्, जबसम्म म राम्रोसँग देख्न सक्छु, म ट्याटु बनाइरहने छु। मेरो दृष्टि धमिलो भएपछि मात्र म रोकिनेछु। भोग फिलिपिन्सका प्रधान सम्पादक बी वाल्डेसले वाङओडलाई यस महिनाको कभर पृष्ठमा राख्ने विषयमा कर्मचारीहरूले सर्वसम्मति जनाएको बताए। फिलिपिनो संस्कृतिको सुन्दर पक्षको प्रतिनिधित्व गर्ने उनी हाम्रो लागि आदर्श पात्र हुन् भन्ने हामीले महसुस गर्यौं। सौन्दर्यको अवधारणा विकसित हुनु आवश्यक छ भन्ने हामी विश्वास गर्छौं। विविध र समावेशी अनुहार र स्वरूपहरू समावेश गर्नु जरुरी छ। हामी मानवताको सौन्दर्यको विषयमा कुरा गर्ने आशा गर्छौं, वाल्डेसले थपे। भोग फिलिपिन्समा वाङओडको कभर पृष्ठमा छापिनु अघि ८५ वर्षीया नायिका जुडी डेन्चको फोटो छापिएको थियो। उक्त तस्बिरले यसअघि सबैभन्दा पुरानो भोग कभर मोडेलको रेकर्ड बनाएको थियो। नायिका डेन्चको कभर तस्बिरयुक्त बेलायतको भोग पत्रिका सन् २०२० को जुन अंकमा प्रकाशन भएको थियो। ओस्कार पुरस्कार विजेता यी नायिका सेक्सपियर इन् लभ र जेम्स बन्डको चलचित्र स्काइफललगायतका चलचित्रमा आफ्नो अभिनयका कारण दर्शकमाझ निकै लोकप्रिय मानिन्छिन्। एमी उडयाटले लेखेको सीएनएनबाट अनुवाद ।"
उल्टो बाटोमा सरकार,"राजनीति पनि आशलाग्दो छैन। यो सरकार कति जाने भन्ने यकिन छैन। सत्तारुढ दलभित्रै झगडा छ। कांग्रेसले चार मन्त्री दियो। अरू दिन सकेको छैन। सरकारको १०० दिनमा एउटा पनि सुधारको काम भएको छैन। बल्ल सरकार बनेको छ। मन्त्रिपरिषद्ले अझै पूर्णता पाएको छैन। के गर्यो भनेर सरकारलाई सोध्यो भने औंला भाँचेर भन्न सक्ने ठाउँ छैन। धेरै नेपाली आर्थिक संकटको कुरा गरिरहेका छन्। बैंकको ब्याजदर उच्च छ। तरलता अभाव छ। ऋण असुल नहुने अवस्था छ। पुरानै ऋणलाई नवीकरण गरेको बनाएर कागजी व्यवस्था मात्रै गरिएको छ। नगद प्रवाहलाई कुनै प्रभाव पारेको छैन। यसरी त खराब कर्जा बढ्ने देखिन्छ। मिटरब्याजपीडितहरू रोइकराई गरिरहेका छन्। एक जनालाई पनि कानुनी कारबाही भएको छैन। मिटरब्याज गैरकानुनी काम हो। गैरकानुनी कारोबार गर्नै पाइँदैन। त्यसमा फौजदारी अभियोग लाग्छ। तर, एउटा मुद्दा पनि दर्ता भएको छैन। सहकारीहरू संकटमा छन्। धेरै ब्याजको लोभमा धेरै पैसा राख्ने काम भयो। अहिले डर, आंतक भयो। ब्याज तिर्न छाड्यो भनेपछि फटाफट पैसा निकालिरहेका छन्। तर, धेरै पाइरहेका छैनन्। कतिपय सञ्चालक भागेका छन्। सहकारी सञ्चालकले ऋण लिएका छन्। तिरेका छैनन्। त्यसको अनुगमन भएको छैन। सहकारी क्षेत्र सानो भन्ने छ। तर, ७ खर्बको कारोबार गर्छ। २ खर्ब पुँजी छ। ५ खर्ब निक्षेप छ। झन्डै ७ अर्ब ऋण छ। यो डुब्यो भने अर्थतन्त्रमा तहल्का मच्चिन्छ। बजेट तयारीको समय छ। बल्ल मन्त्री आउनुभएको छ। चालू खर्च बढेको बढ्यै छ। पुँजीगत खर्च २२ प्रतिशत मात्रै छ। वैदेशिक अनुदान र ऋण प्राप्त भएको छैन। ५७ अर्ब लिने भनेको अनुदान ७ अर्ब मात्र आएको छ। २ सय ४२ अर्ब वैदेशिक ऋण लिने भनेकामा २८ अर्ब आएको छ। त्यो किन भएनभन्दा काम भएन। पुँजीगत खर्च नभएपछि सहायता नआएको हो। गएको साल निर्यात घटेको छ। निर्यातमा पाम तेल र सोयाविनको तेल मात्रै थियो। उद्योग संकटमा छन्। वैदेशिक रोजगारीमा ५ लाखभन्दा बढी नेपाली गएकाले रेमिट्यान्स राम्रो छ भन्ने छ। तर, विदेश जाने प्रवाह बढे नेपाल बनाउने र यहाँ बस्छु भन्ने को रहने ? बुद्धि हुने, बल हुने, धन हुने सबै विदेश गइरहेका छन् भने देशचाहिँ कसले बनाउँछ ? अस्ट्रेलियाले डिभि भराएर लाने, क्यानाडाले सहज रूपमा भिसा दिने नियम बनाउँदै छ भन्ने सुनिन्छ। अझ नेपाली बाहिर जाने लर्को लाग्ने देखिन्छ। बाध्यताले गएको भन्छन्। तर, त्यो होइन। अवसर खोज्दै गएका हुन्। यसरी देशको विकास कसरी हुन्छ ? एकथरिले नेताले देश बनाएनन् भन्छन्। तर, त्यो मात्र सत्य होइन। नयाँ अवसरका लागि हिँडिरहेका छन्। विश्वव्यापीकरण र उदारवादले आफू जनशक्ति तयार गर्नुभन्दा बाहिरबाट ल्याएर पूरा गर्न लागेका छन्। हामीले जनशक्ति अड्याउन के गर्ने भन्ने सोचेका छैनौं। धन, बुद्धि, बल र पूर्वजको सम्पत्ति बिदेसिँदै छ। यसलाई रोक्नलाई सरकारको ध्यान छैन। प्रधानमन्त्रीले ब्याजदरलाई एकल डिजिटमा झार्छु भन्नुभएको छ। तर, कसरी भन्ने कुनै योजना छैन। डिपोजिटर १२१३ प्रतिशत दिनुपर्ने अनि कहाँ हुन्छ ? मूल्यवृद्धिदर नै ८ प्रतिशत छ। बैंकले मुद्दतीमा १३ प्रतिशत ब्याज दिइरहेको छ। तर, अपेक्षाअनुसार पैसा आइरहेको छैन। यस्ता गम्भीर स्थितिमा सरकार बेखबर छ। राजनीति पनि आशलाग्दो छैन। यो सरकार कति जाने भन्ने यकिन छैन। सत्तारुढ दलभित्रै झगडा छ। कांग्रेसले चार मन्त्री दियो। अरू दिन सकेको छैन। कहिलेसम्ममा मन्त्रिपरिषद्ले पूर्णता पाउँछ ? ठेगान छैन। सरकारले के काम गर्छ भन्ने पनि छैन। न्यूनतम साझा कार्यक्रममा सबै काम गर्छु भनेको छ। तर, कुन साधनस्रोतले कसरी गर्ने भन्ने छैन। जम्मै दिन्छु भनेको केही नदिनु हो। सरकार कुनै तथ्यनजिक छैन। सरकार समस्याको गहिराइमा पुगेको छैन। समाधान गर्न सक्ने विश्वास पनि छैन। देशमा अझ धेरै लथालिंगको अवस्था आइरहेको छ। आम्दानी बढाउनेतिर नलागेर सरकार वितरणमा केन्द्रित छ। उल्टो बाटोमा सरकार छ। वितरणलाई नियन्त्रण गर्नुपर्छ। पुँजीगत खर्चमा ठूलो केही योजना सक्ने, सानालाई स्थगन गर्नुपर्छ। पँुजीखर्च बढाउने रणनीतिक परियोजनामा पैसा केन्द्रित गर्ने, सानातिना अगाडि नबढाउनेतिर लाग्नुपर्छ। कृषि र उद्योगको खास क्षेत्रमा लगानी बढाउनुपर्छ। जलविद्युत् क्षेत्रलाई पूर्णता दिनेतिर लाग्नुपर्छ। चालू खर्च घटाउनुपर्छ। बजेटको तयारीमा लाग्नुपर्ने हो। तर, यसमा सबै दल र संसद्लाई लानेतिर सरकार लागेको देखिँदैन। (पूर्वअर्थमन्त्री पाण्डे एमाले उपाध्यक्ष हुन्।)"
संकुचनमा स्वतन्त्रता,"स्वतन्त्रताको सीमा समाज स्वयंले तोक्छ, कानुनले संकुचन गर्नु आवश्यक छैन। स्वतन्त्रताबारे सर्वमान्य सिद्धान्त छ हरेक व्यक्ति जन्मजात स्वतन्त्र हुन्छ। मानिसलाई सबैभन्दा प्यारो लाग्ने कुनै कुरा छ भने त्यो स्वतन्त्रता नै हो। स्वतन्त्रता दर्शन र कानुनमात्र होइन, यो अनुभूति हो। पछिल्लो समय स्वतन्त्रतालाई अधिकारको रूपमा व्याख्या गर्न थालिएको छ। अधिकार सर्वमान्य हुन्छ। स्वतन्त्रताको सर्वमान्यतामा कुनै विवाद छैन। विवाद छ त केवल स्वतन्त्रताको सीमाको। हरेक व्यक्ति आफूले चाहेको कुरा निर्वाध रूपमा गर्न पाए स्वतन्त्रताको अनुभूति गर्छ। तर हरेक व्यक्तिका चाहना फरकफरक हुन सक्छन्। राजनीतिज्ञका लागि राजनीति गर्न पाउने स्वतन्त्रता, पत्रकारका लागि लेख्ने स्वतन्त्रता, दलितका लागि जातीय विभेदबाट मुक्ति, महिलाका लागि सामाजिक बन्धनबाट मुक्ति, व्यवसायीका लागि व्यवसाय गर्न पाउने स्वतन्त्रता बढी प्राथमिकतामा पर्र्छन्। कानुनी स्वतन्त्रता : नेपालको संविधानको धारा १७ मा विचार र अभिव्यक्तिको स्वतन्त्रता, बिना हातहतियार शान्तिपूर्वक भेला हुने स्वतन्त्रता, राजनीतिक दल खोल्ने स्वतन्त्रता, संघसंस्था खोल्ने स्वतन्त्रता, नेपालको कुनै पनि भागमा आवतजावत र बसोबास गर्ने स्वतन्त्रता र कुनै पेसा, रोजगार, उद्योग र व्यापार गर्ने स्वतन्त्रतासमेत गरी ६ स्वतन्त्रताको उल्लेख छ। यी स्वतन्त्रता संविधानका आधारभूत विशेषता मात्र नभएर लोकतन्त्रका मेरुदण्ड पनि हुन्। मानव अधिकारको विश्वव्यापी घोषणापत्रको धारा ३ संयुक्त राष्ट्रसंघको घोषणापत्रको धारा १९ समेतले स्वतन्त्रताको अधिकारलाई प्रत्याभूत गरेका छन्। सर्वोच्च अदालतले संविधानले प्रदान गरेको वैयक्तिक स्वतन्त्रतातर्फ व्याख्या गर्दा वैयक्तिक स्वतन्त्रता अपहरण गर्ने पक्षतर्फ नभई वैयक्तिक स्वतन्त्रता कायम गर्नेतर्फ नै अदालतको व्याख्या हुनुपर्दछ भनेको छ। अदालतका व्याख्याहरूले कानुनी रूपमा स्वतन्त्रतालाई थप मजबुत नै बनाएको देखिन्छ। तर के स्वतन्त्रता हामीलाई अदालत र कानुनले दिन्छ ? के कानुनमा व्यवस्था भएको मात्र स्वतन्त्रता हो ? कानुनमा जे लेख्यो त्यो स्वतन्त्रता हो र जे लेखेको छैन त्यो स्वतन्त्रता होइन र ?स्वतन्त्रता त जन्मले दिने कुरा हो कानुनले त होइन भन्ने मान्यता छ। स्वतन्त्रताको दर्शन : मानव उत्पत्तिसम्बन्धी विज्ञहरूका अनुसार पहिलेपहिले मानिस स्वतन्त्र थिए, तर अहिले छैनन्। मानिस स्वतन्त्र जन्मन्छ तर ऊ बन्धनमा पर्छ भन्ने रुसोको भनाइको तात्पर्य मान्छेको स्वतन्त्रताको हरण मान्छेले नै गरेको हो। वास्तविक स्वतन्त्रताको कुरा छोडेर अहिले कृत्रिम स्वतन्त्रताको कुरा गरिरहेका छौं। स्वतन्त्रतालाई राजनीतिक दर्शन र कानुनी अधिकारको रूपमा बुझिरहेका छौं। दार्शनिक दृष्टिमा कुनै नियम, विधि प्रतिबन्धबाट मुक्त हुनु स्वतन्त्रता हो। तर विधिबाट मुक्त हुुनुपर्ने स्वतन्त्रतालाई विधिले परिभाषित गर्न खोजिरहेका छौं। नेल्सन मण्डेलाका अनुसार स्वतन्त्र हुनु भनेको केवल आफ्नो बन्धन त्याग्नु वा फुकाउनु मात्र होइन, जीवनको यस्तो शैली अवलम्बन गर्नु हो जसले अरूको स्वतन्त्रतालाई सम्मान र बढावा देओस्। अहिले हामीले वकालत गरिरहेको स्वतन्त्रता कस्तो स्वतन्त्रता हो ? वास्तविक स्वतन्त्रता कि कृत्रिम स्वतन्त्रता ? जो आफूलाई मन परेका बेलामा, मन परेका ठाउँमा मन परेको काम गर्न पाउँछ, त्यो नै पूर्ण स्वतन्त्र मान्छे हो, तर यस्तो पूर्ण स्वतन्त्र मान्छे संसारमा कहिल्यै हुनै सक्दैन भन्ने आइरिस लेखक तथा नाटककार जर्ज बर्नार्ड शाको भनाइ छ। के शतप्रतिशत स्वतन्त्रता उपयोग गर्न सक्ने सुविधा एक्काइसौं शताब्दीको मानवसँग छ ? असम्भव। स्वतन्त्रतामाथि सीमा किन तोकिन्छ ? किनभने सीमा तोक्नेहरूले स्वतन्त्रतालाई त्रासको रूपमा देख्छन्, तर स्वतन्त्रता खोज्नेहरूले भने सीमालाई त्रासको रूपमा भेट्छन्। स्वतन्त्रतामाथि संकुचन : राजनीतिले सधैं स्वतन्त्रताको वकालत गर्छ, कानुनले सधैं दफादफामा स्वतन्त्रता भन्ने शब्द घोकाउँछ। तर राजनीति र कानुन स्वतन्त्रता विरोधी हुन् कि स्वतन्त्रताको परिपूरक ? वास्तवमा स्वतन्त्रताको संकुचन कानुनले गर्छ र यसको हरण चाहिँ राजनीतिले गर्छ। जब कानुनको शासन नभएर कानुनद्वारा शासन गर्न थालिन्छ, तब स्वतन्त्रता कुरूप हुँदै हुन्छ। कानुनद्वारा शासन पनि व्यक्तिको शासनमा परिणत भएको दिन स्वतन्त्रता सकिन्छ। बर्नार्ड शाको भनाइअनुसार मानिसको स्वतन्त्रता देशको कानुनले संकुचित पारेको हुन्छ। इतिहासदेखि नै सत्ता र स्वतन्त्रताबीच सधैं वैमनश्यता हुँदै आएको छ। अधिनायकवादीहरू स्वतन्त्रताप्रति कुनै सहानुभूति राख्दैनन्। लोकतन्त्र भए पनि स्वतन्त्रतालाई नियन्त्रण गर्न खोज्नु वैचारिक दरिद्रताबाहेक केही होइन। स्वतन्त्रतामाथिका सीमाहरू : अभिव्यक्ति स्वतन्त्रता निरपेक्ष स्वतन्त्रता हो कि सापेक्ष स्वतन्त्रता हो भन्नेमा स्वतन्त्रता र विधिका पक्षधरबीच मतभिन्नता छ। विधिवेत्ताहरू भन्छन् तिमी जतिसुकै माथि होऊ, तर तिमीभन्दा माथि विधि छ। सर्वोच्च अदालतले कानुन र संविधानले प्रत्याभूत गरेको अभिव्यक्तिको स्वतन्त्रता निरपेक्ष स्वतन्त्रता होइन, योसँगै उत्तरदायित्व पनि जोडिएर आउँछ, यो अधिकारको उपभोग गर्दा कुनै व्यक्ति वा समुदायलाई हानिनोक्सानी नपुग्ने गरी तथा अरूको आत्मसम्मानमा आघात नलाग्ने गरी प्रयोग गरिनुपर्छ भनेको छ। अदालतको कुरा राम्रै छ। स्वतन्त्रताको सीमालाई अस्वीकार गर्न सकिन्न। आफ्नो स्वतन्त्रताको कुरा गर्दा अन्य व्यक्तिको स्वतन्त्रतामा आँच नआओस् भन्ने ख्याल राख्नुपर्छ। भनाइ छ तिम्रो स्वतन्त्रताको सीमा त्यहाँ अन्त्य हुन्छ, जतिबेला तिम्रो हातले अर्काको नाकमा छुन्छ अर्थात् तिम्रो स्वतन्त्रताको सीमा त्यहाँ अन्त्य हुन्छ जहाँ मेरो स्वतन्त्रताको घेरा सुरु हुन्छ। हो, स्वतन्त्रताको सीमा हुन्छ, तर सीमा निर्धारण चाहिँ कानुनले गर्छ कि समाजिक मूल्य, मान्यता र नैतिकताले भन्ने बहस चाहिँ ज्वलन्त छ। घृणायुक्त अभिव्यक्ति र आलोचना फरक कुरा हुन्। घृणायुक्त अभिव्यक्तिले अर्को व्यक्तिलाई हानि पुर्याउँछ। सीमाविहीन स्वतन्त्रता वा अतिस्वतन्त्रता कहिलेकाहीँ घृणायुक्त अभिव्यक्तिमा परिणत हुन्छ। त्यसैले सीमा स्वीकार्य छ, असीमित सीमा भने स्वीकार्य छैन। तर राज्यले तोकेको असीमित सीमाका कारण हामी पूर्णरूपमा स्वतन्त्र हुन सकेका छैनौं। त्यही असीमित सीमा तोड्ने प्रयास नै अहिलेको राज्यसँगको लडाइँ हो। स्वतन्त्रतामाथि सीमा किन तोकिन्छ ? किनभने सीमा तोक्नेहरूले स्वतन्त्रतालाई त्रासको रूपमा देख्छन्, तर स्वतन्त्रता खोज्नेहरूले भने सीमालाई त्रासको रूपमा भेट्छन्। स्वतन्त्रता चाहने र सीमा तोक्ने दुवैले आआफ्ना किसिमका तर्क अगाडि सार्छन्। अन्त्यमा, प्राकृतिक रूपमा स्वतन्त्रताको सीमा हुँदैन। यद्यपि समाजमा हामी यो वा त्यो नाममा कृत्रिम पर्खालहरूले बनाएका स्वतन्त्रताका सीमा मान्न बाध्य छौं। तर सीमा नै तोक्ने हो भने कसले तोक्ने ? स्वतन्त्रताको सीमा समाज स्वयंले तोक्छ, कानुनले संकुचन गर्नु आवश्यक छैन। स्वतन्त्रताको मुख नथुन, कान बन्द नगर, आँखा नछोप, हात चल्न देऊ, खुट्टाहरूलाई डुल्न देऊ, विचारहरू विचरण गरुन्, बहसहरू चलिरहुन्, तब न लोकतन्त्रको अनुभूति हुन्छ। पोखरेल मानवअधिकार आयोगका प्रवक्ता हुन् ।"
एन्जिला र प्रिन्स सर्वोत्कृष्ट,"नेपाल राष्ट्रिय तथा अन्तर्राष्ट्रिय खेलाडी संघ (एनएनआईपीए) ले आयोजना गरेको १७ औं एनएनआईपीए स्पोर्ट्स अवार्डमा महिलातर्फ एन्जिला र पुरुषमा प्रिन्सले सर्वोत्कृष्ट खेलाडीको अवार्ड प्राप्त गरेका हुन् काठमाडौं : राष्ट्रिय महिला फुटबल टोलीकी कप्तान एन्जिला तुम्बापो सुब्बा र ब्याडमिन्टनका प्रिन्स दाहालले वर्षको सर्वोत्कृष्ट खेलाडीको अवार्ड पाएका छन्। नेपाल राष्ट्रिय तथा अन्तर्राष्ट्रिय खेलाडी संघ (एनएनआईपीए) ले आयोजना गरेको १७औं एनएनआईपीए स्पोर्ट्स अवार्डमा महिलातर्फ एन्जिला र पुरुषमा प्रिन्सले सर्वोत्कृष्ट खेलाडीको अवार्ड प्राप्त गरेका हुन्। उनीहरूले जनही एक लाख रुपैयाँ नगद पुरस्कार प्राप्त गरे। यस्तै करातेकी चञ्चला दनुवार महिलातर्फ र पुरुषतर्फ गल्फका सद्भाव आचार्य प्रतिभाशाली खेलाडी चुनिए। यस विधाका विजेताले जनही ५० हजार रुपैयाँ पाए। सर्वोत्कृष्ट पारा एथलेट अवार्ड सुभेक्षा खतिवडा, गजराज जोशी आदर्श खेल व्यक्तित्व अवार्ड खड्गबहादुर रानाभाटलाई प्रदान गरिएको थियो। पारा अवार्ड विजेताले १५ हजार र गजराज जोशी आदर्श खेल व्यक्तित्व अवार्ड विजेताले ३५ हजार नगद पुरस्कार पाए। कार्यक्रममा ओलम्पिक कमिटीबाट आधिकारिकता प्राप्त २७ खेलका उत्कृष्ट खेलाडीलाई जनही १० हजारले सम्मान गरिएको थियो। आर्चरीका इमायुङ राई, एथलेटिक्सका दीपक अधिकारी, ब्याडमिन्टनका प्रिन्स दाहाल, बास्केटबलकी अनुषा मल्ल, बक्सिङकी सुष्मा तामाङ, साइक्लिङकी निष्मा श्रेष्ठ र फेन्सिङका ओमकार सिंहलाई उत्कृष्ट खेलाडी अवार्ड प्रदान गरिएको थियो। यस्तै फुटबलकी एन्जिला तुम्बापो सुब्बा, गल्फका सद्भाव आचार्य, जिम्न्यास्टिकका नारायण मानन्धर, ह्यान्डबलका विशाल नेपाली, हक्कीकी कमला चन्द, जुडोका सञ्जित डंगोल, कबड्डीका घनश्याम रोका मगर, करातेकी चञ्चला दनुवार, र्याफ्टिङ एन्ड क्यानोइङका मोहन राणा, सुटिङकी सुष्मिता नेपाल, स्कीकी संगीता लामा, पौडीका एलेक्जेन्डर शाह, टेबलटेनिसकी सिक्का सुवाल श्रेष्ठ, टेनिसका रितिक राना, ट्रायथलनका श्रेबी महर्जन, भलिबलकी सलिना श्रेष्ठ, भारोत्तोलनका विशालसिंह विष्ट, कुस्तीकी सुशीला चन्द र उसुकी सुष्मिता तामाङले उत्कृष्ट खेलाडीको अवार्ड प्राप्त गरे। विजेतालाई राष्ट्रिय खेलकुद परिषद्का सदस्यसचिव टंकलाल घिसिङ, एनएनआईपीएका अध्यक्ष दीपक श्रेष्ठलगायतले पुरस्कृत गरे।"
पावर तेक्वान्दो च्याम्पियनसिप : सुमित र अस्मितालाई उपाधि,"काठमाडौं : प्रथम पावर तेक्वान्दो च्याम्पियनसिपको उपाधि सुमित विष्ट र अस्मिता खड्काले जितेका छन्। अल नेपाल स्पोर्ट्स फाउन्डेसनको आयोजनामा भएको च्याम्पियनसिपमा सुमितले पुरुष र अस्मिताले महिलातर्फ उपाधि जितेका हुन्। पुरुष ५८ केजी तौल समूहमा सुमितले उपाधि जित्दा रुपेश तामाङ दोस्रो र राहुल कुमाल र अम्बिकाप्रसाद घिमिरेले तेस्रो स्थान हात पारे। यसैगरी महिला ५३ केजीमा अस्मिताले स्वर्ण जित्दा कञ्चन थापाले रजत र आयुषा लामा र अञ्जली तामाङले कांस्य पदक पक्का गरे। च्याम्पियनसिप महिलातर्फ ५३ र पुरुषमा ५८ केजी तौल समूहमा खेलाइएको थियो। जसमा आठ पुरुष र आठ महिलाले प्रतिस्पर्धा गरेका थिए। च्याम्पियनसिपको विजेतालाई ५० हजार, दोस्रोलाई ३० हजार र तेस्रो स्थान हात पार्ने खेलाडीलाई १५ हजार नगद पुरस्कार प्रदान गरिएको थियो। यस्तै खेल पोसाक, जुत्ता, चस्मालगायत सामग्री पनि प्रदान गरिएको थियो। विजेतालाई कांग्रेस नेता प्रकाशमान सिंह, बागमती प्रदेशसभा सदस्य तीर्थ लामा र पुकार महर्जन, चन्द्रागिरी नगरपालिकाका प्रमुख घनश्याम गिरी तथा फाउन्डेसनका अध्यक्ष एवं काठमाडौं जिल्ला समन्वय समितिका प्रमुख सन्तोष बुढाथोकीलगायतले पुरस्कार प्रदान गरेका थिए। कार्यक्रममा पूर्वतेक्वान्दो खेलाडी तथा काभ्रेको तेमाल गाउँपालिकाका अध्यक्ष चन्द्रबहादुर तामाङलाई सम्मान गरिएको थियो।"
नेसनल ओपनमा गोपाल रेफ्री जर्ज,"काठमाडौं : तेक्वान्दो खेलाडी, प्रशिक्षक तथा निर्णायक गोपाल भण्डारीले अमेरिकाको भर्जिनियामा आयोजना भएको ४४औं एनुअल नेसनल क्यापिटल ओपन तेक्वान्दो च्याम्पियनसिपमा अफिसियल रेफ्री जर्जको भूमिका निर्वाह गरेका छन्। अमेरिकाका ग्रान्ड मास्टर एचके लीको विशेष उपस्थितिमा आयोजना भएको च्याम्पियनसिपमा विभिन्न डोजाङ तथा विद्यालयका ६ सयभन्दा बढी अमेरिकी र नेपाली खेलाडीले प्रतिस्पर्धा गरेका थिए। जसमा नेपाली मुलका एक सयभन्दा बढी खेलाडी सहभागी थिए। च्याम्पियनसिप सम्पन्न गर्न गोपालसहित १५ जना रेफ्री जर्ज खटिएका थिए। च्याम्पियनसिपमा नेपाली प्रशिक्षकहरूबाट सञ्चालन गरिएका बाल्टिमोरको एभरेष्ट वल्र्ड क्लास डोजाङ, पेन्सिलभेनियाको हिमालयन तेक्वान्दो डोजाङ, पेन्सिलभेनियाकै ग्लोबल तेक्वान्दो डोजाङ र ओहियोको सनसाइन तेक्वान्दो डोजाङका खेलाडीले प्रतिस्पर्धा गरेका थिए। गत वर्ष आयोजना भएको ४३औं क्यापिटल नेसनल ओपन तेक्वान्दो च्याम्पियनसिपमा गोपालले प्रतिस्पर्धा गरेका थिए। च्याम्पियनसिपमा उनले रजत पदक जितेका थिए। विगत दुई दशकदेखि तेक्वान्दोमा सक्रिय रहँदै आएका गोपालले विभिन्न मुलुकमा भएका च्याम्पियनसिपमा प्रतिस्पर्धाका साथै अफिसियल रेफ्री जर्जको भूमिका निर्वाह गर्दै आएका छन्।"
पोखरामा बुधबारदेखि बलियो नेपाल कप क्रिकेट,"पोखरा : बलियो नेपाल न्यूट्रिसन इनिसियटिभको आयोजनामा यही चैत २२ गतेदेखि पोखरा रंगशलाास्थित क्रिकेट मैदानमा बलियो नेपाल कपअण्डर १९ क्रिकेट प्रतियोगिताको तेस्रो संस्करण सञ्चालन हुने भएको छ। ग्रासरुट क्रिकेटको विकास गर्दै देशका लागि आवश्यक राष्ट्रिय तथा अन्तर्राष्ट्रियस्तरका क्षमतावान् क्रिकेट खेलाडी उत्पादन गर्ने लक्ष्य प्रतियोगिताको छ। खेलाडीमा लुकेको प्रतिभा उजागर गर्ने र उनीहरूलाई खेल्ने प्लेटफर्म सिर्जना गर्ने उद्देश्यसहित प्रतियोगिता गर्न लागिएको मंगलबार पोखरामा आयोजित पत्रकार सम्मेलनमा जानकारी दिइएको हो। प्रतियोगितामा इलाम क्रिकेट एकेडेमी, कर्णाली क्रिकेट एकेडेमी, स्टार क्रिकेट एकेडेमी, जनकपुर क्रिकेट एकेडेमी, पोखरा क्रिकेट एकेडेमी र पल्सर क्रिकेट एक्सिलेन्स सेन्टरले सहभागिता जनाउने नेपाल न्यूट्रिसन इनिसियटिभका वित्त तथा प्रशासन व्यवस्थापक प्रकाश बख्रेलले जानकारी दिए। उनका अनुसार अनुसार टि२० ढाँचामा खेलाइने प्रतियोगितामा सहभागी छ टिमलाई दुई समूहमा विभाजन गरेर लिगकम नकआउटका आधारमा प्रतिस्पर्धा गराइनेछ। यसअघि लुम्बिनी प्रदेशका १२ जिल्लाको सहभागितामा पहिलो संस्करण र पाँच प्रदेशको सहभागितामा काठमाडौंमा दोस्रो संस्करणको प्रतियोगिता सम्पन्न भइसकेको छ। प्रतियोगितामा प्रथम हुने टिमलाई ५० हजार र द्वितीय हुने टोलीलाई २५ हजारसहित ट्रफी र मेडल पुरस्कार प्रदान गरिने जनाइएको छ। प्रतियोगितामा म्यान अफ दी सिरिज घोषित एक जना खेलाडीलाई नगद १० हजारसहित ट्रफी तथा उत्कृष्ट ब्याट्सम्यान र उत्कृष्ट बलर एकएक जनालाई नगद सातसात हजार र इमर्जिङ प्लेयरलाई नगद पाँच हजारसहित ट्रफी प्रदान गरिने आयोजकले जनाएको छ। नेपाली राष्ट्रिय क्रिकेट टोलीका पूर्वकप्तान पारस खड्काले प्रतियोगिता ग्रासरुट क्रिकेटको विकासमा कोसेढुङ्गा सावित हुने विश्वास व्यक्त गरे। उनले भने, 'ग्रासरुट क्रिकेटको महत्त्व बुझेर नै खेलाडीलाई प्लेटफर्म प्रदान गर्न प्रतियोगिता हुन लागेको हो। सबै मिलेर खेलाडीलाई खेल्ने वातावरण निर्माण गर्नुपर्दछ।' नेपाल क्रिकेट संघ (क्यान) का केन्द्रीय सदस्य ऋषिराम गौतम र कास्की जिल्ला क्रिकेट संघका अध्यक्ष सञ्जयकान्त सिग्देलले क्रिकेट खेल विकासका लागि प्रतियोगिता आयोजना गरिएकाले सम्पूर्ण पोखरेलीले यसलाई सफल बनाउनुपर्नेमा जोड दिए। प्रतियोगिता यही चैत २७ गतेसम्म सञ्चालन हुनेछ।"
महिला फुटबलको एसिया छनोटको पहिलो चरणको खेल बुधबारबाट,काठमाडौं : पेरिस ओलम्पिक अन्तर्गत महिला फुटबलको एसिया छनोटको पहिलो चरणको खेल बुधबारबाट काठमाडौंमा सुरु हुँदैछ। प्यालेस्टाइन र अफगानिस्तानले नाम फिर्ता लिएपछि छनोटमा नेपाल र भियतनामले मात्र खेल्न लागेको हो। नेपाल र भियतनामबीचको पहिलो खेल बुधबार दशरथ रंगशालामा साँझ ६ बजे हुने एन्फाले जनाएको छ। प्रतियोगिताअघि दुई देशका प्रशिक्षक एवं कप्तानले उत्कृष्ठ प्रदर्शन गर्ने लक्ष्यका साथ मैदान उत्रने जनाएका छन्। खेलअघि मंगलबार एन्फा कम्प्लेक्स सातदोबाटोमा भएको प्रिम्याच कन्फ्रेन्समा नेपाली राष्ट्रिय महिला फुटबल टिमका प्रशिक्षक अनन्तराज थापाले भियतनाम बलियो विपक्षी भएपनि राम्रो नतिजा ल्याउने बताए। बलियो टिमसँग खेल्दा नेपाललाई फाइदा हुने र नेपाली खेलाडीका लागि आफूलाई प्रमाणित गर्ने अवसर भएको उनले बताए। त्यस्तै नेपाली टिमकी कप्तान एन्जिला तुम्बापो सुब्बाले बरियतामा भियतनाम नेपालभन्दा माथि भएपनि जीतको लक्ष्यका साथ खेल प्रदर्शन गर्ने बताए। त्यस्तै भियतनामका प्रशिक्षक तथा कप्तानले नेपाल आफ्ना लागि बलियो प्रतिष्पर्धी रहेकाले खेलमा कुनै कमजोरी नगर्ने बताए। नेपालले दोस्रो खेलमा चैत्र २५ गते भियतनामसँग प्रतिस्पर्धा गर्नेछ। छनोटको शीर्ष टोलीले दोस्रो चरणमा स्थान बनाउने छन्।
जावलाखेल सहिद स्मारक ए डिभिजन लिग फुटबलको शीर्ष स्थानमा,"काठमाडौं : सातदोबाटो युथ क्लबलाई पराजित गर्दै जावलाखेल युथ क्लब सहिद स्मारक ए डिभिजन लिग फुटबलको शीर्ष स्थानमा उक्लिएको छ। मंगलबार एन्फा कम्प्लेक्स सातदोबाटोमा भएको खेलमा सातदोबाटो युथ क्लबलाई २१ गोल अन्तरले हराउँदै जावलाखेल शीर्ष स्थान उक्लिएको हो। जावलाखेलको जितमा फोडे फोफाना र एनकोटो मोसाबीले एक एक गोल गरे। सातदोबाटोका दीपक सिंह ठकुरीले एक गोल फर्काए। खेलको ४३ औं मिनेटमा फोफानाले पेनाल्टीमार्फत गोल गर्दै जावलाखेललाई अग्रता दिलाएका थिए। ५० औं मिनेटमा मोसाबीले गोल गर्दा जावलाखेल २० ले अघि रह्यो। त्यसपछि खेलको ७५ औं मिनेटमा जावलाखेलका दीपकले एक गोल फर्काएपनि जावलाखेल २१ ले विजयी भयो। जितसँगै जावलाखेलले ६ खेलमा १३ अंक जोडेको छ। सातदोबाटो ६ खेलमा १२ अंक जाडेको छ। त्यस्तै मंगलबार नै भएको अर्को खेलमा न्युरोड टिम एनआरटी र चर्च ब्वाइज युनाइटेडले बराबरी खेल्दै अंक बाडेका छन्। च्यासल मैदानमा मंगलबार एनआरटी र चर्च ब्वाइजले २२ गोलको बराबरी खेलेका हुन्। खेलको २० औं मिनेटमा आशिष चौधरीले गोल गर्दै चर्च ब्वाइजले सुरुआती अग्रता लिएको थियो। ६२ औं मिनेटमा कप्तान अनन्त तामाङले गोल गर्दै चर्च ब्वाइजलाई २० को अग्रता दिलाए। तर, खेलको ७१ औं मिनेटमा रोशन खड्कीले गोल गर्दै एनआरटीलाई २१ को स्थितिमा ल्याए। त्यसपछि खेलको इन्जुरी समयमा सरोज तामाङले गोल गर्दै एनआरटीलाई २२ गोलको बराबरीमा ल्याएका थिए। यस बराबरीसँगै एनआरटीले ६ खेलमा ३ अंक जोडेको छ। चर्च ब्वाइजले ६ खेलमा १२ अंक जोडेको छ।"
उद्योगको उत्पादकत्व बढाइने,"काठमाडौं : नेपाल घरेलु तथा साना उद्योग महासंघ र नेपाल विकास अनुसन्धान प्रतिष्ठानबीच उद्योग विकासका लागि इकोसिष्टमको विकास गरी उद्योगको उत्पादकत्व बढाउने सम्बन्धी सम्झौता भएको छ। उत्पादनमूलक, कृषि र सेवा क्षेत्रका उद्यमीको इकोसिस्टम विकास गरी उत्पादकत्व वृद्धि गर्ने क्रममा इन्टरभेन्सनका रूपमा हाललाई कुनै निश्चित भौगोलिक क्षेत्रमा रहेका उद्योगहरू बीचको इकोसिस्टम विकास गर्न पहल गर्ने सम्झौता भएको हो। प्रत्येक प्रदेशबाट उत्पादनमूलक, कृषि र सेवा तीन क्षेत्रका २२ वटा कम्पनीको छनौट गरी सातवटा प्रदेशका ४२ वटा कम्पनीको इकोसिस्टम विकास गर्न कार्य गरिने सो अवसरमा बताइएको छ। उत्पादनमूलक, कृषिजन्य र सेवा उद्योगमा संलग्न कम्पनीहरूको इकोसिस्टम विकास गरी सफल उद्यम बनाउने पाइलट परियोजना सञ्चालन गर्ने सम्झौताको उद्देश्य रहेको महासंघका निवर्तमान अध्यक्ष श्यामप्रसाद गिरीले बताए। महासंघ र प्रतिष्ठान मिलेर देशमा औद्योगिक सम्बन्ध र उद्यमशीलता प्रवर्द्धन गर्न पहल गरी औद्योगिक वातावरण प्रवर्द्धन गर्न नीति अनुसन्धानमा कार्य गर्ने सम्झौता पत्रमा उल्लेख छ। यस्तै औद्योगिक सम्बन्ध विकासका लागि व्यवसायीको इकोसिस्टम विकास गर्ने क्षेत्रमा सहकार्य गर्ने प्रतिष्ठानका अध्यक्ष डा नवराज खतिवडाले बताए। सम्झौता अनुसार उत्पादनमूलक, कृषिजन्य र सेवा उद्योगमा संलग्न कम्पनीहरूको इकोसिस्टम विकास गरी उत्पादकत्व बढाउने क्रममा नेपाल सरकारका निकायहरू तथा राष्ट्रियअन्तर्राष्ट्रिय निकाय संघ संस्था तथा मञ्चहरूमा प्रतिष्ठान र महासंघले एक अर्काको उपस्थितिलाई सफल बनाउन प्रयत्न गर्ने महासंघले जनाएको छ। महासंघ र प्रतिष्ठानले उत्पादनमूलक, कृषि र सेवा क्षेत्रका उद्यमीको व्यवसाय प्रवर्द्धन र सम्वर्द्धन लागि थप कार्य योजना निर्माण गरी योजनावद्ध रुपमा कार्य गर्ने सम्झौतापत्रमा उल्लेख छ। उत्पादनमूलक, कृषि, डिजिटल सेवा र अन्य सेवा क्षेत्रका उद्यमीको व्यवसाय विकास र प्रवर्द्धन गर्ने क्रममा दुवै पक्षले आफूसँग भएको विज्ञता, श्रोत, साधन र जनशक्ति परिचालन गर्ने सम्झौता पत्रमा उल्लेख छ। अनुसन्धान गर्ने तथा आवश्यक रणनीति बनाउने कार्यको नेतृत्व प्रतिष्ठानले गर्ने बताइएको छ भने आवश्यकता अनुसार केन्द्र, प्रदेश र स्थानीय तहका तीन वटै सरकार र विकास साझेदार तथा दातृ निकायहरू सँगको छलफल, लविङ र नयाँ परियोजना प्राप्त गर्न वा भइरहेका परियोजनालाई सहयोग जुटाउन दुवै पक्षले संयुक्त पहल गर्ने सम्झौतापत्रमा उल्लेख छ।"
वरिष्ठ उपाध्यक्षका प्रत्याशी उमेशलाल समूहको उम्मेदवारी दर्ता,"काठमाडौं : नेपाल उद्योग वाणिज्य महासंघको आसन्न निर्वाचनमा वरिष्ठ उपाध्यक्षका प्रत्याशी उमेशलाल श्रेष्ठ समूहले उम्मेदवारी दर्ता गरेको छ। मंगलबार एक विशेष कार्यक्रमबीच उक्त समूहले महासंघ केन्द्रिय कार्यालयमा पुगेर उम्मेदवारी दर्ता गराएको हो। सो समूहबाट जिल्ला तथा नगर उपाध्यक्षमा दिनेश श्रेष्ठ, एसोसिएट्स उपाध्यक्षमा भरत आचार्य र वस्तुगत उपाध्यक्षमा हेमराज ढकालले उम्मेदवारी दिएका छन्। वस्तुगततर्फबाट उपाध्यक्ष लगायत १४ जना कार्यसमित सदस्य पदका उम्मेदवारहरुले संयुक्त रुपमा उम्मेदवारी दर्ता गरे। यस्तै सो समूहका जिल्ला तथा नगर र एसोसिएट्सका पनि अधिकांश सदस्यहरुले उम्मेदवारी दर्ता गराएका छन्। सो समूहका कतिपय एसोसिएट्स र जिल्ला नगरका सदस्यहरुले आइतबार र सोमबार मनोनयन दर्ता गराएका थिए। उम्मेदवारी दर्तासँगै पत्रकारहरुसँग संक्षिप्त कुराकानी गर्दै आफ्नो समूहले व्यक्तिगत स्वार्थभन्दा माथि उठेर व्यवसायिक हकहितका विषयहरु उठान गरेकाले जित सुनिश्चित भएको वरिष्ठ उपाध्यक्षका उम्मेदवार उमेशलाल श्रेष्ठले बताए। हामी व्यवसायीको पीडा बोकेर समस्या समाधान गर्ने समूहको रुपमा अघि बढेका छौं, उनले भने, देश आक्रान्त र अस्थिर छ भने आर्थिक रूपमा खस्किएको छ। यस्तो अवस्थामा निजीक्षेत्रको क्याप्टेनसीप दिन वरिष्ठ उपाध्यक्षमा उम्मेदवारी दिएर अघि बढेको छु,जिल्ला नगर, वस्तुगत, एसोसिएट्स र द्विराष्ट्रिय सबै क्षेत्रका उद्योगी व्यवसायीले हाम्रो यस समूहहलाई अत्याधित मत दिएर विजयी गराउनेमा विश्वस्त छु। अहिले निजी क्षेत्र एकदमै समस्याबाट गुज्रिरहेको र जसका कारण अर्थतन्त्रमा समस्यामा परेको उनले जानकारी दिए। अहिले सरकारले उद्योगी व्यवसायीको मनोवल उच्च बनाएर देशको अर्थतन्त्र चलायमान बनाउनुपर्ने अवस्थामा विभिन्न खालमा समस्या सिर्जना गरेर हतोत्साहित गरेको भन्दै निर्वाचित भएलगत्तै व्यवसायिक हकहितका एजेण्ड बोकेर समाधानका लागि सरकारसँग छलफलमा बस्ने जानकारी दिए। देशको अर्थतन्त्रको सम्वाहक निजी क्षेत्र भएको भन्दै निजी क्षेत्रको मनोबल उकास्न सरकारले नयाँ नयाँ कार्यक्रम ल्याउनुपर्ने बताए। अहिलेको अवस्थामा उद्योगी व्यवसायीका कर्जालाई राष्ट्र बैंकले पुर्नतालिकिरण र सरकारले ब्याजमा सहुलियत दिनुपर्ने उनको माग थियो।"
लघुवित्तको समस्या समाधानमा राष्ट्र बैंक अग्रसर,"लामो समयदेखि आन्दोलनरत लघुवित्तका ऋणी सदस्यले आफ्ना माग राख्दै देशव्यापी लघुवित्तविरुद्धको आन्दोलन गर्दै आएका छन्। काठमाडौं : लामो समयदेखि लघुवित्त वित्तीय संस्थामा देखिएको समस्यालाई पत्ता लगाई समाधान खोज्न नेपाल राष्ट्र बैंकले अध्ययन सुरु गरेको छ। राष्ट्र बैंकको सञ्चालक समितिको निर्णयअनुसार लघुवित्त वित्तीय संस्थाको वर्तमान समस्या र समाधानका उपायको विषयमा अध्ययन गर्न गठन भएको समितिले काम थालेको हो। समितिलाई प्रतिवेदन तयार पार्न असार मसान्तसम्मको समयसीमा तोकिएको छ। आर्थिक अनुसन्धान विभागका कार्यकारी निर्देशक डा प्रकाशकुमार श्रेष्ठको संयोजकत्वमा गठित सात सदस्यीय समितिले अध्ययन प्रारम्भ गरेको हो। सो समितिमा बैंक तथा वित्तीय संस्था नियमन विभागका एक निर्देशक, आर्थिक अनुसन्धान विभागको एक निर्देशक, लघुवित्त संस्था सुपरिवेक्षण विभागको एक निर्देशक, माइक्रोफाइनान्स एसोसियसन अफ नेपालका अध्यक्ष, दुईजना विज्ञ डा भरतसिंह थापा र अच्युत अर्याल रहेका छन्। समितिका संयोजक डा श्रेष्ठले भने, समितिले असार मसान्तसम्म प्रतिवेदन तयार पार्ने गरी काम गर्छौं तर काम धेरै नै छन्। समितिले पहिलो चरणमा लघुवित्त वित्तीय संस्थाको वर्तमान समस्या र यो समस्या समाधान गर्न चाल्नुपर्ने कदमका बारे सम्बद्ध सरोकारवालासँग २०८० वैशाख २० गतेसम्म सुझाव मागेको छ। सरोकारवालाको सुझावपछि थप अध्ययन गरी सर्भे, अन्तरक्रियालगायतबाट विश्लेषण गरिनेछ। समितिका संयोजक डा श्रेष्ठले भने, समस्या के हो र समाधान के हुन सक्छ भनेर बहस गर्छौं। अध्ययनमा अन्तर्राष्ट्रिय अभ्यास पनि खोतल्छौं। यसपछि उपाय पत्ता लाग्ला। लघुवित्तमा दोहोरोपन अन्त्य गर्नेे कुरा २०७४ सालदेखि नै उठ्दै आएको हो। तर लघुवित्तका ऋणी सडकमै आएर आन्दोलन गरेपछि मात्रै केन्द्रीय बैंक तातेको हो। यो काममा ढिलाइ भएको स्विकार गर्दै उनले भने, केन्द्रीय बैंकले दोहोरो ऋणी हटाउने भनेर पहिलादेखि भन्दै आएको हो। तर यसलाई संस्था चलाउनेहरूले पनि बुझेर दोहोरो ऋण दिनु हुँदैनथ्यो। लामो समयदेखि आन्दोलनरत लघुवित्तका ऋणी सदस्यले आफ्ना माग राख्दै देशव्यापी लघुवित्तविरुद्धको आन्दोलन गर्दै आएका छन्। लघुवित्त संस्थाविरुद्धको संघर्ष समिति नै गठन गरेर पाँचबुँदे अर्थात् लघुवित्त संस्था खारेज हुनुपर्ने, सामूहिक ऋण मिनाहा हुनुपर्ने, गरिब किसानलाई निःशुल्क ऋण प्रदान गर्नुपर्ने, आवश्यकता र क्षमतामा आधारित कामदामको व्यवस्था र समाजवादी अर्थतन्त्रको विकासको माग गरेका छन्। आन्दोलनकारीले गर्दा बैंकर्सलाई काम गर्न गाह्रो भएको पनि गुनासो गर्दै आएका थिए। केन्द्रीय बैंकले भने पटकपटक लघुवित्तकर्मीलाई बढी सेवा शुल्क नलिन, १५ प्रतिशतभन्दा बढी ब्याज नलिन र एउटै ऋणीलाई धेरै ठाउँबाट कर्जा नदिन निर्देशन दिँदै आएको छ। अझै केन्द्रीय बैंकले लघुवित्त वित्तीय संस्थाका प्रमुख कार्यकारी अधिकृत (सीईओ)लाई यही चैत्र ५ गते मात्रै नीतिगत व्यवस्था व्यावहारिक रूपमा कार्यान्वयनमा लगेर बजारमा सहज वातावरण सिर्जना गर्नसमेत निर्देशन दिएको थियो। मुलुकभर हाल घ वर्गका लघुवित्त वित्तीय संस्था ६४ वटा रहेका छन्। यसमध्ये चार वटा थोक कर्जा प्रदायक संस्था रहेका छन् भने बाँकी ६० खुद्रा कर्जा प्रवाह गर्ने लघुवित्त संस्था छन्।"
क्रिप्टोकरेन्सीसम्बन्धी जोखिम विश्लेषण प्रतिवेदन सार्वजनिक,"काठमाडौं : नेपाल राष्ट्र बैंकले क्रिप्टोकरेन्सीसम्बन्धी जोखिम विश्लेषण प्रतिवेदन सार्वजनिक गरेको छ। नेपालको विद्यमान कानुनी व्यवस्थाले प्रतिबन्ध लगाएको क्रिप्टो कारोबार वित्तीयरुपमा जोखिमपूर्ण हुने भएकाले यसलाई प्रयोगमा ल्याउन नसकिने निष्कर्षसहित राष्ट्र बैंकले प्रतिवेदन सार्वजनिक गरेको हो। 'क्रिप्टोकरेन्सीमा लगानी हुँदा विदेशमा लगानी भई पुँजी पलायन हुने, विप्रेषण आप्रवाहमा प्रतिकूल असर पर्नसक्ने, विदेशी विनियम सञ्चिति व्यवस्थापनमा चुनौती हुनेलगायतका जोखिम रहन्छन्', प्रतिवेदनमा भनिएको छ, 'समग्र आर्थिक सन्तुलन कायम नहुने, वित्ती स्थायित्वसम्बन्धी जोखिम रहने, मौद्रिक नीति कार्यान्वयनमा जोखिम रहने, ठगी तथा करछलीलगायतका जोखिम रहने भएकाले यसको प्रतिबन्ध आवश्यक छ।' क्रिप्टोकरेन्सीको कारोबारबाट देशलाई मात्र नभई यस्तो कारोबारमा संलग्न व्यक्तिलाईसमेत विभिन्न जोखिम रहने राष्ट्र बैंकको भनाइ छ। विदेशी विनिमय (नियमित गर्ने) ऐन २०१९ को दफा १२ को व्यवस्थाअनुसार राष्ट्र बैंकले क्रिप्टोकरेन्सीमा प्रतिबन्ध लगाउँदै आएको छ। क्रिप्टोकरेन्सीका समर्थकले यसलाई मुद्राका रुपमा लिने गरेका छन्। तर प्रचलित मौद्रिक व्यवस्थामा जस्तो क्रिप्टोकरेन्सी जारी गर्ने कुनै सार्वभौम मुलुक हुँदैन। विश्वमा हाल करिब २३ हजार वटा क्रिप्टोकरेन्सी प्रचलनमा रहेको र क्रिप्टोकरेन्सीको कूल बजारमध्ये बिटक्वाइनको मात्र ४२ प्रतिशत हिस्सा रहेको राष्ट्र बैंकले आफ्नो प्रतिवेदनमा उल्लेख गरेको छ। त्यस्तै विश्वमा करिब चार सय ५० वटा क्रिप्टोकरेन्सी एक्सचेञ्ज रहेको पनि उल्लेख छ। क्रिप्टोकरेन्सी कारोबार गैरकानुनी रहेको भन्दै राष्ट्र बैंकले पटकपटक सार्वजनिक सूचना जारी गर्दै आएको छ। 'क्रिप्टोकरेन्सीमा कुनै देश वा सरकारको प्रत्याभूति र जमानत नहुने, कुनै सुरक्षण नहुने, वित्तीय मध्यस्थकर्ता नहुने, तथा सट्टेबाजी प्रयोजनबाहेक अन्य कुनै पनि उपयोगिता हुँदैन। उक्त अदृश्य वस्तु सर्वस्वीकार्य नभई केही निश्चित समूह मिली आफ्नै निहीत स्वार्थका लागि मात्र जारी गर्ने र प्रयोग गर्ने भइरहेको छ', प्रतिवेदनमा भनिएको छ। राष्ट्र बैंकले क्रिप्टोकरेन्सीलाई निजी क्षेत्रबाट जारी गरिएको मुद्राका रुपमासमेत कारोबार गर्न सकिने डिजिटल वस्तुका रुपमा परिभाषित गरेको छ। जसको कारोबार नेपाललगायत विभिन्न देशमा गैरकानुनी हो। यस्तो अभौतिक मुद्रा वित्तीय मध्यस्थकर्ता (मुद्रा निष्काशन गर्ने केन्द्रीय बैंक वा मौद्रिक अधिकारी) बिनै भुक्तानीसम्बन्धी काम गर्न सक्ने गरी जारी गरिएको हुन्छ। यस्तो कार्य गर्न क्रिप्टोकरेन्सीको प्राप्ति तथा खर्चको हिसाब नेटवर्कमा आबद्ध प्रयोगकर्ता आफैँले राख्ने गरेका छन्। जुन विद्यमान व्यवस्थामा केन्द्रीय बैंक वा वित्तीय संस्थाले राख्ने गर्दछ। क्रिप्टोकरेन्सी कारोबारीले यसको हिसाबकिताब राख्न ब्ल्कचेन वा डिस्ट्रिब्युटेड लेजर प्रविधिको प्रयोग गर्ने गर्छन्। ब्ल्कचेन वा डिस्ट्रिब्युटेड लेजर प्रविधिमा कुनै पनि कारोबार भएको उक्त कारोबारलाई नेटवर्कमा आबद्ध भएका कम्प्युटरलाई जानकारी गराउँछ। क्रिप्टोकरेन्सी मुख्यतः माइनिङ र खरिद गरी प्राप्त गर्न सकिन्छ।"
वित्तिय क्षेत्रबारे अर्थमन्त्रीलाई ध्यानाकर्षण,"काठमाडौं : पछिल्लो समय वित्तीय क्षेत्रको बारेमा बढ्दै गएको नकारात्मक धारणा, घट्दै गइरहेको प्रतिफल, बढ्दो खराब कर्जा, तरलता अभाव लगायतको विषयमा नव नियुक्त अर्थ मन्त्री डा प्रकाशशरण महतको ध्यानाकर्षण गराइएको छ। नेपाल बैंकर्स संघ (एनबीए)का पदाधिकारीहरूले सोमबार अर्थ मन्त्री डामहतलाई बधाई तथा शुभकामना दिने क्रममा पछिल्लो समय वित्तीय क्षेत्रमा भएको गतिविधिबारे ध्यानाकर्षण गरााउका हुन्। यसैक्रममा संघले बैंकिङ्ग क्षेत्र वित्तीय स्थायित्व तथा आर्थिक विकासका लागि सरकारलाई सहयोग गर्ने प्रतिवद्धता समेत व्यक्त गरेको छ। सो अवसरमा संघका अध्यक्ष सुनिल केसीले बैंकिङ्ग क्षेत्रले मुलुकको आर्थिक बृद्धिमा पुर्याएको योगदान र पछिल्लो समयमा देखा परेका चुनौतीहरूका विषयमा जानकारी दिए। यसैक्रममा उनले भने, यस क्षेत्रलाई थप सुदृढ र प्रभावकारी बनाउन सरकारको तर्फबाट सदाझै पूर्ण सहयोगको अपेक्षा गरेका छौं। बैंकर्सहरूको भनाइ सुनेपछि अर्थमन्त्री डा महतले बैंक तथा वित्तीय संस्थाहरूले गरेको योगदानको प्रशंसा गरेगरे। अर्थतन्त्रमा देखा परेका चुनौतीहरूको सहज समाधानका लागि एकजुट भएर लाग्नुपर्नेमा उनले सहमत जनाए। आर्थिक विकासको लागि बैंकिङ्ग क्षेत्रको अहम भूमिका रहेको छ,डा महतले भने।"
प्रधानमन्त्रीको निर्देशनमा घट्यो पेट्रोलियम पदार्थको मूल्य,"काठमाडौं : प्रधानमन्त्री पुष्पकमल दाहाल 'प्रचण्डको निर्देशनपछि नेपाल आयल निगमले पेट्रोलियम पदार्थको मूल्य घटाएको छ। प्रधानमन्त्री सचिवालयका अनुसार सरकारको १०० दिनको उपलक्ष्यमा पेट्रोलियम पदार्थको मूल्य घटाइएको हो। निगमले पेट्रोलमा ३ रुपैयाँ र डिजेल र मट्टितेलमा १०१० रुपैयाँ घटाउने सोमबार निर्णय गरेको थियो। उक्त निर्णयपछि पेट्रोल प्रति लिटर मूल्य १७५, डिजेल र मट्टिटेल प्रति लिटर १६५ कायम भएको छ। हवाइ इन्धनमा पनि १० रुपैयाँ घटाइएको छ।"
रसुवाबाट पन्ध्र करोडको सामग्री चीन निर्यात,"उक्त सामग्रीमध्ये बाँसको मुढा मात्रै साढे तीन करोड मूल्य बराबर निकासी भएको प्रमुख भन्सार अधिकृत भण्डारीले जानकारी दिनुभयो। यस्तै, आयात तथा निर्यात वस्तुको शुल्कबाट रसुवा भन्सार कार्यालय रसुवाले चालू आवको आठ महिनामा रु चार अर्ब १८ करोड राजस्व आर्जन गरेको छ। रसुवा : बाँसका मुढालगायत नेपालमा निर्मित सामग्री चिनियाँ बजारमा निर्यात भइरहेको छ। केही समय अगाडिबाट निकासी कार्य खुल्ला भएसँगै यहाँका नेपाली व्यवसायीले दिन प्रतिदिन नेपालमा निर्मित सामग्री केरुङ लान थालेका हुन्। चीनको केरुङतर्फ सामान निर्यातका लागि यहाँका ६ वटा फार्म सक्रिय रहेको रसुवा भन्सार कार्यालय टिमुरेले जनाएको छ। प्रमुख भन्सार अधिकृत नारायणप्रसाद भण्डारीका अनुसार १५ करोड बराबरको नेपाली सामग्री चीनको केरुङतर्फ निर्यात भइसकेको छ। निर्यात भएका सामग्रीमा बाँसका मुढा, कपडा, कार्पेट, भाँडाकुँडा, हातेकागज, हस्तकलाका सामग्रीसमेत छन्। उक्त सामग्रीमध्ये बाँसको मुढा मात्रै साढे तीन करोड मूल्य बराबर निकासी भएको प्रमुख भन्सार अधिकृत भण्डारीले जानकारी दिनुभयो। यस्तै, आयात तथा निर्यात वस्तुको शुल्कबाट रसुवा भन्सार कार्यालय रसुवाले चालू आवको आठ महिनामा रु चार अर्ब १८ करोड राजस्व आर्जन गरेको छ। आयात कमी हुँदा सामानका शुल्क बापतको राजस्व कमी भएको र अबका दिनमा केरुङबाट काठमाडौँसम्म नेपाली कन्टेनर सिधा आवतजावतको वातावरणले आयात सामग्रीको परिमाण बढ्न गई राजस्व बढ्ने आशा गरीएको छ। चीनबाट स्याउ, ओखर, अदुवा, लसुन जस्ता वस्तु आयातमा कमी हुँदै गएको बताइएको छ। जुत्ता, चप्पल, तयारी पोसाक, बच्चाका खेलौना, मोटरका पार्टपुर्जा, विद्युतीय कार, जिप, स्काभेटर, टिपर, थर्मस, रोल कपडा, इलेक्ट्रिक सामान, जलविद्युत् उत्पादनका उपकरणलगायत विविध सामग्री आयात भएको प्रमुख भन्सार अधिकृत भण्डारीले बताए।रासस"
लाग्यो महासंघको चुनाव,"दुई कार्यकाल सदस्यमा र केन्द्रीय पदाधिकारीमा एक कार्यकाल कार्य गरेको व्यक्ति मात्रै वरिष्ठ उपाध्यक्ष उम्मेदवारमा योग्य हुन्छ। काठमाडौं : उद्योगी व्यवसायीलाई चुनाव लागेको छ। चुनावको मिति नजिकिएसँगै चुनावी सरगर्मी बढ्दै गएको छ। नेपाल उद्योग वाणिज्य महासंघको चैत २८ र २९ गते हुने ५७ औं वार्षिक साधारणसभाले नयाँ नेतृत्व चयन गर्न लागेको हो। प्यानल बनाएर उद्योगी, व्यवसायीहरू चुनावी मैदानमा उत्रिएका छन्। महासंघमा वरिष्ठ उपाध्यक्ष नै अर्को कार्यकालमा स्वतः अध्यक्ष हुने प्रावधान छ। हालका वरिष्ठ उपाध्यक्ष चन्द्रप्रसाद ढकाल चैत २९ पछि अध्यक्ष बन्नेछन्। वरिष्ठ उपाध्यक्ष, तीन जना उपाध्यक्ष र कार्यकारणी पदका लागि निर्वाचन हुनेछ। वरिष्ठ उपाध्यक्ष पदका लागि तीन जना आकांक्षी देखिएका छन्। वरिष्ठ उपाध्यक्षमा उमेशलाल श्रेष्ठ, रामचन्द्र संघाई र अञ्जन श्रेष्ठले छुट्टाछुट्टै प्यानल बनाएर चुनावी मैदानमा उत्रिएका छन्। चैत्र २१ गते मनोनयन दर्ता गर्ने तालिका छ। हाल प्यानल घोषणा गर्ने क्रम बढेको छ। उमेशलाल श्रेष्ठले उपाध्यक्षमा जिल्ला नगरतर्फ दिनेश श्रेष्ठ, वस्तुगततर्फ हेमराज ढकाल, एसोसिएटतर्फ भरतराज आचार्य छन्। यो टिमले सोमबार कार्यक्रम गरी प्यानल घोषणा गर्दैछ। अञ्जन श्रेष्ठले यसअघि अनौपचारिक रूपमा प्यानल घोषणा गरेका थिए। तर, उनको टिमबाट एकाएक ज्योत्सना श्रेष्ठ ब्याक भएकी छिन्। श्रेष्ठले प्यानल परिवर्तन गरी रामचन्द्र संघईको टिममा पुगेकी छिन्। संघईको टिमबाट उपाध्यक्षमा जिल्ला नगरतर्फ सुरकृष्ण वैद्य, वस्तुगततर्फ सुकुन्तलाल हिराचन र एसोसिएटतर्फ ज्योत्सना श्रेष्ठ उम्मेदवार बनेकी छन्। अञ्जन श्रेष्ठले यसअघि नै जिल्ला नगरतर्फको उपाध्यक्षमा अरुणराज सुमार्गी र वस्तुगततर्फको उपाध्यक्षमा मनिषलाल प्रधानलाई अघि सारेका छन्। एसोसिएटतर्फको उपाध्यक्षमा ज्योत्सना श्रेष्ठलाई उठाउन खोजेका थिए। दुई कार्यकाल सदस्यमा र केन्द्रीय पदाधिकारीमा एक कार्यकाल कार्य गरेको व्यक्ति मात्रै वरिष्ठ उपाध्यक्ष उम्मेदवारमा योग्य हुन्छ।"
संकटोन्मुख उद्योग व्यवसाय जोगाउन माग,"काठमाडौं : नेपाल उद्योग वाणिज्य महासंघका अध्यक्ष शेखर गोल्छा नेतृत्वको प्रतिनिधिमण्डलले उद्योग, वाणिज्य तथा आपूर्तिमन्त्री रमेश रिजाललाई भेट गरी अर्थतन्त्र संकटोन्मुख हुँदा उद्योग व्यवसायमा समस्या परेको अवगत गराएको छ। अर्थतन्त्रमा अहिलेको संकट समाधानका लागि मन्त्रालयले ठोस पहल गर्नुपर्ने अध्यक्ष शेखर गोल्छाले बताए। अहिले बजारमा तरलता प्रवाह बढाउनुका साथै अन्य उपकरणको प्रयोग गरी ब्याजदर घटाउनु पर्छ, उनले भने। बजारमा माग नहुँदा उद्यम व्यवसाय आधाभन्दा कम क्षमतामा चलिरहेको अध्यक्ष गोल्छाको बताए। अब अवस्था सहज बनाउन सरकारले उत्पादनमूलक क्षेत्रमा लगानी बढाउने वातावरण बनाउनै पर्छ, अध्यक्ष गोल्छाले भने,वितरणमुखी हुने कुरामा हामी गयौं भने संकटमा पर्छौ। वरिष्ठ उपाध्यक्ष चन्द्रप्रसाद ढकालले उपलब्ध भएसम्मका सबै उपाय र उपकरण प्रयोग गरेर भए पनि बजारमा लगानी बढाउन र निजी क्षेत्रमा विश्वासको वातावरण बनाउने काममा सरकार लाग्नुपर्ने सुझाव राखे। महासंघ स्टार्ट अप तथा इनोभेसन समितिका सभापति रञ्जित आचार्यले हालै जारी भएको स्टार्टअप कर्जा कार्यविधिको प्रभावकारी कार्यान्वयनका लागि पनि नीति आवश्यक रहेको बताए। सो अवसरमा उद्योग मन्त्री रिजालले सुझावलाई कार्यान्वयन गर्न महासंघसँग नियमित संवाद र नजिकमा रहेर कार्य गर्ने विश्वास दिलाए। स्टार्टअप नीतिबारे सबैसँग सल्लाह गरी पारित गर्ने आश्वासन पनि दिए।"
साइपालमा २१६ मेगावाटको जलविद्युत् निर्माण हुँदै,"बझाङ : साइपाल गाउँपालिका४ धुली क्षेत्रमा समृद्धि इनर्जी लिमिटेडले दुई सय १६ मेगावाटको जलविद्युत् परियोजना निर्माण गर्ने तयारी गरेको छ। बझाङ माथिल्लो सेती जलविद्युत् आयोजना निर्माणका लागि कम्पनीले वातावरणीय प्रभाव मूल्याङ्कनको (ईआइए) सार्वजनिक गरी रामुखोलामा बन्ने विद्युत्गृह र सेतीइङ्गल्दारको दोभानमा बाँध बन्ने ठाउँमा प्रारम्भिक परीक्षणका काम गरिरहेको छ। आयोजना संयोजक विश्वनाथ कँडेलका अनुसार अहिले सुरूवाती काम भइरहेको छ। 'आयोजना अन्तर्गत वातावरण प्रभाव मूल्याङ्कनको मस्यौदामाथि सार्वजनिक सुनुवाइ, पानीको सुरूङमार्गका लागि माटो, ढुङ्गा परीक्षणका साथै अन्य प्रारम्भिक काम भइरहेको छ,' उनले भने। प्रारम्भिक अध्ययनका लागि आयोजनास्थल र साइपाल गाउँपालिका सडक सञ्जालमा नजोडिएको हुँदा परीक्षण गर्ने सामग्री तथा उपकरण पनि हेलिकप्टरमार्फत् ढुवानी गरेर काम गरिरहेको छ। जलविद्युत् आयोजना साइपाल४ धुलीको सेती नदी र इङ्गल्दार खोलाको सङ्गमबाट करिब एक सय ५० मिटर तल सेती नदीमा ३९ मिटर लामो र १३ दशमलव चार मिटर उचाइको बाँध बनाइ सुरूङमार्फत् विद्युत् गृहमा पानी पठाउने र विद्युत् निकाल्ने कम्पनीका इञ्जिनियर सुधीर देवकोटाले बताए। देवकोटाका अनुसार धुलीमा ईआइएबारे सार्वजनिक सुनुवाइ गरेपछि कम्पनीले हाल बाँधस्थल र विद्युत्गृहस्थलमा नियमित अध्ययन गरिरहेको छ। स्थानीयबासीद्वारा स्वागत आफ्नो ठाउँमा जलविद्युत् आयोजना बन्ने भएपछि स्थानीय उत्साहित भएका छन्। जिल्लाको सबैभन्दा अग्लो ठाउँमा ठूलो विद्युत् बनेपछि सबै पूर्वाधारमासमेत विकास हुने भन्दै उत्साहित भएका हुन्। धुलीका कपिल बोहराका अनुसार आयोजनाले साइपालको समृद्धि, विकास र जनताको जीवनस्तर सुधार हुने अपेक्षा स्थानीयवासीले गरेका छन्। 'ठूलो जलविद्युत् बन्नु भनेको विकासको मूल फुट्नुजस्तै हो। यति ठूलो आयोजना बनेपछि सडक बन्छ, भौतिक पूर्वाधार पनि बन्छन्। स्थानीयवासीलाई रोजगारी मिल्छ। जमिनको पनि उचित मूल्य पाइन्छ,' उनले भने। वन कति मासिन्छ? आयोजना निर्माण हुने ठाउँ इङ्गल्दार र सेती खोलाको वरिपरी ५८ दशमलव १५ हेक्टर वन नोक्सान हुनेछ। निर्माण कम्पनीको इञ्जिनीयर सञ्जिव बुढाथोकीका अनुसार सामुदायिक २८ दशमलव ८० सरकारी र १२ दशमलव ५५ सामुदायिक वन गरी ४१ दशमलव २५ हेक्टर वन स्थायी संरचनाका लागि मासिनेछ। एक दशमलव ४० हेक्टर सरकारी र १५ दशमलव ४० सामुदायिक वन गरी १६ दशमलव ८० हेक्टर अस्थायी संरचनाका लागि वन मासिने बुढाथोकीले बताए। परियोजना निर्माणका क्रममा मासिने रूख बिरूवाको सट्टामा ५४ हजार बिरूवा वरिपरि रोपिने कम्पनीले जनाएको छ। धुलीमा ईआइए सार्वजनिक गर्दै बुढाथोकीले भने, 'वन नियमावली २०७९ अनुसार क्षति पुग्ने वन क्षेत्रको सट्टा ५३ हजार छ सय ७० बिरूवा निर्माण कम्पनीले लगाउने र संरक्षण गर्नेछ।' वातावरणीय प्रभाव अभिवृद्धि तथा विभिन्न सीप विकासका तालिमका लागि रु २३ लाख ९० हजार र प्रभाव न्यूनीकरणका लागि दुई करोड १० लाख विनियोजन गरेको उनले बताए।"
तेस्रो राष्ट्रिय सहकारी महासम्मेलनले २०३० सम्मको कार्यदिशा तय गर्ने,"काठमाडौं : राष्ट्रिय सहकारी महासंघ र भूमि व्यवस्था, सहकारी तथा गरिबी निवारण मन्त्रालयको संयुक्त आयोजनामा चैत्र २३, २४ र २५ गते तेस्रो राष्ट्रिय सहकारी महासम्मेलन हुने भएको छ। मंगलबार पत्रकार सम्मेलनको आयोजना गर्दै महासंघले महासम्मेलनको सम्पूर्ण तयारी पूरा भइसकेको जानकारी दिएको छ। राजधानीको होटल याक एण्ड यतिमा महासम्मेलन हुने भएको छ। महासंघका अध्यक्ष मिनराज कडेलले महासम्मेलनबाट सन् २०३० सम्मको कार्यदिशा तय गरिने बताए। महासम्मेलनमा सहकारी क्षेत्रको उपलब्धि, सहकारी क्षेत्रमा देखिएको वर्तमान समस्या, समाधानको बाटो, आगामी कार्यदिशाकोबारेमा घनिभूत छलफल हुने छ। दक्षिण एशियाका अन्य देशहरू मध्ये राष्ट्रको विकास प्रक्रियामा नेपालको सहकारी अभियानको प्रभाव महत्वपूर्ण रहँदै आएकोले महासम्मेलनलाई एसिया प्यासिफिकका देशहरूले समेत महत्व दिएको महासंघका अध्यक्ष कडेलले बताए। महासम्मेलनकै अवसरमा अन्तर्राष्ट्रिय सहकारी महासंघ, एसिया प्रशान्त क्षेत्र र नेडाकको बोर्ड बैठक समेत काठमाडौंमा हुने छ। देशभरका सहकारीकर्मी, सरकारका प्रतिनिधि, प्रदेश सरकारका प्रतिनिधि, स्थानीय तहका प्रतिनिधि, बैंकर्स, गैरसरकारी संस्थाका प्रतिनिधि, सहकारीका सरोकारवाला निकायका प्रतिनिधि र विदेशी पाहुनासहित करिब १ हजार जनाको सहभागिता हुनेछ। महासम्मेलनको उद्घाटन चैत २३ गते बिहीबार प्रधानमन्त्री पुष्पकमल दाहाल प्रचण्ड र समापन चैत २५ गते शनिबार पूर्व प्रधानमन्त्री एवंम् नेकपा एमालेका अध्यक्ष केपी शर्मा ओलीले गर्ने कार्यक्रम तय भएको महासंघका महाप्रबन्धक चित्राकुमारी थामसुहाङ सुब्बाले जानकारी दिइन्। महासम्मेलनमा ११ वटा विषयमा व्यापक छलफल हुने छ। घोषणापत्र जारी गरिने महाप्रबन्धक सुब्बाले बताइन्। महासम्मेलनमा कृषि तथा वन विश्वविद्यालयका उपकुलपति प्राडा पुण्यप्रसाद रेग्मी, नेपाल राष्ट्र बैंकका निर्देशक डा रामशरण खरेल, बैंकर अनिल केशरी शाह, राष्ट्रिय योजना आयोगका पूर्व उपाध्यक्ष डा गोविन्दराज पोखरेल र राष्ट्रिय सहकारी महासंघका महाप्रबन्धक चित्रा थाम्सुहाङले विभिन्न विषयमा कार्यपत्र प्रस्तुत गर्ने छन्। भूमि व्यवस्था, सहकारी तथा गरिवी निवारण मन्त्रालयका सचिव डा दामोदर रेग्मी, पूर्व अर्थसचिव रामेश्वर खनाल, पूर्व अर्थ सचिव सुरेन्द्र पाण्डे र उद्योग वाणिज्य तथा आपूर्ति मन्त्रालयका सहसचिव राधिका अर्यालस कार्यपत्र प्रस्तुत गर्ने तय भएको छ। महासम्मेलनमा अन्तर्राष्ट्रिय सहकारी अभियानको तर्फबाट विजनेस काउन्सिल अफ कोअपरेटिभ एण्ड म्युचलका प्रमुख कार्यकारी अधिकृत मेलिना मोरिसन, आईसीए एपीका क्षेत्रीय निर्देशक बालु एयर र जेए जेन्चु जापानका सिनियर म्यानेजर टोक्यो इचियाले पनि कार्यपत्र प्रस्तुत गर्ने छन्। नेपालको सहकारी अभियानको शीर्षस्थ निकाय राष्ट्रिय सहकारी महासंघले प्रत्येक ५५ वर्षमा राष्ट्रिय सहकारी महासम्मेलन गर्दै आएको छ।"
अन्ततः बूढीगण्डकी निर्माणको जिम्मा प्राधिकरणलाई,"काठमाडौं : नेपाली समाजमा एउटा लोकोक्ति प्रचलित छ घुमीफिरी रुम्जाटार। यस्तै भएको छ बूढीगण्डकी जलविद्युत् आयोजनामा पनि। राष्ट्रिय गौरवको आयोजनाका रुपमा रहेको सो आयोजना अन्ततः घुम्दैफिर्दै फेरि प्राधिकरणको बहुमत शेयर स्वामित्व हुनेगरी अगाडि बढाउने तयारी गरिएको छ। शेयर संरचनालगायतका विषयमा अन्तिम टुङ्गो लगाउनका लागि प्राधिकरणका उपकार्यकारी निर्देशक प्रदीपकुमार थिकेको संयोजकत्वमा एक कार्यदल गठन गरिएको छ। कार्यदलले दिने प्रतिवेदनका आधारमा शेयर संरचनामा संशोधन गर्ने तयारी गरिएको छ। प्राधिकरणका सञ्चालक समिति सदस्यसमेत रहेका ऊर्जा, जलस्रोत तथा सिँचाइ मन्त्रालयका सचिव दिनेशकुमार घिमिरेले प्रधानमन्त्री पुष्पकमल दाहाल प्रचण्डको निर्देशन अनुसार आयोजना अगाडि बढाउनका लागि शेयर संरचनामा परिवर्तन गर्न लागिएको जानकारी दिए। सोमबार ऊर्जा, जलस्रोत तथा सिँचाइमन्त्री शक्तिबहादुर बस्नेतको स्वागतार्थ प्राधिकरणमा आयोजित कार्यक्रममा ऊर्जा सचिव घिमिरेले प्राधिकरणको बहुमत शेयर स्वामित्व रहनेगरी कम्पनीमा पुनःसंरचना गर्न लागिएको बताएका थिए। यस्तो छ इतिहास सन् १९८३८४ मा कूल छ सय मेगावाट क्षमता रहनेगरी आयोजनाको सम्भाव्यता अध्ययन गरिएको थियो। सो अध्ययनलाई अध्यावधिक गर्दै प्राधिकरणले सन् २०१० मा थप अध्ययन गरेको थियो। सन् २०१२ मा प्राधिकरणले पुनःसम्भाव्यता अध्ययन, विस्तृत डिजाइन तथा बोलपत्र दस्तावेज तयार पारेर फ्रान्सेली कम्पनी ट्याक्टबेलसँग सम्झौता गरेको थियो। तत्कालीन डा बाबुराम भट्टराई नेतृत्वको सरकारले सो आयोजनालाई विकास गर्नका लागि विकास समिति गठन गरेको थियो। सोही समितिलाई नै फ्रान्सेली कम्पनीले सन् २०१४ मा विस्तृत परियोजना प्रतिवेदन (डिपिआर) बुझाएको थियो। सन् २०१७ मा ऊर्जा मन्त्रालयल र चिनियाँ कम्पनी चाइना गेजुवा ग्रुप कम्पनीबीच इपीसिएफ मोडलमा आयोजना निर्माण गर्न समझदारीपत्रमा हस्ताक्षर गरियो। राष्ट्रिय योजना आयोगका तत्कालीन उपाध्यक्ष डा स्वर्णिम वाग्ले संयोजकत्वको प्रतिवेदनका आधारमा सन् २०१७ मा नै सरकारले स्वदेशी लगानीमा आयोजना निर्माण गर्ने निर्णय गर्यो। सन् २०१८ मा तत्कालीन प्रधानमन्त्री केपी शर्मा ओली नेतृत्वको सरकारले पुनः चिनियाँ कम्पनी गेजुवालाई नै सो आयोजना जिम्मा दिने निर्णय गरियो। सो कम्पनी सम्पर्कमा नरहेपछि सरकारले सन् २०२२ मा आयोजना चिनियाँ कम्पनीबाट फिर्ता ल्याई कम्पनी स्थापना गर्ने निर्णय गर्यो। कम्पनी रजिष्ट्रार कार्यालयमा गत भदौ १७ गते आधिकारिकरुपमा बूढीगण्डकी जलविद्युत् कम्पनी स्थापना गरियो। तर सो कम्पनीले हालसम्म कुनै पनि काम अगाडि बढाउन सकेको छैन। धादिङ र गोरखाको सिमानामा निर्माण हुने आयोजनालाई अब प्राधिकरणको बहुमत शेयर स्वामित्व रहने गरी कम्पनी अगाडि बढाउने तयारी गरिएको छ। प्रधानमन्त्रीको त्यो प्रतिबद्धता प्रधानमन्त्री प्रचण्डले गोरखाको गण्डकी गाउँपालिकाका अध्यक्ष दीपक तिमिल्सिना नेतृत्वको प्रतिनिधिमण्डलसँग यही चैत १९ मा प्रधामन्त्री निवास बालुवाटारमा छलफल गर्दै आगामी बजेटमा आयोजनाका सम्बन्धमा स्पष्ट व्यवस्था गरेर नै अगाडि बढाइने बताएका थिए। प्रधानमन्त्रीको प्रतिबद्धतापछि हामी खुसी भएका छौँ, स्थानीयवासीको आशङ्कासमेत दूर भएको छ', अध्यक्ष तिमिल्सिनाले भने, आयोजनाको बजेट रकमान्तर भएका विषयमा स्थानीयवासीले गुनासो गरेका थिए।' आयोजना बन्दैन कि भनेर स्थानीयवासीले गरेको आशङ्का दूर भएको उल्लेख गर्दै अध्यक्ष तिमिल्सिनाले प्रधानमन्त्रीले स्पष्ट कार्ययोजनाका साथ अगाडि बढाइने प्रतिबद्धता जनाएको जानकारी दिएका थिए। प्रधानमन्त्रीले त्यसदिन आयोजना अगाडि बढाउन स्थापना गरिएको कम्पनीलाई समेत अब गति दिन र त्यसका बारेमा ऊर्जा, जलस्रोत तथा सिँचाइमन्त्री शक्तिबहादुर बस्नेतलाई आवश्यक निर्देशन दिइने बताएका थिए। प्रधानमन्त्रीको निर्देशनका आधारमा कम्पनीलाई नयाँ आधारमा अगाडि बढाउने ऊर्जा सचिवको घोषणापछि अब आयोजनाले गति लिने भएको छ। आयोजना प्रभावित क्षेत्रका लागि हालसम्म रु ४५ अर्ब बराबरको मुआब्जा वितरण भएको छ। घरगोठ तथा बोट बिरुवाको मुआब्जा वितरण गर्दा रु ६० अर्ब बराबर खर्च हुने देखिएको छ। पुनःस्थापना इकाइका अनुसार हालसम्म कूल ४८ हजार नौ सय ४८ रोपनी जग्गा अधिग्रहण भइसकेको छ। झण्डै १० हजार रोपनी जग्गा अधिग्रहणको प्रक्रियामा छ। यस्तो छ विद्यमान संरचना विद्यमान व्यवस्थाअनुसार कम्पनीको अधिकृत पुँजी रु २० अर्ब बराबर छ। जारी पुँजी रु २० अर्ब बराबर छ। सो पुँजीलाई प्रतिशेयर रु एक सयका दरका २० करोड थान साधारण शेयरमा विभक्त गरिएको छ। कम्पनीको संस्थापकमा ऊर्जा मन्त्रालयको (५० प्रतिशत), अर्थ मन्त्रालय (३० प्रतिशत) र नेपाल विद्युत् प्राधिकरण (२० प्रतिशत) बराबरको शेयर छ। यसअघि प्राधिकरणले आयोजना निर्माणका लागि सम्भाव्य बनाउन सरकारले भायाविलिटी ग्याप फन्डिङ (भिजिएफ) दिनुपर्ने तर्क गर्दै आएको थियो। प्राधिकरणका कार्यकारी निर्देशक कुलमान घिसिङले आफूहरु आयोजना निर्माणका लागि तयार रहेको बताउँदै आएका थिए। प्राधिकरणले सो आयोजनाका लागि नै केन्द्रित गरेर साधारण शेयरसमेत बिक्री गर्न सकिने बताउँदै आएको छ। आयोजनाका कूल लागत रु तीन खर्ब ३१ अर्ब बराबर लाग्ने अनुमान गरिएको छ। यो पनि पढ्नुहोस बूढीगण्डकीको बजेट रकमान्तर बूढीगण्डकी जलविद्युत् र सडकलाई मुख्य प्राथमिकता बूढीगण्डकी बनाउन प्रधानमन्त्री दृढ बगेको बूढीगण्डकीको पैसा बूढीगण्डकी बनाउन उठ्यो १५ खर्ब, न बन्यो आयोजना, न हिसाबकिताब बूढीगण्डकीमा लगानी जुटाउनै २ वर्ष दलीय दाउपेचले गिजोलिएको बूढीगण्डकी आयोजना"
"हवाई भाडा घट्यो, कहाँ कति? हेर्नुस् सूची",काठमाडौं : सरकारले इन्धनको मूल्य १० रुपैयाँले घटाएपछि हवाई भाडा घटेको छ। नागरिक उड्डयन प्राधिकरणले मंगलबार आन्तरिक उडानतर्फ नयाँ भाडादर सार्वजनिक गरेको छ। जसमा सबैभन्दा धेरै काठमाडौंधनगढीको मूल्य ४४० रुपैयाँले घटेको छ भने सबैभन्दा कम काठमाडौंसिमराको मूल्य ९० रुपैयाँले घटेको छ। त्यस्तै काठमाडौंबाट हुने माउन्टेन फ्लाइटमा ३४५ रुपैयाँ र बिराटनगरबाट हुने माउन्टेन फ्लाइटमा ३२० रुपैयाँले भाडा घटेको हो। हेर्नुस् नयाँ भाडादर

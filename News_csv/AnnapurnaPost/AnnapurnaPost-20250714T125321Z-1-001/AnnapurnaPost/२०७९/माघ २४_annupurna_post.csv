शीर्षक,विवरण
अलमलमा संघीयता,"संघीयता कार्यान्वयन अर्थात् संविधानको पालनामा सबै क्षेत्र र शक्ति नलाग्ने हो भने संघीयता कार्यान्वयन अलमलमै रहने देखिन्छ। बहुतहका सरकारमा अधिकार, स्रोतसाधन र जवाफदेही बाँडफाँट गरी शासन सञ्चालन गर्नु संघीयता हो। दुई तहका सरकारबाट उद्भव भएको संघीयता तीन तहका सरकारबीच राज्य सञ्चालन गर्ने अवस्थाबाट अघि बढिरहेको छ। आज विश्वका बढी लोकतान्त्रिक पद्धति अवलम्बन भएका देशहरूमा संघीयता परिपक्व हुँदै गएको छ। राज्यशक्तिको विकेन्द्रीकरण, केन्द्रीकरण र दक्षताका आयामको वरिपरि संघीयता घुमिरहेको प्रतीत हुन्छ। शासनमा जनताको अधिक सहभागिता, जनहित र जवाफदेहीको आवश्यकता, महत्त्वव तथा प्रभावकारी प्रयोग संघीयता हो। यसलाई सरकारको भौगोलिक क्षेत्रभित्र सार्वभौमसत्ताको साझेदारी र राज्य शक्तिको बाँडफाँट हो पनि भनिन्छ भने सरकारका तहबीच खप्टिएका अधिकारको प्रयोग यसको वैशिष्ट्य हो। राज्यको अधिकारको विधिसम्मत ढंगले प्रयोग गराउन संघीयतामा लोकतन्त्रका शाश्वत मूल्य मान्यता, आचरण र व्यवहार अपरिहार्य हुन्छन्। स्वतन्त्रता, समता र जनकल्याण संघीयताको आधारभूत मूल्य एवं मान्यताका रूपमा हुन्छन्। राजनीतिक, प्रशासनिक र वित्तीय संघीयताको सन्तुलन तथा प्रभावकारितामा समग्र संघीयताको कार्यान्वयन नतिजामुखी हुन्छ। दुई वा दुईभन्दा बढी तहका सरकारले राज्यको शक्ति, स्रोत साधन र जनशक्ति परिचालन गर्छन्। त्यसैले राजनीतिक स्वामित्व र संरक्षण, प्रशासनिक दक्षता र प्रतिबद्धता रोजाइका अवसरमा वृद्धि, असल कामका लागि प्रतिस्पर्धी सरकार चाहिन्छन्। सहभागिताको सहजीकरण, दक्षता वृद्धि, नयाँ प्रयोग र सिर्जनशीलता, साझेदारी शासन र सुशासन पारदर्शिता र जवाफदेही, सार्वजनिक सेवामा प्रभावकारिता तहगत नियन्त्रण र सन्तुलन एवं लोकतन्त्रको सृदृढीकरण संघीयताका भरोसा र अपेक्षा हुन्। राजनीतिक संस्कारमा सुधार लोकतन्त्रको गहिराइ र सामाजिक सक्षमताका माध्यमबाट संघीयतालाई क्रियाशील तथा अपेक्षित नतिजा प्राप्ति गर्ने राजनीतिक पद्धतिमा रूपान्तरण गर्न गराउन सकिन्छ। नेपालमा संघीय शासन प्रणालीले सात वर्ष पूरा गरेको छ। दिगो शान्ति सुशासन, विकास र समृद्धिको मूल ध्येय राखेको नेपालको संविधानबमोजिम संघ, प्रदेश र स्थानीय तहका सरकारहरूले राज्यशक्तिको प्रयोग गरिरहेका छन्। तीनै तहका निर्वाचित सरकारले पहिलो निर्वाचनअवधि पूरा गरी दोस्रो पटकको जनताको अभिमत लिएका छन्। यसरी निर्वाचित सरकारहरूले लोकतन्त्रको प्रयोगशाला चलाइरहेका छन्। संविधान, राज्य संरचना, राज्य शक्तिको प्रयोग संस्थागत व्यवस्था अन्तरसरकारी सम्बन्धका आयाम, नियन्त्रण र सन्तुलनका प्रावधान र मौलिक हकको व्यवस्था छ। यिनलाई दृष्टिगत गर्दा ढाँचा, प्रणाली, संरचना एवं सरकार सञ्चालनका सामान्य अवस्थालाई दोष दिनुपर्ने ठाउँ छैन। तापनि कार्यान्वयन क्षमता, सत्यको सहन र सुझबुझ, इमान्दारिता, समन्वय, जवाफदेही र मितव्ययितामा ध्यान दिनु शासकीय प्राथमिकता छ। संघीय शासन पद्धति अंगीकार गरेको नेपालको संविधान २०७२ सालमा जारी भएपछि थाती रहेका जनताका आवश्यकता पूरा हुने आश्वासन राजनीतिक क्षेत्रले दिएको थियो। संघीयता कार्यान्वयनको साझा राष्ट्रिय विषयगत मन्त्रालयबाट ध्यान दिइएन। मन्त्रिपरिषद्ले स्वीकृत गरेको कार्य विस्तृतीकरण प्रतिवेदनको प्रभावकारी कार्यान्वयन हुनुपर्नेमा संघमा रहेका निकाय बचाउने प्रयास गरे। संघीय तहबाट टालटुले कार्यान्वयन हुनु, राजनीतिक दलमा रूपान्तरण हुन नसक्नु समस्या हो। यसरी अधिकार मेरो तहसम्मको धारणा र व्यवहार सबै तहका राजनीतिक नेतृत्वमा छ। सबैजसो राजनीतिक दल संघीयताको इमान्दार कार्यान्वयनमा बेखर छन्। तीन तहका सरकारहरू सत्ता आरोहणमा रूपान्तरित हुनु पनि संघीयताको जनमुखी कार्यान्वयन, शासकीय सुधार र सार्वजनिक क्षेत्रको दक्षता वहन नसकेको अवस्था छ। शासकीय रूपान्तरण र राजनीतिक संस्कारमा अपेक्षित सुधार नभए तापनि संघीयताका तीन तहका सरकारहरूको भौगोलिक राजनीतिक वित्तीय र प्रशासनिक व्यवस्थापन हुनुलाई संघीयता कार्यान्वयनको पहिलो खुड्किलो मान्न सकिन्छ। स्थानीय तहले आधारभूत सेवा प्रवाहमा गरेको सुधार र जनविश्वास आर्जन जनताको नजिकको सरकारका रूपमा स्थानीय योजना, कार्यक्रम, बजेट र ऐन कानुन तर्जुमा र संगठनामक व्यवस्था गरेका छन्। प्रदेशमा पनि शासकीय पद्धति बसाल्ने प्रयास भएको पाइन्छ। यसैगरी संघीय सरकारको तर्फबाट कर्मचारी समायोजन, आंशिक रूपमा संगठन तथा जनशक्ति प्रदेश तथा स्थानीय तहमा निक्षेपण र राजस्व बाँडफाँट र वित्तीय हस्तान्तरण गरिएको छ। संघीय बजेटको ३३ प्रतिशतभन्दा बढी संघीय बजेटको प्रदेश र स्थानीय तहलाई हस्तान्तरण र संघीय संसद्बाट आवश्यक अधिकांश कानुन निर्माण भएको छ। यसलाई संघीयता कार्यान्वयनको उल्लेखनीय पक्षका रूपमा लिन सकिन्छ। तीनै तहका सरकारबारे जानकार राजनीतिक दलका कार्यकर्ता दवाब समूह र नागरिकले सेवा लिने तथा विकास निर्माणका लागि स्रोतमा पहुँच बढाउन सकेको अवस्था छ। राष्ट्रिय प्राकृतिक स्रोत तथा वित्त आयोगले सूत्रमा आधारित राजस्व बाँडफाँट तथा समानीकरण अनुदान सिफारिस गर्ने काम भयो। तर पनि संविधानको मर्मबमोजिम वित्तीय संघीयताको नेतृत्वदायी व्यावसायिक क्षमता अपेक्षाकृत देखाउन बाँकी छ। यद्यपि विनियोजन दक्षताको अभ्यास र प्रयास गरेको देखिन्छ। तीन तहका सरकार स्थापित भई निर्वाचित जनप्रतिनिधि सरकार चलाउनु राजनीतिक संघीयताका दृष्टिले र नागरिक सहभागिताको अभ्यासले नियमितता देखिए। तथापि संघीयता कार्यान्वयनको नेतृत्व तहगत रूपमा खासै विकास हुन सकेको छैन। राजनीतिक दलहरूमा अलमल छ। निर्वाचनको समयमा सरकार भए पनि उपयुक्त विकल्पबिना संघीयतालाई चुनौती आइरहेको छ। यस्तो अवस्था मनन् गर्दा करिब आठ वर्षको अवधिमा पनि संघीयतालाई राजनीतिले दिशा निर्देश गर्न सकेको पाइँदैन। बरु संघीयताले दिलाएका अवसरहरू राजनीतिक क्षेत्रले उपयोग गरेको छ। एक प्रकारले भन्दा सुरक्षित रोजगारी प्राप्त भएको छ। शासकीय सुधार, खोजमूलक लगानी र सेवाभन्दा वितरणमुखी प्रियतावादी कार्यक्रमले संघीयतालाई खर्चिलो र भड्किलो बनाएको छ। २०७९ सालको यो वर्ष निर्वाचनमय भयो। जेठदेखि मंसिरसम्म तीन तहको निर्वाचन भयो। जिम्मेवारीबोध, उत्पादनमूलक र दिगो विकासका तहगत लगानीको खोजी हुन सकेको छैन। एकात्मक प्रणालीको तीन तहबाट अभ्यास भएको जस्तो लाग्छ। नयाँ खडा गरिएको प्रदेशलाई अस्तित्व जोगाउन धौ धौ छ भने साविकको स्थानीय निकायबाट पुनर्संरक्षित स्थानीय तहका सरकारमा पनि नयाँ ढंगले काम हुन सकेको छैन। यदाकदा भएका राम्रा अभ्यासलाई संस्थागत गर्न सकिएको छैन। संघीयता कार्यान्वयनको मुख्य नायक संघीय सरकार र यसका निकायहरू संविधानबमोजिम अधिकार तथा स्रोतसाधनको विकेन्द्रीकरण नगर्ने उपाय खोज्दै अल्मलिएका छन्। तीन तहका योजना प्रणालीमा समन्वयको कमीले प्राविधिक तयारी होइन। योजनाका लागि पैसा पहिले भन्ने व्यवहार चरितार्थ भएको छ। राजनीतिक पोर्क थारलिङ होइन, समग्र तजबिज नै राजनीतिमा रहेकाले प्राविधिक पक्ष अन्योलमा रहेको प्राविधिक जनशक्तिको रोदन छ। सुधार कहाँबाट गर्ने भन्ने प्रष्ट छैन। सरकारको तहगत सुधार र विषय क्षेत्रगत सुधारको समन्वय हुन नसक्दा समग्र शासकीय सुधार नै अल्मलिएको छ। अर्थात् राजनीतिक पद्धति बसाउनेभन्दा तजबिजमा रमाउन चाहेको सजिलै बुझ्न सकिन्छ। संघीयताले विनियोजन र खर्चको दक्षता एवं समानताको माग गर्छ। सेवा प्रवाहमा गुणान्तर र प्रतिस्पर्धाले सेवाको सुनिश्चितता हुन्छ भनिन्छ। महालेखाको प्रतिवेदनमा स्रोत परिचालन बजेट तर्जुमा र कार्यान्वयन, योजना तर्जुमा र कार्यान्वयन, विकास निर्माण, सार्वजनिक सम्पत्ति व्यवस्थापन, सार्वजनिक संस्थान सञ्चालन, अर्थतन्त्र, सार्वजनिक प्रशासन र सुशासन, संघीयता कार्यान्वयन र वित्तीय अनुशासन र नियमनका क्षेत्रमा जवाफदेहीका कमी कमजोरी उल्लेख छ। संवैधानिक निकायले दिएका सुुझावको कार्यान्वयन गर्नु गराउनु संसद् र सरकारको कर्तव्य हो। समग्र संघीयता कार्यान्वयनमा जवाफदेही कमजोर भएमा अपेक्षित नतिजा आउँदैन। लोकतन्त्र भनेको जनताको शासन वा जनताले शासन गर्ने विधि हो। राजनीतिक क्षेत्रका सत्ताको छिनाझप्टी हेर्दा निर्वाचनमा मत दिनुमात्रै जनताको अधिकार हो जस्तो देखिन्छ। जवाफदेहीका संयन्त्र कमजोर हुने र तहगत सरकारमा रहेको बहुमतले जे निर्णय गरे पनि जनताले सहनुपर्ने स्थितिबाट हाम्रो शासन प्रणाली गुज्रेको छ। दलीय गठबन्धन र भागबन्डाले संघीयताको मर्मलाई खाइदिएको छ। फलतः व्यवहार होइन, पद्धतिलाई दोष देखाउने प्रवृत्ति बढेको छ। मेरा एक डेनिस मित्रले भनेका थिए, हाम्रोतिर निर्वाचनपछि सरकार बनाउन गठबन्धन हुन्छ तर नेपालमा त सत्तामा जान गठबन्धन हुँदो रहेछ। यसले संघीयता कार्यान्वयनमा बाधा पार्दैन ? निश्चय पनि नेपाली राजनीति अलमलमा छ। संविधान र संघीयताको सफल कार्यान्वयनका लागि राजनीतिक शुद्धीकरण अपरिहार्य हुन्छ। तर हाम्रो राजनीतिक प्रतिनिधित्व स्वार्थको द्वन्द्वको झुन्ड जस्तो लाग्छ। ठेकेदार, क्रसर व्यवसायी, कानुन व्यवसायी, वैदेशिक रोजगार व्यवसायी स्वार्थ हुनेहरूको वर्चस्व तहगत रूपमा विधायिका र कार्यकारिणीमा देखिन्छ। न्यायपालिकामा पनि नियुक्तिका कतिपय अवस्थामा राजनीतिक गन्ध आउने गरेको छ। संघीयताले न्यायको सुनिश्चितता सहभागिताको व्यापकता दक्ष जनशक्तिको व्यवस्था, लोकतन्त्रको सुदृढीकरण, स्वतन्त्र र साझेदारी शासनको प्रभावकारिता, मितव्ययिता र सार्वजनिक खर्च क्षमताको अपेक्षा राख्दछ। संघीयता कार्यान्वयनमा प्रशासनिक संघीयता कमजोर र अलमलमा भएकाले जनशक्ति व्यवस्थापन प्रभावकारी हुन सकेन। सार्वजनिक संगठनसंस्था र निकायहरू चलायमान हुन सकेका छैनन्। राजनीतिक नेतृत्वको स्वामित्व र सहजीकरणको कमीका कारण संघीयता कार्यान्वयन गतिशील हुन सकेको छैन। निर्वाचनमा जित्ने र सत्ता प्राप्ति गर्ने नियमित प्रक्रिया संरचना लोकतान्त्रिक हुन नसकेमा जति वर्ष लगाए पनि संघीयता कार्यान्वयन प्राथमिकतामै नपर्ने र नतिजा नआउने अवस्थामा छ। संघीयता कार्यान्वयन अर्थात् संविधानको पालनामा सबै क्षेत्र र शक्ति नलाग्ने हो भने संघीयता कार्यान्वयन अलमलमै रहने देखिन्छ। बेलैमा जिम्मेवार पदाधिकारी र निकायको ध्यान जाओस्। सुवेदी, पूर्व मुख्यसचिव हुन्।"
भूमिकाको भाउ कति ?,"कृतिमा भूमिका किन लेखाउने, नलेखाउने, पारिश्रमिकबिना किन लेख्ने, नलेख्ने, यसको भाउ निर्धारण हुनुपर्छ भन्नेजस्ता कुरा केही पहिलेदेखि नै चर्चा हुँदै आएका हुन्। कृतिमा भूमिका लेखाउने वा नलेखाउने भन्ने कुरा कृतिकारको अधिकार हो भने पारिश्रमिकबिना लेख्ने वा नलेख्ने भन्ने कुरा भूमिकाकारको अधिकार हो। कुनै पनि लेखकले जोसुकैलाई भूमिका लेखाउँदैन, आदर गरेका व्यक्तिबाट मात्र लेखाउँछ। कसैले कसैलाई भूमिका लेखाउनु भनेको उसप्रति गरिएको सम्मान हो र दीर्घसाधनाबाट निर्मित व्यक्तित्वको मूल्यांकन पनि हो। यस्तो मूल्य पैसाबाट मात्र निर्धारण हुन्न तर कतिपयले यसलाई धान्न सकेकोे देखिन्न। ज्ञानको कुनै मूल्य हुँदैन यो त अमूल्य हुन्छ। साँच्चिकै कृति राम्रोसँग पढेर विश्लेषणात्मक, समालोचनात्मक र मूल्यांकनात्मक ढंगबाट भूमिका लेख्दा लाग्ने समय, श्रम र मिहिनेतको मूल्य दिनु राम्रो हो। कति भन्ने कुरा भन्न गारो छ किनभने भूमिका लेखन पेसा होइन। यसर्थ यस्ता भूमिकाका लागि तोकिएको मूल्य नै हुँदैन। कृतिको प्रायः अग्रभागमा राखिने शुभकामना, मन्तव्य, परिचयात्मक, सैद्धान्तिक, प्रायोगिक, विश्लेषणात्मक, समालोचनात्मक, मूल्यांकनात्मक आदि सबै प्रकारका लेखनलाई भूमिका नाम दिइन्छ। भूमिका कसले लेख्यो र कस्तो लेख्यो भन्ने कुराले पनि कृतिलाई प्रभाव पार्छ। कतिपय व्यक्तिले कृति नै नपढी फेद न टुप्पाका फुँदा जोडेर शतककै वा दशककै उत्कृष्ट कृति भनी भूमिका लेखिदिने भूमिकाकार र त्यसैमा मख्ख पर्ने लेखक पनि पाइन्छन्। यस्ता फुँदाजडित भूमिकारूपी शुभकामना र मन्तव्यले कृतिको गरिमा कत्ति पनि बढाउँदैन बरु घटाउँछ, यसर्थ यिनको कुनै अर्थ छैन। कृति राम्रोसँग पढेर सैद्धान्तिक, प्रायोगिक, विश्लेषणात्मक, समालोचनात्मक र मूल्यांकनात्मक ढंगबाट लेखिएका भूमिकाले भने कृतिको गरिमा अवश्य बढाउँछ, त्यसमा पनि भूमिका लेखकको प्रभावले उल्लेख्य काम गर्छ। भूमिकाकै कारणबाट पनि कैयांै कृति प्रसिद्ध भएका र अधिक बिकेका उदाहरण पनि छन्। यता केही समयदेखि कृतिमा लेखाइनेलेखिने भूमिकाको पारिश्रमिकबारे सामाजिक सञ्जाल फेसबुकमा भइरहेका टीकाटिप्पणी र बहसमा खासै बोल्ने मन थिएन तर नामोल्लेख गरेर संलग्न गरी प्रतिक्रियाको अपेक्षा गरेपछि बोल्नैपर्ने भयो। यसको आरम्भ कृष्णले गरे र अरू विभिन्नले टिप्पणी प्रतिटिप्पणी गर्दैछन्। टिप्पणी उग्र र मत्थर दुवै खालका छन्। हुनतः उहिलेका कृष्णले पनि मान्छे उकासेर भिडन्त गराएकै हुन् भने अहिलेकाले किन छोडुन्। कृतिमा भूमिकाको काम छैन, लेखाउनै पर्दैन भन्ने उग्र टिप्पणी पनि देखियो। कृतिमा भूमिकाको काम नभए अनेक अनुनयविनय गरेर किन लेखाएका त ? सबै टिप्पणीकर्ताले पालना गर्लान् त ? पहिले गाउँघरतिर बेरोजगारहरू चौतारामा भेला भएर अरूका कुरा काट्दै छेउछाउका खोल्साखाल्सी फोहोर पारेर समय कटनी गर्थे भने अहिले फेसबुकमा अरूका कुरा काट्दै फेसबुक नै फोहोर पारेर समय कटनी गर्ने गरेको देखिन्छ। यसमा पनि हामी नेपाली नै अग्रपंक्तिमा छौं। कतिपय भूमिका लेखकले शब्द गणना गरेर पैसा लिन्छन्, कसैले अग्रिम भुक्तानी गरेपछि मात्र लेख्छन्, कसैले मोलमोलाई नै गर्छन्, कसैले लेखकसँगै लेखिदिन्छु भन्ने आग्रह गरेर पनि लेख्छन्, कसैले लेखकलाई थाहै नदिई प्रकाशकबाट आफैं पाण्डुलिपि ल्याएर पनि लेख्छन् आदिआदि अनेक कुरा सुनिन्छन्। कतिपय लेखकले मैले फलानालाई भूमिका लेखेबापत यति दिएँ, पैसा नदिई भूमिका दिन्न भन्यो आदि भनेको पनि सुनिन्छ। भूमिका लेखनमा पारिश्रमिक दिनुलिनु नराम्रो होइन। पूर्वनिर्धारण गरेरै लेनदेन गरे पनि हुन्छ। तर, लेख्नुपूर्व केही कुरा नगर्ने पछि फलानाले दिएन भनी कोकोहोलो मच्चाउने काम भने गलत हो। कसैले कसैका कृतिमा राजीखुसी भूमिका लेखिदिन्छ भने त्यसलाई श्रमको शोषण भन्न मिल्दैन। कसैले कसैलाई पारिश्रमिक दिएर वा नदिएर भूमिका लेखाउँछ र कसैले पारिश्रमिक लिएर वा नलिएरै कसैका कृतिमा भूमिका लेखिदिन्छ भने त्यसमा अरूले टाउको दुखाउनु आवश्यक छैन। यी सब दिनेलिनेका निजी कुरा हुन्। यसमा व्यक्तिगत सम्बन्धले पनि प्रभाव पार्छ। यसमा अरूले चासो लिनु र कुरा काट्दै हिँड्नुको कुनै अर्थ छैन। अग्रज पुस्ताले अनुज पुस्ताको प्रोत्साहनका लागि पनि भूमिका लेखिदिनु उपयुक्त नै हुन्छ। यो एकोहोरो मात्र हुन्न दोहोरै हुन्छ। पुस्तक छपाउने खर्चमा भूमिका लेखन र विमोचनमा बोल्न लगाउने पैसा जोड्नुपर्छ भन्ने कुरा अनुपयुक्त होइन तर यस्तो परिपाटी बसिहाल्ने अवस्था पनि छैन। भूमिका लेखकले भूमिका लेखनको मूल्य आफैंले तोक्न पनि पाउँछ र त्यो मूल्यमा कृतिकारले नलेखाउन पनि पाउँछ। म बिना पारिश्रमिक कुनै पनि सम्पादन, भूमिका, पुस्तक समीक्षा, पाण्डुलिपि पढी राय सुझाव दिन सक्दिनँ भन्न पाइन्छ र यसमा कसैले किन भनी प्रश्न गर्न मिल्दैन तर भूमिकालाई सम्पादन, पुस्तक समीक्षा, पाण्डुलिपि पढी दिइने रायसुझावसँग तुलना गर्न मिल्दैन। यी सबै फरकफरक कुरा हुन्। यिनैमा पनि पहिले केही कुरा नगरी काम गरिदिने र पछि फलानाले पारिश्रमिक दिएन भन्दै हिँड्नचाहिँ नैतिकताले दिँदैन। यो त विभिन्नतिर समालोचकलाई गाली गर्दै हिँड्ने लेखकले घरमै कोसेली बोकेर आई मेरो समालोचना लेखिदिनु न, पाठ्यक्रममा राखिदिनु न भनी चाकडी गरेजस्तो मात्र हो। फेसबुके अभिव्यक्तिको प्रतिटिप्पणीका क्रममा कसैले त विशिष्ट, चर्चित भूमिकाकार भनी प्रशंसा गर्दै विस्तारवादी भूमिका लेख्ने केही व्यक्तिका नाम लिएर तिनले पारिश्रमिक नलिई लेखेको भनी ठोकुवा गरेको र आफूलाई ठूलै भूमिका लेखक भएको देखाउन अग्रज पुस्ताका यीयी लेखकको भूमिका लेखेको भन्ने विवरण नै दिएर आत्मश्लाघा गरेको पनि देखियो। त्यसरी नाम लिएका व्यक्तिले भूमिकाका नाममा असुल्ने मात्र नभएर केके चर्तिकला गरेका छन् भन्ने कुरा सर्वविदितै छ। कसैले कसैका कृतिमा भूमिका भनेर लम्बेतान गन्थन लेखी त्यसलाई भूमिका खण्ड मात्र भनी पाठ्यक्रममा राखेको कुरा पनि कसैबाट छिपेको छैन। यस्ता कुरामा अनावश्यक चाकडी गर्नाको कुनै तुक छैन। मैले विभिन्न लेखकका पाण्डुलिपि पढ्दा मन नपरेर भूमिका नलेखी फिर्ता पनि गरेको छु र तीमध्ये कतिपयसँग बोलचाल नै बन्द पनि भएको छ। कतिपय लेखकका पाण्डुलिपि पढेर सच्याउन लगाई र कतिपयका अनिवार्य सच्याउने सर्तमा मात्र भूमिका लेखेको छु तिनले भनेअनुसार प्रसन्नतापूर्वक सच्याएका पनि छन्। भूमिका लेखनमा पारिश्रमिक दिनुलिनु नराम्रो होइन। पूर्वनिर्धारण गरेरै लेनदेन गरे पनि हुन्छ। तर, लेख्नुपूर्व केही कुरा नगर्ने पछि फलानाले दिएन भनी कोकोहोलो मच्चाउने काम भने गलत हो। पैसाको मात्राका आधारमा अनावश्यक प्रशस्तिगान गरेर भूमिका लेखिदिने व्यक्तिलाई भूमिकाकार र पैसाका भरमा अनावश्यक प्रशस्तिगान गर्न लगाउने लेखकलाई पनि साहित्यकार भन्न मिल्दैन। यी दुवै वणिक् हुन्। पैसा देऊ तिमीले भनेजस्तै भूमिका लेखिदिन्छु भन्ने पण्डा समालोचकबारे त्यसरी लेखाउने र लेख्नेलाई नै बढी थाहा होला, यस्तालाई समालोचक भन्न मिल्दैन। यिनले मात्र होइन, पैसाका भरमा ठूलो साहित्यकार बन्न खोज्ने तथाकथित अन्डा लेखकले अझ बढी नेपाली साहित्यको हुर्मत काढेका छन्। यी दुवै साहित्य जगत्का कलंक हुन्। खासमा भन्ने हो भने सुरुमा कतिपय भूमिका रहरले लेखिन्छ। पछि क्रमशः करले र बाध्यताले लेखिन्छ। बिना पारिश्रमिक कसैको भूमिका लेख्दिनँ भन्न पाइन्छ तर यसो भनी हाल्ने अवस्थामा सबै हुँदैनन् र सबैलाई भन्न पनि सकिन्न। कुनै लेखकको आग्रहलाई हार्न सकिन्न भने कुनै कसैमार्फत आएकाले उसको आग्रहलाई टार्न पनि सकिन्न। यस्ता कुरामा भावनामा बहकिएर हुन्न यथार्थवादी भएर सोच्नुपर्छ। यति हुँदाहँदै पनि काम लगाएपछि परिश्रमको मूल्य भने दिनु राम्रो हो तर त्यो मूल्य नगदनारायणमा मात्र हुन्छ भन्ने होइन। मैले अहिलेसम्म अग्रज, समकालीन र अनुज पुस्ताका संसारभरका कतिजना लेखकका विविध विधाका कतिवटा कृतिमा भूमिका लेखेँ भनी गणना गर्न कठिन छ। मैले एकै व्यक्तिका विभिन्न विधाका आधादर्जन कृतिको भूमिका पनि लेखेको छु भने एकै व्यक्तिका २४ कृतिको भूमिका पनि लेखेको छु। कसैका त तीन पुस्ताका कृतिको पनि भूमिका लेखेको छु। म जन्मनुभन्दा पहिले कृति प्रकाशन गर्ने लेखकका कृतिको भूमिका पनि लेखेको छु। एक व्यक्तिको एक कृतिको भूमिका त कति लेखियो कति। कसैले जस्ताको तस्तै छाप्छन् भने कसैले त थपघट पनि गर्छन् र कमजोरी देखाइएका कुरा हटाएर छाप्छन्। यी सबै व्यक्तिका व्यवहारमा निर्भर हुने कुरा हुन्। भूमिका लेखाउने कतिपयले केही दिन्छन् कतिपयले केही पनि दिँदैनन्। कसैले पारिश्रमिकको त के कुरा प्रकाशित कृति पनि दिँदैनन्। पहिलेपहिले त दिएको पारिश्रमिक र उपहार फिर्ता पनि गरियो अहिले किन फिर्ता गरिएछ भनी पुनः माग्न जान वा झोक्राएर बस्न पनि त भएन नि। पारिश्रमिकका सन्दर्भमा मैले भूमिका लेखेबापत कसैसँग पनि लेनदेनको सर्त गरेर वा मागेर अहिलेसम्म लिएको छैन र त्यसरी लेखेकै छैन तर कसैले खुसीले दिएको भने लिएको पनि छु। कतिपयले भूमिकालेखन र विमोचनमा बोलेबापत एउटा ठेउको मात्र भिडाएका पनि छन्। मैले भूमिका लेखाएबापत कसैलाई पारिश्रमिक दिएको पनि छैन। पारिश्रमिकबिना भूमिका नलेख्ने भनेर निकै पहिले लेख नै लेखेका डा तारानाथ शर्मालाई मेरो निबन्ध संग्रहमा भूमिका लेखाउँदा उनले पैसा मागेनन्। मैले पारिश्रमिकको कुरा कोट्याउँदा भाइसँग पनि पैसा लिन्छु त भनेर उल्टै जंगिए। मैले मेरा कृतिमा भूमिका लेखाएको यति नै हो, त्यो पनि पैसाविना लेख्दा रहेछन् कि लेख्दा रहेनछन् भनी परीक्षणका लागि। यी सब व्यक्तिगत सम्बन्धमा भर पर्ने कुरा हुन्। यसर्थ भूमिकाको पारिश्रमिकलाई लिएर अनावश्यक गनगन गर्नुको कुनै तुक छैन। खासमा भूमिकाको भाउ यतिउति भनेर निर्धारण गर्न सकिन्न।"
स्पट फिक्सिङमा संलग्न रहेको आरोपमा वीरगन्जबाट थप एक खेलाडी पक्राउ,"वीरगन्ज : काठमाडौंमा गत पुसमा सम्पन्न नेपाल टी२० क्रिकेट लिगमा भएको स्पट फिक्सिङ प्रकरणमा संलग्न भएको आरोप लागेकामध्ये थप एक जना क्रिकेटर वीरगन्जबाट पक्राउ परेका छन्। उक्त प्रकरणमा संलग्न रहेको आरोप लागेका ११ जनामध्ये थप एक जना क्रिकेटर वीरगन्जबाट पक्राउ परेका हुन्। वीरगन्ज महानगरपालिका१५ बसपार्क निवासी नितेश गुप्तालाई नेपाल प्रहरीको केन्द्रीय अनुसन्धान ब्यूरो (सीआईबी) ले गत आइतबार वीरगन्जबाटै पक्राउ गरेको हो। गत आइतबार काठमाडौंबाट वीरगन्ज आएको सिआइबीको टोलीले गुप्तालाई पक्राउ गरी त्यहि दिन काठमाडौं लिएर गएको प्रहरी श्रोतले जनाएको छ। जिल्ला क्रिकेट संघ पर्साका अध्यक्ष दाउद अन्सारीले स्पट फिक्सिङमा संलग्न भएको आरोपमा वीरगन्जबाट गुप्ता पक्राउ परेको खबर आफूले पनि सुनेको तर यसबारे विस्तृत जानकारी भने आफूलाई नभएको बताए। नेपाल क्रिकेट संघ (क्यान) का केन्द्रीय सदस्यसमेत रहेका अन्सारीले भने,गुप्ता वीरगन्जको कुन टिमबाट खेल्थे त्यो मलाई जानकारी भएन, तर सिआइबीले उनलाई पक्रेर काठमाडौं लगेको खबर मैले पनि सुनेको छु।' पर्साका प्रहरी उपरीक्षक कोमल शाहले भने तीन दिन पहिले काठमाडौंबाट सिआइबीको एक टोली वीरगन्ज आएको तर कुन प्रायोजनका लागि आएको बारे आफूलाइ नबताएको बताए। शाहले भने, 'सिआइबीको टिम वीरगन्ज आएको थियो, केही पर्यो भने प्रहरीको सहयोग चाहिन्छ मात्र भन्यो, त्यसपछि मसँग कुनै सम्पर्क भएन। वीरगन्जका एक क्रिकेटरका अनुसार पक्राउ परेका गुप्ता १२ कक्षासम्म पढ्दा वीरगन्जको ग्लोबल कलेजको टिमबाट स्थानीय स्तरका प्रतियोगितामा खेल्ने गर्दथे। १२ कक्षा पास गरेपछि उनी भारतको दिल्लीमा गएर केही समय क्रिकेटको प्रशिक्षण लिएर हालै वीरगन्ज फर्किएका थिए। सिआइबी श्रोतका अनुसार नेपाली राष्ट्रिय क्रिकेट टिमकै एक जना क्रिकेटरसँग गुप्ताको राम्रो सम्बन्ध थियो। त्यही सम्बन्धका आधारमा गुप्ताले एक जना भारतीय नागरिकले अह्राएअनुसार राष्ट्रिय टोलीका क्रिकेटरलाई फिक्सिङका लागि हिट विकेट गर्न एप्रोच गरेको अनुसन्धानका क्रममा खुलेको थियो। तर, राष्ट्रिय टिमका ती क्रिकेटरले सदस्यले गुप्ताको प्रस्ताव मानेका थिएनन्। बरु उनले अन्तर्राष्ट्रिय क्रिकेट कमिटी (आईसीसी) को एन्टी करप्सन युनिट (एसीयू) लाई यसबारे खबर गरेको र उनले दिएकै सूचनाका आधारमा गुप्ताको संलग्नता खुलेको ब्यूरो स्रोतले जनाएको छ। यसअघि सीआईबीले स्पट फिक्सिङमा संलग्न रहेको आरोपमा माघ १० गते राष्ट्रिय क्रिकेटर मोहम्मद आदिल आलम र पूर्वराष्ट्रिय क्रिकेटर महबुब आलमलाई पक्राउ गरेर सार्वजनिक गरिसकेको छ। सीआईबीका अनुसार फिक्सिङमा ११ जनाको संलग्नता रहेको छ। यो प्रकरणमा वेस्ट इन्जिडका खेलाडी आन्द्रा म्याक्कर्थी सहित नेपाल क्रिकेट संघ (क्यान) को रणनीतिक साझेदार सेभेन थ्री स्पोर्टस्का प्रमुख जतिन अलुवालिया र प्रमुख कार्यकारी अधिकृत अभिषेक सक्लानी सहितका व्यक्तिहरू फरार छन्।"
राष्ट्रिय महिला हक्कीमा लुम्बिनीको लगातार दोस्रो जित,"ढल्केवर(धनुषा) : महिला राष्ट्रिय हक्की प्रतियोगितामा लुम्बिनी प्रदेशले लगातार दोस्रो जित निकालेको छ। धनुषाको नक्टाझिजमा जारी पाचौं साहाना प्रधान स्मृति महिला राष्ट्रिय हक्की प्रतियोगितामा मधेस प्रदेशलाई २० ले हराउँदै लुम्बिनी प्रदेशले लगातार दोस्रो जित हात पारेको हो। मंगलबार भएको तेस्रो खेलमा लुम्बिनीका लागि पूजा कुमारी र अनन्या बरुवालले समान ११ गाले गरिन्। मधेस प्रदेशका खेलाडीहरूले अन्तिम समयसम्म गोल गर्ने प्रयास गरे पनि बललाई पोस्टको दिशा दिन सकेनन्। त्यसअघि मगलबारै भएको पहिलो र दोस्रो खेलमा क्रमश सुदुरपश्चिम र गण्डकी प्रदेशले जित हात पारेको थियो। बागमतीविरुद्ध पहिलो खेल खेलेका सुदूरपश्चिम ७० गोल अन्तरले विजयी भए। सुदूरपश्चिमका लागि लक्ष्मी बलमे २, सुनिता नेगी २, आशिका एस, विमला नेगी र सरिता डमगडले समान एकएक गोल गरिन्। यस्तै, प्रदेश १ र गण्डकी प्रदेशबीच भएको दोस्रो खेलमा ७० गोल अन्तरको सहज जित निकाले। गण्डकीका लागि सोनु बरालले २, सपना सिंहले २, अन्जली कुमारी, ज्योती काफ्ले र सबिता पुन मगरले समान एकएक गोल गर्दा प्रदेश १ का खेलाडीहरु निरिह बने। यो खेलसँगै प्रदेश १ प्रतियोगितामा लगातार दोस्रो हार व्यहोरेको छ। स्वर्गीय सहाना प्रधानको स्मृति दिवसको अवसर पारेर हुँदै आएको महिला राष्ट्रिय हक्की प्रतियोगिताको पाँचौ संस्करण सोमबारबाट धनुषाको मिथिला नगरपालिकामा सुरु भएको हो। नेपाल हक्की संघ तथा स्थानीय मिथिला नगरपालिकाको आयोजनामा जारी प्रतियोगिता विगत चार वर्षदेखि स्मृति दिवसमा आयोजना हुँदै आएको छ। प्रतियोगिताको तेस्रो दिन बुधबार पहिलो खेल बागमतीविरुद्ध नेपाल आर्मी, दोस्रो खेल लुम्बिनीविरुद्ध गण्डकी र तेस्रो खेल प्रदेश १ विरुद्ध मधेस प्रदेश बीच हुने नेपाल हक्की संघका केन्द्रीय सदस्यसमेत रहेका टुर्नामेन्ट डाइरेक्टर अशिम शर्माले जानकारी दिए।"
धनुषामा महिला राष्ट्रिय हक्की प्रतियोगिता,"धनुषा : पाचौं साहना प्रधान स्मृति महिला राष्ट्रिय हक्की प्रतियोगिता धनुषामा सुरु भएको छ। स्वर्गीय सहाना प्रधानको स्मृति दिवसको अवसर पारेर विगत चार वर्षदेखि हुँदै आएको महिला राष्ट्रिय हक्की प्रतियोगिताको पाँचौ संस्करण सोमबारबाट धनुषाको मिथिला नगरपालिकामा सुरु भएको हो। नेपाल हक्की संघ तथा स्थानीय मिथिला नगरपालिकाको आयोजनामा नक्टाझिजस्थित हिमालय युवा क्लबको खेल मैदानमा सुरु भएको प्रतियोगिताको उद्घाटन मधेस प्रदेशका प्रदेशसभा सदस्य हरिनारायण महतोले गरेका हुन्। सोमबार भएका तीनवटा खेलमा लुम्बिनी, नेपाल आर्मी र मधेस प्रदेशले जित हात पारेको छ। प्रदेश १ र लुम्बिनीबीच भएको पहिलो खलेमा लुम्बिनी २० गोल अन्तरले विजयी भएको हो। लुम्बिनीका लागि पुजा कुमारीले गरेको दुई गोल जितका लागि निर्णायक बन्यो। खेलको म्यान अफ दि म्याच घोषित उनले दुई हजार नगद पुरस्कार पाइन्। यस्तै, विभागीय टोली नेपाल आर्मी र सुदुरपश्चिम प्रदेशबीच भएको दोस्रो खेलमा नेपाल आर्मी ६० गोल अन्तरले जितेको छ। नेपाल आर्मीका लागि सितामाया बलले सर्वाधिक ३, सिमा खड्काले २ र सिता कुमारी चौधरीले १ गोल गरिन्। दोस्रो खेलका म्यान अफ दि म्याच सिता कुमारी बल घोषित भइन्। त्यसैगरी, मधेस र गण्डकी प्रदेशबीच भएको तेस्रो खेल रोमाञ्चक बनेको थियो। त्यस खेलमा कडा प्रतिस्पर्धाकाबीच मधेस प्रदेशले गण्डकीलाई ४२ गोल अन्तरले पराजित गरेको छ। मधेस प्रदेशका लागि कुमकुमले सर्वाधिक २, मुस्कान र अन्जली साहले समान १ गोल गर्दा गण्डकीकी सोनु बरालले दुई गोल गरिन्। मधेस प्रदेशकी कुमकुम म्यान अफ दि म्याचको पुरस्कार पाईन्। प्रतियोगिताको दोस्रो दिन पनि तिन खेल हुने टुर्नामेन्ट डाइरेक्टर अशिम शर्माले जानकारी दिए। उनका अनुसार मंगलबारको पहिलो खेल बागमतीविरुद्ध सुदुरपश्चिम, दोस्रो खेल प्रदेश १ बिरुद्ध गण्डकी प्रदेश र तेस्रो खेल लुम्बिनीबिरुद्ध मधेस प्रदेशबीच हुनेछ। माघ २८ गतेसम्म चल्ने प्रतियोगितामा कर्णाली बाहेक ६ वटा प्रदेश र एक विभागीय टोली (नेपाल आर्मी) सहभागी रहेको हक्की खेलका राष्ट्रिय प्रशिक्षक बाबुराम नेपालले जानकारी दिए। उनका अनुसार प्रतियोगितामा प्रथम, द्वितीय र तृतीय हुने टिमलाई क्रमशः ७५ हजार, ४० हजार र ३० हजार नगद पुरस्कार र डमी शील प्रदान गरिने छ। प्रतियोगितामा विभिन्न ५ वटा विधामा उत्कृष्ट हुने खेलाडीलाई पुरस्कार दिइने नेपालले जनाए।"
मोइ थाईको विश्व च्याम्पियनसिप मा नेपाली ३ खेलाडीले राखे रेकर्ड,"मोइ थाईको विश्व च्याम्पियनसिपमा भाग लिन गएका गेन्जी राई, दिगविजय राठौर र लालबहादुर तामाङ्गले विश्व रेकर्ड राखेका छन्। काठमाडौं: डब्लुबीसी मोइ थाईको विश्व च्याम्पियनसिप खेलमा प्रतिस्पर्धा गर्न गएका तीन नेपाली खेलाडीले विश्वरेकर्ड राख्न सफल भएका छन्। मोइ थाईको विश्व च्याम्पियनसिपमा भाग लिन गएका नेपाली गेन्जी राई, दिगविजय राठौर र लालबहादुर तामाङ्गले समान रेकर्ड राख्न सफल भएका हुन्। थाइल्याण्डमा आयोजना भएको च्याम्पियनसिपमा नेपालका राई (३१ केजी), तामाङ (५३ केजी), र राठोर (६३ केजी) को खेलमा प्रतिस्पर्धा गरेका थिए। उनीहरु तीनै जनाले द्वितीय स्थान हासिल गर्दै रजत पुरस्कार पाउन सफल भएको सचिव दिपक तामाङले बताए। थाईल्याण्डमा फेब्रुअरी २ देखि ६ सम्म भएको च्याम्पियनसिप प्रतियोगितामा विश्वभरका ५० वटा देशहरुले सहभागिता जनाएका थिए । प्रतियोगितामा खेलाडिहरुको व्यवस्थापनका लागी टिम म्यानेजर का रुपमा संस्थाका अध्यक्ष एवं प्रशिक्षक राजु राई र प्रशिक्षक पुरण रोकाया खेलाडिहरु सँगै थाईल्याण्ड पुगेका थिए।"
युएसएआइडीले नेपाललाई सात अर्ब रुपैयाँ सहयोग गर्ने,"काठमाडौं : अन्तर्राष्ट्रिय विकासका लागि अमेरिकी नियोग (युएसएआइडी) ले नेपालका सरकार र जनतासँगको लोकतान्त्रिक साझेदारीमा बढोत्तरी गरेको छ। दुई दिने नेपाल भ्रमणमा रहेकी युएसएआइडीका प्रशासक सामन्था पावरले मंगलबार नेपाल सरकार, नागरिक समाज र निजी क्षेत्रका नेतृत्वकर्ताहरूमाझ नेपालको लोकतान्त्रिक उन्नतिलाई अघि बढाउन युएसएआइडीले पाँच करोड ८५ लाख अमेरिकी डलर (साढे सात अर्ब रुपैयाँभन्दा बढी) सम्मको सहयोग प्रदान गर्ने घोषणा गरेकी छिन्। सो रकम स्रोतको उपलब्धतामा निर्भर हुनेछ। उक्त घोषणाको रकममध्ये चार करोड दुई लाख डलर सन् २०२२ मा घोषित ६५ करोड ९० लाख अमेरिकी डलरको विकास उद्देश्य सम्झौताको एक अंश भएको यहाँस्थित संयुक्त राज्य अमेरिकाको दूतावासले जनाएको छ। नेपालमा यसै वर्ष आमनिर्वाचन सम्पन्न भएसँगै संघीयता सुदृढ गर्ने, महिला र सीमान्तकृत समुदायको समावेशीकरणलाई अगाडि बढाउने, युवाको सशक्तीकरण गर्ने र लोकतन्त्रले आफ्ना नागरिकका हितमा परिणाम ल्याउन सक्छ भनी देखाउने अवसर नेपालसँग छ। यस कार्यमा अमेरिकाको साझेदारी रहने दूतावासले जनाएको छ। युएसएआइडीको लगानीले सार्वजनिक वित्तीय व्यवस्थापन, स्वतन्त्र नागरिक समाज तथा सञ्चार माध्यम, लोकतान्त्रिक प्रक्रिया तथा संस्था, कानूनी शासन र निजी क्षेत्र विकासको सुदृढीकरण गरी नेपाललाई आफ्ना लोकतान्त्रिक उपलब्धी मजबुत पार्न र नेपालीका निम्ति अझ बृहत् समृद्धि र उत्थानशीलता भित्र्याउन मद्दत गर्नेछ। मानव बेचबिखन विरुद्ध लड्न नेपाललाई सहयोग गर्न पनि युएसएआइडीले जारी राख्ने जनाएको छ। मंगलबार घोषित लगानीमा आर्थिक दृष्टिकोणबाट अझ बढी पारदर्शी र जवाफदेही तबरबाट सार्वजनिक सेवा प्रदान गर्न प्रादेशिक तथा स्थानीय सरकारहरूलाई सहयोग गरी नेपालमा समावेशी लोकतन्त्र र समृद्धिको सुदृढीकरण गर्न दुई करोड डलरसम्म समावेश गरिएको छ। उक्त लगानीमा सामुदायिक आवश्यकता, आधारभूत स्वतन्त्रता र जवाफदेहितालाई अघि बढाउन महिला, युवा र सीमान्तकृत समुदायका नेतृत्वमा र उनीहरूकै निम्ति बनेका स्वतन्त्र नागरिक समाजका संस्थालाई सहयोग गर्न एक करोड ८५ लाख डलरसम्मको रकम समाविष्ट छ। सरकार र आमजनतासँग प्रभावकारीरूपमा संलग्न हुन आवश्यक सीप, विश्वसनियता र विधि विकास गर्दै गर्दा उक्त नागरिक समाजका संगठनसँग युएसएआइडीले काम गर्नेछ। युएसएआइडीले सञ्चार माध्यममाथिको सामाजिक विश्वास बढाउने किसिमका विश्वसनीय सूचना र अझ बढी विविधतायुक्त भाष्यहरूमा सार्वजनिक पहुँच सुधार गर्ने प्रयासलाई सहयोग गर्न सञ्चार माध्यमसँग पनि साझेदारी गर्ने जनाएको छ। कानूनी शासनलाई मजबुत बनाउन, स्वतन्त्र र निष्पक्ष निर्वाचनलाई थप टेवा पुर्याउन र मानव बेचबिखन विरुद्ध लड्न पनि युएसएआइडीले स्थानीय नेपाली संघसंस्था र सरकारी संस्थासँग निकट रही काम गर्ने र तिनलाई सहयोग गर्ने जनाएको छ। यी नयाँ लगानी नेपालका लक्ष्य र आकांक्षालाई टेवा पुर्याउन नेपालका सरकार र जनता, निजी क्षेत्र र अन्यसँग रहेको युएसएआइडीको ६० वर्षभन्दा लामो साझेदारीमा आधारित छन्। साझेदारीप्रति युएसएआइडीको दृष्टिकोण नेपालीले आफ्नो लोकतन्त्रलाई कसरी सुदृढ बनाउने भनी राम्ररी जान्दछन् र सम्मानजनक र पारस्परिक सहयोगबाट मात्र हामी नेपाललाई समृद्ध बन्न मद्दत गर्न सक्छौँ भन्ने मान्यतामा आधारित छ। नेपालले हालसालै जारी गरेको साझा न्यूनतम कार्यक्रममा समाविष्टलगायतका सरकारी प्राथमिकतासँग सहयोगलाई समायोजन गर्न सम्बन्धित नेपाली सरकारी निकायसँगको साझेदारीमा काम गर्न युएसएआइडीले तत्पर रहेको उल्लेख गरेको छ।"
जग्गाको वर्गीकरण छिटो होस् : भूमि व्यवस्था मन्त्रालय,"नापी विभागले सात सय ५३ वटै स्थानीय तहको भूउयोगको नक्सा, सोको विद्युतीय अभिलेख, तथ्याङ्क तयार गरी स्थानीय तहलाई हस्तान्तरण गरिसकेको छ। काठमाडौं : भूमि व्यवस्था, सहकारी तथा गरिबी निवारण मन्त्रालयले स्थानीय तहलाई जग्गाको वर्गीकरण यथाशक्य छिटो गर्न सुझाव दिएको छ। स्थानीय तहले जग्गाको वर्गीकरण नगरेका कारण जग्गा बेचबिखनलगायतका कारोबार र हक हस्तान्तरण हुन नसकिरहेका बेला मन्त्रालयले यस्तो अनुरोध गरेको हो। मन्त्रालयका सचिव डा दामोदर रेग्मीले जग्गाको वर्गीकरण छिटो भएमा विकासको योजनाबद्ध प्रक्रिया र जनताले भोगिरहेका समस्या समाधान गर्न महत्वपूर्ण सहयोग पुग्ने बताए। मन्त्रालयले मालपोत र नापी कार्यालयमार्फत स्थानीय तहलाई जग्गाको वर्गीकरणका लागि प्राविधिक सहयोग उपलब्ध गराउँदै आएको छ। उनले भने स्थानीय तहले सकेसम्म चाँडो जग्गाको वर्गीकरण गरिदिए भूमिसम्बन्धी आएका धेरै समस्या र गुनासा समाधन हुनेछ, प्राविधिक पक्षमा सहयोग पुर्याउन मातहतका नापी र मालपोत कार्यालयलाई निर्देशन भइसकेको छ। भूमिलाई समयमै योजनाबद्ध ढङ्गबाट अघि बनाउन नसकिएका कारण भौतिक पूर्वाधारका संरचना र सडक अव्यवस्थित हुनका साथै खेतीयोग्य जमिन नष्ट भएको मन्त्रालयको भनाइ छ। देशका उर्वरभूमिमा अन्न र तरकारीको साटो भकाभक कङ्क्रिटका घर उम्रन थालेपछि सरकारले त्यसलाई न्यूनीकरण गर्न विसं २०७२ मा भूउपयोग नीति र विसं २०७६ भूउपयोग ऐन ल्याएको हो। कृषियोग्य जग्गाको संरक्षण गर्न, खण्डीकरण नियन्त्रण, चक्लाबन्दी कार्यक्रममार्फत कृषि उत्पादन वृद्धि र खाद्य सुरक्षाको प्रत्याभूति, दिगो पूर्वाधार विकास, व्यवस्थित सहरीकण, सुरक्षित आवास, प्राकृतिक स्रोत सधानको समुचित व्यवस्थापन, विपद् जोखिम न्यूनीकरणलगायतका उद्देश्य राखेर सरकारले भूउपयोग नीति, २०७२ जारी गरेको हो। सरकारले ती नीति र ऐनका आधारमा विसं २०७९ जेठ २३ गते भूमिसम्बन्धी नियमावली जारी गरी जग्गालाई कृषि, खनिज, औद्योगिक, वनलगायत १० किसिमले वर्गीकरण गरेको छ। नियमावलीको मूल आशय भनेको वर्गीकरण गरिएको आधारमा व्यवसाय गर्ने र त्यसैका आधारमा जग्गा पास गर्ने उद्देश्य हो। जग्गाको खण्डीकरण गर्दा कृषियोग्य जमिनमा खेतीपाती र अन्य क्षेत्रलाई संरक्षण गर्न ऐन ल्याइएको छ। मुलुक सङ्घीय लोकतान्त्रिक शासन प्रणालीमा प्रवेश गरेपछि भूमिको विषय स्थानीय तहको क्षेत्राधिकारभित्र परेको छ। मन्त्रालयले सरकारले नीतिनियम बनाउने तथा त्यसको कार्यान्वयन भएनभएको अनुगमन गर्ने, उठेको राजस्व स्थानीय तह र प्रदेशमा पठाउने कार्यमा सहजीकरण गर्दै आएको छ। जग्गाको वर्गीकरण गरेको स्थानीय तहमा कित्ताकाटसम्बन्धी समस्या नरहेको बताउँदै सचिव रेग्मीले भने, वर्गीकरण नहुँदासम्म कित्ताकाट हुँदैन, त्यसैले मन्त्रालयले सबै स्थानीय तहलाई यथाशीघ्र जग्गाको वर्गीकरण गर्न अनुरोध गरेको हो। नापी विभागले सात सय ५३ वटै स्थानीय तहको भूउयोगको नक्सा, सोको विद्युतीय अभिलेख, तथ्याङ्क तयार गरी स्थानीय तहलाई हस्तान्तरण गरिसकेको छ। स्थानीय तहले सो नक्सा प्रयोग वा अद्यावधिक गरी भूउपयोगको क्षेत्र छुट्याउन सक्ने मन्त्रालयले जनाएको छ। कित्ताकाट नहुँदा लामो समयदेखि टुक्र्याएर जग्गाको बिक्री वितरण तथा अंशबण्डालगातका हक हस्तान्तणको कार्यसमेत रोकिँदै आएको छ। मुलुकका एक सयभन्दा बढी स्थानीय तहले भने जग्गाको समयमै वर्गीकरण गरेका कारण त्यस्ता पालिकामा भने कित्ताकाटको समस्या नरहेको मन्त्रालयको दाबी छ।"
सेयर बजारमा हरियाली : नेप्से परिसूचक ७६ अंकले बढ्यो,"२६० कम्पनीको ९३ लाख ३३ हजार ७८८ कित्ता सेयर ३ अर्ब ३६ करोड २२ लाख ६७ हजार ७८ रूपैयाँमा खरिदबिक्री भयो। १ अर्ब ४७ करोड ४१ लाख ६१ हजार ६४५ रूपैयाँमा खरिदबिक्री भएको थियो। काठमाडौं : सेयर बजारमा आज हरियाली छाएको छ। नेप्से परिसूचक ७६६४ अंकले बढेर २१७७३४ विन्दुमा पुगेको छ। सेन्सेटिभ इण्डेक्स ३१६ प्रतिशतले बढेको छ। नेप्से दोहोरो अंकले बढेसँगै सोमबारको तुलनामा कारोबार रकममा पनि तेजी आएको छ। यसदिन २६० कम्पनीको ९३ लाख ३३ हजार ७८८ कित्ता सेयर ३ अर्ब ३६ करोड २२ लाख ६७ हजार ७८ रूपैयाँमा खरिदबिक्री भयो। १ अर्ब ४७ करोड ४१ लाख ६१ हजार ६४५ रूपैयाँमा खरिदबिक्री भएको थियो। आज पाँच कम्पनीको मूल्यमा सकारात्मक सर्किट लेभलमा कारोबार भयो। बरुण हाइड्रोपावर,खानीखोला हाइड्रोपावर,रिद्धी विद्युत,आदर्श लघुवित्त वित्तीय र रिडी कम्पनीको सेयर सकारात्मक सर्किट लेभलमा कारोबार भएको हो। कारोबार रकमका आधारमा एनआईसी एसिया बैंक शीर्षस्थानमा रह्यो। सो बैंकको १२ करोड बढिको सेयर कारोबार भयो। यस्तै नगदी ग्रुपको ११ करोड र अपी पावरको ९ करोड मूल्य बढिको सेयर कारोबार भयो। कारोबारमा आएका १३ वटै उपसमूहको सूचक बढेको छ। इन्भेस्टमेन्ट उपसमूहको सूचक सर्वाधिक ६२५ प्रतिशतले बढ्यो। यस्तै डेभलपमेन्ट, फाइनान्स र हाइड्रोपावरको सूचक ५ प्रतिशत बढिले वृद्धि भयो। लाइफ इन्स्योरेन्स,नन लाइफ इन्स्योरेन्स र ट्रेडिङ उपसमूहको सूचक ४ प्रतिशतले बढ्दा मनु एन्ड प्रो र माइक्रो फाइनान्सको सूचक ३ प्रतिशतले बढ्यो।"
ठेकेदारको लापरबाहीले थलिँदै विकास,"पछिल्लो तथ्यांकअनुसार मुलुकमा १ सय ३० वटा विकास निर्माणका परियोजना रुग्ण बनेका छन्। काठमाडौं : सडक निर्माण सुरु हुन्छ, तर सकिँदैन। पुलका पिल्लर गाड्न थालिन्छन्, वर्षौं बिते पनि वारिपारि जोडिँदैन। कति ठाउँमा त पुल र सडक ठेक्कामा लाग्यो भनिन्छ तर, न ठेकेदार पुग्छन् नत मजदुर नै। विकास निर्माण अलपत्र छाडिने यस्ता घटना मुलुकमा धेरै रहेको एक तथ्यांकले पुष्टि गर्छ। विकास निर्माणलाई नजिकबाट नियालिरहेका विज्ञ भन्छन्, यस्तो अवस्था आउनुको मुख्य कारण निर्माण व्यवसायी नै हुन्। पछिल्लो तथ्यांकअनुसार मुलुकमा १ सय ३० वटा विकास निर्माणका परियोजना रुग्ण बनेका छन्। रुग्ण भन्नाले जति सुरुको अवधी तोकिएको छ, त्यति नै अवधि थप्दा पनि नसकिएका परियोजना भन्ने बुझिने बताउँछन् भौतिक पूर्वाधार तथा यातायात मन्त्रालयका प्रवक्ता शिवप्रसाद नेपाल। उनी भौतिक मन्त्रालयको मातहतमा पनि १४ वर्षदेखि बनिरहेका तथा निर्माण कार्य पूरा नभएका पुल रहेको बताउँछन्। उनका अनुसार कुनै ठेक्कामा दिएको परियोजनामा त साइटमा ठेकेदार नै नहुँदा अलपत्र छन्, कुनैको काम सुस्त छ। देशभरको विभिन्न सडक डिभिजन कार्यालय, पुल सेक्टर, निर्माणाधीन राजमार्ग निर्देशनालय तथा सडक योजनाअन्तर्गत भइरहेका काममध्ये १ सय ३० को संख्यामा रुग्ण परियोजना छन्। यस्ता परियोजनाको सूचीमा १२ वर्षअघिदेखि थालिएका पुल र सडक पनि रहेको पाइन्छ। देशभरका २१ सडक तथा पुल आयोजना निर्माण व्यवसायीको लापरबाहीले रुग्ण बनेको पाइएको छ। डिभिजन कार्यालय तथा पुल सेक्टरहरूका अनुसार १९ पुल र २ सडकमा व्यवसायीको चरमलापरबाही छ। यसैगरी निर्माण व्यवसायीबाट तदारुकता अभावमा पुल र एउटा सडक आयोजना थलिएको छ। ठेकेदारले समयमा काम नगर्दा तथा काममा ढिलासुस्ती गर्दा १६ पुल र २ सडक रुग्णा बनेका छन्। ३७ परियोजनाका निर्माण व्यवसायी काम पनि नगर्ने र सकरारी निकायको सम्पर्कमा पनि नपुग्ने गरेको पाइएको छ। देशभर निष्क्रिय निर्माण व्यवसायी (ज्वाइन्ट भेन्चरसमेत)को संख्या ४ तथा बेवास्ता र उदासीन हुने ठेकेदारको संख्या ४ वटा छ। ७ वटा निर्माण व्यवसायीले सम्झौताअनुसार काम सुरु नगर्दा ७ वटै परियोजना रुग्ण बनेका छन्। काम आधा बनाएर १५ वटा परियोजनामा बीचमै अलपत्र छाडिएको छ। ८ परियोजनामा ठेकेदारको अनेक बहाना बनाएको पाइएको छ भने १० निर्माण कम्पनीले अटेर गर्दा ठेक्का तोड्ने र कालोसूचीमा राख्ने क्रममा छन्। ठेकेदारको लापरबाहीले रुग्ण बनेका १९ पुलमध्ये केहीको ठेक्का तोड्ने प्रक्रिया अघि बढाइएको छ भने केहीलाई कालोसूचीमा राखी ठेक्का अन्त्य गर्न सिफारिस गरिएको छ। चारवटा पुलमा लापरबाहीका कारण प्रगति न्यून छ। ती कम्पनीलाई सम्बन्धित डिभिजन कार्यालयले चिठी लेखेर पटकपटक ताकेता गरेका छन्। राप्ति लोकमार्गमा ३ वटा पुल निर्माण गरेको एउटा ज्वाइन्ट भेन्चरले चौथो पुल नबनाइ बसेको छ। राष्ट्रिय गौरवको (बेनीजोमसोमकोरला) सडक आयोजनाको काम भइरहेको क्षेत्र । तस्बिर : सुन्दरकुमार थकाली सडक डिभिजन कार्यालय जनकपुरका १० वटा परियोजना, पुल सेक्टर र सडक डिभिजन पोखराको ७ वटा तथा चरिकोट र चौरजहारीको ११ परियोजनामा ठेकेदारको चरम लापरबाही छ, काम भएको छैन। सडक डिभिज तुम्लिङटार र धनकुटाअन्तर्गतका क्रमशः २ र १ परियोजनामा ठेकेदारले काम अघि बढाउन तदारुकता देखाएका छैनन्। यी कार्यालयबाट पुल बनाउने निर्माण व्यवसायीलाई पटक पटक मौखिक तथा लिखित रूपमा ताकेता गरेर पेस्की रकम फिर्ता लिइएको छ भने एउटालाई ठेक्का तोड्ने चेतावनी दिइएको छ। यी डिभिजनबाट निर्माण व्यवसायीलाइ पटकपटक मौखिक तथा लिखित रूपमा ताकेता गरेको र पेस्की रकम पनि जफत गरी कारबाहीका किन नगर्ने भनी पत्रिकामा प्रकाशित गरिएको छ। धनकुटा डिभिजनअन्तर्गत ठेकेदारको ढिलासुस्तीले समयमा काम नभएको परियोजनाको संख्या दुई छ। यसैगरी नुवाकोट डिभिजनअन्तर्गत ९ परियोजनामा निर्माण कम्पनीले काममा अती ढिलाइ गरेका छन्। ती कम्पनीलाई ठेक्का अन्त्य गर्ने चेतावनी दिइएको छ। केहीलाई निर्माण कार्य अघि बढाउन पत्राचार गरिएको छ। यसबाहेक विराटनगर डिभिजनका १२ वटा परियोजना र पुल सेक्टर धरानका ५ वटा पुल निर्माणमा पनि ढिलासुस्ती भएको छ। ३७ परियोजनाका ठेकेदार समयमा काम नगरेकाले सम्पर्कमा आएका छैनन्। १२ सडक र एउटा पुल बनाउने निर्माण कम्पनीहरूले समयमा काम नगरी सम्पर्कमा नआएकाले उनीहरूलाई कालोसूचीमा राख्ने सूचना प्रकाशित गरिएको छ। यसैगरी सडक डिभिजन नेपालगन्जअन्तर्गत ७ वटा सडक परियोजनाको काम गर्ने निर्माण व्यवसायी सम्पर्कमा छैनन्। डोटी सडकडिभिजनअन्तगर्तका १७ परियोजनामा निर्माण व्यवसायीले कामै नगरेपछि समयमा सक्न बेलाबेलामा १५ दिने सूचना प्रकाशन हुने गरेको छ। हुलाकी राजमार्ग निर्देशनालयअन्तर्गत २ पुल र १ सडक बनाउने जिम्मा पाएका निर्माण व्यवसायी निष्क्रिय छन्। उनीहरूलाई पटकपटक लिखित तथा मौखिक ताकेता गर्दा पनि प्रतिक्रिया जनाएका छैनन्। गाईघाट दिक्तेल सडक योजना निर्माणको जिम्मा पाएको कम्पनीले तेस्रोपल्ट म्याद थप गर्दा पनि समयमै काम सक्ने चासो देखाएको छैन। हुलाकी राजमार्ग निर्देशनालय धनगढीअन्तर्गत ठेक्का पाएका २ जोइन्ट भेन्चरले समयमा काम सक्न बेवास्ता गरेपछि उनीहरूलाई लिखित तथा मौखिक चेतावनी दिइसकिएको छ। मिर्चैया कटारी घुर्मी सडकअन्तर्गत ठाडीभञ्ज्याङमा काम गर्ने जिम्मा पाएको कम्पनीले पनि काम सक्न बेवास्ता गरिरहेको छ। सडक डिजिन भरतपुरअन्तर्गत ७ सडक आयोजनाको काम सम्झौताबमोजिम सुरु नै भएको छैन। अरू १५ ले पनि काम अलपत्र पारी छाडेका छन्। हुलाकी राजमार्ग योजना कार्यालय कपिलवस्तु मातहतको सडक स्तरोेन्नति गर्ने कामको ठेक्का पाएको निर्माण व्यवसायीले कोभिड महामारी, आर्थिक संकट, निर्माण होलिडे आदि जस्ता कारण देखाइ निर्माण कार्यमा ढिलाइ गरिरहेको छ। सडक डिभिजन पाल्पाअन्तर्गत एउटा पुल बनाउने जिम्मा पाएको कम्पनीले पियर फाउन्डेसनको वेल सिन्किङ आवश्यक गहिराइसम्म नगरेर काम रोकिएको छ। सो कम्पनीको जायजेथा जफत गर्ने प्रक्रिया बढाइएको भए पनि कम्पनीले अदातलबाट स्टे अर्डर लिएको छ। पाल्पाकै तीनवटा सडक निर्माणमा ठेकेदारले सुरु सम्झौता अवधिमा विभिन्न कारणले काम सकेका छैनन्। कान्ति राजमार्गअन्तर्गत देवीसाँधसडक खण्ड स्तरोन्नतीको जिम्मा पाएको निर्माण कम्पनीले कोरोना, मूल्यवृद्धिजस्ता बहाना बनाएको छ। सडक डिभिजन चौरजहारीअन्तगर्त पुल बनाउने एउटा कम्पनीले पुलको डिजाइन गलत भन्दै आर्बिट्रेसनमा गएको छ। सडक डिजिन दमौलीअन्तर्गत मस्र्याङ्दी नदीमाथि बनिरहेको पुलको सुपर स्ट्रक्चरमा खराबी देखिएको छ। सो ठेक्का हाल आर्बिट्रेसनको क्रममा छ। धनगढी डिभिजनअन्तर्गतको खुटिया दीपायल चैनपुर उरैभञ्जयाङ्ग सडक योजनाअन्तर्गत कालोपत्र गर्ने काम पाएको निर्माण कम्पनीलाई कालोसूचीमा राख्ने तयारी गरिएको छ। यसैगरी सडक डिभिजन चरिकोटअन्तर्गत गट्टेखोलामा पुल बनाउने जिम्मा पाएको कम्पनीलाई कालोसूचीमा राख्न सिफरिस गरिएको छ। चरिकोटअन्तर्गत थप ६ परियोजना अलपत्र पार्ने निर्माण व्यवसायीसँगको ठेक्का तोड्ने प्रक्रिया अघि बढेको छ। यसैगरी पुष्पलाल (मप) राजमार्ग योजना कार्यालय, धुलिखेलअन्तर्गत २ वटा सडक परियोजनाको पनि ठेक्का तोडिने प्रक्रियामा छन्। भौतिक पूर्वाधार तथा यातायातमन्त्री नारायणकाजी श्रेष्ठले मन्त्री बनेलगत्तै उपत्यकाका ठेकेदारलाई ताकेता गरेका थिए। समयमै सम्पन्न नभएको, समय थपेर पनि सम्पन्न नभएका ढिलासुस्ती भएका परियोजनाका निर्माण व्यवसायीलाई मन्त्री श्रेष्ठले लिखित प्रतिबद्धता गरेका लिएका थिए। सो क्रममा निर्माण व्यवसायीले समयमा काम सक्ने नभए फरफारक प्रक्रिया अघि बढाउन तयार रहेको बताएका थिए। काठमाडौं, ललितपुर र भक्तपुर डिभिजनअन्तर्गत निर्माणाधीन परियोजनाको निर्माण कम्पनीले असार मसान्तसम्मको समय मागेका छन्। उनीहरूले स्थानीय अवरोध, निर्वाचन, साइटको अभाव, जग्गा विवाद, रकम निकासा नभएको जस्ता कारणले काम ढिलाइ भएको बताएका थिए। त्यसयता मन्त्री श्रेष्ठको अग्रसरतामा सडकसम्बन्धी निकायबीच साझा संयन्त्र बनाएका थिए। उनको पहलमा काठमाडौंका ६५ प्रतिशत खाल्डाखुल्डी १५ दिनमै पुरिएको थियो। राजधानीबाहिर पनि सडक तथा पुल परियोजना रुग्ण बन्दा स्थानीयको दैनिकी सहज बन्न सकेको छैन। यस्तो परिवेशमा मोफलसका रुग्ण परियोजनाका विषयमा मन्त्री श्रेष्ठबाट यस्तै पहलको आवश्यकता देखिएको छ। रुग्ण परियोजनाको विषयमा धेरै चर्चा गरियो। तर, रुग्णको सूची डाइनामिक प्रक्रिया हो। कामको प्रगति नभएको परियोजनालाई रुग्ण मानिन्छ। तर, द्रुत गतिमा काम हुन थालेपछि परियोजना रुग्णको सूचीबाट हट्छ। विभिन्न कारणले परियोजना अवस्थामा पुगेका छन् । शिवप्रसाद नेपाल  प्रवक्ता, भौतिक पूर्वाधार तथा यातायात मन्त्रालय रुग्ण परियोजनाको संख्या सयको हाराहारीमा झरिसकेको छ। हामी अहिले देशैभरबाट रुग्ण परियोजनाको सूची संकलन गरिरहेका छौं। परियोजना किन रुग्ण बने ? भन्ने पनि खोजिरहेका छौं । अर्जुनजंग थापा  महानिर्देशक, सडक विभाग"
६ महिनामा मूल्यवृद्धि उच्च,"विदेशी मुद्रा सञ्चितिमा ठूलो योगदान विप्रेषणले पुर्याउँदा र आयातमा केही कमी आउँदा यस्तो मुद्रा सञ्चितिमा पनि सुधार देखिएको छ। काठमाडौं : बजारमा मूल्यवृद्धि ह्वात्तै बढेको छ। नेपाल राष्ट्र बैंकले सोमबार सार्वजनिक गरेको देशको वर्तमान आर्थिक तथा वित्तीय स्थिति आर्थिक वर्ष २०७९०८० को ६ महिनाको तथ्यांकअनुसार एकाधबाहेक हरेक वस्तुको मूल्यवृद्धि गत वर्षको तुलनामा वृद्धि भएको देखाएको हो। चालू आवको पुससम्ममा वार्षिक बिन्दुगत उपभोक्ता मुद्रास्फीति ७२६ प्रतिशत रहेको राष्ट्र बैंकले बताएको छ। जबकि गत वर्षको सोही अवधिमा यस्तो मुद्रास्फीति ५६५ प्रतिशत थियो। अहिले खाद्य तथा पेयपदार्थ समूहको मुद्रास्फीति ५६२ प्रतिशत र गैरखाद्य तथा सेवा समूहको मुद्रास्फीति ८५७ प्रतिशत बढेको छ। खाद्य तथा पेय पदार्थ समूहअन्तर्गत रेस्टुरेन्ट तथा होटल उपसमूहको वार्षिक बिन्दुगत मूल्य सूचकांक १५५६ प्रतिशत, सुर्तीजन्य पदार्थको ११८१ प्रतिशत, दुग्ध पदार्थ तथा अन्डाको ९७० प्रतिशत, खाद्य तथा खाद्यजन्य पदार्थको ९५६ प्रतिशत, र मदिराजन्य पेय पदार्थको ८८४ प्रतिशतले बढेको छ। मूल्य थोकवस्तुमै अकासिएकोले कृत्रिमभन्दा प्राकृतिक महँगी बढेको ठहर गर्न सकिन्छ। केन्द्रीय बैंकका अनुसार पुससम्ममा थोक मुद्रास्फीति ९८२ प्रतिशत छ। गत वर्ष यस्तो मुद्रास्फीति ८०८ प्रतिशत थियो। विदेशी मुद्रा सञ्चितिमा ठूलो योगदान विप्रेषणले पुर्याउँदा र आयातमा केही कमी आउँदा यस्तो मुद्रा सञ्चितिमा पनि सुधार देखिएको छ। अर्थविद् डा डिल्लीराज खनाल तुलनात्मक रूपमा केही सुधारका संकेतहरू देखिए पनि मूल्यवृद्धि उच्च भएको टिप्पणी गर्छन्। उनका अनुसार समग्र अर्थतन्त्र सुस्त नै भएको छ, कामकाजको क्रयशक्ति घटिरहेको छ र उद्योग, व्यवसायको उत्पादन घटिरहेकाले समग्र स्थितिमा इन्धनको मूल्यको दबाब छ। त्यो पनि कठोर मौद्रिक नीति, उच्च ब्याजदरको बेलामा पनि मूल्य निरन्तर बढेकाले यो चिन्ताको विषय हो, उनले अन्नपूर्णसँग भने। विप्रेषणमा भएको सुधारका कारणले विदेशी मुद्रा सञ्चितिमा आएको अनुकूलित स्थितिलाई सकारात्मक लिनुपर्ने उनले बताए। विदेशी मुद्रा आम्दानीको मुख्य स्रोत बनेको विप्रेषण २४३ प्रतिशतले वृद्धि भएको छ। चालू आवको पुससम्ममा वृद्धि भई ५ खर्ब ८५ अर्ब ८ करोड रुपैयाँ पुगेको छ। गत वर्षको सोही अवधिमा ५ प्रतिशतले घटेको थियो। अमेरिकी डलरमा विप्रेषण आप्रवाह १३९ प्रतिशतले वृद्धि भई ४ अर्ब ५० करोड पुगेको छ। गत आवमा ५७ प्रतिशतले घटेको थियो। विदेशी मुद्रा सञ्चितिमा ठूलो योगदान विप्रेषणले पुर्याउँदा र आयातमा केही कमी आउँदा यस्तो मुद्रा सञ्चितिमा पनि सुधार देखिएको छ। पुससम्ममा नेपालसँग कुल विदेशी विनिमय सञ्चिति १३ खर्ब ३७ अर्ब २९ करोड छ। अमेरिकी डलरमा यस्तो सञ्चिति असारको तुलनामा ८ प्रतिशतले वृद्धि भई १० अर्ब ३० करोड कायम भएको छ। उक्त सञ्चितिले ९१ महिनाको वस्तु तथा सेवा आयात धान्न पर्याप्त रहने देखिन्छ। सञ्चिति दबाबमा नियन्त्रण आउनुको अर्को कारण आयातीत वस्तुमा गरेको कडाइले पनि भएको मानिएको छ। मुद्रास्फीति ७२६ प्रतिशत आयात २०७ प्रतिशतले, निर्यात ३२० प्रतिशतले र कुल वस्तु व्यापार घाटा १९२ प्रतिशतले घट्यो विप्रेषण आप्रवाह नेपाली रुपैयाँमा २४३ प्रतिशतले र अमेरिकी डलरमा १३९ प्रतिशतले बढेको शोधनान्तर स्थिति रु९७ अर्ब १० करोडले बचतमा कुल विदेशी विनिमय सञ्चिति रु१३३७ अर्ब २९ करोड र अमेरिकी डलरमा १० अर्ब ३० करोड संघीय सरकारको खर्च रु ५७६ अर्ब ३५ करोड र राजस्व परिचालन रु ४५८ अर्ब ९९ करोड विस्तृत मुद्राप्रदाय ३६ प्रतिशतले बढेको छ मुद्राप्रदाय ७७ प्रतिशतले बढेको बैंक तथा वित्तीय संस्थाको निक्षेप संकलन ४२ प्रतिशतले बढेको निजी क्षेत्रमा प्रवाहित कर्जा ३ प्रतिशतले बढेको, निक्षेपको वृद्धिदर ९४ प्रतिशत र निजी क्षेत्रमा प्रवाहित कर्जाको वृद्धिदर ४ प्रतिशत आयातमा नियन्त्रण भएकैले कुल वस्तु व्यापारघाटा १९२ प्रतिशतले घटेको छ। तथ्यांकले पनि ६ महिनामा कुल वस्तु आयात २०७ प्रतिशतले कमी आई ७ खर्ब ९२ अर्ब ६७ करोड कायम भएको छ। जबकि गत वर्ष आयात ५११ प्रतिशतले बढेको थियो। वस्तु आयात गरिने मुलुकका आधारमा भारत, चीन तथा अन्य मुलुकबाट भएको आयात क्रमशः १९४ प्रतिशत, २४६ प्रतिशत र २१४ प्रतिशतले कमी आएको छ। वस्तुगत आधारमा पेट्रोलियम पदार्थ, स्पोन्ज आइरन, रासायानिक मल, सुन, अन्य स्टेसनरी सामानलगायतका वस्तुको आयात बढेको छ। सवारीसाधन तथा स्पेयर पार्टस्, औषधि, एमएस बिलेट, चाँदी, दूरसञ्चारका उपकरण तथा पार्ट्सलगायतका वस्तुको आयात घटेको छ। यसैगरी, कुल वस्तु निर्यात ३२ प्रतिशतले कमी आई ८० अर्ब ८१ करोड रुपैयाँ कायम भएको छ। गत वर्ष निर्यात ९५५ प्रतिशतले वृद्धि भएको थियो। गन्तव्यका आधारमा भारत र चीनतर्फ भएको निर्यात क्रमशः ४०१ प्रतिशत र २५२ प्रतिशतले कमी आएको छ भने अन्य मुलुकतर्फको निर्यात ३६ प्रतिशतले वृद्धि भएको छ। वस्तुगत आधारमा जिंक सिट, पार्टिकल बोर्ड, अलैंची, ऊनी गलंैचा, पोलिस्टर धागोलगायतका वस्तुको निर्यात बढेको छ। सोयाबिन तेल, पाम तेल, पिना, लत्ताकपडा, सुन चाँदीका सामान तथा गरगहनालगायतका वस्तुको निर्यात घटेको छ। शोधनान्तर बचतमा निरन्तर सुधार शोधनान्तर बचतमा निरन्तर सुधार देखिएको छ। चालू आवको ६ महिनामा शोधनान्तर स्थिति ९७ अर्ब १० करोडले बचतमा छ। जबकि गत वर्षको सोही अवधिमा २ खर्ब ४१ अर्ब २३ करोडले घाटामा थियो। अमेरिकी डलरमा अघिल्लो वर्षको सोही अवधिमा २ अर्ब २ करोडले घाटामा रहेको शोधनान्तर स्थिति समीक्षा अवधिमा ७३ करोड ४४ लाखले बचतमा छ। शोधनान्तर बचतमा भए पनि चालू खाता भने २९ अर्ब ४७ करोडले घाटामा छ। गत वर्ष पनि ३ खर्ब ५२ अर्ब १६ करोडले घाटामा थियो। ब्याजदर घटाउन र बजेटरी प्रणाली सुधार जरुरी अर्थविद् डा खनाल निजी क्षेत्रको लगानी प्रवद्र्धनमा अझ थप रूपमा बैंकिङ क्षेत्रको तरलता (लगानीयोग्य पुँजी) बढाउँदै जानुपर्ने बताउँछन्। उनका अनुसार केन्द्रीय बैंकले ब्याजदरलाई अझ घटाउने र सरकारले बजेटरी प्रणालीमा सुधार गरेर लैजाने हो भने सकारात्मक दिशामा अर्थतन्त्र अघि बढ्न सक्छ।"

शीर्षक,विवरण
एसईईमा उच्च अंक !,"एसईई प्रत्यक्ष हेर्दा विद्यार्थीका लागि जस्तो लाग्छ। परोक्षरूपमा भने राज्यले विद्यालय शिक्षाको नीतिनियम कार्यक्रम जाँच्ने कसी पनि हो। माध्यमिक शिक्षा परीक्षा (एसईई) २०७९ अर्को साताबाट सञ्चालन हुँंदैछ। जसमा नियमित, ग्रेडवृद्धि तथा प्राविधिक धारका परीक्षार्थी सम्मिलित हुनेछन्। परीक्षामा पाँच लाख बढी परीक्षार्थी सहभागी हुनेछन्। १९९० सालदेखि एसएलसीका रूपमा राष्ट्रियस्तरमा लिइँदै आएको विद्यालय तहको एकमात्र परीक्षाको नतिजा विगतदेखि उत्साहप्रद देखिँदैन। १९९८ सालमा सबैभन्दा बढी ७७७८ र २०३८ सालमा सबैभन्दा घटी १६६८ प्रतिशत परीक्षार्थी उत्तीर्ण भएको देखिन्छ। शिक्षा क्षेत्रमा धेरै अभ्यास र लगानी भए तापनि विद्यार्थीको उपलब्धिमा झन् ह्रास आउनु गम्भीर चिन्ताको विषय हो। यति लामो समयसम्म विद्यार्थीको उपलब्धिस्तर ५० प्रतिशत पनि नपुग्नामा के विद्यार्थी मात्रै दोषी छन् त ? उपलब्धि स्तर सतप्रतिशत पुर्याउन राज्य, अभिभावक, विद्यालय, विद्यार्थी र नागरिक समाजलगायतको भूमिका कस्तो हुनुपर्छ ? निक्र्यौल गर्न बिलम्ब भइसकेको छ। तथापि आगामी परीक्षामा परीक्षार्थीको नतिजा उच्च प्रतिफलमुखी बनाउन निम्न सूत्र कामयावी हुनेछन्। : परीक्षा तयारीको समयमा स्वास्थ्यबारे विशेष चनाखो हुनुपर्छ। स्वस्थकर आहारविहार र सहज परिश्रमको नियमितताप्रति विशेष चनाखो रहनुपर्छ। एसईईलाई हाउगुजीका रूपमा नलिई सहजरूपमा आत्मसात गरेर सकारात्मक सोच र उच्च मनोबलका साथ परीक्षा दिने मनस्थिति बनाउनुपर्छ। मानसिक एवं शारीरिक क्षमताभन्दा बढी थकान हुने गरी अनिँदो बसेर लगातार पढ्दा स्मरण शक्तिमा ह्रास आउँछ। शारीरिक तथा मानसिक थकानको हेक्का राख्नुपर्छ। अध्ययन गर्दा पाठ्यपुस्तकको मात्र भर नपरेर पाठ्यक्रमको पनि अध्ययन गर्ने गराउनेतर्फ शिक्षक विद्यार्थीले ध्यान दिनुपर्छ। किनभने विगतमा कहिलेकाहीँ पाठ्यपुस्तकले नसमेटेको तर पाठ्यक्रममा भएको विषयवस्तुबाट पनि प्रश्न सोधिने गरिएका वास्तविकतालाई बिर्सनु हुन्न। कठिन महसुस गरिएका विषयलाई अलि बढी समय र महत्व दिँंदै अध्ययनको दैनिक समय तालिका नै बनाएर सबै विषयलाई समानुपातिक रूपमा अध्ययन गर्नु बुद्धिमानी हुन्छ। सहपाठीहरूको सानो समूह बनाएर छलफल गरेर पढ्ने बानीले बहुआयमिक तथा दिगो स्मरणमा रहने वास्तविकता हो। विगत वर्षहरूका प्रश्नहरूको उत्तर लेख्ने अभ्यास गर्ने र आफ्नो विषय शिक्षकलाई देखाएर लेखनको स्तरबारे आवश्यक सल्लाह लिन उपर्युक्त हुन्छ। परीक्षा दिन जाँदा राम्रोसँग जाँच दिन्छु र राम्रो नतिजा आउँछ भन्ने दृढ विश्वास एवं उच्च मनोवलका साथ हतोत्साहित नभई परीक्षा हलमा प्रवेश गर्नुपर्छ। विषयअनुसार आवश्यक सामग्री कलम, पेन्सिल, रुलर, क्यालकुलेटर आदि घरबाट हिँड्नु अगाडि राम्रोसँग चेक जाँच गर्नुपर्छ। परीक्षा केन्द्रको वस्तुस्थिति र दूरी, घरबाट पुग्न लाग्ने समय र साधनको उपलब्धताबारे अवलोकन पहिलै नै गर्दा सहजता हुन्छ। प्रवेशपत्र तथा उत्तरपुस्तिकामा लेखिएका निर्देशनहरू परीक्षा सुरु हुनु अगावै पढी पालना गर्नु बुद्धिमानी हुन्छ। उत्तर लेख्दा आफूलाई तत्काल धेरै जानकारी भएको प्रश्नबाट क्रमश लेख्न सुरु गर्नुपर्छ। प्रश्नले मागेको उत्तर यकिन भएपछि प्रश्नको प्रकृति र अंकभार तथा समयलाई मध्यनजर राखी मौलिकता झल्किने गरी बँुदागत रूपमा सफा र शुद्धसँग उत्तर लेख्नुपर्छ। सबै प्रश्नका उत्तर लेखिसकेपछि बचेको अन्तिम समयमा लेखेका उत्तरहरूलाई पुनः सर्सर्ती पढेर छुटपुट भए सच्याउनुपर्छ। एसईईलाई अधिकतम उपलब्धिमूलक बनाउन अभिभावकको पनि उत्तिकै महत्व रहन्छ। छोराछोरीलाई अनावश्यक दबाब नदिने, उनीहरूको आहार विहारलाई स्वस्थकर बनाउने, पढ्ने लेख्ने सामग्री तथा बस्ने स्थानको उपयुक्त वातारण बनाइ सहजता प्रदान गर्ने एवं उत्साह र ढाढस दिनुपर्छ। विद्यार्थीको वैयक्तिक भिन्नता र उसको प्रगतिको गति र क्षमताको आधारमा पठनपाठन र अभ्यासको अवसर प्रदान गर्ने चाँजोपाँजो मिलाइदिनु पर्छ। एसईईको नतिजाको आधारमा विद्यालयको स्तर कायम हुने भएकाले हैसियत उच्च राख्ने सुनौलो अवसर पनि हो। तसर्थ विद्यार्थीको प्रतिभाको अधिकाधिक आविष्कार गरेर परिमार्जन र परिष्कृत गर्नुपर्छ। यसरी तिनीहरूको विकास र विस्तार गर्ने खालको विद्यालयमा चित्ताकर्षक शैक्षिक वातावरण बनाउनुपर्छ। विद्यार्थीले विद्यालयमा गुणस्तरीय शैक्षिक वातावरणमा पढ्न पाए नपाएको यकिन गर्ने परीक्षा पनि हो एसईई। प्रश्नपत्र निर्माणमा वैज्ञानिकता, वस्तुनिष्ठता तथा गुणस्तरीयताले पनि परीक्षाको नतिजालाई असर पर्छ। अपेक्षा गरेअनुसार व्यवस्थित, मर्यादित, निष्पक्ष, स्वच्छ र सौहाद्र वातावरणमा परीक्षा सञ्चालन गर्नुपर्छ।"
विश्वासको संकट,"आर्थिक, सांस्कृतिक र सामाजिक परिवर्तनका सन्दर्भमा सोचेजति उपलब्धि हासिल गर्न सकेका छैनौं भन्ने आरोप हामीमाथि छ। जसमा कतिपय कोणबाट प्रश्न उठेका छन्। जनताले जनताका लागि संविधान बनाए। ७० वर्षदेखिको जनताको भावना र चाहनाले संविधान सभाको बाटोबाट मूर्तरूप प्राप्त गर्यो। हामीले राम्रो र समझदारीको संविधान बनायौं। सभाध्यक्ष मैले त्यसबेला आशंका र सर्तकतातिर संकेत गर्दै भनेको थिएँ, संविधान जति राम्रो भए पनि त्यसले बुद्धि, विवेक र क्षमता बाँड्दैन। दल र दलका नेताले नै कार्यान्वयनको बुद्धि, विवेक र क्षमता प्रदर्शन गर्न सक्नुपर्छ। संविधान बनेपछि दोस्रोपटक आमनिर्वाचन सम्पन्न भयो। यसबीच धेरै घटनाक्रम भए। कति हदसम्म बुद्धि, विवेक र क्षमता प्रदर्शन गर्न सक्यौं भन्ने जनताको प्रश्न छ। प्रश्न उठाइरहेकै छन्। त्यसो त कतिपय सुखद् पक्षमा पनि हाम्रा काम छन्। उदाहारणका लागि, जनतालाई राजनीतिक अधिकारसम्पन्न बनाउने महत्त्वपूर्ण काम भएको छ। अब जनताको आशीर्वाद लिएर जोसुकै संसद्मा पुगेर जुनसुकै प्रकारको राजनीतिक परिवर्तन गर्न सक्ने भएको छ। अब राजनीतिक अधिकारका लागि आन्दोलन गर्नु पर्दैन। हामीले संविधान बनाउँदै, कार्यान्वयन गर्दै त्यो ठाउँमा पुर्याएका हौं। जुन महत्त्वपूर्ण उपलब्धि हो। छोटो अवधिमा यही सरकारले अर्को विश्वासको मत लिने संघारमा छ। यो सबै स्थिति के सुखद् हो ? पक्कै होइन। यसले धेरैले प्रश्न उब्जाएको छ। आर्थिक, सांस्कृतिक र सामाजिक परिवर्तनका सन्दर्भमा सोचेजति परिवर्तन गर्न सकेका छैनौं भन्ने आरोप हामीमाथि छ । जसमा कतिपय कोणबाट प्रश्न उठेका छन्। २०७९ मंसिर ४ मा दोस्रोपटक संघीय संसद्को निर्वाचन सम्पन्न भयो। केही अघि वैशाखमा स्थानीय तहको निर्वाचन पनि। भखरै राष्ट्रपति, उपराष्ट्रपति, सभामुखको निर्वाचन सकिएको छ। यी सबै सुखद् पक्ष हुन्। तर, यति हुँदाहुँदै पनि जनताले अपेक्षा गरेका काम गर्न सकेका छौं वा छैनौं ? कतिपय प्रसंगमा जनता निराश हुने काम त भएका छैनन् ? प्रश्न उठिरहेकै छन्। यो छोटो समयमै राजनीतिक दलमा विभिन्न घटनाक्रम भए। दुई महिना अगाडि एक प्रकारको गठबन्धन थियो। निर्वाचन गरिरहँदा एउटा गठबन्धन थियो। निर्वाचनपछि अब नयाँ ढंग देश अघि बढ्छ भनिरहँदा अर्को गठबन्धन बन्यो। त्यो गठबन्धन राम्रोसँग अघि बढ्ला भन्ने आशा जनतामा थियो फेरि त्यो गठबन्धन पनि टुट्यो। अर्को ढंगले देश अगाडि जान अग्रसर रह्यो। छोटो अवधिमा यही सरकारले अर्को विश्वासको मत लिने संघारमा छ। यो सबै स्थिति के सुखद् हो ? पक्कै होइन। यसले धेरैले प्रश्न उब्जाएको छ। यो प्रश्नको जवाफ दलका नेता, कार्यकर्ता र जनतालाई विश्वास हुने किसिमले दिनुपर्छ। यो दलका नेताको चुनौती हो। हामी संविधान, लोकतन्त्र र संसदीय प्रणालीका मूल्यमान्यतामा हिँड्छौं। भविष्यमा प्रश्न उठ्न दिँदैनौं भन्ने ढंगले जनतालाई आश्वस्त पार्न सक्नुपर्छ। राजनीतिक दल र दलका नेता एक ठाउँमा उभिएर परिणाम दिनुपर्छ। दलबीचमा मतान्तर अवश्य हुन्छ। स्वच्छ प्रतिस्पर्धा होला। यसलाई लोकतन्त्रको सुन्दर पक्ष मान्नुपर्छ। मतान्तर भए पनि स्वच्छ प्रतिस्पर्धाबीच कतिपय विषयमा एक ठाउँ उभिएर अघि बढ्नुपर्छ। अनिमात्र जनताको अपेक्षा पूरा गर्न सकिन्छ। अहिलेसम्म जनताको विश्वास सबै सकिएको छैन। बाँकी विश्वासबाटै हामी उठ्नु छ। यदि विश्वस्त तुल्याउन सकिएन भने यो देशका लागि दुर्भाग्य हुनेछ। सकारात्मक सोच राख्ने भएकाले देशलाई यो अवस्थामा पुर्याउने दलका नेताले देशलाई अप्ठ्यारो परिस्थितिमा जान दिँदैनन् भन्ने विश्वासमा छु। चलिरहेको संसद् संविधान, कानुन र लोकतन्त्रको मूल्यमन्यताको अभ्यासअनुरूप बढ्ने नै छ। यसरी अघि बढेमा पक्कै निष्कर्षमा पुगिन्छ। (नेम्बाङ एमाले उपाध्यक्ष हुन्।)"
विद्यार्थी संगठनको औचित्य,"शैक्षिक संस्थामा हुने कुनै पनि खालको राजनीतिलाई निरुत्साहित गर्नुको विकल्प छैन । उच्च शिक्षाका लागि २०१६ सालमा स्थापना भएको हो, नेपालको अग्रणी संस्था त्रिभुवन विश्वविद्यालय। जसअन्तर्गतका आंगिक तथा सम्बन्धन प्राप्त क्याम्पसहरूमा स्वतन्त्र विद्यार्थी युनियन (स्ववियु) गठन गर्न निर्वाचन सम्पन्न भएको छ। लगत्तै अन्य विश्वविद्यालयमा पनि निर्वाचन हुने भनिएको छ। निर्वाचनबाट विद्यार्थी हकहित तथा शैक्षिक गुणस्तर सुधारका लागि नेतृत्व चयन गर्ने सदाझैं उद्देश्य राखिएको छ। २०१८१९ देखि यसरी विद्यार्थीबाट स्ववियु नेतृत्वको चयन हुँदै आएको छ। यसको मूल उद्देश्य शैक्षिक गुणस्तर सुधार गर्नु भए पनि यस प्रक्रियाबाट नेपालको राजनीतिक व्यवस्था परिवर्तन गर्नमा महŒवपूर्ण योगदान छ। स्ववियु भने पनि यो निर्वाचन राजनीतिक दलहरूको प्रतिष्ठाको विषय बन्ने गरेको छ। निर्वाचनमा विभिन्न पार्टीका विद्यार्थी (भ्रातृ) संगठनले प्रतिस्पर्धा गरेर स्वतन्त्र विद्यार्थी संगठनको गठन गर्ने पुरानो प्रचलन अझै कायम छ। यसै प्रक्रियाबाट प्रशिक्षित र त्रिभुवन विश्वविद्यालयबाट दीक्षित विद्यार्थी शिक्षा मन्त्रीदेखि राष्ट्रपतिसम्म भइसकेका छन्। अझ भनौं, नेपालमा आधिकारिक रूपमा नेता उत्पादन गर्ने विश्वविद्यालय त्रिवि र प्रक्रिया स्ववियु निर्वाचन पर्यायवाची जस्तै हुन्। संवैधानिक राजतन्त्र हुँदै संघीय लोकतान्त्रिक गणतन्त्रसम्म आइपुग्दा नेपालको विद्यार्थी आन्दोलनले महŒवपूर्ण कार्यभार पूरा गरिसकेर संस्थागत विकास र विश्वविद्यालय शिक्षाको गुणस्तर सुधारमा एकजुट हुनुपर्ने जनशक्ति अझै पनि पुरातन राजनीतिको पदचाप पछ्याइरहेको देखिन्छ। समयमै परीक्षा नहुने, समयमा नतिजा नआउने, विभिन्न माग राख्दै विद्यार्थी आन्दोलित हुने, विद्यार्थीबाट शिक्षक कुटिनेलगायतका समाचारले पनि शैक्षिक संस्थामा भइरहेको विद्यार्थी टसमस भएको देखिँदैन। पछिल्लो समय विश्वविद्यालयका विभिन्न संकायमा विद्यार्थी अभाव हुने र तोकिएको कोटामा विद्यार्थी पाउनै मुस्किल हुने समस्या छ। शैक्षिक संस्थामा चरम राजनीति, खस्किँदो शैक्षिक गुणस्तर र विद्यार्थीको विदेश मोहले विद्यार्थी नपाउने समस्या अझ विकराल बन्ने देखिन्छ। हालै नीति अनुसन्धान प्रतिष्ठानको अध्ययनले नेपालमा नयाँ विश्वविद्यालय खोल्ने वातावरण नभएको निष्कर्ष निकालेबाट पनि नेपालको शैक्षिक क्षेत्र सन्तोषजनक नरहेको देखाउँछ। दर्जन बढी विश्वविद्यालय खुलिसकेका छन् र धेरैजसो विश्वविद्यालयको साझा विशेषता भनेको अनावश्यक राजनीति हो। अहिले नेपालमा बसेर अध्ययन गरेपछि रोजगारी पाइन्छ भन्ने विश्वास कम छ। विदेशमा अध्ययन गर्न जानु प्रतिष्ठाको विषय बनेको छ। एकातिर विद्यार्थी अभाव त हुने नै भयो अर्कोतिर ठूलो परिणाममा धनराशि बाहिरिरहेको छ। यसबीच विद्यार्थीलाई बिदेसिनबाट रोक्न विधेयक ल्याउनुपर्ने बाध्यता छ। यसअघिको मन्त्रिमण्डलका शिक्षामन्त्रीले बताएका थिए। यी र यस्तै यावत समस्याको समाधान न त स्ववियुले दिन सक्छ, कुनै पनि आन्दोलनले नै। जुन कुरा उच्च तहको राजनीतिक नेतृत्वले निर्मम भएर निर्णय लिएमात्रै सम्भव छ। त्रिविको विगत र हालको अवस्था हेर्दा प्राज्ञिक व्यक्तित्वभन्दा पनि धेरै नेता उत्पादन गरिरहेको जस्तो देखिन्छ। दुःखका साथ भन्नुपर्छ अहिलेसम्म उत्पादन भएको नेतृत्वले देशलाई निकास र विकासको अनुभूति गर्न मिल्ने वातावरण तयार गर्न भने सकिरहेका छैनन्। त्रिविमा कुनै समय चर्चाको विषय बन्ने गरेका राजनीतिशास्त्र र इतिहासजस्ता शैक्षिक कार्यक्रममा अहिले विद्यार्थी पाउनै छाडेको छ। अर्थात् राजनीति गर्ने विद्यार्थीले समेत राजनीतिशास्त्र पढिरहेका छैनन्। कुनै समय नाम कमाएका त्रिविअन्तर्गत खोज तथा अनुसन्धानको केन्द्रहरूको अवस्था पनि सन्तोषजनक देखिँदैन। शोधपत्र तथा थेसिसको किनबेचदेखि समयमै परीक्षा नहँुदा र समयमै नतिजा नआउँदासमेत चुप लाग्ने विद्यार्थी संगठनको औचित्य देखिँदैन। त्रिविको इतिहास र सरकारी लगानी हेर्दा अहिले उच्च कोटीको शिक्षा प्रदान गर्नुपर्ने विश्वविद्यालय हुनुपर्नेमा राजनीति गर्ने उर्वर भूमि र नेता तथा कार्यकर्ताका साथै शैक्षिक बेरोजगार उत्पादन गर्ने अवस्थामा पुगेको छ। विद्यार्थी आन्दोलनका सुरुआती नेतृत्वकर्ताहरूले परिवर्तित व्यवस्थाअनुसार पछिल्लो समय प्रमुख दलहरूको नेतृत्वमा रहेर पार्टी र राष्ट्रको बागडोर सम्हालिसकेका छन्। तर, आज राजनीतिक व्यवस्था परिवर्तनको दृष्टिले मुलुकले निकै ठूलो फड्को मारिसक्दा पनि उही पुरातन शैलीका विद्यार्थी संगठन र उस्तै उद्देश्यको स्ववियु राजनीति छ। यसको समीक्षामा सरोकारवालाले अब ढिलो गर्नु हुन्न। किनि निर्वाचनका मुखमा क्याम्पस हाताभित्रै खुकुरीसहित विद्यार्थी भेटिनुले विद्यार्थी राजनीतिको अनुहार देखिएको छ। अन्त्यमा, पहिलो कुरा शैक्षिक संस्थामा हुने कुनै पनि खालको राजनीतिलाई निरुत्साहित गर्नुको विकल्प छैन। आफ्नो भविष्य निर्माण गर्न कुन विषय पढ्ने भन्ने कुराको पनि राम्रोसँग निक्र्योल गर्न नसकिरहेका विद्यार्थीलाई कुन राजनीतिक विचारधारालाई अवलम्बन गर्ने भनी निर्णय गर्ने अवस्थामा पुग्दैनन्। बरु करकाप र प्रलोभनबाट संगठित गराउँछन्। विद्यार्थीलाई कम्तीमा स्नातकसम्म राजनीतिबाहेक आफ्नो विषयको विषयगत समूहमा संगठित हुन मिल्ने वातावरण बनाउन सकिन्छ। त्यति हुँदा व्यक्तिलाई आफ्नो इच्छाअनुसार आफ्नो भविष्य निर्माण गर्ने क्रममा राजनीतिज्ञ बन्न मोह भए सोहीअनुसारको अध्ययन गर्ने र संगठित हुने अधिकार संविधानले नै दिएको छ। यदि विद्यार्थीको प्रयोग नगरी ठूला भनिएका दलहरूको राजनीति चल्नै सक्दैन भने पनि सम्बन्धित पार्टी कार्यालयमा विद्यार्थी संगठनका लागि सचिवालयको व्यवस्था गरिदिन सक्छन्। राजनीतिमा गर्ने इच्छा भएकाहरूलाई उनीहरूका गतिविधि सञ्चालन गर्ने वातावरण सम्बन्धित दलले नै मिलाइदिनु पर्छ। अन्य विद्यार्थीलाई आफ्नो क्षमताव्यक्तित्व विकास गर्ने, विषयगत दक्षता, विशिष्टता हासिल गर्ने, आफ्नो रुचिका विषय र क्षेत्रमा आफूलाई योग्य बनाउने वातावरण बनाउनु विश्वविद्यालयको प्राथमिकता हुनुपर्छ। शैक्षिक संस्थामा विद्यार्थीका नाममा हुने राजनीतिक प्रशिक्षण र संगठन विस्तारलाई हतोत्साहित गर्दै सर्वांगिण विकास र नवप्रवर्तनलाई प्रोत्साहन गर्न सक्नुपर्छ। शैक्षिक संस्थामा राजनीति प्रवेश गर्यो भने त्यहाँ सिकाइको वातावरण बिग्रिन्छ भन्ने जानेरै होला, राजनीतिज्ञको समेत लगानी रहेका शैक्षिक संस्थामा विद्यार्थी राजनीतिलाई प्रोत्साहन गरेको पाइँदैन। तर, सरकारको लगानी भएका शैक्षिक संस्थामा विद्यार्थी संगठन नभई नहुने किन ? विश्वविद्यालयमा राजनीतिक दलसम्बन्धी मात्रै संगठन बनाउनु साटो विषयगत संगठन बनाउन सकेको भए विषयगत विज्ञता सहितको नेतृत्व तयार हुन्थ्यो। निकट भविष्यमा आफ्नो क्षेत्रमा पकड राख्न सक्ने जनशक्ति तयार हुन्थ्यो। खेलदेखि नवप्रवर्तनका क्षेत्रमा योगदान पुग्थ्यो। तर, खेल सप्ताहका नाम छुट्ट्याइएको बजेट हिनामिना गर्ने विद्यार्थी संगठनबाट धेरै अपेक्षा गर्नु व्यर्थ छ।"
विराट गोल्डकपको सम्पूर्ण तयारी पूरा,"विराटनगर : विराटनगरमा आयोजना हुन लागेको सातौं संस्करणको ऐतिहासिक विराट गोल्डकपको सम्पूर्ण तयारी पूरा भएको छ। विराटनगरमा सोमबार पत्रकार सम्मेलन गर्दै आयोजकले गोल्डकपको सम्पूर्ण तयारी पूरा भएको जनाएको छ। आयोजक विराट गोल्डकप ट्रष्टका अनुसार चैत्र ९ देखि १७ गते चल्ने गोल्डकपमा घरेलुसहित नेपाली र विदेशी गरी कुल ८ वटा टिमले सहभागिता जनाउने छन्। प्रतियोगितामा ३ विभागीयसहित नेपालका ६ र विदेशका २ वटा टिमको सहभागिता रहने विराट गोल्डकपका सहसंयोजक सुभाषिश कोइरालाले बताए। विभागीय टिमबाट प्रतियोगितामा त्रिभूवन आर्मी क्लब, नेपाल पुलिस क्लब र सशस्त्र प्रहरी बल (एपीएफ) को सहभागिता रहने उनले जानकारी दिए। विराटनगरस्थित शहिद रंगशालामा आयोजना हुने गोल्डकपमा संकटा क्लब, जावलाखेल युथ क्लब र घरेलु टिम विराटनगर सीटी फुटबल क्लबको समेत सहभागिता रहने आयोजकले जनाएको छ। आयोजकका अनुसार गोल्डकपमा विदेशी टिमका रूपमा डुक ल्युल फुटबल क्लब भुटान र केरलाको लुका सकर क्लबको समेत सहभागिता निश्चित भएको छ। गोल्डकपको विजेता टिमले २० लाख १५ हजार र उपविजेताले १० लाख १५ हजार नगद पुरस्कार प्राप्त गर्ने छन्। विधागततर्फ उत्कृष्ट खेलाडीलाई २५ हजार नगद पुरस्कार प्रदान गरिने विराट गोल्डकप ट्रष्टले जनाएको छ। ट्रष्टका अनुसार प्रतियोगिताको प्लेयर अफ द म्याचलाई समेत ११ हजार पुरस्कार दिइने छ। यसअघि भएको छैठौं संस्करणको गोल्डकपमा विजेताले १५ लाख १५ हजार र उपविजेताले ७ लाख ५१ हजारको पुरस्कार प्राप्त गरेका थिए। खेलाडीहरूको मनोबल उच्च बनाउन यसपटक पुरस्कारको राशी थप गरिएको आयोजकको भनाइ छ। विराटनगरमा २०१८ सालबाट महेन्द्र गोल्डकपका नाममा फुटबल प्रतियोगिता आयोजना हुँदै आएको छ। महेन्द्र गोल्डकपका नाममा २७ औँ संस्करणसम्म प्रतियोगिता आयोजना भएपछि २०६८ सालबाट नाम परिवर्तन गरेर गोल्डकप आयोजना हुँदै आएको छ। यसपटकको प्रतियोगिता आयोजना गर्न २ करोड ५० लाख रुपैयाँ खर्च हुने अनुमान छ। प्रतियोगितामा सहभागी हुने दर्शकले क्वाटरफाइनल खेलसम्म २०० रुपैयाँ प्रतिगोटाका दरले टिकट खरिद गर्न पाउने आयोजकले जनाएको छ। आयोजकका अनुसार क्वाटर फाईनलपछिको खेलका लागि खल्ती एपमार्फत् ४०० र रंगशालामै ५०० रुपैयाँका दरले टिकट खरिद गर्न सकिने छ।"
थ्री नेसन्स कप खेल्न भुटानी टिम काठमाडौं आइपुग्यो,"काठमाडौं : अखिल नेपाल फुटबल संघ (एन्फा)को आयोजनामा बुधबारदेखि सुरु हुने प्रधानमन्त्री थ्री नेसन्स कप खेल्न भुटानी टिम काठमाडौं आइपुगेको छ। त्रिपुरेश्वरस्थित दशरथ रंगशालामा हुने प्रतियोगितामा भुटानसँगै आयोजक नेपाल र लाओसले प्रतिस्पर्धा गर्नेछन्। सोमबार बिहान त्रिभुवन अन्तर्राष्ट्रिय विमानस्थलमा अवतरण गरेको भुटानी टिमलाई एन्फाका प्रवक्ता सुरेश साहले स्वागत गरे। प्रतियोगितामा सहभागी हुनका लागि लाओसको टिम पनि आजै ११ : २५ बजे आइपुग्ने एन्फाले बताएको छ। अर्को शुक्रबार (मार्च ३१) सम्म चल्ने प्रतियोगिताका लागि एन्फाले साधारण प्यारापिटतर्फ पाँच सय र भीआईपीतर्फ एक हजार रूपैयाँ टिकट मूल्य कायम गरिएको छ। उद्घाटन खेलमा नेपालले बुधबार लाओससँग खेल्ने छ। यस्तै, भुटानसँग शनिबार खेल्ने छ। समूह चरणबाट शीर्ष दुई टिमले अर्को शुक्रबार हुने फाइनलमा उपाधिका लागि प्रतिस्पर्धा गर्नेछन्। समूह चरणका सबै खेल साँझ ६ बजेदेखि सुरु हुनेछन् भने फाइनल ५ : ३० बजेदेखि हुनेछ।"
थ्री नेसन्स कप खेल्न लाओसको टिम काठमाडौं आइपुग्यो,"काठमाडौं : अखिल नेपाल फुटबल संघ (एन्फा)को आयोजनामा बुधबारदेखि सुरु हुने प्रधानमन्त्री थ्री नेसन्स कप खेल्न लाओसको टिम काठमाडौं आइपुगेको छ। बुधबारदेखि त्रिपुरेश्वरस्थित दशरथ रंगशालामा हुने प्रतियोगितामा भुटानसँगै आयोजक नेपाल र लाओसले प्रतिस्पर्धा गर्नेछन्। प्रतियोगितामा सहभागी हुन भुटान पनि सोमबार बिहान काठमाडौं आइपुगेको छ। त्रिभुवन अन्तर्राष्ट्रिय विमानस्थलमा अवतरण गरेको भुटानी टिमलाई पनि एन्फाका प्रवक्ता सुरेश साहले स्वागत गरेका थिए। अर्को शुक्रबार (मार्च ३१) सम्म चल्ने प्रतियोगिताका लागि एन्फाले साधारण प्यारापिटतर्फ पाँच सय र भीआईपीतर्फ एक हजार रुपैयाँ टिकट मुल्य कायम गरिसकेको छ। उद्घाटन खेलमा नेपालले बुधबार लाओससँग खेल्ने छ। यस्तै, भुटानसँग शनिबार खैल्ने छ। समूह चरणबाट शीर्ष दुई टिमले अर्को शुक्रबार हुने फाइनलमा उपाधिका लागि प्रतिस्पर्धा गर्नेछन्। समूह चरणका सबै खेल साँझ ६ बजेदेखि सुरु हुनेछन् भने फाइनल ५ : ३० बजेदेखि हुनेछ।"
थ्री नेसन्स कपको विजेताले पाँच हजार डलर पाउने,"काठमाडौं: अखिल नेपाल फुटबल संघ (एन्फा)को आयोजनामा बुधबारदेखि हुने प्रधानमन्त्री कपको विजेताले पाँच हजार अमेरिकी डलर प्राप्त गर्ने भएको छ। आयोजक एन्फाले सोमबार एक पत्रकार सम्मेलन जारी गर्दै प्रतियोगिताको पुरस्कार राशी सार्वजनिक गरेको हो। राष्ट्रिय खेलकुद परिषद् (राखेप)ले पुरस्कार राशी बेहोर्ने र उपविजेतालाई तीन हजार रुपैयाँ प्रदान गरिने र हरेक खेलका म्यान अफ दी म्याचलाई दुई सय ५० अमेरिकी डलर प्रदान गर्ने एन्फाले बताएको छ। यस्तै, प्रतियोगिताको सर्वोत्कृष्ट खेलाडीले पाँच सय अमेरिकी डलर प्राप्त गर्ने एन्फाले जानकारी दिएको छ। यस्तै, प्रतियोगिताको अनुमानित बजेड एक करोड ७७ लाख ६८ हजार चार सय ८० रुपैयाँ भएको पनि एन्फाले जानकारी दिएको छ। एन्फाले यसअघि नै सामान्य प्यारापिटतर्फ पाँच सय र भीआईपी प्यारापिटतर्फ एक हजार रुपैयाँ टिकट मुल्य तोकिसकेको छ।"
आशिफले जिते सीएमजे स्पिरिट अफ क्रिकेट अवार्ड,काठमाडौं: नेपाली राष्ट्रिय क्रिकेटर आशिफ शेखले क्रिस्टोफर मार्टिनजेन्किन्स स्पिरिट अफ क्रिकेट अवार्ड २०२२ जितेका छन्। यसअघि आशिफले आईसीसी अवार्ड २०२२ को एक विधा स्पिरिट अफ क्रिकेट अर्वाड पनि जितेका थिए। आशिफ सीएमजे र आईसीसीबाट स्पिरिट अप क्रिकेटको अवार्ड जित्ने पहिलो नेपाली खेलाडी बनेका छन्। गत वर्षको फागुनमा ओमानमा भएको ट्वान्टी२० अन्तर्राष्ट्रिय शृंखलामा आयरल्यान्डका एन्डी म्याकब्राइनलाई रन आउट नगरेका कारण आशिफले लगातार दुई प्रतिष्ठित अवार्ड जितेका हुन्। आयरल्यान्डका म्याकब्राइन रन लिन दौडिँदा नेपाली बलर कमल सिंह ऐरीसँग ठोकिएर लडेका थिए। उनी लडेपछि रन आउट गर्ने मौका हुँदा हुँदै पनि आशिफले उच्च खेल भावना देखाएर उनलाई रन पूरा गर्न दिए अर्थात आउट गरेका थिएनन्।
नेपाल भारतसँग ४१ गोलले पराजित,"काठमाडौं : साफ यू१७ महिला च्याम्पियनशिप फुटबल प्रतियोगिताको पहिलो खेलमा नेपाल भारतसँग पराजित भएको छ। बंगलादेशको ढाकास्थित वीर श्रेष्ठ शहीद सिपाही मुस्तफा कमल स्टेडियममा आज भएको खेलमा भारतले नेपाललाई ४१ गोलअन्तर पराजित गरेको हो। भारतको जितमा शिल्जी शाजीले ह्याट्रिक पूरा गरिन् भने पूजाले एक गोल गरिन्। नेपालका लागि वर्षा ओलीले एक गोल फर्काइन्। खेलको दसौं मिनेटमा भारतकी शिल्जी शाजीले गोल गर्दै सुरुआती अग्रता दिलाइन्। त्यस्तै खेलको ४०औँ मिनेटमा शाजीले व्यक्तिगत दोस्रो गोल गर्दै भारतलाई २० को अग्रता दिलाइन्। खेलको पहिलो हाफको ४१औँ मिनेटमा पूजाले एक गोल थपिन्। त्यसपछि खेलको ५४औँ मिनेटमा नेपालकी खेलाडी वर्षा ओलीले गोल गर्दै खेललाई ३१ को स्थितिमा ल्याइन्। त्यस्तै खेलको ८०औँ मिनेटमा शाजीले ह्याट्रिक पूरा गर्दै भारतलाई ४१ को जित दिलाइन्। जितसँगै भारतले पहिलो खेलमा ३ अंक जोडेको छ। प्रतियोगितामा आयोजक बंगलादेश, नेपाल, भारत, भुटान र रसियाको सहभागिता रहेको छ। नेपालले आफ्नो दोस्रो खेलमा बुधबार भुटानसँग खेल्नेछ।"
प्री ओपन सेसन : नेप्से परिसूचक सामान्य अंकले घट्यो,काठमाडौं : प्री ओपन सेसनमा नेप्से परिसूक सामान्य अंकले ओरालो लागेको छ। यो सेसनमा नेप्से परिसूचक ०१३ अंकले घटेर १९२६२७ विन्दुमा पुगेको छ। आज प्री ओपन सेसनमा ६ कम्पनीको २४० कित्ता सेयर खरिदबिक्री भयो। यो समयमा ५७ हजार ५२५ रूपैयाँको सेयर किनबेच भयो। कारोबारमा आएका कम्पनीमध्ये दुईको मूल्य बढ्यो भने दुईको घट्यो। १ कम्पनीको मूल्य भने स्थिर रहयो।
अनुसन्धानलाई उद्योगसँग जोड्न सम्मेलन,"सम्मेलनमा भारत, जर्मनी, अष्ट्रेलिया, बंगलादेश, जापान, दक्षिण कोरियालगायतका १२ देशका वैज्ञानिकहरुले आआफ्ना शोधपत्रहरु प्रस्तुत गरेका थिए। काठमाडौं : काठमाडौं घोषणापत्र जारी गर्दै चौथो अन्तर्राष्ट्रिय बायोटेक्नोलोजी सम्मेलन सम्पन्न भएको छ। नेपालका बायोटेक उद्योगलाई सफल बनाउन सके यसले नेपालको अर्थतन्त्रमा ठूलो योगदान पुर्याउन सक्ने भएकाले यस्ता उद्योगलाई सहयोग गर्न सरकारलाई घचघचाउने निष्कर्षका साथ ३ दिने सम्मेलन आइतबार काठमाडौंमा सकिएको हो। समापन समारोहमा नेपाल बायोटेक्नोलोजी संघका अध्यक्ष प्राडात्रिविक्रम भट्टराईले बायोटेक उद्योगलाई सफल पार्न सरकारलाई संघमार्फत उत्प्रेरित गरिने बताए। सम्मेलनकी संयोजक प्राडा विजया पन्तले राष्ट्रको विकासमा बायोटेक्नोलोजीको महत्व प्रष्ट्याउँदै यसलाई उद्यमशीलतासँग जोड्न सम्मेलन आयोजना गरिएको बताइन्। प्राज्ञिक क्षेत्रलाई उद्योगसँग जोडेर देशमा उद्योग सञ्चालन गर्न सके, विद्यार्थी विदेशीदैनन्, आफ्नै देशमा उद्यम गरेर बस्छन्। यो देशकै आवश्यकता हो, उनले भनिन्। सम्मेलनको निष्कर्ष सम्बन्धित मन्त्रालयका विज्ञहरुसँग छलफल गरेर मागमा आधारित अनुसन्धानहरु हुनुपर्ने सुझाव पेश गर्ने उनले बताइन्। सम्मेलनमा भारत, जर्मनी, अष्ट्रेलिया, बंगलादेश, जापान, दक्षिण कोरियालगायतका १२ देशका वैज्ञानिकहरुले आआफ्ना शोधपत्रहरु प्रस्तुत गरेका थिए। सम्मेलनमा कार्यपत्र प्रस्तुत गर्नेमध्येका काठमाडौं विश्वविद्यालयका डाराजेन्द्र ज्ञवालीले सम्मेलन निकै व्यवस्थित रहेको र यसले आफ्नो ज्ञानलाई समाजको उन्नतिका लागि सदुपयोग गर्नुपर्ने सन्देश दिएको बताए। महिला अनुसन्धानकर्ताको क्षमता विकासको एक हिस्साको रुपमा अलेक्जेन्डर भोन हमबल्ड फाउन्डेसन, जर्मनीको सहयोगमा १० जना युवा महिला अनुसन्धानकर्तालाई सम्मेलनमा भाग लिन अनुदानसमेत उपलब्ध गराइएको थियो। सम्मेलनमा वैज्ञानिकहरू, युवा उद्यमीहरू र बायोटेक्नोलोजी विषयका स्नातकोत्तर अध्ययनरत विद्यार्थीबीच अवधारणा र अनुभवहरू आदानप्रदान गरिएको थियो। सम्मेलनमा मौखिक प्रस्तुति, पोस्टरलगायतका प्रस्तुति दिनेमध्येका उत्कृष्टलाई पुरस्कृत गरिएको थियो।"
नवीनतम प्रविधियुक्त नयाँ हेलिकोप्टर थप्दै सिम्रिक एयर,"काठमाडौं : नेपालको अग्रणी हेलिकोप्टर कम्पनी सिम्रिक एयरले उच्च प्रविधियुक्त नयाँ हेलिकोप्टर भित्र्याउने भएको छ। उडान सुरक्षालाई केन्द्रमा राखेर सेवा प्रवाह गर्दै आएको सिम्रिकले अमेरिकन हेलिकोप्टर कम्पनी बेल टेक्सट्रन पीटीई बेल ५०५ जेट रेन्जर एक्सजेआरएक्स खरिद गरेको छ। सिम्रिकले नेपालमै पहिलोपटक नवीनतम प्रविधिको हेलिकोप्टर खरिद गरेको हो। हेलिकोप्टर खरिद गर्न सिम्रिकको टोली सिंगापुर पुगेको थियो। सोमबार स्वीकृत (एसेप्टेन्स) गरेको कम्पनीका कार्यकारी निर्देशक इन्जिनियर विष्णु बस्न्यातले जानकारी दिए। उनले बेल मोडल ५०५ सिरियल नम्बर ६५४३० को एक (१) युनिट नेपाल ल्याउन स्वीकृतिमा हस्ताक्षर गरेको बताए। बेल ५०५ नवीनतम हेलिकोप्टर र बेल टेक्सट्रन पीटीईको सफल मोडेलमध्ये एक हो। अमेरिकन कम्पनीले २०१९ मा नेपालको भूभागमा आफ्नो क्षमताको परीक्षण गरेपछि सिम्रिकले खरिद गरेको हो। उत्कृष्ट प्रदर्शन र सुरक्षा सुनिश्चितताका कारण कम्पनीले हेलिकोप्टर खरिद गर्ने निर्णय गरेको थियो। परीक्षणका क्रममा यो हेलिकोप्टरले १९ हजार फिटसम्म उडान भरेर उच्च प्रदर्शन गरेको थियो। नेपालको सगरमाथा, अन्नपूर्णलगायतका उच्च पहाडी भेगमा परीक्षण उडान गरिएको थियो। तर, कोभिड महामारीका कारणले खरिद प्रक्रिया ढिलाइ भएको थियो। २०१९ मा २ वटा हेलिकोप्टर ल्याउने सहमति भएकोमा कोभिड महामारी र आर्थिक मन्दीका कारण एउटा भए पनि भित्र्याउन लागिएको कार्यकारी निर्देशक बस्न्यातले बताए। यसअघि सिम्रिकले नेपालमा पहिलोपटक बेलकै ४०७जीएक्सपी सिरिजको हेलिकोप्टर भित्र्याएको थियो। सन् २०१९ मा नै भित्र्याएको यो हेलिकोप्टर २२५० घन्टा नेपाली आकाशमा उडिसकेको छ। बेल ४०७ को उत्कृष्ट प्रर्दशनका कारण नै सोही कम्पनीको नवीनतम प्रविधियुक्त नयाँ हेलिकोप्टर भित्र्याउन लागिएको बस्न्यातको भनाइ छ। आगामी दुई हप्ताभित्रमा भुक्तानीको प्रक्रिया सम्पन्न गरेपछि हेलिकोप्टर नेपाल ल्याउने छ। त्यसका लागि नेपाल नागरिक उड्डयन प्राधिकरणसँग स्वीकृती लिने र दर्ता नम्बरको प्रक्रिया पनि अघि बढाइएको बस्न्यातले बताए। हेलिकोप्टरमा एक चालक र ४ यात्रु सिट क्षमता रहेको छ। सानो हेलिकोप्टरमध्ये नयाँ डिजाइनको यो हेलिकोप्टरमा ग्लास ककपिट (नयाँ प्रविधियुक्त कम्प्युटरकृत) रहेको छ। ककपिट परम्परागत शैली (म्यानुअल)भन्दा भिन्न सबै इलेक्ट्रिफाइड छ। हेलिकोप्टरमा प्रयोग भएको सिस्टम पनि नयाँ प्रविधियुक्त रहेको छ। बेल ५०५ मा फ्रान्सको साफरान कम्पनीले बनाएको सिंगल इन्जिन (रिभर्स फ्लो टाइप) छ। यसमा फ्यूल नियन्त्रण गर्ने सबै सिस्टिम विद्युतकृत छ। सानो भए पनि यसको इन्जिन शक्तिशाली र भरपर्दो रहेको कम्पनीको दाबी छ। यो हेलिकोप्टर आफ्नो फ्लीटमा थपिएपछि सिम्रिकले चिकित्सा निकासी, खोज तथा उद्धार, सर्वेक्षण, साहसिक कार्य, तालिम, सार्वजनिक सुरक्षा, कर्पोरेट तथा चार्टर्ड उडानका सन्दर्भमा थप प्रभावकारी सेवा प्रदान गर्न सक्नेछ। कोभिड महामारीपछि नेपालको पर्यटन क्षेत्र लयमा फर्किदै गरेको, पर्यटक आगमन बढ्न थालेको, स्थानीय तवरमामा हेलिकोप्टरेको प्रयोग बढ्न थालेको जस्ता कारणले गर्दा सिम्रिकले बजारमा नयाँ हेलिकोप्टर ल्याउन लागेको बजार प्रमुख योगश सापकोटाले बताए। ठूला हेलिकोप्टर भन्दा साना हेलिकोटर सस्तो हुने भएको र पहुँचयोग्य भएकाले पनि यसले बजार पाउने विश्वास सापकोटाको छ। सिम्रिक एयरले दुई दशकभन्दा लामो समयदेखि नेपाली उड्डयन उद्योगमा अग्रणी भूमिका निर्वाह गर्दै आएको छ।"
"सहकारी ऐन अलपत्र, सञ्चालकको मनपरी","धेरैजसो सहकारी ऋण लगानी गर्दा अपनाउनुपर्ने सुरक्षा नअपनाउँदा समस्यामा परेका छन्। विभागले कुनकुन पक्ष कार्यान्वयन भयो भन्नेमा क्याटयोगोरीमा हेरेको छैन। काठमाडौं : सहकारी ऐनको दफा ८१ मा भनिएको छ, सहकारी संस्थाको कर्जा प्रवाहमा शुद्धता कायम गरी कर्जा प्रवाहसम्बन्धी सूचना प्राप्त गर्ने समेतका कार्य गर्न मन्त्रालयले सरोकारवालाको सहभागितामा एक कर्जा सूचना केन्द्रको स्थापना गर्नेछ। यो दफाले भनेबमोजिम केन्द्र स्थापना भएको भए कुनकुन सहकारीमा केकस्ता ऋणी छन्, उनीहरू दोहोरो ऋणी हुन् वा होइनन् ? खराब ऋणी कोको हुन् लगायतका सूचना एकीकृत हुन्थे। तर, दफा कार्यान्वयनमा सरकार नै मौन छ। सरकारी निकायले आँखा चिम्लेपछि सहकारीले मनपरि कर्जा प्रवाह गरेका छन्। सञ्चालकहरू व्यक्तिगत सम्पत्तिका रूपमा सहकारीमाथि रजाइँ गरिरहेका छन्। त्यसैकारण, एकपछि अर्को सहकारी डुब्दै गएका छन्। राष्ट्रिय सहकारी महासंघका अध्यक्ष मीनराज कँडेल कर्जा सूचना केन्द्र स्थापना नहुँदा ऋण लगानीमै समस्या भएको बताउँछन्। ऐनका प्रावधान सबै कार्यान्वयनमा आएको भए अहिलेको तरलता अभावमा सहज हुन्थ्यो, कँडेल भन्छन्, एउटा सहकारीमा असल ऋणी अर्को सहकारीमा खराब हुन सक्छन्। कर्जा सूचना केन्द्र भएमा त्यो डुब्लिकेसन हट्थ्यो। कर्जा परिचालन पनि सहज हुन्थ्यो। मुलुकभर ३० हजार सहकारी छन्। यसमा ७३ लाख सदस्य छन्। संविधानले तीनखम्बे अर्थनीतिअन्तर्गत सहकारीलाई पनि राखेको छ। तर, सहकारीलाई आवश्यक पूर्वाधार बनाउन, नियमन, सुपरीवेक्षण गरी विश्वास बढाउन र सवल अर्थतन्त्रमा सहकारीको हिस्सा बढाउन कुनै भूमिका निर्वाह गर्न सकेको छैन। राज्यले सहकारीलाई पूर्णरूपमा छाडा छोड्दा विकराल स्थिति आएको जानकारहरू बताउँछन्। भूमि व्यवस्था, सहकारी तथा गरिबी निवारण मन्त्रालयका सचिव डा दामोदर रेग्मी सहकारी ऐन र नियमावली कार्यान्वयनमा सरोकारवाला सबै निकायले पहलकदमी लिनुपर्ने बताउँछन्। सरकारले मात्र नभई सरोकारवाला सबैले ऐन नियम परिपालना गर्नुपर्छ, सचिव रेग्मीले भने, सहकारी संस्थाले परिपालनाको तह बढाउनुपर्छ। महासंघ र विषयगत संघले मर्यादाभित्र सहजीकरण गर्नुपर्छ। मन्त्रालय, विभाग, सहकारी व्यवस्थापन समितिबीच समन्वयकारी भूमिका हुनुपर्छ। सहकारीसम्बन्धी कानुनी शिक्षा बढाउनुपर्छ। ऐनका प्रावधान खुकुलो रूपमा मात्रै कार्यान्वयन हुँदा निक्षेप डुब्ने डरत्रास बढेको सहकारी विभागका रजिष्ट्रार नमराज घिमिरे बताउँछन्। देशैभरि कार्यक्षेत्र दिने, समयमै नियन्त्रण नगर्ने, बिनाधितो जथाभावी लगानी गर्नाले सहकारीमा समस्या आयो, घिमिरेले भने। सहकारीमा मनपरितन्त्र बढे पनि नियमनकारी निकाय सहकारी विभागले प्रभावकारी नियमन गर्न सकेको छैन। राज्यले विभागको क्षमता बढाउन कुनै कदम चालेको छैन। सहकारी ऐन २०४८ खारेज गर्दै संसद्ले ०७४ मा नयाँ सहकारी ऐन बनायो। केही प्रावधान तीन वर्षसम्म कार्यान्वयन गर्न छुटसमेत दिइयो। तर, ऐन आएको पाँच वर्ष बितिसक्दा पनि अधिकांश प्रावधान कार्यान्वयनमा आएका छैनन्। नेपाल राष्ट्र बैंक, सरकार, प्रदेश र स्थानीय तहले अनुगमन गरेन् कसैलाई पनि कारबाही गरेनन्। नियमन अभावका कारण अहिलेको अवस्था आएको हो। सुदर्शन ढकाल, सहकारी विज्ञ ऐनका प्रावधान सबै कार्यान्वयनमा आएको भए अहिलेको तरलता अभावमा सहज हुन्थ्यो। एउटा सहकारीमा असल ऋणी अर्को सहकारीमा खराब हुन सक्छन्। कर्जा सूचना केन्द्र भएमा त्यो डुब्लिकेसन हट्थ्यो। मीनराज कँडेल  अध्यक्ष, राष्ट्रिय सहकारी महासंघ सहकारी क्षेत्रमा सुधारका लागि कर्जा असुली न्यायाधिकरण गठन गर्ने र बचत तथा कर्जा सुरक्षण कोष स्थापना गर्ने व्यवस्था गर्यो। ऐनका ती प्रावधान पनि कागजमै मात्र सीमित हुँदा सहकारी क्षेत्र उभो लाग्न सकेन। यसभित्रका विकृति र विसंगति झांगिँदै गए। सहकारी प्रतिसर्वसाधारणमा नकारात्मक प्रभाव पर्दै गएको छ। सहकारी विभागका रजिष्ट्रार घिमिरे ऐन, नियम कार्यान्वयनमा कमजोरी भइरहेको स्वीकार छन्। पछिल्लो समयमा केही प्रारम्भिक सहकारी संस्थाका सञ्चालकहरू सहकारी बचाउ अभियानमा जुटेका छन्। सहकारी ऐन र नियमावलीमा भएका कर्जा सूचना केन्द्र, ऋण असुली न्यायाधिकरण, बचत तथा कर्जा सुरक्षण कोषलगायतका व्यवस्था कार्यान्वयनमा ल्याउन उनीहरूले राष्ट्रिय सहकारी महासंघ तथा सरकारको ध्यानाकर्षण गराउँदै आएका छन्। आन्दोलनको अगुवाइ गर्दै आएका नेपाल बहुउद्देश्यीय केन्द्रीय सहकारी संघका सञ्चालक नरेन्द्र विष्ट भन्छन्, ऐन र नियमावलीका प्रावधान कार्यान्वयन भएको भए अहिले सहकारीमा समस्या आउने थिएन। सरकारले सहकारी जन्माए पनि हेरचाह नगरेको विष्टको आरोप छ। सञ्चालकलाई मात्र दोष दिनु उचित छैन, विष्ट भन्छन्, सरकारले सहकारीको हेरचाह नै गरेन। सम्पत्ति रोक्का, कालोसूचीको व्यवस्था गर्न सकेको भए अहिलेको जस्तो समस्या नआउनेमा उनले विश्वास व्यक्त गरे। षड्यन्त्रपूर्वक रूपमा सहकारी सिध्याउने काम भयो। अभियान चनाखो हुन सकेन। पर्याप्त पहलकदमी, ज्ञापनपत्र, दबाब नदिई सुनुवाइ हुन सकेन, विष्ट भन्छन्, सन्दर्भ ब्याजदर एकै वर्षमा कार्यान्वयन हुने अरू विषयमा किन चुप लागियो ? कर्जा सूचना केन्द्र, बचत तथा ऋण सुरक्षण कोष, ऋण असुली न्यायाधिकरण सहकारी आन्दोललाई समृद्ध बनाउन ल्याइएको अवधारणा भएकाले कार्यान्वयनका लागि माग आउनु सकारात्मक भएको उनको भनाइ छ। मागकर्ताले कार्यान्वयन माग गर्नु जायज हो। मागको लेभल जति बढ्छ, तदारुकता पनि त्यति बढ्छ तर, कुनै काम गर्न प्रक्रिया लाग्छ। मागको गतिले स्पिड बढेको भन्दै सचिव रेग्मीले ऐन नियम पालना गर्न सरकारले चासो देखाएको बताए। ऐन, नियमले मागेका नयाँ व्यवस्था गरी कार्यान्वयनमा आउँछन् सचिव रेग्मीले भने। गल्ती गर्नेलाई १० वर्षको सजाय सहकारी ऐन २०४८ को दफा ३४ मा प्रत्येक सहकारी संस्था वा संघले वार्षिक प्रतिवेदन तथा लेखा परीक्षण प्रतिवेदन बुझाउनुपर्ने व्यवस्था थियो। त्यतिबेला गल्ती गर्ने सहकारीलाई थप दण्ड वा सजायको व्यवस्था नभएकाले कारबाही गर्न गाह्रो भएको सरकारी अधिकारीहरू बताउँथे। तर, पुरानो ऐन खारेज गरी २०७४ मा बनेको ऐनले गलत गर्नेलाई कैद सजायकै व्यवस्था गर्यो। तर, त्यसको कार्यान्वयनमा चासो नै छैन। किर्ते, जालसाजी गरी ठगी गर्नेलाई १० वर्षको कैद सजाय व्यवस्था ऐनमा गरियो। तर, ५ वर्ष बितिसक्दा कोही पनि कारबाहीमा परेका छैनन्। दफा १२२ मा १ अर्बभन्दा बढीको ठगी गरेमा ८ वर्षदेखि १० वर्षसम्म कैद, १० करोडदेखि १ अर्बसम्म ठगी गर्नेलाई ६ वर्षदेखि ८ वर्षसम्म सजाय हुने व्यवस्था छ। त्यस्तै १ करोडदेखि १० करोडसम्म ठगी गर्नेलाई ४ वर्षदेखि ६ वर्षसम्म कैद हुने ऐनमा छ। ५० लाखदेखि १ करोड रूपैयाँसम्म बिगो भएमा तीन वर्षदेखि चार वर्षसम्म कैद हुने व्यवस्था छ। लेखा परीक्षण झुटो बनाएमा, गैरकानुनी लाभ वा हानी पुर्याउने, बदनियतले कुनै कार्य गरेमा वा गराएमा, धितो मूल्यांकनमा गलत गरेमा, ऋण दुरुपयोग गरेमा, सुरक्षण रितपूर्वक फुकुवा नगरी अन्य संस्थामा राखी पुनः ऋण लिएमा कडा सजाय तोकिएको छ। सरकारले मात्र नभई सरोकारवाला सबैले ऐन नियम परिपालना गर्नुपर्छ। सहकारी संस्थाले परिपालनाको तह बढाउनुपर्छ। महासंघ र विषयगत संघले मर्यादाभित्र सहजीकरण गर्नुपर्छ। डा दामोदर रेग्मी  सचिव, भूमि व्यवस्था, सहकारी तथा गरिबी निवारण मन्त्रालय ऐनका प्रावधान खुकुलो रूपमा मात्रै कार्यान्वयन हुँदा निक्षेप डुब्ने डरत्रास बढेको छ। देशैभरि कार्यक्षेत्र दिने, समयमै नियन्त्रण नगर्ने र बिनाधितो जथाभावी लगानी गर्नाले सहकारीमा समस्या आयो। नमराज घिमिरे रजिष्ट्रार, सहकारी विभाग कृत्रिम व्यवसाय खडा गरी ऋण लिएमा, झुटा विवरणका आधारमा ऋण लिएमा, ऐनविपरीत कर्जा प्रवाह गरेमा, बचत रकम आफूखुसी प्रयोग गरी संस्थालाई हानी नोक्सानी गरेमा स्पष्ट सजायको व्यवस्था गरिएको छ। दफा १२४ मा सजायको व्यवस्था छ। दफा १२५ मा कार्यको प्रकृति र गम्भीरताका आधारमा ५ लाखसम्म जरिवाना हुने व्यवस्था छ। नियमविपरीत सदस्यसँग ब्याज लिएमा, ब्याजदर ६ प्रतिशतभन्दा फरक पारेमा, ब्याजलाई पुँजीकरण गरी ब्याज लिएमा, पुँजीकोषभन्दा बढी कर्जा प्रवाह गरेमा, सदस्य भएको तीन महिनाअघि नै ऋण प्रवाह गरेमा, कार्यक्षेत्रभन्दा बाहिर गएमा, प्राथमिक पुँजीकोषको १५ गुणा बचत संकलन गरेमा १८ प्रतिशतभन्दा बढी सेयर लाभांश बाँडेमा, कृत्रिम व्यक्तिलाई सदस्य दिएमा पनि कारबाही हुने व्यवस्था छ। गल्ती दोहोर्याउनेलाई दोब्बर सजायका साथै तीन महिनासम्म कारोबार रोक्का राख्ने व्यवस्था छ। किसान, श्रमिक, न्यून आय भएका व्यक्ति, सिमान्तकृत तथा अल्पसंख्यक समुदायको पुँजीलाई एकीकृत गरेर उनीहरूको आर्थिक, सामाजिक र सांस्कृतिक उन्नतिका लागि सहकारी गठन गरिन्छन्। यी समुदाय र वर्गले सहकारीको सदस्य बनेर धेरथोर रकम जम्मा गर्छन्। तर, टाठाबाठाहरू त्यही पैसामा रजाई गर्छन्, सोझासाझालाई डुबाउँछन्। नियमनकारी निकाय सहकारी विभाग पनि सहकारीमा सुधार र सुशासनका पक्षमा आँखा चिम्लिने गरेको छ। सहकारी विभागका रजिष्ट्रार घिमिरे सहकारीमा जथाभावी लगानी गर्ने प्रवृत्ति हावी भइरहेको बताउँछन्। सहकारीले घरजग्गा, सेयर खरिदबिक्रीमा अन्धाधुन्ध लगानी गरेकाले त्यसको असर देखिएको घिमिरेको भनाइ छ। घरजग्गा र सेयरमा शिथिलता आयो, त्यसको असर सहकारी व्यवस्थापनमा पर्यो,घिमिरे भन्छन्, ऐन कार्यान्वयन ठीकै भए पनि केही कमजोरी देखिन्छ। धेरैजसो सहकारी ऋण लगानी गर्दा अपनाउनुपर्ने सुरक्षा नअपनाउँदा समस्यामा परेका छन्। विभागले कुनकुन पक्ष कार्यान्वयन भयो भन्नेमा क्याटयोगोरीमा हेरेको छैन। रजिष्ट्रार घिमिरेले कर्जा सूचना केन्द्र ऐनमा व्यवस्था गरिए पनि नियमावलीमा केही अस्पष्ट व्यवस्था भएको बताए। नियमनकारी निकायको प्रमुख कर्जा सूचना केन्द्रको सञ्चालक हुने व्यवस्था कार्यान्वयन गर्न कठिन हुन्छ, उनले भने। ऋण असुली न्यायाधिकरण गठन गर्न तयारी भइरहेको र त्यसबारे अर्थ मन्त्रालयसँग राय माग गरिएको बताए। विभागका उपरजिष्ट्रार टोलराज उपाध्याय नै सहकारी ऐन र नियमावलीका प्रावधान एकै पटक कार्यान्वयन हुन नसक्ने बताउँछन्। सबै प्रावधान एकै चरणमा लागू हुँदैनन्, उपाध्यायले भने, कतिपय कार्यान्वयनमा गएका छन्, कतिपय कार्यान्वयन हुने क्रममा छन्। विभागको क्षमता बढेन, राष्ट्र बैंक पन्छियो सहकारी नियमावली २०७५ मा ५० करोडभन्दा बढीको कारोबार गर्ने संस्थाको निरीक्षण तथा अनुगमन राष्ट्र बैंकले गर्ने व्यवस्था छ। तर, राष्ट्र बैंक ऐनमा नसमेटिएको भन्दै नियमन गर्न मान्दैन। उल्टो यहीँ अवधिमा राष्ट्र बैंक सीमित बैंकिङ कारोबार गर्दै आएका १५ वटा संस्थाको नियमनको दायराबाट पन्छियो। नेपाल राष्ट्र बैंक, सरकार, प्रदेश र स्थानीय तहले अनुगमन गरेन् कसैलाई पनि कारबाही गरेनन्, सहकारी विज्ञ सुदर्शन ढकाल भन्छन्, नियमन अभावका कारण अहिलेको अवस्था आएको हो। नयाँ ऐन बनेपछि सहकारी विभागले सिभिल बचत तथा ऋण सहकारी लगायतको अनुगमन गर्यो। तर, कारबाही गर्न सकेन्। उल्टो क्षेत्राधिकारको कुरा उठाउँदै बागमती प्रदेशलाई जिम्मा लगाइयो। बागमती प्रदेशले साधारणसभा गराएर नयाँ कार्यसमिति चयन गराउन पहल गरिरहेको थियो। सरकार र सिभिलका सञ्चालकले झुक्याउन थालेको पीडितले महसुस गरे। उनीहरूकै सक्रियताका कारण केन्द्रीय अनुसन्धान ब्युरोले पूर्वअध्यक्ष इच्छाराज तामाङ, अध्यक्ष केशवलाल श्रेष्ठसहित १२ जना पक्राउ गर्यो। उनीहरूलाई छुटाउन अनेक प्रपञ्च पनि गरिए। ओरेन्टल सहकारीका अध्यक्ष सुधीर बस्नेतले अदालतबाट आफ्नो पक्षमा फैसला गराए। सर्वोच्चले २०४८ सालको ऐनअनुसार गठन भएको सहकारीलाई २०७४ को व्यवस्था आकर्षित नहुने अनौठो फैसला गर्यो। अहिले व्यवस्थापन समितिको क्षेत्राधिकारभित्र ओरेन्टल छैन। त्यसयता धेरै नयाँ संस्था चरम संकटमा पुगे। तर, समस्याग्रस्त घोषणा गरिएका छैनन्। गौतमश्री सहकारी राजनीतिक आडकै कारण समस्याग्रस्त घोषणा हुनबाट जोगिएको छ। ऐनको दफा ९८ मा मन्त्रालयले र दफा ९९ मा संघहरूले निरीक्षण तथा अनुगमन गर्ने उल्लेख भए पनि हालसम्म नियमन हुन सकेको छैन। संस्था वा संघले ऐन, नियमअन्तर्गत बनेका नियम र विनियमको पालना गरे, नगरेको संघहरूले अनुगमन गर्ने उल्लेख गरिए पनि संघहरूले आफ्ना सदस्यको नियमन गरेका छैनन्। सदस्यको सहभागिता, सेवासुविधाको अवस्था, वित्तीय तथा कोषको अवस्था संघले हेर्ने व्यवस्था छ। नियमावलीको नियम ७१ र ७२ मा नेपाल राष्ट्र बैंक, सहकारी विभागलगायतले स्पष्ट रूपमा नियमन गर्ने उल्लेख गरिएको छ। संविधानले तीन तहको सरकारलाई नियमनको अधिकार दिएको छ। तर, कुनै पनि सरकारले प्रभावकारी रूपमा नियमन गर्न सकेका छैनन्। सक्रिय छैन लेखासमिति आन्तरिक नियन्त्रण प्रणालीलाई सुदृढ बनाउन दफा ४८ मा लेखा सुपरीवेक्षण समितिको व्यवस्था छ। समितिले प्रत्येक चौमासिकमा आन्तरिक लेखापरीक्षण गर्नुपर्ने व्यवस्था छ। राष्ट्रिय सहकारी बैंकका लेखा समिति संयोजक लक्ष्मीप्रसाद उप्रेतीले लेखासमितिले उद्देश्य अनुरूप काम गर्न नसक्दा सहकारीमा सुशासन हराएको बताए। लेखा समितिकै प्रावधानका कारण स्वनियमन भनिएको हो तर, अभ्यासमा हुन सकेन उप्रेतीले भने। मनलाग्दी सदस्य दफा ३२ अनुसार कुनै एक व्यक्ति एक स्थानीय तहको एकै प्रकृतिका एकभन्दा बढी संस्थाको सदस्य हुन पाउँदैन। ऐन कार्यान्वयन भएको तीन वर्षभित्र एक संस्थामा मात्र सदस्यता कायम गर्नुपर्ने उल्लेख थियो। कृत्रिम व्यक्ति पनि सदस्य बन्न नपाइने व्यवस्था छ। तर, हालसम्म उक्त व्यवस्था कार्यान्वयन भएन। अध्यक्ष कँडेल कर्जा सूचना केन्द्र आएमा एक व्यक्ति धेरै सहकारीको सदस्य हुन नपाउने बताउँछन्। भन्छन्, सदस्य दशतिर बनेका छन्, यसो हुँदा सदस्यमा सहकारीप्रति अपनत्व हुँदैन, एउटै पसलमा १० वटासम्म पासबुक देखिने काम बन्द भएन। घटेनन् सहकारी सहकारी नियमावली २०७५ को नियम ७ मा बचत तथा ऋण सहकारी दर्ता मापदण्डमा जनसंख्याको आधारमा सहकारी दर्ता गर्ने व्यवस्था छ। महानगरपालिका वा उपमहानगरपालिकामा ५ हजार जनसंख्यामा एउटा बचत सहकारी दर्ता गर्ने व्यवस्था छ। नगरपालिकामा २ हजार र गाउँपालिकामा प्रत्येक ५ सय जनसंख्यामा एउटा बचत तथा ऋण सहकारी दर्ता गर्ने व्यवस्था छ। मापदण्डभन्दा बढी भएका बचत तथा ऋण सहकारी एकीकरण भई सक्नुपर्ने नियमावलीमा उल्लेख भए पनि कार्यान्वयन हुन सकेको छैन। सहकारी विज्ञ ढकाल भन्छन्, मर्जरलाई दुरुपयोग गरियो। नियमन भएन। पछिल्लो समयमा सदस्य अल्मल्याउन मात्रै मर्जरको घोषणा गर्ने काम भएको छ। सहकारी मर्जर निर्देशिका बने पनि सहकारीकर्मीमा उत्साह छैन। उक्त प्रावधान कार्यान्वयन नभएपछि सहरी क्षेत्रमा एउटै घरमा ५६ वटाभन्दा बढी सहकारी देखिने गरेका छन्।"
लघुवित्तलाई कस्दै राष्ट्र बैंक,"लघुवित्त संस्था सुपरिवेक्षण विभागको वार्षिक कार्यक्रममा संस्थाका प्रमुख कार्यकारी अधिकृत (सीईओ) लाई आइतबार गभर्नर महाप्रसाद अधिकारीले दोहोरो ऋण नदिन भनेका हुन्। काठमाडौं : नेपाल राष्ट्र बैंकले लघुवित्त वित्तीय संस्थालाई नीतिगत व्यवस्थाहरू व्यावहारिक रूपमा कार्यान्वयन गरी बजारमा सहज वातावरण सिर्जना गर्न निर्देशन दिएको छ। लघुवित्त संस्था सुपरिवेक्षण विभागको वार्षिक कार्यक्रममा संस्थाका प्रमुख कार्यकारी अधिकृत (सीईओ) लाई आइतबार गभर्नर महाप्रसाद अधिकारीले दोहोरो ऋण नदिन भनेका हुन्। उनले ऋणी सदस्यहरूबाट सेवा शुल्क, ब्याजदर तोकेको भन्दा बढी नलिन, परियोजना बाहेकको ऋणको बिमा जबर्जस्ती नगर्न र दोहोरो ऋण दिने प्रवृत्ति हटाउन लघुवित्तहरूलाई निर्देशन दिए। यसअघि अधिकांश लघुवित्तले बढी सेवा शुल्क लिएको भन्दै अर्थ मन्त्रालयमा उजुरी परेपछि १ अर्ब ६० करोड रुपैयाँ सेवा शुल्कबापतको रकम फिर्ता गर्न राष्ट्र बैंकले निर्देशन दिएको थियो। यसैले केन्द्रीय बैंकले तोकेअनुसारको सेवा शुल्क र ब्याजदर मात्रै लिन निर्देशन दिएको लघुवित्त संस्था सुपरिवेक्षण विभागका कार्यकारी निर्देशक रेवतीप्रसाद नेपालले जानकारी दिए। उनकाअनुसार बिमाको नाममा जबर्जस्ती शुल्क नउठाउन भनेका छौं। अत्यावश्यक परियोजनाको र ऋणीको मात्रै बिमा गर्ने तर अरूलाई जबर्जस्ती नगर्न निर्देशन दिएको उनले बताए। यसअघि जतिसुकै ऋण लिए पनि तोकिएको भन्दा बढी सेवा शुल्कदेखि ऋणी सदस्यका श्रीमान् र श्रीमतीको जीवन बिमा गरेर धेरै शुल्क कटाउने गर्थे, कार्यकारी निर्देशक नेपालले अन्नपूर्णसँग भने, यसैले अब जबर्जस्ती ऋणीको बिमा नगर्न भनेका छौं तर यसमा ऋणी इच्छुक छन् भने मात्रै गर्न सक्छन्। यसअघि हामीले जोखिमयुक्त परियोजनाको मात्रै बिमा गर्न भनेका थियौं, यो भने निरन्तरता दिनुपर्ने छ। ऋणीको बिमा गर्दा मृत्यु भएमा लघुवित्त कम्पनीले उक्त ऋणबापत रकम असुल गर्न पाउने भएकाले यस्तो काम गर्दै आएको उनको भनाइ छ। जारी गरिएका निर्देशनहरू कार्यान्वयनमा लैजान भएका समस्याका बारेमा पनि छलफल भएको थियो। बहुबैंकिङ प्रवृत्ति कम गर्न, दोहोरो कर्जा घटाउन र कर्मचारकिो व्यवहारमा सुधार गर्न निर्देशन दिएको उनले बताए। फिल्डमा खटिएका कर्मचारीले ग्राहकलाई सम्मानजनक व्यवहार गर्न, ऋणी सदस्यको व्यवसायमा समस्या आयमा समय थपेर वा कुनै विकल्पबाट सहजीकरण गर्न सकिन्छ भनेर समाधान खोज्न भनेका छौं, उनले थपे, साथै, लघुवित्तले गरेका राम्रा क्रियाकलापबारे आम जनतालाई जानकारी दिन सुझाव दिएको छ। छलफलमा नेपाल लघुवित्त बैंकर्स संघका अध्यक्ष प्रकाशराज शर्मा भने दोहोरो ऋणी वा बहुबैंकिङको समस्या सुधार गर्न चुनौती रहेको बताए। उक्त छलफलको क्रममा एक ऋणी एक संस्थालाई कार्यान्वयन गर्न गाह्रो भएको बताए। तर, राष्ट्र बैंकले लघुवित्तमा दोहोरो ऋणी वा बहुबैंकिङको समस्या सुधार गर्नै पर्ने भनेको छ। बाहिर चलेको आन्दोलन यसैले गर्दा पनि बढेको भन्दै यसलाई नियन्त्रण गर्न निर्देशन दिएको हो। राष्ट्र बैंकले गत फागून १० गते जारी गरेको ८ बँुदे निर्देशनलाई व्यावहारिक रूपमा कसरी कार्यान्वयन गर्न सकिन्छ भन्नेबारे छलफल गरेको छ। तर, दोहोरो ऋणीको समस्या हटाउन गाह्रो हुने देखिन्छ, लक्ष्मी लघुवित्त वित्तीय संस्थाका सीईओ तथा संघका अध्यक्ष शर्माले भने। एउटै व्यक्तिले धेरै लघुवित्तबाट ऋण लिएकै कारण खराब कर्जा बढेको हो। राष्ट्र बैंकको तथ्यांकअनुसार गत पुस मसान्तसम्ममा खुद्रा कर्जा प्रदायक लघुवित्त वित्तीय संस्थाको निष्क्रिय कर्जा रकममा उल्लेखनीय वृद्वि भएको छ। लघुवित्त वित्तीय संस्थाहरूको गैरस्थलगत सुपरिवेक्षण प्रतिवेदनअनुसार आर्थिक वर्ष २०७९८० को दोस्रो त्रैमाससम्ममा निष्क्रिय कर्जाको वृद्धिदर ८२६२ प्रतिशत छ ।"
बीमा बजारको दिगो वृद्धिको पहिलो शर्त नै व्यावसायिक अभिकर्ता,"काठमाडौं: सरोकारवालाहरूले बीमा बजारको दिगो वृद्धिको पहिलो शर्त भनेको व्यावसायिक अभिकर्ता भएको बताएका छन्। बीमा अभिकर्ता समग्र बीमा व्यवसायको मेरुदण्ड भएको भन्दै सरोकारवालाले सो कुरा बताएका हुन्। राष्ट्रिय बीमा संस्थानले राजधानीमा आयोजना गरेको जीवन बीमा अभिकर्ता पुनर्ताजगी तालिम तथा अन्तर्क्रिया कार्यक्रमका सहभागीहरूले विश्वमै जीवन बीमा व्यवसाय अभिकर्ता बिना सम्भव नै नहुने भन्दै अभिकर्ता व्यापारिक केन्द्र वा डिलर भएकाले बीमालेख वितरणको भरपर्दो माध्यम भएको बताएका हुन्। यस माध्यमलाई नियामक निकाय वा बीमा प्राधिकरणले सुव्यवस्ति बनाइदिँदा अझ बढी बजार विस्तारमा सहजता छाउने उनीहरूको भनाई थियो। कार्यक्रममा जीवन बीमा र व्यवसायिक सफलता विषयमा प्रस्तुति गर्दै प्राइम लाइफका पूर्वसीइओ मनोजकुमार भट्टराईले बीमा कम्पनीका तर्फबाट अभिकर्ता नै ग्राहकसँग पहिलो साक्षत्कार गर्ने पहिलो अन्डरराइटर भएको बताए। कम्पनीको अभिकर्ताप्रति परम विश्वास हुने भन्दै उनले भने, ग्राहक आफैं कम्पनीमा नगन्य मात्रामा आउँछन् तर अभिकर्ताहरूले उनीहरूको विश्वासमा ग्राहक तान्छन्। अभिकर्ताकै विश्वासमा ग्राहक आकर्षित हुन्छन् र बीमाको व्यापार बढ्छ। यसकारण अभिकर्ता बीमा व्यवसायका मेरुदण्ड हुन्। संस्थानका प्रशासक कविप्रसाद पाठकले व्यवसायलाई कसरी स्वस्थ ढंगले अगाडि बढाउने भन्नेमा अभिकर्ताको भूमिकाको चर्चा गर्दै अभिकर्ता पेसालाई व्यावसायिक बनाउँदै उनीहरूको जीवनस्तरमा सकारात्मक परिवर्तन गर्ने र कम्पनीको व्यवसाय समेत प्रवर्द्धन गर्दै लैजाने नीतिअनुरुप कम्पनीले यसप्रकारको कार्यक्रम आयोजना गर्दै आएको बताए। अभिकर्ताहरूको मनोबल उच्च बनाई थप उत्प्रेरित र जवाफदेहि बनाउने, कर्मचारी र अभिकर्ताहरूबीच पारस्परिक सहयोग र सहकार्यको कार्यमूलक वातावरण निर्माण गरी बीमा व्यवसायको विकास र विस्तार गर्ने उद्देश्यले कार्यक्रम आयोजना गरिएको उनले बताए। कम्पनीका शाखा तथा बजार व्यवस्थापन विभागमा प्रमुख दिपा अधिकारीले बीमा क्षेत्रको विद्यमान अवस्था र संस्थानको विद्यमान अवस्थाका बारेमा प्रस्तुति गरेका थिए। संस्थानका वरिष्ठ अभिकर्ता हरिसरण शिवाकोटीले अहिले बजारलाई आवश्यक भइरहेको दक्ष अभिकर्ताको उत्पादन गर्नु आजको आवश्यकता भएको भन्दै यसमा नेपाल सरकार, बीमा प्राधिकरण, बीमा कम्पनी, बिमित तथा अभिकर्ता सबैले ध्यान दिनुपर्ने बेला आएको बताए। अभिकर्ताले गर्ने बजारीकरणले घर घरबाटै बीमा गराउने बीमित बढाउदै बीमाको पहुँच समेत वृद्धि गर्ने भन्दै उनले बजारको माग अनुसार नयाँ जीवन बीमा योजनाहरूको पहिचान गरी ल्याउन व्यवस्थापनको ध्यानाकर्षण गराएका थिए। संस्थानमा निरन्तर कार्यरत उत्कृष्ट अभिकर्ताहरूको सहभागिता रहेको कार्यक्रममा अभिकर्ताहरूको व्यावसायिक विकास, बजार अवस्था, समस्या तथा समाधानका उपायबारेमा पनि छलफल भएको थियो। संस्थानको निर्धारित लक्ष्य प्राप्त गर्ने सिलसिलामा आइपरेका बाधा अवरोध तथा समस्याका साथै सबै पक्ष बीचको बुझाइमा एकरुपता कायम गर्दै विद्यमान समस्या र अप्ठेराहरूको समाधानका उपायहरू पहिल्याउने विषयमा पनि सो अवसरमा छलफल भएको थियो।"
घोडेजात्रामा बैंकिङ सेवा बन्द नगर्न राष्ट्र बैंकको निर्देशन,"काठमाडौं : मंगलबार घोडेजात्राका दिन बैंकिङ सेवा सञ्चालन राख्न राष्ट्र बैंकको निर्देशन दिएको छ। घोडेजात्राका अवसरमा काठमाडौं उपत्यकामा सार्वजनिक बिदा भए पनि उपत्यकाबाहिर हुने कारोबार समेतलाई दृष्टिगत गर्दै बैंकिङ सेवा सञ्चालन राख्न नेपाल राष्ट्र बैंकले बैंक तथा वित्तीय संस्थाहरुलाई निर्देशन दिएको हो। राष्ट्र बैंकले सोमबार एक सूचना जारी गर्दै मंगलबार बैंकिङ सेवा प्रभावित नहुने व्यवस्था मिलाउन बैंकवित्तीय संस्थालाई निर्देशन दिएको जनाएको हो। 'घोडेजात्राका दिन काठमाडौं उपत्यकामा सार्वजनिक बिदा रहेता पनि उपत्यका बाहिरका कार्यालयमा हुने नगद कारोबार, विद्युतीय चेक भुक्तानी (इसिसी), आरटिजिएसलगायतका आवश्यक बैंकिङ सेवा सञ्चालन राख्न इजाजत प्राप्त बैंक तथा वित्तीय संस्थाका सम्बन्धित विभाग तथा कार्यालय खुला राखी आवश्यक व्यवस्था मिलाउन हुन यो सूचना जारी गरिएको छ', राष्ट्र बैंकले भनेको छ।"
"सेयर बजारमा २२ अंकको वृद्धि,कारोबार रकम पनि बढ्यो","काठमाडौं : सेयर बजार आज दोहोरो अंकले उकालो लागेको छ। साताको पहिलो कारोबार दिन आइतबार सामान्य अंकले घटेको बजार सोमबार दोस्रो अंकले बढेको हो। आज नेप्से परिसूचक २२६५ अंकले बढेर १९४९०६ विन्दुमा पुगेको छ। सेन्सेटिभ इन्डेक्स २९५ अंकले बढेर ३६६२१ विन्दुमा होइन। आज २५८ कम्पनीको ५२ लाख ५५ हजार ८६ कित्ता सेयर १ अर्ब २९ करोड ८५ लाख ८३ हजार ९८८ रुपैयाँको सेयर खरिदबिक्री भयो। २९ हजार २८२ पटक कारोबार भयो। अघिल्लो कारोबार दिन आइतबार १ अर्ब ६ करोड ९८ लाख ४ हजार ८२५ रुपैयाँमा सेयर खरिदबिक्री भएको थियो। आज एउटै मात्र कम्पनीको मूल्यमा सकारात्मक सर्किट लेभलमा कारोबार भयो। युनिक नेपाल लघुवित्त वित्तीय संस्थाको सेयर मूल्य १० प्रतिशतले बढेको हो। कारोबार रकमका आधारमा आईएमई जनरल इन्स्योरेन्स शीर्षस्थानमा रहयो। सो कम्पनीको ७ करोड ६३ लाख बढि रुपैयाँको सेयर कारोबार भयो। एनआईसी एसिया बैंक दोस्रो स्थानमा रह्यो। सो बैंकको ६ करोड मूल्य बढिको सेयर कारोबार भयो। कारोबारमा आएका १३ वटै उपसमूहको सूचक सकारात्मक देखिएका छन्।ट्रेडिङ उपसमूहको सूचक सर्वाधिक ३६४ प्रतिशतले बढ्यो। यस्तै होटल्स एन्ड टुरिजम,हाइड्रो पावर,अदर्श उपसमूहको सूचक २ प्रतिशतले बढ्यो।"
सुनको मूल्य ७ सयले घट्यो,काठमाडौं : सुनको मूल्य आज फेरि घटेको छ। नेपाल सुनचाँदी व्यवसायी महासंघका अनुसार सोमबार सुनको मूल्य ७ सय रुपैयाँले घटेर प्रतितोला १ लाख ९ हजार ३०० रूपैयाँ कायम भएको छ। अघिल्लो दिन आइतबार प्रतितोला सुनको मूल्य १ लाख १० हजार रुपैयाँ पुगेर नयाँ रेकर्ड कायम भएको थियो। तेजावी सुनको मूल्य १ लाख ८ हजार ८०० रुपैयाँ पुगेको छ। आइतबार तेजावी सुन प्रतितोला १ लाख ८ हजार ५०० मा कारोबार भएको थियो। सुनको मूल्य घटेसँगै चाँदी पनि घटेको छ। आज १५ रुपैयाँ घटेर प्रतितोला चाँदीको मूल्य १ हजार ३३० कायम भएको छ। अघिल्लो कारोबार दिन प्रतितोला चाँदी १ हजार ३४५ रुपैयाँ कारोबार भएको महासंघले जनाएको छ।

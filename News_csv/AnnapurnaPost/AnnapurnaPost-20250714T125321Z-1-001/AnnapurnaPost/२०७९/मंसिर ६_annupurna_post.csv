शीर्षक,विवरण
राजनीतिक संस्कारमा सभ्यताको प्रश्न,"हामीभित्र उच्च राजनीतिक संस्कार नभएकै हो त ? संस्कार राम्रो बनाउन हामीमा सिङ नै उम्रन पर्ने हो र ? नत्रभने हामी किन असल बन्न सक्दैनौं ? सत्ता प्राप्तिका लागि मात्र राजनीति कहिलेसम्म गर्ने ? टिकट प्राप्तिका लागि कति ओटा दल फेर्ने ? देशको अनुहार फेर्न लायक नेता कहिले बन्ने हामी ? चुनावको बेलामा मात्र आफ्ना मतदातालाई भेट्ने, अनि अरू समय फर्केर नजाने संस्कार हामीले किन सिक्यौं ? कसले सिकायो हामीलाई यति धेरै असभ्य बन्न ? राजनीति आफैंमा उच्च नीति हो। मानिस राजनीतिक प्राणी हो। हामी भन्छौं राजनीति फोहोरी खेल हो। हाम्रा संस्कारविहीन काम कुरा देख्दा हो जस्तो लाग्छ। दलीय विचार, सिद्धान्त, निष्ठाभन्दा माथि हामीलाई पद चाहिन्छ। कुर्ची चाहिन्छ। सत्ता र शक्ति चाहिन्छ। योभन्दा बढी अझ सुरुमा आफूलाई चाहिन्छ। त्यसपछि क्रमशः घरपरिवार, आफन्त र इष्टमित्रलाई चाहिन्छ। त्यसपछाडि परेको बेला मार्न र मर्न सक्ने आधुनिक डनलाई चाहिन्छ। श्री ३ र श्री ५ को रोलक्रमजस्तै अप्रत्यक्ष रूपमा परिवार, हाम्रा र राम्राभन्दा माथि उठ्न सकेको छैन। यस्तैमा पिल्सिएको छ, हाम्रो प्रजातन्त्र, हाम्रो लोकतन्त्र, हाम्रो बहुदलीय जनवाद अनि हाम्रो समृद्ध नेपाल र सुखी नेपाली। कुनै पनि कुरा आफैंमा खराब हुँदैन। खराब भनेको त त्यसमा सहभागी हुने पात्रहरूको नराम्रा प्रवृत्ति, नराम्रा व्यवहार, अन्य सबै काम कुरामा सदाचार र नैतिकताको कमी हुनु हो। दृष्टिकोण कमजोर हुनु हो। आफ्नो कमजोरी कहिल्यै नदेख्नु, अनि दोष अरूको देख्नु, गल्ती अरूको देख्नु र आफ्नाबाहेक अरू सबैलाई खराब देख्नु हो। यी र यस्तै खराब सोचविचारमा हामी डुबिरहेका छौं। अझ बढी राजनीतिकर्मीमा असल बानीको अभाव छ। जुनसुकै दल, सिद्धान्त र वादका नामबाट राजनीतिमा लागे पनि आफू, आफ्नो घरपरिवारको फाइदा र काइदामा भन्दा माथि उठ्न सकेका छैनौं। अब हामीले घोषणापत्रका कुरा गरौं त। आफूले आफ्नो आत्मआलोचना गर्न सिकौं त। २०४८ सालदेखि हालसम्म बनाएका दलका घोषणापत्र कसका नराम्रा छन् र ? हालसम्म सबै घोषणापत्रमा लेखिएका स्वर्णाक्षर र दुर्गम बस्तीका नागरिकका दुःख सम्झँदा मात्र पनि मन झसंग हुन्छ। घोषणापत्रमा वर्षौं पहिला विश्राम लिइसकेको कर्णालीका तुइनहरूमा आज पनि नागरिक झुन्डिरहेका छन्। अकालमा मरिरहेका छन्। राज्यको लगानीको पहिलो प्राथमिकता स्वास्थ्य र शिक्षामा तर देशमा सबैभन्दा बढी बेथिति बढेको पनि स्वास्थ्य अनि शिक्षामा नै छ। कसलाई के दोष दिनु ? असल बन्न, सभ्य बन्न, सिंगो मुलुकलाई सभ्यताले ढाक्न सबैमा असल आचरण, संस्कारको जरुरत पर्छ। राजनीति भनेको उच्च नीति हो। समग्र देशको विकास निर्माण गर्ने, विकास व्यवस्थापन गर्ने मूल मियो हो। मियो कमजोर हुनुहुन्न। मियो खराब आचरणको भयो भने सिंगो देशको विकास र सभ्यता नै तहसनहस हुन्छ। भनिन्छ नि, कुनै पनि कुराको निर्माण गर्न गाह्रो हुन्छ तर भत्काउन निकै सजिलो हुन्छ। राजनीतिक संस्कार पनि त्यस्तै कुरा हो। हामीसँग यही राजनीतिक संस्कारको कमी छ। जुनसुकै तन्त्र ल्याउँदा पनि हामीले कहिल्यै उच्च राजनीतिक सोच, विचार, प्रवृत्ति अपनाउन सकिएन। सबै तन्त्र ठिक छन्। सबै दल ठिक छन्। यहाँ बेठिक भनेको त राजनीतिक कर्मीका सोच, विचार, शैली र चिन्तन हो। असल मानसिकताको अभाव हो। असल दृष्टिकोणको अभाव हो। आफू परिवर्तन हुन नसक्ने, अरूलाई दोष दिने सबै दलको राष्ट्रिय विशेषता नै बनिसक्यो। दलको मानसिकता आफ्नो दलले मुलुकका लागि, नागरिकका लागि राम्रो के गर्ने भनेर सोचविचार गर्नुभन्दा अर्को दलको के भनेर कुरा काट्ने भन्ने सोचमा व्यस्त हुन्छन्। सबै दलको प्रतिस्पर्धा भनेको नै एकले अर्को दलको विरोध गर्नु, कुरा काट्ने र खुट्टा तान्ने भएको छ। असल राजनीतिक संस्कारले असल नेतृत्वको निर्माण हुन्छ। नेतृत्व असल भएपछि सरकार राम्रो हुन्छ। सिंगो मुलुकले विकास र समृद्धिका पाइलाहरू चल्न थाल्छ। अब हामी सबैले एक पटक सोच्नुपर्ने भएको छ। हरेक कामकुरामा परिवर्तन सम्भव छ। परिवर्तन आफूबाट सुरु गरौं। अरूलाई परिवर्तन गराउँछु भन्ने कुरा फगत मूर्खता मात्र हो। सुधार गर्ने भनेको आफूलाई हो। हरेक कुरा सम्भव छ, गर्नुपर्छ। अहिले नगरे कहिले गर्ने ? भन्नेजस्ता असल सोचविचार र मानसिकता राजनीतिमा भित्रिनुपर्छ। राजनीतिमा अर्को खराबीको रूपमा आफ्नो दलले र आफ्नाले नराम्रो काम गर्दा पनि राम्रो देख्ने अनि अर्को दल र अर्काले गरेको राम्रो कामलाई पनि नराम्रो देख्ने प्रवृत्ति आज पनि व्यापक छ। यही प्रवृत्तिले गर्दा नेतृत्वले सर्वसाधारण नागरिकको विश्वास जित्न सकेको छैन। जो अगुवा उही बाटो भँडुवा भनेजस्तै जब नेतृत्व नै खराब भएपछि नागरिक असल बन्न गाह्रो हुन्छ। जुनसुकै दलका सिद्धान्तहरू सापेक्षरूपमा केही भिन्न हुन्छन्। तर सबै दलको प्रमुख केन्द्र भनेको समग्र मुलुकको विकास गर्नु हो। अन्तर्राष्ट्रिय जगत्मा समेत आफ्नो देशको छवि उच्च बनाउनु हो। सुख, शान्ति र समृद्धि हासिल गर्नु हो। हामी सबै एकपटक एकजुट बनौं। सबै मिलेर उच्च राजनीतिक संस्कारको निर्माणमा जुटौं। हाम्रो जस्तोसुकै भए पनि राम्रो मान्ने प्रवृत्ति त्यागौं। व्यक्तिगत, दलगत र पारिवारिक राजनीति गर्नबाट माथि उठौं। सत्ता र शक्तिको लागि जस्तासुकै खराब व्यवहार गर्ने प्रवृत्ति आफूले त्यागौं र अरूलाई पनि त्याग्न लगाऔं। मात्र कुर्चीका लागि, पदको लागि आँखा चिम्लेर दौडिने, जुट्ने, फुट्ने चलनको अन्त्य गरौं। हरेक व्यक्ति राम्रो संस्कारयुक्त हुन पहिला आफू परिवर्तन हुनुपर्छ। सबैले आफूलाई राम्रो काम गरेर सभ्य र शालिन बन्न सक्दा सबै दलहरू राम्रो हुन्छन्। अनि उच्च राजनीतिक संस्कारको अभ्यासले निरन्तरता पाउँछ। राजनीति उत्तम नीति हो। हाम्रो देशमा भन्ने गरिएको अत्यन्त निम्न स्तरको राजनीति संस्कारको उत्तम विकल्प भनेको असल संस्कारयुक्त राजनीतिको निर्माण गर्नु हो। हामी सबै यही बाटोमा हिँडौं। सबै तन्त्र ठिक छन्। सबै दल ठिक छन्। यहाँ बेठिक भनेको त राजनीतिक कर्मीका सोच, विचार, शैली र चिन्तन हो। असल मानसिकताको अभाव छ यहाँ।"
कहिले सङ्लेला विषाक्त राजनीति ?,"नेपालीको समृद्धि र विकासको सपना ७० वर्षदेखि अधुरै छन्। नेपालभन्दा निकैपछि विकासपथमा लम्किएका देशहरू छोटो अवधिमै विकसित बन्न सफल भए। तर, नेपाल किन आजसम्म जहाँको त्यहीँ छ ? अहिलेसम्म सामाजिकआर्थिक र राजनीतिक प्रणालीमा एक प्रकारले जातीकरण र सिन्डिकेट कायम छ। राणाहरूले १०३ वर्षसम्म एकतन्त्रीय शासन लादे। २००७ सालमा आएको प्रजातन्त्रसमेत दिल्ली, दरबार र कांग्रेसको त्रिपक्षीय सम्झौतामा टुंगियो। २०१५ सालमा भएको पहिलो जननिर्वाचित बहुमतको कांग्रेसको सरकार बन्यो। तर, पूर्णरूपमा सञ्चालन गर्न नपाइकन २०१७ पुस १ गते राजा महेन्द्रले सत्ता आफ्नो हातमा लिए। पञ्चायतले ३० वर्षसम्म एकछत्र शासन गर्यो। पञ्चायतले उद्योगभन्दा विकास गरी औद्योगीकरण गरी आर्थिक विकास गर्यो। तर सामाजिक न्याय र समावेशीकरणमा भने चुक्यो। पञ्चायतकालमै सन् १९८० ताका चीनको प्रतिव्यक्ति आय २५० हुँदा नेपालको २६५ डलर थियो। आजभन्दा ४१ वर्षअघिसम्म चीनभन्दा नेपालीको प्रतिव्यक्ति आय १५ डलर बढी थियो। नेपालको राम्रो अर्थतन्त्रबाट दक्षिणपश्चिमा देशका धुन्धुकारीहरूलाई सैह्य भएन। त्यसैले उनीहरूले यहाँका बिकाउ प्रवृत्तिका राजनीतिक दलहरूलाई सुगा रटानजस्तो राजा र पञ्चायतका विरुद्धमा बक्न लगाइयो। जसले थुप्रै शृंखलाबद्ध विषाक्त राजनीतिको थालनी गर्यो। पहिलो २०४५ सालमा सन् १९५० को व्यापार तथा पारवहन सन्धि नवीकरण नभएको भन्दै भारतले नेपालका दुईबाहेक सबै नाका बन्द गरिदियो। नाकाबन्दीपश्चात देशभर खाद्यान्न र पेट्रोलियमलगायत दैनिक उपभोग्य सामग्रीको व्यापक अभाव भएको थियो। २०४६ माघ ५ देखि ७ गतेसम्म नेपाली कांग्रेसको अधिवेशन चल्यो। जसमा भारतीय पूर्वप्रधानमन्त्री चन्द्रशेखर पनि उपस्थित भई नेपालको प्रजातान्त्रिक आन्दोलनको नैतिक समर्थन व्यक्त गरेका थिए। २०४६ फागुन ७ देखि चलेको आन्दोलनको अन्त्य चैत्र २६ गते भयो। नेपालका तत्कालीन राजा वीरेन्द्रले नेताहरूलाई सहमतिका लागि बोलाए। सोही दिन भएको सम्झौताअनुसार निर्दलीय पञ्चायती व्यवस्थाको अन्त्य, प्रजातन्त्रको पुनर्बहालीसँगै उदारवादी राजा वीरेन्द्रले दलहरूमा लगाएको प्रतिबन्ध फुकुवा गरिदिए। यसपछि दक्षिणपश्चिमको योजनामा राजा महेन्द्रले स्थापना गरेको दीर्घकालीन महŒवका दर्जनौं उद्योगधन्दा निजीकरण, उदारीकरण गरे। योजनाबद्ध रूपमा देशको अर्थतन्त्र धराशायी र परनिर्भर बनाइयो। लाखौं श्रमिकमा आश्रित परिवार बेरोजगार बन्न बाध्य पारिए। २०४६ पछि सबैभन्दा बढी सरकारको नेतृत्व कांग्रेसले गर्यो। तर, उसले देशलाई सही नेतृत्व दिन सकेन। बरू विकृति, विसंगति र भ्रष्टाचारसँगै थुप्रै काण्ड मच्चिए। दोस्रो देशमा भ्रष्टाचार, बेथिति र विकृतिले तहसनहस सामाजिकराजनीतिक र आर्थिक प्रणालीको बीचमा चरम असन्तुष्टि बढिरहेको थियो। वैदेशिक रोजगारीको नाममा हजारौं नागरिक विदेश बेचिन बाध्य पारियो। राज्यको अनिवार्य दायित्व स्वास्थ्य र शिक्षालाई व्यापारीको जिम्मा लगाउने अक्षम्य कार्य कांग्रेसएमालेले यहीबेला गरे। यसरी चौतर्फी चरम असन्तुष्टिको दुष्चक्रले घेरिएको अवस्थामै माओवादी जनयुद्ध २०५२ फागुन १ बाट सुरु भयो। यसले तत्कालीन जनताको भावनालाई बुझेर सुरुमा केही आकर्षक मुद्दा उठायो। जनतालाई आफूखुसी र बाध्यात्मक रूपमा युद्धमा लाग्न बल गर्यो। उसले व्यक्तिगत रिसइबीका कारण व्यक्तिहत्या, चन्दा असुली, भौतिक क्षति, पुराताŒिवक र ऐतिहासिक महŒवका सम्पदासमेत नष्ट गर्ने बाटो लियो। द्वन्द्वकालमा जनताको ज्यान र चन्दा साटासाटजस्तै भयो। बाँडेगाउँको भट्टराई आश्रमको दक्षिणपूर्वी कोटको खोला नजिक जग्गा प्लटिङ नै गरेका रहेछन्। जसलाई स्थानीयले गुरिल्ला प्लटिङ नामकरण गरिदिएका छन्। उनीहरूले भूमिगत रूपमा विभिन्न व्यापारिक साझेदारीमा विद्यालय, अस्पताल, होटल, सपिङमल र सहकारीमा समेत लगानी गरेको पाइएको छ। देश र जनताको जीवन बदल्छौं भनेर लागेकाहरू रातारात बदलिए। आजसम्म जनताको दैनिकी जस्ताको तस्तै छ। २०५८ जेठ १९ गते दरबार हत्याकाण्ड भयो। विदेशीको मुख्य भूमिका र नेपालका सुरक्षा निकायको सहायक भूमिका रहेको निकृष्ट हत्याकाण्डको प्रभावकारी अनुसन्धान नगरी फासफुस पारियो। राजा महेन्द्र, मदनआश्रितपछिको राजा वीरेन्द्रको वंश नासलाई शृंखलाबद्ध हत्याको रूपमा लिन सकिन्छ। दरबार हत्याकाण्डपछि राजा बनेका ज्ञानेन्द्रले राजा महेन्द्रकै विरासत थाम्न खोजे तापनि उचित समय थिएन। सुझबुझ र दूरदर्शिता नहुँदा आफ्नै पासोमा उनी जाकिए। २०६५ जेठ १५ गते संसद्को घोषणाले राजतन्त्रको अन्त्यसँगै ऐतिहासिक गणतन्त्र घोषणा भयो। यो घोषणासँगै शान्तिपूर्ण रूपमा करिब अढाई सय वर्ष पुरानो राजतन्त्र समाप्त गर्यो। तेस्रो माओवादीको दसवर्षे युद्ध, २०६२०६३ को दोस्रो जनआन्दोलन, जनजाति, तराईमधेस, शिल्पी (कथित दलित), थारू, पिछडावर्गलगायत आम उत्पीडित, सीमान्तकृत समुदायको आन्दोलनको बलमा गणतन्त्र स्थापना भयो। यी आन्दोलनले नेपाली समाजको आधारभूत राज्यप्रणाली बदल्यो। गणतन्त्र, धर्मनिरपेक्ष, संघीयता र समानुपातिकसमावेशी मुद्दालाई स्थापित गर्यो। तर, राज्य संरचनाको शासकीय मानसिकता, संस्कृति र पकडलाई तोड्न भने सकेन। यही पृष्ठभूमिमा २०६४ सालमा ऐतिहासिक संविधानसभाको निर्वाचन सम्पन्न भयो। जसमा नेपालको भौगोलिक, जातीय, क्षेत्रीय, लैंगिक विविधताको प्रतिनिधित्व हुने गरी ६०१ जनाको जम्बो संविधानसभा सदस्य निर्वाचित भए। संविधानसभाले २०६४६९ सम्म संविधान बनाउने नाममा निकै ठूलो रस्साकस्सी चल्यो। संविधानसभा सदस्यको तलबभत्ता र सेवासुविधामा करिब १० अर्ब रकम सकियो। नेपालका आम उत्पीडित समुदायको दुईतिहाइ बहुमत सदस्य रहेको पहिलो संविधानसभाले निकै मेहनतका साथ केही विषयबाहेक आमूल परिवर्तनकारी संविधानको मस्यौदा बनायो। तर, राज्यसत्ताको पकडमा रहेको सानो समूहले मस्यौदा संविधानलाई जसरी पनि तुहाउने षड्यन्त्रमा लाग्यो। यसको मुख्य भूमिकामा आन्तरिक रूपमा अनुदार ब्राह्मणवादी शासक र बाह्य रूपमा भारत रहेको प्रष्टै छ। यी दुबै पक्षले तत्कालीन प्रधानमन्त्री डा बाबुराम भट्टराईलाई उपयुक्त पात्रको रूपमा प्रयोग गरे। आम उत्पीडित समुदायको पक्षमा रहेको परिवर्तनकारी संविधानको मस्यौदालाई त्यत्रो विध्वंशकारी द्वन्द्वको मूलपात्र भट्टराईले नै विघटन गरिदिए। उनले पटकपटक संविधानसभा मैले विघटन गरेको नभई अदालतले हो भन्दै प्रष्टीकरण दिन्छन्। तर, संविधानसभा विघटन गरेर २०७० सालको मंसिर ४ गते सम्पन्न दोस्रो संविधानसभाको चुनाव घोषणा भट्टराईले नै गरेको जगजाहेर छ। आफ्नो वर्गपक्षधर विपरीत उनले मस्यौदामाथि घात गरे। यदि त्यो मस्यौदा पारित भई लागू भएको भए राज्यको चौतर्फी संरचनाहरूमा शाषित माथि उक्लिने र शासकवर्ग केही तल झर्ने अवस्था थियो। यही त्रासले देशीविदेशीको सल्लाह, सुझाव र षड्यन्त्रमा संविधानसभा विघटन गरियो। दुर्भाग्य, देशको पिँधमा रहेको, राज्यले कानुन नै बनाएर नारकीय जीवन भोग्न बाध्य कथित दलित समुदायलाई समानुपातिकसमावेशी क्रमांकको पहिलो नम्बरमा राखिनुपर्ने थियो। आम उत्पीडित, सिमान्तकृत समुदायलाई युद्धमा उपयोग मात्रै गरे। तर अधिकार र सहभागिता प्रत्यायोजन गर्ने समयमा लोप्पा खुवाइदिए। यस्तो प्रावधानले नेपालका सिमान्तकृतबहिष्कृतहरूलाई त्यस्तो प्रावधान संशोधन नगरेसम्म झनै किनाराकृत भइरहनेछन्। किनकि कुनै थारू, मधेसी, मुस्लिम, जनजाति, कथित दलित, पिछडावर्गले पार्टी खोलेर मुस्किलले एक सिट मात्रै जिते। तर पनि पहिलो भाग शान्ति खसबाहुनलाई चढाउनैपर्ने बाध्यात्मक अवस्थाको सूत्रधार दाहालभट्टराई नै हुन्। यसले के देखाउँछ भने डा भीमराव अम्बेडकरले भनेजस्तै सनातनी बाहुन र क्रान्तिकारी बाहुनमा केही फरक हुँदैन। उत्पीडितहरूका मुक्तिदाता हौं भन्दै युद्ध गरेर आएका दुई ब्राह्मणले आफ्नै जातवंशलाई समानुपातिकसमावेशी प्रावधानमा पहिलो नम्बरमा राखिनुबाट प्रष्ट हुन्छ। चौथो पुरातनवादी शासकहरूको षड्यन्त्रमा पहिलो संविधानसभाको विघटन भयो र दोस्रो संविधानसभाको निर्वाचन भयो। आम उत्पीडित समुदायको पक्षमा रहेको पहिलो संविधानसभा विघटनको असन्तुष्टिलाई मत्थर पार्ने चलाखी दलहरूले गरे। उनीहरूले पहिलो संविधानसभाबाट पारित मस्यौदा हुबहु आत्मसात् गर्ने ओठे सहमति गरे। तर, पछि शासकहरू तल पर्ने र शाषितमाथि जाने प्रावधानमा कानुनबमोजिम गर्ने भन्दै मस्यौदामा भएको व्यवस्था काटकुट पारे। उनीहरूले आफूअनुकूल फास्ट ट्र्याकबाट अपूरो संविधान बनाए। गठबन्धनको सरकार बने पनि पुष्पकमल दाहालले दुई वर्ष नपुग्दै सत्ता फेरबदलको मौखिक सहमति कार्यान्वयन नगरेको भन्दै बखेडा झिके। उता एमालेका नेपाल, खनाल, रावल र भुसाल समूह पनि केपी ओलीमाथि दबाब र प्रभाव बढाउन थाले। दुईदुई पटक संसद् विघटन गर्ने काम भयो। पाँचौं संसद् विघटनको अवस्थालाई रोक्ने एउटै उपाय सर्वोच्च अदालत मात्रै थियो। विद्याकेपीको संवैधानिक प्रतिगमनलाई सम्मानित सर्वोच्च अदालतका प्रधानन्यायाधीश चोलेन्द्रशमशेर जबराको इजलासले दुईपटक नै असंवैधानिक भन्दै पुनस्र्थापित गरिदियो। दोस्रो संसद् पुनस्र्थापितपश्चात ओली बालकोट पुगे भने शेरबहादुर देउवा गठबन्धनको तर्फबाट प्रधानमन्त्रीको रूपमा बालुवाटार। स्मरणीय छ, संविधान बचाइदिने र संसद् सुचारू गराइदिने तिनै जबरालाई महाभियोगको नाममा आठ महिनादेखि नजरबन्दमा राखिएको छ। यसले के देखाउँछ भने नेपालको राजनीति खुकुलो रूपमा टिक्नै सक्दैन। केही विषयमा अलि कडा र निरंकुश नै आवश्यक देखिन्छ। किनकि राजनीतिक दलहरू हिजोका राजाका ठाउँमा आफू रहेको घमण्डले छाडा र अराजक भए। प्रधानन्यायाधीश जबरामाथि लगाइएको महाभियोग टुंगो पनि नलगाउने, नियमित काम गर्न पनि नदिने र संविधान र संसद् बचाइदिनेलाई नै थुनेर राख्ने कस्तो गणतन्त्र ? राजनीतिक दलहरूको यस्तो प्रवृत्तिलाई अक्षम्य अपराध नै भन्न सकिन्छ। सतीले सरापेको देश भनेर यस्तै बेला त सम्झिने होला ? पुछारमा सम्भवतः नेपालबाहेक यति छिटोछिटो व्यवस्था र संविधान परिवर्तन भइरहने मुलुक विश्वमा कमै होलान्। व्यवस्था र संविधान फेरिए तर जनताको अवस्था अझैसम्म फेरिएको छैन। फेरिएको छ त केवल दलका नेतृत्वहरूको दैनिकी र जीवनशैली। राणाशासनदेखि गणतन्त्रसम्म आउँदा जनताले वास्तविक लोकतन्त्रको अनुभव गर्न पाएका छैनन्। गणतन्त्रलाई समेत लुटतन्त्र, भ्रष्टतन्त्र र अपराधतन्त्रमा संस्थागत गरिएको छ। गरिबी, अभाव, बेरोजगारले ग्रसित समाजलाई विवेकको मत प्रयोग गर्न दिइएको छैन। कालोधन र लुटतन्त्रबाट थुपारेको रकमले जनमतलाई प्रभावित पारिन्छ। आम नागरिकलाई मानसिक र नैतिक विकाससहितको वैज्ञानिक शिक्षाको सुनिश्चित हुनुपर्छ। उनीहरूलाई ज्ञान, शिक्षा, चेतना भरिदिने राजनीतिको खडेरी परेको छ। सबै समस्याको जड विषाक्त राजनीति नै बनेको छ। लोककल्याणकारी असल राजनीतिमा समाधान पनि निहित रहेको हुन्छ। यसका लागि राजनीतिक दलका नेतृत्व तयार छन् ?"
विश्वकपमा नाच्न तयार छ ब्राजिल,"दोहा: कतारमा जारी विश्वकपमा नाच्ने मौका धेरै पाउनेमा ब्राजिलियन खेलाडी आसावादी छन्। पाँच पटकको विश्व विजेता बिहीबार राति सर्बियाविरुद्ध खेल्दै विश्वकपको सुरुआत गर्ने तयारीमा छ। ब्राजिलियन टिमका गोलका लागि मात्रै होइन, सबै १० गोलका लागि डान्स सेलिब्रेसनको तयारी गरेका छन्। साँच्चै भन्नुपर्दा हामीले १० गोलसम्मका लागि डान्स सेलिब्रेसन तयारी गरेका छौं, ब्राजिलियन फरवार्ड राफिन्हाले भने, हामीले प्रत्येक खेलका लागि १० डान्स सेलिब्रेसनको तयारी गरेका छौं। पहिलो गोलका लागि एक दोस्रो गोलका लागि अर्को र तेस्रो गोलका लागि फेरि अर्को यदि हामीले १० गोलभन्दा धेरै गोल गर्यौं भने फेरि नयाँ खोज्नुपर्छ। मुख्य प्रशिक्षक टिटेले राफिन्हासहित ९ जना फरवार्ड सम्मिलित आक्रामक ब्राजिलियन टिमको तयार गरेका छन्। पछिल्लो दुई दशकमा ब्राजिललाई पहिलो विश्वकप उपाधि दिलाउने लक्ष्यमा रहेका टिटेको प्रशिक्षकको हकमा यो अन्तिम प्रतियोगिता हुनेछ। अर्का खेलाडी भिनिसियस जुनियर हुन्, जो रियाल मड्रिडमा गोलपछि गरेको डान्सका कारण विवादमा समेत धकेलिएका थिए। स्पेन र युरोपमा आलोचन भए पनि त्यसको पर्बाह नगरी भिनिसियस र टिममेट रोडरिगो डान्स गरिरहे। विश्वकपमा पनि सँगै नाच्ने मौका पाए, उनीहरूले दर्शकलाई मनोरञ्जन दिने कुनै कसर बाँकी राख्ने छैनन्। राफिन्हा र नेइमारले आलोचना भइरहँदा पनि भिनिसियसलाई खुलेर समर्थन गरेका थिए। यो वर्ष ब्राजिलियन टिमका अग्र गोलकर्ता रिचार्लिसन पनि प्राकृतिकरुपमै टिमले गोल निकाल्न सक्नेमा आसावादी छन्। जब तपाई ब्राजिलियन टिममा ९ नम्बर जर्सी लगाउनुहुन्छ, तपाईँले चाहने सबै कुरा भनेकै गोल गर्नु हो, उनी भन्छन्, र, यो टिमसँग गोल निस्कनेमा म विश्वस्त छु। टिटेले छानेका अरू फरवार्ड पेड्रो, एन्टोनी, गाब्रियल जिजस र गाब्रियल मार्टिनेली हुन्। बिहीबार राति सर्बियाविरुद्धको खेमला रिचार्लिसन, राफिन्हा र नेइमारले मौका पाउने सम्भावना छ। तर, टिटेले आक्रमणको सुरुआत कसरी गराउँछन् भन्ने हेर्न रोमाञ्चक हुनेछ। टिटेले मिडफिल्डर लुकास पाक्वेटालाई वा भिनिसियसलाई अग्रपंक्तिमा राख्न सक्छन्। भिनिसियस हुँदा हाम्रो टिमको गति एकदमै छिटो हुनेछ, अर्कातिर पाक्वेटाले मिडफिल्डमा राम्रो सन्तुलन बनाउन सक्छन्, राफिन्हाले भने, तर, जो सुकै पिचमा भए पनि ब्राजिलसधैँ आक्रमक शैलीमा हुन्छ। समूह जीमा परेको ब्राजिलले अन्य खेलमा स्वीटजरल्यान्ड र क्यामरुनको सामना गर्नेछ। सन् २००२ को फाइनलमा रोनाल्डोको नेतृत्वमा रहेको ब्राजिलले जर्मनीलाई पराजित गर्दै पछिल्लो पटक विश्वकप जितेको थियो। गत वर्ष कोपा अमेरिकाको फाइनलमा अर्जेन्टिनासँग पराजित भएको ब्राजिल सन् २०१९ पछि पहिलो ठूलो उपाधि जित्ने तयारीमा छ। सन् २०१९ मा पेरुलाई फाइनलमा पराजित गर्दै ब्राजिलले कोपा अमेरिका जितेको थियो।"
फ्रान्सलाई चोटको चिन्ता,"दोहा : सन् २०१८ मा सहज रुपमा विश्वकप उपाधि जितेको फ्रान्स यो संस्करणको पनि बलियो दाबेदार हो। तुलनात्मक रुपमा चार वर्ष अगाडिभन्दा बलियो देखिएको फ्रान्सलाई चोटले भने ग्रस्त पारेको छ । मिडफिल्डर पल पोग्बा र एनगोलो कान्टे सन् २०१८ मा डिडियर डेसच्याम्प्सको प्रमुख खेलाडी थिए। चोटका कारण दुवै खेलाडी कतारमा अनुपस्थित हुनेछन्। त्यसबाहेक दुई हाई प्रोफाइल खेलाडी फ्रेन्च टिमबाट बाहिरिएका छन्। २०२२ मा युरोपेली शीर्ष पाँच लिगमा ४८ गोलमा प्रत्यक्ष संलग्न क्रिस्टोफर एनकुन्कुलाई अन्तिम समयमा गुमाउनु डेसच्याम्प्सका लागि ठूलो घाटा थियो। यस वर्ष ३७ गोलसँगै ११ असिस्ट गरेका एनकुन्कु फ्रान्सकै काइलियन एमबाप्पेभन्दा मात्रै पछि छन्। एम्बाप्पेले ४३ गोल र १४ असिस्ट गरेका छन्। चोटले घायल भएको फ्रेन्च टिम बालन डीओर विजेता करिम बेन्जमा चोटकै कारण बाहिरिएपछि झन् विक्षिप्त बनेको छ। बेन्जमाले २०२१२०२२ सिजनमा ४६ खेलमा ४४ गोल गर्दै रियल म्याड्रिडलाई च्याम्पियन्स लिग र स्पेनिस ला लिगाको विजेता बनाएका थिए। यति ठूलो पीडा सहेर पनि निडरतापूर्वक कुनै टिम मैदानमा उत्रिन सक्छ भने त्यो फ्रान्स नै हो। मंगलबार राति अस्ट्रेलियाविरुद्धको खेलमा सुरुवाती रोजाईको कुरा गर्ने हो भने सन् २०१८ को विश्वकप विजेता फ्रन्ट थ्री ले पुनरागमन गर्ने सम्भावना प्रवल छ। चार वर्षअघि रुसमा एमबाप्पेसँगै ओलिभर जिरुड र एन्टोइन ग्रिजम्यानले फ्रान्सको अग्रपंक्ति सम्हालेका थिए। थिएरी अनरीले फ्रान्सको राष्ट्रिय जर्सीबाट सर्वाधिक ५१ गोल गरेका थिए। उनीभन्दा तीन गोलमात्रै पछाडि रहेका जिरुडले बेन्जमाको कमी हुन नदिने कोसिस गर्नेछन्। पक्कै पनि मलाई यो स्वर्णिम अवसर मिलेको छ। थियरी अनरीलाई पछि पार्दै राष्ट्रका लागि सर्वाधिक गोलकर्ता बन्नु चानचुने कुरा होइन। मेरो दिमागमा पनि यो उपलब्धि हासिल गर्ने लालसा छ, एसी मिलानका स्ट्राइकर जिरुडले भने, तर टोलीको मुख्य लक्ष्य भनेको विश्वकप हो। विश्वकपमा उत्कृष्ट नतिजा ल्याउन हामी प्रतिबद्ध छौं। फ्रान्सले नेसन्स लिगको आफ्नो खराब लयलाई सुधार्न आवश्यक छ। डेसच्याम्प्सको टोलीले जुन र सेप्टेम्बरमा भएको नेसन्स लिगअन्तर्गतको ६ मध्ये एक खेलमा मात्रै जित निकालेको थियो। फ्रान्सले विश्वकपमा आफ्नो दौड मंगलबार अस्ट्रेलियाविरुद्धको खेलबाट सुरु गर्दैछ। अस्ट्रेलियाले प्लेअफमा पेरुलाई पेनाल्टी सुटआउटमा पराजित गर्दै विश्वकपको टिकट काट्न सफल भएको थियो। त्यो दिन एन्ड्रयु रेडमाइन नायक भएका थिए। तर, विश्वकपमा अस्ट्रेलियाको विगत बदल्न ग्राहम आर्नोल्डलाई नयाँ उत्साहको आवश्यकता पर्नेछ। अस्ट्रेलिया पछिल्ला ६ विश्वकपमध्ये पाँच पटक समूह चरणबाटै बाहिरिएको छ। सन् २००६ मा मात्रै अस्ट्रेलियाले समूह चरण पार गरेको थियो। त्यो बेला आर्नोल्ड मुख्य प्रशिक्षक गुस हिड्निकका सहायक थिए। अस्ट्रेलियाले विश्वकपमा १३ प्रतिशत मात्रै खेल जितेको छ। विश्वकपमा खेलेका १६ मध्ये दुई खेलमा मात्रै जित निकालेको अस्ट्रेलियाको १० भन्दा धेरै विश्वकप खेल्ने राष्ट्रमध्ये दोस्रो खराब नतिजा हो। १० पटकभन्दा धेरै विश्वकप खेलेको बुल्गेरियाको मात्रै अस्ट्रेलियाको भन्दा खराब जित प्रतिशत (१२) छ। अस्ट्रेलिया पनि चोटले थलिएको टिम हो। मार्टिन बोयलले घुँडाको चोट बोकेपछि २८ वर्षीय विङ्गर आर्नोल्डको टिममा हुने छैनन्। उनको स्थानमा मेलबर्न सिटीका विङ्गर मार्को टिलियोलाई आर्नोल्डले चुनेका छन्। मार्कोले विश्वकपका लागि तयार हुन भेका सबै परीक्षा पूरा गरेका छन्, प्रशिक्षक आर्नोल्डले भने, उनी सन् २०२० मा टोकियो ओलम्पिकमा टोलीका महत्वपूर्ण सदस्य थिए। उनले ए लिगमा राम्रो प्रदर्शन गरिरहेका छन् र राष्ट्रिय टोलीसँग पनि परिचित छन्। उनले टोलीमा युवा जोस ल्याउने छन् भन्नेमा म विश्वस्त छु। प्रभाव पार्न सक्ने खेलाडी काइलिन एमबाप्पे (फ्रान्स) विश्व फुटबलको सबैभन्दा तीव्र गतिका स्ट्राइकरमा गनिन्छन्, फ्रान्सका काइलिन एमबाप्पे। करिम बेन्जमा, पल पोग्बा र एनकुन्कुजस्ता खेलाडी गुमाएको फ्रान्सको सबैभन्दा ठूलो हतियार नै एमबाप्पे हुन्। सन् २०१८ मा फ्रान्सलाई विश्वकप उपाधि दिलाउन एमबाप्पेले महत्वपूर्ण भूमिका निर्वाह गरेका थिए। चार वर्षअघि रुसमा भएको उक्त विश्वकपमा उनले सात खेलमा चार गोल गर्दै अविष्मरणीय छाप छाडेका थिए। रुस विश्वकपमा एमबाप्पे फ्रान्सका लागि गोल गर्ने कान्छा खेलाडी मात्रै बनेनन्, विश्वकप फाइनलमा गोल गर्ने दोस्रो कान्छो खेलाडी (१९ वर्ष १८३ दिन) पनि बने। यसअघि सन् १९५८ मा विश्वकप फुटबलको फाइनलमा ब्राजिलका दिग्गज खेलाडी पेलेले सानो उमेरमा गोल गर्दै कीर्तिमान बनाएका थिए। फ्रेन्च क्लब पेरिस सेन्ट जर्मेन (पीएसजी) मा उत्कृष्ट प्रदर्शन गर्दै आएका एमबाप्पेले यस सिजन लिग वानको २० खेलमा १९ गोल गरेका छन्। त्यसैले चार वर्षअघिको जस्तै प्रभावशाली प्रदर्शन यस पटक पनि दोहोर्याउनेमा प्रशिक्षक डिडियस डेसच्याम्प्स आशावादी छन्। सन् १९५८ र १९६२ मा ब्राजिलले विश्वकपको उपाधि जितेयता कुनै पनि राष्ट्रले लगातार दुई पटक ट्रफी उचाल्न सकेका छैनन्। फ्रान्स लगातार विश्वकप ट्रफी उचाल्ने अभियानमा छ। यो अभियानमा डेसच्याम्प्सका सबैभन्दा भरपर्दा हतियार हुन्, एमबाप्पे।"
३२ वर्षपछि विश्वकपको पहिलो खेलमा हार्यो अर्जेन्टिना,"दोहा: पहिलो हाफमा लिएको १० को अग्रता जोगाउन नसक्दा अर्जेन्टिना ३२ वर्षपछि विश्वकपको पहिलो खेलमा पराजित भएको छ। लुसेल रंगशालामा १०औं मिनेटमा लियोनेल मेसीले गोल गर्दै दक्षिण अमेरिकी महारथीलाई अग्रता दिलाएका थिए। सोही गोलमार्फत पहिलो हाफमा १० को अग्रता बनाएको अर्जेन्टिनाले दोस्रो हाफमा दुई गोल खायो। दास्रो हाफमा आक्रामक शैलीमा मैदानमा उत्रिएको साउदीका लागि लागि ४८औं मिनेटमा सले अलशेहेरीले बराबरी गोल फर्काएका थिए। त्यसको पाँच मिनेट नबित्दै सलिम अलदावसरीले गरेको गोलसँगै मध्यपूर्वी मुलुकले २१ को अग्रता बनाएको थियो। सोही अग्रताको सहज बचाउ गर्दै साउदी अरबले ऐतिहासिक जित हासिल गर्यो। अर्जेन्टिना २८ वर्षअघि सन् १९९० मा इटालीमा भएको विश्वकपमा क्यामरुनसँग पहिलो खेलमै पराजति भएको थियो। साउदी अरबले भने हालसम्म विश्वकपमा सबैभन्दा ठूला टिमविरुद्ध जित हासिल गरेको छ। यसअघि सन् १९९४ मा अमेरिकामा भएको विश्वकपको समूह चरणमै युरोपेली प्रतिद्वन्द्वी बेल्जियमलाई १० गोलको नतिजामा पराजित गरेको थियो। अर्जेन्टिना पहिलो हाफमा गरेका तीन गोल अफसाइडका कारण रद्द हुँदा दुर्भाग्यशाली साबित भयो। अर्जेन्टिनाले साउदीको पोस्टमा गरेका १५ मध्ये ६ वटा प्रहार फ्रेममा परेका थिए। यद्यपि, दोस्रो हाफमा सन्तुलित डिफेन्सको उत्कृष्ट नमुना देखाएको साउदीले कुनै पनि प्रयास सफल हुन दिएन। प्रशिक्षक रेनार्डको सफलता फ्रेन्च प्रशिक्षक हर्भ रेनार्डसँग अविश्वसनीय नतिजा निकालेको अनुभव छ। रेनार्डले सन् २०१२ मा जाम्बियालाई अफ्रिका कप अफ नेसन्स च्याम्पियन बनाएर तहल्का मच्चाएका थिए। त्यति मात्रै होइन, सन् २०१५ मा आइभरी कोस्टलाई पनि अफ्रिकी च्याम्पियन बनाएका रेनार्ड दुई टिमबाट अफ्रिका कप अफ नेसन्स जित्ने पहिलो प्रशिक्षक बनेका थिए। सन् २०१८ मा मोरक्कोको नेतृत्व गरेका रेनार्डले फेरि एकपटक जादुमयी नतिजाको अपेक्षासहित साउदीको प्रशिक्षण सम्हालेका हुन्। हामीसामु कठिन खेल छन्। तर, प्रशिक्षक र खेलाडीले विश्वकपमा छनोट हुने सपना राख्नु भनेको उत्कृष्ट टिम सामू आफूलाई उभ्याउनु हो, रेनार्डले खेल अघि भनेका थिए, बलिया टिमहरू विश्वकप जित्ने लक्ष्यसहित मैदानमा उत्रिन्छन् र निरास हुन्छन्। साना टिम अप्रत्यासित नतिजामा निर्भर हुन्छन् र हुनुपर्छ पनि।"
रोनाल्डोले युनाइटेड छोड्ने!,लन्डन : क्रिस्टियानो रोनाल्डोले आपसी समझदारीमा म्यानचेस्टर युनाइटेड छाड्ने भएका छन्। एक अन्तरवार्तामा आफूमाथि धोका भएको बताएका रोनाल्डोले युनाइटेडले विश्वासघात गरेको बताएका थिए। सोही अन्तरवार्ताको परिणामस्वरुप उनले क्लब छोड्ने अन्तर्राष्ट्रिय सञ्चारमाध्यमहरूले दाबी गरेका छन्। पाँच पटकका बालन डी'अर विजेता रोनाल्डो सन् २०२१ मा इटालियन क्लब युभेन्टसबाट युनाइटेड पुगेका थिए। पछिल्लो समय खराब लयबाट गुज्रिरहेका रोनाल्डोले खेल्ने समयका लागि पनि संघर्ष गरिरहनु परेको थियो। रोनाल्डोले क्लब छाड्ने निश्चित भइसके पनि कहाँ जान्छन् भन्ने यकिन भइसकेको छैन। अहिले रोनाल्डो राष्ट्रिय टिम पोर्चुगलको नेतृत्व गर्दै विश्वकप खेल्न कतारमा छन्।
विश्वकपमा यस्तो सुरुआतको अपेक्षा थिएन : मेसी,"दोहा : विश्वकपको पहिलो खेलमा साउदी अरबसँग २१ को अप्रत्यासित परायजपछि अर्जेन्टिनी कप्तान लियोनेल मेसीले यस्तो सुरआतको अपेक्षा नगरेको प्रतिक्रिया दिएका छन्। समूह सीअन्तर्गत बुधबार पहिलो हाफमा पेनाल्टीमार्फत लिएको ०१ को अग्रता जोगाउन नसक्दा अर्जेन्टिना ३२ वर्षपछि विश्वकपको पहिलो खेलमा पराजित भएको हो। लियान्ड्रो पेरेडेजलाई साउदीका डिफेन्डरले १८ यार्ड बक्समा लडाएपछि पाएको पेनाल्टीमा मेसीले गोल गरेका थिए। दोस्रो हाफको सुरुआती आठ मिनेटमै दुई गोल फर्काएको साउदीले त्यसको बचाऊ गर्दै अविश्वसनीय जित निकालेको थियो। साउदीलाई जिताउन सले अलशेहेरी र सलिम अलदावसरीले एकएक गोल गरेका थिए। पहिलो हाफमा साउदीमाथि हाबी बनेको अर्जेन्टिनाका लागि मेसीले गरेको एउटा गोल अफसाइडका कारण रद्द भएका थियो। यो सबैका लागि कठिन रह्यो, हामीले यसरी सुरुआत गर्ने अपेक्षा थिएन, खेलपछि मेसीले भने, हामीले अगाडि बढ्न तयार हुनुपर्छ, हामीले जित्नुपर्छ र यो हामीमै निहित छ। मेसीले यो नतिजाका लागि कुनै बहाना नचल्ने र टिम अझै एकजुट हुनुपर्नेमा जोड दिए। यो कठिन समूह छ भन्ने सावित भइसकेको छ, मेसीले भने, अब हामीले यो समूह बास्तविक समूह हो भन्ने देखाउनुपर्नेछ।"
अर्जेन्टिनालाई हराएको खुशीमा साउदीमा सार्वजनिक बिदा,"रियाद : विश्वकपमा दक्षिण अमेरिकी महारथी अर्जेन्टिनलाई पराजित गरेसँगै साउदी अरबमा खुशी मनाउन बुधबार सार्वजनिक बिदा दिइने भएको छ। साउदीका राजकुमार मोहम्मद बिन सलमानले ऐतिहासिक दिनको खुशी मनाउन गरेको सार्वजनिक छुट्टीको प्रस्ताव राजा सलमानले स्वीकृत गरेसँगै छुट्टी निश्चित भएको हो। बुधबार सम्पूर्ण विद्यार्थी, सरकारी तथा निजी क्षेत्र बिदा हुने निश्चित भएको अरबी सञ्चारमाध्यमहरूले जानकारी दिएका छन्। समूह सीअन्तर्गत बुधबार पहिलो हाफमा पेनाल्टीमार्फत लिएको ०१ को अग्रता जोगाउन नसक्दा अर्जेन्टिना ३२ वर्षपछि विश्वकपको पहिलो खेलमा पराजित भएको थियो। लियान्ड्रो पेरेडेजलाई साउदीका डिफेन्डरले १८ यार्ड बक्समा लडाएपछि पाएको पेनाल्टीमा मेसीले गोल गरेका थिए। दोस्रो हाफको सुरुआती आठ मिनेटमै दुई गोल फर्काएको साउदीले त्यसको बचाऊ गर्दै अविश्वसनीय जित निकालेको थियो। साउदीलाई जिताउन सले अलशेहेरी र सलिम अलदावसरीले एकएक गोल गरेका थिए। पहिलो हाफमा साउदीमाथि हाबी बनेको अर्जेन्टिनाका लागि मेसीले गरेको एउटा गोल अफसाइडका कारण रद्द भएको थियो।"
पेनाल्टीमा लेवान्डोस्की चुक्दा मेक्सिकोसँग पोल्यान्डको बराबरी,"दोहा : फिफा विश्वकपको समूह 'सी'अन्तर्गत मंगलबार राति भएको खेलमा मेक्सिको र पोल्यान्डले गोलरहित बराबरी खेल्दै अंक बाँडेका छन्। कतारमा जारी विश्वकपअन्तर्गत स्टेडियम  मा जारी खेलमा दुवै टिमले गोलको मौका बनाए पनि फिनिसिङमा चुक्दा ४० हजार दर्शकले गोलको मजा लिन पाएनन्। पोल्यान्डका कप्तान रोबर्ट लेवान्डोस्कीले सातौं मिनेटमा गरेको प्रहार मेक्सिकन डिफेन्डर जर्ज सान्चेजको छातीमा लागेर बाहिरिएको थियो। मेक्सिकोका एलेक्सिस भेगाले २६औं मिनेटमा गरेको सशक्त प्रहारमा पोलिस गोलकिपर वोइजेस्क सेच्जनीले सहज बचाउ गरे। मेक्सिकन डिफेन्डर हेक्टर मोरेनोले कप्तान लेवान्डोस्कीलाई १८ यार्ड बक्समा एरियामा फाउल गरेपछि पोल्यान्डले पेनाल्टी पाएको थियो। तर, ५८औं मिनेटमा लेवान्डोस्कीले प्रहार गरेको पेनाल्टीमा मेक्सिकन गोलकिपर ग्विलेर्मो ओचोवा बाधक बने। पाँचौं विश्वकप खेलिरहेका ३७ वर्षीय ओचोवाले लेवान्डोस्कीको सशक्त प्रहारको उत्कृष्ट बचाऊ गरे। मंगलबार नै भएको समूह 'सी'को पहिलो खेलमा अर्जेन्टिना साउदी अरबसँग २१ गोलको नतिजामा पराजित भएको थियो।"
डेनमार्क र ट्युनिसियाले अंक बाँडे,दोहा : फिफा विश्वकपअन्तर्गत समूह डीको पहिलो खेलमा डेनमार्क र ट्युनिसियाले गोलरहित बराबरी खेलेका छन्। आइतबारदेखि कतारमा सुरु भएको विश्वकपको २२औं संस्करणअन्तर्गत कतारको एजुकेसन सिटी रंगशालामा कुनै गोल हुन सकेन। दुवै टिमले गोलका अवसर सिर्जना गरे पनि फिनिसिङमा चुक्दा डेडलक कायम रह्यो। सन् २००२ मा मैत्रीपूर्ण खेलमा आमनेसामने भएका टुयुनिसिया र डेनमार्कको विश्वकपमा पहिलो भेट हो। जापानमा भएको त्यो मैत्रीपूर्ण खेलमा डेनमार्क २१ ले विजयी भएको थियो। मोहमेद ड्रागरले ११औं मिनेटमा गरेको प्रहार डेनिस डिफेन्डर क्रिस्टियनसेनलाई ठोक्किएर बाहिरिँदा ट्युनिसियाले अग्रता लिने मौका गुमाएको थियो। विश्वकपका पछिल्ला १५ मध्ये १४ खेलमा गरी ट्युनिसियाले २५ गोल खाएको थियो। सन् १९७८ मा वेस्ट जर्मनीविरुद्ध एक मात्र खेलमा ट्युनिसियाले गोल नखाई ०० को बराबरी खेलेको थियो। पाँचौं पटक विश्वकप खेलिरहेको ट्युनिसिया ४४ वर्षपछि पहिलो पटक गोल खानबाट बच्यो। डेनिस प्लेमेकर क्रिस्टियन एरिकनले २०औं मिनेटमा प्रहार गरेको कर्नरमा योहाकिम एन्डरसनको हेडर बाहिरिएको थियो। ऐसा लाइडोनीले ५० औं मिनेटमा दिएको पास अनिस बेन स्लिमानेले नियन्त्रणमा लिन नसक्दा ट्युनिसियाले सुन्दर मौका गुमाएको थियो। त्यसको ६ मिनेट नबित्दै एन्द्रेस स्कोभ ओल्सेनले गरेको गोल अफसाइडका कारण रद्द भएको थियो। डेनिस प्लेमेकर क्रिस्टियन एरिकसनले ६९औं मिनेटमा गरेको सशक्त प्रहारमा ट्युनिसियाका गोलकपिर एइमेन डामेन बाधक बनेका थिए। उनको बचाउसँगै पाएको कर्नरमा डेनमार्कले कुनै आक्रमणको मौका बुन्न सकेन। इन्ज्युरी समयको दोस्रो मिनेटमा एरिकसनले क्रस गरेको बलले यासिन मेरियाको हातमा लागेपछि रेफ्रीले भिडियो रिभ्यु हेरे पनि पेनाल्टी दिएनन्। समूह डीकै अर्को खेलमा मंगलबार राति फ्रान्स र अस्ट्रेलिया आमनेसामने हुनेछन्।
मेक्सिको र पोल्यान्डको पहिलो हाफ गोलरहित बराबरी,दोहा : फिफा विश्वकपको समूह 'सी'अन्तर्गत मंगलबार जारी खेलको पहिलो हाफमा मेक्सिको र पोल्यान्ड गोलरहित बराबरीमा रोकिएका छन्। कतारमा जारी विश्वकपअन्तर्गत स्टेडियम  मा जारी खेलमा दुवै टिमले गोलको मौका बनाए पनि फिनिसिङमा चुक्दा ४० हजार दर्शकले गोलको मजा लिन पाएनन्। पोल्यान्डका कप्तान रोबर्ट लेवान्डोस्कीले सातौं मिनेटमा गरेको प्रहार मेक्सिकन डिफेन्डर जर्ज सान्चेजको छातीमा लागेर बाहिरिएको थियो। मेक्सिकोका एलेक्सिस भेगाले २६औं मिनेटमा गरेको सशक्त प्रहारमा पोलिस गोलकिपर वोइजेस्क सेच्जनीले सहज बचाउ गरे। मंगलबार नै भएको समूह 'सी'को पहिलो खेलमा अर्जेन्टिना साउदी अरबसँग २१ गोलको नतिजामा पराजित भएको थियो।
मेसीमा निर्भर अर्जेन्टिना,"दोहा : दुई पटकको विजेता अर्जेन्टिना यसपटक प्रमुख दाबेदारका रुपमा विश्वकप खेल्न कतार पुगेको छ। गत वर्ष कोपा अमेरिका च्याम्पियन बनेको अर्जेन्टिना त्यसमा विश्वकप विजेताको ताज थप्न आतुर छ। कतारमा अर्जेन्टिनालाई पर्खिरहेका कयौं चुनौतीबारे मुख्य प्रशिक्षक लियोनल स्कालोनी जानकार र सतर्क छन्। मंगलबार कतारविरुद्धको खेलबाट अर्जेन्टिनाले कतार विश्वकपमा नयाँ अध्याय सुरु गर्दैछ। फाइनलमा ब्राजिललाई पराजित गरेसँगै २८ वर्ष लामो उपाधिको खडेरीमा अर्जेन्टिनाले गत वर्ष पूर्ण विराम लगाएको थियो। सन् १९९४ पछि पहिलो पटक अर्जेन्टिना दक्षिण अमेरिकी च्याम्पियनका रुपमा विश्वकपमा उत्रिँदैछ। यद्यपि, त्यो संस्करणको अन्तिम १६ मा रोमानियासँग स्तब्ध हुँदै बाहिरिएको अर्जेन्टिना यसपाली लामो यात्रा तय गर्ने लक्ष्यमा छ। अर्जेन्टिना लियोनल मेसीको नेतृत्वमा उच्च मनोबलसहित कतार पुगेको छ। अन्तिम विश्वकपलाई मेसी सफलतामा परिणत गर्न जुनसुकै मूल्य चुकाउन तयार छन्। समूह सी मा रहेको अर्जेन्टिनाले मंगलबार दिउँसो लुसेल रंगशलामा साउदी अरबसँग खेल्दै अपेक्षित लामो यात्राको सुरुवात गर्दैछ। समूह चरणमा मेक्सिको र पोल्यान्डसँग खेल्नुअघि अर्जेन्टिना फिफा वरीयताको ५१औं राष्ट्र साउदी अरबविरुद्ध सहज जितको आशमा हुनेछ। साउदी राम्रो टोली हो भन्ने हामीलाई थाहा छ, प्रशिक्षक स्कालोनी भन्छन्, उनीहरूको टिम राम्रो छ। प्राविधिक रुपमा बलिया र छरिता खेलाडी छन्। उनीहरूले हामीलाई कठिन बनाउन सक्ने छन्। त्यसमाथि विश्वकपमा त्यो हाम्रो पहिलो खेल हो। जुन सँधै कठिन हुन्छ। उनले साउदी अरेबियालाई कमजोर नआक्ने र आफ्नो जिम्मेवारी सफलतापूर्वक निर्वाह गर्ने बताउँछन्। हामी उत्कृष्ट फुटबल खेल्छौं। विश्वकपमा देखिने पनि उत्कृष्ट खेल नै हो। त्यसैले साउदी अरेबियासँग सतर्क भएर आफ्नो जिम्मेवारी पूरा गर्छौं, स्कालोनीले भने। अर्जेन्टिना विश्वपको उपाधि उचाल्ने दक्षिण अमेरिकाका तीन टोलीमध्ये एक हो। अर्जेन्टिनाको दोहोरो सफलतासँगै ब्राजिल पाँच र उरुग्वे दुई पटक विश्व विजेता बनेका छन्। तर, डिएगो म्याराडोनाको समय (सन् १९८६) यता भने दक्षिण अमेरिकी टिम खाली हात छन्। पछिल्लो तीन दशकदेखि विश्वकपमा अर्जेन्टिनाले धेरै पीडादायी क्षणको सामना गरेको छ। तीमध्ये आठ वर्षअघि ब्राजिलमा भएको विश्वकप सबैभन्दा तीतो रहेको थियो। जहाँ फाइनलको अतिरिक्त समयमा जर्मनीसँग १० ले पराजित हुँदा उपाधिको सबैभन्दा नजिक पुगेर पनि खाली हात फर्कनु परेको थियो। स्कालोनीको टोलीलाई निरास बनाउँदै साउदी दोस्रो पटक समूह चरण पार गर्ने अभियानमा छ। छैटौं पटक विश्वकपमा पुगेको साउदीले सन् १९९४ मा समूह चरण पार गरेको थियो। हर्भ रेनार्डको टिमले छनोटको दुई समूह चरणमा १८ मध्ये १३ जित र एक मात्र हारको नतिजासहित विश्वकपमा स्थान बनाएको थियो। तर, विश्वकपको ड्र आयोजकको छिमेकीका लागि भाग्यशाली रहेन्। फ्रेन्च प्रशिक्षक रेनार्डसँग अविश्वसनीय नतिजा निकालेको अनुभव छ। रेनार्डले सन् २०१२ मा जाम्बियालाई अफ्रिका कप अफ नेसन्स च्याम्पियन बनाएर तहल्का मच्चाएका थिए। त्यति मात्रै होइन, सन् २०१५ मा आइभरी कोस्टलाई पनि अफ्रिकी च्याम्पियन बनाएका रेनार्ड दुई टिमबाट अफ्रिका कप अफ नेसन्स जित्ने पहिलो प्रशिक्षक बनेका थिए। सन् २०१८ मा मोरक्कोको नेतृत्व गरेका रेनार्डले फेरि एकपटक जादुमयी नतिजाको अपेक्षासहित साउदीको प्रशिक्षण सम्हालेका हुन्। हामीसामु कठिन खेल छन्। तर, प्रशिक्षक र खेलाडीले विश्वकपमा छनोट हुने सपना राख्नु भनेको उत्कृष्ट टिम सामू आफूलाई उभ्याउनु हो, रेनार्ड भन्छन्, बलिया टिमहरू विश्वकप जित्ने लक्ष्यसहित मैदानमा उत्रिन्छन् र निरास हुन्छन्। साना टिम अप्रत्यासित नतिजामा निर्भर हुन्छन् र हुनुपर्छ पनि। प्रभाव पार्न सक्ने खेलाडी लियोनल मेसी (अर्जेन्टिना) पेरिस सेन्ट जर्मन (पीएसजी) का मेसी आफ्नो करियरकै उत्कृष्ट लयमा छन्। पीएसजीबाट खेलेका सबैखाले प्रतियोगितामा २६ गोल गरेका मेसीसँगै युरोपेली शीर्ष पाँच लिगका अर्लिङ हालान्ड र नेमार मात्रै छन्। पीएसजीका ३५ वर्षीय फरवार्डले यो नै अन्तिम विश्वकप हुने बताइसकेका छन्। गत वर्ष अर्जेन्टिनालाई कोपा अमेरिका च्याम्पियन बनाएर आफ्नो काँधको बोझ उतारेका मेसी यसपटक आफ्नो राष्ट्रलाई विश्व विजेता बनाउने अभियानमा छन्। पछिल्ला चार विश्वकपको नकआउट चरणमा गोल गर्न असफल मेसीले सात सय ५६ मिनेट गोलविहीन भएर मैदानमा बिताएका छन्। तर, समूह चरणमा ६ गोल गरेका मेसी यसपाली त्यो आँकडा थप्नेमा उत्साहित छन्। ३५ वर्षीय फरवार्डले अर्जेन्टिनाका लागि अहिलेसम्म चार संस्करणका विश्वकप खेलेका छन्। त्यसमा उनले ६ गोल गरेका छन् भने पाँच गोलमा सहयोगी भूमिका खेलेका छन्। यस क्रममा उनले विश्वकपका १९ खेल खेलेका छन्। पाँचौं विश्वकप खेलेसँगै उनले अर्जेन्टिनाका लागि यसअघि डिएगो म्याराडोना र ज्याभिएर मास्कारानोको नाममा रहेको कीर्तिमान उछिन्ने छन्। मेसीलाई थाहा छ कि अर्जेन्टिनासँग विश्वकपको उपाधि जित्ने एउटा अन्तिम अवसर आएको छ। गत वर्ष ब्राजिलमा कोपा अमेरिकाको उपाधि जितेपछि छनोटमा प्रभावशाली प्रदर्शन गर्दै ३५ खेलमा अपराजित रहेर कतार पुगेको छ।"
मेसीको गोलमा अर्जेन्टिनालाई अग्रता,दोहा: कतारमा जारी विश्वकपको समूह सीअन्तर्गत मंगलबार जारी खेलमा अर्जेन्टिनाले साउदी अरबविरुद्ध अग्रता लिएको छ। आठौं मिनेटमा लियान्ड्रो पेरेडेसमाथि साउदीका खेलाडीले पेनाल्टी एरियामा फाउल गरेपछि अर्जेन्टिनाले स्पटबाट अग्रता लिने मौका पाएको थियो। सोही पेनाल्टीको सदुपयोग गर्दै कप्तान लियोनेल मेसीले अग्रता दिलाएका हुन्।
सदाबहार जर्मनी,"दोहा : विश्वकपमा सर्वाधिक सफलमध्ये एक टोली हो, जर्मनी। विरलै मात्र खराब प्रदर्शन गर्ने जर्मनी २०१८ को विश्वकपमा झैं समूह चरणबाट घर फर्किन चाहँदैन। ह्यान्सी फिलिकको टोलीले बुधबार राति जापानसँग खेल्दै कतारमा जारी विश्वकपमा सुरुवात गर्दैछ। चार पटकको विश्व विजेता जर्मनीले यो शताब्दीमा भएका पाँच संस्करणमध्ये चार पटक कम्तीमा सेमिफाइलन यात्रा तय गरेको छ। जुन, अन्य कुनै मुलुकसँगको तुलनामा सर्वाधिक हो। जर्मनी जोचिम लोको नेतृत्वमा चार वर्षअघि साविक विजेताका हैसियतमा रुस पुगेको थियो। तर, समूह चरणमा मेक्सिको र दक्षिण कोरियासँग पराजित हुँदै अप्रत्यासितरुपमा नकआउट चरण नपुग्दै बाहिरियो। त्यो बहिर्गमन सन् १९५० यताकै पहिलो थियो। त्यसयता अनुपस्थित भएका विश्वकपबाहेक अन्य कुनै संस्करणमा पहिलो चरणबाट युरोपेली महारथिले समूह चरणबाट बाहिरिनु परेको छैन। जर्मन डिफेन्डर निक्लस सुलको राष्ट्रिय टिममा बटुलेको एउटा मात्रै अनुभव दक्षिण कोरियाविरुद्धको २० को हार हो। तर, अहिले त्यसले केही फरक नपर्ने उनी बताउँछन्। अब त्यसले केही अर्थ राख्दैन, उनले सञ्चारमाध्यमसँग कुरा गर्दै भनेका छन्, हामी एकदमै तीव्र समाजमा छौं। जहाँ सफलता र असफलतामा गमेर बस्न धेरै समय हुँदैन। हिजो के भयो आज त्यसले धेरै अर्थ राख्दैन। स्पेन, जापान र कोस्टारिकासँग समूह ईमा रहेको जर्मनीले छनोट चरणमा उत्कृष्ट प्रदर्शन गर्ने लक्ष्य राखेको छ। आयोजक कतारपछि मध्यपूर्वमा जारी २२औं संस्करणको विश्वकपमा स्थान बनाउने दोस्रो मुलक जर्मनी हो। जर्मनीले युरोपेली छनोटमा दोस्रो सर्वाधिक गोल गरेको थियो। इङ्ल्यान्डले सर्वाधिक ३९ तथा जर्मनीले ३६ गोल गरेको थियो। हामीसँग धेरै अगाडि जान सक्ने क्षमता छ, विश्वकपमा डेब्यू गर्ने तयारीमा रहेका जमल मुसियाला भन्छन्, हामी उपाधि जित्ने लक्ष्यसहित मैदानमा उत्रिने छौं। हामी विश्वकपमा धेरै अघि बढ्न सक्ने टोली हौं। पहिलो खेलमै उत्कृष्ट प्रदर्शन गर्न ब्यग्र प्रतीक्षामा छौं। जर्मनीको बुधबारको प्रतिद्वन्द्वी जापानले पछिल्ला आठ विश्वकपमा एक खेल मात्रै जितेको छ। जापानले चार वर्षअघि रुस विश्वकपको पहिलो खेलमा कोलम्बियालाई पराजित गर्दै विश्वकपमा पहिलो जित आत्मसाथ गरेको थियो। एसियाली मुलुक जापान लगातार सातौं पटक विश्वकप खेल्न कतार पुगेको छ। जापानले अहिलेसम्म दोस्रो चरण पार गर्न भने सकेको छैन। रुस विश्वकपको अन्तिम १६ को खेलमा त्यो समय विश्व वरीयताको शीर्ष मुलुक बेल्जियमविरुद्ध जापान २० को अग्रता जोगाउन असफल भएको थियो। त्यो खेलको अन्तिम १६ मिनेटमा २० को अग्रता जोगाउन नसक्दा जापान पहिलो पटक क्वार्टरफाइनल पुग्नबाट वञ्चित भएको थियो। जर्मनी र जापानबीच अहिलेसम्म दुई वटा मैत्रीपूर्ण खेल भएको छ। दुईमध्ये जर्मनीले एक खेलमा जित निकालेको छ भने अर्को एउटा खेल बराबरी गरेको थियो। सन् २००६ मे ३१ मा भएको मेत्रीपूर्ण खेलमा जर्मनी र जापानले २२ गोलको बराबरी खेलेका थिए। यस्तै सन् २००४ डिसेम्बर १६ मा भएको खेलमा जर्मनीले ३० को जित निकालेको थियो। प्रभाव पार्न सक्ने खेलाडी जमल मुसियाला (जर्मनी) जर्मनीका प्रमुख खेलाडी थोमस मुलर हुन्। सन् २०१० मा डेब्यू गरेका मुलरले विश्वकपका १६ खेलमा १० गोल र ६ असिस्ट गरेका छन्। उनीभन्दा अघि रहेका मिरोस्लाभ क्लोजले १६, गर्ड मुलरले १४ र जुर्गन क्लिंसमन ११ गोल गरेका छन्। त्यसैले थोमस कतार विश्वकपमा बढीभन्दा बढी गोल गर्न चाहन्छन्। तर, युवा स्टार जमल मुसियालाको उदयसँगै थोमसले जर्मनीको सुरुवाती ११ मा स्थान बनाउनेमा उनी आफै पनि विश्वस्त छैनन्। बायर्न म्युनिखमा उत्कृष्ट लयमा रहेका मुसियालाबाट प्रशिक्षक ह्यान्सी फिल्क पनि प्रभावित छन्। मुसियाला जर्मनीको मिडफिल्डका प्रमुख हतियार हुन्। जारी सिजन जर्मन बुन्डेस लिगामा नौ गोल र ६ असिस्ट गरेका मुसियाला युरोपका पाँच शीर्ष लिगमा कुनै पनि युवा खेलाडीभन्दा अगाडि छन्। नाइजेरियन बुवा र जर्मन आमाका सन्तान मुसियाला सात वर्षको उमेरमै इङ्ल्यान्ड पुगेका थिए। उनको फुटबल करियरको उदय पनि इङ्ल्यान्डबाटै भएको हो। उनले उमेर समूहका थुप्रै खेल जर्मनी र इङ्ल्यान्डबाट खेलेका थिए।"
"यो हारले धेरै पीडा दिएको छ, विश्वकपमा सुखद सुरुआतको आस थियो: मार्टिनेज","दोहा: विश्वकपको पहिलो खेलमा साउदी अरबसँग २१ को अप्रत्यासित परायजपछि अर्जेन्टिनाका फरवार्ड लौटारो मार्टिनेजले आफ्नै गल्तीले हार्नुपरेको प्रतिक्रिया दिएका छन्। समूह सीअन्तर्गत बुधबार पहिलो हाफमा पेनाल्टीमार्फत लिएको ०१ को अग्रता जोगाउन नसक्दा अर्जेन्टिना ३२ वर्षपछि विश्वकपको पहिलो खेलमा पराजित भएको हो। साउदीलाई जिताउन सले अलशेहेरी र सलिम अलदावसरीले एकएक गोल गरेका थिए। पहिलो हाफमा साउदीमाथि हाबी बनेको अर्जेन्टिनाका लागि मार्टिनेजले गरेका दुई गोल अफसाइडका कारण रद्द भएका थिए। हामीले दोस्रो हाफमा आफ्नै गल्तीका कारण पराजित हुनुपर्यो, २५ वर्षीय फरवार्ड मार्टिनेजले भने, तीन गल्तीले फरक पर्यो, तर अब हामीले ती गल्ती सुधार्नुपर्छ। हामीले पहिलो हाफमा थप एक गोल गर्नुपर्थ्यो, उनले भने, तर, यो विश्वकप हो, हामीसामू दुई फाइनल बाँकी छन्। यसले धेरै पीडा दिएको छ, हामीले जितसहित विश्वकपको सुरुआत गर्ने ठूलो आस राखेका थियौं, मार्टिनेजले भने, तर, त्यो अपेक्षा समाप्त भइसक्यो, हामीले ट्रेनिङ गरेर भविष्यबारे सोच्नुपर्छ।"
अर्जेन्टिनाविरुद्ध साउदीको २१ को अग्रता,दोहा : कतारमा जारी विश्वकपको समूह सीअन्तर्गत मंगलबार जारी खेलको दोस्रो हाफमा अर्जेन्टिनाविरुद्ध साउदी अरबले २१ को अग्रता लिएको छ । दोहास्थित लुसेल रंगशालामा साउदीका सले अलशेहेरीले गोल बराबरी गोल फर्काए । फेरेस अलब्रिकानले दिएको पासलाई उनले १८ यार्ड बक्स अगाडिबाट प्रहार गर्दै गोलमा परिणत गरेका हुन्। त्यसको ५ मिनेट नबित्दै सलीन अलदावासरीले अर्को गोल गरे । आठौं मिनेटमा लियान्ड्रो पेरेडेसमाथि साउदीका खेलाडीले १८ यार्ड बक्समा फाउल गरेपछि अर्जेन्टिनाले पेनाल्टीबाट अग्रता लिने मौका पाएको थियो। सोही पेनाल्टीको सदुपयोग गर्दै कप्तान लियोनेल मेसीले अग्रता दिलाएका थिए । साउदीविरुद्ध १०औं मिनेटमा गोल गरेका मेसी अर्जेन्टिनाबाट विश्वकपमा गोल गर्ने दोस्रो पाको खेलाडी बनेका छन्। सबैभन्दा पाका खेलाडी मार्टिन पालेर्मो हुन्। उनले सन् २०१० मा दक्षिण अफ्रिकामा भएको विश्वकपमा ग्रीसविरुद्ध ३६ वर्ष र दुई सय २७ दिनमा गोल गरेका थिए। मेसीले आज ३५ वर्ष र एक सय ५१ दिनमा गोल गरेका हुन्। मेसीले २२औं मिनेटमा गरेको गोल अफसाइडका कारण रद्द भएको थियो। एसियाली मुलुकमाथि निरन्तर आक्रमणका मौका बनाएको अर्जेन्टिनाका लागि २८औं मिनेटमा लौटारो मार्टिनेजले गरेको गोल पनि अफसाइडकै कारण रद्द भयो। दक्षिण अमेरिकी महारथीविरुद्ध संघर्षरत साउदीले भने फ्रेममा कुनै प्रहार गर्न सकेन।
ट्युनिसिया र डेनमार्कको पहिलो हाफ गोलरहित बराबरी,दोहा: फिफा विश्वकपअन्तर्गत समूह डीको पहिलो हाफको खेल डेनमार्क र ट्युनिसियाले गोलरहित बराबरी खेलेका छन्। आइतबारदेखि कतारमा सुरु भएको विश्वकपको २२औं संस्करणअन्तर्गत कतारको एजुकेसन सिटी रंगशालामा सुरुआती ४५ मिनेटमा कुनै गोल हुन सकेनन्। दुवै टिमले गोलका अवसर सिर्जना गरे पनि फिनिसिङमा चुक्दा मध्यान्तरसम्म पनि डेडलक कायम रह्यो। सन् २००२ मा मैत्रीपूर्ण खेलमा आमनेसामने भएका टुयुनिसिया र डेनमार्कको विश्वकपमा पहिलो भेट हो। जापानमा भएको त्यो मैत्रीपूर्ण खेलमा डेनमार्क २१ ले विजयी भएको थियो। मोहमेद ड्रागरले ११औं मिनेटमा गरेको प्रहार डेनिस डिफेन्डर क्रिस्टियनसेनलाई ठोक्किएर बाहिरिँदा ट्युनिसियाले अग्रता लिने मौका गुमाएको थियो। विश्वकपका पछिल्ला १५ मध्ये १४ खेलमा गरी ट्युनिसियाले २५ गोल खाएको छ। सन् १९७८ मा वेस्ट जर्मनीविरुद्ध एक मात्र खेलमा ट्युनिसियाले गोल नखाई ०० को बराबरी खेलेको थियो। डेनिस प्लेमेकर क्रिस्टियन एरिकनले २०औं मिनेटमा प्रहार गरेको कर्नरमा योहाकिम एन्डरसनको हेडर बाहिरिएको थियो। समूह डीकै अर्को खेलमा मंगलबार राति फ्रान्स र अस्ट्रेलिया आमनेसामने हुनेछन्।
अमेरिका र वेल्सले अंक बाँडे,दोहा : विश्वकपको समूह बीअन्तर्गत सोमबार राति भएको खेलमा अमेरिका र वेल्सले ११ गोलको बराबरी खेल्दै अंक बाँडेका छन्। कतारको अल रेयान रंगशालामा भएको खेलको ३६ औं मिनेटमा टिमोथी वेहाले गोल गर्दै अमेरिकालाई अग्रता दिलाएका थिए। निर्धारित ९० मिनेटको खेल सकिन आठ मिनेट बाँकी रहँदासम्म १० ले पछि परेको वेल्सले अन्तिम समयमा पुनरागमन गर्यो। अमेरिकी डिफेन्डर वाल्कर जिमरम्यानले वेल्सका कप्तान ग्यारेथ बेलमाथि खराब फाउल गरेपछि पेनाल्टी पाएको थियो। सोही पेनाल्टीको सदुपयोग गर्दै ६४ वर्षपछि विश्वकपमा फर्किएको वेल्सलाई कप्तान बेलले हारबाट जोगाए। सोमबार राति नै भएको समूह बीको पहिलो खेलमा इङ्ल्यान्डले इरानलाई ६२ गोलको नतिजामा पराजित गरेको थियो। अमेरिकाले दोस्रो खेलमा शनिबार इङ्ल्यान्डको सामना गर्नेछ भने वेल्सले शुक्रबार इरानसँग खेल्ने छ।

शीर्षक,विवरण
नागरिकतामा किन बलजफ्ती ?,"जनता र राष्ट्रको अभिभावक (राष्ट्रपति) ले नागरिकता संशोधन विधेयकमा चासो र सरोकार जनाउँदै पुनर्विचारका लागि संसद्को ध्यानाकर्षण गराउनुभयो। चुनावी एजेन्डा बनाएर हतारहतार सत्तापक्षले पारित गरेको उक्त विधेयकमा संसद्मा दफावार छलफल हुने र जनप्रतिनिधिका सुझावहरू समेटिने अपेक्षा देश र जनताको थियो। तर, एकाएक समाचार आयो सत्ता गठबन्धनले उक्त विधेयकबारे संसद्मा कुनै छलफल वा बहस नै नगर्नेनगराउने। संसदीय कर्मकाण्ड मात्रै पूरा गरेर पुनःराष्ट्रपति समक्ष अनुमोदन गर्न पठाउने। सुन्दै उदेकलाग्दो यो समाचारले जनताका मुद्दा, चासो र समस्याप्रति सत्ता गठबन्धन कति गैरजिम्मेवार छ भन्ने स्पष्ट हुन्छ। कानुन र विधि निर्माण गर्ने संस्था (संसद्)मा कानुनका विषयमा छलफल गर्न अरुचि देखाउने, आफ्नो राजनीतिक अभीष्ट पूरा गर्न संसद् र सांसद का मुख थुन्न खोज्ने सत्तापक्षको यो निर्णय अलोकतान्त्रिक, असंसदीय मात्र होइन, देश र जनताप्रतिको धोखा हो। नागरिकताको प्रावधान कुनै दल, सरकार वा गठबन्धन विशेषको मात्रै मुद्दा हुन सक्दैन। देशको सार्वभौमसत्ता, अखण्डता, राष्ट्रियता र सुरक्षासँग प्रत्यक्षरूपमा जोडिएको यो विषयमा कदापि खेंलाची गर्नुहुन्न। चुनावमा आफू र आफ्नो पार्टीलाई केकस्तो फाइदा हुन्छ वा राजनीतिक स्वार्थ प्राप्त हुन्छ भनेर नागरिकतामाथि हेलचेक्र्याइँ गर्नु भनेको नेपाली आमा माथिको गद्दारी हुन जान्छ। देश र जनताप्रतिको बेइमानी हुन्छ। त्यसैकारण राष्ट्रको अभिभावकीय संस्थाले नागरिकता विधेयकमा पुनर्विचार गर्न सम्मानित संसद्को ध्यानाकर्षण गरेको हो। नागरिकता वितरणको प्रावधानले देश र जनताप्रति तत्कालीन र दीर्घकालीन रूपमा गम्भीर असर पर्न सक्ने संकेतकै कारण राष्ट्रपतिले संसद्लाई पुनर्विचारका लागि आग्रह गरेको हुनुपर्छ। सत्तापक्षले बुझ्नुपर्ने महत्त्वपूर्ण पक्ष के हो भने, किन राष्ट्रपतिले यस्तो कदम लिनुपर्यो ? किन संसद्को ध्यानाकर्षण गर्नुपर्यो ? भन्नेमा एक पटक ठण्डा दिमागले गम्भीर समीक्षा गर्न जरुरी छ। सांसद तथा जनताका प्रतिनिधिका आवाजलाई पूरै नजरअन्दाज गरेर, हतारहतार राजनीतिक स्वार्थपूर्तिका लागि मात्रै विधेयक पारित गरिएका कारण राष्ट्रपति संस्थाले यसमा चासो देखाउने अवस्था आएको हो। संसद्मा जनता र जनताका प्रतिनिधिको आवाजको सुनुवाइ नै नभएका कारण विभिन्न समूह, संस्था र सरोकारवालाहरूले नागरिकता विधेयक जस्ताको तस्तै अनुमोदन नगर्न राष्ट्रपतिसँग आग्रह गरेका थिए। त्यसैकारण नागरिकता विधेयकमा पुनर्विचारको आग्रह भएको हो। जनताका आवाजलाई सरकारले नसुनेपछि राष्ट्रपतिले चासो राख्नु स्वाभाविकै हो। नागरिकता विधेयकमा सत्तापक्ष कति बेइमान र राजनीतिक स्वार्थ वा लेनदेनमा बाँधिएको छ भन्ने कुरा त संसद्मा विचाराधीन विधेयक फिर्ता लिने निर्णयबाटै प्रष्ट हुन्छ। संसदीय समितिले झन्डै दुई वर्षको छलफल, बहस र विमर्श गरेर अन्तिम चरणमा पुर्याइएको नागरिकता संशोधन विधेयकलाई एउटा निर्णयकै भरमा संसद्बाट सरकारले फिर्ता लियो। वर्षाैंसम्म संसद्, सांसद र सरोकारवालाबीचको छलफल, परामर्श र लगानीको उपहास गरियो। विचाराधीन विधेयकलाई फिर्ता लियो र सरकारले नयाँ विधेयक दर्ता गर्यो। नयाँ विधेयक ल्याएपछि संसद्मा गहन छलफल, परामर्श र बहस हुनुपथ्र्यो। सांसदहरूका सुझाव, संशोधन र परिमार्जनका प्रस्ताव सुन्नुपथ्र्यो। आवश्यक सुझाव र संशोधनलाई विधेयकमा समेट्नुपथ्र्यो। तर त्यसो गरिएन। सत्तापक्ष हतारहतार विधेयक पारित गर्ने दिशामा अग्रसर भयो। सरकारले ल्याएको नागरिकतासम्बन्धी नयाँ विधेयकमा सम्भवतः सबैभन्दा धेरै संशोधन परेका थिए। दलीय आधार र व्यक्तिगत रूपमा सांसदहरूले विधेयकका विभिन्न प्रस्तावित प्रावधानमा संशोधन राखेका थिए। धेरै संशोधन परेको र सांसदहरूको पनि निकै चासो देखिएका कारण विषयगत समितिमा मसिनो गरी विधेयकमाथि छलफल हुने आशा र अपेक्षा थियो। तर, सत्तापक्ष बलजफ्ती गर्ने दिशामा गयो। फास्ट ट्र्याकबाट विधेयक पारित गर्ने भन्दै सांसदहरूका सुझाव र संशोधनको सुनुवाइ नै नगर्ने लाइन सत्तापक्षले लियो। छलफल र बहस नै नगरी एकैपटक प्रतिनिधिसभाको पूर्ण बैठकमा सबै संशोधनलाई निर्णयार्थ पेस गरियो र बहुमतका आधारमा सांसदहरूका प्रस्ताव फेल भएको घोषणा गर्दै विधेयक पारित गरियो। संसदीय परम्परा र अभ्यासभन्दा भिन्न ढंगले सरकार प्रस्तुत भयो। सरकारको उक्त योजनामा सभामुख अग्नि सापकोटा पनि सहयोगी बन्नुभयो। संसद्को सबैभन्दा ठूलो र प्रमुख विपक्षी एमालेले उक्त विधेयकमा गम्भीर असहमति राखेको छ। कुनै पनि नेपाली नागरिक नागरिकताबाट बञ्चित हुनु हुँदैन र कुनै पनि विदेशीले नेपाली नागरिकता नपाओस् भन्नेमा एमाले सचेत छ। एमालेको चासो भनेको वैवाहिक अंगीकृतको नागरिकताको प्रावधानमा हो। नेपाली नागरिकसँग विवाह गरेर आउने कुनै पनि विदेशीका लागि नागरिकता लिन केही समयको कुलिङ पिरियड राख्नुपर्छ भन्नेमा एमाले र यसका लाखौंलाख नेता, कार्यकर्ताको समान भावना र भनाइ छ। उत्तरदक्षिणमा अर्बौं जनसंख्या भएका दुई ठूला देश र खुला सिमानाका कारण पनि वैवाहिक अंगीकृत नागरिकताको प्रावधानमा सात बर्षको समयसीमा तोक्नुपर्छ भन्ने एमालेको अडान हो। यो कुनै नौलो वा आपत्तिको विषय पनि होइन। अन्त त परै जाओस्, नेपालको सबैभन्दा बढी बिहेवारी र सांस्कृतिक सम्बन्ध भएको छिमेकी देश भारतमा नै वैवाहिक अंगीकृत नागरिकतामा सात वर्षको प्रावधान छ। भारतमा विवाह गरेर जाने हाम्रा चेलीहरूले नागरिकता पाउन सात वर्ष कुर्नुपर्छ भने उताबाट विवाह गरेर आउने बुहारीले सात वर्ष कुर्नुपर्ने प्रावधान राख्दा केके आपत्ति हो ? एक हातमा सिन्दूर, अर्को हातमा नागरिकता पाउनुपर्छ भन्ने भनाइको तात्पर्य के हो ? यसको दीर्घकालीन असर के पर्छ ? भोलिका दिनमा देशको सार्वभौमसत्ता र सुरक्षामा केकस्तो प्रभाव पर्छ भन्ने कुराको ख्याल सत्तापक्षले गर्नुपर्छ कि पर्दैन ? कुनै एउटा चुनावमा मेरो पार्टी वा मेरो पक्षमा मत आउँछ भन्ने बुझाइकै आधारमा यति ठूलो विषयमा राजनीतिक सौदाबाजी गर्न मिल्छ ? देश र जनतालाई हराएर आफ्नो पार्टीलाई चुनावमा जिताउने षड्यन्त्रको जनताले पक्कै पनि पर्दाफास गर्नेछन्। जनताले फैसला दिनेछन्। यस विषयमा सत्तासीन माओवादीको केन्द्रका सांसदहरूले रूप परिवर्तन गरेको देख्दा अचम्म लाग्छ। विगतमा नागरिकता विधेयकमाथि राज्य व्यवस्था समितिमा छलफल हुँदा माओवादी केन्द्रका सांसदहरू चर्को राष्ट्रवादी बन्दै वैवाहिक अंगीकृतमा १५ वर्षको प्रावधान राख्नुपर्ने धारणा राख्नुहुन्थ्यो। संविधान निर्माणका क्रममा राज्यका निर्देशक सिद्धान्त समितिमा पनि माओवादीका सांसदहरूले वैवाहिक अंगीकृतको नागरिकता लिन १५ वर्ष अवधि तोक्नुपर्ने भन्दै संशोधन र अडान नै राख्नुभएको थियो। तर, आज पार्टी सत्तामा पुगेपछि उहाँहरूको त्यो चर्को राष्ट्रवाद कसरी सेलायो भन्ने आश्चर्यको विषय बनेको छ। यस्तो गम्भीर र देशको सार्वभौमिकतासँग जोडिएको विषयलाई माओवादीले सत्तास्वार्थसँग जोड्दा यसका कार्यकर्ता के हेरेर बसेका होलान् ? सम्मानित राष्ट्रपति संस्थाले चासो देखाएर फिर्ता पठाएपछि राष्ट्रको अर्को अंग व्यवस्थापिकाले त्यसलाई गम्भीरतापूर्वक लिनुपर्छ। त्यो उसको दायित्व हो, कर्तव्य हो। विधेयकमा संशोधन दर्ता गरेका सांसदहरूका भनाइ र सुझाव सुन्ने र परिमार्जनका लागि सत्तापक्ष तयार हुनैपर्छ। प्राविधिक बहुमत का आधारमा बलमिच्याइँ गरेर राष्ट्रपति समक्ष जस्ताको तस्तै पठाउन खोज्नु भनेको जनप्रतिनिधि निकायप्रतिको बेवास्ता हो, जनताका भावनाको अपमान हो। त्यस्तो भयो भने देश र जनताको दुर्भाग्य हो। नागरिकताजस्तो संवेदनशील विषयलाई प्राविधिक बहुमतका आधारमा छिनोफानो गर्नुहुन्न। संसद्को सबैभन्दा ठूलो र प्रतिपक्ष दलको पनि सहमति जुटाउनुपर्छ। जनप्रतिनिधिका धारणा र दृष्टिकोण सुनेर मात्रै निर्णयमा पुग्ने धैर्य सरकारमा हुनुपर्छ। अर्कोतिर, राष्ट्रपतिले पुनर्विचार गर्न आग्रह गरेका कारण सभामुखले यस विषयमा सिंगो संसद्को धारणा बुझ्ने र त्यसअनुसार मात्रै निर्णय प्रक्रिया अगाडि बढाउनुपर्छ। त्यसका लागि सभामुखले नै सर्वदलीय बैठकछलफलको आयोजना गरेर मात्रै प्रक्रिया अघि बढाउनुपर्छ। जनताका मुद्दा, चासो र समस्यामा बहसछलफल नगराउने, उल्टै बालुवाटार वा पार्टी कार्यालयमा भएका सहमतिलाई संसद्मा सोझै पारित गराउनेतिर सभामुख जानुभयो भने संसद्को पनि गरिमा, मान र इज्जत रहन सक्दैन। नागरिकता संशोधन विधेयक संसद्को सम्पत्ति भइसकेकाले सभामुखले नै छलफलका लागि पहल गर्नुपर्छ। सरकार र राष्ट्रपति संस्था वा सत्तापक्ष र विपक्षी दलबीच द्वन्द्व फैलाउने काममा सभामुख सहयोगी बन्नु हुन्न। पहाडी एमाले सांसद हुन्।"
ड्याफोडिल र निस्ट फाइनलमा,काठमाडौं : नेमोनिक र बुद्ध ऐकडेमी पाँचौं बीआईबी कप अन्तरविद्यालय बास्केटबल प्रतियोगिताको फाइनलमा प्रवेश गरेका छन्। अत्तरखेलस्थित आयोजक बौद्ध इन्टरनेसनल स्कुल (बीआईएस) को हलमा भएको बुधबार भएको छात्रतर्फको प्रतिस्पर्धामा नेमोनिकले युरोलाई ६८३७ ले हरायो। नेमोनिकको जितमा प्रवेश तामाङले ३८ अंक योगदान गरे। निरन लामाको १७ अंक सहयोगमा बुद्धले प्रिमियरललाई ५३४२ ले हरायो। छात्रामा निस्ट र ड्याफोडिलले उपाधि भिडन्त पक्का गरे। निस्टले आयोजक बीआईएसमाथि ३०२९ को कठिन जित दर्ता गर्यो। निस्टकी पूर्णिमा बरालले १६ अंक जोडिन्। ड्याफोडिलले द चाँदबाग स्कुललाई २७२४ को साँघुरो अन्तरले पाखा लगायो। विजेता दावाफुटी शेर्पाले १० स्कोर गरिन्।
सिवाकोटी लेभल वान प्रशिक्षक,"काठमाडौं : सीतापाइला तेक्वान्दो डोजाङका प्रमुख प्रशिक्षक एवं नेपाल तेक्वान्दो संघका केन्द्रीय सदस्य बब्लु सिवाकोटीसहित चार प्रशिक्षक तथा खेलाडीले लेभल वान कोचेज कोर्स उत्तीर्ण गरेका छन्। यही अगस्ट १ देखि ७ तारिखसम्म वल्र्ड तेक्वान्दोले सञ्चालन गरेको अनलाइन लेभल वान कोचेज कोर्स उनीहरूले पूरा गरेका हुन्। सिवाकोटीसँगै विकेश बिडारी, सन्दीपा अमगाईं र सागर गुभाजुले पनि लेभल वान कोचेज कोर्स उतीर्ण गरेका छन्। लेभल वान कोर्स उत्तीर्ण भएपछि मात्रै वल्र्ड तेक्वान्दो महासंघको अफिसियल प्रतियोगिताहरूमा प्रशिक्षकको भूमिका निर्वाह गर्न पाउने प्रावधान छ। विकेश अल्टिमेट तेक्वान्दो डोजाङका प्रशिक्षक हुन् भने सन्दीपा सीतापाइला तेक्वान्दो डोजाङकी सहायक प्रशिक्षक हुन्। सागर गुभाजु तेक्वान्दोका अन्तर्राष्ट्रिय खेलाडी हुन्। लेभल वान कोचेज कोर्स उतीर्ण प्रशिक्षक तथा खेलाडीलाई नेपाल तेक्वान्दो संघका अध्यक्ष प्रकाशशम्शेर राणाले बुधबार प्रमाणपत्र प्रदान गरेका थिए। यसैगरी मलेसियामा आयोजना हुने सरावाक बोर्नियो कप इन्टरनेसनल तेक्वान्दो च्याम्पियनसिप र भियतनाममा हुने ११औं एसियन जुनियर तेक्वान्दो च्याम्पियनसिपमा सहभागी हुने खेलाडीलाई पनि बुधबार तेक्वान्दो संघले बिदाइ गरेको छ। नेपाल तेक्वान्दो संघका अध्यक्ष प्रकाशशम्शेर राणाले दुवै प्रतियोगितामा सहभागी हुने २९ सदस्यीय खेलाडी तथा अफिसियललाई बिदाइ गरेका हुन्। मलेसियामा अगस्ट १९ देखि २१ तारिखसम्म सरावाक बोर्नियो कप इन्टरनेसनल तेक्वान्दो च्याम्पियनसिप आयोजना हुँदैछ। यसैगरी भियतनाममा अगस्ट २५ देखि २७ सम्म ११औं एसियन जुनियर तेक्वान्दो च्याम्पियनसिप आयोजना हुँदैछ।"
इङ्ल्यान्डले ४३ टेस्ट खेल्ने,"लन्डन : इङ्ल्यान्डले आगामी चार वर्षमा ४३ टेस्ट खेल्ने भएको छ। अन्तर्राष्ट्रिय क्रिकेट काउन्सिल (आईसीसी) ले घोषणा गरेको फ्युचर टुर्सअन्तर्गत इङ्ल्यान्डले सन् २०२३ देखि २०२७ का बीचमा ४३ टेस्ट खेल्न लागेको हो। आईसीसीले घोषणा गरेको फ्युचर टुर्स कार्यक्रममा इङ्ल्यान्डले सर्वाधिक धेरै टेस्ट खेल्न लागेको हो। इङ्ल्यान्डले चिरप्रतिद्वन्द्वी अस्ट्रेलिया र भारतसँग पाँचपाँच खेलको शृंखला खेल्ने छ। आईसीसीले घोषणा गरेको ४३ टेस्टमध्ये इङ्ल्यान्डले अस्ट्रेलिया र भारतसँग २० टेस्ट खेल्नेछ। यस्तै अन्य राष्ट्रसँग भने जम्मा २३ खेल खेल्नेछ। ईसीसीले टेस्ट मान्यता पाएका १२ राष्ट्रलाई समेटेर फ्युचर टुर्स कार्यक्रम सञ्चालन गरेको हो। यसैगरी अस्ट्रेलियाले ४० र भारतले चार वर्षको अवधिमा ३८ टेस्ट खेल्नेछ। यसैगरी श्रीलंका र वेस्ट इन्डिजले भने २५२५ खेल खेल्ने छन्। अस्ट्रेलिया र भारतले ३० वर्षपछि पाँच खेलको टेस्ट शृंखला खेल्न लागेको हो। यो शृंखला सन् २०२३ देखि २०२५ का बिचमा हुनेछ। यी दुई राष्ट्रले सन् १९९२ मा पाँच टेस्टको शृंखला खेलेका थिए। यस्तै इङ्ल्यान्ड र अस्ट्रेलियाले पनि पाँच खेलको टेस्ट शृंखला खेल्नेछन्। यस कार्यक्रमअन्तर्गत इङ्ल्यान्डले आगामी जुनमा आयरल्यान्डसँग पहिलो टेस्ट शृंखला खेल्नेछ। चार वर्षको अवधिमा इङ्ल्यान्डले ४८ एकदिवसीय र ५१ टीट्वेन्टी खेल खेल्नेछ। यसअघि आईसीसीले घोषणा गरेको पाँच वर्षे कार्यक्रममा इङ्ल्यान्डले ५९ टेस्ट खेलेको थियो। आईसीसीले टेस्ट मान्यता पाएका १२ राष्ट्रलाई समेटेर फ्युचर टुर्स कार्यक्रम सञ्चालन गरेको हो। यो कार्यक्रमअन्तर्गत १२ वटै राष्ट्रले आगामी चार वर्षमा टेस्ट, एकदिवसीय र टीट्वेन्टी खेलको वार्षिक क्यालेन्डर नै निर्माण गरिएको छ। यो कार्यक्रमअन्तर्गत १२ राष्ट्रले तीनै प्रारुपका ७७७ खेल खेल्ने छन्। जसमा १७३ टेस्ट, २८१ एकदिवसीय र ३२३ टीट्वेन्टी खेल खेल्ने छन्। यसमा आईसीसी पुरुष टेस्ट च्याम्पियनसिप, आईसीसीका विभिन्न प्रतियोगिता र दुई देशीय र त्रिदेशीय शृंखला समावेश छन्।"
पहिलो प्राथमिकता नेपाली फुटबल : मुख्य प्रशिक्षक हुमागाईं,काठमाडौं : नेपाली राष्ट्रिय फुटबल टिमका कार्यवाहक मुख्य प्रशिक्षक प्रदीप हुमागाईंले आफूले पाएको अवसरलाई राम्रो नतिजाका साथ पूरा गर्ने बताए। बिहीबार एन्फा कम्प्लेक्स सातदोबाटोमा आयोजित पत्रकार सम्मेलनमा उनले क्षमता देखेर नै जिम्मेवारी दिएका कारण त्यसलाई सदुपयोग गर्ने बताए। हुमागाईंले आफ्नो पहिलो प्राथमिकता नेपाली फुटबल नै भएको बताएका छन्। १० वर्षदेखि अमेरिकामै प्रशिक्षण दिँदै आएको जानकारी दिँदै जन्मभूमिको सेवाको लागि फर्किएको उनको भनाइ छ। उनले नेपाली फुटबलको अहिलेको समस्याका बारेमा बोल्न नचाहेको तर जानकारी पर्याप्त राखेको जिकिर गरे। बंगलादेशसँगको खेलका लागि ४० खेलाडी छनोट गर्दा देश बाहिर रहेका खेलाडीसँग आफूले कुरा गरेको उनले जानकारी दिए। मुख्य प्रशिक्षक अब्दुल्लाह अलमुताईरीको अनुपस्थितिमा एन्फाले हुमागाईंलाई कार्यवाहक मुख्य प्रशिक्षक नियुक्त गरेको थियो। नेपाली टोलीले आगामी असोजमा बंगलादेशविरुद्ध एक मैत्रीपूर्ण खेल खेल्दैछ। खेल असोज ११ गते दशरथ रंगशालामा हुनेछ। पत्रकार सम्मेलनमा एन्फाका प्रवक्ता सुरेश शाहले मुख्य प्रशिक्षक अलमुताईरी स्वास्थ्यको कारण उपस्थित नहुने भएकाले हुमागाईंलाई नियुक्त गरिएको जानकारी दिए।
नवौं राष्ट्रिय खेलकुद प्रतियोगिताका लागि खेलाडी छनौट गरिँदै,"विराटनगर : नवौं राष्ट्रिय खेलकुद प्रतियोगितामा सहभागी हुनका लागि प्रदेश १ मा खेलाडी छनौट गरिने भएको छ। पोखरामा असोज २८ देखि कार्तिक ३ गतेसम्म हुने नवौं राष्ट्रिय खेलकुद प्रतियोगितामा सहभागी हुनका लागि खेलाडी छनौट गरिने भएको हो। राष्ट्रिय प्रतियोगितामा छनौट हुनका लागि छनौट चरणको खेलहरूमा भदौ दोस्रो साताबाट सुरू हुने खेलकुद विकास बोर्ड प्रदेश १ का सदस्य सचिव हंशराज वाग्लेले बताए। उनले जिल्लास्तरीय छनौट चरणको खेलहरू भदौ ५ देखि १० गतेसम्म सञ्चालन हुने जानकारी दिए। जिल्लाबाट छनौट भएका खेलाडीहरू प्रदेशमा आउने उनको भनाइ थियो। उनले भने, 'प्रदेशबाट छनौट भएका खेलाडी राष्ट्रिय प्रतियोगितामा भाग लिन पाउने छन्। प्रदेशस्तरमा छनौट चरण भदौ १६ देखि १० गतेसम्म सञ्चालन हुनेछ। नवौं राष्ट्रिय खेलकुद प्रतियोगितामा प्रदेश १ बाट ३६ वटा विभिन्न खेलकुद विधामा खेलाडीहरूले भाग लिनेछन्।' तीन वर्ष अगाडि नेपालगञ्जमा सम्पन्न भएका ८ औं राष्ट्रिय खेलकुद प्रतियोगितामा प्रदेश नं १ ले ९ स्वर्ण, २० रजत र ५९ कास्य पदक ल्याएर ७ औं स्थान हासिल गरेको थियो। २०७३ मा विराटनगरमा सम्पन्न भएको सातौं राष्ट्रिय खेलकुद प्रतियोगितामा पनि प्रदेश १ सातौं भयो। त्यसबेला प्रदेश १ ले ६ स्वर्ण, १६ रजत र ४७ कास्य पदक दिलाएका थिए। नेपालमा सम्पन्न १३ औँ दक्षिण एसियाली खेलकूद प्रतियोगिता (साग) मा पनि प्रदेश १ का ८८ खेलाडीले विभिन्न खेलमा स्वर्ण, रजत र कास्य पदक जितेका थिए। त्यसबेला प्रदेश १ बाट एकलतर्फ २० जना र टिम इभेण्टतर्फ ७८ जनाले तेह्रौ सागमा पदक जितेका थिए। बोर्डले बिहीबार विराटनगरमा आयोजना गरेको छलफल कार्यक्रममा खेलकुदका प्रशिक्षकहरूले कमजोर भौतिक पूर्वाधार र खेल क्षेत्रमा लगानी अभावले प्रदेश १ को खेलक्षेत्रले फड्को मार्न सकेको बताए। प्रदेशमा कुनै ठूला खालका प्रतियोगिता नहुनु, नियमित प्रशिक्षण नहुनुले नयाँ खेलाडी उत्पादन हुने र खेल्ने अवसरबाट समेत बञ्चित हुन परेको छ। प्रयाप्त सामग्री र प्रशिक्षक नहुँदा खेलकुदले गति लिन नसकेको सहभागीले बताए। खेल क्षेत्रको विकासमा राज्यले प्रयाप्त लगानी नगर्दासम्म यस क्षेत्रको विकास हुन नसक्ने सहभागीको भनाइ थियो।"

शीर्षक,विवरण
बालकोटको बार्दली,"संयोग वा नियति जे मान्दा नि हुन्छ आम निर्वाचन २०७९ को लक्ष्य थियो एउटा, परिणाम आयो अर्कै। त्यही पनि अनपेक्षित। निर्वाचन गराउने तात्कालीन सत्तापक्षको अपेक्षा र रणनीति गठबन्धनलाई बहुमत दिलाएर एमालेलाई राष्ट्रिय राजनीतिक भूमिकाबाट ओझेलमा पठाउने थियो। त्यसै पनि एमाले अध्यक्ष केपी शर्मा ओलीलाई बालुवाटार पटांगिनीबाट बालकोटको बार्दलीमा थचारेको मजाक उडाइँदै आइएको थियो परमादेशको उडानमा। परमादेशबाट प्राप्त हौसला, उन्माद र विश्वासको जगमा तिनै ओलीलाई निर्वाचनमार्फत लिलिपुट म्यानमा रूपान्तरित गरिदिने अठोट र संकल्प केवल दिवास्वप्न मात्र थिएन, संयोगले सत्तो सिंहासनको चिट्ठा हात लगाउनेहरूका लागि हविकत नै थियो। तर नियति (नेपाली जनता)लाई यो मञ्जुर भएन। परमादेश उन्मादमा व्यंग्य र उपहासको पर्याय तुल्याइएको बालकोटे बार्दलीले नै उपहारस्वरूप अन्ततः यो देशलाई एक थान प्रधानमन्त्री दिनुपर्यो। यद्यपि यो उपहार राष्ट्र, जनता र विद्यमान राजनीतिक प्रणालीको निम्ति कति कामयाव हुन्छ वा कसैको रहर पुर्याएको मात्र ठहर्छ ? अहिल्यै अनुमान लगाउन गाह्रो छ र हतारो पनि हुन्छ। बालकोटे बार्दलीले बालुवाटार दरबारका लागि कोरलेका पात्रको स्थिरासन अभाव र बहुरूपी चेहरा कारण अनुमान लगाउन गाह्रो हुने नै भयो। कांग्रेस नेतृत्वको सत्ता गठबन्धनलाई कम्तीमा पाँच वर्ष नत्र भने १५ वर्ष टिकाउने उद्घोषका साथ सम्पन्न आम निर्वाचनले धेरै धेरै अनपेक्षित र अनौठो परिणाम ल्याइदियो। पहिलो, गठबन्धन पाँच वर्षको सट्टा पाँच हप्ता पनि टिकेन। नटिक्नुको कारण कांग्रेस सभापति शेरबहादुर देउवा र माओवादी केन्द्रका आजीवन अध्यक्ष पुष्पकमल दाहाल दुवैको चरम सत्तामोह तथा दुवैले अवलम्बन गर्दै आएको घिउ बेचुवा र तरबार बेचुवा नीति तथा प्रवृत्ति हो। दोस्रो, परमादेशको जगमा निर्मित कांग्रेस नेतृत्वको सत्ता गठबन्धन संविधान र लोकतन्त्र रक्षाको नाममा ओलीविरोधी मोर्चा थियो तर नियति (नेपाली जनता)लाई गठबन्धन र उसको नारा हजम भएन। सत्ताको राप र तापमा पाँचदलीय सत्ता गठबन्धनले एक डल्लो बनेर चुनाव लडेको भए पनि नेपाली जनताले पत्याएनन्, बहुमत दिएनन्। अर्थात् ओलीमाथिको आरोपलाई नेपाली मतदाताले पत्याएनन्, मतमार्फत खारेज गरिदिए। तेस्रो, कांग्रेसलगायत ठूला दलको भूमिकासँग नेपाली जनता सन्तुष्ट छैनन्। विकल्पको खोजीमा रहेको स्पष्ट सन्देश निर्वाचनमार्फत आयो। नेपाली जनता निरन्तरतासहितको परिवर्तनका पक्षधर रहेको तथ्यलाई माओवादी केन्द्र र मधेस केन्द्रित दलहरूको घटोत्तरी तथा राष्ट्रिय स्वतन्त्र पार्टी (रास्वपा) को तिलस्मी प्रादुर्भावले पुष्टि गर्छ। राष्ट्रिय प्रजातन्त्र पार्टी ( राप्रपा) र रास्वपाको बढोत्तरीले केही महत्त्वपूर्ण राजनीतिक र संवैधानिक प्रश्न उब्जाएको छ। यस प्रश्नको उत्तर कांग्रेस र एमालेबाहेक अरूसँग छैन। र, अरूले यस प्रश्नको उत्तर दिने हैसियत र क्षमता पनि राख्दैनन्। समय र परिस्थितिले यस प्रश्नको उत्तरका लागि कांग्रेस र एमालेको संयुक्त भूमिकामा आधारित सहकार्य खोजेको छ। यो भूमिकामा उनीहरू अहिल्यै आउन आवश्यक थियो, आउन सकेनन्। ढिलोचाँडो आउनै पर्छ। चौथो, नेपाली राजनीतिमा क्रियाशील दलमध्ये टुटफुट र पार्टी बाहिरका षड्यन्त्रका बाबजुद पनि तुलनात्मक रूपमा नेकपा (एमाले) लोकप्रिय रहेको तथ्य मत परिणामले देखायो। त्यस्तै, एमाले अध्यक्ष केपी शर्मा ओली अरू दलका शीर्ष नेताका तुलनामा सफल रणनीतिज्ञ र राजनीतिज्ञ प्रमाणित भएका छन्। कोही सहमत वा असहमत हुने कुरा आफ्नै ठाउँमा होला, ओली राष्ट्रिय दायित्वको गह्रांै भारीसहित राष्ट्रको एकमात्र जिम्मेवार अभिभावकको रूपमा उभिन पुगेका छन्। फलतः नैराश्यता र उदासीनताले मुर्झाएका नेपाली जनतामा नजानिँदो ढंगले नयाँ आशा पलाउन थालेको छ। पाँचौं, निर्वाचनको परिणामबाट माओवादी केन्द्रका अध्यक्ष तथा प्रधानमन्त्री पुष्पकमल दाहाल प्रचण्ड कांग्रेस र एमालेको भूमिका परिवर्तनको माध्यम (कारक) बनेका छन्। उनकै भूमिकाको कारण प्रतिनिधिसभामा सबैभन्दा ठूलो दल हुँदाहुँदै कांग्रेसले उसको पोल्टाको समेत गुमाउन पुगेको छ। नेतृत्वको रणनीतिक चातुर्य एवं कौशलताका कारण अनपेक्षित रूपमा आफ्नो भकारी भर्न एमाले सफल देखियो। परमादेशद्वारा कांग्रेस र देउवामा बहाल खुसी प्रचण्डमार्फत खोसिँदा एमालेको खोसिएको खुसीलाई निर्वाचनले फिर्ता दिएको छ। निर्वाचन परिणामपछिका घटना तथा परिघटनाले नेपाली कांग्रेस स्वयंको मेहनत परिश्रम वा बलबुुताले भन्दा बढी परिबन्ध र संयोगले खाने दलजस्तो देखिन पुगेको छ। छैटौं, माओवादी केन्द्रका अध्यक्ष प्रचण्ड सत्ता र शक्ति हत्याउन अत्यन्त कुशल खेलाडी ठहरिएका छन्। २ सय ७५ सदस्यीय प्रतिनिधिसभामा केवल ३२ सांसदको प्रतिनिधित्व भएको पार्टीका अध्यक्ष प्रधानमन्त्री बनाइन सफल हुनु चानचुने कुरा होइन। त्यसो त २०६३ सालमा शान्ति प्रक्रियामा आएपछिका १६ वर्षमा माओवादीबाट अध्यक्ष दाहाल तीन पटक र तात्कालीन उपाध्यक्ष डा बाबुराम भट्टराई एक पटक गरी सो पार्टीले चार पटक प्रधानमन्त्री लिइसकेको छ। यो १६ वर्षमा बनेका १३ वटा सरकारमध्ये १० वटामा माओवादी सम्मिलित छ। बुझ्न नसकिएको गुत्थी केवल यत्तिमात्र हो कि माओवादी कुनै न कुनै रूप वा भूमिकामा निरन्तरजसो सत्तामा रहिआएको छ। तर पनि पार्टीलाई सत्ताको पोस भने लागिरहेको छैन, प्रतिदिन खिइँदै र होचिँदै जाँदो छ। सातौं, कांग्रेस र एमालेबीच कार्यक्रमिक एकता वा सहकार्य भएको अवस्थामा बाहेक त्रिशंकु संसद्को कारण रास्वपा, राप्रपा, राजपा, जनमत र नागरिक उन्मुक्ति पार्टी राष्ट्रिय राजनीतिमा उनीहरूको हैसियतअनुसारको भूमिका रहन्छ नै। सरकारमा रहन तिनका सर्त र सरकारमा रहँदा निर्वाह गर्ने भूमिकाले उनीहरूको भोलि निर्धारण गर्नेछ। राप्रपाबाहेक सत्तासीन नयाँ दलहरू समयको अग्नि परीक्षामा छन्, यसमा उनीहरू खरो उत्रिएमा भरपर्दा वैकल्पिक शक्तिहरूको प्रादुर्भाव हुनेछ। जनताको मन जितेर राष्ट्रिय राजनीतिमा दीर्घकालिक रूपमा स्थापित हुन उनीहरूका लागि यो अति राम्रो अवसर हो। आजको मूलभूत प्रश्न, सरकारको स्थायित्व र स्थिरता तथा प्रभावकारिता नै हो। यसो हुँदा सरकार गठनमा विशेष भूमिका रहेका एमाले अध्यक्ष केपी ओलीको संकल्प र इच्छाशक्तियुक्त विशेष भूमिका र योगदान सर्वथा अपेक्षित छ। सिंहदरबारले प्रधानमन्त्री पाइसकेको छ। अर्थ, गृह र भौतिक योजनाजस्ता प्रत्येक महत्त्वपूर्ण मन्त्रालयले उपप्रधानमन्त्रीको नेतृत्व पाइसकेका छन्। प्रधानमन्त्रीले संसद्बाट विश्वासको मत हासिल गर्नासाथ मन्त्रिपरिषद् गठनले पूर्णता पाउनेछ। सरकार गठनमा सकसको हल बालकोटको बार्दलीबाट भयो जसलाई प्रतिनिधिसभाले अनुमोदन गर्नेछ। संविधानसम्मत विधि र प्रक्रिया कुनै प्रतीक्षाका विषय होइनन्। यस घडीको सर्वाधिक चासो र उत्सुकताको विषय हो दाहाल नेतृत्वको वर्तमान सरकारको स्थायित्व, स्थिरता, सफलता र प्रभावकारिताको प्रश्न। यो प्रश्न ज्वलन्त बन्नु पछाडिका कारणमा त्रिशंकु संसद्, स्वयं प्रधानमन्त्रीको अस्थिर स्वभाव र प्रवृत्ति, सांसद र दलहरूमार्फत बाह्य शक्ति(हरू) को खेलाइ तथा सूक्ष्म व्यवस्थापनमा समेत उनीहरूको चाख एवं अनौपचारिक हस्तक्षेप आदि छन्। यी कारणहरूलाई पृष्ठभूमिमा धकेल्दै अघि बढ्ने प्रधानमन्त्री आजको खाँचो हो। यसै आलोकमा प्रधानमन्त्री दाहाललाई हेर्नुपर्ने हुन्छ। यी कुराका अलावा नेपाली राजनीतिमा त्रिशंकु संसद् र गठबन्धन सरकारको छाप सकारात्मक छैन। दाहाल र ओली दुवै जना यी विषयमा अनभिज्ञ छैनन्। वर्तमान सरकारका जन्मदाता एमाले अध्यक्ष ओली हुन्। यस मानेमा गठबन्धनको नेतृत्व गर्ने प्रमुख पार्टीको अध्यक्ष र सरकार गठनमा कारक तत्त्व भएका नाताले दाहाल सरकारको सफलताअसफलताको श्रेय वा दोष सीधै ओलीसँग जोडिन आउँछ। सत्ता गठबन्धनभित्रका अन्य पनि कतिपय महत्त्वपूर्ण नीति र कार्यक्रम तथा सहमतिसमझदारीबारे श्वेतपत्र नै जारी होला। सरकार पनि चल्ला। तर आजको मूलभूत प्रश्न, सरकारको स्थायित्व र स्थिरता तथा प्रभावकारिता नै हो। यसो हुँदा सरकार गठनमा बिशेष भूमिका रहेका एमाले अध्यक्ष केपी ओलीको संकल्प र इच्छाशक्तियुक्त विशेष भूमिका र योगदान सर्वथा अपेक्षित छ। यद्यपि प्रधानमन्त्रीय प्रणालीमा संविधानतः राज्य सञ्चालनको सम्पूर्ण दायित्व प्रधानमन्त्रीको हो। दुईतिहाइ नजिकको बहुमतीय प्रधानमन्त्रीको भूमिका निर्वाह गर्न खोज्दा केसम्म भएको थियो भन्ने निकट अतीतको इतिहासका भोक्ता स्वयं ओली नै हुन्। नेपालको अर्थतन्त्र समस्यामा छ। समस्या बढ्ने अवस्थामा छ। आन्तरिक आयले मासिक तलबभत्ता व्यहोर्नसमेत अपुग भइसकेको छ। यो सामान्य कुरा होइन। कार्यपालिका, न्यायपालिका र विधानपालिकाबीचको शक्ति सन्तुलनको अवस्था बिग्रँदो छ। राज्य प्रणालीका यी तीनवटै अंग एकअर्का विरुद्धका मोर्चाबन्दीमा छन्। यो मोर्चाबन्दी सिंहदरबार हुँदै प्रदेश तहलाई छिचोल्दै पालिकाहरूका वडासम्म पुगिसकेको छ। भ्रष्टाचार, कामचोर प्रवृत्ति, दण्डहीनता र अराजकता मौलाएको छ। संघीयता कार्यान्वयनको क्रममा शक्ति र अधिकारको विकेन्द्रीकरण हुँदा सिंहदरबार केन्द्रित भ्रष्टाचारको पनि विकेन्द्रीकरण भएर प्रदेशहरू हुँदै पालिकाका वडातहसम्म पुगेको अवस्था छ। नीतिगत रूपमा राजनीतिक नेतृत्वले यी विकृति र विसंगतिमा मलजल पुर्याउँदै रहेको आजको यथार्थ हो। देशमा धनी र गरिबबीचको खाडल फराकिँदै र गहिरिँदै गएको छ। यही कारण राष्ट्रले अवलम्बन गरेको आर्थिक प्रणालीको मूल्यांकन एवं समीक्षाका आधारमा सुधार आवश्यक भइसकेको छ। यसैगरी संवैधानिक निकाय र अंगहरूले संविधानले निर्दिष्ट गरेका दायित्व तथा भूमिका स्वतन्त्र ढंगले निर्वाह गर्न पाइरहेका छैनन्। उनीहरूमध्ये कतिपय चरम दलीयकरणको चंगुलमा परेका छन् भने कार्यकारीको हस्तक्षेपमा परेर कैयौं अधकल्चा जस्तै बनेका छन्। प्रधानमन्त्री कार्यालय मातहतमा राखिएको कारण अख्तियार दुरुपयोग अनुसन्धान आयोग र राजस्व अनुसन्धान विभागले संविधानले निर्दिष्ट गरेका दायित्व र भूमिका खेल्न सकिरहेका छैनन्। यस्तै, सम्पत्ति शुद्धीकरण, राष्ट्रिय अनुसन्धान विभाग, राष्ट्रिय योजना आयोग, लगानी बोर्ड, सार्वजनिक खरिद अनुगमन कार्यालय, नेपाल ट्रस्टको कार्यालय, गरिबी निवारण कोषजस्ता अंग र निकाय पनि सोही अवस्थामा छन्। दिनदहाडै स्वतन्त्र न्यायपालिकाको चीरहरणको घटना तात्तातै छ। वर्तमान सरकारका निर्माता एमाले अध्यक्ष ओलीले गठबन्धनको नेतृत्व गर्ने ठूलो दलको नाताले उल्लिखित राजनीतिक, आर्थिक, सामाजिक र सांस्कृतिक विकृति एवं विसंगतिविरुद्ध जुध्ने साहस र हिम्मत गर्नुपर्छ। संघीय तथा प्रदेश सरकारहरू चलाउने र टिकाउने नाममा राष्ट्र र जनताले धान्न र थाम्न नसक्ने गरी कसैसँग कुनै सम्झौता वा सहमति अब बर्जित छ। नेता ओली आफ्नो पछिल्लो सत्ता बहिर्गमन यताका अवधिका जात्रा मात्रा र घटनाका साक्षी र भोक्ता दुवै हुन्। प्रदेश सरकार सञ्चालनमा हिजो अवलम्बित विकृति र विसंगतिको पुनरावृत्तिलाई पूर्ण निषेध गर्ने हिम्मत र आँट हुनुपर्छ। यसो गर्दा वर्तमान सत्ता गठबन्धन टुट्छ नै भने पनि यसका निम्ति संसद्भित्रको शक्ति सन्तुलनको मध्यनजर विकल्पसमेत तयार गरेर सामनाको निम्ति तत्पर हुनुपर्छ। लत्रिने वा सम्झौता गर्ने छुट छैन। गठबन्धनका दल र सरकारलाई यही लक्ष्य र उद्देश्य प्राप्तिको लागि विशेष नीति र कार्यक्रमका आधारमा परिचालित तथा निर्देशित गर्नुपर्छ। ता कि राष्ट्र र जनतालाई विकृति र विसंगतिको चक्रव्यूहबाट बाहिर निकाल्ने कार्यको शुभारम्भ गर्न सकियोस्। अनिमात्र बालकोट बार्दलीको सत्तायात्राले औचित्य र सार्थकता पुष्टि गर्छ।"
नगरस्तरीय राष्ट्रपति रनिङ्ग शिल्ड प्रकाश माविलाई,"बेनी : बेनी नगरपालिकाले आयोजना गरेको अन्तर विद्यालयस्तरीय तेस्रो राष्ट्रपति रनिङ्ग शिल्ड खेलकुद प्रतियोगितामा प्रकाश मावि विजयी भएको छ । १५ स्वर्ण, ५ रजत र ९ कास्य पदकसहित प्रकाश माविले नगद ५१ हजार रुपैयाँ पुरस्कार सहित रनिङ्ग शिल्ड, ट्रफी र खेलाडीहरुले मेडल प्राप्त गरे । १० स्वर्ण, १० रजत र ९ कास्य पदक जितेको माउन्ट एभरेष्ट आवासीय मावि द्वितीय भयो । माउन्टले यसअघि एकपटक राष्ट्रपति रनिङ्ग शिल्ड जितेको थियो । यसअघि दुई पटक रनिङ्ग शिल्ड जितेको न्यु वेष्ट पोइन्ट आवासीय मावि ८ स्वर्ण, १४ रजत र ८ कास्य पदक सहित तेस्रो स्थानमा खुम्चियो । दोस्रो र तेस्रो हुने विद्यालयले नगद ४० हजार रुपैयाँ र ३० हजार रुपैयाँसहित ट्रफीको साथै विद्यार्थीले मेडल र प्रमाणपत्र पाए । प्रतिनिधिसभा सदस्य खमबहादुर गर्बुजा (खम्बिर), नगर प्रमुख सुरत केसी, उपप्रमुख ज्योती लामिछाने, निवर्तमान नगर प्रमुख हरिकुमार श्रेष्ठ, कार्यपालिका सदस्य कृष्णकुमार विश्वकर्मा, वडा अध्यक्ष उत्तम कर्माचार्य, रमेशकुमार श्रेष्ठ, प्रहरी नायव उपरिक्षक तिलक भारती, प्रकाश थापा लगायतले पुरस्कार वितरण गरेका थिए । तीन दिनसम्म सञ्चालन भएको प्रतियोगितामा २९७ पदकका लागि २५ वटा विद्यालयका करिब नौ सय जना विद्यार्थीहरुले सहभागिता जनाएका थिए । प्रतियोगितामा भलिबल, कवड्डी, एथलेटिक्स र मार्सल आटर््स बिधाका ४८ वटा खेलमा प्रतिस्पर्धा भएको थियो । विधागत खेलमा उत्कृष्ट खेलाडीलाई नगदसहित पुरस्कृत गरिएको थियो । खुल्ला मञ्चमा एथलेटिक्स, न्यु वेष्ट पोइन्ट आवासीय माविको खेलमैदानमा भलिबल, कवर्डहलमा मार्सल आट्स र कवड्डी खेल सञ्चालन गरिएको छ । नगरस्तरीय प्रतियोगितामा उत्कृष्ट प्रर्दशन गरेका खेलाडीले जिल्ला, प्रदेश र राष्ट्रिय स्तरको प्रतियोगिता खेल्ने अवसर पाउने नगर उपप्रमुख लामिछानेले बताइन् । नगर प्रमुख केसीले सहभागी २५ मध्ये १९ वटा विद्यालयले पदक जितेर खेललाई शिक्षासँग जोड्ने नगरपालिकाको प्रयास सफल भएको बताए ।"
म्याच फिक्सिङ दाबीले टी२० लिग अन्योलमा,"काठमाडौं : सुरुदेखि विवादमा परेको नेपाल टीट्वेन्टी लिग जटिल मोडमा आइपुगेको छ। घरेलु क्रिकेटकै सबैभन्दा ठूलो दाबी गरिएको प्रतियोगिता फेरि अन्योलमा परेको हो। बुधबारदेखिका खेल हुन्छन् कि हुँदैनन् भन्ने अन्योलसँगै यो लिग खेल मिलेमतो (म्याच फिक्सिङ) विवादमा जगडिएको छ। खेलाडी, निर्णायक र अफिसियलले पूर्वप्रतिबद्धताबमोजिम पारिश्रमिक नपाएको चर्चासँगै मंगलबारदेखि म्याच फिक्सिङको विषय उठेको हो। म्याच तथा स्पट फिक्सिङ विकराल समस्या बनेको सरोकारवाला बताउँछन्। यो विषयमा अख्तियार र प्रहरीले अनुसन्धान थालेका छन्। कमेन्टेटर सचिन तिमल्सेनाले मंगलबार बिहान क्रिकेटमा गैरक्रिकेटीय कार्य भइरहेको भन्दै कमेन्ट्री नगर्ने घोषणा गरेका थिए। यसअघि भारतीय कम्पनीले त फिक्सिङ गर्छ, आयोजकले फिक्सिङ र बेटिङ (सट्टेबाजी)बाट पैसा कमाइहाल्छ जस्ता चर्चामै सीमित भएको खेल मिलेमतोको चर्चामा कमेन्टेटर तिमल्सेनाको करिब ६ मिनेटको भिडियो मिसाइल बन्यो। म नेपाल टीट्वेन्टी लिगमा जोडिएको १० दिन भयो। यसक्रममा मैले धेरै यस्ता क्षणहरू मैदानमा देखेँ जुन आश्चर्यजनक लाग्यो, तिमल्सेनाले फेसबुकमा भिडियो सेयर गर्दै भनेका छन्, नेपाली क्रिकेटमा कहिल्यै नदेखेका कुराहरू यसपटक देखेँ। यसमा क्रिकेटबाहेक क्रिकेटलाई गलत तरिकाले प्रयोग गरेर फिक्सिङ गराउने खालका क्रियाकलापहरू मैले देखँं। केही टिमका कप्तानहरूलाई, विशेषगरी नाम नचलेका विदेशी कप्तानहरूलाई ल्याएर कप्तानी गराउनु नै अचम्मलाग्दो कुरा थियो। केही खेलाडीका बारेमा उजुरी आएको छ । हामीले त्यो उजुरी आईसीसीमा पठाइसकेका छौं । कुन टिम र खेलाडी भन्ने खुलाउन मिल्दैन । रितेश सिंह, प्रतिनिधि, एसीयू आईसीसी उनले विराटनगर सुपर किङ्सप्रति लक्ष्य गर्दै सो कुरा भनेका हुन्। नेपालका रोहित पौडेल र जिम्बावेका सिकन्दर राजाजस्ता खेलाडी हुँदाहुँदै नाम नचलेका वेस्ट इन्डिजका खेलाडीलाई कप्तान बनाउनु अचम्म लाग्ने कुरा भएको उनको भनाइ छ। बलर परिर्वतनमा पनि शंकास्पद रूपमा बलरको छनोट भएको छ, उनले भनेका छन्, सोमपाल कामीलाई बलिङ नदिएर अन्य बलरलाई रन खान दिइएको छ। नेपाली राष्ट्रिय टोलीबाट खेलिसकेका एक अलराउन्डरले असामान्य नो बल फालेको र त्यो आफ्ना लागि पीडादायी क्षण भएको तिमल्सेनाले बताएका छन्। एक व्यावसायिक क्रिकेटरले जानीजानी मात्रै त्यति लामो नो बल फाल्न सक्छन्, उनले भनेका छन्, मैले त्यसपछि सिधै गएर मैले एन्टी करप्सन युनिट (एसीयू)का वीर सिंहलाई यो विषयको रिपोर्ट गरेँ। रन खाएको र नो बलका बेला पनि रिपोर्ट गरेँ। पोखराका खेलाडी हाम्जा आमिरले अन्तिम ओभरमा तीनवटा नो बल फाले। त्यो पनि अन्तिम ओभरमा। नेपाल टीट्वेन्टी लिगमा फिक्सिङ भएको ठोकुवा गर्दै सचिनले टिमका व्यवस्थापक खेलाडीको बिफ लगाएर खेलाडीसँग कुरा गर्न वरिपरि घुमेकोसमेत भिडियोमा उल्लेख गरेका छन्। तिमल्सेनाको भिडियो पोस्ट भएपछि तरंगित बनेको क्रिकेट वृत्तलाई काठमाडौं नाइट्सका कप्तान ज्ञानेन्द्र मल्लको कुराले झनै झस्कायो। विराटनगर सुपर किङ्सविरुद्धको खेलपछि पत्रकार सम्मेलनमा कप्तान मल्लले आफ्नो टोलीका एक खेलाडीलाई फिक्सिङको प्रस्ताव आएको खुलासा गरे। अरू टोलीका बारेमा थाहा छैन। हाम्रो एउटा खेलाडीलाई फिक्सिङको अप्रोच गरेको थियो, राष्ट्रिय टोलीका पूर्वकप्तानसमेत रहेका मल्लले भने, हामीले एन्टी करप्सन युनिट (एसीयू) लाई जानकारी गराइसकेका छौं। प्रस्ताव आउनु र फिक्सिङ नै हुनु फरक भएको उनले बताए। कसले कताबाट प्रस्ताव आएको भन्ने विषय गोप्य राख्नु नै खेलाडीका लागि सही हुने उनको भनाइ थियो। अन्तर्राष्ट्रिय क्रिकेट परिषद् (आईसीसी)अन्तर्गतको एन्टी करप्सन युनिट (एसीयू) का प्रतिनिधि रितेश सिंहले केही खेलाडीका विषयमा उजुरी आएको पुष्टि गरे। केही खेलाडीका बारेमा उजुरी आएको छ। हामीले पनि त्यो उजुरी आईसीसीमा पठाइसकेका छौं, उनले अन्नपूर्ण पोस्ट्सँग भने, कुन टिम र कुन खेलाडी भन्ने हामीले खुलाउन मिल्दैन। फिक्सिङको शंका लागे एसीयूले आईसीसीलाई रिपोर्ट गर्ने र अनुसन्धान तथा कारबाही पनि आईसीसीले नै गर्ने उनले स्पष्ट पारे। खेल मिलेमतोको समस्या जटिल बन्दा खेलाडीहरू पारिश्रमिक नपाएर मैदानमै हड्ताल गर्न थालेका छन्। मंगलबार बिहान तय भएको काठमाडौं नाइट्स र विराटनगर सुपर किङ्सबीचको खेलमा पारिश्रमिकको टुंगो नलागेसम्म टस नै नगर्ने अडान खेलाडीले राखेका थिए। टिमका मालिक सम्पर्कमा नआएपछि अभिभावक निकाय क्यानसमक्ष कुरा राख्न आफूले खेल नै नखेल्ने अडान राखेको मल्लले बताए। विगतमा भएका बाचा पूरा अहिलेसम्म भएका छैनन्, उनले भने, हामीले जिम्मेवार पक्ष अगाडि आइदिनुुस् भनेका हौं। क्यानले दुवै टिमसँग बसेर मंगलबार बेलुका वा बुधबारसम्म पारिश्रमिक दिने आश्वासन दिएपछि मात्रै खेलाडी खेल्न तयार भएका थिए। प्रतियोगिताको रणनीतिक साझेदार भारतीय कम्पनी सेभेन थ्री स्पोर्ट्सका प्रमुख जतिन आलुवालिया भारतमा रहेकाले खेलाडी, निर्णायक र अफिसियलले तत्काल पारिश्रमिक पाउनेमा भने आशंका गरिएको छ। अख्तियार र सीआईबीको अनुसन्धान नेपाल क्रिकेट संघ (क्यान) र भारतीय कम्पनी सेभेन थ्री स्पोस्टर््सको आयोजनामा जारी प्रतियोगितामा म्याच फिक्सिङको चर्चा चलेपछि अख्तियार दुरुपयोग अनुसन्धान आयोगले अनुसन्धान थालेको छ। गृह मन्त्रालयबाट पत्र आएपछि अनुसन्धान सुरु भइसकेको अख्तियार स्रोतले पुष्टि गरेको छ। अन्तर्राष्ट्रिय क्रिकेट परिषद्को एन्टी करप्सन युनिट (एसीयू)का प्रतिनिधिले पनि केही खेलाडीमाथि अनुसन्धान भइरहेको जानकारी दिएका छन्। नेपाल प्रहरीको केन्द्रीय अनुसन्धान ब्युरो (सीआईबी)ले पनि यो विषयमा अनुसन्धान अगाडि बढाएको छ। सीआईबीले म्याच फिक्सिङ र सट्टेबाजीको उजुरी आएपछि अनुसन्धान प्रक्रिया अगाडि बढाएको हो। सीआईबी प्रवक्ता प्रहरी उपरीक्षक कमल थापाले आफ्नै ढंगले अनुसन्धान प्रक्रिया अघि बढाइरहेको जानकारी दिए। नेपाल टीट्वेन्टी लिगका बारेमा विभिन्न उजुरी आएपछि हामीले आफ्नै ढंगबाट अनुसन्धान प्रक्रिया अगाडि बढाएका छौं, प्रवक्ता थापाले भने। गृह मन्त्रालयले लिग विवादको तत्काल छानबिन गर्न मंगलबार नै प्रहरी प्रधान कार्यालयलाई निर्देशन दिएको थियो। नेपाल क्रिकेट संघ (क्यान)ले फ्रेन्चाइज प्रतियोगिता प्राविधिक कारण देखाउँदै निर्धारित मिति (पुस ८) भन्दा एक दिनपछि सुरु गरेको थियो। मंगलबारसम्म २२ खेल सकिएका छन्। फ्रेन्चाइज लिग आयोजनाको अधिकार किनेको भारतीय कम्पनी सेभेन थ्री स्पोर्ट्सको पृष्ठभूमि र नियतसँग जोडिएका थुप्रै चर्चा नेपाली खेलकुदमा व्याप्त छ।"
बीवाईएससी सेमीमा,पोखरा : ६ पटकको विजेता मनाङ मस्र्याङ्दी क्लबलाई १० गोलले पराजित गर्दै भुटनिज युथ सकर क्लब मिनेसोटा अमेरिका २२औं संस्करणको आहारारा पोखरा गोल्डकपको सेमिफाइलनमा पुगेको छ। आमन्त्रित टोली भुटनिज युथको जितमा प्रविन बस्नेत नायक बने। उनले खेलको १८औं मिनेटमा हेक्टर ओर्टेगाको पासलाई सदुपयोग गर्दै गोल गरेका थिए। बक्सभित्र मनाङ मस्र्याङ्दीका डिफेन्डरले क्लियर गर्न नसकेको बललाई बस्नेतले सेकेन्ड बार च्याप्दै गोल गरेका थिए। मनाङले पुरै खेलमा खासै उल्लेख्य प्रदर्शन गर्न सकेन। खेलको ४४औं मिनेटमा लक्ष्मण रुचालले हानेको सट बीवाईएससीका डिफेन्डर ओर्टेगाले बचाएका थिए। खेलको ७०औं मिनेटमा बीवाईएससीका थोमस सकरले प्रहार गरेको बललाई मनाङका गोलरक्षक दीप कार्कीले उत्कृष्ट बचाउ गरेका थिए। ७२औं मिनेटमा गोलरक्षक बिट भइसकेको अवस्थामा बीवाईएससीका मिगुलले प्रहार गरेको बल बाहिरिएको थियो। खेलको ८४औं मिनेटमा बीवाईएससीका रोजिन प्रजापतिको प्रहारलाई मनाङका डिफेन्डर रमेश थापाले गोललाइनबाट क्लियर गरेका थिए। बीवाईएससीले पाएका धेरै अवसर खेर फालेको थियो। बीवाईएससीका प्रविन बस्नेत म्यान अफ दी म्याच बने। खेलपछि मनाङका प्रशिक्षक किरण श्रेष्ठले आफ्ना केही खेलाडी घाइते हुनु र नयाँ खेलाडी भएकाले सेट हुनु अघि नै गोल खाँदा खेलमा फर्कन कठिन भएको बताए। उनले दुई दिन अघि मात्रै क्लबको जिम्मेवारी समालेका थिए। डेब्यु प्रशिक्षक श्रेष्ठले जितबाट आफ्नो यात्रा सुरु गर्न भने सफल भएनन्। बीवाईएससीका प्रशिक्षक प्रदीप हुमागाईंले लामो यात्रा गरेर आएका आफ्नो खेलाडी थकित भए पनि राम्रो प्रदर्शन गरेको बताए। उनले अबको खेलमा थप सुधार गरेर अघि बढ्ने बताए। बुधबार पहिलो सेमिफाइल खेल एपीएफ र संकटा क्लबबीच हुनेछ।
कबड्डी खेल्दाखेल्दै एक खेलाडीको मृत्यु,झापा : झापाको दमकमा कबड्डी खेल्दाखेल्दै एक खेलाडीको मृत्यु भएको छ। मृत्यु हुने कबड्डी खेलाडी सङ्खुवासभाको भोट खोला गाउँपालिका४ स्थायी घर भएका १८ वर्षीय लाप्चक भोटे रहेको जिल्ला प्रहरी कार्यालय झापाले जनाएको छ। दमक४ स्थित मदन भण्डारी स्मृति प्रतिष्ठानमा कबड्डी खेल्दाखेल्दै भोटे घाइते भएका थिए। खेल क्रममा सिभिल इन्जिनियर डिप्लोमा फर्स्ट लेभलका भोटे अचानक बेहोस भएका थिए। खेल सुरु भएको ३ मिनेटमा बेहोस भएको उनलाई तत्काल उपचारका लागि उर्लाबारीस्थित गोदावरी हस्पिटलमा लगिएको थियो। गोदावरीमा उपचार सम्भव नभएपछि तत्कालै बिर्तामोडस्थित बिएण्डसी हस्पिटल रेर्फर गरिएको थियो। उनलाई उपचारका लागि बिर्तामोडतर्फ ल्याउँदै गर्दा बाटैमा मृत्यु भएको प्रहरीले जनाएको छ। भोटे जिल्लास्तरीय खेलाडी रहेका थिए। प्रतियोगितामा उनी टिम क्याप्टेन रहेको प्रतिष्ठानले जनाएको छ।
क्यानले भन्यो म्याच फिक्सिङ भएको भए प्रमाणसहित उजुरी दिनू,"काठमाडौं : नेपाल क्रिकेट संघ (क्यान) ले जारी टी२० लिग क्रिकेट प्रतियोगितामा म्याच फिक्सिङ नभएको स्पष्ट पारेको छ । क्यानका कार्यवाहक सचिव प्रशान्त विक्रम मल्लले बुधबार विज्ञप्ति जारी गर्दै म्याच फिक्सिङ भएको सूचनाप्रति क्यानको गम्भीर ध्यानाकर्षण भएको जनाएका छन् । क्यानले म्याच फिक्सिङको बारेमा जानकारी भए प्रमाणसहित आउन चुनौती दिएको छ । क्यानले निकालेका प्रज्ञप्तिमा भनिएको छ, म्याच फिक्सिङको जानकारी भए प्रमाणसहित क्यानमा वा जारी लिगको एन्टी करप्सन युनिटमा उजुरी बुझाउन संघ विनम्र अनुरोध गर्दछ । क्यानले नेपाली क्रिकेट र राष्ट्रकै नाममा ठेस पुर्याउने गरि फैलाइएको यस्ता गतिविधि अन्त्य गर्न नेपाल क्रिकेट संघ प्रतिवद्ध रहेको समेत स्पष्ट पारेको छ"
दोस्रो उमा राष्ट्रिय करातेमा सुनील र नीमा उत्कृष्ठ,"काठमाडौं: मनकामना डोजोका सुनील समाल र च्याम्पियन मार्शल आर्टकी नीमा तामाङ दोस्रो उमा राष्ट्रिय खुला कराते प्रतियोगितामा सर्वोत्कृष्ट खेलाडी बनेका छन्। सुनील र नीमा दुवै केजीमूनि तौलसमूहका स्वर्ण विजेता हुन्। चावहिलस्थित स्मार्ट प्यालेसको हलमा सम्पन्न प्रतियोगिताको अन्तिम दिन बुधबार ९ स्पर्धाको फाइनल खेल सञ्चालन भएको थियो। जसमा पुरुषतर्फ ५५ केजीमूनि तौलसमूहमा मनकामना डोजोका सुनील सुनीलले च्याम्पियन मार्शल आर्ट्सका अंकित श्रेष्ठलाई फाइनलमा पराजित गरेका हुन्। यो स्पर्धामा ऋतम्भरा डोजोका लाक्पा लामा र नीमा योन्जनले कांस्य जिते। पुरुषकै ५० केजीमूनि तौलसमूहमा मानसिंह डोजोका सुविन सुनारले स्वर्ण जित्दा ऋतम्भरा डोजोका विवेन्द्र तामाङ फाइनलमा पराजित रहे। च्याम्पियन मार्शल आर्ट्सका अग्रिम मैनाली र नेपाल हायाशी हा डोजोका उमेश नेपालीले कांस्य जिते। ६० केजीमूनि तौलसमूहमा ऋतम्भरा डोजोका डेनिल मोक्तानले नागादेश डोजोका विमल कार्कीलाई पराजित गरी स्पर्ण जिते । ज्ञानज्योति स्कुलका अनिश गुरुङ र च्याम्पियन मार्शल आर्ट्सका राजीव खड्काले कांस्य जिते। ६० केजीमाथि खुला स्पर्धामा च्याम्पियन मार्शल आर्ट्सका अनिल बरामले स्वर्ण जिते । उनले फाइनलमा मनमैजु डोजोका महेश चापागाईंलाई पराजित गरेका हुन् । नेशनल युनाइटेड स्कुलका अनमोल तामाङ र मनमैजु डोजोका कशुभ श्रेष्ठले कांस्य जिते । महिलातर्फ ४५ केजीमूनि तौलसमूहमा मनमैजु डोजोकी सविना तामाङले फाइनलमा ऋतम्भरा डोजोकी स्वप्निता वाइवालाई पाराजित गरी स्वर्ण जितिन् । यो स्पर्धामा नेशनल युनाइटेड स्कुलकी अनुरती कार्की र श्री कालिका सरन स्कुलकी दीपाना तामाङले कांस्य जिते । ५० केजीमूनि तौलसमूहमा मनमैजु डोजोकी पुष्पका लामाले स्वर्ण जितिन् । उनले महिला एकल कातामा मंगलबार पनि स्वर्ण जितेकी थिइन् । प्रतियोगिताको दोहोरो स्वर्ण जित्ने क्रममा उनले ऋतम्भरा डोजोकी रोजी तामाङलाई फाइनलमा हराइन् । च्याम्पियन मार्शल आर्ट्सकी इरा केसी र थैव डोजोकी संगीता लिम्बुले कांस्य जिते । ५५ केनीमूनि तौलसमूहमा च्याम्पियन मार्शल आर्ट्सकी नीमा तामाङले स्वर्ण जितिन् । उनले लुभु डोजोकी आयुशा राईलाई फाइनलमा पराजित गरिन् । ऋतम्भरा डोजोकी अनिशा तामाङ र मानसिंह डोजोकी सविता तामाङले यो स्पर्धामा कांस्य जिते। ६० केजीमूनि तौलसमूहमा नेपाल हायाशी हा डोजोकी निरुता श्रेष्ठले फाइनलमा लुभु डोजोकी सुप्रिया बोम्जनलाई हराउँदै स्वर्ण जितिन् । लुभुकै बेविशा राई र चौतारा ठूलोसिरुबारी डोजोकी अन्जु तामाङले कांस्य जिते । ६० केजीमाथि खुला स्पर्धामा मानसिंह डोजोकी प्रविना गुरुङले स्वर्ण जितिन् । उनले फाइनलमा भृकुटी डोजोकी इरा थिङ तामाङलाई पराजित गरिन् । लुभु डोजोकी पहल्का दुरा मगर र ऋतम्भरा डोजोकी प्रशंशा श्रेष्ठले यो स्पर्धामा कांस्य जिते । दुई दिनसम्म सन्चालित प्रतियोगितामा १८ स्वर्णका लागि देशभरका १९ डोजोका २५० खेलाडीले प्रतिस्पर्धा गरेका थिए । प्रतियोगिताको पहिलो दिन पुरुष र महिला एकल कातासहित ९ स्वर्णको छिनोफानो भएको थियो । प्रतियोगितामा मानसिंह जोडो टिम च्याम्पियन भएको छ । मानसिंहले प्रतियोगितामा ४ स्वर्ण, १ रजत र ३ कांस्य जित्यो । त्यस्तै २ स्वर्ण, ३ रजत र ८ कांस्य जितेको ऋतम्भरा डोजो टिम द्वितीय भयो भने २ स्वर्ण र २ रजत जितेको मनमैजु डोजो टिम तृतीय भयो । प्रतियोगितामा पदक विजेता खेलाडी तथा टिमलाई काभ्रेको पाँचखाल नगरपालिकाका प्रमुख महेश खरेल लगायतले मेडल तथा प्रमाणपत्र वितरण गरे । प्रतियोगितामा सर्वोत्कृष्ट बनेका दुई खेलाडीलाई आयोजक नेपाल गोजुकाई कराते डो संघका उपाध्यक्ष तथा प्रतियोगिता संयोजक अच्युतराज उप्रेतीले व्यक्तिगत रुपमा जनही २ हजार ५ सय रुपैयाँ पुरस्कार प्रदान गरे ।"
लुम्बिनीसँग १०२ रनले हार्यो काठमाडौं,"काठमाडौं : हरमित सिंहको अर्धशतकप्रेरित लुम्बिनी अल स्टार्सले नेपाल टी २० लिगमा बुधबार काठमाडौं नाइट्सलाई एक सय दुई रनले परातिज गरेको छ। त्रिवि क्रिकेट मैदानमा टस जितेर ब्याटिङ रोजेको लुम्बिनीले १७ ओभरमा छोट्याइएको खेलमा ६ विकेट गुमाएर एक सय ८३ रनको योगफल तयार गरेको थियो। जवाफी ब्याटिङमा उत्रिएको काठमाडौंले १५४ ओभरमा सबै विकेट गुमाएर ८१ रन मात्रै बनाउन सक्यो। काठमाडौंले बासिर अहमदले २२ रनबाहेक अन्य ब्याटरले उल्लेख्य प्रदर्शन गर्न सकेनन्। लुम्बिनीका लागि ह्यारी टेक्टर, इशान पाण्डे र कुशल भुर्तेलले दुईदुई विकेट लिए। पहिलो इनिङमा लुम्बिनीका लागि ३६ बलको सामना गरेका हरमितले दुई चौका र आठ छक्कासहित ७० रनको अर्धशतकीय इनिङ खेलेका थिए। अर्का ओपनर लहिरु मिलान्थाले २६ तथा गुल्शन झाले २१ रनको योगदान गरे। अनिल साह १६ रनमा अविजित रहँदा अन्य ब्याटरले उल्लेख्य प्रदर्शन गर्न सकेका थिएनन्। काठमाडौंका लागि अविनाश बोहराले चार ओभरमा ३२ रन खर्चेर सर्वाधिक तीन विकेट लिए। यस्तै बासिर अहमदले दुई तथा अनिल खरेलले एक विकेट लिए। काठमाडौंको टिम ढिलो आइपुगेका कारण टस ढिलो हुँदा खेल १७ ओभरमा छोट्याइएको थियो। लुम्बिनी यसअघि नै प्ले अफमा पुगिसकेको छ। काठमाडौं ८ खेलमा ८ अंक जोडेर तेस्रो स्थानमा छ।"
लुम्बिनीले काठमाडौंलाई दियो १८४ रनको लक्ष्य,काठमाडौ : हरमित सिंहको अर्धशतकप्रेरित लुम्बिनी अल स्टार्सले नेपाल टी २० लिगमा बुधबार काठमाडौं नाइट्सलाई एक सय ८४ रनको लक्ष्य दिएको छ। त्रिवि क्रिकेट मैदानमा टस जितेर ब्याटिङ रोजेको लुम्बिनीले १७ ओभरमा छोट्याइएको खेलमा ६ विकेट गुमाएर एक सय ८३ रनको योगफल तयार गर्यो। लुम्बिनीका लागि ३६ बलको सामना गरेका हरमितले दुई चौका र आठ छक्कासहित ७० रनको अर्धशतकीय इनिङ खेले। अर्का ओपनर लहिरु मिलान्थाले २६ तथा गुल्शन झाले २१ रनको योगदान गरे। अनिल साह १६ रनमा अविजित रहँदा अन्य ब्याटरले उल्लेख्य प्रदर्शन गर्न सकेनन्। काठमाडौंका लागि अविनाश बोहराले चार ओभरमा ३२ रन खर्चेर सर्वाधिक तीन विकेट लिए। यस्तै बासिर अहमदले दुई तथा अनिल खरेलले एक विकेट लिए। काठमाडौंको टिम ढिलो आइपुगेका कारण टस ढिलो हुँदा खेल १७ ओभरमा छोट्याइएको थियो।
संकटा आहा रारा गोल्डकपको फाइनलमा,पोखरा: सशस्त्र प्रहरीको एपीएफ क्लबलाई फराकिलो गोल अन्तरले पन्छाउँदै संकटा क्लब २२ औं संस्करणको आहा रारा पोखरा गोल्डकपको उपाधि नजिक पुगेको छ। विभागीय क्लब एपीएफलाई ४१ को फराकिलो गोल अन्तरले हराउँदै संकटा पोखरामा जारी आहा रारा पोखरा गोल्डकपमा फाइनल यात्रा तय गरेको हो। यसअघि अर्को विभागीय क्लब त्रिभुवन आर्मीलाई क्वाटरफाईनलमा पराजित गर्दै सेमिफाईनल प्रवेश गरेको संकटाले एपीएफलाई पनि सहज रुपमा पन्छाएर फाइनलमा स्थान सुरक्षित गरेको हो। एपीएफलाई पराजित गर्दा अफ्रिकन खेलाडी नायक बने। खेलका ५ औं मिनेटमै संकटाका स्टेफन विनोङले गोल गर्दै टिमलाई अग्रता दिलाए। सशस्त्रका दुई डिफेन्डर र गोलरक्षक बीच आपसी समन्वय नहुँदाको फाइदा उठाउँदै राजु नगरकोटीले क्लियर गर्न खोजेको बल स्टेफन रिप्लेक्ट हुदैं गोलमा परिणत भएको थियो। खेलको ४३ औं मिनेटमा संकटाका मेसुकेले गोल गर्दै एपीएफलाई थप दबाबमा पार्यो। स्टेफन विनोङको क्रसपासमा मेसुकले गोल गरेका थिए। खेलको ६१ औं मिनेटमा स्टेफनले काउन्टर एट्याकमा व्यक्तिगत दोस्रो गोल गरे। सेन्टर एरिया नजिकबाट लगेको बल गोल रक्षकलाई बिट गर्दै स्टेफनले सुन्दर गोल गरेका थिए। सशस्त्र प्रहरीले दोस्रो हाफमा सुधारिएको प्रदर्शन गरे पनि गोल निकाल्न सकेको थिएन। खेलको ७४ औं मिनेटमा बैकल्पिक खेलाडी हरि काकीले सान्तवना गोल गरे। आवास लामिछानेको पासलाई सदुपयोग गर्दै कार्कीले गोल फर्काएका हुन्। ८६ औं मिनेटमा संकटाले थप एक गोल हान्दै गोल अन्तर फराकिलो बनायो। आन्द्र थिएरीको लङ फ्रिकिकलाई उपयोग गर्दै मेसुकेले व्यक्तिगत दोस्रो गोल गरे। खेलमा दुई गोल गरेका स्टेफन म्यान अफ दि म्याच घोषित भए। सशस्त्रले पहिलो हाफमा केही राम्रो अवसर सृजना गरेको थियो। खेलको ३ मिनेटमा युवराज खड्काले संकटाका डिफेन्डरलाई छल्दै प्रहार गरेको बल आन्द्र थिएरीले क्लियर गरेका थिए। खेलको ३९ औं मिनेटमा सनिष श्रेष्ठको क्रसपासमा बुद्धिमान राईको हेडर संकटाका गोलरक्षकको हातमा परेको थियो। खेलको ६६ औं मिनेटमा सशस्त्रका विकु तामाङले वान भर्सेस वानको अवस्थामा प्रहार गरेको बल संकटाका गोलरक्षकको खुट्टामा लागेर रिवाउण्ड भएको थियो। संकटाले अझै धेरै फराकिलो अन्तरले हराउने गरी पाएका अबसर खेर फालेको थियो। खेलको ६८ औं मिनेटमा स्टेफनले पेनाल्टी एरियाबाट प्रहार गरेको बल सेकेन्डबारबाट बाहिरीएको थियो। खेलपछि प्रतिक्रिया दिदै संकटाका प्रशिक्षक सल्यान खडगीले आजको खेल समग्रमा टिमले नै राम्रो खेलेको बताए। फाइनलमा जित निकाल्ने गरी तयारीमा लाग्ने पनि उनले सुनाए। खेलपछि प्रतिक्रिया गर्दै सशस्त्र प्रहरीको एपीएफका प्रशिक्षक रत्नकाजी मानन्धरले आफ्ना डिफेन्डरमा कमिनेशन नमिल्दा हार बेहोरनु परेको बताए। पहिलो गोल नै सिल्ली मिस्टेकले खानु परेको पनि उनले सुनाए। तेस्रो र चौथो पनि कमिनेशन नमिल्दा नै खाएको बताए। हामीले सुरुमा पाएका अवसरलाई सदुपयोग गर्न नसकेको पनि बताए। संकटाका दुई विदेशी खेलाडी नेपालमै भएका खेलाडीमा बेस्ट खेलाडी रहेको र उनिहरुलाई रोक्न नसक्दा काउण्टरमा गोल भएको उनले बताए। सहारा क्लबको आयोजनामा पोखरामा जारी प्रतियोगितामा दोस्रो सेमिफाईनल खेल भुटनिज युथ स्पोर्टस क्लब मिनेसोटा अमेरिका र चर्च ब्वाईजबीच हुनेछ।
नेपाल टी२० लिगको विवादबारे अध्ययन गर्न राखेपले बनायो कार्यदल,"काठमाडौं : राष्ट्रिय खेलकुद परिषद् (राखेप)ले नेपाल टी२० लिगका भइरहेको विवादका विषयमा अध्ययन गर्न कार्यदल बनाएको छ। परिषद्का कार्यकारी समितिका सदस्य एकेन्द्र कुँवरको संयोजकत्वमा पाँच सदस्सीय कार्यदल गठन गरेको हो। समितिको सदस्यमा परिषद्का सदस्य प्रकास कुमार कुसारी, वरिष्ठ खेलकुद पत्रकार निरञ्जन राजवंशी, खेलकुद विकास विभागका प्रशासकीय अधिकृत सरोज कुमार पोख्रेल र सचिवमा प्रशासन विभागका प्रशासकीय अधिकृत भोजानन्द राई रहेका छन्। समितिले १५ दिनभित्र परिषद्समक्ष प्रतिवेदन बुझाउने छ। बुधबार बसेको बैठक परिषद्को बैठकले विदेशी खेलाडीहरूको श्रम स्वीकृती एवं प्रतियोगिता सञ्चालनको सम्बन्धमा नेपाल क्रिकेट संघ (क्यान)सँग आवश्यक प्रमाण कागजात माग गरेको छ।"
राष्ट्र बैंकले बोलायो आकस्मिक पत्रकार सम्मेलन,"काठमाडौंः नेपाल राष्ट्र बैंकले समसामयिक वित्तीय तथा बैंकिङ विषयमा केन्द्रित रहेर पत्रकार सम्मेलनको आयोजना गरेको छ ।राष्ट्र बैंकले भर्चुअल पत्रकार सम्मेलन गर्न लागेको हो । चालु पुँजी कर्जासम्बन्धी व्यवस्थामा सहजीकरण गर्ने विषयमा केहीबेरपछि पत्रकार सम्मेलन गर्न लागेको हो । बुधबार बिहान मात्रै प्रधानमन्त्री पुष्पकमल दाहाल प्रचण्ड, अर्थमन्त्री विष्णु पौडेल र राष्ट्र बैंकका गभर्नर महाप्रसाद अधिकारीबीच छलफल भएको थियो । चालु पुँजी कर्जासम्बन्धी मार्गदर्शन र बैंकको ब्याजदर घटाउने सम्बन्धमा छलफल भएको थियो । उद्योगी व्यवसायीले चालु पुँजी कर्जासम्बन्धी मार्गदर्शनबारे विरोध जनाउँदै आएका छन्।"
"नेप्से परिसूचक २१ सय बिन्दुमाथि, साढे ३ अर्बको सेयर कारोबार","काठमाडौं : प्रधानमन्त्री पुष्पकमल दाहाल 'प्रचण्ड' नेतृत्वको सरकारले पुँजी बजारलाई प्राथमिकता राखेर अर्थतन्त्रलाई गतिशील बनाउने बताएसँगै सेयर बजार लयमा फर्किन थालेको छ। आज सूचक २१ अंकमाथि पुगेको छ। नेप्से परिसूचक ६४८७ अंकले बढेर २१२५९४ विन्दुमा पुगेको हो। परिसूचक बढेसँगै कारोबार रकम पनि सोमबारको तुलनामा वृद्धि भएको छ। आज बिहान प्रधानमन्त्री प्रचण्डले चालु पुँजी कर्जासम्बन्धी मार्गदर्शन र बैंकको ब्याजदर घटाउने सम्बन्धमा अर्थमन्त्री विष्णु पौडेल र राष्ट्र बैंकका गभर्नर महाप्रसाद अधिकारीसँग छलफल गरेका थिए। पुँजी कर्जाबारे राष्ट्र बैंकले पनि लचकता देखाएको छ। नयाँ सरकारले पुँजी बजारलाई पहिलो प्राथमिकतामा राखेर अर्थतन्त्रलाई गतिशील बनाउने आश्वासन दिएपछि यसको प्रभाव सेयर बजारमा देखिन थालेको हो। लामो समयदेखि सेयर बजारले उचाइ लिन सकेको थिएन्। सेयर बजार निरन्तर घट्दै गएपछि लगानीकर्ताहरु निरास थिए। लगानीकर्ताहरु पर्ख र हेरको अवस्थामा थिए। सेयर बजार विस्तारै लयमा फर्किन थालेपछि लगानीकर्ताहरु उत्साहित भएका छन्। उनीहरु आफ्नो गुमेको लगानी फर्किने आशमा छन्। आज २५८ कम्पनीको ८७ लाख ३३ हजार ५४२ कित्ता सेयर ३ अर्ब ५० करोड ११ लाख ४२ हजार ९७ रुपैयाँमा खरिदबिक्री भयो। अघिल्लो कारोबार दिन सोमबार सेयर बजारमा सामान्य करेक्सन आएको थियो। सो दिन ३०३ अंकले नेप्से ओरालो लागेको थियो। ३ अर्ब ४५ करोड बढिको सेयर कारोबार भएको थियो। यसदिन दर्जन बढि कम्पनीको सेयर मूल्यमा सकारात्मक सर्किट लागेको छ। कारोबारमा आएका १३ वटै उपसमूहको सूचक बढेको छ। ट्रेडिङ समूहको सर्वाधिक ९७४ प्रतिशतले सूचक बढ्यो। माइक्रो फाइनान्स, मनु एन्ड प्रो,इन्भेस्टमेन्ट समूहको सूचक ५ प्रतिशत बढिले वृद्धि भएको हो। यस्तै डेभलपमेन्ट बैंक,फाइनान्स र हाइड्रो पावर समूहको सूचक ४ प्रतिशत बढिले बढ्यो। यसदिन कारोबार रमका आधारमा हिमालय डिस्टिलरी शीर्षस्थानमा रह्यो। सानिमा माइ हाइड्रोपावर १० करोड ८७ लाख र नेपाल दूरसंचार कम्पनी १० करोड ४ लाख मूल्यको सेयर कारोबार गरी क्रमश: दोस्रो र तेस्रो स्थानमा रहे।"
सगरमाथा क्षेत्र भ्रमण गर्नेको सङ्ख्या ७० प्रतिशतले बढ्यो,"सोलुखुम्बु : सर्वोच्च शिखर सगरमाथा क्षेत्रमा पर्यटक आवागमन ७० प्रतिशतले बढेको छ। गत आर्थिक वर्ष २०७८०७९ को पहिलो पाँच महिनाको तथ्यांकलाई हेर्ने हो भने चालु आर्थिक वर्ष २०७९०८० को सोही अवधिमा सगरमाथा क्षेत्र भ्रमण गर्नेको सङ्ख्यामा ७० दशमलव १७ प्रतिशतले वृद्धि भएको पाइन्छ। सगरमाथा राष्ट्रिय निकुञ्जको कार्यालय नाम्चेको तथ्याङ्कअनुसार गत आवको पहिलो पाँच महिनामा सात हजार चार सय ६४ जना पर्यटकले खुम्बु भ्रमण गरेका थिए भने चालु आवको सोही अवधिमा २५ हजार २९ जनाले भ्रमण गरेका छन्। चालु आवको साउनमा तीन सय ८५, भदौमा छ सय ९०, असोजमा छ हजार सात सय ३१, कात्तिकमा १३ हजार एक सय ५८ र मङ्सिरमा चार हजार ६५ पर्यटक खुम्बु पुगेको निकुञ्जका सूचना अधिकारी मनोज मण्डलले जानकारी दिए। पाँच महिनामा २१ हजार आठ सय ५३ विदेशी र तीन हजार एक सय ७६ जना नेपाली पर्यटकले सगरमाथा क्षेत्रको भ्रमण गरेको सूचना अधिकारी मण्डलको भनाइ छ। भ्रमण गर्ने विदेशी पर्यटकमध्ये एक हजार नौ सय ९० सार्क मुलुकका र १० हजार आठ सय ६३ अन्य मुलुकका रहेको निकुञ्जको तथ्याङ्कमा उल्लेख छ। निकुञ्जले पर्यटक प्रवेश शुल्कबाट पाँच महिनामा रु तीन करोड ५५ लाख ७७ हजार एक सय ७६ राजस्व सङ्कलन गरेको छ। विदेशी पर्यटकबाट प्रतिपर्यटक रु तीन हजार प्रवेश शुल्क लिने गरेको छ भने सार्क मुलुकका नागरिकबाट रु एक हजार पाँच सय र नेपालीबाट रु एक सय प्रवेश शुल्क लिने गरेको छ। अघिल्लो वर्ष कोरोना भाइरस नियन्त्रणका लागि गरिएको लकडाउन तथा सङ्क्रमण जोखिमका कारण पर्यटक आवागमन न्यून बनेको सगरमाथा क्षेत्रमा यस वर्ष जोखिम हटेसँगै पर्यटक आवागमन बढेको निकुञ्जले जनाएको छ। विसं २०३२ मा स्थापना भएको सगरमाथा राष्ट्रिय निकुञ्ज एक हजार एक सय ४८ वर्ग किमी क्षेत्रफलमा फैलिएको छ। पू्र्वी नेपालको सोलुखुम्बु जिल्लामा रहेको यो राष्ट्रिय निकुञ्जमा विश्वको सर्वोच्च शिखर सगरमाथासहित छ हजार मिटरभन्दा अग्ला ल्होत्से, नुप्से, चोयू, ल्होत्सेसार, पुमोरी, आमादब्लम, थामसेर्कुजस्ता हिमचुचुरासमेत रहेका छन्।"
सुनको मूल्य प्रतितोला १ लाख २ हजार ९ सय पुग्यो,"काठमाडौं : नेपाली बजारमा प्रतितोला सुनको मूल्य १ लाख २ हजार ९ सय पुगेको छ। सुनको मूल्य आज प्रतितोला ३ सयले बढेको हो । नेपाल सुनचाँदी व्यवसायी महासंघका अनुसार यो मूल्य ९ महिनायताकै उच्च हो। यसअघि २०७८ फागुन २५ गते प्रतितोला सुनको मूल्य १ लाख ५ हजार ५०० पुगेको थियो। अघिल्लो दिन सोमबार प्रतितोला १ लाख २ हजार ६ सयमा कारोबार भएको थियो। महासंघका अनुसार तेजाबी सुनको मूल्य प्रतितोला १ लाख २ हजार ४०० कायम भएको छ। यस्तै,चाँदीको मूल्य अघिल्लो कारोबार मूल्यका तुलनामा १० रुपैयाँले घटेर प्रतितोला १ हजार ४००मा कारोबार भइरहेको छ। महासंघले अन्तरराष्ट्रिय बजारमा हुने सुन तथा चाँदीको कारोबार मूल्यका आधारमा नेपाली बजारमा दैनिक सुन तथा चाँदीका मूल्य तोक्दै आएको छ ।"
मधेसमा फस्टाउँदै उद्योग,"काठमाडौं : मधेस प्रदेशमा उद्योग र सेवा क्षेत्रमा प्रगति हासिल भएको छ। तर, कृषि उत्पादनमा भने कमी आएको देखिएको छ। नेपाल राष्ट्र बैंकले आर्थिक वर्ष २०७८०७९ को वार्षिक अध्ययनअनुसार उद्योगको उत्पादन वृद्धि औसतमा ५२३ प्रतिशत बढेको छ। बैंक तथा वित्तीय संस्थाबाट औद्योगिक क्षेत्रतर्फ प्रवाह भएको कुल कर्जा २९५ प्रतिशतले कमी आई रु१ खर्ब २ अर्ब १३ करोड पुगेको छ। पर्यटकको आगमन २५४५९ प्रतिशतले वृद्धि भएको छ। तर कृषि उत्पादनको क्षेत्रफल ०३० प्रतिशतले कमी आएसँगै कुल उत्पादनमा पनि ०५३ प्रतिशतले घट्न गएको अध्ययनले देखाएको छ। कृषि बाली (खाद्य तथा अन्य बाली, तरकारी तथा बागवानी र फलफूल तथा मसला) को उत्पादन ६३ लाख ८२ हजार ६ सय १२ मेटन पुगेको छ। केन्द्रीय बैंक जनकपुर कार्यालयले मधेस प्रदेशका आठ वटा जिल्लामा आर्थिक गतिविधिको स्थलगत तथा गैरस्थलगत सर्वेक्षण गरेको थियो। प्रतिवेदनले नीति निर्माता एवं सम्बन्धित सरोकारवालालाई प्रादेशिक आर्थिक अवस्थालगायत विद्यमान समस्याचुनौती, सम्भावना एवं परिदृश्यकाबारे विश्लेषण गरिएको नेपाल राष्ट्र बैंक जनकपुर कार्यालय निर्देशक नीरा ताल्चाभँडेलले बताइन्। केन्द्रीय तथ्यांक विभागका अनुसार आर्थिक वर्ष २०७८०७९ मा यस प्रदेशको कुल प्रादेशिक गार्हस्थ्य उत्पादनमा सेवा क्षेत्रको सबैभन्दा बढी ५३६ प्रतिशत योगदान छ। उद्योग क्षेत्रको सबैभन्दा कम योगदान ११९ प्रतिशत छ। निक्षेपको तुलनामा दोब्बर कर्जा मधेस प्रदेशबाट संकलन गरेको कुल निक्षेप ५३५ प्रतिशतले बढेको छ। २ खर्ब ६१ अर्ब ८१ करोड रुपैयाँ निक्षेप संकलन भएको छ भने कर्जामा १६७० प्रतिशतले बढेको छ। ४ खर्ब ३० अर्ब ९ करोड कर्जा पुगेको छ। अन्य प्रदेशको निक्षेप यस प्रदेशमा परिचालन भएको हुँदा यस प्रदेशमा कुल निक्षेपको तुलनामा कुल कर्जा प्रवाह बढी छ। प्रदेशले ब्याज अनुदानमा दिने सहुलियतपूर्ण कर्जा २२ अर्ब ३० करोड रुपैयाँ उपयोग गरेको छ। गत वर्षको सोही अवधिमा यस्तो कर्जा रु१४ अर्ब ५ करोड थियो। कृषि कर्जा लिनेमा सर्लाही अगाडि बैंक तथा वित्तीय संस्थाबाट मधेस प्रदेशको कृषि क्षेत्रमा प्रवाह भएको कर्जा रु५३ अर्ब ९५ करोड पुगेको छ। यस प्रदेशमा प्रवाह भएको कुल कर्जामध्ये कृषि क्षेत्रमा प्रवाहित कर्जाको अंश १२५५ प्रतिशत छ। मधेस प्रदेशमा प्रवाहित कृषि कर्जामध्ये सबैभन्दा बढी कर्जा प्रवाह सर्लाही जिल्लामा १६४७ प्रतिशत छ। सबैभन्दा कम सप्तरी जिल्लामा ७०३ प्रतिशत छ। प्रदेशमा कृषि, उद्योग र सेवा क्षेत्रको गतिविधि आगामी आर्थिक वर्षमा बढ्दै जाने अनुमान गरिएको छ। कोरोना भाइरसको संक्रमण विस्तारै घट्दै गएको र प्रदेशको आर्थिक गतिविधिमा यसको नकारात्मक प्रभाव कम हुँदै गएकाले आर्थिक गतिविधि चलायमान हुने देखिएको छ। औद्योगिक क्षेत्रअन्तर्गत प्रदेशभित्र सञ्चालित चिनी, पेयपदार्थ, कागज, फलामको छड, औषधिजन्य वस्तु उत्पादन गर्ने उद्योगको क्षमता उपयोग बढेको छ। तथापि, बैंकिङ क्षेत्रमा लगानीयोग्य रकमको कमीले आगामी दिनमा बैंक कर्जा विस्तार हुन नसकी औद्योगिक क्षेत्रमा जाने कर्जा सहज नभए औद्योगिक उत्पादन प्रभावित हुन सक्ने देखिन्छ, प्रतिवेदनमा भनिएको छ।"
"निजी क्षेत्रमैत्री बन्यो सरकार, चालू पुँजी कर्जा मार्गदर्शन संशोधन (पूर्ण पाठसहित)","काठमाडौं : नेपाल राष्ट्र बैंकले चालू पुँजी कर्जा मार्गदर्शन गत कात्तिकमा जारी गरेदेखि उद्योगी तथा व्यवसायीहरूबाट चौतर्फी विरोध भएपछि संशोधन गर्न बाध्य भएको छ। नेपाल राष्ट्र बैंकले बुधबार आकश्मिक पत्रकार सम्मेलन गर्दै यसलाई संशोधन गरेको जानकारी दिएको छ। संशोधित मार्गदर्शनले कर्जा लिने सीमा र अवधिमा केही लचिलो बनेको छ। बुधबार प्रधानमन्त्री पुष्पकमल दाहालले अर्थमन्त्री विष्णु पौडेल र गभर्नर महाप्रसाद अधिकारीसँगको भेटमा अर्थतन्त्र सुधार गर्न निर्देशन दिएका थिए। त्यसलगत्तै राष्ट्र बैंकले पनि चालू पुँजी कर्जा मार्गदर्शन संशोधन गरेको हो। अब १ करोड रुपैयाँसम्मको चालू पुँजी कर्जा लिनेलाई कुनै सीमाले बाँध्ने छैन। यसअघि कर्जाको सीमा ५० लाखमात्रै थियो। अब बैंकिङ्ग प्रणालीबाट करोड वा सोभन्दा कम चालू पुँजी कर्जा उपयोग गर्ने ऋणीको हकमा बैंक तथा वित्तीय संस्थाले आफ्नो चालु पूाजी कर्जासम्बन्धी नीतिको अधीनमा रही चालु पूाजी कर्जाको सीमा निर्धारण गर्न सक्नेछन्। तर, चालू पुँजी प्रायोजनका लागि प्रदान हुने कर्जाको प्रकार तोकिएको मार्गदर्शनबमोजिम हुनु पर्नेछ। तर २ करोडभन्दा बढी चालू पुँजी कर्जाको सीमा निर्धारण गरिएको छ। फर्म, संस्था, कम्पनीलाई एक वा एकभन्दा बढी बैंक तथा वित्तीय संस्थाबाट प्रवाह हुने सो रकमभन्दा बढीको चालू पुँजी कर्जाको सीमा निर्धारणका लागि चालू पुँजी आवश्यकताको विश्लेषण गरीमात्रै कर्जा दिनुपर्ने भएको छ। अब व्यवसायमा आउने उतार चढावको चालू पुँजी कर्जाको आवश्यकताको लागि अनुमानित वार्षिक कारोबारबिक्रीको अधिकतम २५ प्रतिशतले हुन आउने रकमभन्दा बढी नहुने गरी कर्जा सीमा स्वीकृत गर्नु पर्नेछ। यस्तो कर्जाको अवधि १ वर्ष वा सोभन्दा कम हुनुपर्नेछ र यस्तो कर्जा सीमा नवीकरणयोग्य हुनेछ। बैंक तथा वित्तीय संस्थाले पर्मानेन्ट वर्किङ क्यापिटलको आवश्यकताका लागि ३ देखि १० वर्षको आवधिक प्रकृतिको कर्जा प्रदान गर्ने भएको छ। व्यावसायिक कारोबार सुरु भएको ३ वर्षभन्दा कम अवधि भएका वा नयाँ फर्म, संस्था, कम्पनीको हकमा अनुमानित सञ्चालन खर्च, एवं अनुमानित नगद तथा कोष प्रवाहका आधारमा बैंक तथा वित्तीय संस्थाले आफ्नो चालू पुँजी कर्जासम्बन्धी नीतिबमोजिम सीमा निर्धारण गर्न सक्नेछन्। संस्थाले चालू पुँजी कर्जाको आवश्यकता विश्लेषण गर्दा २ करोड रुपैयाँभन्दा कम चालू पुँजी कर्जा उपयोग गर्ने ऋणीको हकमा समेत स्थायी चालू पूँजी कर्जा पहिचान भएमा कूल २ करोडको सीमाभित्र रही फ्क्चूयशन चालू पूँजी कर्जाको लागि १ वर्षभन्दा कम अवधिको कर्जा तथा स्थायी चालू पुँजी कर्जा आवश्यकताको लागि ३ देखि १० वर्षको आवधिक प्रकृतिको यस्तो कर्जा प्रदान गर्न सक्नेछन्। भर्चुअल पत्रकार सम्मेलनमा बोल्दै राष्ट्र बैंक, बैंक तथा वित्तिय संस्था नियमन विभागका निर्देशक किरण पण्डितले सो मार्गदर्शन लागू हुनुपूर्व प्रवाह भएका चालु पुँजी कर्जाहरूलाई यसअनुसार पहिलोपटक पुनरावलोकन वा नवीकरणको सिलसिलामा कर्जा सीमाहरूलाई दुवै आधारमा विश्लेषण गरी मिलान गर्दा कर्जा वर्गीकरण तथा कर्जा नोक्सानी व्यवस्थाको प्रयोजनका लागि पुनरतालिकीकरण वा पुनरसंरचना भएको नमानिने बताए। चालू पुँजी कर्जासम्बन्धी मार्गदर्शन, २०७९ लागू हुनुपूर्व प्रवाह भएका चालु पुँजी कर्जाहरूलाई यस मार्गदर्शनअनुसार पहिलो पटक पुनरावलोकन वा नवीकरण गर्नुपर्दा मार्गदर्शनले तोकेको सीमाभन्दा बढी कर्जा प्रवाह भएको अवस्थामा त्यस्तो रकमलाई २०८२ असार मसान्तसम्म देहायबमोजिम अर्धवार्षिक रूपमा भुक्तानी हुनेगरी आवधिक कर्जा शीर्षकमा मिलान गर्नुपर्नेछ। यसरी गरिएको कर्जा समायोजनलाई कर्जा वर्गीकरण तथा कर्जा नोक्सानी व्यवस्थाको प्रयोजनका लागि पुनरतालिकीकरण वा पुनरसंरचना मानिने छैन। यस्तो कर्जाको अवधि, भुक्तानी तालिका तथा किस्ता रकम परिवर्तन गर्न पाइने छैन। यस्तो आवधिक कर्जा समयअगावै चुक्ता गर्न चाहेमा बैंक तथा वित्तीय संस्थाले अग्रिम भुक्तानी शुल्क लिन पाउने छैनन्। पूर्ण पाठ पढ्नुस् :"

शीर्षक,विवरण
मधेस आन्दोलनमा सांसद,"उत्पीडन, विभेद, स्वतन्त्रता, पहिचान र आफ्नो शासन आफ्नो प्रशासनको मुद्दा बोकी वर्षाैंदेखि तराई मधेसमा आन्दोलन चलिरहेको छ। उत्पीडन, विभेद, स्वतन्त्रता, पहिचान र आफ्नो शासन आफ्नो प्रशासनको मुद्दा बोकी वर्षाैंदेखि तराई मधेसमा आन्दोलन चलिरहेको छ। प्रजातन्त्र र लोकतान्त्रिक गणतन्त्र हासिल गर्न मधेसीको महत्त्वपूर्ण भूमिका रह्यो। उत्पीडन र विभेदको मुद्दा बोकेर विभिन्न पार्टी बने। यही नारा बोकेका भरमा विभिन्न कालखण्डमा विभिन्न व्यक्ति राष्ट्रपति, प्रधानमन्त्री, मन्त्रीलगायत थुप्रै सरकारी सुविधा हासिल गरे। तर वास्तवमा विवेचना गरी हेर्ने हो भने उत्पीडित भूगोल, समुदाय र सिंगो मधेस हालसम्म राजनीतिक ठगीकै सिकार भएको छ। यस्तैबाट उन्मुक्ति पाउन संविधानमा आफ्नो हकअधिकार र पहिचान संरक्षित गर्ने उद्देश्यले संविधान निर्माणको अन्तिम घडीमा थारूमधेसी, अखण्ड सुदूरपश्चिम, राजावादी, नेवा, ताम्सालिङ, लिम्बुवानसँगै सिंगै तराईमधेसमा पनि २०७२ भदौबाट देशभर आन्दोलन उठ्यो। भदौ ७ मा कैलालीको टीकापुरको मधेसीथारू आन्दोलनमा सुरक्षाकर्मीको अविवेकीय कार्यशैलीका कारण सुरक्षाकर्मी र सुरक्षाकर्मीको गोलीबाट करुणाका पात्र अबोध बालकको मृत्यु भयो। शान्तिपूर्ण आन्दोलन सशक्त हुँदै गयो। भदौ २३ गतेबाट सुरक्षाकर्मीले फायर खोल्यो। जसअन्तर्गत जलेश्वरमा बेकसुर मजदुर अमित कापडीलाई सादा पोसाकको प्रहरीले गोली हाने र घटनास्थलमै मृत्युु भयो। भदौ २३ गते गणित विषयका शिक्षक वीरेन्द्रकुमार बिच्छालाई चापाकलमा पानी खाइरहँदा पोसाकका प्रहरीले गोली हानी हत्या गर्यो। भदौ २३ गते रामविवेककुमार यादव बाटोमा हिँडिरहेका बखत सादा पोसाकका प्रहरीले टाउकोमा गोली हानि हत्या गरे। भदौ २५ गते निर्दाेष ७० वर्षीय पत्रकार साइकलमा सबार घरतिर गइरहेका बेला प्रहरीले अन्धाधुन्ध गोली वर्षाउँदा गोली लागेर मृत्युु भयो। कक्षा १० विद्यार्थी रोहणप्रसाद चौधरीलाई प्रहरीले छातीमा निसाना लगाई गोली ठोके। रामशिला मण्डल आफ्नै घरमा भाँडाकँुडा धोइरहेको बखतमा पुलिसको अन्धाधुन्ध गोली वर्षामा परी मृत्युु भयो। मण्डलसँगै रहेको साथी शैलदेवी चौधरीको तिघ्रामा गोली लागेर अपांग भयो। २०७२ भदौ २५ गते बिहानसम्म जलेश्वरमा स्थानीयको लास चारवटा र सहिद वीरेन्द्रकुमार बिच्छा उपचारको क्रममा काठमाडौं लगिएको थियो। यस्तो घटना र सुरक्षाकर्मीको अमानवीय र दानवीय व्यवहार तथा सादा पोसाकमा आन्दोलनकर्मीविरुद्ध सुराकी र निर्दाेष नागरिकलाई गोली ठोक्ने कार्यमा संलग्न रहे। सोही कारण सशस्त्र प्रहरीका असई थमन विकलगायत सुरक्षाकर्मीमाथि सिंगो जलेश्वर अत्यन्तै आक्रोशित थियो। यही समयमा असई थमन विक सादा पोसाकमा जलेश्वर मन्दिरतर्फ सुराकी गर्न गए। एक्लै गएको देखेर शोकाकुल तथा आक्रोशित भीडले लखेटेर कुटपिट गरेर सख्त घाइते बनायो। जलेश्वर जिल्ला अस्पतालमा उपचार सम्भव नभएपछि जनकपुर लैजानुपर्ने भयो। सो क्रममा आक्रोशित माहोलमा सुरक्षा घेरामा राखेर लानुपर्ने अवस्था भयो। एम्बुलेन्स चालक र घाइते बिरामी मात्रै पठाइनु पुलिस अफिसरको गैरजिम्मेवारपूर्ण व्यवहार र उक्त स्थानमा आन्दोलनको जिम्मा लिएको मधेस केन्द्रित नेताहरूको अविवेकपूर्ण तथा मानवताविरोधी गतिविधि भयो। र, असई थमनको मृत्युु भयो। घटनास्थल र त्यसको २०३० किलोमिटर वरपर रहेको कुनै प्रमाण भेटिएन। लक्ष्मी महतोले महोत्तरी जिल्लाको उत्तरी भेगमा भइरहेको आन्दोलनको मात्र कमान्ड गरेका थिए। लक्ष्मीलाई पनि बिनाकुनै प्रमाण बिना कुनै कसुर उक्त मुद्दामा राजनीतिक ईष्र्याका कारण मुछियो। लगभग आन्दोलनका जानकार सबैलाई यो विषयको सत्य तथ्य अवगत नै छ। तर हत्याहिंसाकै राजनीतिक लडाइँबाट आएर आजसम्म प्रधानमन्त्री, उपराष्ट्रपति, सभामुख, मन्त्रीहरू बनाइसकेका पार्टीका नेता, कार्यकर्ताहरूले लक्ष्मीको मानमर्दन हुनेगरी फरक ढंगले मत अभिमत प्रस्तुत गरिरहेका छन्। जबकि लक्ष्मी एउटा सामाजिक व्यक्तित्व, २०५४ सालमा निर्वाचित निगौल गाविसको अध्यक्ष बने। सामाजिक विकासमा तत्कालीन जिल्ला विकास समिति (जिविस)बाट पुरस्कृत भएका थिए। २०७९ को आम निर्वाचनभन्दा अगाडिको सरकारले प्रबल जनसेवाश्री राष्ट्रिय सम्मानका लागि सरकारी निर्णयमा पनि उनी परे। जबकि जनमत पाएका र जनतामाझमा दानवीरको उपनाम पाएका जननिर्वाचित सांसद हुन् लक्ष्मी। दशकांैदेखि असमानता र शासकीय उत्पीडित, भूगोल, समुदायहरूको मुक्ति आन्दोलनको अपमान गरेको ठहरिँदैन र ? १९९५ सालबाट सुरु भएको प्रजातान्त्रिक आन्दोलन, २०१७ सालपछिको पञ्चायत विरोधी आन्दोलन, जनयुद्ध र २०६२६३ को संयुक्त जनआन्दोलन र आन्दोलनकर्मीहरू जायज हुने र असमानताबाट मुक्तिका लागि भएको जनसंघर्ष नाजायज हुने व्याख्या गरिन्छ भने हालसम्म उत्पीडित भूगोल र समुदायलाई प्रयोग मात्र गरेको र २१औं शताब्दीमा पनि नश्लीय चिन्तनबाट ग्रसित भएको नै ठहरिन्छ। अतः राजनीतिक विषय राजनीति प्रणालीमा छलफल एवं बहस र आवश्यक छानबिन गरौं। राजनीतिक ढंगबाट समाधान खोजौं। महोत्तरी क्षेत्र नं १ का जनताले आफ्नो निजी परिवार र सम्पत्तिको कुनै प्रवाह नगरी मानव मुक्ति यात्रामा जीवन अर्पण गर्न सक्ने भूमिपुत्र माननीय लक्ष्मी महतोलाई निर्वाचित गरी गौरवान्वित महसुस गरेका छन्। जसले जीवनभर उत्पीडित वर्ग र समुदायको पक्षमा तन, मन र धन समर्पण गरेर जनताको सुखदुखको साथी बने। उनैलाई जालझेल र षड्यन्त्रको सहारामा हत्यारा करार गर्न खोजिँदै छ।"
संघीय एकाइहरूको कार्यसम्पादन,"संघीयता खासगरी वित्ताीय संघीयताको समग्र पक्षलाई समेटेर विश्लेषण गर्नु आवश्यक छ। धेरै कठिनाइका बाबजुद संघीयताको आधार तयार पार्न सफल भएको छ। अझ केही आक्रमक किसिमका कार्यक्रममार्फत सुधारमा गति दिनुपर्ने देखिन्छ। नेपालको संविधान २०७२ जारी भएपछि संघ, प्रदेश र स्थानीय सरकारहरूमा दोस्रो निर्वाचन सम्पन्न भइसकेको छ। जसबाट चुनिएका जनप्रतिनिधि काम गरिरहेका छन्। स्थानीय निर्वाचनमा केही जनप्रतिनिधि दोहोरिएका छन् भने अधिकांश प्रतिनिधि नयाँ अनुहारका छन्। पहिलो कार्यकालमा सबै प्रकारका प्रशासनिक तथा भौतिक संरचना नयाँ बनाउनुपर्ने बाध्यता थियो। दोस्रो कार्यकालका लागि निर्वाचित जनप्रतिनिधिका लागि यो अप्ठ्यारो छैन। नवनिर्वाचित प्रतिनिधिहरूको कार्यकाल लगभग एक वर्ष बित्न लागेको छ। आव २०८०८१ का लागि बजेट तथा कार्यक्रम तयार गर्ने समय भएको छ। यसै विषयमा केन्द्रित रही विभिन्न अध्ययन तथा अभ्यास भइरहेका छन्। संघीयताबारे विभिन्न विचार तथा टिप्पणी पढ्न, सुन्न पाइन्छ। लेखमा स्थानीय सरकारहरूको कार्य सम्पादनको अवस्थाबारे केही चर्चा गरिएको छ। संघीयतामा राजनीतिक, प्रशासनिक तथा वित्तीय गरी तीन पक्षको प्रमुख भूमिका छ। राजनीतिक संघीयताअनुसार संघ, ७ प्रदेश र ७ सय ५३ स्थानीय सरकारको राजनीतिक सीमांकन भइसकेको छ। प्रशासनिक संघीयताका लागि आवश्यक पाँच वटा आर्थिकलगायत अन्य प्रशासनिक संघीय ऐनहरू तथा निर्देशिकलगायत कार्यविधि तयार गरिसकेको छ। प्रशासनिक कामका लागि आवश्यक कर्मचारीको व्यवस्था भएको छ। हालै संघीय मामिला तथा सामान्य प्रशासन मन्त्रालयको प्रतिवेदनअनुसार संघमा ४४, प्रदेशमा १४ र स्थानीय सरकारमा ४२ प्रतिशत कर्मचारीको व्यवस्था भइसकेको छ। वित्तीय संघीयताका लागि संवैधानिक व्यवस्था धारा २५० र गठन र २५१ मा काम कर्तव्य र अधिकार स्पष्ट तोकिएअनुसार राष्ट्रिय प्राकृतिक स्रोत तथा वित्त आयोगको सचिवालय स्थापना २०७४ सालमा भएको हो। त्यसपछि आयोगका पदाधिकारी नियुक्त भइसकेका छन्। संविधानको जिम्मेवारीअनुसार आयोगले वित्तीय संघीयताको संरक्षकको रूपमा काम गरिरहेको छ। वित्तीय संघीयताको अवयवहरूको रूपमा खर्चको आवश्यकता, राजस्वको अधिकार, अन्तरसरकारी वित्तीय हस्तान्तरण, ऋण लिने व्यवस्था र प्राकृतिक स्रोतबाट प्राप्त रोयल्टी बाँडफाँट हुन्। विश्वको सन्दर्भमा अघिल्लो चार अवयव प्रचलन छन् भने नेपालको सन्दर्भमा पाँचौं किसिमको प्राकृतिक स्रोत परिचालनबाट प्राप्त रोयल्टीसमेत थपिएको छ। अन्तरसरकारी वित्तीय हस्तान्तरण वा अनुदानमध्ये समानीकरण, ससर्त, समपूरक र विशेष अनुदान गरी चार प्रकारका अनुदानको व्यवस्था छ। संवैधानिक व्यवस्थाअनुसार खर्चको आवश्यकता र राजस्व उठाउने अधिकार संघीय एकाइलाई तोकेको छ। प्रदेश र स्थानीय सरकार सञ्चालनका लागि राष्ट्रिय प्राकृतिक स्रोत तथा वित्त आयोगको प्रमुख जिम्मेवारीको रूपमा रहेको वित्तीय अनुदान खासगरी समानीकरण, ससर्त, विशेष र समपूरक अनुदान सिफारिस गर्छ। हाल संवैधानिक व्यवस्था तथा ऐन कानुनले तय गरेको अधिकार प्रत्यायोजनअनुसार नेपाल सरकारलाई राष्ट्रिय प्राकृतिक तथा वित्त आयोेगले समानीकरण अनुदानको सिफारिस गर्छ। विगतझै यस वर्ष पनि आयोगले आव २०८००८१ का लागि संघीय एकाइहरूलाई वित्तीय समानीकरण अनुदान सिफारिस गर्न न्यूनतम, सूत्रमा आधारित र कार्य सम्पादन मूल्यांकन गरी तीन आधारमा निर्धारण गरी अनुदान सिफारिस गर्छ। हाम्रा संघीय एकाइहरूमा जनसंख्या, भूगोल, मानव विकास सूचांकको अवस्थालगायत अन्य पूर्वाधारमा एकरूपता छैन। समानीकरण अनुदानको वितरण संवैधानिक मर्मअनुसार सवै संघीय एकाइबीच एकरूपता ल्याउन र समन्यायिक वितरण बनाउन न्यूनतम अनुदान स्थानीय सरकार सञ्चालन गर्न आवश्यक रकमको सिफारिस गरिन्छ। यस समानीकरण अनुदानका लागि न्यूनतम अनुदान प्रदान गर्न सिफारिस गर्ने व्यवस्था छ। यसअन्तर्गत विगत वर्षमा कुल वित्तीय हस्तान्तरण लगभग २६ प्रतिशत हिस्सा न्यूनतम अनुदानमा आधारित भई सिफारिस गरियो। मानव विकास सूचांक, आर्थिक सामजिक असमानता, भौतिक पूर्वाधार, राजस्वको अवस्था, खर्चको आवश्यकता र राजस्व उठाउन सक्ने क्षमतालाई आधार मानेर सूत्र तयार गरी अनुदान सिफारिस गरिन्छ। यी आधारहरू सम्बन्धित निकायबाट उपलब्ध तथ्यांकमा आधारित भई प्रत्येक वर्ष सामान्य रूपमा परिमार्जन गर्दै सिफारिस गरिन्छ। यसले समग्रमा देशको आर्थिक विकास खासगरी पूर्वाधारमा भएको परिवर्तनलाई समेटिन्छ। यसबाहेक संघीय एकाइहरूमा कार्य सम्पादनलाई समेत आधार लिएको हुन्छ। गत आर्थिक वर्ष कुल वित्तीय हस्तान्तरणका लगभग चार प्रतिशत हिस्सा कार्य सम्पादनको मूल्यांकनले ओगटेको थियो। कार्य सम्पादनको मूल्यांकनमा प्रदेशका लागि ११ सूचकलाई आधार मानिएको छ। यी सूचक अधिकांश प्रक्रियागत छन्। अन्तिम आवको लेखा परीक्षणमा औंल्याइएका बेरुजुलाई न्यूनीकरणका लागि गरिएको प्रयासलाई लिइएको छ। प्रदेश सरकारले सवारी करबापत उठेको रकम मासिक रूपमा सम्बन्धित स्थानीय सरकारको सञ्चित कोषमा जम्मा गरे वा नगरेको, विनियोजित रकमअनुसार खर्चको अवस्थाको सूचक समावेश छ। राजस्व परिचालन गरेको अवस्था, प्रदेश सरकारले स्थानीय सरकारहरूलाई उपलब्ध गराउने वित्तीय समानीकरण अनुदानको अनुमानित विवरण स्थानीय तहलाई चैत्र मसान्तभित्र उपलब्ध गराएको वा नगराएको पनि यसमा छ। प्रदेश सरकारले आर्थिक वर्षको आयव्ययको प्रक्षेपण गरिएको तथ्यांकसहितको विवरण चालू आवको पुस मसान्तभित्र अर्थ मन्त्रालयमा उपलब्ध गराएको वा नगराएको पनि सूचकका रूपमा छ। प्रदेशले बजेट कार्यान्वयनको वार्षिक समीक्षा गरी तत्सम्बन्ध विवरण प्रत्येक वर्षको कात्तिक मसान्तभित्र सार्वजनिक गरे वा नगरेको लगायतका सूचक पनि समावेश गरिएको छ। यस सूचकका आधारमा प्रदेश सरकारहरूले राम्ररी कार्यान्वयन गर्न नसकेको संकेत गरेको देखिन्छ। राष्ट्रिय प्राकृतिक स्रोत तथा वित्त आयोगले स्थानीय सरकारको कार्य सम्पादन मूल्यांकनका लागि १७ वटा सूचकहरूको व्यवस्था गरेको छ। पहिलो सूचक रूपमा संविधानले व्यवस्था गरेअनुसार असार १० गतेभित्र आयव्यय (बजेट) को अनुमानित विवरण पालिका सभामा पेस गरेको कार्यलाई आधारको रूपमा लिइएको छ। यस सूचकअनुसार आव २०७९८० मा ७ सय १२ वटा पालिकाले असार १० गतेभित्र पेस गरेता पनि बजेट असार मसान्तभित्र पारित गर्नुपर्ने व्यवस्थाअनुसार २२ पालिकाले पारित गरेको देखिँदैन। यसले स्थानीय पालिकाहरू संविधानको व्यवस्था राम्ररी पालन नगरेको संकेत हो। वित्तीय संघीयतालाई प्रभावकारी रूपमा कार्यान्वयन गर्न सरोकारवाला निकाय सजक मात्र नभई जिम्मेवार हुन जरुरी छ। संविधानमा स्थानीय तहलाई चार किसिमका कर संकलन गर्न सक्ने प्रावधान गरिएको छ। पालिकाहरू स्थानीय कर व्यवस्थापन कमजोर रहेको देखिन्छ भने आयव्ययको प्रक्षेपणलाई नजरअन्दाज गरिएको अनुभूति हुन्छ। त्यसैले प्रत्येक आवमा आगामी आवका लागि आयव्ययको प्रक्षेपण चालू आव पुस मसान्तभित्र विवरण बुझाउने २ सय ५५ पालिका सरकारमात्र अभिलेख छ। बजेट कार्यान्वयनको वार्षिक समीक्षा गरी प्रत्येक वर्षको कात्तिक मसान्तभित्र सार्वजनिक गर्ने सामान्य कार्य पनि नगर्ने जनप्रतिनिधिको गलत प्रवृत्ति रहेको भन्न सकिन्छ। यसरी बजेट कार्यान्वयनको वार्षिक समीक्षा गरी सार्वजनिक गर्ने कुल २ सय ९१ पालिकाले मात्र गरेका छन्। यो सूचकले जनप्रतिनिधिले सार्वभौम सम्पन्न जनताप्रतिको उत्तरदायित्वसम्बन्धी जिम्मेवारीलाई अवमूल्यन गरेको प्रमाण हो। यस कमजोरीलाई सच्याउन सरोकारवाला निकाय यस प्रवृत्तिप्रति सचेत भई समयमै सच्चिनु आवश्यक छ। सबै स्थानीय सरकारले आर्थिक वर्ष २०७८०७९ को राजस्व प्रक्षेपण गरिएको भए पनि २६ पालिकाको राजस्व प्राप्ति शून्य भएको उल्लेख छ। अन्य पालिकाको हकमा ०००७ देखि ३३९५ प्रतिशतसम्म राजस्व संकलन भएको पाइन्छ। अघिल्लो वर्ष (आव २०७७०७८) को तुलनामा गत वर्ष ६५ पालिकाको राजस्व संंकलन शून्य उल्लेख छ। यो विषयले पालिकाहरूको लेखा कर्मचारीको कमजोरी देखिन्छ। यसलाई सुधार गर्न लेखा सम्बन्धित कर्मचारीको राजस्व प्रशासनसम्बन्धी तालिम दिई क्षमता अभिवृद्धि गर्न सम्बन्धित पालिकाहरू सजक हुनुपर्ने देखिन्छ। कार्य सम्पादन मूल्यांकनमा स्थानीय तहको गत आवको विनियोजित रकमअनुसार खर्चको अवस्थालाई सूचक राखिएको छ। आव २०७८०७९ मा विनियोजित रकममा कुल खर्चको ३८३६ देखि ९५९ प्रतिशतसम्म खर्च भएको विवरण महालेखा नियन्त्रण कार्यालयको प्रतिवेदनमा छ। अझ विस्तृतमा औसत खर्चको अवस्था ७४९५ प्रतिशत रहेको छ। यस औसत अंकभन्दा बढी खर्च गर्ने पालिकाको संख्या ५ सय १० छ। यस सूचकले स्थानीय पालिकाहरूको खर्च गर्ने क्षमता तुलनात्मक रूपमा राम्रो देखिन्छ। कुल विनियोजित पुँजीगत रकमलाई विश्लेषण गर्दा न्यूनतम ११४६ देखि अघिकतम ९८२२ प्रतिशत भए पनि औसत खर्चको प्रतिशत ६५२४ छ। यसरी औसत प्रतिशतभन्दा बढी खर्च गर्ने पालिकाको संख्या ५ सय २८ छ। गत आवभन्दा अघिल्लो आवको अन्तिम लेखा परीक्षणबाट औंल्याएको बेरुजुको अवस्थालाई कार्य सम्पादनको सूचकको रूपमा राखिएको थियो। यस वर्षको कार्य सम्पादन मूल्यांकनको समीक्षामा आव २०७७०७८ मा नौवटा स्थानीय तहको लेखा परीक्षण गराएको नदेखिएको र सो वर्षको बेरुजु शून्यदेखि २३८७ प्रतिशतसम्म रहेको र तीनवटा पालिकाले शून्य बेरुजु रहेको पनि पाइयो। यस वर्षमा स्थानीय तहको औसत बेरुजुको प्रतिशत ४१५ रहेकोमा सो औसत अंकभन्दा कम अंक बेरुजु भएका स्थानीय पालिका सरकारको संख्या ४ सय ७८ छ। यसले स्थानीय सरकारहरू बेरुजू व्यवस्थापनप्रति सचेत रहेको देखिन्छ। सबै पालिकालाई आवधिक योजना बनाउन विभिन्न कानुनी तथा संवैधानिक व्यवस्था गरिएको छ। संविधानको धारा ५९ ले अधिकार क्षेत्रभित्रका विषयमा योजना बनाई कार्यान्वयन गर्ने निर्देश गरेको छ। तर अधिकांश पालिकाहरूले यस पक्षलाई नजरअन्दाज गरेको पाइन्छ। अभिलेखअनुसार आव २०७७०७८ मा ३ सय ९ पालिकाले आवधिक योजना तयार गरेको थियो भने हाल यो संख्या ३ सय ७४ छ। पालिकाहरूको कार्य सम्पादन सूचकमा आवधिक योजनालाई पनि समावेश गरिएको छ। यीबाहेक पालिकाको अधिकार क्षेत्रभित्र रहेको शिक्षाको खुद भर्ना दर, विद्यालय छाडेको, उत्तीर्णलगायत सूचक छन् भने स्वास्थ्य क्षेत्रका पूर्ण खोप र सुरक्षित प्रजननलगायत सूचकको रूपमा समेटिएको छ। पालिकाभित्रको जिम्मेवारीभित्र शिक्षा र स्वास्थ्य पर्ने भएकाले यी सूचक कार्य सम्पादनमा राखिएको छ। जुन विगत वर्षभन्दा क्रमशः सुधार भएको छ। अन्त्यमा, संघीयता खासगरी वित्तीय संघीयताको समग्र पक्षलाई समेटेर विश्लेषण गर्नु आवश्यक छ। पहिलो पाँच वर्ष पूर्वाधार निर्माण र कर्मचारी व्यवस्थापनमा गुज्रिएको थियो। धेरै कठिनाइका बाबजुद संघीयताको आधार तयार पार्न सफल भएको छ। यस समीक्षामा संघीयताको अभ्यास समयक्रमसँगै सुधार हँुदै जान्छ। अझ केही आक्रमक किसिमका कार्यक्रममार्फत सुधारमा गति दिनुपर्ने देखिन्छ। यसका लागि सरोकारवाला निकायहरू खासगरी राजनीतिक दलहरू, प्रशासनिक संयन्त्र, तीनै तहका सरकार, सहयोगी निकायलगायत नागरिक समाजको एकीकृत पहलको आवश्यक पर्छ। यसपछिमात्र संविधानले लक्षित गरेको वित्तीय संघीयताको परिमाण प्राप्त गर्न सफल हुनेछ।"
नेपाली खेलकुदको नियति !,"जताततै बेथिति मौलाउँदै गइरहेको अवस्थामा नेपाली खेलकुदको सर्वोच्च संस्था राष्ट्रिय खेलकुद परिषद् नै पूर्वाग्रही भएर खेल संघलाई सिध्याउन खारेजीसम्मको निर्णय गर्दै अघि बढेको छ। नेपालका लोकप्रिय, गतिशील तथा सफलमध्येका राष्ट्रिय खेल संघलाई जानीजानी वा कसैको लहडबाजीका कारण मानमर्दन गर्ने, हतोत्साहित गर्ने काम त भएकै थियो, त्यतिले मात्रै नपुगेर पूर्वाग्रही ढंगले संस्थालाई नष्ट गर्ने र सिध्याउने प्रयास पनि सुरु भएको छ। जताततै बेथिति मौलाउँदै गइरहेको अवस्थामा नेपाली खेलकुदको सर्वोच्च संस्था राष्ट्रिय खेलकुद परिषद् नै पूर्वाग्रही भएर खेल संघलाई सिध्याउन खारेजीसम्मको निर्णय गर्दै अघि बढेको छ। २०३० को दशकताका राज्यले मार्सल आर्ट्सलाई प्रतिबन्धित गरेको अवस्थामा लुकिछिपी मार्सल आर्ट्स (तेक्वान्दो, सितेरियो कराँते, क्योकुसिन कराँते) खेल सिक्ने सिकाउने क्रम सुरु भएको थियो। युवाहरू यस खेलप्रति आकर्षित हुन थालेपछि मार्सल आर्ट्स खेल स्थापनामा महŒवपूर्ण भूमिका निर्वाह गर्ने व्यक्तिहरू हुन्, तेक्वान्दोका दीपराज गुरुङ, सितेरियो कराँतेका थानेश्वर राई र क्योकुसिन कराँतेका जगत गौचन। पहिलो पुस्ताका उनीहरूकै विशेष पहलमा २०३९ सालमा मार्सल आर्ट्स संघ राष्ट्रिय खेलकुद परिषद्मा दर्ता भएको हो। २०४६ सालको राजनीतिक परिवर्तनपछि मार्सल आर्ट्स संघ छुट्टाछुट्टै संघका रूपमा दर्ता भए। त्यही क्रममा नेपाल तेक्वान्दो संघ (दनं २७) दर्ता भयो। आफू छुट्टै संघका रूपमा स्थापित भएपछि अन्य खेलको तुलनामा तेक्वान्दोले विभिन्न चरणमा इतिहास रच्दै आएको सर्वविदितै छ। यस खेलप्रति आबद्ध हजारौं खेलाडीले तेक्वान्दोबाटै आफ्नो पहिचान बनाउन सफल भएका छन्। तेक्वान्दोबाटै आफ्नो वृत्ति विकासका साथै आफ्नो जीवनयापनको माध्यम पनि बनाउन सफल भए। तेक्वान्दोले विभिन्न अन्तर्राष्ट्रिय प्रतियोगिताहरूमा देशको झन्डा फहराएको छ। स्थापनाकालदेखि अहिलेसम्म १४ वटा राष्ट्रिय प्रतियोगिता र सन् १९८८ मा एसियन तेक्वान्दो प्रतियोगिताको सफल आयोजना गरिसकेको छ। पहिलो पटक प्रदर्शन खेलमा समावेश सन् १९८८ मै सियोल ओलम्पिकमा तेक्वान्दोले देशका लागि कांस्य पदक जित्न सफल भएको थियो। नेपाललाई त्यो सफलता विधान लामाले दिलाएका थिए। राष्ट्रिय खेलकुद परिषद्ले सातदोबाटोको जग्गा तेक्वान्दो खेलका लागि आवश्यक भौतिक पूर्वाधार निर्माण गरी भोगचलन गर्ने गरी २०५५ सालमा पाँच रोपनी जग्गा संघलाई उपलब्ध गराएको थियो। हाल यही जग्गामा बहुतले भवन निर्माण गरी संघको मुख्यालय र राष्ट्रिय तेक्वान्दो एकेडेमी स्थापना गरिएको छ। सो एकेडेमीलाई सन् २०१९ मा दक्षिण एसियाली क्षेत्रीय तेक्वान्दो एकेडेमीका रूपमा विश्व तेक्वान्दो महासंघले समेत मान्यता प्रदान गरेको छ। नेपाल तेक्वान्दो संघलाई २०७८ सालको उत्कृष्ट राष्ट्रिय संघ घोषणा गरी पुरस्कृत गरेको थियो। तर, १३औं सागमा राज्यका लागि सबैभन्दा बढी पदक ल्यायो। नेपाली तेक्वान्दोको विवाद के हो ? राष्ट्रिय खेलकुद परिषद्मा २०४६ सालमा विधिवत् रूपमा दर्ता भएको नेपाल तेक्वान्दो संघलाई सदस्य राष्ट्रको हैसियतमा सन् १९८३ मै विश्व तेक्वान्दो महासंघले आबद्धता प्रदान गरेको थियो भने एसियाली तेक्वान्दो महासंघ, नेपाल ओलम्पिक कमिटी, राष्ट्रिय पारालिम्पिक कमिटीले पनि आधिकारिक संघका रूपमा आबद्धता र मान्यता प्रदान गरेको छ। खेलकुद ऐनअनुसार राखेपमा एउटा खेलको एउटै मात्र राष्ट्रिय खेल संघ दर्ता हुने स्पष्ट व्यवस्था हुँदाहँुदै विधिसम्मत रूपमा चलेको नेपाल तेक्वान्दो संघ र तेक्वान्दो अभियानलाई धरायसी बनाउने उद्देश्य अनुरूप नै राखेप प्रशासनलाई दबाब र प्रभावमा पारेर अमेरिका हेडक्वार्टर भएको भनिएको राष्ट्रिय तेक्वान्दो युनियन दर्ता गरिएको थियो। जसको अन्य कुनै मुलुकमा सम्पर्क र सञ्जाल छैन भने कुनै निकायमा दर्ता पनि छैन। कोहीसँग आबद्धता नभएको संस्थाको नक्कली कागतपत्र जोरजाम गरेर राष्ट्रिय तेक्वान्दो युनियन २०६८ सालमा दर्ता गरी राष्ट्रिय खेलकुद परिषद् आफैंले विवादको बिउ रोपेको थियो। आफ्नो गलत निर्णयलाई सच्याउनुको सट्टा फेरि पनि दबाब र प्रभावका भरमा युनियनलाई डब्लूटीओ तेक्वान्दो नै हो भन्ने घोषणा गरियो। वर्तमान राखेपका उपाध्यक्ष नै युनियनका संस्थापक उपाध्यक्ष थिए भने पछिल्लो पटक विघटन हुनुपूर्व उनी अध्यक्ष थिए। युनियनलाई खेलकुद ऐनविपरीत अवैधानिक तबरले दर्ता गरिएयता विभिन्न प्रतियोगिता, वैदेशिक भ्रमणलगायत विविध शीर्षकमा राखेपले राज्यको करोडौं रुपैयाँ लगानी गरेको छ। सोही रकम दुरुपयोगको विषयलाई विषयान्तर र सामसुम गर्न नेपाल तेक्वान्दो संघ र राष्ट्रिय तेक्वान्दो संघलाई विवाद समाधान समितिको सिफारिसअनुसार दर्ता खारेज गरिएको हो। राष्ट्रिय खेलकुद परिषद्बाट गठित राष्ट्रिय खेल संघ विवाद समस्या समाधान निरूपण समितिमा तेक्वान्दो विवादको मुख्य पात्र युनियनका अध्यक्ष तथा राखेप उपाध्यक्षलाई नै संयोजक तोकी हँुदै नभएको तेक्वान्दो विवाद मिलाउने जिम्मा दिइयो। समितिको मूल उद्देश्य एउटै विधानका आधारमा एउटै दर्ता नम्बर भएका संघहरूमा देखिएको आन्तरिक विवाद वा समानान्तर कार्यसमितिलाई सहमति कायम गरी एउटै कार्यसमिति बनाउन सहजीकरण गर्नुपर्नेमा भिन्नभिन्न विधानअनुसार भिन्न मिति र समयमा दर्ता भएका संघबीच कृत्रिम विवाद देखाएर जबर्जस्ती मिल्नैपर्छ भन्ने र नेपाल तेक्वान्दो संघलाई अनियमित दबाब दिनुका साथै विगत सात वर्षदेखि संघले राज्यबाट पाउनुपर्ने अनुदान रकमसमेत रोक्का गरी खेलकुद ऐनविपरीत झुक्न बाध्य बनाउने काम गरिएको छ। खेलकुद ऐन, २०७७ को भावनाअनुसार पनि राष्ट्रिय खेल संघहरू स्वायत्त हुनेछन् भन्ने मर्मको विपरीत विभिन्नअनर्गल आरोप लगाएर राष्ट्रिय खेलकुद विकास ऐनको दफा २६ बमोजिम नेपाल तेक्वान्दो संघको दर्ता खारेजी गरिएको छ। ऐनको दफा (५) उपदफा (४) बमोजिम परिषद्बाट दर्ता गर्दा एक खेलको लागि एकभन्दा बढी तथा एकै उद्देश्यका वा समान नाम भएका एकभन्दा बढी संघ वा महासंघ दर्ता गरिने छैन भनिएको छ। यस्तै ऐन प्रारम्भ हुँदाको बखत एउटै खेलका लागि एकभन्दा बढी खेल संघ वा महासंघ भएको रहेछन् भने यो ऐन लागू भएको मितिले तीन महिनाभित्र एउटै खेल संघ वा महासंघ गठन गरी दर्ताका लागि परिषद्ले सूचना जारी गर्नेछ भन्ने उल्लेख छ। दफा (७) उपदफा (६) बमोजिम जारी सूचनामा तोकिएको म्यादभित्र एउटै संघ वा महासंघ गठन नगरेमा सो अवधि समाप्त भएपछि त्यस्ता खेल संघ वा महासंघको दर्ता स्वतः समाप्त हुनेछ भन्ने स्पष्ट रूपमा लेखिएको छ। राष्ट्रिय खेलकुद परिषद्ले माथि उल्लेखित खेलकुद विकास ऐन, २०७७ को दफा २६ को उप दफा ६ बमोजिम दुवै संघको दर्ता खारेजी गरेको जनाएको छ। तर, आफैं नियामक निकाय भएर आफैं ऐनको उल्लंघन गरी बलमिच्याइँका साथ २०७७ असार ११ गते प्रमाणीकरण भएको ऐनलाई दराजमा थन्क्याएर ऐन लागू भएको तीन महिनाभित्र सूचना जारी गर्नुपर्नेमा दफा (६) बमोजिम नेपाल तेक्वान्दो संघलाई कुनै पनि सूचना र सुनुवाइको अवसरसमेत नदिई संघको दर्ता खारेज गरेको कारण उच्च अदालतबाट प्राप्त अन्तरिम आदेशका कारण संघले पुनर्जीवन पाएको छ। पाँडे नेपाल तेक्वान्दो संघका प्रवक्ता हुन्।"
एक योद्धाको गुमनाम मृत्यु,"हजारौं जनताको उपचारका लागि अस्पताल खोल्न सकिने राज्यकोषको रकम एउटै नेताको उपचारका नाममा दुरुपयोग भएको छ। दुःखको कुरा प्राण हत्केलामा राखेर सीमा अतिक्रमणविरुद्ध उभिने गोपाल गुरुङहरू उपचारको अभावमा मृत्युवरण गर्न विवश छन्। सुस्ता बचाऔं अभियानका संयोजक गोपाल गुरुङको माघ १० गते गुमनाम निधन भयो। सुस्ता सीमा रक्षाका लागि बिनाबर्दीका सिपाही गुरुङको निधन खासै समाचार बनेन। मस्तिष्कघातपछि भैरहवास्थित युनिभर्सल मेडिकल कलेजमा भर्ना गरिएका गुरुङको उपचारकै क्रममा निधन भयो। सुस्ता गाउँपालिका५ का निवासी गुरुङको आर्थिक अवस्था सबल थिएन। उपचारका क्रममा एक महिना युनिभर्सल मेडिकल कलेजमा राख्दाको बिल चार लाख रुपैयाँ नाघेको थियो। त्यति ठूलो रकम तिर्ने सामथ्र्य उनको परिवारको थिएन। सोही कारण उनको परिवारले सरकार तथा शुभचिन्तकसँग सहयोगका लागि याचना गर्यो। तर, कहीँबाट सहयोग जुटेन। उनको उपचारमा लागेको ऋण परिवारले अझै तिर्न बाँकी छ। राज्यकोषको सम्पत्ति पेवा बनाएका राजनीतिक दल र तिनका नेताहरूको उपचार देशभित्रका अस्पतालहरूमा हुन छोडेको दशक नाघेको छ। नेताहरूको पछिल्लो स्वास्थ्य उपचारको गन्तव्य भारत, चीन, सिंगापुर, जापान र अमेरिका बनेको छ। उपचारका नाममा पार्टीका नेता, कार्यकर्ता र तिनका आसेपासेहरूले राज्यकोषमाथि ब्रह्मलुट मच्चाएका छन्। मुलुकको हितमा सिन्को नभाँचेका नेताहरूको पेट दुख्नुपर्छ, उपचारका लागि दिल्ली र सिंगापुरमा देखा पर्छन्। हजारौं जनताको उपचारका लागि अस्पताल खोल्न सकिने राज्यकोषको रकम एउटै नेताको उपचारका नाममा दुरुपयोग भएको छ। दुःखको कुरा प्राण हत्केलामा राखेर सीमा अतिक्रमणविरुद्ध उभिने गोपाल गुरुङहरू उपचारको अभावमा मृत्युवरण गर्न विवश छन्। २०५५ सालदेखि सुस्ता अतिक्रमणविरुद्ध आवाज उठाउँदै आएका थिए, गोपाल गुरुङ। त्यसपछि सुस्तावासीले संगठित भएर सीमा रक्षाका लागि आवाज उठाउने निधो गरे। सोही निर्णअनुसार सुस्तावासीले २०६२ जेठ १७ गते गुरुङको अध्यक्षतामा सुस्ता बचाऔं अभियान गठन गरे। त्यसपछिका दिनहरूमा सुस्तावासी संगठितरूपमा सुस्ता अतिक्रमणविरुद्ध उभिए। सुस्ता सीमा रक्षाका निम्ति गुरुङलगायत सुस्तावासीले दर्जनौंपटक भारतीय सुरक्षाकर्मीको दुव्र्यवहार, यातना र धरपकड बेहोरे। विगत १७ वर्षयता सुस्ता बचाऔं अभियानको नेतृत्व गरेका गुरुङलाई भारतीय सुरक्षाकर्मीले झुटा मुद्दामा एक वर्ष बगाहा जेलमा थुन्यो। गुरुङको रिहाइका लागि नेपाल सरकारले त्यतिबेला कुनै पहल गरेन। उनी पछि परिवारकै हारगुहारबाट छुटे। सुगौली सन्धिपछि तत्कालीन इस्ट इन्डिया कम्पनी सरकार र नेपालबीच भएको सहमतिअनुसार दुवै देशको सीमारेखा फिक्स्ड बाउन्ड्री सिद्धान्तमा आधारित छ। सम्झौताले सन्धिताका नदी बगेको स्थानलाई सीमा रेखा मानेको छ। नारायणी नदीले पूर्वी मूलधार परिवर्तन गर्दै पश्चिमतिर बग्न थाल्यो। त्यसपछि भारतले फिक्स्ड बाउन्ड्री सिद्धान्त उल्लंघन गर्दै नदीको परिवर्तित धारलाई सीमा मान्नुपर्ने गलत दाबीसहित सुस्तामा अतिक्रमण जारी राखेको छ। सोही कारण पञ्चायतकालमै सुस्ता अतिक्रमणसम्बन्धी विवाद सतहमा आएको थियो। सुस्तामा नापी गर्न गएका नेपाली कर्मचारीलाई भारतीय सुरक्षाकर्मीले धरपकड गरेको थियो। भारतले सुस्ता अतिक्रमण पञ्चायत, बहुदलहुँदै गणतन्त्रकालसम्म आइपुग्दा यथावत् छ। २०६२ सालमा मुलुक द्वन्द्वको भुँमरीमा थियो। समग्र मुलुक अशान्त थियो। त्यति नै बेला भारतले सुस्तामा अतिक्रमणलाई तीव्रता दियो। २०६२ साउन १५ गते सुस्ता भारतीय अर्धसैनिक बल एसएसबीका जवानहरूको गैरकानुनी प्रवेशसँगै आतंकित बन्यो। एसएसबीका जवानहरूले चार दिनभित्र सुस्ता खाली नगरे गाउँ नै आगो लगाई खरानी पार्ने धम्की दिए। त्यतिबेला सुस्तामा जनपद प्रहरीको सानो चौकी मात्रै थियो। सुस्तामा सशस्त्र प्रहरी, नेपाली सेनाको कुनै पोस्ट थिएन। सञ्चार र यातायात पहुँचबाट सुस्ता अलग थियो। सोही कुराको फाइदा उठाउँदै भारतीय सुरक्षाकर्मीले सुस्तामा प्रवेश गरी नेपाली नागरिकमाथि घरपकड गरे। स्थानीय किसानको बालीनाली मासे। वस्तुभाउ नियन्त्रणमा लिए। उखुबारीमा आगो लगाए। रम्पुरुवा, भेडियारी र बगाहालगायतका सीमावर्ती बजारमा किनमेलका लागि पुगेका नेपाली नागरिकलाई दुःख दिए। छोरीचेलीहरूलाई अस्मिता जोगाउन गाह्रो पर्यो। भारतीय सुरक्षाकर्मीको ज्यादतीविरुद्ध सुस्तावासीले नेपाल सरकारलाई गुहार्दा पनि सुनुवाइ भएन। स्थानीय प्रहरी चौकीमा खटिएका प्रहरीबाट हजारको संख्यामा रहेका एसएसबी जवानहरूको ज्यादती प्रतिकार गर्न सकेनन्। तर, स्थानीय सुस्तावासी भने भारतीय सुरक्षाकर्मीको ज्यादतीविरुद्ध डटिरहे। प्रतिकारमा उत्रिए। प्रतिकारका क्रममा दुवै पक्षबीच भिडन्तसमेत भयो। त्यसपछि राष्ट्रिय छापाहरूमा सुस्ता अतिक्रमणको समाचार आउन थाल्यो। र, पनि नेपाल सरकारले सुस्ताबारे मुख खोलेन। उता तत्कालीन भारतीय गृहराज्यमन्त्री एस रघुपतिले भने भारतीय संसद्मा सुस्ता अतिक्रमणबारेको अतिरञ्जना जारी राखे। पछि परिस्थिति यस्तो आइलाग्यो कि सुस्तावासीलाई आफ्नै गाउँमा बस्न सक्ने अवस्था रहेन। भारतीय सुरक्षाकर्मीहरूको ज्यादतीका कारण उनीहरू विस्थापित भए। विस्थापित सुस्तावासीले जिल्ला सदरमुकाम परासी आए र जिल्ला प्रशासन कार्यालय अगाडि धर्ना दिए। स्थानीय प्रशासनबाट समेत सुस्तावासीको समस्यामाथि सुनुवाइ भएन। त्यसपछि २०६२ भदौ २१ गते गोपाल गुरुङको नेतृत्वमा ८४ जना सुस्तावासीको टोली गृह र परराष्ट्र मन्त्रालयलाई गुहार्न काठमाडौं पुग्यो। विडम्बना उनीहरूको समस्या सम्बन्धित मन्त्रालयबाट पनि सुनुवाइ भएन। सुस्तावासी थप असुरक्षा, भयका साथ सुस्ता फर्किए। सुस्ता अतिक्रमणविरुद्ध सञ्चारमाध्यमहरूले भने निरन्तर समाचार लेख्दै आएका थिए। मिडियामा सुस्ता अतिक्रमणको समाचारले निरन्तरता पाउँदै गयो। त्यसपछि सुस्ताको वास्तविकता बुझ्न जाने नागरिक अवलोकन टोली बन्यो। टोलीमा पंक्तिकार पनि सहभागी थियो। टोली २०६२ भदौ २९ गते सुस्ता पुगेको थियो। टाँणीघाट बडेमानको डुंगा चढेर नारायणी नदी तर्न ४५ मिनेट लागेको थियो। सुस्ता टेकेपछि एक हुल मानिसको भीडबाट रातो टिसर्ट लगाएका अधबंैसेले म गोपाल गुरुङ भनेर परिचय दिएका थिए। त्यसदिन स्थानीयवासीको पहलमा सुस्ता अतिक्रमण सम्बन्धमा आमसभाको आयोजना गरिएको थियो। उक्त कार्यक्रमको संयोजनकर्ता गोपाल गुरुङ नै थिए। कार्यक्रममा सुस्तावासीले आफ्ना दुःखपीडा सुनाएका थिए। कार्यक्रममा सादा पोसाकमा भारतीय सुरक्षाकर्मी र सञ्चारकर्मीसमेत थिए। र, पनि सुस्तावासीले आफ्ना कुरा निर्धक्क राखेका थिए। कार्यक्रमपछि सुस्ताअन्तर्गतको नेपाली भूमि रहुवाघोला, ढोङसोता र धनैया क्षेत्रका अवलोकनका क्रममा धुवाँको मुस्लो देखिएको थियो। स्थानीयका अनुसार त्यस क्षेत्रमा भारतीय सुरक्षाकर्मीले आगो लगाए थिए। सुस्तापछि काठमाडौं फर्केर त्यहाँको वस्तुस्थितिबारे पत्रकार सम्मेलन गरिएको थियो। तर, सुस्ता अतिक्रमण र सुस्तावासीको पीडा सम्बोधनका लागि तत्कालीन सरकारले कुनै कदम चालेन। त्यसपछि २०६२ पुसमा गोपाल गुरुङ नेतृत्वको सुस्तावासीको टोली चन्दा उठाएर फेरि काठमाडौं आयो। सातुसामल बोकेर काठमाडौं आएको सुस्तावासीको टोलीको आश्रयस्थल त्रिपुरेश्वरको कालमोचनघाट थियो। तर, सुस्ता समस्या समाधानका लागि बाह्य अतिक्रमण रोक्न तत्कालीन सरकारबाट कुनै पहल भएन। सुस्तावासीको पीडा सम्बोधन भएन। सुस्तावासीले हरेस खाएनन्। आफ्नो माग सम्बोधन हुनुपर्ने अडानसहित संघर्ष जारी राखे। स्थानीयको मागमध्ये एउटा माग सुस्तामा सशस्त्र प्रहरीको पोस्ट राखिनुपर्ने थियो। पछि उनीहरूको निरन्तर संघर्ष र दबाबका कारण तत्कालीन सरकारले सुस्तामा सशस्त्र प्रहरी पोस्ट राख्ने निर्णय गर्यो। सशस्त्र प्रहरी पोस्ट राखेपछि सुस्तामा भारतीय सुरक्षाकर्मीको अनधिकृत प्रवेशमा केही कमी आयो। सुस्तामा सशस्त्र प्रहरी पोस्टको स्थापना गोपाल गुरुङहरूको संघर्षको प्रतिफल थियो। दुःखको कुरा यतिबेला मुलुकमा गणतान्त्रिक सरकार हुँदा पनि सुस्ता समस्या ज्यूँका त्यूँ छ। सुस्तावासीको पीडा र सास्ती उस्तै छ। यसरी सुस्ता अतिक्रमणविरुद्ध अहोरात्र सीमास्तम्भ भई उभिएका गोपाल गुरुङ उपचारको अभावमा ज्यान गुमाउनु दुःखद् कुरा हो। त्यसैले सीमा रक्षाका लागि राज्यको सेवा सुविधा नलिई रातदिन खट्ने र लड्ने गोपाल गुरुङहरूको राज्यपक्षबाट उचित कदर हुनु जरुरी छ। गुरुङको उपचारमा लागेको खर्च राज्यले बेहोर्नु आवश्यक छ। गुरुङको उपचार खर्च सरकारले बेहोर्दा उनको परिवारमाथिको आर्थिक बोझमात्र कम हुने छैन, राज्यपक्षबाट एक जना देशभक्तले मुलुकको सीमा रक्षार्थ पुर्याएको योगदानको उचित कदरसमेत हुनेछ। तसर्थ सुस्ता रक्षाका पर्याय गोपाल गुरुङको उपचारमा लागेको खर्च नेपाल सरकारले बेहोरोस्। उनको परिवारलाई आर्थिक सहायता उपलब्ध गराओस्। गुरुङको सम्झनामा सुस्तामा उनको सालिक निर्माण गरियोस्। मुलुकको सीमा रक्षाका लागि बिनाबर्दीको सिपाहीको भूमिका निर्वाह गरेका गोपाल गुरुङप्रति हार्दिक श्रद्धासुमन !"
खेलको बीचमै जब दर्शकहरूबाट रंगशालामा 'टेडी बियर'को वर्षा भयो (भिडियो),"काठमाडौं : इस्तानबुलको भोडाफोन रंगशालामा आइतबार बेसिक्टास र एन्टालिस्पोरबीच फुटबल खेल सुरु हुन्छ। खेल सुरु भएको ४:१७ मा एक्कासि रोकिन्छ। खेल रोकिएसँगै प्यारापिटमा बसेका दर्शकहरूबाट टेडी बियर (खेलौनाहरू)को वर्षा हुन्छ। झट् हेर्दा खेलमा दर्शकहरूले अवरोध गरेको देखिन्छ। तर आयोजकबाटै माइकमा आह्वान हुन्छ, 'आफूले ल्याएका खेलौनाहरू दान गर्नुस्।' यी दृश्य अचानक नभएर आयोजकको योजनाअनुसार भएको एजेन्सीहरूले उल्लेख गरेका छन्। इन्साइड स्पोर्टकाअनुसार आयोजकले टर्की र सिरियामा गएको बिनाशकारी भूकम्पबाट प्रभावित बालबालिकालाई उपहार दिनका लागि खेलौनाहरू दान गर्न आह्वान गरिएको थियो। भूकम्पको समझनामा आयोजकले खेल ४:१७ मिनेटमै रोकेका थिए, गत फेब्रअरी ६ मा बिहान ४:१७ मिनेटमै भूकम्पन गएको थियो। जसमा हालसम्म ५० हजार बढीले ज्यान गुमाएका छन्। भूकम्पबाट लाखौं मानिस बिस्थापित भएका छन्। बिस्थापित परिवारमा रहेका बालबालिकालाई उपहार दिने उद्देश्यले नै आयोजकले दर्शकहरूबाट खेलौनाहरू संकलन गरेको थियो। संकलन गरिएका हजारौं खेलौनाहरू पीडित बालबालिकालाई प्रदान गर्ने आयोजकले जाएको छ। "" şı  ""    ü (_)  ,"
सन्दीप लामिछानेलाई विदेश जान अनुमति,काठमाडौंः सर्वोच्च अदालतले क्रिकेटर सन्दीप लामिछानेलाई विदेश जान अनुमति दिएको छ। सर्वोच्च अदालतका न्यायाधीशद्वय सपना प्रधान मल्ल र कुमार चुडालको संयुक्त इजलासले सोमबार सन्दीपलाई विदेश जान दिने निर्णय गरेको हो। क्रिकेटर लामिछानेले युएइमा क्रिकेट खेल्न जान दिनुपर्ने माग गर्दै सर्वोच्चमा निवेदन दिएका थिए। सर्वोच्च अदालतका प्रवक्ता बिमल पौडेलले लामिछानेलाई विदेश जान दिने आदेश भएको जानकारी दिए।
क्यानविरुद्ध जानेलाई निलम्बन गर्ने चेतावनी,"वीरेन्द्रनगर: नेपाल क्रिकेट संघ (क्यान)ले संस्थाविरुद्ध जानेलाई निलम्बन गर्ने चेतावनी दिएको छ। क्यानको सुर्खेतमा भएको केन्द्रीय साधारणसभाले केन्द्रीय सदस्य सञ्जयराज सिंह, मो दाउद अन्सारी, ऋषिराम गौतम, अमितवीर पाण्डे र करण महतारा क्षेत्रीलाई स्पष्टीकरण सोध्न केन्द्रीय समितिलाई अख्तियारी दिएको छ। उनीहरूको जवाफ चित्त बुझ्दो नआए निलम्वन गर्ने अधिकार पनि साधारणसभाले दिएको छ। विधान विपरीत संघलाई बदनाम र निलम्वन गराउने उद्देश्यले विभिन्न क्रियाकलाप भइरहेकोप्रति खेद प्रकट गर्दै साधारणसभाले संघविरुद्ध जानेलाई कारबाही गर्न भनेको हो। साधारणसभाको निर्णयबारे जानकारी दिदै क्यान अध्यक्ष चतुरबहादुर चन्दले भने, 'कार्यसमिति सदस्यले विधानमा तोकिए बमोजिम काम, कर्तव्य र अधिकारअनुसार काम नगर्ने, कार्यसमिति बैठकमा उपस्थित नहुने, संघको सर्वोच्च निकाय केन्द्रीय साधारणसभामासमेत उपस्थित नभएर बाहिर संस्थाविरुद्ध गतिविधि गर्न कसैलाई पनि छुट छैन। त्यसैले क्यानको केन्द्रीय समितिले उहाँहरुलाई अविलम्व स्पष्टीकरण सोध्ने र चित्त बुझ्दो जवाफ नआएमा निलम्वनसमेतको कारवाही गर्न हामी बाध्य भएका छौँ।' साधारणसभाले बागमती प्रदेश क्रिकेट संघका अध्यक्ष राजु बस्न्यात र काठमाडौं जिल्ला क्रिकेट संघलाईसमेत स्पष्टीकरण सोध्ने निर्णय गरेको छ। बस्न्यातले फागुन १४ गते नेपाल क्रिकेट संघको कार्यसमितिलाई निलम्वन गरिपाउँ भनी राष्ट्रिय खेलकुद परिषद्मा निवेदन दिएका थिए भने काठमाडौं जिल्ला क्रिकेट संघले केन्द्रीय साधारणसभामा प्रतिनिधि पठाएको थिएन्। यस्तै क्यानले नेपाल टी२० लिग क्रिकेट प्रतियोगीताको मुख्य साझेदार भारतको सेभेनथ्री स्पोट्र्स प्रालिसँगको सम्झौता रद्ध गर्ने निर्णय गरेको अध्यक्ष चन्दले बताए। उनका अनुसार साधारणसभाले पहिलो संस्करण आयोजना हुँदाको सम्झौताअनुसार सेभेनथ्रीले दिनुपर्ने भुक्तानी रकम असुल उपर गर्न केन्द्रीय कार्यसमितिलाई अख्तियारी दिने निर्णय गरेको छ। नेपाल टी२० लिगको कर्मसीयल र रणनीतिक साझेदार भारतको सेभेनथ्री स्पोट्र्स प्रालिसँग २०७९ पुस ७ गते भएको सम्झौताअनुसार कार्य नगरेकाले सम्झौता रद्ध गर्ने निर्णय गरिएको छ। नेपाल टी२० लिगको पहिलो संस्करणका दौरानमा स्पट फिक्सिङमासमेत कम्पनीका सञ्चालक जतिन आह्लुवालीया र सिइओ अभिषेक शकलानी संलग्न भएको देखिएकाले आठौं संस्करणसम्मका लागि भएको सम्झौता रद्ध गर्ने निर्णय गरिएको हो। नेपाल क्रिकेट संघलगायतलाई भुक्तानी गर्न बाँकी रहेको वक्यौता रकम असुल उपर गर्न आवश्यक कानूनी प्रक्रिया अगाडि बढाउन पनि केन्द्रीय कार्यसमितिलाई साधारणसभाले जिम्मेवारी दिएको छ। क्यानका केन्द्रीय सदस्य पदमबहादुर खड्काले भने, 'भारतीय कम्पनी सेभेनथ्री स्पोट्र्स प्रालिबीच आठ संस्करणको सम्झौता भएको थियो। क्यानले २०८० साउनभित्र जिल्ला, प्रदेश र केन्द्रीय निर्वाचन सम्पन्न गर्ने भएको छ।"
यू १९ विश्वकप छनोट : नेपालको शानदार जित,"यूएई : आकाश त्रिपाठीको अविजित अर्धशतकप्रेरित नेपालले आईसीसी यू १९ विश्वकप एसिया रिजन छनोटमा हङकङलाई ९ विकेटले पराजित गरेको छ। यूएईमा जारी छनोटको तेस्रो खेलमा पनि नेपालले शानदार जित निकालेको हो। पार्थ भागवतको ३६ प्रेरित हङकङले यूएईको एज्मानस्थित मालेक क्रिकेट मैदानमा ४६३ ओभरमा सबै विकेट गुमाएर एक सय २० रनको योगफल तयार गरेको थियो। दोस्रो इनिङमा एक सय २१ रनको लक्ष्य पछ्याएको नेपालका लागि ७२ बलमा पाँचा चौका र चार छक्कासहित ६४ रनको शानदार इनिङ खेले। अर्का ओपनर अर्जुन कुमाल १२ बलमा तीन चौकासहित १६ रन बनाएर पेभेलियन फर्किँदा उत्तम रंगु थापाले ५० बलमा चार चौकासहित ३९ रन जोडेर अविजित रहे। हङकङका लागि ड्यानियल मोर्गान म्यापले एक विकेट लिँदा अन्य बलर असफल रहे। पहिलो इनिङमा हङकङका लागि पार्थले ९३ बलमा चार चौकासहित सर्वाधिक ३६ रनको योगदान गरे। यस्तै, मोहम्मद अलियान जाहिरले ६७ बलमा तीन चौकासहित २९ रन जोडे। अन्य ब्याटरले उल्लेख्य प्रदर्शन गर्न सकेनन्। नेपालका लागि हेमन्त धामीले ९ ओभरमा १९ रन खर्चेर सर्वाधिक तीन विकेट लिए। यस्तै,आकाश चन्द र सुवाष भण्डारीले दुईदुई विकेट लिए। यस्तै,दीपेक कँडेलले एक विकेट लिए। नेपालले शनिबार भएको खेलमा कुवेतलाई दुई सय ४३ रनले पराजित गरेको थियो। यस्तै,त्यसअघि फेब्रुअरी २४ मा भएको खेलमा नेपालले सिंगापुरलाई ९६ रनले पराजित गरेको थियो।"
विश्वकप क्रिकेट लिग २ : नेपालको विजयी सुरुआत,"दुबई : कुशल भुर्तेलको अर्धशतकप्रेरित नेपालले आईसीसी विश्वकप क्रिकेट लिग २ अन्तर्गत आजदेखि सुरु भएको त्रिदेशीय एकदिवसीय शृंखलामा नेपालले विजयी सुरुआत गरेको छ। दुबई क्रिकेट मैदानमा टस हारेर ब्याटिङ थालेको पपुवा न्युगिनीले ९ विकेट गुमाएर दुई सय तीन रनको योगफल तयार गरेको थियो। जवाफी ब्याटिङमा उत्रिएको नेपालले ४५२ ओभरमा ६ विकेट गुमाएर लक्ष्य पूरा गर्दै शृंखलामा विजयी सुरुआत गरेको छ। नेपालका लागि अोपनर कुशल भुर्तेलले ६९ बलमा पाँच चौकासहित ५६ रनको अर्धशतकीइ इनिङ खेले। यस्तै, आसिफ शेख ३९ बलमा पाँच चौकासहित ४४ रन बनाएर पेभेलियन फर्किँदा ज्ञानेन्द्र मल्ल चार तथा कप्तान रोहित पौडेल २० रन बनाएर आउट भए। तर, चौथो विकेटका लागि आरिफ शेख र दीपेन्द्रसिंह ऐरीले ५४ रनको साझेदारी गर्दै नेपाललाई जित नजिक पुर्याएका थिए। दीपेन्द्रसिंह १७ रन बनाएर पेभेलियन फर्किँदा आरिफ ६२ बलमा एक चौकासहित ३३ रन जोडेर आउट भए। कुशल मल्ल १२ र सोमपाल ५ रनमा अविजित रहे। पीएनजीका कप्तान आसाद भालाले १० ओभरमा ३७ रन खर्चेर सर्वाधिक तीन विकेट लिए। यस्तै, नोमन भानुवा र सेसे बाउले एकएक विकेट लिए। पहिलो इनिङमा पीएनजीले ९ विकेट गुमाएर दुई सय तीन रनको योगफल तयार गर्यो। पीएनजीका लागि चाड सोपरले ५३ बलमा दुई चौकासहित अविजित ३६ रनको अविजित इनिङ खेल्दा नोमान भानुवा १५ बलमा २५ रन बनाएर आउट भए। यसअघि कप्तान आसाड भाला ५३ बलमा चार चौकासहित ३६ रन जोडेर आउट हुँदा सेसे बाउ ५५ बलमा तीन चौकासहित ३१ रन बनाएर पेभेलियन फर्केका थिए। त्यसबाहेक ओपनर किप्लिन डोरिगाले २९ रनबाहेक अन्य ब्याटरले उल्लेख्य प्रदर्शन गर्न सकेनन्। बलिङतर्फ नेपालका लागि गुल्शन झाले ९ ओभरमा २८ रन खर्चेर सर्वाधिक तीन विकेट लिए। यस्तै, कुशल मल्लले दुई तथा सोमपाल कामी, करण केसी र प्रतिश जिसीले एकएक विकेट लिएका थिए। एकदिवसीय मान्यता बचाउन बाँकी आठमध्ये पाँच खेल जित्नै पर्ने दबाब छ। यस्तै, एकदिवसीय विश्वकपको ग्लोबल छनोटमा पुग्न नेपाललाई बाँकी आठै खेलमा जित निकाल्नु पर्ने दबाब छ। यो लिग २ को दोस्रो अन्तिम त्रिदेशीय शृंखला हो। नेपाल र पीएनजीसँगै घरेलु टिम यूएई सम्मिलित यो शृंखलामा नेपालले बिहीबार यूएईसँग खेल्ने छ। यस्तै, शुक्रबार पीएनजी र आगामी सोमबार यूएईसँग खेल्दै लिग २ अन्तर्गत अन्तिम भ्रमण टुङ्ग्याउने छ। नेपालमा मार्च ९ देखि सुरु हुने शृंखलामा पनि नेपालसँगै पीएनजी र यूएई नै सहभागी हुनेछन्। स्कटल्यान्ड यसअघि नै च्याम्पियन बनिसकेको छ भने ओमान दोस्रो र नामिबिया तेस्रो स्थानमा छन्। यूएसए चौथो तथा यूएई पाँचौं स्थानमा छ। नेपाल पाँचौं तथा पीएनजी छैटौं स्थानमा छ।"
अदालतको अनुमतिसँगै क्यानले सन्दीपलाई युएई पठाउने प्रक्रिया थाल्यो,"काठमाडौं : नेपाल क्रिकेट संघ (क्यान)ले राष्ट्रिय टोलीका पूर्वकप्तानसमेत रहेका सन्दीप लामिछानेलाई युएई पठाउने प्रक्रिया थाल्ने भएको छ। सर्वोच्च अदालतले विदेश जाने अनुमति दिएपछि क्यानले क्रिकेट खेलमा सहभागी गराउन प्रक्रिया थाल्ने भएको हो। क्यानका कार्यबाहक सदस्य दुर्गा पाठकले टिम व्यवस्थापकसँग छलफल अगाडि बढाएको बताए। उनले सकेसम्म छिट्टै युएई पठाउने बताए। 'सकेसम्म छिट्टै युएई पठाउने हाम्रो योजना हो। यसका लागि हामीले टिम व्यवस्थापकसँग छलफल गरिरहेका छौं,' उनले अन्नपूर्णसँग भने। युएईमा नेपाल, युएई र पीएनजी सम्मिलित त्रिदेशीय शृखंला सुरु भएको छ। नेपालमा राम्रो प्रदर्शन गरेपछि क्यानले सन्दीपलाई युएई भ्रमणमा लैजाने तयारी गरेको थियो। क्यानले त्यसको जिम्मेवारी लिनेसमेत अदालतमा अपील गरेको बताइएको छ। तर यसअघि जिल्ला अदालत काठमाडौंको आदेशका कारण सन्दिप युएई जान रोकिएका थिए। सन्दीपले युएई जानका लागि सर्वोच्चमा निवेदन दिएका थिए। सोही निवेदनमाथि सुनुवाई गर्दै खेलकुद गतिविधिमा सहभागी भएर १५ दिनभित्र जिल्ला अदालतमा जानकारी गराउन आदेश दिएको छ। सोमबारदेखि सुरु भएको खेलमा नेपाल र पीएनजीको खेल जारी छ। नेपाल जितका लागि पीएनजीले दिएको २०४ रनको लक्ष्य पछ्याइरहेको छ।"
"पीएनजीविरुद्ध ४४ रन बनाएर आउट भए आसिफ, १६ ओभरमा नेपालको ८८ रन","काठमाडौंः आईसीसी विश्वकप क्रिकेट लिग २ को त्रिदेशीय शृंखलाअन्तर्गत पपुवा न्युगिनी (पीएनजी)विरुद्ध दुई सय चार रनको लक्ष्य पछ्याइरहेको नेपालका लागि आसिफ शेख ४४ रन बनाएर आउट भएका छन्। दुबई अन्तर्राष्ट्रिय क्रिकेट मैदानमा टस हारेर ब्याटिङको निम्तो पाएको पीएनजीले ९ विकेट गुमाएर दुई सय तीन रनको योगफल बनाएको थियो। जवाफी ब्याटिङमा उत्रिएको नेपालका ओपनर आसिफले कुशल भुर्तेलसँग ७६ रनको साझेदारी गर्दै एकदिवसीयमा सातौं अर्धशतक नजिक पुगेका थिए। तर, १५औं ओभरको पाँचौं बलमा रन आउट हुन पुग्दा आसिफ पेभेलियन फर्किनु पर्यो। नेपालका लागि ५० बलको सामना गरेका आसिफले पाँच चौका प्रहार गरेका थिए। आसिफसँगै ओपनिङमा आएका कुशल ३८ रन बनाएर खेलिरहेका छन्। नेपालले १६ ओभरको खेल सकिँदा एक विकेट गुमाएर ८८ रन बनाएको छ। नेपाललाई जितका लागि ३४ ओभरमा एक सय १६ रन मात्रै आवश्यक छ।"
पीएनजीले नेपाललाई दियो २०४ रनको लक्ष्य,"यूएई : आईसीसी विश्वकप क्रिकेट लिगको त्रिदेशीय शृंखलामा पपुवा न्युगिनी (पीएनजी)ले नेपाललाई दुई सय चार रनको लक्ष्य दिएको छ। दुबई अन्तर्राष्ट्रिय क्रिकेट मैदानमा टस हारेर ब्याटिङ थालेको पीएनजीले ९ विकेट गुमाएर दुई सय तीन रनको योगफल तयार गर्यो। पीएनजीका लागि चाड सोपरले ५३ बलमा दुई चौकासहित अविजित ३६ रनको अविजित इनिङ खेल्दा नोमान भानुवा १५ बलमा २५ रन बनाएर आउट भए। यसअघि कप्तान आसाड भाला ५३ बलमा चार चौकासहित ३६ रन जोडेर आउट हुँदा सेसे बाउ ५५ बलमा तीन चौकासहित ३१ रन बनाएर पेभेलियन फर्केका थिए। त्यसबाहेक ओपनर किप्लिन डोरिगाले २९ रनबाहेक अन्य ब्याटरले उल्लेख्य प्रदर्शन गर्न सकेनन्। बलिङतर्फ नेपालका लागि गुल्शन झाले ९ ओभरमा २८ रन खर्चेर सर्वाधिक तीन विकेट लिए। यस्तै, कुशल मल्लले दुई तथा सोमपाल कामी, करण केसी र प्रतिश जिसीले एकएक विकेट लिए। एकदिवसीय मान्यता बचाउन बाँकी आठमध्ये पाँच खेल जित्नै पर्ने दबाब छ। यस्तै, एकदिवसीय विश्वकपको ग्लोबल छनोटमा पुग्न नेपाललाई बाँकी आठै खेलमा जित निकाल्नु पर्ने दबाब छ। यो लिग २ को दोस्रो अन्तिम त्रिदेशीय शृंखला हो। नेपाल र पीएनजीसँगै घरेलु टिम यूएई सम्मिलित यो शृंखलामा नेपालले बिहीबार यूएईसँग खेल्ने छ। यस्तै, शुक्रबार पीएनजी र आगामी सोमबार यूएईसँग खेल्दै लिग २ अन्तर्गत अन्तिम भ्रमण टुङ्ग्याउने छ। नेपालमा मार्च ९ देखि सुरु हुने शृंखलामा पनि नेपालसँगै पीएनजी र यूएई नै सहभागी हुनेछन्। स्कटल्यान्ड यसअघि नै च्याम्पियन बनिसकेको छ भने ओमान दोस्रो र नामिबिया तेस्रो स्थानमा छन्। यूएसए चौथो तथा यूएई पाँचौं स्थानमा छ। नेपाल पाँचौं तथा पीएनजी छैटौं स्थानमा छ।"
पीएनजीविरुद्ध कुशलको अर्धशतक,"काठमाडौंः आईसीसी विश्वकप क्रिकेट लिग २ को त्रिदेशीय शृंखलाअन्तर्गत पपुवा न्युगिनी (पीएनजी)विरुद्ध दुई सय चार रनको लक्ष्य पछ्याइरहेको नेपालका लागि कुशल भुर्तेलले अर्धशतक बनाएका छन्। दुबई अन्तर्राष्ट्रिय क्रिकेट मैदानमा टस हारेर ब्याटिङको निम्तो पाएको पीएनजीले ९ विकेट गुमाएर दुई सय तीन रनको योगफल बनाएको थियो। जवाफी ब्याटिङमा उत्रिएको नेपालका ओपनर आसिफ कुशल भुर्तेलसँग ७६ रनको साझेदारी गर्दै एकदिवसीयमा सातौं अर्धशतक नजिक पुगेका थिए। तर, १५औं ओभरको पाँचौं बलमा रन आउट हुन पुग्दा आसिफ पेभेलियन फर्किनु परेको थियो। यद्यपि, अर्का ओपनर कुशलले भने ५९ बलमा पाँच चौकासहित ५० रन पूरा गरेका हुन्। यसअघि नेपालका लागि ५० बलको सामना गरेका आसिफले पाँच चौका प्रहार गरेका थिए। कुशलसँगै क्रिजमा रहेका कप्तान रोहित पौडेल दुई रन बनाएर खेलिरहेका छन्। नेपालले २० ओभरको खेल सकिँदा दुई विकेट गुमाएर एक सय सात रन बनाएको छ। नेपाललाई जितका लागि ३० ओभरमा ९७ रन मात्रै आवश्यक छ।"
राष्ट्रपति रनिङ शिल्डको उपाधि मुसिकोटलाई,"गुल्मी : गुल्मीमा जिल्ला स्तरीय राष्ट्रपति रनिङ शिल्डको उपाधि मुसिकोट नगरपालिकाले प्राप्त गरेको छ। गत बिहीबारदेखि सदरमुकाम तम्घासमा सञ्चालित प्रतियोगितामा सबैभन्दा बढी २२ स्वर्ण, १६ रजत र १२ कास्य पदकसहित मुसिकोटले उपाधि हाता पारेको हो। त्यसैगरी इस्मा गाउँपालिकाले नौ स्वर्ण, चार रजत र तीन कास्य पदक प्राप्त गरेको छ भने मदाने गाउँपालिकाले तीन स्वर्ण, पाँच रजत र पाँच कास्य पदक हात पारेको छ। गुल्मीदरबार गाउँपालिकाले तीन स्वर्ण, तीन रजत र पाँच कास्य पदक जितेको छ। रुरुक्षेत्र गाउँपालिकाले तीन स्वर्ण, एक रजत र तीन कास्य पदक जितेको छ। चन्द्रकोट गाउँपालिकाले दुई स्वर्ण, तीन रजत र नौ कास्य पदक जितेको छ। प्रतियोगितामा रेसुंगा नगरपालिकाले दुई स्वर्ण, चार रजत र नौ कास्य पदक जितेको छ भने धुर्कोट गाउँपालिकाले दुई स्वर्ण, एक रजत र दुई कास्य पदक जितेको छ। छत्रकोट गाउँपालिकाले दुई स्वर्ण, दुई रजत र तीन कास्य पदक जितेको छ भने सत्यवती गाउँपालिकाले एक स्वर्ण र एक रजत पदक जितेको छ। कालीगण्डकी गाउँपालिकाले एक स्वर्ण र दुई रजत पदक जितेको छ। जिल्लाको मालिका गाउँपालिका स्वर्ण पदकविहीन बनेको छ। मालिकाले दुई रजत र तीन कास्य पदक जितेको छ। जिल्लाका १२ पालिकाबाट एक हजार तीन सय ६० जना खेलाडीले प्रतिस्पर्धा गरेका जिल्ला खेलकुद विकास समितिका कार्यालय प्रमुख डिल्ली विकले जानकारी दिए। उनका अनुसार ७६ जना खेलाडी प्रदेशस्तरीय प्रतियोगिताका लागि छनौट भएका छन्। गुल्मीले भलिबल, कबड्डी, लङजम्प, तेक्वान्दो, कराते र उसु गरी छ विधाका खेलका लागि खेलाडीसमेत छनोट गरेको छ।"
"केपी एफसी बाहिरियो, मछिन्द्र फाइनलमा","काठमाडौंः विमल घर्ती मगरको निर्णायक गोलप्रेरित मछिन्द्र क्लब आयोजक केपी एफसीलाई १० को नतिजामा पराजित गर्दै केपी ओली कपको फाइनलमा पुगेको छ। सातदोबाटोस्थित एन्फा कम्प्लेक्समा भएको सेमिफाइनलमा आयोजकविरुद्ध विमलले १९औं मिनेटमा गरेको एक मात्र गोल निर्णायक बन्यो। बायाँतर्फबाट रन्जित धिमालले दिएको पासलाई पेनाल्टी एरिया भित्र आकर्षक ढंगले बल नियन्त्रणमा लिएर विमलले गोल गरेका थिए। विमलको गोलसँगै अग्रता लिएको मछिन्द्रले खेलमा प्रभुत्व जमाए पनि थप गोल गर्न सकेन। मछिन्द्रका नुरेन करिमले १५औं मिनेटमा गरेको लामो प्रहार क्रसबार माथिबाट बाहिरिएको थियो। यस्तै, अग्रता दिलएको तीन मिनेट नबित्दै विजय भुजेलले गरेको प्रहार पनि फ्रेममा परेको थिएन। यस्तै, केपी एफसीका अजयी मार्टिन्सलाई विपक्षी टिमका आन्द्रेस नियाले फाउल गरेपछि पेनाल्टी एरिया अगाडि आयोजकले फ्रिकिक पाएको थियो। तर, सिफामान्डिया सेलेले प्रहार गरेको फ्रिकिक क्रसबार माथिबाट बाहिरिएको थियो। त्यसको एक मिनेट नबित्दै अनिल महर्जनले बायाँतर्फबाट प्रहार गरेको कर्नरमा केपी एफसीले गोलको अवसर सिर्जना गर्न सकेन। जितसँगै फाइनलमा पुगेको मछिन्द्रले उपाधिका लागि सातदोबाटो युथ क्लबसँग खेल्ने छ। सातदोबाटो पहिलो खेलमा नेपाल पुलिस क्लब र दोस्रो खेलमा त्रिभुवन आर्मी क्लबलाई पराजित गर्दै फाइनलमा पुगेको हो। पहिलो खेलमा चर्च ब्वाइज युनाइटेडलाई २१ गोलको नतिजामा परातिज गर्दै मछिन्द्रले सेमिफाइनलमा स्थान बनाएको थियो। यस्तै, केपी एफसीले जावलाखेललाई पेनाल्टी सुटआउटमा पराजित गर्दै अन्तिम चारको यात्रा तय गरेको थियो।"
यू १९ विश्वकप छनोट : नेपाललाई हङकङले दियो १२१ रनको लक्ष्य,"यूएई : पार्थ भागवतको ३६ प्रेरित हङकङले आईसीसी यू १९ विश्वकप एसिया रिजन छनोटमा नेपाललाई एक सय २१ रनको लक्ष्य दिएको छ। यूएईको एज्मानस्थित मालेक क्रिकेट मैदानमा टस जितेर ब्याटिङ रोजेको हङकङले ४६३ ओभरमा सबै विकेट गुमाएर एक सय २० रनको योगफल तयार गर्यो। हङकङका लागि पार्थले ९३ बलमा चार चौकासहित सर्वाधिक ३६ रनको योगदान गरे। यस्तै, मोहम्मद अलियान जाहिरले ६७ बलमा तीन चौकासहित २९ रन जोडे। अन्य ब्याटरले उल्लेख्य प्रदर्शन गर्न सकेनन्। नेपालका लागि हेमन्त धामीले ९ ओभरमा १९ रन खर्चेर सर्वाधिक तीन विकेट लिए। यस्तै,आकाश चन्द र सुवाष भण्डारीले दुईदुई विकेट लिए। यस्तै,दीपेक कँडेलले एक विकेट लिए। नेपालले शनिबार भएको खेलमा कुवेतलाई दुई सय ४३ रनले पराजित गरेको थियो। यस्तै,त्यसअघि फेब्रुअरी २४ मा भएको खेलमा नेपालले सिंगापुरलाई ९६ रनले पराजित गरेको थियो।"
आर्मीलाई हराउँदै सातदोबाटो केपी ओली कपको फाइनलमा,"काठमाडौं : केपी ओली कपको सेमिफाइनलमा त्रिभुवन आर्मी फुटबल क्लबलाई सडन डेथमा ६५ को नतिजामा पराजित गर्दै सातदोबाटो युथ क्लब फाइनलमा पुगेको छ। आइतबार ५३ मिनेटसम्म खेलिएको खेल सातदोबाटोस्थित एन्फा कम्प्लेक्समा (भिजिविलिटी) कम भएपछि रोकिएको थियो। पहिलो हाफ सकिन लाग्दा वर्षा सुरू भएको थियो। वर्षा रोकिएपछि करिब १० मिनेट ढिलो गरी सुरू भएको दोस्रो हाफको खेल आठ मिनेट गराएर रेफ्री उमेश बिडारीले दुवै टिमसँग सल्लाह गरेका थिए। मैदानमा भिजिविलिटी कम भएका कारण दुवै टिमसँगको सल्लाहपछि भोलि ११ बजे ५३ मिनेटपछिको खेल हुने आयोजकले निर्णय गरेको थियो। निर्धारित ९० मिनेटसम्म खेल गोलरहित बराबरी भएपछि नतिजाका लागि पेनाल्टी सुटआउटमा पुग्नु परेको थियो। सुटआउटमा सातदोबाटोका लागि एकराज बुढाथोकी, पासाङ लामा, सुदीप गुरुङ, विलियम ओपोकु एसिडेउ, अब्दुल लतिफ र सुरुज गुरुङले गोल गर्दा दीपकराज ठकुरी चुकेका थिए। यस्तै आर्मीका लागि दीपक गुरुङ, नवयुग श्रेष्ठ, दीनेश हेन्जन र सेसेहाङ आङ्देम्बेले गोल गर्दा विकाश खवास र सुदील राई असफल भएका थिए। पहिलो खेलमा नेपाल पुलिस क्लबलाई २१ गोलको नतिजामा पराजित गर्दै सातदोबाटो सेमिफाइनलमा आइपुगेको हो। यस्तै,पहिलो खेलमा न्यूरोड टिम ९एनआरटी० लाई ११ ९पेनाल्टीमा ५४० को नतिजामा पराजित गर्दै आर्मी अन्तिम चारमा आइपुगेको हो। आज हुने अर्को सेमिफाइनलमा मछिन्द्र फुटबल क्लब र आयोजक केपी एफसी आमनेसामने हुनेछन्। मछिन्द्र चर्च ब्वाइज युनाइटेडलाई र केपी एफसी जावलाखेल युथ क्लबलाई ११ ९पेनाल्टीमा ५४०को नतिजामा पराजित गर्दै अन्तिम चारमा आइपुगेको हो। सातदोबाटोले दोस्रो सेमिफाइनलको विजेतासँग फागुन १७ गते दशरथ रंगशालामा खेल्ने छ।"
पीएनजीविरुद्ध नेपालले टस जितेर फिल्डिङ रोज्यो,"नेपालले गत साता घरेलु मैदानमा स्कटल्यान्ड र नामिबिया सम्मिलित त्रिदेशीय शृंखला क्लिन स्वीप गर्दा चारै खेलमा दोस्रो ब्याटिङ गरेको थियो। काठमाडौं : यूएईमा आजदेखि सुरु हुने त्रिदेशीय शृंखलाको पहिलो खेलमा नेपालले पपुवा न्युगिनी (पीएजनी)विरुद्ध टस जितेर फिल्डिङ रोजेको छ। आईसीसी विश्वकप क्रिकेट लिग २ अन्तर्गत दुबई अन्तर्राष्ट्रिय क्रिकेट रंगशालामा ११ : ४५ बजे सुरु हुने खेलमा नेपाली टिमका कप्तान रोहित पौडेलले पीएनजीलाई ब्याटिङको निम्तो दिएका हुन्। नेपालले गत साता घरेलु मैदानमा स्कटल्यान्ड र नामिबिया सम्मिलित त्रिदेशीय शृंखला क्लिन स्वीप गर्दा चारै खेलमा दोस्रो ब्याटिङ गरेको थियो। नेपालले लक्ष्य पछ्याउँदा उत्कृष्ट प्रदर्शन गरिरहेकाले रोहितले नयाँ परीक्षण गर्न नचाहेको करिब निश्चित छ। एकदिवसीय मान्यता बचाउन बाँकी आठमध्ये पाँच खेल जित्नै पर्ने दबाब छ। यस्तै, एकदिवसीय विश्वकपको ग्लोबल छनोटमा पुग्न नेपाललाई बाँकी आठै खेलमा जित निकाल्नु पर्ने दबाब छ। यो लिग २ को दोस्रो अन्तिम त्रिदेशीय शृंखला हो। नेपाल र पीएनजीसँगै घरेलु टिम यूएई सम्मिलित यो शृंखलामा नेपालले बिहीबार यूएईसँग खेल्ने छ। यस्तै, शुक्रबार पीएनजी र आगामी सोमबार यूएईसँग खेल्दै लिग २ अन्तर्गत अन्तिम भ्रमण टुङ्ग्याउने छ। नेपालमा मार्च ९ देखि सुरु हुने शृंखलामा पनि नेपालसँगै पीएनजी र यूएई नै सहभागी हुनेछन्। स्कटल्यान्ड यसअघि नै च्याम्पियन बनिसकेको छ भने ओमान दोस्रो र नामिबिया तेस्रो स्थानमा छन्। यूएसए चौथो तथा यूएई पाँचौं स्थानमा छ। नेपाल पाँचौं तथा पीएनजी छैटौं स्थानमा छ।"
नेपाली खेलकुदको नियति !,"जताततै बेथिति मौलाउँदै गइरहेको अवस्थामा नेपाली खेलकुदको सर्वोच्च संस्था राष्ट्रिय खेलकुद परिषद् नै पूर्वाग्रही भएर खेल संघलाई सिध्याउन खारेजीसम्मको निर्णय गर्दै अघि बढेको छ। नेपालका लोकप्रिय, गतिशील तथा सफलमध्येका राष्ट्रिय खेल संघलाई जानीजानी वा कसैको लहडबाजीका कारण मानमर्दन गर्ने, हतोत्साहित गर्ने काम त भएकै थियो, त्यतिले मात्रै नपुगेर पूर्वाग्रही ढंगले संस्थालाई नष्ट गर्ने र सिध्याउने प्रयास पनि सुरु भएको छ। जताततै बेथिति मौलाउँदै गइरहेको अवस्थामा नेपाली खेलकुदको सर्वोच्च संस्था राष्ट्रिय खेलकुद परिषद् नै पूर्वाग्रही भएर खेल संघलाई सिध्याउन खारेजीसम्मको निर्णय गर्दै अघि बढेको छ। २०३० को दशकताका राज्यले मार्सल आर्ट्सलाई प्रतिबन्धित गरेको अवस्थामा लुकिछिपी मार्सल आर्ट्स (तेक्वान्दो, सितेरियो कराँते, क्योकुसिन कराँते) खेल सिक्ने सिकाउने क्रम सुरु भएको थियो। युवाहरू यस खेलप्रति आकर्षित हुन थालेपछि मार्सल आर्ट्स खेल स्थापनामा महŒवपूर्ण भूमिका निर्वाह गर्ने व्यक्तिहरू हुन्, तेक्वान्दोका दीपराज गुरुङ, सितेरियो कराँतेका थानेश्वर राई र क्योकुसिन कराँतेका जगत गौचन। पहिलो पुस्ताका उनीहरूकै विशेष पहलमा २०३९ सालमा मार्सल आर्ट्स संघ राष्ट्रिय खेलकुद परिषद्मा दर्ता भएको हो। २०४६ सालको राजनीतिक परिवर्तनपछि मार्सल आर्ट्स संघ छुट्टाछुट्टै संघका रूपमा दर्ता भए। त्यही क्रममा नेपाल तेक्वान्दो संघ (दनं २७) दर्ता भयो। आफू छुट्टै संघका रूपमा स्थापित भएपछि अन्य खेलको तुलनामा तेक्वान्दोले विभिन्न चरणमा इतिहास रच्दै आएको सर्वविदितै छ। यस खेलप्रति आबद्ध हजारौं खेलाडीले तेक्वान्दोबाटै आफ्नो पहिचान बनाउन सफल भएका छन्। तेक्वान्दोबाटै आफ्नो वृत्ति विकासका साथै आफ्नो जीवनयापनको माध्यम पनि बनाउन सफल भए। तेक्वान्दोले विभिन्न अन्तर्राष्ट्रिय प्रतियोगिताहरूमा देशको झन्डा फहराएको छ। स्थापनाकालदेखि अहिलेसम्म १४ वटा राष्ट्रिय प्रतियोगिता र सन् १९८८ मा एसियन तेक्वान्दो प्रतियोगिताको सफल आयोजना गरिसकेको छ। पहिलो पटक प्रदर्शन खेलमा समावेश सन् १९८८ मै सियोल ओलम्पिकमा तेक्वान्दोले देशका लागि कांस्य पदक जित्न सफल भएको थियो। नेपाललाई त्यो सफलता विधान लामाले दिलाएका थिए। राष्ट्रिय खेलकुद परिषद्ले सातदोबाटोको जग्गा तेक्वान्दो खेलका लागि आवश्यक भौतिक पूर्वाधार निर्माण गरी भोगचलन गर्ने गरी २०५५ सालमा पाँच रोपनी जग्गा संघलाई उपलब्ध गराएको थियो। हाल यही जग्गामा बहुतले भवन निर्माण गरी संघको मुख्यालय र राष्ट्रिय तेक्वान्दो एकेडेमी स्थापना गरिएको छ। सो एकेडेमीलाई सन् २०१९ मा दक्षिण एसियाली क्षेत्रीय तेक्वान्दो एकेडेमीका रूपमा विश्व तेक्वान्दो महासंघले समेत मान्यता प्रदान गरेको छ। नेपाल तेक्वान्दो संघलाई २०७८ सालको उत्कृष्ट राष्ट्रिय संघ घोषणा गरी पुरस्कृत गरेको थियो। तर, १३औं सागमा राज्यका लागि सबैभन्दा बढी पदक ल्यायो। नेपाली तेक्वान्दोको विवाद के हो ? राष्ट्रिय खेलकुद परिषद्मा २०४६ सालमा विधिवत् रूपमा दर्ता भएको नेपाल तेक्वान्दो संघलाई सदस्य राष्ट्रको हैसियतमा सन् १९८३ मै विश्व तेक्वान्दो महासंघले आबद्धता प्रदान गरेको थियो भने एसियाली तेक्वान्दो महासंघ, नेपाल ओलम्पिक कमिटी, राष्ट्रिय पारालिम्पिक कमिटीले पनि आधिकारिक संघका रूपमा आबद्धता र मान्यता प्रदान गरेको छ। खेलकुद ऐनअनुसार राखेपमा एउटा खेलको एउटै मात्र राष्ट्रिय खेल संघ दर्ता हुने स्पष्ट व्यवस्था हुँदाहँुदै विधिसम्मत रूपमा चलेको नेपाल तेक्वान्दो संघ र तेक्वान्दो अभियानलाई धरायसी बनाउने उद्देश्य अनुरूप नै राखेप प्रशासनलाई दबाब र प्रभावमा पारेर अमेरिका हेडक्वार्टर भएको भनिएको राष्ट्रिय तेक्वान्दो युनियन दर्ता गरिएको थियो। जसको अन्य कुनै मुलुकमा सम्पर्क र सञ्जाल छैन भने कुनै निकायमा दर्ता पनि छैन। कोहीसँग आबद्धता नभएको संस्थाको नक्कली कागतपत्र जोरजाम गरेर राष्ट्रिय तेक्वान्दो युनियन २०६८ सालमा दर्ता गरी राष्ट्रिय खेलकुद परिषद् आफैंले विवादको बिउ रोपेको थियो। आफ्नो गलत निर्णयलाई सच्याउनुको सट्टा फेरि पनि दबाब र प्रभावका भरमा युनियनलाई डब्लूटीओ तेक्वान्दो नै हो भन्ने घोषणा गरियो। वर्तमान राखेपका उपाध्यक्ष नै युनियनका संस्थापक उपाध्यक्ष थिए भने पछिल्लो पटक विघटन हुनुपूर्व उनी अध्यक्ष थिए। युनियनलाई खेलकुद ऐनविपरीत अवैधानिक तबरले दर्ता गरिएयता विभिन्न प्रतियोगिता, वैदेशिक भ्रमणलगायत विविध शीर्षकमा राखेपले राज्यको करोडौं रुपैयाँ लगानी गरेको छ। सोही रकम दुरुपयोगको विषयलाई विषयान्तर र सामसुम गर्न नेपाल तेक्वान्दो संघ र राष्ट्रिय तेक्वान्दो संघलाई विवाद समाधान समितिको सिफारिसअनुसार दर्ता खारेज गरिएको हो। राष्ट्रिय खेलकुद परिषद्बाट गठित राष्ट्रिय खेल संघ विवाद समस्या समाधान निरूपण समितिमा तेक्वान्दो विवादको मुख्य पात्र युनियनका अध्यक्ष तथा राखेप उपाध्यक्षलाई नै संयोजक तोकी हँुदै नभएको तेक्वान्दो विवाद मिलाउने जिम्मा दिइयो। समितिको मूल उद्देश्य एउटै विधानका आधारमा एउटै दर्ता नम्बर भएका संघहरूमा देखिएको आन्तरिक विवाद वा समानान्तर कार्यसमितिलाई सहमति कायम गरी एउटै कार्यसमिति बनाउन सहजीकरण गर्नुपर्नेमा भिन्नभिन्न विधानअनुसार भिन्न मिति र समयमा दर्ता भएका संघबीच कृत्रिम विवाद देखाएर जबर्जस्ती मिल्नैपर्छ भन्ने र नेपाल तेक्वान्दो संघलाई अनियमित दबाब दिनुका साथै विगत सात वर्षदेखि संघले राज्यबाट पाउनुपर्ने अनुदान रकमसमेत रोक्का गरी खेलकुद ऐनविपरीत झुक्न बाध्य बनाउने काम गरिएको छ। खेलकुद ऐन, २०७७ को भावनाअनुसार पनि राष्ट्रिय खेल संघहरू स्वायत्त हुनेछन् भन्ने मर्मको विपरीत विभिन्नअनर्गल आरोप लगाएर राष्ट्रिय खेलकुद विकास ऐनको दफा २६ बमोजिम नेपाल तेक्वान्दो संघको दर्ता खारेजी गरिएको छ। ऐनको दफा (५) उपदफा (४) बमोजिम परिषद्बाट दर्ता गर्दा एक खेलको लागि एकभन्दा बढी तथा एकै उद्देश्यका वा समान नाम भएका एकभन्दा बढी संघ वा महासंघ दर्ता गरिने छैन भनिएको छ। यस्तै ऐन प्रारम्भ हुँदाको बखत एउटै खेलका लागि एकभन्दा बढी खेल संघ वा महासंघ भएको रहेछन् भने यो ऐन लागू भएको मितिले तीन महिनाभित्र एउटै खेल संघ वा महासंघ गठन गरी दर्ताका लागि परिषद्ले सूचना जारी गर्नेछ भन्ने उल्लेख छ। दफा (७) उपदफा (६) बमोजिम जारी सूचनामा तोकिएको म्यादभित्र एउटै संघ वा महासंघ गठन नगरेमा सो अवधि समाप्त भएपछि त्यस्ता खेल संघ वा महासंघको दर्ता स्वतः समाप्त हुनेछ भन्ने स्पष्ट रूपमा लेखिएको छ। राष्ट्रिय खेलकुद परिषद्ले माथि उल्लेखित खेलकुद विकास ऐन, २०७७ को दफा २६ को उप दफा ६ बमोजिम दुवै संघको दर्ता खारेजी गरेको जनाएको छ। तर, आफैं नियामक निकाय भएर आफैं ऐनको उल्लंघन गरी बलमिच्याइँका साथ २०७७ असार ११ गते प्रमाणीकरण भएको ऐनलाई दराजमा थन्क्याएर ऐन लागू भएको तीन महिनाभित्र सूचना जारी गर्नुपर्नेमा दफा (६) बमोजिम नेपाल तेक्वान्दो संघलाई कुनै पनि सूचना र सुनुवाइको अवसरसमेत नदिई संघको दर्ता खारेज गरेको कारण उच्च अदालतबाट प्राप्त अन्तरिम आदेशका कारण संघले पुनर्जीवन पाएको छ। पाँडे नेपाल तेक्वान्दो संघका प्रवक्ता हुन्।"
राष्ट्रिय टिममा प्रतिशको डेब्यू,"काठमाडौं : आईसीसी विश्वकप क्रिकेट लिग २ अन्तर्गत यूएईमा आजदेखि सुरू हुने त्रिदेशीय शृंखलाको पहिलो खेलमा नेपालले पपुवा न्युगिनी (पीएजनी)विरुद्ध युवा बलर प्रतिश जिसीले डेब्यू गरेका छन्। दुबई अन्तर्राष्ट्रिय क्रिकेट रंगशालामा ११: ४५ बजे सुरू हुने खेलमा नेपाली टिमका कप्तान रोहित पौडेलले पीएनजीलाई ब्याटिङको निम्तो दिइसकेका छन्। गत पुसमा कीर्तिपुरमा सम्पन्न नेपाल टी २० लिगमा उत्कृष्ट प्रदर्शन गरेका प्रतिश पहिलो पटक राष्ट्रिय टिमको बन्द प्रशिक्षणमा परेका थिए। गत साता घरेलु मैदानमा सम्पन्न एकदिवसीय शृंखलामा सन्दीप लामिछाने टिममा परेपछि उनी वैकल्पिकमा सीमित भएका थिए। यद्यपि,नाबालिग बलात्कारको मुद्दा नटुङ्गिएकाले धरौटीमा रिहा भएका सन्दीपलाई अदालतले विदेश जाने अनुमति नदिएपछि प्रतिशले मौका पाएका थिए। पहिलो पटक राष्ट्रिय टिमका सदस्य बनेका प्रतिशले पहिलो खेलमै मौका पाएका छन्। नेपालले गत साता घरेलु मैदानमा स्कटल्यान्ड र नामिबिया सम्मिलित त्रिदेशीय शृंखला क्लिन स्वीप गर्दा चारै खेलमा दोस्रो ब्याटिङ गरेको थियो। नेपालले लक्ष्य पछ्याउँदा उत्कृष्ट प्रदर्शन गरिरहेकाले रोहितले नयाँ परीक्षण गर्न नचाहेको करिब निश्चित छ। एकदिवसीय मान्यता बचाउन बाँकी आठमध्ये पाँच खेल जित्नै पर्ने दबाब छ। यस्तै,एकदिवसीय विश्वकपको ग्लोबल छनोटमा पुग्न नेपाललाई बाँकी आठै खेलमा जित निकाल्नु पर्ने दबाब छ। यो लिग २ को दोस्रो अन्तिम त्रिदेशीय शृंखला हो। नेपाल र पीएनजीसँगै घरेलु टिम यूएई सम्मिलित यो शृंखलामा नेपालले बिहीबार यूएईसँग खेल्ने छ। यस्तै, शुक्रबार पीएनजी र आगामी सोमबार यूएईसँग खेल्दै लिग २ अन्तर्गत अन्तिम भ्रमण टुङ्ग्याउने छ। नेपालमा मार्च ९ देखि सुरू हुने शृंखलामा पनि नेपालसँगै पीएनजी र यूएई नै सहभागी हुनेछन्। स्कटल्यान्ड यसअघि नै च्याम्पियन बनिसकेको छ भने ओमान दोस्रो र नामिबिया तेस्रो स्थानमा छन्। यूएसए चौथो तथा यूएई पाँचौं स्थानमा छ। नेपाल पाँचौं तथा पीएनजी छैटौं स्थानमा छ।"
कालिकोटमा राष्ट्रपति रनिङ शिल्ड प्रतियोगिता सुरु,"वीरेन्द्रनगर : कालिकोट जिल्लाको महावै गाउँपालिकाको कुनीमा १३औं जिल्ला स्तरीय राष्ट्रपति रनिङ शिल्ड प्रतियोगिता सुरु भएको छ। पहिलो दिन १५ सय मिटर र २ सय मिटरको दौड प्रतियोगिता भएको छ। १५ सय मिटर दौडमा सान्नीत्रवेणी गाउँपालिकाका बिमल बम प्रथम, तिलागुफा नगरपालिकाका सोवन शाही द्वितीय, खाँडाचक्र नगरपालिकाका बलप्रसाद पाण्डे तृतीय भएका छन्। महिलातर्फ खाँडाचक्र नगरपालिकाकी निशा मल्ल प्रथम, महावै गाउँपालिकाकी सुनमाया सिंह द्वितीय, नरहरिनाथ गाउँपालिकाकी अस्मिता बुढा तृतिय भएका छन्। २ सय मिटर दौडमा पुरुषतर्फ खाँडाचक्र नगरपालिका सविन गिरी प्रथम, पचालझरना गाउँपालिकाका कुम्मराज शाही द्वितीय, नरहरीनाथ गाउँपालिकाका प्रशान्त विष्ट तृतिय भएका छन्। महिलातर्फ तिलागुफा नगरपालिका अनमोल हमाल प्रथम भएकी छन्। खाँडाचक्र नगरपालिकाका प्रमिला शाही द्वितीय, शुभकालिका गाउँपालिका रमिता भट्टराई तृतीय भएका छन्। प्रतियोगिता १६ गतेसम्म सञ्चालन हुनेछ।"
"नेपाललाई दोस्रो सफलता, गुल्शनले लिए विकेट",दुबईः आईसीसी विश्वकप क्रिकेट लिग २ अन्तर्गत त्रिदेशीय एकदिवसीय शृंखलाको पहिलो खेलमा पपुवा न्युगिनी (पीएनजी)विरुद्ध नेपालका लागि दोस्रो विकेट गुल्शन झाले लिएका छन्। नेपालका लागि सोमपाल कामीले चार ओभरमा ६ रन खर्चेर एक मेडनसहित एक विकेट लिएका छन्। यस्तै करण केसीले पाँच ओभरमा सात रन खर्चेर दुई मेडन राख्दा डेब्यूट्यान्ट प्रतिश जिसीले चार ओभरमा २३ रन खर्चिएका छन्। दीपेन्द्रसिंह ऐरीले एक ओभरमा मेडन राखेका छन्। पीएनजीका लागि ओपनर टोन उरा १३ बलमा दुई रन जोडेर आउट हुँदा विकेटकिपर किप्लिन डोरिगा ५९ बलमा चार चौकासहित २९ बनाएर पेभेलियन फर्केका हुन्। डोरिगा गुल्शनको बलमा करण केसीको हातबाट क्याच आउट भए। सेसे बाउ १८ रन बनाएर खेलिरहेका छन्। गुल्शनले चार ओभरमा १७ रन खर्चेर एक विकेट लिएका हुन्। पीएनजीले १८ ओभर सकिँदा दुई विकेट गुमाएर ६१ रन बनाएको छ।
मच्छिन्द्र उपाधि नजिक,झापा : सहिद स्मारक ए डिभिजन लिग च्याम्पियन मच्छिन्द्र क्लब झापामा जारी प्रथम भद्रपुर झापा गोल्डकपको फाइनलमा प्रवेश गरेको छ। भद्रपुरस्थित मेची रंगशालामा आइतबार भएको सेमिफाइनलमा विभागीय टोली एपीएफ क्लबलाई १० गोलले हराउँदै मच्छिन्द्र उपाधि नजिक पुगेको हो। मच्छिन्द्र अब उपाधिका लागि विभागीय टोली त्रिभुवन आर्मीसँग मंगलबार प्रतिस्पर्धा गर्नेछ। मच्छिन्द्रलाई फाइनलमा पुर्याउन कप्तान सुजल श्रेष्ठले निर्णायक गोल गरेका थिए। खेलको १७औं मिनेटमा आन्दे्रस नियाको पासलाई सदुपयोग गर्दै सुजलले बललाई जाली चुमाएका थिए। सातौं राजर्षि जनक कपको उपाधि विजेता मच्छिन्द्रको अग्रतापछि एपीएफ दबाबमा परेको थियो। खेलको २५औं मिनेटमा मच्छिन्द्रका देवेन्द्र तामाङको फ्रिकिक प्रहार आकासिएको थियो। ३५औं मिनेटमा सौरभ लिम्बूको प्रहार एपीएफका गोलरक्षकले विफल पारेका थिए। दोस्रो हाफमा एपीएफले सुधारेको खेल खेलेको थियो। एपीएफले पाएको मौका सदुपयोग गर्न नसक्दा सेमिफाइनलबाटै घर फर्किन बाध्य भयो। आइतबारको खेलको प्लेयर अफ दी म्याच मच्छिन्द्रका सुजल श्रेष्ठ घोषित भए। उनले नगद २० हजार रुपैयाँ पुरस्कार पाए।
विश्वकप लिग २: पीएनजीविरुद्ध नेपालको राम्रो सुरुआत,दुबई : आईसीसी विश्वकप क्रिकेट लिग २ अन्तर्गत त्रिदेशीय एकदिवसीय शृंखलाको पहिलो खेलमा नेपालले पपुवा न्युगिनी (पीएनजी) विरुद्ध राम्रो सुरुआत गरेको छ। दुबई अन्तर्राष्ट्रिय क्रिकेट मैदानमा टस जितेर फिल्डिङ रोजेको नेपालले ११ ओभर सकिँदा २५ रन खर्चेर एक विकेट लिएको छ। नेपालका लागि सोमपाल कामीले चार ओभरमा ६ रन खर्चेर एक मेडनसहित एक विकेट लिएका छन्। यस्तै करण केसीले पाँच ओभरमा सात रन खर्चेर दुई मेडन राख्दा डेब्यूट्यान्ट प्रतिश जिसीले दुई ओभरमा सात रन मात्रै खर्चिएका छन्। पीएनजीका लागि ओपनर टोन उरा १३ बलमा दुई रन जोडेर आउट हुँदा विकेटकिपर किप्लिन डोरिगा १२ तथा सेसे बाउ पाँच रन बनाएर खेलिरहेका छन्।
शक्तिशालीको मूर्खता,"नैतिक शिक्षा : प्रकृतिबाट पाएको चिजलाई हामीले सम्मानपूर्वक स्वीकार गर्नुपर्छ, नत्र ज्यान जोखिममा पर्न सक्छ। एउटा पोखरीमा विशाल नामको कछुवा बस्थ्यो। उसँग एउटा बलियो हतियार थियो। उक्त कवचले उनलाई शत्रुहरूबाट सुरक्षित राख्न मद्दत गथ्र्यो। त्यही कवचका कारण कति पटक उनको ज्यान जोगिएको पनि थियो। एकपटक एउटा भैंसी त्यही पोखरीमा पानी पिउन आएको थियो। भैंसीको खुट्टाले विशाललाई थिच्यो। यसरी एउटा ठूलो भैंसीको खुट्टा आफूमाथि पर्दा पनि विशाललाई भने केही भएन। त्यही कवचरूपी हतियारले उसको ज्यान जोगाएको थियो। यसरी आफूलाई जस्तोसुकै कठिन अवस्था आउँदा पनि आफ्नो ज्यान जोगिएकोमा विशाल निकै खुसी भएका थिए। जस्तोसुकै आपत्तिबाट पनि आफ्नो जीवन बारम्बार बचिरहेको महसुस उनलाई हुन थालेको थियो। केही दिनपछि विशाललाई उक्त हतियाररूपी कवच गरुंगो लाग्न थाल्यो। यो कवचबाट बाहिर निस्किएर जीवन जिउनुपर्छ भन्ने उनलाई लाग्न थाल्यो। अब म बलियो भइसकेको छु र मलाई यस्ता कुनै पनि कवचको आवश्यकता पर्दैन अब भन्ने उनलाई लाग्न थाल्यो। त्यसैले यसको भोलिपल्टै विशालले पोखरीमा हतियार छाडेर यताउता घुम्न थाले। अचानक पोखरीमा पानी पिउन भनेर नजिकैको जंगलमा चरिरहेको हरिणको बथान त्यहाँ आइपुग्यो। त्यस पोखरीमा धेरै हरिणहरू आफ्ना बालबालिकासहित पानी पिउन आएका थिए। ती हरिणका खुट्टाले विशाललाई धेरै चोट लाग्यो। चोटका कारण घाउ दुखेपछि विशाल रुन थाल्यो। उसले आज आफ्नो हतियार नलगाएका कारणले गर्दा उसलाई चोट लागेको थियो। आफूले आफ्नो हतियाररूपी कवचलाई फुकाल्ने भूल गरेकोमा पश्चाताप गर्दै कछुवा पोखरीमा फर्कियो। उसले भुइँमा फालेको कवचलाई तुरुन्तै उठाएर आफ्नो शरीरमा लगायो। कम्तीमा यो कवचले मेरो जीवन बचाउँछ। त्यसैले यसलाई मैले कहिले पनि छाड्नु हुँदैन भन्ने उनलाई महसुस भयो। तत्पश्चातका दिनमा उनले कहिले पनि उक्त कवचलाई छाडेनन् र सधैं सुरक्षित रहे। नैतिक शिक्षा : प्रकृतिबाट पाएको चिजलाई हामीले सम्मानपूर्वक स्वीकार गर्नुपर्छ, नत्र ज्यान जोखिममा पर्न सक्छ।"
कृषिमा एफडिआई खुलाउने फैसलामा असहमति,"काठमाडौं : कृषिमा प्रत्यक्ष वैदेशिक लगानी (एफडिआई)को बाटो खोल्नेबारे सर्वोच्च अदालतले गरेको फैसलामा खाद्यका लागि कृषि अभियानले असहमति जनाएको छ। साना तथा सीमान्तकृत किसानहरू कृषि पेसाबाट पलायन हुन बाध्य हुने, देशव्यापी खाद्य असुरक्षाको जोखिम बढ्ने र विद्यमान खाना तथा खेतीपातीका संस्कृतिहरू भत्किने भएकाले कृषिमा एफडिआई खारेजको माग गर्दै सोमबार विज्ञप्तिमार्फत असहमति जनाएको हो। यद्यपि अदालतले २०७९ जेठ २० गते गरेको फैसला हाल सार्वजनिक भएपछि यसविरुद्ध कृषक अभियन्ताहरूले क्रमशः विरोध जनाउँदै आएका छन्। यसअघि फागुन १२ गते उक्त फैसलामा असन्तुष्टि जनाउँदै राष्ट्रिय कृषक समूह महासंघ नेपाल, राष्ट्रिय कार्यसमितिले उक्त व्यवस्था खारेज गर्न माग गरेको थियो। उद्योग, वाणिज्य तथा आपूर्ति मन्त्रालयले २०७७ पुस २० गते नेपाल राजपत्रमा सूचना निकालेर विदेशि लगानी तथा प्रविधि हस्तान्तरण ऐन, २०७५ को अनुसूची संशोधन गरी कृषिमा प्रत्यक्ष वैदेशिक लगानीको बाटो खोलेको थियो। साना, सीमान्तकृत तथा महिला किसानलाई प्रत्यक्ष असर पर्ने हुँदा तत्कालै यो निर्णयको व्यापक विरोध भएको थियो। यसको विरोधमा खाद्यका लागि कृषि अभियान लगायत अन्य संघ संस्थाले यस्तो किसान विरोधी निर्णयको प्रतिवाद गर्दै आइरहेको छन्। यसैबीच सरकारको यस निर्णयको विरुद्धमा अधिवक्ता द्वय पुण्यप्रसाद खतिवडा र दीपक विक्रम मिश्रले सर्वोच्च अदालतमा रिट निवेदन पेश गरेका थिए। उक्त रिटमा सम्मानित सर्वोच्च अदालतबाट २०७७ साल माघ ४ गते उक्त निवेदनको अन्तिम टुंगो नलागेसम्म कार्यान्वयन नगर्नु नगराउनु भनि अन्तरिम आदेश समेत जारी भएको थियो। तर मिति २०७९ साल जेष्ठ २० गते सरकारको निर्णय संविधानसम्मत र सरकारको कार्यक्षेत्रभित्र पर्ने कानुनी आधार देखिएको भन्दै यसको रिट निवेदकले माग गरे बमोजिम आदेश र परमादेश दिनु नपर्ने भन्ने फैसला गरेको छ। सोही फैसलाविरुद्ध किसान अभियन्ताहरूले विरोध गर्दै आएका हुन्। प्रत्यक्ष लगानीका पक्षधर सरोकारवालाले ७५ प्रतिशत उत्पादन निर्यात गर्ने, व्यापार घाटा कम गराउने, नविन वैज्ञानिक प्रविधिको प्रसार हुने, कृषि क्षेत्रको व्यवसायिकता वृद्धि हुने, रोजगारीको वृद्धि हुने जस्ता आधारहरूमा टेकेर गरिको प्रस्तावमा सवोच्चले गरेको फैसलामा असहमति गरेको खाद्य लागि कृषि अभियानका संयोजक उद्धव अधिकारीकाले बताए। उनका अनुसार बाह्य प्रविधि व्यवस्थापन, आर्थिक तथा मानवीय श्रोतको लगानीबाट केहि ठुला बहुराष्ट्रिय कम्पनि र विचौलिया मात्र लाभान्वित हुने गरेको तितो यथार्थ छ। योसँगै यसरी खुला गरिएको वैदेशिक प्रत्यक्ष वैदेशिक लगानीले नेपाली साना तथा सीमान्तकृत किसानहरूको जमिन माथिको पहुँच, स्वरोजगार क्षेत्र र स्थानिय कृषि बजार समेत गुम्ने छ। ठूलो लगानीको निर्यातमुखी कृषि उत्पादन प्रक्रियाले समग्र कृषि उपज माथिको स्थानिय पहुँच बढ्ने छ, जारी विज्ञप्तिमा उल्लेख छ। नेपालको संविधानमै उल्लेख भएको खाद्य सम्प्रभूताको मर्मको सम्मान गर्दै आम नागरिकको खाद्य सुरक्षा कायम राख्न अन्तनिर्भर दिगो कृषिलाई प्रवर्धन, विकास र प्रसार गर्न सम्पूर्ण सरोकारवाला निकाय समक्ष खाद्यका लागि कृषि अभियान जोडदार माग गरेको छ।"
समपूरक र विशेष अनुदान लिन करिब डेढ खर्ब लागतका आयोजना प्रस्ताव,"काठमाडौं : आगामी आर्थिक वर्ष २०८०८१ मा संघीय समपूरक र विशेष अनुदान लिन प्रदेश र स्थानीय तहले एक खर्ब ४२ अर्ब ४३ करोड लागत अनुमानसहित साढे चार हजारभन्दा बढी आयोजना प्रस्ताव गरेका छन्। राष्ट्रिय योजना आयोगका अनुसार यस्तो अनुदान लिन स्थानीय तहबाट मात्रै एक खर्ब १५ अर्ब ४३ करोड लागत अनुमानसहित चार हजार पाँच सय ४६ वटा आयोजना प्रस्ताव भएका छन्। त्यस्तै, प्रदेशबाट २७ अर्ब लागत अनुमान गरिएका दुई सय ११ वटा आयोजनाको प्रस्ताव आएको आयोगले जनाएको छ। प्रदेश र स्थानीय तहले यसरी प्रस्ताव हालेकामध्ये २० अर्ब ६५ करोड बराबरका क्रमागत आयोजना र एक खर्ब २१ अर्ब ७१ करोड बराबरका नयाँ आयोजना रहेका छन्। नयाँ आयोजनाका लागि विशेष अनुदानतर्फ ५० अर्ब ४१ करोड र समपूरक अनुदानतर्फ ७१ अर्ब २६ करोड माग गरिएको छ। समपूरक अनुदानसम्बन्धी (तेस्रो संशोधन) कार्यविधि २०७७ र विशेष अनुदानसम्बन्धी (तेस्रो संशोधन) कार्यविधि २०७७ मा संघीय समपूरक अनुदान तथा संघीय विशेष अनुदानसम्बन्धी व्यवस्था गरिएको छ। जसअनुसार संघीय सरकारले हरेक वर्ष समपूरक र विशेष अनुदान शीर्षकमा प्रदेश र स्थानीय तहलाई बजेट छुट्याउँछ। यी अनुदान शीर्षकबाट सञ्चालन गरिने आयोजना तथा कार्यक्रमका प्रस्ताव पेस गर्न पुस मसान्तसम्मको समयसीमा दिएको थियो। तर, प्रदेश सरकारले पूर्णता पाउन ढिलाइ भएपछि योजना आयोगले प्रदेशका आयोजना तथा कार्यक्रमको प्रस्ताव पेस गर्ने समय एक महिना थपेर माघ मसान्तसम्म पुर्याएको थियो। प्रदेश र स्थानीय तहले प्रस्ताव गरेका आयोजना विश्लेषण तथा छनोट प्रयोजनका लागि आयोगले आफ्नो प्रणालीमा राखिसकेको छ। आयोगका सूचना अधिकारी दिवाकर लुइँटेलले भने, 'समपूरक अनुदान तथा विशेष अनुदानसम्बन्धी कार्यविधिले नै आयोजना छनोटको मापदण्ड तोकिदिएको र सोही अनुसार आगामी आर्थिक वर्षका लागि यस्तो अनुदान पाउने योजना तथा कार्यक्रम छनोट गरिने छ।' कार्यविधिअनुसार समपूरक र विशेष अनुदान पाउने आयोजना तथा कार्यक्रम छनोट गर्दा त्यसको सम्भाव्यता, लागत अनुमान र प्रतिफललगायत विषयलाई ध्यानमा राखिन्छ। अनिवार्य दायित्व सिर्जना हुने क्रमागत आयोजनालाई प्राथमिकतामा राखिने सूचना अधिकारी लुइँटेलले बताए। यो पनि पढ्नुहोस तीन वर्षभित्र आठ प्रतिशतको आर्थिक वृद्धिदर हासिल गर्ने लक्ष्य आगामी आर्थिक वर्षका लागि १६ खर्ब ८८ अर्बको बजेट सीमा तोकियो"
सडकै नभएको ठाउँमा पुल बनाउनेलाई भ्रष्टाचार मुद्दा,"गण्डकी प्रदेशका पूर्वभौतिक पूर्वाधार, सहरी विकास तथा यातायातमन्त्री रामशरण बस्नेतले आफू मन्त्री हुँदा यो पुलका लागि बजेट विनियोजन गरेका थिए। पुल वारि मन्त्री बस्नेतको खेत रहेको र पारि उनको गाउँ छ। पूर्वमन्त्रीको गाउँ र खेत जोड्नलाई यो सडक बनाएको खुलेको छ। काठमाडौं : गोरखा नगरपालिका३ नारेश्वर र सिरानचोक गाउँपालिका५ जरेबरबीचको बीचबाट बग्छ दरौंदी नदी। वारि खेत छ पारि बस्ती। नदी दायाँबायाँ न सडक छ, न त बाटो नै। तर, नदीमाथि पक्की पुल निर्माण भयो त्यो पनि साढे पाँच करोडको लागतमा। आवश्यकताविहीन ठाउँमा पुल बनेपछि अख्तियारमा उजुरी पर्यो। र, अनुसन्धान सुरु भयो अनि पुष्टि भयो पुलमा भ्रष्टाचार। गण्डकी प्रदेशका पूर्वभौतिक पूर्वाधार, सहरी विकास तथा यातायातमन्त्री रामशरण बस्नेतले आफू मन्त्री हुँदा यो पुलका लागि बजेट विनियोजन गरेका थिए। पुल वारि मन्त्री बस्नेतको खेत रहेको र पारि उनको गाउँ छ। पूर्वमन्त्रीको गाउँ र खेत जोड्नलाई यो सडक बनाएको खुलेको छ। यो प्रकरणमा मन्त्रालयका तत्कालीन सचिव ईश्वरचन्द्र मरहट्ठा, प्रदेश सडक निर्देशनालयका तत्कालीन निमित्त निर्देशक रामकुमार श्रेष्ठ र पूर्वाधार विकास कार्यालय, गोरखाका सीडीई ओमराज ढुंगानाको संलग्नता देखिएको छ। अख्तियार दुरुपयोग अनुसन्धान आयोगले उनीहरूविरुद्ध सार्वजनिक सम्पत्ति हानिनोक्सानी गरी भ्रष्टाचार गरेको आरोपमा विशेष अदालतमा मुद्दा दायर गरेको छ। पूर्वमन्त्री बस्नेतलाई भने मुद्दा हालिएको छैन। अख्तियारले जरेबरस्थित दरौंदी नदीमाथि तत्काल बाटो नभएको स्थानमा पुल राखेर जनताको करको पैसा दुरुपयोग गरेको भन्ने उजुरी निवेदन सम्बन्धमा अनुसन्धान गरेको थियो। मन्त्रालयका तत्कालीन प्रदेश सचिव मरहट्ठाले परामर्शदातासँग सम्झौतामा हुँदै नभएको कार्यक्रम विद्यमान कानुनविपरीत थप गरेको अख्तियारको अनुसन्धानमा उल्लेख छ। सडक छैन, ५ करोडको पुल दरौंदी खोला पुलको निर्माण कार्य गराउन सचिव मरहट्ठाले निर्णय गरी मन्त्रालयस्तरबाट उक्त पुलको छनोट गराई कार्यक्रम तयार गर्दै स्वीकृतिका लागि प्रदेशसभामा पेस गरी राज्यको सम्पत्ति औचित्य नभएको स्थानमा खर्च गर्न आफ्नो ओहदाको दुरुपयोग गरेकोे देखियो, अख्तिायरका प्रवक्ता एवं सहसचिव श्यामप्रसाद भण्डारीले भने। प्रदेश सचिव मरहट्ठाविरुद्ध भ्रष्टाचार निवारण ऐनविरुद्ध ५ करोड ४५ लाख ५२ हजार ६ सय ७१ बिगो कायम गरिएको छ। उनीविरुद्ध १० वर्ष कैद र जरिवानासहित बिगो असुल उपरसमेत मागदाबी गरिएको छ। प्रदेश सडक निर्देशनालयका तत्कालीन निमित्त निर्देशक श्रेष्ठले दरौंदी खोला पुल, जरेबरको निर्माण कार्य गराउन बदनीयतपूर्वक गुरु योजना, ग्रामीण सडक, सहरी सडक वा कुनै रणनीतिक सडकमा समेत नपर्ने काल्पनिक सडकको नाम दिएको अनुसन्धानमा पाइएको छ। पुलको डिजाइन गराई भुक्तानी भएको ५ लाख ७१ हजार ७ सय ८० रुपैयाँ राज्यको सम्पत्ति तत्काल औचित्य नभएको स्थानमा खर्च गरी सरकारी सम्पत्ति हिनामिना गरेको अनुसन्धानमा भेटिएको छ। उनीविरुद्ध अढाई वर्ष कैद र जरिवानासहित बिगो रकम असुल उपरको मागदाबीसहित मुद्दा दायर भएको प्रवक्ता भण्डारीले जानकारी दिए। सीडीई ढुंगानाले बदनियतपूर्वक गुरु योजना, ग्रामीण सडक, सहरी सडक वा कुनै रणनीतिक सडकमा समेत नपर्ने काल्पनिक सडकको नाम दिएको अनुसन्धानमा पाइएको छ। पुल निर्माणको जिम्मा एचटिसीगणेशकुण्डआईएस निर्माण सेवा जेभीले गरेको हो। २०७७ साल जेठ १३ गते सम्झौता भएर काम सुरु भएको थियो।"
"गोरखामा अपर माछाखोला निर्माण सम्पन्न, प्रधानमन्त्रीले गरे उद्घाटन","गोरखा : प्रधानमन्त्री पुष्पकमल दाहाल(प्रचण्ड)ले भर्चुअल माध्यमबाट गोरखाको अपर माछाखोला जलविद्युत आयोजनाको उद्घाटन गरेका छन्। विकास हाइड्रोपावर कम्पनी लिमिटेडले प्रवर्द्धन गरेको ४५५ मेगावाटको आयोजनाको सोमबार प्रधानमन्त्री दाहालले आफ्नो निवास बालुवाटारबाटै उद्घाटन गरेका हुन्। आयोजनाको भर्चुअल उद्घाटन गर्दै उनले आफूले गोरखाको बृहत् विकासको परिकल्पना गरेको भन्दै यस हाइड्रो त्यसको सहायक हुनसक्ने बताए। उत्तरी गोरखामा उत्पादन हुने जलविद्युत केन्द्रीय प्रशारणमा जोड्न सहज हुने गरी माछाखोला आसपास १३२ केभिएको प्रसारण लाइन ल्याउने प्रतिवद्धता व्यक्त गरे। सो अवसरमा गोरखा क्षेत्र नम्बर १ बाट निर्वाचित प्रतिनिधि सभा सांसद राजेन्द्र बजगाईं पनि सहभागी थिए। उनले विकट भौगोलिक अवस्थाका बाबजुद आयोजना सम्पन्न गरेकामा कम्पनीलाई धन्यवाद दिए। साथै बूढीगण्डकी करिडोरमा एकहजार मेगावाटभन्दा बढी क्षमताका विभिन्न जलविद्युत आयोजनाहरू सञ्चालन हुने भएकाले उपयुक्त क्षमताको सबस्टेशन, प्रसारण लाइन आदि पूर्वाधारको व्यवस्था गरिदिन प्रधानमन्त्री समक्ष अनुरोध गरेका थिए। सो आयोजना धार्चे गाउँपालिका४ जेर्बुखोलामा निर्माण भएको हो। २०७८ सालभित्रै काम सकेर विद्युत उत्पादन गर्ने रहे पनि कोभिडका कारण काम सम्पन्न गर्न केही ढिला भएको सरोज धितालले बताए। करिब एक अर्ब दुई करोड रुपैयाँमा निर्माण भएको आयोजनाका लागि वित्तीय व्यवस्थापनको प्रबन्ध राष्ट्रिय वाणिज्य बैंकले गरेको छ। बैंकले सो आयोजनाको कुल लागतमध्ये ६५ प्रतिशत ऋण लगानी गरेको छ। बाँकी ३५ प्रतिशत लगानी स्वदेशी तथा विदेशमा रहेका नेपालीले संयुक्त रूपमा गरेका छन्। आयोजनाबाट उत्पादित विद्युत नेपाल विद्युत प्राधिकरणले खरिद गर्ने गरी विद्युत खरिद सम्झौता (पीपीए) भइसकेको छ। सो आयोजनाबाट उत्पादित विद्युत २३ किलोमिटर पर धादिङको बसेरी सबस्टेशनमा लगेर जोडिएको प्रवर्धक धितालले बताए। जेर्बुखोलामा बाँध बाँधेर १८०० मिटर नहरबाट रेसीफाँटमा पावरहाउस बनाइएको छ। २०८० सालको असारसम्म निर्माण सम्पन्न गर्ने सम्झौता भए पनि निर्धारित समयभन्दा अगाडि नै निर्माण कार्य सम्पन्न भएको हो।"
"सेयर बजार फेरि ओरालोतिर, १ अर्ब ८९ करोडको कारोबार",काठमाडौं : सेयर बजार फेरि ओरालो लागेको छ। आज नेप्से परिसूचक ३६५ अंकले घटेर २०२३५४ विन्दुमा अडिएको छ। साताको पहिलो कारोबार दिन आइतबार नेप्से परिसूचक ४ अंक बढिले बढेको थियो। नेप्से ओरालो लागेसँगै कारोबार रकम आइतबारको तुलनामा घटेको छ। यसदिन १ अर्ब ८९ करोड ३७ लाख ३६ हजार ३६५ रूपैयाँको सेयर खरिदबिक्री भयो। २५९ कम्पनीको ५१ लाख २० हजार ८८८ कित्ता सेयर किनबेच भयो। आइतबार २ अर्ब ५२ करोड बढिको सेयर कारोबार भएको थियो। करेक्सन आएको सेयर बजारमा २ कम्पनीको मूल्य ९ प्रतिशत बढिले वृद्धि भयो। स्वाभिमान लघुवित्त वित्तीय संस्था र सामलिङ पावरको सेयर मूल्य ९ प्रतिशत बढिले वृद्धि भयो। यस्तै तारा गाउँ रिजेन्सी र उपकार लघुवित्त वित्तीयको ७ प्रतिशतले मूल्य बढेको हो। राप्ती हाइड्रोपावर एन्ड जनरल कन्स्ट्रक्सनको सेयर मूल्य ६ प्रतिशतले ओरालो लागेको छ। कारोबार रकमका आधारमा हिमालयन डिस्टिलरी शीर्षस्थानमा रह्यो। सो कम्पनीको ६ करोड ६८ लाख ८ हजार ६७६ रूपैयाँको सेयर किनबेच भयो। कारोबारमा आएका १३ उपसमूहमध्ये ८ समूहको मूल्य घट्यो भने ५ को घट्यो।
विश्व अर्थतन्त्रको मन्दीले नेपाली सेयर बजार प्रभावित,"कोरोना महामारी, रूसयुक्रेन युद्धलगायतका कारण विश्व अर्थतन्त्र समस्याग्रस्त भएको छ। त्यसको असर नेपाली अर्थतन्त्रमा परेको हो। काठमाडौं : पुँजी बजारका सरोकारहरूले विश्व अर्थतन्त्रमा आएको मन्दीले नेपाली सेयर बजार प्रभावित भएको बताएका छन्। पुँजी बजारको रिपोर्टिङ गर्दै आएका आर्थिक पत्रकारको क्षमता अभिवृद्धि गर्न नेपाल आर्थिक पत्रकार संघ (नाफिज)ले गरेको प्रशिक्षण कार्यक्रम उनीहरूले सेयर बजारको अवस्थाका बारेमा बताएका हुन्। नाफिजले नेपाल स्टक एक्सचेन्ज (नेप्से), सीडीएस एन्ड क्लियरिङ र स्टक ब्रोकर्स एसोसिएसन अफ नेपालसँगको सहकार्यमा शुक्रबार र शनिबार काभ्रेको पनौतीमा कार्यक्रम गरेको हो। समापान समारोहमा नेप्सेका प्रमुख कार्यकारी अधिकृत (सीईओ) कृष्णबहादुर कार्कीले विश्व अर्थतन्त्रका कारण नेपाली सेयर बजारमा असर परेको बताए। अहिले सेयर बजारको परिसूचक किन घटिरहेको छ भनेर प्रश्न आइरहेको छ। यस मामलामा देशभित्रको अवस्था हेरेर मात्रै हुँदैन, उनले भने, कोरोना महामारी, रूसयुक्रेन युद्धलगायतका कारण विश्व अर्थतन्त्र समस्याग्रस्त भएको छ। त्यसको असर नेपाली अर्थतन्त्रमा परेको हो। यस्तै, सीडीएस एन्ड क्लियरिङका सीईओ पूर्णप्रसाद आचार्यले पुँजी बजारका लागि केन्द्रीकृत ग्राहक पहिचान विवरण (सेन्ट्रल केवाईसी) लागू गर्ने तयारी भइरहेको बताए। लगानीकर्तालाई धेरै ठाउँमा केवाईसी भर्नुपर्दा झन्झट भइरहेको छ। खर्च पनि उत्तिकै छ, उनले भने, पुँजी बजारको कुनै एक निकायमा केवाईसी भरेपछि, अर्को ठाउँमा भर्न नपर्ने गरी नयाँ प्रविधि ल्याउने तयारी गरिरहेका छौ। उनले अक्सन मार्केट सञ्चालन गर्न कार्यविधि बनाएर नेपाल धितोपत्र बोर्डमा स्वीकृतिको लागि पेस गरेको पनि जानकारी दिए। स्टक ब्रोकर्स एसोसिएसन अफ नेपालका अध्यक्ष धर्मराज सापकोटाले सेटलमेन्ट ग्यारेन्टी फन्ड नहुँदा पनि ब्रोकर कम्पनीले लगानीकर्ताको भुक्तानी समयमा गर्दै आएको बताए। नेपालको पुँजी बजारको इतिहासमा एकैदिन २२ अर्ब रुपैयाँसम्मको सेयर कारोबार हुँदा पनि ब्रोकर कम्पनीले सहज रूपमा समयमै राफसाफ गरेका थिए, उनले भने अहिले ब्रोकर कम्पनीले भुक्तानी दिँदैनन् भनेर आक्षेप लाग्ने गरेको छ। समारोहमा नाफिजका अध्यक्ष मोदनाथ ढकालले पुँजी बजारबारे रिपोर्टिङ गर्दै आएका पत्रकारलाई यो कार्यक्रम उपयोगी भएको बताए। यद्यपि, यो अझै पर्याप्त छैन। पुँजी बजारका विषयमा अझै धेरै आयामहरू बाँकी नै छन्, उनले भने। विशेषगरी पत्रकारलाई पुँजी बजारका नीति नियमन, अभ्यास तथा प्रविधिबारे जानकारी राख्न सहयोग पुगेको उनले बताए। कार्यक्रममा केन्द्रीय निक्षेप तथा राफसाफ सेवा विद्यमान अवस्था, सम्भावना र चुनौती र धितोपत्र व्यवसाय, बिक्री प्रबन्धक, प्रत्याभूतिकर्ता, सीमित र पूर्ण कार्य गर्ने ब्रोकर, स्टक डिलर, लगानी व्यवस्थापन, सामूहिक लगानी योजना, वैकल्पिक लगानी कोष, धितोपत्र व्यवसायको चुनौती का विषयमा प्रशिक्षण दिइएको थियो।"

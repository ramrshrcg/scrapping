शीर्षक,विवरण
प्रथम वडाध्यक्ष गोल्डकप सुरु,"उदयपुर : उदयपुरको त्रियुगा नगरपालिका१० बोक्सेमा शनिबारदेखि सुरु भएको प्रथम वडाध्यक्ष गोल्डकप फुटबल प्रतियोगितमा कटारी फुटबल क्लब विजयी भएको छ। निर्धारित ६० मिटेको खेलमा चौदण्डिगढी नगरपालिकालाई ५२ ले पछि पार्दै कटारीले जित निकालेको हो। पहिलो खेलमै सहजै जित निकालेको कटारीले अब १९ गते सेमिफाइनल खेल खेल्दैछ। मध्यान्न अघि लगातार तीन गोल गर्दै अघि बढेको कटारीलाई ब्रेकपछि चौदण्डिले दुई गोल जवाफी फर्कायो। खेल सुरु भएको १४ औँ मिनेटमा कटारीका प्रताप राईले खाता खोलेका थिए। लगत्तै २० औँ मिनेटमा थप एक गोल गर्दै कटारीका आकाश राईले टिमलाई अग्रता दिलाएका थिए। खेल सुरु भएको २५ औँ र ४० औँ मिनेटमा कटारीकै सुरन धामीले तेस्रो र पाँचौ गोल गर्दै टिमको जितलाई सुनिश्चित गराए। सुरुवाती चरणबाटै निकै दवावमा राखेको कटारीका लागि ३३ औँ मिनेटमा किरण दनुवारले चौथोँ गोल गरेर टिमलाई अग्रता दिलाएका थिए। मध्यान्नपछि खेल सुधार गरेको चौदण्डिले जवाफीमा दुई गोल गर्यो। चौदण्डिका लागि १६ औँ मिनेटमा विश्वास राईले एक गोल गर्दै खाता खोलेका थिए। लगत्तै २८ औँ मिनेटमा रितेश तामाङले थप एक गोल गर्दै टिमलाई हौसला दिएका थिए। प्रतियोगिताको म्यान अफ दी म्याच कटारीका प्रताप राई घोषित भए। उनलाई नगद एक हजार पाँच सयले सम्मान गरिएको आयोजक समितिका सदस्य रुपेश मगरले बताए। उनका अनुसार आइतबारको खेल गोलबजार स्पोर्टस क्लब सिरहा र नेपाली सेनाको पशुपतिप्रसाद गण बोक्सेबीच हुने छ। सिरहा, सप्तरी, सुनसरी र उदयपुर गरी आठवटा टिम सहभागी रहेको प्रतियोगिताको विजेताले १ लाख र उपविजेताले ५० हजार पाउने छ। वडा युवा तथा खेलकुद विकास समितिले आयोजना गरेको प्रतियोगिता उदयपुरकै लागि यो सबैभन्दा ठुलो धनराशीको गोल्डकप हो। यसअघि सामान्य राशीका वडास्तरीय प्रतियोगिताहरू हुँदै आएका छन्।"
तेस्रो टाइगर कप भलिबल : महिलातर्फ सशस्त्र र पुरुषतर्फ गण्डकी च्याम्पियन,"पोखरा : पोखरामा शनिबार सम्पन्न तेस्रो टाइगर कप भलिबल प्रतियोगिताअन्तर्गत महिलातर्फ सशस्त्र प्रहरी र पुरुष तर्फको उपाधि आयोजक गण्डकी प्रदेशले जितेको छ। सशस्त्र प्रहरी बल र अर्को विभागीय टिम त्रिभुवन आर्मी क्लब बीचको प्रतिस्पर्धामा सशस्त्रले ३१ को सेटमा पन्छाउँदै उपाधि आफ्नो नाममा लेखाएको हो। सशस्त्रले चार सेटमा तीन सेटमा जित निकाल्दै उपाधि जितेको हो। पहिलो सेटमा २५२० ले जित निकालेको सशस्त्रले दोस्रो सेट २२२५ मा आर्मीलाई सुम्पियो। तेस्रो सेट २५८ र चौथो सेट २५२२ मा जित निकाल्दै सशस्त्र च्याम्पियन बन्दा आर्मी उपविजेतामा चित्त बुझायो। पुरुष तर्फको खेलमा लिग चरणमा व्यहोरेको हारको बदला लिँदै गण्डकी प्रदेशले सशस्त्र प्रहरीको एपीएफ क्लबलाई ३२ को सेटमा पराजित गर्दै तेस्रो टाइगर कप भलिबलको उपाधि जितेको हो। गण्डकीले यस अघि पहिलो संस्करणको टाइगर कप भलिबल जितेको थियो। पोखरा रंगशालाको भलिबल कोर्टमा भएको निकै प्रतिस्पर्धात्मक र रोमाञ्चक खेलमा पहिलो सेट गण्डकी प्रदेशले सशस्त्र प्रहरीको एपीएफलाई २५१६ अंकले सुम्पियो। दोस्रो सेट भने आयोजक गण्डकीले २५१८ मा र तेस्रो सेट २५१९ अंकले जित निकाल्यो। चौथो सेटमा २०१६ स्कोरमा पछि परेको अवस्थालाई उल्टयाउँदै सशस्त्रले २८२६ ले जित निकाल्दै खेललाई बराबरी बनायो। खेल बराबरीमा पुगेपछि निकै रोमाञ्चक बनेको थियो। अन्तिम सेट १५८ को सहज जित निकाल्दै आयोजक गण्डकी प्रदेश पुरुष तर्फको च्याम्पियन बन्यो। प्रतियोगितामा आयोजक गण्डकी प्रदेश च्याम्पियन बन्दै ५ लाख रुपैयाँ प्राप्त गर्यो। उपविजेता सशस्त्रले २ लाख ५० हजार पायो। तेस्रो भएको नेपाल पुलिसले १ लाख २५ हजार पाउँदा चौथो त्रिभुवन आर्मी क्लबले ६५ हजार रुपैयाँ नगदमा चित्त बुझायो। महिला तर्फ च्याम्पियन बनेको सशस्त्र प्रहरीले ५ लाख नगद प्राप्त गर्यो। उपविजेताले त्रिभुवन आर्मीले २ लाख ५० हजार पाउँदा तेस्रो भएको न्यु डाण्मण्डले १ लाख २५ हजार पायो। चौथो एवं सान्त्वना बनेको गण्डकीले ६५ हजारको नगद पुरस्कार प्राप्त गर्यो। महिलातर्फ सर्वोत्कृष्ट खेलाडी सशस्त्र प्रहरी बलकी सरस्वती चौधरी घोषित हुँदै नगद २५ हजार नगद प्राप्त गरिन। उत्कृष्ट लिबेरो त्रिभुवन आर्मी क्लबकी सरस्वती जैसी, उत्कृष्ट स्पाईकर सशस्त्रकी निरुता ठगुन्ना भइन। उत्कृष्ट सर्भर गण्डकी प्रदेशकी अरुणा शाही भइन्। उत्कृष्ट व्लबकर त्रिभुवन आर्मीकी संगम महतो हुँदा उत्कृष्ट सेतर न्यु डायमण्डकी प्रगती नाथ र उत्कृष्ट प्रशिक्षक सशस्त्र प्रहरीका महेश चौधरी घोषित भए। पुरुषतर्फ सर्वोत्कृष्ट खेलाडी रवि केसी घोषित हुँदै नगद २५ हजार प्राप्त गरे। उत्कृष्ट सेटर गण्डकी प्रदेशका दिवस आले भए भने उत्कृष्ट लिबेरो सशस्त्रका विनोद चन्द घोषित भए। उत्कृष्ट सर्भर गण्डकीका घनश्याम चौधरी बन्दा उत्कृष्ट स्पाइकर सशस्त्र प्रहरीका टेकराज वस्थी भए। उत्कृष्ट ब्लकर गण्डकी टिममा समावेश भारतीय खेलाडी नितिन भए। उत्कृष्ट प्रशिक्षक पनि गण्डकीकै रमेश केसी घोषित भए। विधागत महिला तथा पुरुष उत्कृष्ट खेलाडीहरूले जनही १०१० हजार नगद प्राप्त गरे। विजेता तथा उपविजेता खेलाडीहरूलाई राष्ट्रिय खेलकुद परिषदका सदस्य टंकलाल घिसिङ, नेपाल भलिबल संघका अध्यक्ष जितेन्द्रबहादुर चन्द, आयोजक टाइगर ग्रुप पोखराका अध्यक्ष नारायण शर्मा लगायतले नगद, ट्रफी तथा प्रमाण पत्र प्रदानका थिए।"
रोहिणी१ ले चुम्यो रोहिणी अध्यक्ष कपको उपाधि,"भैरहवा : रुपन्देहीको रोहिणी अध्यक्ष कप २०७९ (क्रिकेट प्रतियोगिता) को उपाधि रोहिणी गाउँपालिका वडा नम्बर १ ले चुमेको छ। शुक्रबार भएको फाइनल खेलमा रोहिणी२ लाई ४९ रनले पराजित गर्दै रोहिणी१ ले उपाधि चुमेको हो। टस जितेर रोहिणी२ ले बलिङ रोज्यो। सुरुमा ब्याटिङ गरेको रोहिणी१ ले निर्धारित १६ ओभरमा ९ विकेट गुमाउँदै २१९ रन बनायो। उसका लागि धिरुले ८५, अबरारले ४१ र सम्सादले २६ रनको योगदान गरे। बलिङमा रोहिणी२ का आकाश, विनायक र सई मोहम्मदले सामान २२ विकेट लिए। जीतका लागि २२० रनको लक्ष्य पाएको रोहिणी२ ले १६ ओभरमा ९ विकेट गुमाउँदै १७० रनमै खुम्चिन पुग्यो। उसका लागि कमलले ५८, इन्जमामले ४० र पंकजले ३८ रनको योगदान गरे। बलिङमा रोहिणी१ का धिरुले ३ र अफसरले २ विकेट लिए। प्रतियोगिताको म्यान अफ द म्याच धिरु, म्यान द अफ द सिरिज धिरु, बेस्ट ब्याटसम्यान कमलेश र बेस्ट बलर धिरु घोषित भए। प्रतियोगितामा रोहिणी५ र रोहिणी६ सेमिफाइनलमा पुगेका थिए। नमो बुद्ध युवा क्लब रोहिणी६, रुपन्देहीको आयोजना तथा रोहिणी गाउँपालिकाको आर्थिक सहयोगमा गत माघ ३ गतदेखि रोहिणी३, धकधईस्थित श्री रामनरेश यादव आदर्श नमूना माध्यमिक विद्यालयको खेलमैदानमा प्रतियोगिता सुरु भएको थियो। प्रतियोगितामा प्रथम (विजेता) हुने टिमलाई ६० हजार रुपैयाँ र उपविजेता (द्वितीय) हुने टिमलाई ३० हजार रुपैयाँ तथा ट्रफी, मेडल र प्रमाणपत्र प्रदान गरिएको प्रतियोगिताका संयोजक रुपेश कुर्मीले बताए। त्यस्तै सेमीफाइनलमा पुगेका दुइटा टिमलाई १५१५ हजार प्रदान गरिएको कुर्मीले जानकारी दिए। प्रतियोगितामा गाउँपालिकाका ७ वटा वडाका ७ र एउटा कर्मचारीको टिम गरी ८ वटा टिमको सहभागीता रहेको उनले बताए। विजेता तथा उपविजेता टिमलाई शुक्रबार एक कार्यक्रमकाबीच रोहिणी गाउँपालिकाका अध्यक्ष विद्या प्रसाद यादव, प्रवक्ता वीर बहादुर क्षेत्री, वडा नम्बर १ का वडाअध्यक्ष आविद अली पठान, रोहिणी२ का वडाअध्यक्ष करम हुसेन खाँ, गाउँपालिकाका योजना शाखा प्रमुख राजकुमार मिश्रा, महिला तथा बालबालिका शाखा प्रमुख जमुना शर्मा, सशस्त्र प्रहरी निरीक्षक पुरुषोत्तम रेग्मी लगायतले पुरस्कार प्रदान गरेका थिए। कार्यक्रममा बोल्दै रोहिणी गाउँपालिका अध्यक्ष यादवले क्रिकेट खेलाडी उत्पादन गर्न प्रतियोगिताले सहयोग गरेको बताए। उनले गाउँपालिकाका विभिन्न वडाबाट राम्रो खेलाडी छनौट गरी विभिन्न प्रतियोगिताहरुमा सहभागी गराउने बताए। उनले रोहिणीमा नमूना खेलमैदान निर्माण गरिने प्रतिवद्धता व्यक्त गरे। मनोज कुमार यादवको सञ्चालनमा कार्यक्रम सम्पन्न भएको थियो।"
नकआउट टि२० किक्रेट प्रतियोगिताको उपाधि साउथ जोन माविलाई,"वीरगन्ज : वीरगन्जमा आयोजित सातौं प्याब्सन अन्तर विद्यालय नकआउट टि२० किक्रेट प्रतियोगिताको उपाधि साउथ जोन माविले जितेको छ। शनिबार आदर्शनगर रंगशालामा भएको फाइनल खेलमा साविक विजेता मनकामना माविलाई १८ रनले पराजित गर्दै साउथ जोनले उपाधि जितेको हो। टस जितेर पहिले ब्याटिङ् गरेको साउथ जोन माविले पूरा २० ओभर खेल्दै ९ विकेटको क्षतिमा १४२ रन बनाएको थियो। १४३ रनको लक्ष्य पछ्याउँदै जवाफी ब्याटिङमा उत्रिएको मनकामना माविले १८३ ओभरमा अलआउट हुँदै १२४ रन मात्र बनाएपछि खेल जित्दै साउथ जोन माविले उपाधि उचालेको हो। प्रतियोगिताको सर्वोत्कृष्ट खेलाडी साउथ जोन माविका चन्दन राम घोषित भए। यस्तै बेस्ट ब्याट्सम्यान मिनिल्याण्ड माविका सोनु पटेल, बेस्ट बलर मिनिल्याण्ड माविकै नितेश पासवान घोषित भए। विजेता र उपविजेता टिमका खेलाडीलाई प्याब्सनका केन्द्रीय उपाध्यक्ष गोपाल कार्की र प्याब्सन पर्साका अध्यक्ष पुरण प्रधानले ट्रफी र मेडल प्रदान गरे। प्याब्सन पर्साको आयोजनामा माघ ५ गतेदेखि सुरु भएको प्रतियोगितामा २५ वटा निजी विद्यालयका टिमले भाग लिएका थिए।"
किन बिकेन किसानको धान ?,"जनकपुरधाम : नेपाल सरकारले धानको खरिद मूल्य निर्धारण गरेको चार महिना बित्यो। तर, किसान भने धान खरिदमा ढिलाइ भएको गुनासो गरिरहेका छन्। प्रविधिको प्रयोगसँगै धान काट्न सहज बनेको छ। धान काट्न सहज बनेपछि किसानले छिट्टै घरमा धान भिœयाउँछन्। तर, सरकारले धान किन्न ढिलाइ गरेपछि गाउँगाउँमा पुगेर व्यापारीले धान किन्न सुरु गरेको महिनौं हुँदासमेत किसानको धान किन्न सरकारले भने बेवास्ता गरेको उनीहरूको आरोप छ। महोत्तरी औरही नगरपालिका कविलासीका किसान पुरन साहले सरकारले धान किन्न ढिलाइ गरेपछि घरनजिकै आएका व्यापारीलाई बिक्री गरेको बताए। भने, धान काटेपछि कहाँ राख्ने ? समस्या हुन्छ। आफूलाई चाहिने धान राखेपछि बिक्री गर्नुको विकल्प हुँदैन। सरकारले समयमा धान किनिदिँदैन। सबैतिर धान किन्न सुरु भइसकेको छ। तर, हाम्रोतिर कहिले किन्ने भन्ने टुंगो छैन। गहुँ छर्न, बिउ र मलखाद्य किन्न साथै परिवार चलाउनलाई पैसा चाहियो। तर, आम्दानीको स्रोत धान खेतीबाहेक केही छैन। अत्यन्त सस्तोमा भए पनि धान बेचेर घरगर्जो टार्नेदेखि लिएर अन्य आवश्यकता पूरा गर्न पनि अन्तिम विकल्पको रूपमा धान बिक्री गर्नै पर्यो। कृषि मन्त्रालयको प्रस्ताव र उद्योग वाणिज्य तथा आपूर्ति मन्त्रालयको सहमतिमा मोटो धान प्रतिक्विन्टल २ हजार ९ सय ६७, मध्यम धान ३ हजार १ सय २८ र जिरा मासिनो धानको ३ हजार ५ सय ६५ रुपैयाँ समर्थन मूल्य तोकिसकेको छ। तर, किसान भने व्यापारीलाई झन्डै आधा मूल्यमा धान बिक्री गर्न बाध्य छन्। ट्र्याक्टर लिएर गाउँगाउँ पुग्ने व्यापारीलाई मोटो धान प्रतिक्विन्टल २ हजार रुपैयाँका दरले बिक्री गरेको साहले बताए। सरकारले पहिलो कात्तिक १६ गते नै किसानले उत्पादन गर्ने धानको मूल्य तोकेर खरिद गर्ने घोषणा गरेको थियो। तर, सरकारको तर्फबाट धान खरिद गर्ने निकाय खाद्य व्यवस्था तथा व्यापार कम्पनी लिमिटेड जनकपुरधामले भने खरिद गर्न आलटाल गरिरहेको छ। खाद्य व्यवस्था तथा व्यापार कम्पनी लिमिटेड शाखा लहान र वीरगन्जमा धान खरिद प्रक्रिया सुरु भएर समाप्त भइसकेको छ। तर, जनकपुरधामबाट धान खरिद प्रक्रिया सुरु नहुँदा किसानलाई घाटा र व्यापारीलाई फाइदा पुगेको धनुषा लक्ष्मिनिया गाउँपालिकाका किसान सखिचन्दन यादवले बताए। धनुषाका सहायक प्रमुख जिल्ला अधिकारी अनुज भण्डारीले खाद्य व्यवस्था तथा व्यापार कम्पनी लिमिटेडलाई धान खरिद गर्न सयौं पटक भने पनि अटेरी गरेको बताए। उनले भने, किसान आएर लौन हजुर किनिदिएन भने गुनासो गर्न आउँछन्, किसानको गुनासोलाई मध्यनजर गरेर मैले स्वयं सयौं चोटी किसानको धान छिटो खरिद गर्न भने। तर, भएन। यति ढिलो किन भयो भन्ने कुरा चैं कम्पनीलाई नै सोध्नुस्। स्रोतका अनुसार गोदाम प्याक भएको बहाना बनाएर व्यापारीसँगको मिलेमतोमा धान खरिद प्रक्रियामा ढिलाइ भएको स्रोतको दाबी छ। स्रोतले भन्यो, धान खरिद समितिले धान खरिद गर्नु भनेर भनिसकेको छ। तर, २३ गतेबाट मात्र धान खरिद गर्ने सूचना प्रकाशन गरेको छ। यसले पनि के देखाउँछभन्दा धान खरिदमा व्यापारीको सहुलियतका लागि थप किसानलाई मर्कामा पारिँदैछ। लिमिटेडले धान किन्न ढिलाइ गर्दा त्यसको फाइदा धान व्यापारीलाई भएको छ। छिटोभन्दा छिटो सम्बद्ध पक्षसँग बैठक बसेर धान किन्ने प्रक्रिया सुरु गर्न निर्देशन दिए पनि खै के कारणले किसानले उत्पादन गरेको धान खरिद गर्न ढिलाइ गरेको हो बुझनै सकिएन, सहायक प्रमुख जिल्ला अधिकारी भण्डारीले भने, किसानले व्यापारीलाई धान बेचिसके। अब किसानसँग थोरबहुत धान होला। सबै किसानले त धान बेचिसके। कम्पनीका जनकपुरधाम मुख्य शाखाका निमित्त प्रमुख उपेन्द्र लिम्बूले धान खरिद गर्न ठाउँ अभावले ढिलाइ भइरहेको बताए। मंसिर महिनाको अन्तिम सातामा धान खरिद गर्ने पत्र पाए पनि गोदाम खाली नभएका कारण धान खरिदमा ढिलाइ भइरहेको लिम्बूले बताए। उनले भने, हामीकहाँ धान कुटान मिल पनि यही छ। धान कुटान गरेर यही राखिन्छ। विस्तारै समयानुकूल मिलाएर काठमाडौंलगायत माग भएका ठाउँमा लगिन्छ। कम्पनीले किसानबाट १५ सय मेट्रिकटन धान किन्ने लक्ष्य राखेको छ। लिम्बूले भने, धान खरिदमा केही ढिलाइ भएको त हो। तर, हामीले यहाँबाट केही गर्न सक्दैनौं। नेपाल सरकारले धानको मूल्य निर्धारण गरेपछि मन्त्रालय हुँदै विभाग भएर हामी कहाँ आइपुग्छ। अनि ढिलो भइसकेको हुन्छ। मधेसमा धान उत्पादन घट्यो मधेस प्रदेशको जिल्लामा यस वर्ष धान उत्पादन घटेको छ। बेमौसमी वर्षा र धानखेतीको समयमा वर्षा भएको र ग्वारो किराको प्रकोपसमेत बढेकोले धान उत्पादनमा कमी आएको छ। तथापि सबैभन्दा धेरै धान मधेस प्रदेशले फलाएको छ। मधेसले १३ लाख ८८ हजार मेट्रिकटन धान फलाएको हो। प्रदेशमा गत आर्थिक वर्षमा कुल ३ लाख ७६ हजार ४ सय ३४ हेक्टर क्षेत्रफलमा प्रतिहेक्टर ३५१ मेट्रिकटनका दरले १३ लाख १९ हजार ८ सय ६ मेट्रिकटन धान उत्पादन भएको छ। २०७७०७८ मा ३ लाख ४५ हजार ६ सय ३ हेक्टर क्षेत्रफलमा प्रतिहेक्टर ३६५ मेट्रिकटनका दरले १२ लाख ६२ हजार दुई सय मेट्रिकटन धान उत्पादन भएको थियो। भूमि व्यवस्था, कृषि तथा सहकारी मन्त्रालयका अनुसार पर्सामा ३५ हजार २० हेक्टर क्षेत्रफलमा प्रतिहेक्टर ४८० मेट्रिकटनका दरले १ लाख ६८ हजार ९६ मेट्रिकटन धान उत्पादन भएको थियो। बारामा ४६ हजार २० हेक्टर क्षेत्रफलमा प्रतिहेक्टर ४१९ प्रतिशतका दरले १ लाख ९२ हजार ७ सय ६८ मेट्रिकटन धान उत्पादन भएको छ। २०७७०७८ मा पर्सामा ३९ हजार ४ सय ६३ हेक्टर क्षेत्रफलमा प्रतिहेक्टर ४५ मेट्रिकटनका दरले १ लाख ५९ हजार ८ सय २५ मेट्रिकटन धान उत्पादन भएको थियो भने बारामा ४० हजार १२५ हेक्टर क्षेत्रफलमा प्रतिहेक्टर ३३३ मेट्रिकटनका दरले १ लाख ३३ हजार ६ सय १६ मेट्रिकटन धान उत्पादन भएको थियो। धनुषामा गत वर्ष ५३ हजार ४ सय हेक्टर क्षेत्रफलमा प्रतिहेक्टर ३२० का दरले १ लाख ७० हजार ८ सय ८० मेट्रिकटन, महोत्तरीमा ४५ हजार ५ सय हेक्टरमा प्रतिहेक्टर ३६३ मेट्रिकटनका दरले १ लाख ६५ हजार २ सय मेट्रिकटन, सर्लाहीमा ४४ हजार हेक्टरमा प्रतिहेक्टर ३३० प्रतिशतका दरले १ लाख ४५ हजार २ सय मेट्रिकटन र रौतहटमा ३७ हजार ७ सय ७५ हेक्टरमा प्रतिहेक्टर २९६ मेट्रिकटनका दरले १ लाख ११ हजार ७ सय ४० मेट्रिकटन धान उत्पादन भएको थियो। सिरहामा ५७ हजार ६ सय ९० हेक्टर क्षेत्रफलमा प्रतिहेक्टर ३४० मेट्रिकटनका दरले १ लाख ९६ हजार १ सय ४६ मेट्रिकटन र सप्तरीमा ५७ हजार ५४ हेक्टरमा प्रतिहेक्टर २९८ मेट्रिकटनका दरले १ लाख ६९ हजार ७ सय ७६ मेट्रिकटन धान उत्पादन भएको छ।"
'स्लेट' खानी बन्द गर्न निर्देशन आएपछि थामी समुदाय चिन्तित,"दोलखा: गौरीशङ्कर संरक्षण क्षेत्रले दोलखा विगु गाँउपालिका वडा नम्बर ७ आलम्पुको थामी समुदायले पुख्यौली पेशाकै रुपमा उत्खनन् गर्दै आएको स्लेट खानी बन्द गर्न भनेपछि उनीहरू चिन्तित भएका छन्। आम्दानीको मुख्य स्रोतको रुपमा रहेको स्लेट खानी दर्ता गरेरमात्र चलाउनु भन्दै संरक्षण क्षेत्रले बन्द गरिदिएपछि समस्यामा परेको स्थानीय कालुमान थामीले बताए। स्लेट खानीको ढुङ्गा निकालेर घर छाउन मिल्ने बनाएर बेच्ने र त्यसैको आम्दानीले परिवार पाल्ने गर्दै आएको कालुमानले बताए। अब खानी नै बन्द भएपछि परिवार कसरी पाल्ने भन्ने पीरले कालुमानलाई सताउन थालेको छ। वडा नम्बर ७ आलम्पुका ७४९ घरधुरीमा दुई सय थामी परिवारले स्लेट निकाल्ने ठाँउ छुट्टाएर सोही अनुसार बिक्री वितरणको लागि स्लेटलाई आकार दिदै आएका छन्। उनीहरूले स्लेट निकालेपछि जिल्लाका बिभिन्न ठाँउबाट आवश्यकता अनुसारको स्लेट खरीद गर्न मानिसहरू गाँउमै पुग्ने गरेका थिए। खानीबाट दैनिक २५३० फिट स्लेट निकालेर घरमा छाउन मिल्ने बनाएर प्रति फिट ३५ रुपैयाँसम्ममा बेच्ने गरेको कालुमानको भनाइ छ। खानी दर्ता गरेर चलाउन आफ्नो आर्थिक हैसियत नपुग्ने उनी बताउँछन्। आलम्पु गाग्रोफुटेको स्लेट खानीबाट २०१३ सालदेखि थामी समुदायका मानिसले स्लेट निकालेर घर छाउन थालेको र २०१७ सालदेखि आर्थिक उर्पाजनको स्रोत बनाएको स्थानीयले बताए। गौरीशङ्कर संरक्षण क्षेत्रले खानी सञ्चालनमा रोक लगाएपछि मानिसहरू स्लेट लिन गाँउमा आउन छोडेकोले अहिले सबै परिवारको झण्डै डेढ करोड बराबरको स्लेट अलपत्र अवस्थामाछ। वर्षमा सात महिना सञ्चालन हुने खानीबाट स्लेट निकालेर वर्षदिन परिवारको गुजारा हुनेको गरेको थियो। अहिले संरक्षण क्षेत्रले दर्ता गर्नुपर्ने निर्देश जारी गरेपछि स्लेट बिक्री नभएर आर्थिक सङ्कटमा परेको थामी समूदायका मानिस बताउँछन्। अहिले पनि गाँउमा स्लेट लिन आउने मानिसले प्रति स्क्वायर फिट ३० रुपैया संरक्षण क्षेत्रलाई राजश्व बुझाएरै लाने गरेका छन्। खानीनै दर्ता गर्नुपर्छ भन्नु सिमान्तकृत थामी समुदायलाई स्लेट निकाल्न नदिने षडयन्त्रमात्र भएको स्थानीय बताउछन्। स्लेट खानीमा काम गर्न नपाईने भयो भने स्थानीय स्तरमा उत्पादन हुने आलु, कोदो र गहुँले परिवारको गुजारा तीन महिना पनि नचल्ने मकर थामीको भनाइ। गौरीशङ्कर संरक्षण क्षेत्र आयोजनाका प्रमुख मधु क्षेत्रीले स्थानीय थामी समुदायका मानिसलाई स्लेट निकाल्न बन्देज लगाउन नचाहेको तर खानी सम्बन्धि नयाँ कानुनअनुसार दर्ता गरेरमात्र उत्खनन् गर्न भनेको बताए।"
फुकोट हाइड्रोको परीक्षण सुरुङ अन्तिम चरणमा,"सुर्खेत : अपर कर्णालीपछिको कर्णाली प्रदेशको सबैभन्दा ठूलो जलविद्युत् आयोजना फुकोट कर्णाली अर्ध जलाशययुक्त जलविद्युत् आयोजनाको परीक्षण सुरुङको काम अन्तिम चरणमा पुगेको छ। कर्णाली प्रदेशकै गौरवको आयोजनाका रूपमा मानिएको कालीकोटको फुकोट कर्णाली हाइड्रोको परीक्षण सुरुङ निर्माणकार्य अन्तिम अवस्थामा पुगेको आयोजना प्रमुख हिरावान वाइबाले बताए। जलविद्युत् आयोजनाका लागि सुरुङ निर्माण गर्नुअघि, त्यसको सम्भाव्यता अध्ययन स्वरूप परीक्षण सुरुङ खन्ने गरिन्छ। सुरुङ बनाउने पहाडभित्र त्यसका लागि उपयुक्त छ वा छैन भनेर परीक्षणका लागि सुरुङ खन्ने गरिन्छ। फुकोट कर्णाली हाइड्रोका लागि पनि दुवैतर्फ ५ सय २० मिटर सुरुङ खन्नुपर्नेमा ४ सय ८० मिटर खनी सकिएको आयोजनाले जनाएको छ। परीक्षण सुरुङ ५ सय २० मिटर खन्नुपर्ने थियो, ४ सय ८० मिटर खनी सकियो, अब ४० मिटर मात्र बाँकी छ। चाँडै त्यो पनि सकिन्छ आयोजनाका प्रमुख वाइबाले भने। कालीकोटको सान्नीत्रिवेणी गाउँपालिकाको सिस्नेगडामा १ सय ६० मिटर अग्लो बाँध हालेर बनाइने जलाशयबाट १२ किलोमिटर सुरुङमार्फत भौंतेगडामा पानी खसाएर पावर हाउस निर्माण गरी ४८० मेगावाटको आयोजना निर्माण हुनेछ। आयोजनाको सुरुङ खन्न टनेल बोरिङ मेसिन (टीबीएम) प्रविधि प्रयोग गरिएको छ। नेपाल सरकारको नेपालको पानी जनताको लगानी, हरेक नेपाली विद्युत्को सेयर धनी भन्ने मूल नाराका साथ उज्यालो नेपाल अभियानअन्तर्गत यो आयोजन सुरु गरिएको हो। राज्यलाई आत्मनिर्भर, समुन्नत र समृद्ध बनाउने लक्ष्यसहित २०७३ सालमा विद्युत् उत्पादन कम्पनी लिमिटेडको स्थापना गरिएको थियो। जसमा नेपाल सरकार, विभिन्न संघसंस्था र सर्वसाधारण नागरिकहरूको पनि लगानी गरेको छ। जुन कम्पनीअन्तगत नेपालका ६ वटा विद्युत् आयोजनाहरू रहेका छन्। जसमा फुकोट कर्णाली अर्धजलाशययुक्त जलविद्युत् आयोजना एक हो। कम्पनीले २०७४ फागुनदेखि थालेको डीपीआरअन्तर्गत आयोजनाको विस्तृत इन्जिनियरिङ डिजाइन, सामाजिक तथा वातावरणीय र सम्भाव्यता अध्ययनको काम पनि अन्तिम चरणमा पुगाएको छ। राष्ट्रिय गौरवको आयोजना कर्णाली करिडोर निर्माण कार्यदेखी फुकोट कर्णाली हाइड्राले कर्णालीवासीलाई विकासको अनुभूति दिएको स्थानीयको भनाइ छ। आयोजना प्रमुख वाइबाका अनुसार परीक्षण सुरुङ निर्माण गरिसकिएपछि आयोजना सुरुवात गर्दाका तथ्यांकहरू र अहिले फेला परेको अवस्थाका विषयमा पुनः परीक्षण हुनेछ। रक मेकानिकल टेस्ट पनि गरिन्छ। अहिलेसम्म खनिएको सुरुङ हेर्दा चट्टानी भागहरू निकै राम्रो फेला परेको छ। जमिनभित्र पावर हाउस निर्माण गरिने भएकाले त्यसका लागि पनि उपयुक्त हुने अनुमान गरिएको छ आयोजनाका प्रमुख वाइवाले भने। यो आयोजनाका लागि आवश्यक बजेट जुटेपछि पाँच वर्षभित्र निर्माणको काम पूरा हुनेछ। आयोजनाका लागि कुल ९२ दशमलव ३ अर्ब बजेट आवश्यक छ। लगानी जुटाउन बाँकी छ। कर्णालीको आर्थिक विकासको आधारका रूपमा हेरिएको उक्त जलविद्युत् योजनालाई तीव्र गतिमा निर्माण गर्नुपर्ने यहाँका नागरिकको माग छ। झन्डै ४८० मेगावट क्षमताको उक्त आयोजनाबाट त्यस वरिपरिको एक हजार रोपनी प्रभावित क्षेत्र मानिएको छ। कालीकोटका प्रमुख जिल्ला अधिकारी रामहरि शर्माले भने, आयोजनाले जिल्लाका सान्नीत्रिवेणी गाउँपालिका, रास्कोट नगरपालिका र पचालझरना गाउँपालिकाको केही भागहरू डुबानमा पर्नेछ। उक्त डुबान हुने जग्गाहरू सबै अधिकरण गरिसकिएको छ। आयोजनाको लागि आवश्यक कर्मचारी आवास गृह तथा कार्यालय भवन निर्माणका लागि सान्नीत्रिवेणी गाउँपालिका वडा नं २ रकुमा स्थानीयको १ सय ३० रोपनी जग्गा अधिग्रहण गरेर भौतिक संरचनाहरू निर्माण भइरहेका छन्। यो आयोजना निर्माण भएपछि स्थानीय स्तरमा युवाहरूका लागि हजारौं रोजगारीसिर्जना, कर्णालीको आर्थिक, सामाजिक विकास, पर्यटन प्रवद्र्धनका साथै यहाँ औद्योगिक विकासले पनि गति लिनेछ। यो आयोजना सरकारको प्राथमिकतामा परेको आयोजना हो। औद्योगिक विकासका लागि पहिलो आवश्यकता उलर्जा हुने बताउँदै विकल्प नपाउँदा कालापहाड जाने यहाँका युवाहरूका लागि गाउँमै अवसरको मुहान फुट्ने बताइएको छ।"

शीर्षक,विवरण
समृद्धिको जनसपना,"विकासको स्वरूप र संरचना कस्तो हुने ? राष्ट्रिय आवश्यकताहरू के के हुन् ? बहसको सट्टा कुनै सफल विदेशी मोडेल हुबहु नक्कल गर्ने सवालमा बढी केन्द्रित देखिन्छ। सपना त्यो होइन जो निदाउँदा देखिन्छ, सपना त त्यो हो जसले निदाउनै दिँदैन एपीजे अब्दुल कलामको यो भनाइ झैं आमजनतामा समृद्ध नेपाल र सुखी नेपालीको सपना छ। जसले वर्षौंदेखि निदाउन दिएको छैन। हरेक पटक जब पुरानो सरकार फेरिएर नयाँ बन्ने क्रम सुरु हुन्छ। तब वर्षौंदेखिको नेपालीको सपना पुनः एक पटक जुर्मुराउँछ। तर, विडम्बना केही समय नबित्दै त्यो फेरि मुर्झाउँछ। अनि नेपालीहरू फेरि पनि भन्न बाध्य हुन्छन्, आखिर सतिले सरापेको देश न हो। नेपालीहरूमा यस्तो धेरैपटक भइसकेको छ। तर सपना देख्न भने उनीहरूले कहिल्यै छाडेनन्। विगत लामो समयदेखि नेपाली राजनीति अस्थिर छ। अस्थिर राजनीतिक चित्रको रूपमा जनताले विभिन्न शासन व्यवस्था भोगे। राणाकालदेखि प्रजातन्त्र हुँदै लोकतन्त्र र गणतन्त्रको परिवर्तन देख्ने मौका पाए। लोकतन्त्रको उच्चतम् उपलब्धिको रूपमा एकै समयमा राष्ट्रपति, प्रधानन्यायाधीश र सभामुखजस्ता महŒवपूर्ण पदहरूमा महिला आसीन हुन पुगे। नेपाली जनतालाई विकास र समृद्धि हेर्नुछ। जसले आफ्नै मौलिक वाद र सुगन्ध बोकेको होस्। स्थानीय निकायदेखि केन्द्रीय प्रशासनिक इकाइ सिंहदरबारसम्म समान आयतन र घनत्वमा बहस हुने विषय हो विकास र समृद्धि। तर यस्ता बहसहरू हाम्रो विकासको स्वरूप र संरचना कस्तो हुने ? हाम्रो राष्ट्रिय आवश्यकताहरू के हुन् ? भन्दा पनि कुनै सफल विदेशी मोडेल हुबहु नक्कल गर्ने सवालमा बढी केन्द्रित देखिन्छन्। विकास एक निरन्तर चलिरहने बहुआयामिक अनि बहुरेखीय दृष्टिकोण हो। एउटा क्षेत्र वा आयाममा मात्र हुने प्रगतिले विकास पूर्ण हुन सक्दैन। मानव जीवन अनि यसलाई छुने सामाजिक, आर्थिक, भौतिक, आध्यात्मिक, शैक्षिक, सांस्कृतिक आदि क्षेत्रमा हुने सकारात्मक स्थायी परिवर्तनको समष्टि नै विकास हो। नेपालजस्तो विकासोन्मुख देशलाई विकास र समृद्धिको बाटोमा अघि बढाउन केही निश्चित आधार स्तम्भहरूको आवश्यकता पर्छ जसलाई हामी पूर्वाधार भन्दछौं। यसको विकासले नै देशमा सम्भावनाको नयाँ ढोका खोल्न सक्छ। सन् १९६० देखि ९० को दशकमा दक्षिण कोरिया, सिंगापुर, ताइवान्, हङकङ आदि देशहरूले पूर्वाधार विकासकै जगमा टेकेर ठूलो आर्थिक विकास गरे। विगतको तुलनामा पूर्वाधारको क्षेत्रमा नेपालले पनि लगानी त बढाएको देखिन्छ। तर यहाँको भूवनावट, भूराजनीति, पर्यावरणीय संवेदनशीलता, माग तथा दीर्घकालीन आवश्यकता साथै लागत र लाभको यथेष्ट विश्लेषण हुन नसक्दा अपेक्षाकृत उपलब्धि हासिल हुन सकेको छैन। समृद्ध नेपाल, सुखी नेपालीको लक्ष्य हासिल गर्ने आधार भनेर निर्माण भइरहेका वा सम्पन्न भइसकेका कतिपय राष्ट्रिय गौरवका आयोजनाहरूको समेत औचित्यता माथि नै प्रश्न चिह्न खडा भएको छ। यसो हुनुले हाम्रो पूर्वतयारी नपुगेको स्पष्ट महसुस हुन्छ। नेपालको लागि अर्को महŒवपूर्ण विषय यातायात हो। पूर्वाधार विकासमा लम्किँदै गरेकाले यातायात क्षेत्रले महŒवपूर्ण भूमिका खेलेको हुन्छ। यातायात भन्नेबित्तिकै यो सर्वसुलभ, भरपर्दो र द्रुत हुन जरुरी छ। यो सवालमा रेल यातायात सबैभन्दा उत्कृष्ट विकल्प हुन सक्छ जुन राष्ट्रिय गौरवको आयोजनामा समावेश भइसकेको पनि छ। कनेक्टिभिटीमा हामी आन्तरिक र बाह्य गरेर दुई किसिमका सञ्जाल विकास गर्न सक्छौं। जसमा राजधानीलगायतका ठूला सहरहरूलाई सस्तो अनि छोटो समयमा साना सहरहरूसँग जोड्ने आन्तरिक कनेक्टिभिटी आवश्यक छ। त्यस्तै, छिमेकी मुलुकका ठूला व्यापारिक सहरहरूसँग जोड्ने बाह्य कनेक्टिभिटीको महत्त्व छ। यसो गर्दा देशका ठूला सहरहरूको चाप साना सहरहरूमा स्थानान्तरण हुने र साना सहरहरूको समेत आर्थिक गतिविधिमा वृद्धि हुन्छ। पूर्वाधारकै क्षेत्रमा नेपालमा त्रिभुवन अन्तर्राष्ट्रिय विमानस्थलभन्दा पूर्ण क्षमताको, दूरकालीन आवश्यकतालाई समेत मध्यनजर गरी एक अन्तर्राष्ट्रिय विमानस्थल निर्माण गर्न अत्यन्त आवश्यक छ। जुन पछिल्लो उड्डयन प्रविधियुक्त, भौगोलिक रूपले सहज अनि हवाई सुरक्षा, व्यवस्थापनका दृष्टिले भरपर्दो र विश्वसनीय होस्। यसले हाम्रो पर्यटन उद्योगलाई विश्वबजारमा अझ विस्तृत बनाउनुका साथै हवाई आयातनिर्यातलाई सस्तो बनाउने मात्र नभएर भविष्यमा ट्रान्जिट हब बन्ने सम्भावनालाई समेत खोल्दछ। आन्तरिक जल यातायातमा देखिएको हाम्रो नयाँ सम्भावना र जटिल भूगोलबीच गर्न सकिने तादात्म्यतालाई विस्तृत अध्ययन गरी पूर्ण उपयोग गर्न सक्नुपर्छ। मोटरबोट हाम्रा दूरदराजमा रहेका बस्तीहरूलाई जोड्ने उत्कृष्ट मौलिक यातायात बन्नेमा दुई मत छैन। सूचना र प्रविधिको वर्तमान युगमा यस माथिको यति निर्भरता मानव इतिहासमा पहिला कहिल्यै थिएन। यस निर्भरताले हरेक राष्ट्रको आन्तरिक र बाह्य सुरक्षा झन् बढी जटिल बनाइदिएको छ। यस जटिलतालाई चिर्दै राष्ट्रलाई सुरक्षित राख्न साइबर सुरक्षाको क्षेत्रमा बलियो पूर्वाधार निर्माण गर्नु आजको हाम्रो अर्को चुनौती हो। जलस्रोतमा नेपाल धनी छ। यसैबाट उत्पादित विद्युत् बेचेर नेपाल आर्थिक रूपमा पनि धनी बन्न सक्छ भन्ने हाम्रो पुरानो बुझाइ अब पुनव्र्याख्या गर्ने बेला भएको छ। नेपाल विद्युत् प्राधिकरणको वार्षिक प्रतिवेदन २०२१२०२२ का अनुसार औद्योगिक ग्राहकको संख्या १३६ प्रतिशत मात्र छ जबकि गार्हस्थ्य ग्राहक भने ९२७१ प्रतिशत छन्। यसबाट नेपाली उद्योगहरूमा विद्युतीय पूर्वाधारको अवस्था के छ भन्ने कुरा स्पष्ट हुन्छ। यसर्थ विद्युत् निर्यात गरेर लिने आम्दानीभन्दा देशभित्रकै उद्योग कलकारखाना, विद्युतीय सवारीसाधन र विद्युतीय चुलोको पूर्ण विकास गरी स्वदेशमै विद्युत् खपत बढाउँदा बढी आम्दानी लिन सकिन्छ भने किन नगर्ने ? यसले ठूलो मात्रामा खपत भइरहेको पेट्रोलियम पदार्थ तथा ग्यासको आयात घट्न गई व्यापार घाटा न्यूनीकरणमा ठूलो सहयोग पुग्छ। औद्योगिक उत्पादनमा हुने वृद्धिले दिनप्रतिदिन बढिरहेको बेरोजगारीको समस्यालाई समेत केही कम गर्न सक्छ। यसपश्चात्को बचत विद्युत् भने निर्यात नै गर्ने हो। कुल जनसंख्याको करिब ६० प्रतिशत जनता कृषिमा आबद्ध भएको हाम्रो देशमा अर्को महŒवपूर्ण पूर्वाधार सिँचाइ हो। तर केही आयोजनाहरूमा देखिएको अत्यन्त ढिलासुस्ती, कमजोर र लापरबाही व्यवस्थापन आदिले गर्दा यसबाट हुने लाभ संकुचित भइरहेको छ। सिँचाइको उचित विकास र विस्तार गर्न सके राष्ट्रिय आयमा कृषि क्षेत्रको योगदान अझ बढ्ने निश्चित छ। विज्ञान प्रविधि द्रुत गतिमा दौडिरहेको छ। केही वर्षदेखि समग्र मानव दुनियाँलाई नै चुनौती दिने अड्कल गरिएको आर्टिफिसियल इन्टेलिजेन्स अर्थात् कृत्रिम बुद्धिको मूल स्रोत मानिस नै हो। मानव संशाधन नै हो जसले आज हरेक क्षेत्रमा अकल्पनीय प्रगति गरिरहेको छ। यो सबको पछाडि मानिसमा रहेको ज्ञान, सीप र क्षमता नै हो। जसको विकास र विस्तारमा महŒवपूर्ण भूमिका शिक्षाको हुन्छ। मुलुकको शिक्षा प्रणालीको जग नै कमजोर धरातलमा उभिएको देखिन्छ। यसले विद्यार्थीमा रेडिमेड सूचना प्रदान गर्दै उनीहरूको मस्तिष्क भण्डारण क्षमता मात्र ओगटिरहेको छ। जुन आज एउटा सामान्य स्मार्टफोनले गर्न सक्छ। तर उक्त सूचनालाई आफ्नो बौद्धिकता र तार्किकताले परख गर्दै ज्ञानमा परिणत गर्न भने यो प्रणालीले सिकाएन। हाम्रो शिक्षालाई हामीले एउटा निश्चित फ्रेमभित्र यसरी बाँध्यौ कि यसले हरेक मानिसभित्र रहेको अपार सम्भावनालाई उचित उजागर गर्न सकेन। शिक्षा वास्तवमा मानव बुझाइ र क्षमताको दायरा वृद्धि गर्ने साधन बन्नुपर्छ। भौतिकदेखि पराभौतिकसम्मको ज्ञानको ढोका यस्ले खोल्न सक्नुपर्छ। शिक्षालाई यो दूरकालीन उद्देश्यका अतिरिक्त आजको आवश्यकतासँग पनि जोड्न उत्तिनै आवश्यक छ। जुन सीपमूलक, प्राविधिक अनि उद्यमशीलतामा आधारित होस्। यसले हाम्रो जनसंख्यालाई दक्ष र प्रतिस्पर्धी मानव पुँजीमा रूपान्तरण गर्न ठूलो सघाउ पुर्याउँछ। यसको अलावा माध्यमिक तहदेखि नै शिक्षामा राष्ट्रियता, नैतिकता र अध्यात्मसमेत जोड्न आवश्यक छ जसले एक सभ्य, सुसंस्कृत र राष्ट्रप्रेमी नागरिक पैदा गर्न सकोस्। देशको विकास र समृद्धिको लागि शिक्षासँगै अर्को महŒवपूर्ण पूर्वाधार स्वास्थ्य हो। शारीरिक र मानसिक रूपमा स्वस्थ्य नागरिकबिना कुनै पनि देशको उन्नति र प्रगति कल्पना गर्न सकिँदैन। यसैलाई मध्यनजर गर्दै पछिल्ला वर्षहरूमा सरकारले स्वास्थ्य बिमा कार्यक्रमलगायत स्वास्थ्य सेवाको विकास र विस्तारमा रामै्र बजेट खर्चिएको देखिन्छ। जुन अत्यन्त सकारात्मक छ। तर रोग लागेपश्चात् दिइने सुविधाभन्दा रोग लाग्नै नदिनु चाहिँ सरकारको पहिलो प्राथमिकता बन्नुपर्छ। यसका लागि कम्तीमा प्रत्येक पालिकामा नियमित स्वास्थ्य परीक्षणको व्यवस्था गर्नुपर्छ। पुर्खाहरूले विकास गरेको योग आयुर्वेदमा आधारित जीवन पद्धति अपनाउन जनतालाई प्रेरित गर्नुपर्छ। दैनिक उपभोग गर्ने स्वदेशी तथा आयातित खाद्यान्न र फलफूल तथा सब्जीको खाद्य गुणस्तर परीक्षण गर्न अनिवार्य छ।"
आन्दोलनका व्याख्याहरू,"राजनीतिक उतारचढाव र आन्दोलनजस्ता विषयमाथि सही नामकरण र समीक्षा हुन आवश्यक छ। यसले सचेत र शिक्षित समाजको परिचय पनि दिन्छ। जनयुद्ध, क्रान्ति, आन्दोलन, गृहयुद्ध वा सत्याग्रह। यी सबैका फरकफरक व्याख्या हुन्छन्। यी सबै राजनीतिक सामाजिक उतारचढावको अन्तर्राष्ट्रिय मापदण्ड हुन्छन्। त्यो मापदण्ड पुर्याएका आधारमा मात्र तिनको नामाकरण हुन्छ। आन्दोलन सफल भयो भने क्रान्ति ल्याउन सकिन्छ। तर त्यही आन्दोलन असफल भयो भने पुनस्र्थापना भयो भनिन्छ। उदाहरणका लागि भारतमा सन् १९४७ मा क्रान्ति भएको थियो। बेलायती उपनिवेशबाट स्वतन्त्र भएर भारत मुलुकको जन्म भएको थियो। सिरियामा गृहयुद्ध भइरहेको छ। प्रजातन्त्रको माग गर्दै विद्रोहमा उत्रिएका जनसमुदाय र राज्यपक्षबीच बहुपक्षीय अन्य सरोगेट युद्ध (प्रोक्सी वार) को र चरम अशान्तिको वातावरण छ। सन् १९६०१९७५ सम्म भियतनाममा भएको आन्दोलन पनि गृहयुद्ध थियो। राज्यपक्षबाट नै जनतामाथि सशस्त्र आक्रमण हुने गथ्र्यो। उत्तर र दक्षिण भियतनामबीच, राज्य र जनताबीच, जनता र अमेरिकी सेनाबीच पनि युद्ध मच्चिएको थियो। नेपालको इतिहासलाई फर्केर हेर्दा २००७ सालमा क्रान्ति भएको थियो। किनभने २००७ सालअघि र पछि राजनीतिकसामाजिक एवं प्रशासनिक आयामहरूमा व्यापक परिवर्तन आएको थियो। २००७ को क्रान्ति : २००७ सालअघिको राजनीतिक व्यवस्थामा संविधान, चुनाव, मन्त्रिमण्डल केही थिएन। डिफ्याक्टो रुलरका रूपमा राणाहरूको पारिवारिक शासन थियो। राजा पनि शक्तिविहीन भएर रहेका थिए। २००७ सालपछि भने राजनीतिक संरचनामा व्यापक परिवर्तन आएको थियो। जनताले चुनावमा उम्मेदवारी दिने र शासन गर्ने अधिकार प्राप्त गरे। संविधान निर्माण तथा कार्यान्वयन भयो। जनप्रतिनिधिमुखी शासन व्यवस्था, वाक स्वतन्त्रता, मानव अधिकार, नागरिक समानताजस्ता मुद्दा नेपाल राज्यको अन्तरिम शासन विधान २००७ मा समेटिएको थियो। आवधिक निर्वाचनमार्फत देशले प्रधानमन्त्री, मन्त्रिमण्डल र संसद् पाउन सक्ने व्यवस्थाको सुरुआत भयो। इतिहासजस्तो विषय बंग्याएर प्रस्तुत गर्नु किमार्थ हुँदैन। वैज्ञानिक इतिहास निर्माणका लागि एक निष्पक्ष राष्ट्रिय निकाय बनाउन जरुरी छ। किनभने वैज्ञानिक र साझा इतिहास निर्माण हाम्रो राष्ट्रिय आवश्यकता हो। प्रशासनिक आयामतर्फ सेना र निजामती छुट्टाछुट्टै अंगको रूपमा कार्य गर्न थाले। निर्वाचन आयोग, लोकसेवा आयोग, महालेखा परीक्षकको कार्यालयजस्ता संवैधानिक अंगहरूको विकासमार्फत जनतालाई सेवा प्रवाह गर्ने प्रणालीको विकास भयो। विस्तारै स्वतन्त्र न्यायालय पनि गठन गरियो। कार्यपालिका, व्यवस्थापिका र न्यायपालिकालाई छुट्टाछुट्टै अंगको रूपमा स्थापना गरियो। यसरी बहुआयामिक परिवर्तनको महसुस भएकाले २००७ सालको आन्दोलन क्रान्ति थियो। राजा क्रियाशील रहे र प्रजातन्त्रको रक्षाका निम्ति पहल गर्ने प्रतिबद्धता जाहेर गरेका थिए। समाजमा शिक्षण संस्थाहरूको संख्यामा वृद्धि गरियो। अन्य सामाजिक समस्या पनि समाधान उन्मुख भए। यसरी जनताले लडेर व्यापक परिवर्तन ल्याएकाले यसलाई क्रान्ति भनियो। २०१४ र २०४२ को सत्याग्रह ः भारतमा अंग्रेज शासनका बेला महात्मा गान्धीले चलाएको सत्याग्रहको सिद्धान्तलाई नै पछ्याउँदै नेपालमा पनि २०४२ सालमा सत्याग्रह आन्दोलन भएको थियो। नेपाली कांग्रेसको नेतृत्वमा भएको यस सत्याग्रहलाई केही वामपन्थी घटकको पनि नैतिक समर्थन रह्यो। प्रहरी क्रियाविरुद्ध कुनै प्रतिवाद नगरी शान्तिपूर्ण प्रस्तुति गरिएको थियो। पञ्चायती वर्गीय संगठनको राजनीति पर्याप्त नरहेको र दलीय राजनीतिको अस्तित्व आवश्यक रहेको उनीहरूको सन्देश थियो। यही स्वरूपको भद्र अवज्ञा आन्दोलन २०१४ मा पनि भएको थियो। प्रजा परिषद्लगायत केही दलको पनि संलग्नता रहेको त्यस आन्दोलनको माग थियो, चुनावको मितिको घोषणा। २०४६ को आन्दोलन ः २०४६ को आन्दोलनले पञ्चायती संविधानमा सुधार ल्याएको थियो। जसको फलस्वरूप निर्दलीय शब्द संशोधन गरी बहुदल शब्दले प्रतिस्थापन गरिएको थियो। पञ्चायती संविधान २०१९ को अगाडि निर्दलीय शब्द कसरी जोडियो ? सन्दर्भ थाहा पाउनु पर्छ। २०२३ माघ १४ को पहिलो संशोधन स्वरूप राष्ट्रिय पञ्चायतबाट सर्वसम्मत रूपमा पारित गरियो। निर्दलीय पञ्चायती व्यवस्थाको विकल्प छ या छैन भन्ने तत्कालीन राजाको जिज्ञासापछि राष्ट्रिय पञ्चायतबाट निर्दलीय पञ्चायती व्यवस्थाको विकल्प नरहेको सर्वसम्मतले पारित गरियो। त्यतिबेला सूर्यबहादुर थापा प्रधानमन्त्री थिए। त्यो संशोधनको २३ वर्षपछि नेपाली कांग्रेसका नेता गणेशमान सिंहको नेतृत्वमा देशमा बहुदल ल्याइयो। सात दलको संयुक्त आन्दोलन थियो त्यो। आन्दोलनको उपलब्धिस्वरूप २०४७ मा संविधान पनि जारी भयो। माओवादी सशस्त्र विद्रोह ः चीनका नेता माओत्सेतुङको राजनीतिक दर्शनलाई पछ्याउँदै नेपालको नेकपा माओवादीले २०५२ सालमा भूमिगत भएर विद्रोह सुरु गर्यो। दलको माग थियो, संविधानसभा। त्यसमा चुनाव, समावेशिता, समानुपातिक निर्वाचन, जातीय पहिचान तथा आरक्षण आदि जोडिएका थिए। दलले यस विद्रोहलाई जनयुद्धको नाम दिए पनि नेपाली जनता र अन्य दलले त्यसलाई स्विकारे त ? प्रश्न यथावत् छ। सन् २००१ मा अमेरिकाले माओवादीहरूको आतंकवाद समाधानका लागि हतियार तथा धनराशिको सहयोग नेपाल सरकारलाई गर्यो। अमेरिकाको ट्विनटावर आक्रमणलगत्तै विश्वबाट आतंकवाद उन्मूलन गर्न अमेरिका उद्यत् थियो। अपराध नियन्त्रणका लागि गठित अन्तर्राष्ट्रिय प्रहरी संगठन इन्टरपोलको आतंकवादीहरूको सूचीमा राखी रेड नोटिस जारी गर्यो। विभिन्न देशमा माओवादीहरूको खोजीकार्य पनि तीव्र बन्यो। यस अर्थमा अन्तर्राष्ट्रिय मान्यताअनुसार यसलाई आतंकवाद मानिएको देखिन्छ। भूमिगत आन्दोलन माओवादी सशस्त्र विद्रोह थियो। चीनमा ई १९२८ पछि भएको युद्धलाई जनयुद्धको नाम दिइएको छ,। त्यही युद्धको स्वरूप र अभ्यासलाई माओवादीले कार्यान्वयन गरेको टिप्पणी वा विश्लेषण कहीँ कतैबाट भएको छैन। चीनको कम्युनिस्ट क्रान्ति ः चिनियाँ क्रान्ति (सन् १९४९) मा पनि एक झलक दिँदा विषय अझ छर्लंग हुन सक्छ। चीनमा सन् १९२८ पछि गृहयुद्ध सुरु भएको थियो। माओ नेतृत्वको चिनियाँ कम्युनिस्ट पार्टी र कोमिन्ताङ पार्टीको सरकारबीच ठाउँठाउँमा भिडन्त हुने गथ्र्यो। माओले आफ्ना सैन्यकार्यकर्ता रेड आर्मीका लागि आठबुँदे विशेष अनुशासन नियम जारी गरेका थिए। जसमा निम्न बुँदा समावेश थिएः १ विनम्रताका साथ बोल्ने, २ आफूले खरिद गरेको हरेक सामानको पूरा पैसा तिर्ने, ३ आफूले सापटी लिएका हरेक सामान फर्काउने, ४ चिनियाँहरूलाई नघुर्ने र भौतिक आक्रमण नगर्ने, ५ आफूले क्षति गरेबापत क्षतिपूर्ति ब्यहोर्ने, ६ अन्नबालीको नास नगर्ने, ७ नारीहरूसँग कमजोरीको फाइदा नउठाउने, र ८ बन्दीहरू माथि क्रूर व्यवहार नगर्ने। गृहयुद्ध मच्चिँदै जानेक्रममा चिनियाँ कम्युनिस्टहरूको अस्तित्व संकटमा परेको थियो। जब साम्यवादीहरूको अस्तित्व मेटाउन लागि परेका च्याङ काई सेक सरकारको ठूलो सैन्य टोलीले १९३४ मा साम्यवादीहरूलाई घेरेको थियो। अस्तित्व रक्षाका लागि सरकारी सेनासँग भागेर ज्यान बचाउँदै माओ र चाउ एनलाई नेतृत्वको साम्यवादीहरूले ठीक एक वर्षसम्म यात्रा गरे। जसलाई लङ मार्च भनिन्छ र जसले चीनमा साम्यवादीहरूको अस्तित्व र इतिहास जोगायो। त्यस लङ मार्चको यात्राका बेलामा पनि उनीहरूले चिनियाँ जनतासमक्ष राम्रो सन्देश फैलाउने काम गरे। कोमिन्ताङ पार्टी या चिनियाँ सरकार आफूहरूको शत्रु होइन, जापानीहरू नै चीनको असली दुश्मन रहेको हुनाले जापानीहरूको हस्तक्षेपविरुद्ध खुलासा गर्दै हिँड्थे। राष्ट्रिय एकताको सन्देश छर्दै हिँड्थे। जापानीहरूलाई आफ्नो गुरिल्ला टेक्निकमार्फत भिडन्तमा धेरै पटक हराउन पनि सफल भए। जमिन्दारहरूसँग कपडा र खानेकुरा खोसेर गरिबहरूलाई बाँड्थे। यसरी चिनियाँहरूको ठूलो आकर्षणको केन्द्र बन्न सफल रह्यो, चिनियाँ कम्युनिस्ट पार्टी। जसले गर्दा ठूलो समूहमा नागरिक त्यस पार्टीमा आबद्धता जनाउन थालिसकेका थिए। माओद्वारा गुरिल्ला युद्धशैली प्रशिक्षण प्राप्त तिनै रेड आर्मीनै पछि जनमुक्ति सेना (पिपल्स लिबरेसन आर्मी) मा परिणत भए। सन् १९३६ पछि त चिनियाँ सरकारसँग मिलेर नै जापानी सेनाविरुद्ध उनीहरू खडा भएका थिए। जसमा सरकारी सेनाले होइन कि कम्युनिस्टहरूले चाहिँ धेरै स्थानमा जापानीलाई हराएका थिए। उनीहरूको गुरिल्ला युद्धकलाले विशेष भूमिका खेलेको थियो। विदेशी हस्तक्षेपविरुद्ध सशक्त रूपमा प्रस्तुत भएका थिए। दोस्रो विश्वयुद्धपछि पुनः चीनमा गृहयुद्ध चर्किन थाल्यो। चीनका अधिकांश जनताको बलियो समर्थन चिनियाँ कम्युनिस्ट पार्टी र माओलाई थियो। जसलाई आधार बनाई चिनियाँ कम्युनिस्ट पार्टीले सरकारसँग युद्ध लडेर १९४९ मा विजय प्राप्त गर्यो। च्याङ काई सेक ताइवानतर्फ लागे। गणतान्त्रिक चीनको निर्माण भयो। यसरी जनयुद्धमार्फत चिनियाँ कम्युनिस्ट पार्टीको नेतृत्वमा आमसमुदायले कम्युनिस्ट क्रान्ति ल्याउन सफल भएका थिए। अन्त्यमा ः नेपाली समाजको सामाजिक राजनीतिक चेतनाको स्तर जति हुनुपर्ने हो। त्यति नभएको अनुभूत सबैलाई भएकै छ। नेपालको उज्ज्वल भविष्यका लागि पनि नेपालीले सामान्य राजनीतिक चेत राख्नु नितान्त जरुरी छ। राजनीतिक उतारचढाव र आन्दोलनजस्ता विषयमाथि सही नामकरण र समीक्षा हुन आवश्यक छ। यसले सचेत र शिक्षित समाजको परिचय पनि दिन्छ। इतिहासजस्तो विषय बंग्याएर प्रस्तुत गर्नु किमार्थ हुँदैन। कुनै पनि हालतमा हँुदैन, कुनै पनि पक्षबाट हँुदैन। वैज्ञानिक इतिहास निर्माणका लागि एक निष्पक्ष राष्ट्रिय निकाय बनाउन जरुरी छ। किनभने वैज्ञानिक र साझा इतिहास निर्माण हाम्रो राष्ट्रिय आवश्यकता हो।"
राजनीतिमा तरलखेल,"मुलुकको भविष्यप्रति नयाँ पुस्तालाई विश्वास दिलाउन नसक्नु नै सरकारको ठूलो कमजोरी हो। मुलुकको राजनीति तरल छ। अस्थिर राजनीतिका कारण आम वितृष्णा बढेको छ। राजनीतिक दलहरूबीचको अन्तरद्वन्द्व चरम अवस्थामा छ। यस खालको तरल परिवेशमा गणतन्त्रात्मक व्यवस्था विरोधी शक्तिहरू सक्रिय हुन थालेका छन्। पूर्वराजा ज्ञानेन्द्रदेखि विवादास्पद छविका दुर्गा प्रसाईंहरूलगायतका राजावादीहरू भीड जम्मा गर्न लालायित छन्। यो भीड स्वतस्फुर्त नभई सुनियोजित देखिन्छ। जुन भीडप्रति गृह मन्त्रालयले सूक्ष्म निगरानी राख्न थालेको छ। मेडिकल व्यवसायी प्रसाईंले बैंक तथा वित्तीय संस्थाका प्रमुखहरूलाई कालोमोसो दल्ने धम्की सार्वजनिकसमेत दिएका छन्। उनले खडा गरेको कालोमोसो दस्ता अराजकताको दृष्टान्त हो। यद्यपि, कालो दस्ताका संयोजक शम्भु थापालाई मंगलबार पक्राउ गरिएको छ। जब राजनीतिले ठोस आकार लिन सक्दैन त्यसबेला चलखेल बढ्छ। मुलुकभित्र मात्र नभएर बाहिरका शक्तिको पनि चलखेल बढ्छ। निरंकुश राजतन्त्र होस् वा बेबी किङको सोचसहित संवैधानिक गणतन्त्रको वकालत गर्नेहरू जुर्मुराएका छन्। यसतर्फ गणतन्त्रवादी पक्षधर शक्तिहरू सजग हुनुपर्छ। एकजुट हुनुपर्छ। अहिले कुनै पनि दलले बहुमत प्राप्त नगरेको अवस्था छ। एकल बहुमतको अवस्था नरहेपछि हुने भनेको मिलिजुली सरकार हो। त्यसका लागि राजनीतिक दलबीचको गठबन्धन भत्कने र बन्ने क्रम जारी छ। गठबन्धन निर्माणका आधारहरू देखिँदैनन्। यो विशुद्ध अवसरवादको रूपमा गठबन्धन निर्माण भएको र भत्किएको देखिन्छ। राजनीतिक दलहरूको अर्जुनदृष्टि सत्तामा पुग्ने र पावर सेयरिङ गर्नेतर्फ केन्द्रित छ। सत्ता बनाउने खेलमा मात्र रमाएको देखिन्छ। शीर्ष नेतृत्व शक्ति आर्जन गर्न लालायित छ। अन्य दोस्रो तहका नेताहरूलाई मन्त्री बन्ने हतारो छ। सत्ता र शक्तिमा रमाउने चरित्रले गर्दा गणतन्त्र विरोधीहरूले मुलुकमा धेरै राजाहरू जन्मिएको राग अलापिरहेका छन्। पहिला एउटा राजा थिए अहिले धेरै राजाहरू पाल्नु परेको भन्दै सर्वसाधारणलाई दिग्भ्रमित बनाउन प्रयासरत छन्। संघीयतालाई खर्चिलो भन्दै वितृष्णा बढाउन सहयोग गरिरहेका छन्। मूलधार मात्र वैकल्पिक राजनीति गर्न तम्सिएका दलहरू पनि सत्तालोलुप देखिएका छन्। राष्ट्रिय स्वतन्त्र पार्टीलाई जनताले छोटो अवधिमा नै विश्वास गरेका हुन्। तर, यस पार्टीमा पनि सत्तालोलुपता देखियो। परिवर्तनको संवाहक भन्न सक्ने भविष्य बोकेको दलका रूपमा जनताले विश्वास गरेका हुन्। प्रतिपक्षमा बसेर मर्यादित राजनीति गर्नु साटो सत्तामा पुग्न हतारो देखियो। पार्टी सभापति रवि लामिछानेले गृहमन्त्रीमा नै मरिहत्ते गर्नुले शंका बढाएको छ। साना राजनीतिक दलहरूलाई कुन गठबन्धनमा लाग्ने र मन्त्री पद पाउने लालसा मात्र देखिएको छ। मुलुकको व्यवस्था परिवर्तन त भयो। तर जनताको अवस्थाको उस्तै रह्यो। गरिब जनताको पक्षमा ठोस नीति बन्न सकेन। बनेका नीति कार्यक्रहरू पनि प्रभावकारी रूपमा कार्यान्वयन हुन सकेन। राजनीतिक शीर्ष नेताहरू पदमा पुग्न सफल होलान्। तर, मुलुक असफल दिशामा उन्मुख हुँदै जाने त होइन ? यो चिन्ता बढेको छ। कोभिड१९ को महामारीको प्रभाव न्यून भई आर्थिक एवं सामाजिक जीवन क्रमशः सामान्य बन्दै जाँदा राजनीति असामान्य भइरहेको छ। आन्तरिक माग पूर्तिका लागि आयात बढोत्तरी हुँदा वस्तु व्यापार घाटा बढेको छ। महँगी चुलिँदै गएको छ। ग्यासमा मात्र तीन सय रुपैयाँ बढेको छ। दूधको मूल्य वृद्धि भएको छ। महँगीका कारण सर्वसाधारणको चुलोचौकामा प्रत्यक्ष असर गरेको छ। सर्वसाधारणलाई हातमुख जोर्ने समस्या नै पहाड बनिरहेको छ। जनताको अपेक्षा विपरीत दलहरूका गतिविधि छन्। उपभोगवादी संस्कृति हावी भएको छ। उत्पादनमुखी जनशक्ति उत्पादनमा ध्यान दिइएको छैन। गरिबीबाट मुक्त हुनको लागि श्रम बढी गर्नुपर्छ। तर, अहिले मुलुक बिदामुखी भएको छ। सरकारले बिदा दिँदा खुसी मनाउने मनोवृत्ति हावी भएको छ। सरकाले बिदामुखी अभियान सुरु गरेर गलत ओरियन्टेसन गरिरहेको छ। सम्बन्धित समुदायलाई लक्षित गरेर बिदा दिँदा हुन्छ। राष्ट्रिय बिदा घोषणा गर्नु पर्ने जरुरी छैन। कुनै निश्चित समुदायको बिदालाई लिएर मुलुकमाथि नै बिदा थोपर्दा त्यसले पार्ने प्रभावबारे अध्ययन हुनु जरुरी छ। मुलुकको आर्थिक सूचकहरू सन्तोषजनक देखिँदैनन्। दर्जनौं सहकारी संस्थाहरू बेपत्ता हुन थालेका छन्। जनताको बचत डुब्ने अवस्थामा छ। वैदेशिक रोजगार सुरक्षित हुन सकेको छैन। श्रम सम्बन्ध सुमधुर छैन। विदेशी मुलुकमा पसिना बगाउन जानेहरूको अवस्थाका बारे सरकार चनाखो हुन सकेको छैन। श्रमिकहरूको सुरक्षा छैन। यौन शोषण भइरहेको छ। पासपोर्टहरू जफत गरिएको छ। यो ठूलो चुनौती हो। विप्रेषण पठाउनेहरू नै असुरक्षित हुनु चिन्ताको विषय हो। यो लाजमर्दो कुरा हो। उच्च प्राथमिकतामा राख्नुपर्ने विषय ओझेलमा परेको छ। सरकारले जनताको सरोकारका विषयमा ध्यान दिएको छैन। विस्तृत शान्तिसम्झौता भएको १६ वर्ष बित्दा पनि सामान्य न्यायसम्म पाउन सकेका छैनन्। दसवर्षे द्वन्द्वको पीडा नेपाली कांग्रेस र नेकपा माओवादीले सबैभन्दा बढी भोगेका छन्। गणतन्त्र प्राप्तिपछि दुवै दलहरू पालैपालो सत्तामा पुगिसकेका छन्। तर, अहिलेसम्म बेपत्ता पारिएकाहरूको अत्तोपत्तो छैन। ज्यान गुमाएका परिवारले न्यायको अनुभूति गर्न सकेका छैनन्। जेनेभामा ओठेभक्ति प्रदर्शन गर्नुबाहेक संक्रमणकालीन न्याय दिनेतर्फ सरकारले अर्जुनदृष्टि दिन सकेको छैन। यी यावत् विषयको समाधान गर्न नसक्दा प्रमुख राजनीति दलहरूमा नैतिक शक्ति क्षिण भएको छ। त्यसको फाइदा उठाउन प्रतिगामी शक्तिहरू जुर्मुराउन थालेका छन्। द्वन्द्वकालमा भएका व्यक्ति हत्यासम्बन्धी घटनालाई लिएर प्रधानमन्त्री एवं माओवादी अध्यक्ष पुष्पकमल दाहाललाई पक्राउ गरी अनुसन्धान गर्न माग गरिएको निवेदन सर्वोच्च अदालतमा दर्ता भएको छ। अदालत प्रशासनले सुरुमा दरपीठ गरेको निवेदनलाई गत शुक्रबार इजलासले दर्ता गर्न आदेश दिएको थियो। त्यसैबमोजिम मंगलबार दर्ता भएको रिटको पेसी बिहीबारलाई तोकिएको छ। पूर्वसभामुख अग्नि सापकोटाविरुद्धको द्वन्द्वकालीन मुद्दा पनि सर्वोच्चमा विचाराधीन छ। आठ वर्ष बितिसक्दा पनि मुद्दाका टुंगो लागेको छैन। त्यसैले मुद्दा चल्दैमा केही हुने होइन। तर माओवादीहरू त्रासमा छन्। किनकि आफ्नो पञ्जामा रहेको राजनीति बाहिर पो जाने हो कि ? यही भय छ। मुलुकको राजनीति मैदानका मुख्य खेलाडीहरू नेपाली कांग्रेस र नेकपा एमाले नै हुन्। मतका हिसाबले पहिलो नम्बरमा नेकपा एमाले छ भने सिटका आधारमा नेपाली कांग्रेस छ। यी दुई दलहरूले आफ्नो हिसाबले राजनीति डोर्याउन खोज्नु अस्वाभाविक होइन। आफ्नो पक्षमा पार्नको लागि साना दलहरूलाई लिएर राजनीतिक खेल खेल्छन्। अपेक्षाअनुसारको मन्त्रालय वा पद नपाएपछि साना दलहरूमा असन्तुष्टि पैदा हुन्छ। साना दलहरूको यही असन्तुष्टिमा ठूला दलहरू खेल्छन्। आफ्नो पक्षमा पार्न कसरत गरिरहन्छन्। संविधानको लक्ष्यपूर्ति गर्ने र जनताको म्यान्डेट पूरा गर्ने आधारमा गठबन्धन हुनुपर्ने हो। तर, दलहरूले चुनावी घोषणापत्रलाई मार्गनिर्देशक बनाएका छैनन्। कुनै सिद्धान्त वा नीतिअनुसार गठबन्धन पनि भएको पाइँदैन। जनतालाई गरेको वाचा पूरा गर्नेतर्फ कुनै सरोकार छैन। सिंहदरबार छिर्ने र झन्डावाल गाडीमा कुद्नेबाहेक अन्य चिन्तन छैन। मुलुक बनाउने भावनाले शीर्ष नेताहरू प्रेरित हुन नसक्नु दुःखद् छ। मुलुकको भविष्य उज्ज्वल गराउनेतर्फ राजनीति केन्द्रित गराउनु पर्छ। नयाँ पुस्तालाई मुलुकको भविष्यप्रति विश्वास दिलाउन नसक्नु नै सरकारको ठूलो कमजोरी हो। राजनीतिलाई सैद्धान्तिक र नीतिगत ढंगले सञ्चालन गर्नुपर्छ। विप्रेषणको विकल्प के हुन सक्छ ? त्यसतर्फ ध्यान दिनुपर्ने आवश्यक भइसकेको छ। अनुत्पादक नभई उत्पादक क्षेत्रमा लगानी गर्नुपर्छ। स्वदेशमै रोजगारी सिर्जना गर्नेतर्फ ध्यान दिनु पर्छ। मुलुकको मूलभूत समस्याहरूबारे राष्ट्रिय दृष्टिकोण हुनुपर्छ।"
सन्दीप लामिछानेको उत्कृष्ट बलिङ : जित नजिक नेपाल,"नेपालका लागि सन्दीपले आठ ओभरमा २६ रन खर्चेर एक मेडनसहित सर्वाधिक तीन विकेट लिएका छन्। काठमाडौं : सन्दीप लामिछानेको उत्कृष्ट बलिङमा आईसीसी विश्वकप क्रिकेट लिग २ अन्तर्गत पपुवा न्युगिनी (पीएनजी)विरुद्ध नेपाल जिततर्फ उन्मुख बनेको छ। नेपालविरुद्ध २९८ रनको लक्ष्य पछ्याइरहेको पीएनजीले ३५औं ओभरमा सात विकेट गुमाएको छ। नेपालका लागि सन्दीपले आठ ओभरमा २६ रन खर्चेर एक मेडनसहित सर्वाधिक तीन विकेट लिएका छन्। यस्तै, दीपेन्द्रसिंह ऐरी र कुशल मल्लले एक विकेट लिएका छन्। नेपालले एक विकेट रन आउटमा लिएको छ। पीएनजीका टोनी उरा ४४ बलमा ९ चौकासहित ५० रनको अर्धशतकीय इनिङ खेलेर सन्दीपको बलमा आरिफको हातबाट क्याच भए। यस्तै, किप्लिन डोरिगा २६ तथा सेसे बाउ तीन रनमा पेभेलियन फर्के। कप्तान आसाद भाला ४२ रन जोडेर आउट भए। पीएनजीलाई जितका लागि १०४ ओभरमा एक सय १९ रन आवश्यक छ। आशिफ शेखको शतकीय इनिङप्रेरित नेपालले ४९१ ओभरमा सबै विकेट गुमाएर दुई सय ९७ रनको योगफल तयार गरेको थियो। नेपालले एकदिवसीय अन्तर्राष्ट्रियमा बनाएको हालसम्मकै उच्च योगफल हो। नेपालका लागि ओपनर आसिफ शेखले एक सय १० बलमा १२ चोका र दुई छक्कासहित एक सय १० रनको शानदार इनिङ खेले। यस्तै, अर्का ओपनर कुशल भुर्तेल ५६ बलमा ६ चौहासहित ४५ रन जोडेर आउट हुँदा कप्तान रोहित पौडेलले ३० रन जोडे। भीम सार्की ३८ बलमा चार चौकासहित ४४ रन बनाएर आउट हुँदा सोमपाल कामी चार रनमा अविजित रहे। पीएनजीका लागि सेमो कामेयाले ९१ ओभरमा ३८ रन खर्चैर सर्वाधिक पाँच विकेट लिए। यस्तै, रिले हेकुरेले तीन तथा अलेई नाओले एक विकेट लिएका थिए।"
डाँडाबजार गोल्डकप : आयोजक डाँडाबजार र पञ्चायन सेमिफाइनलमा,"धनकुटा : जंगबहादुर थापा स्मृति दोस्रो डाँडाबजार फुटबल प्रतियोगितामा आयोजक डाँडाबजार फुटबल क्लब र पञ्चायन फुटबल क्लब सुनसरी सेमिफाइनलमा प्रवेश गरेका छन्। साँगुरीगढी गाउँपालिका५ स्थित डाँडाबजार खेल मैदानमा बुधबार सम्पन्न पहिलो खेलमा कोशी प्रदेश प्रहरी कार्यालय विराटनगरलाई पेनाल्टी सुटआउटमा ५३ गोलअन्तरले पराजित गर्दै पञ्चायन सेमिफाइनलमा प्रवेश गरेको हो। निर्धारित समयको खेल ३३ गोलमा टुंगिएपछि खेल पेनाल्टी सुटआउटमा पुगेको थियो। पेनाल्टी सुटआउटमा पञ्चायनले बाजी मार्न सफल भयो। उक्त खेलको म्यान अफ द म्याच पञ्चायनका सन्दीप लिम्बु घोषित हुँदै नगद २ हजार प्राप्त गरे। त्यस्तै दोस्रो खेलमा मोरङको हरैचा स्पोर्टस क्लबलाई ३१ गोलअन्तरले पराजित गर्दै आयोजक डाँडाबजार विजयी भयो। आयोजकको जितमा सुजन मगर, विपिन लिम्बु र इन्सन राईले गोल गरेका थिए। भने हरैचाका लागि सान्त्वना गोल राजेश लुंगेलीले गरेका थिए। उक्त खेलको म्यान अफ द म्याच डाँडाबजारका विपिन लिम्बु घोषित भए। उनले नगद दुई हजार रुपैयाँ प्राप्त गरे। आजको खेल सँगै सेमिफाइनल समिकरण पुरा भएको छ। अव फाइनल प्रवेशको लागि शुक्रवार पहिलो सेमिफाइनल खेल रारा फुटबल क्लब राजारानी र पञ्चायन एफसी बीच हुनेछ। दोस्रो सेमिफाइनल खेल धरान सिटी फुटबल क्लब र डाँडा बजार फुटबल ब्लव बीच हुने आयोजक डाँडा बजार फुटबल क्लबका अध्यक्ष राजकुमार लिम्बुले बताए। प्रतियोगितामा आयोजक डाँडाबजार फुटबल क्लब सहित कोशी प्रदेशका विभिन्न ८ टिमको सहभागिता रहेको छ। प्रतियोगिताको विजेताले १ लाख ५० हजार र ट्रफी र उपविजेता टिमलाई नगद ७५ हजार र ट्रफी प्राप्त गर्नेछन्। त्यस्तै विधागत रुपमा उत्कृष्ट हुने खेलाडीलाई समेत पुरस्कारको व्यवस्था गरिएको छ। डाँडाबजार फुटबल क्लबको आयोजनामा संचालित प्रतियोगिताको मुख्य प्रायोजक दिलिप थापा हुन्। त्यस्तै ५ नम्बर वडा कार्यालय, साँगुरीगढी गाउँपालिका, गोर्खा व्रुअरी र वदरहुडले पनि सहयोग गरेको छ। प्रतियोगिताको फाइनल खेल आगामी २७ गते शनिबार हुँदैछ।"
"अर्धशतक बनाएर उरा पेभेलियन फर्के, नेपाललाई तेस्रो सफलता","नेपालका लागि तेस्रो विकेट सन्दीप लामिछानेले लिएका हुन्। काठमाडौं : नेपालविरुद्ध २९८ रनको लक्ष्य पछ्याइरहेको पपुवा न्युगिनी (पीएनजी)ले १५औं ओभरमा तीन विकेट गुमाएको छ। नेपालका लागि दीपेन्द्रसिंह ऐरीले दोस्रो विकेट लिएका हुन्। यसअघि दीपेन्द्र र आसिफ शेखले रन आउटमार्फत एक र दीपेन्द्रसिंह ऐरीले एक विकेट लिएका थिए। नेपालका लागि तेस्रो विकेट सन्दीप लामिछानेले लिएका हुन्। पीएनजीका टोनी उरा ४४ बलमा ९ चौकासहित ५० रनको अर्धशतकीय इनिङ खेलेर सन्दीपको बलमा आरिफको हातबाट क्याच भए। यस्तै, किप्लिन डोरिगा २६ तथा सेसे बाउ तीन रनमा पेभेलियन फर्के। आशिफ शेखको शतकीय इनिङप्रेरित नेपालले ४९१ ओभरमा सबै विकेट गुमाएर दुई सय ९७ रनको योगफल तयार गरेको थियो। नेपालले एकदिवसीय अन्तर्राष्ट्रियमा बनाएको हालसम्मकै उच्च योगफल हो। नेपालका लागि ओपनर आसिफ शेखले एक सय १० बलमा १२ चोका र दुई छक्कासहित एक सय १० रनको शानदार इनिङ खेले। यस्तै, अर्का ओपनर कुशल भुर्तेल ५६ बलमा ६ चौहासहित ४५ रन जोडेर आउट हुँदा कप्तान रोहित पौडेलले ३० रन जोडे। भीम सार्की ३८ बलमा चार चौकासहित ४४ रन बनाएर आउट हुँदा सोमपाल कामी चार रनमा अविजित रहे। पीएनजीका लागि सेमो कामेयाले ९१ ओभरमा ३८ रन खर्चैर सर्वाधिक पाँच विकेट लिए। यस्तै, रिले हेकुरेले तीन तथा अलेई नाओले एक विकेट लिएका थिए।"
"ए डिभिजन लिग : साविक विजेता मछिन्द्रको लगातार दोस्रो हार, आर्मी २० ले विजयी","खेलमा जावलाखेल युथ क्लबसँग ३१ ले पराजित भएको मछिन्द्र बिहीबार विभागीय महारथी त्रिभुवन आर्मी फुटबल क्लबसँग २० ले पराजित भयो। काठमाडौं : साविक विजेता मछिन्द्र फुटबल क्लब सहिद स्मारक ए डिभिजन लिगका सुरुआती दुई खेलमा लगातार पराजय भोगेको छ। पहिलो खेलमा जावलाखेल युथ क्लबसँग ३१ ले पराजित भएको मछिन्द्र बिहीबार विभागीय महारथी त्रिभुवन आर्मी फुटबल क्लबसँग २० ले पराजित भयो। गत सिजन अपराजित रहँदै च्याम्पियन बनेको मछिन्द्रले पहिलो हाफ गोलरहित बराबरी खेलेको थियो। दोस्रो हाफमा आक्रमक बनेको आर्मीका लागि ४८ औं मिनेटमा दीपक गुरुङले हेडरमार्फत गोल गरेका थिए। आर्मीले पाएको कर्नरमा दीपकले उत्कृष्ट हेडरमार्फत गोल गरेका थिए। मछिन्द्रका डिफेन्डर छिरिङ गुरुङले आर्मीका दीपकलाई १८ यार्ड बक्सभित्र फाउल गरेपछि पाएको पेनाल्टीमा विभागीय टिमले अग्रता दोब्बर पार्ने मौका पायो। आर्मीका नवयुग श्रेष्ठको प्रहारमा गोलकिपर विशाल श्रेष्ठ निरीह बन्दा मछिन्द्र २० ले पछि परेको थियो। दुई गोलले पछिपरेको मछिन्द्रले खेलमा फर्किने कोसिस गरे पनि फिनिसिङमा चुक्दा लगातार दोस्रो खेलमा पराजित हुनुपर्यो। पहिलो खेलमा संकटा क्लबसँग ११ गोलको बराबरी खेलेको आर्मीले दुई खेलबाट चार अंक जोडेको छ। यस्तै, पहिलो खेलमा जावलाखेलसँग पराजित मछिन्द्र उपाधि होडमा पिछडिएको छ।"
"पीएनजीविरुद्ध नेपालको शानदार जित, सन्दीपले लिए चार विकेट","नेपालका लागि सन्दीपले १० ओभरमा ३७ रन खर्चेर एक मेडनसहित सर्वाधिक चार विकेट लिए। यस्तै, दीपेन्द्रसिंह ऐरीले दुई र र कुशल मल्लले एक विकेट लिएका छन्। नेपालले एक विकेट रन आउटमा लिएको थियो। काठमाडौं : सन्दीप लामिछानेको चार विकेटप्रेरित नेपालले आईसीसी विश्वकप क्रिकेट लिग२ अन्तर्गत पपुवा न्युगिनी (पीएनजी)विरुद्धको खेलमा ५२ रनको जित निकालेको छ। त्रिवि क्रिकेट मैदानमा टस हारेर ब्याटिङ थालेको नेपालले ४९१ ओभरमा सबै विकेट गुमाएर दुई सय ९७ रनको योगफल तयार गरेको थियो। दोस्रो इनिङमा दुई सय ९८ रनको लक्ष्य पछ्याएको पीएनजीले ४७१ ओभरमा अल आउट हुनुअघि दुई सय ४५ रन मात्रै बनाउन सफल भयो। नेपालका लागि सन्दीपले १० ओभरमा ३७ रन खर्चेर एक मेडनसहित सर्वाधिक चार विकेट लिए। यस्तै, दीपेन्द्रसिंह ऐरीले दुई र र कुशल मल्लले एक विकेट लिएका छन्। नेपालले एक विकेट रन आउटमा लिएको थियो। पीएनजीका टोनी उरा ४४ बलमा ९ चौकासहित ५० रनको अर्धशतकीय इनिङ खेलेर सन्दीपको बलमा आरिफको हातबाट क्याच भए। यस्तै, किप्लिन डोरिगा २६ तथा सेसे बाउ तीन रनमा पेभेलियन फर्के। कप्तान आसाद भाला ४२ रन जोडेर आउट भए। नोमन भानुवा ५५ बलमा ६० रनको अर्धशतकीय इनिङ खेले। अन्य ब्याटरले उल्लेख्य प्रदर्शन गर्न सकेनन्। आशिफ शेखको शतकीय इनिङप्रेरित नेपालले ४९१ ओभरमा सबै विकेट गुमाएर दुई सय ९७ रनको योगफल तयार गरेको थियो। नेपालले एकदिवसीय अन्तर्राष्ट्रियमा बनाएको हालसम्मकै उच्च योगफल हो। नेपालका लागि ओपनर आसिफ शेखले एक सय १० बलमा १२ चोका र दुई छक्कासहित एक सय १० रनको शानदार इनिङ खेले। शतकसँगै एकदिवसीयमा एक हजार रन पूरा गरेका छन्। ओपनर आसिफ आजको खेलमा 'प्लेयर अफ द म्याच' भएका छन्। यस्तै, अर्का ओपनर कुशल भुर्तेल ५६ बलमा ६ चौहासहित ४५ रन जोडेर आउट हुँदा कप्तान रोहित पौडेलले ३० रन जोडे। भीम सार्की ३८ बलमा चार चौकासहित ४४ रन बनाएर आउट हुँदा सोमपाल कामी चार रनमा अविजित रहे। पीएनजीका लागि सेमो कामेयाले ९१ ओभरमा ३८ रन खर्चैर सर्वाधिक पाँच विकेट लिए। यस्तै, रिले हेकुरेले तीन तथा अलेई नाओले एक विकेट लिएका थिए। नेपालले बाँकी तीनै खेलमा जित निकाले विश्वकपको ग्लोबल छनोटमा स्थान बनाउने छ। यस्तै, दुई खेल मात्रै जिते पनि एकदिवसीय मान्यता जोगाउन पर्याप्त हुनेछ।"
एकदिवसीय शृंखला : नेपालले पीएनजीलाई दियो कीर्तिमानी २९८ रनको लक्ष्य,"नेपालका लागि ओपनर आशिफ शेखले एक सय १० बलमा १२ चोका र दुई छक्कासहित एक सय १० रनको शानदार इनिङ खेले। काठमाडौं : आशिफ शेखको शतकीय इनिङप्रेरित नेपालले आईसीसी विश्वकप क्रिकेट लिग २ अन्तर्गत त्रिदेशीय एकदिवसीय शृंखलाको पहिलो खेलमा पपुवा न्युगिनी (पीएनजी)लाई दुई सय ९८ रनको कीर्तिमानी लक्ष्य दिएको छ। त्रिवि क्रिकेट मैदानमा टस हारेर ब्याटिङ थालेको नेपालले ४९१ ओभरमा सबै विकेट गुमाएर दुई सय ९७ रनको योगफल तयार गर्यो। नेपालले एकदिवसीय अन्तर्राष्ट्रियमा बनाएको हालसम्मकै उच्च योगफल हो। नेपालका लागि ओपनर आशिफ शेखले एक सय १० बलमा १२ चोका र दुई छक्कासहित एक सय १० रनको शानदार इनिङ खेले। यस्तै, अर्का ओपनर कुशल भुर्तेल ५६ बलमा ६ चौकासहित ४५ रन जोडेर आउट हुँदा कप्तान रोहित पौडेलले ३० रन जोडे। भीम सार्की ३८ बलमा चार चौकासहित ४४ रन बनाएर आउट हुँदा सोमपाल कामी चार रनमा अविजित रहे। पीएनजीका लागि सेमो कामेयाले ९१ ओभरमा ३८ रन खर्चैर सर्वाधिक पाँच विकेट लिए। यस्तै, रिले हेकुरेले तीन तथा अलेई नाओ एक विकेट लिए।"
"एकदिवसीयमा आसिफको पहिलो शतक, एक हजार रन पूरा",काठमाडौं : आईसीसी विश्वकप क्रिकेट लिग २ अन्तर्गत त्रिदेशीय एकदिवसीय शृंखलाको पहिलो खेलमा पीएनजीविरुद्ध नेपालका ओपनर ब्याटर आसिफ शेखले शतक बनाएका छन्। कीर्तिपुरस्थित त्रिवि क्रिकेट मैदानमा टस हारेर पहिला ब्याटिङ थालेको नेपालका लागि आसिफले एक सय एक बलमा १० चौका र दुई छक्कासहित ३५ ओभरमा शतक पूरा गरे। आसिफले ३२औं इनिङमा पहिलो शतकसँगै एकदिवसीयमा एक हजार रन पूरा गरेका छन्। आज क्रिजमा उत्रिनुअघि आसिफलाई एक हजार रनको कोशेढुङ्गा पार गर्न ९० रन आवश्यक थियो। आसिफले सन् २०२१ को सेप्टेम्बरमा पीएनजीविरुद्धकै खेलबाट एकदिवसीयमा डेब्यू गरेका थिए। आसिफ एकदिवसीय अन्तर्राष्ट्रियमा एक हजार रन पूरा गर्ने दोस्रो ब्याटर हुन्। यसअघि कप्तान रोहित पौडेले घरेलु मैदानमै फेब्रुअरीमा भएको शृंखलामा त्यो कोशेढुङ्गा पार गरेका थिए। एकदिवसीय करिअरमा आसिफको सात अर्धसतक बनाइसकेका छन्। आसिफ अहिले ७५ रन बनाएर खेलिरहेका छन्। आसिफसँगै ज्ञानेन्द्र मल्ल ५ रन बनाएर खेलिरहेका छन्। नेपालले ३५ ओभरमा तीन विकेट गुमाएर एक सय ८६ रन बनाएको छ। यो बाहेक तीन खेल खेल्न बाँकी नेपालले शीर्ष तीनमा पर्न सबै खेल जित्नु पर्ने दबाब छ। लिग २ को अन्तिम शृंखलामा यो अन्तिम त्रिदेशीय शृंखला हो। पीएनजी र नेपालसँगै यूएई पनि सहभागी शृंखला आजदेखि सुरु हुँदैछ। नेपालले यसअघि फेब्रुअरीमा कीर्तिपुरमा भएको शृंखलामा क्लिन स्वीप गरेको थियो। स्कटल्यान्ड र नामिबिया सहभागी शृंखलाका चारै खेलमा नेपालले दोस्रो लक्ष्य पछ्याएको नेपाललले सबै खेलमा टस जितेको थियो। त्यसपछि यूएई पुगेको नेपालले चारमध्ये तीन खेलमा जित हासिल गरेको थियो। नेपालले एक दिवसीय मान्यता जोगाउन यूएईलाई मात्र पछि पार्न सके पनि पर्याप्त हुनेछ। समान ३२ खेल खेलेको यूएईको ३१ र नेपालको ३२ अंक छ।
पीएनजीविरुद्ध आसिफको आक्रामक अर्धशतक,काठमाडौं : आईसीसी विश्वकप क्रिकेट लिग २ अन्तर्गत त्रिदेशीय एकदिवसीय शृंखलाको पहिलो खेलमा पीएनजीविरुद्ध नेपालका ओपनर ब्याटर आसिफ शेखले अर्धसतक बनाएका छन्। कीर्तिपुरस्थित त्रिवि क्रिकेट मैदानमा टस हारेर पहिला ब्याटिङ थालेको नेपालका लागि उत्कृष्ट सुरुआत गरेको नेपालका लागि आसिफले ४७ बलमा ५ चौका र २ छक्कासहित १६२ ओभरमा अर्धशतक पूरा गरे। एकदिवसीय करिअरमा यो आसिफको आठौं एकदिवसीय अर्धसतक हो। आसिफ अहिले ७५ रन बनाएर खेलिरहेका छन्। आसिफसँगै ज्ञानेन्द्र मल्ल ५ रन बनाएर खेलिरहेका छन्। नेपालले २३३ ओभरमा दुई विकेट गुमाएर एक सय ३२ रन बनाएको छ। यो बाहेक तीन खेल खेल्न बाँकी नेपालले शीर्ष तीनमा पर्न सबै खेल जित्नु पर्ने दबाब छ। लिग २ को अन्तिम शृंखलामा यो अन्तिम त्रिदेशीय शृंखला हो। पीएनजी र नेपालसँगै यूएई पनि सहभागी शृंखला आजदेखि सुरु हुँदैछ। नेपालले यसअघि फेब्रुअरीमा कीर्तिपुरमा भएको शृंखलामा क्लिन स्वीप गरेको थियो। स्कटल्यान्ड र नामिबिया सहभागी शृंखलाका चारै खेलमा नेपालले दोस्रो लक्ष्य पछ्याएको नेपाललले सबै खेलमा टस जितेको थियो। त्यसपछि यूएई पुगेको नेपालले चारमध्ये तीन खेलमा जित हासिल गरेको थियो। नेपालले एक दिवसीय मान्यता जोगाउन यूएईलाई मात्र पछि पार्न सके पनि पर्याप्त हुनेछ। समान ३२ खेल खेलेको यूएईको ३१ र नेपालको ३२ अंक छ।
नेपालविरुद्ध पीएनजीले टस जितेर फिल्डिङ रोज्यो,काठमाडौं : आईसीसी विश्वकप क्रिकेट लिग २ को अन्तिम त्रिदेशीय एकदिवसीय शृंखलाको पहिलो खेलमा पपुवा न्युगिनी (पीएनजी)ले नेपालविरुद्ध टस जितेर फिल्डिङ रोजेको छ। त्रिवि क्रिकेट मैदान कीर्तिपुरमा ९ :३० बजे सुरु हुने खेलमा पीएनजीका कप्तान आसाद भालाले नेपाललाई ब्याटिङको निम्तो दिएका हुन्। शृंखलामा चार खेल्न बाँकी नेपालले शीर्ष तीनमा पर्न सबै खेल जित्नु पर्ने दबाब छ। लिग २ को अन्तिम शृंखलामा यो अन्तिम त्रिदेशीय शृंखला हो। पीएनजी र नेपालसँगै यूएई पनि सहभागी शृंखला आजदेखि सुरु हुँदैछ। नेपालले यसअघि फेब्रुअरीमा कीर्तिपुरमा भएको शृंखलामा क्लिन स्वीप गरेको थियो। स्कटल्यान्ड र नामिबिया सहभागी शृंखलाका चारै खेलमा नेपालले दोस्रो लक्ष्य पछ्याएको नेपाललले सबै खेलमा टस जितेको थियो। त्यसपछि यूएई पुगेको नेपालले चारमध्ये तीन खेलमा जित हासिल गरेको थियो। नेपालले एक दिवसीय मान्यता जोगाउन यूएईलाई मात्र पछि पार्न सके पनि पर्याप्त हुनेछ। समान ३२ खेल खेलेको यूएईको ३१ र नेपालको ३२ अंक छ।
घट्दै ऋणको ब्याजदर : बचतको न्यूनतम ब्याजदर ६ प्रतिशतमा सीमित,"काठमाडौं : समग्रमा वाणिज्य बैंकहरूले साधारण बचत ब्याजदर घटाएका छन्। आगामी चैत्रदेखि बैंकको निक्षेपको ब्याजदर न्यूनतम ०४२ प्रतिशत बिन्दुले घटाएर ६ प्रतिशत मात्रै कायम गर्नुपर्ने भएको छ। हाल बैंकमा साधारण बचतको ब्याज दर न्यूनतम ६४२ देखि अधिकतम ८४ प्रतिशतसम्म कायम छ। अब भने न्यूनतम ६ देखि ८ प्रतिशतसम्म हुने छ। नेपाल बैंकर्स संघमा बिहीबार वाणिज्य बैंकका प्रमुख कार्यकारी अधिकृतहरूको बैठकले हालसम्म कायम भएको साधारण बचतको ब्याजदरमा पुनरावलोकन गर्दै घटाउने भद्र सहमती भएको हो। यो दर चैत्र १ गतेदेखि लागू हुने छ। तर बैंकहरूले मुद्दति निक्षेपको ब्याज दर भने यथावत राख्ने निर्णय गरेका छन्। सो दरले बचतको ब्याज घटेपछि बैंकहरूको आधार दर पनि केही नियन्त्रण हुने देखिन्छ। किनभने आधार दरको गणना विधिमा यसको महत्वपूर्ण भुमिका हुन्छ। कुल निक्षेपमा बचतको हिस्सा २८ प्रतिशत भएकाले आधार दर पनि केहि घट्छ। यसो हुँदा अर्को त्रैमासमा कर्जाको ब्याजदर केहि कम हुने अनुमान गर्न सकिन्छ। संघका कार्यकारी निर्देशक अनिल शर्मा बैंकहरूले अहिले मध्यमार्गी बाटो अपनाएको बताउछन्। यो निर्णयले निक्षेपकर्ताहरूलाई पनि नोक्सानी छैन। किनभने मुद्दती निक्षेपको ब्याजदरलाई यथावत राखीएको छ। यता ऋणीको हकमा पनि केहि राहात होस भनेर यो बाटो अपनाएको हो। सहज हुने अवस्था भैसकेको छैन, उनले अन्नपूर्णसँग भने। संघले अब नयाँ ऋणीसँग आधार दरमा बढीमा ५ प्रतिशतभन्दा माथी नलिने सहमती गरेको छ। यसअघि विभिन्न बैंकहरूले आधार दरमा प्रिमियम नै थप ६ प्रतिशतसम्म लीएर ब्याजदर निर्धारण गर्दै आएका थिए। कतिपयले योभन्दा बढी लिएको भन्दै व्यवसायीहरूले गुनासो गर्दै आएका थिए। अहिले प्रिमियम १ प्रतिशत बिन्दुले घटाइए पनि कर्जाको ब्याजदर भने वैशाखपछि मात्रै घट्ने उनले बताए। यसअघि गत माघमा १२१३ प्रतिशतको निक्षेपको ब्याज दर घटाएर बैंकहरूले ११ प्रतिशतमा सीमित पारेका थिए। तर यसको प्रभाव कर्जाको ब्याजदर तत्कालै घट्नुपर्ने आम जनमानसको बुझाइ छ। तर प्राविधिक रूपमा बैंकहरूले कर्जाको ब्याजदर हरेक त्रैमासको प्रतिवेदनअनुसार मात्रै लागू गर्नुपर्ने भएकाले महिनैपिच्छे निक्षेपको ब्याजदर घटबढ भए पनि कर्जाको हुदैन। यसर्थ यसअघिको महिना बैंकहरूले निक्षेपको ब्याज घटाए पनि आधार दरमा समायोजन नभएको हो। यसर्थ अब माघ, फागुन र चैतको एकैपटक समायोजन भएर वैशाखदेखि मात्रै घटेको दरमा कर्जाको ब्याजदर निर्धारण हुने छ। यसअनुसार अब ऋणको ब्याज दर अहिले भइरहेकोमा करीब १५ प्रतिशत बिन्दुसम्म घट्न सक्ने अनुमान गरिएको छ।"
शाखा विस्तार गर्दै ब्रोकर,"बोर्डले फागुन ४ गतेदेखि धितोपत्र दलाल व्यवसायीले शाखा खोल्नेसम्बन्धी निर्देशिका, २०७९ लागू गरेको हो। निर्देशिका आएको १५ दिनमै व्यवसायीले पूर्वाधार तयार भएको स्थानमा शाखा विस्तार गर्ने स्वीकृति पाएका छन्। काठमाडौं : नेपाल धितोपत्र बोर्डले जारी गरेको नयाँ निर्देशिकाअनुसार सेयर ब्रोकर कम्पनीले शाखा विस्तारको अनुमति पाउन थालेका छन्। बोर्डले ब्रोकरलाई शाखा विस्तार गर्न सजिलो बनाइदिएसँगै ११ कम्पनीले २० स्थानमा शाखा खोल्ने स्वीकृति पाएका हुन्। बोर्डले फागुन ४ गतेदेखि धितोपत्र दलाल व्यवसायीले शाखा खोल्नेसम्बन्धी निर्देशिका, २०७९ लागू गरेको हो। निर्देशिका आएको १५ दिनमै व्यवसायीले पूर्वाधार तयार भएको स्थानमा शाखा विस्तार गर्ने स्वीकृति पाएका छन्। नयाँ निर्देशिकामा डेढ करोड रुपैयाँ चुक्ता पुँजी बराबर एउटा शाखा विस्तार गर्न अनुमति दिइने र बढीमा १५ दिनभित्रै प्रक्रिया पूरा गर्ने उल्लेख छ। निर्देशिका अनुसार बोर्डले फागुन १९ गते भृकुटी स्टक ब्रोकिङ कम्पनीलाई ६, भिजन सेक्युरिटिज ३, निभ र सुन्धारा सेक्युरिटिज २२, क्रियटिभ, कालिका, त्रिशक्ति, आशुतोष, मिडास स्टक, इम्पेरियल र थ्राइभ ब्रोकरेज कम्पनीलाई ११ शाखा खोल्न अनुमति दिएको हो। बोर्डका अध्यक्ष रमेश हमालले पूर्वाधार तयार तथा प्रक्रिया पूरा गरेका ब्रोकरलाई निर्देशिका अनुसार शाखा विस्तारको अनुमति दिइएको बताए। हामीले निर्देशिका ल्याएर शाखा विस्तार गर्दा हुने झमेला अन्त्य गरेका छौं, हमालले अन्नपूर्ण पोस्ट्सँग भने । सेबोनले नीतिगत सुधार गरेपछि शाखा खोल्न सजिलो भएको छ। धर्मराज सापकोटा अध्यक्ष,स्टक ब्रोकर्स एसोसिएसन अफ नेपाल प्रक्रिया पूरा गरेका ब्रोकरलाई शाखा विस्तारको अनुमति दिइएको हो। रमेश हमाल अध्यक्ष, नेपाल धितोपत्र बोर्ड बोर्डमा रमेश हमाल आएयता गरेका नीतिगत सुधारमध्ये धितोपत्र दलाल व्यवसायीले शाखा खोल्नेसम्बन्धी निर्देशिका, २०७९ एक हो। यसअघिसम्म ब्रोकरले शाखा कार्यालय खोल्नका लागि बोर्डमा आवेदन दिएर स्वीकृतिका प्रक्रियामा महिनौं कुर्नुपर्ने बाध्यता थियो। नयाँ व्यवस्थाअनुसार ब्रोकर कम्पनीले दिएको निवेदन उपर बोर्डले १५ दिनभित्रै जाँचबुझ गरेर शाखा कार्यालय सञ्चालन गर्न स्वीकृति दिन थालेको छ। नयाँ शाखा कार्यालय सञ्चालन गर्नुपूर्व ब्रोकर कम्पनीले बोर्डमा जानकारी गराउँछन्। शाखा खोल्न स्वीकृति दिएपछि पनि बोर्डले आवश्यक ठानेमा ती शाखा निरीक्षण गर्छ। निरीक्षणको क्रममा तोकिएका मापदण्ड पूरा नगरेका, कारोबार गर्न नसक्ने शाखा कार्यालयको स्वीकृति बोर्डले रद्द गर्न सक्ने कानुनी व्यवस्था छ। हमालले कम्तीमा डेढ करोड रुपैयाँ चुक्ता पुँजी भएको ब्रोकरले एउटा शाखा सजिलै खोल्न पाउने व्यवस्था गरेको दाबी गरे। अर्थात् ४ करोड ५० लाख रुपैयाँ चुक्ता पुँजी भएको एउटा ब्रोकरले एउटा मुख्य कार्यालय र तीन शाखा खोल्न पाउँछ। यसअघि बोर्डले धितोपत्र दलाल, धितोपत्र व्यापारी तथा बजार निर्माता नियमावली, २०६४ लाई संशोधन गर्दै ब्रोकरको न्यूनतम चुक्ता पुँजी २० करोड रुपैयाँ कायम गरेको थियो। उनीहरूलाई यो पुँजी पुर्याउन २०८२ असारसम्मको समयसीमा छ। २० करोड रुपैयाँ चुक्ता पुँजी भएपछि ब्रोकरले १३ वटासम्म शाखा खोल्न सक्नेछन्। अब ब्रोकरका ८५ शाखा सञ्चालनमा रहेका ५० ब्रोकर कम्पनीले यसअघि काठमाडौं उपत्यकाबाहिर ६५ शाखा खोल्ने अनुमति पाएका थिए। नयाँ २० शाखा थपिँदा कुल शाखा संख्या ८५ पुगेको छ। काठमाडौंमा रहेको मुख्य कार्यालयसमेत जोड्दा केही समयभित्रै देशभर १ सय ३५ कार्यालयबाट सेयर ब्रोकर सेवा उपलब्ध हुनेछ। स्टक ब्रोकर्स एसोसिएसन अफ नेपालका अध्यक्ष धर्मराज सापकोटाका अनुसार ब्रोकर सेवा देशको सातै प्रदेशमा पुगिसकेको छ। हालसम्म २४ जिल्लाका ३० सहरबाट ब्रोकरेज सुविधा उपलब्ध हुँदै आएको छ। सेयर कारोबार पूर्णतः अनलाइन माध्यमबाट हुन थालेपछि पछिल्लो समय भौतिक रूपमा ब्रोकर कार्यालय पुग्नुपर्ने बाध्यता अन्त्य भएको छ। देशभर करिब १४ लाख व्यक्ति तथा संस्थाले ब्रोकरबाट सेयर कारोबारको सुविधा लिँदै आएका छन्। तीमध्ये अनलाइन कारोबार गर्नेको संख्या करिब ९ लाख छ। ब्रोकर व्यवसायमार्फत् १२ सयभन्दा बढीले रोजगारी पाएका स्टक ब्रोकर्स एसोसिएसन अफ नेपालको तथ्यांक छ। हाल ५० स्टक ब्रोकरहरूको चुक्ता पुँजी ३ अर्ब १३ करोड रुपैयाँ छ। एसोसिएसनका अध्यक्ष सापकोटा डिजिटल युगमा भएकाले ब्रोकरको शाखा कार्यालयभन्दा आधिकारिक प्रतिनिधि समय सुहाउँदो हुने बताउँछन्। सेबोनमा रमेश हमाल अध्यक्ष भएर आएसँगै थुप्रै नीतिगत सुधार भएका छन्, सापकोटा भन्छन्, शाखा खोल्ने निर्देशिका आएसँगै शाखा खोल्न सजिलो भएको छ तर घरैबाट कारोबार गर्न पाउने युगमा भौतिक कार्यालयको सट्टा आधिकारिक प्रतिनिधिको आवश्यकता हामीले महसुस गरेका छौं।"
गौतमबुद्ध विमानस्थलबाट पुनःनियमित अन्तर्राष्ट्रिय उडान,"कुवेतबाट आज बिहान ६६ जना यात्रु लिएर ७ बजेर १५ मिनेटमा अवतरण गरेको जजिरा एअरको विमानले आजै बिहान त्यहाँबाट ८ बजेर १५ मिनेटमा ९९ यात्रु लिएर उडेको नेपाल नागरिक उड्डयन प्राधिकरण (क्यान) का प्रवक्ता जगन्नाथ निरौलाले जानकारी दिए। काठमाडौं :देशको दोस्रो ठूलो अन्तर्राष्ट्रिय विमानस्थल भैरहवास्थित गौतमबुद्ध विमानस्थलबाट आजदेखि पुनःनियमित अन्तर्राष्ट्रिय उडान सुरु भएको छ। उक्त विमानस्थलबाट अन्तर्राष्ट्रिय उडान गर्दै आएको कुवेतको जजिरा एअरवेजले गएको पुस ६ गतेदेखि खराब मौसमका कारण भन्दै उडान स्थगित गरेको थियो। कुवेतबाट आज बिहान ६६ जना यात्रु लिएर ७ बजेर १५ मिनेटमा अवतरण गरेको जजिरा एअरको विमानले आजै बिहान त्यहाँबाट ८ बजेर १५ मिनेटमा ९९ यात्रु लिएर उडेको नेपाल नागरिक उड्डयन प्राधिकरण (क्यान) का प्रवक्ता जगन्नाथ निरौलाले जानकारी दिए। उनका अनुसार अब आकाश खुल्न थालेकाले भैरहवा उडान सहज भएको र जजिराले अब हप्तामा तीन दिन मङ्गलबार, बिहीबार र शनिबार नियमित उडान गर्नेछ। त्रिभुवन अन्तर्राष्ट्रिय विमानस्थलको विकल्पका रुपमा सञ्चालन गरिएको भैरहवाको गौतमबुद्ध विमानस्थलमा दैनिक ३० देखि ४० वटासम्म उडान गर्न सकिने क्षमता रहेको क्यानले जनाइएको छ। रासस"
अरुण ३ जलविद्युत् परियोजनास्थलमा उच्चस्तरीय भ्रमण,"काठमाडौं : संखुवासभामा निर्माणाधीन ९ सय मेगावाट क्षमताको अरुण ३ जलविद्युत परियोजनामा बिहीबार उच्चस्तरी भ्रमण भएको छ। नेपाल भ्रमणमा रहेकी बेलायतकी फरेन, कमनवेल्थ एन्ड डेभलपमेन्ट मिनिस्टर अफ स्टेट (इन्डोप्यासिफिक) की एनेम्यारी ट्रेवेलियनसहितको टोलीले भ्रमण गरेको हो। उनले परियोजनाको विद्युतगृहस्थल तथा ट्रान्सफर्मर वेको अवलोकन गर्दै नेपालले स्वच्छ र नवीकरणीय ऊर्जा उत्पादनका क्षेत्रमा अभूतपूर्व उपलब्धी हासिल गर्नेतर्फ मुखरित रहेको भन्दै खुसी व्यक्त गरिन्। उनले नेपालले जलविद्युत उत्पादनमा नेपालको तुलनात्मक र प्रतिस्पर्धी लाभको चर्चा गर्दै स्वच्छ र नवीकरणीय ऊर्जाको क्षेत्रीय व्यापारबाट कार्बन उत्सर्जन न्यूनीकरणमा नेपालको महत्वपूर्ण भूमिका रहेको चर्चा गरिन्। अरुण३ जलविद्युत परियोजना भारतीय विकासकर्ता कम्पनी एसजेभीएनको मुख्य स्वामित्वमा स्थापित एसजेभीएन अरुण ३ पावर डेभलपमेन्ट कम्पनीमार्फत निर्माण हुँदै छ। परियोजनाको उत्पादन तर्फको हालसम्मको भौतिक प्रगति करिब ६१२ प्रतिशत भएको छ। विकासकर्ता स्वयंले परियोजना विद्युत गृहदेखि भारतको सीतामढीसम्म ४०० केभी क्षमताको कुल २५३ किमी लामो अन्तर्देशीय प्रसारण लाइन निर्माण गरिरहेको छ। आयोजना सन् २०२३ भित्र निर्माण सम्पन्न गर्ने लक्ष्य राखिएको छ। परियोजनास्थल भ्रमणका क्रममा लगानी बोर्डका प्रमुख कार्यकारी अधिकृत सुशील भट्टले अरुण३ जलविद्युत परियोजना नेपालमा ऊर्जा क्षेत्रको विकासमा महत्वपूर्ण कोशेढुंगा रहेको उल्लेख गरे। लगानी बोर्डले कोभिड १९ महामारीको कठिन समयमा पनि परियोजना कार्यान्वयन जारी राख्न आवश्यक सबै सहजीकरण गरेको बताए। ऊर्जा, जलस्रोत तथा सिँचाइ मन्त्रालयका सहसचिव मधुप्रसाद भेटुवालले नेपालमा निर्माणाधीन र निर्माणका लागि गृहकार्य अघि बढाइएका ठूला जलविद्युत परियोजनाहरूले यस क्षेत्रको विद्युतको माग सम्बोधनमा महत्वपूर्ण भूमिका निर्वाह गर्ने उल्लेख गरेका छन्। भ्रमण टोलीमा राज्यमन्त्री ट्रेवेलियनसहित नेपालका लागि बेलायतकी महामहिम राजदूत निकोला पोलिट, एफसीडीओ डेभलपमेन्ट डाइरेक्टर पीपा बर्ड, लगानी बोर्ड नेपाल तथा ऊर्जा, जलस्रोत तथा सिँचाइ मन्त्रालयका उच्च अधिकारीहरूको सहभागिता थियो।"
"ब्याजदर घटाउँदै बैंक, निक्षेपतर्फ साधारण बचतमा ६ देखि ८ प्रतिशत ब्याज दिने","नेपाल बैंकर्स सङ्घको बैठकले आगामी चैतमा कर्जा र निक्षेपको ब्याजदर घटाउने निर्णय गरेको हो। काठमाडौं : वाणिज्य बैंकहरुले आगामी चैतमा ब्याजदरमा सामान्य परिवर्तन गर्दै घटाउने भएका छन्। आज बसेको वाणिज्य बैंकका प्रमुख कार्यकारी अधिकृतहरुको छाता संगठन नेपाल बैंकर्स सङ्घको बैठकले आगामी चैतमा कर्जा र निक्षेपको ब्याजदर घटाउने निर्णय गरेको हो। आगामी चैत १ गतेदेखि निक्षेपमा शुन्य दशमलव चार प्रतिशत र कर्जामा एक प्रतिशत प्रिमियम दर घटाउने निर्णय भएको सङ्घका अध्यक्ष सुनिल केसीले जानकारी दिए। उनले आफूहरु ऋणको ब्याजदर क्रमशः घटाउनमा केन्द्रित भएको बताए। हाल बैंकहरुले आधारदरमा छ प्रतिशतसम्म प्रिमियम लिने गरेका थिए। अब १ प्रतिशत घटेपछि आधारदरमा ५ प्रतिशतसम्म प्रिमियम दर तोक्नेछन्। यस्तै, निक्षेपतर्फको साधारण बचतमा न्यूनतम छ प्रतिशतदेखि अधिकतम आठ प्रतिशतसम्म ब्याज दिनेछन्। यसअघि साधारण बचतमा न्यूनतम छ दशमलव ४२ प्रतिशतदेखि अधिकतम आठ दशमलव ४२ प्रतिशतसम्म ब्याजदर तोकिएको थियो। मुद्दति निक्षेपको ब्याजदर भने स्थीर राखिएको छ। हाल बैंकहरुले मुद्दती निक्षेपमा ११ प्रतिशत ब्याज दिइरहेका छन्। यस्तैगरी, संस्थागततर्फ नौ प्रतिशत र रेमिट्यान्स मुद्दति खातामा १२ प्रतिशत ब्याजदर तोकिएको छ। उद्योगी व्यवसायी तथा निजी क्षेत्रका प्रतिनिधिमूलक सङ्घ संस्थाले तत्काल बैंक तथा वित्तीय संस्थाको ब्याज घटाउनुपर्ने माग गर्दै आएका छन्। चौतर्फी दबाब बढेपछि बैंकर्स सङ्घले सामान्य अङ्कले मात्रै ब्याजदर घटाउने निर्णय गरेका हुन्।"
मुलुक झनै आयातमुखी,"भारतीय सरकारको पूर्ववाणिज्य सचिव डा अनुप वाधावनले व्यापारमा जति थोरै नियमन तथा उदार नियम हुन्छ त्यति धेरै अर्थतन्त्रले लाभ पाउने बताए। उनका अनुसार अहिले शतप्रतिशत आत्मनिर्भर असम्भव छ। काठमाडौं : नेपाल विश्व व्यापार संगठनमा प्रवेश गरेको दुई दशकमा झनै आयातमुखी भएकोले यसका कारण पहिल्याएर उचित नीति लिनुपर्ने अर्थविद्ले सुझाएका छन्। केयू (काठमाडौं युनिभर्सिटी स्कुल अफ म्यानेजमेन्ट)ले मंगलबार गरेको अन्तर्राष्ट्रिय सम्मेलनमा विज्ञले अर्थतन्त्रबारे राय दिएका हुन्। व्यापारमा खुलापन, आर्थिक विकास र आर्थिक दिगोपन विषयमा आयोजित अन्तर्राष्ट्रिय सम्मेलन बुधबार सकिएको छ। यसैक्रममा अर्थ विज्ञले विश्वमा शतप्रतिशत आत्मनिर्भरता असम्भव रहेको र यही कारणले गर्दा खुला व्यापारको विकल्प नरहेको बताए। इन्डियन इन्स्च्यिुट अफ म्यानेजमेन्ट एकेडेमी, बंैगलोरअन्तर्गत साउथ एसिया वोर्ड एकेडेमी अफ इन्टरनेसनल बिजिनेसका अध्यक्ष प्राध्यापक डा रघुनाथ सुब्रमन्यमले व्यापारमा खुलापनले आफैंमा अवसर ल्याउने बताए। यसले प्रतिस्पर्धी क्षमताको विकास, प्रविधिको प्रयोगले उत्पादनमा गुणस्तर बढाउने अवसर दिन्छ, उनले भने। उनका अनुसार व्यापार विविधीकरण तथा निर्यात बढाउने नेपालको लक्ष्य पूरा गर्न नेपालले डिजिटल सेवा, पर्यटनलगायतका क्षेत्रमा काम गर्न सकिन्छ। भारतीय सरकारको पूर्ववाणिज्य सचिव डा अनुप वाधावनले व्यापारमा जति थोरै नियमन तथा उदार नियम हुन्छ त्यति धेरै अर्थतन्त्रले लाभ पाउने बताए। उनका अनुसार अहिले शतप्रतिशत आत्मनिर्भर असम्भव छ। इन्डियन इन्स्टिच्युट अफ म्यानेजमेन्ट उदइपुरका बिजिनेस पोलिसी एन्ड स्ट्रेटेजीका अनुसन्धान अध्यक्ष एलिजाबेथ लुइज रोजले कुनै पनि अर्थतन्त्रको मुख्य आधार भनेकै साना तथा मझौला उद्योग हुने बताइन्। आफ्नै र सिर्जनशील उत्पादन हुने यस्ता उद्योगका विकास निकै महत्त्वपूर्ण हुन्छ, उनले भनिन्। त्यसैगरी, काठमाडौं विश्वविद्यालयका उपकुलपति भोला थापाले नेपालले व्यापारको क्षेत्रमा निरन्तर धक्का खाँदै आएको र देशको व्यापार उच्च व्यापार घाटा जोखिमपूर्ण रहेको बताए। डब्लूटीओ चेयरस प्रोगामका नलेज म्यानेजमेन्ट डिभिजनका निर्देशक डा वेर्नर जेडडौकले सदस्य राष्ट्रको व्यापारिक क्षमता विकासका लागि विश्व व्यापार संगठनले नीति निर्माणमा आवश्यक तथ्यगत अनुसन्धान, नीतिगत समीक्षा, मानव संसाधन विकासमा सहयोग गर्ने बताए। काठमाडांै विश्वविद्यालय स्कुल अफ म्यानेजमेन्टका डिन तथा डब्लूटीओ चेयरस प्रोगामनेपालका अध्यक्ष प्रोफेसर डा देवीप्रसाद बेडारीले विश्वव्यापीकरण कुनै पनि अर्थतन्त्रका लागि आफैंमा राम्रो भए पनि नेपालजस्तो मुलुकका लागि केही चुनौती पनि रहेको बताए। काठमाडौं विश्वविद्यालयका रजिस्ट्रार तथा डब्लूटीओ चेयरस प्रोगामका सहअध्यक्ष प्रोफेसर अच्युत वाग्लेले देशको ८५ प्रतिशत व्यापार दुई छिमेकी भारत र चीनसँग मात्र भइरहेकोले व्यापार विविधीकरणलाई नेपालले प्राथमिकता दिनुपर्ने बताए।"
तामाकोसीकाठमाडौं प्रसारण लाइन असारभित्रमा सक्न प्राधिकरणको निर्देशन,"रामेछापको खिम्ती सबस्टेसनबाट सिन्धुपाल्चोकको बाह्रबिसेसम्म ४४ किलोमिटर र बाह्रबिसेबाट काठमाडौंको लप्सीफेदीसम्मको ४६ किलोमिटर ४०० केभी डबल सर्किट तथा लप्सीफेदीबाट भक्तपुरको चाँगुनारायणसम्मको १४ किलोमिटर १३२ केभी प्रसारण लाइन र बाह्रबिसेमा २२०१३२११ केभी सबस्टेसन निर्माणाधीन छन्। काठमाडौं : नेपाल विद्युत प्राधिकरणले तामाकोसीकाठमाडौं २२०४०० केभी प्रसारण लाइन आयोजनाको निर्माण आगामी असारभित्रमा सम्पन्न गर्न ठेकेदारहरुलाई समयसीमा दिएको छ। आयोजनाअन्तर्गत रामेछापको खिम्ती सबस्टेसनबाट सिन्धुपाल्चोकको बाह्रबिसेसम्म ४४ किलोमिटर र बाह्रबिसेबाट काठमाडौंको लप्सीफेदीसम्मको ४६ किलोमिटर ४०० केभी डबल सर्किट तथा लप्सीफेदीबाट भक्तपुरको चाँगुनारायणसम्मको १४ किलोमिटर १३२ केभी प्रसारण लाइन र बाह्रबिसेमा २२०१३२११ केभी सबस्टेसन निर्माणाधीन छन्। लप्सीफेदीमा ४००२२०१३२११, बाह्रबिसेमा ४०० केभी र नयाँ खिम्तीमा ४०० केभी सबस्टेसन निर्माण भइरहेको छ। तामाकोसी तथा सुनकोसी नदी र ती नदीहरुका सहायक खोला नालाको जलविद्युत् आयोजनाको विद्युत् काठमाडौं उपत्यकामा ल्याउन तथा राष्ट्रिय प्रसारण प्रणालीमा प्रवाह गर्न तामाकोसीकाठमाडौ प्रसारण लाइन र सबस्टेसन निर्माण सुरु गरिएको हो। नेपाल विद्युत प्राधिकरणका कार्यकारी निर्देशक कुलमान घिसिङ, आयोजना व्यवस्थापन निर्देशनालयका उपकार्यकारी निर्देशक ताराप्रसाद प्रधानसहितको उच्चस्तरीय टोलीले आयोजना अन्तर्गत बाह्रबिसे सबस्टेसनको बुधबार अनुगमन भ्रमण गरी महत्वपूर्ण प्रसारण लाइन र सबस्टेसनको निर्माण असारभित्रमा सम्पन्न गर्न निर्देशन दिएको छ। निर्माणमा देखिएको अवरोध हटाउन आफ्नोतर्फबाट पनि सहजीकरण तथा समन्वय गर्ने प्रतिबद्धता जनाउँदै टोलीले नयाँ खिम्तीबाह्रबिसे, बाह्रबिसेकाठमाडौं र बाह्रबिसे सबस्टेसनको निर्माण असारभित्र सम्पन्न गर्न निर्देशन दिएको हो। टोलीले प्रसारण लाइन र सबस्टेसन निर्माण जिम्मा पाएका ठेकेदारहरु, आयोजना व्यवस्थापनसँग निर्माणमा हालसम्म भइरहेको प्रगति, सम्पन्न हुने तालिका, व्यहोरिरहेका समस्या तथा समाधानका उपायहरुलगायतका विषयमा विस्तृत रुपमा छलफल गरेको थियो। रुख कटान आदेश, जग्गा प्राप्ति, प्रसारण लाइनको मार्गधिकारमा स्थानीय बासिन्दाको अवरोधलगायतका कारणले प्रसारण लाइन निर्माण प्रभावित हुँदै आएको छ। बाह्रबिसे सबस्टेसन निर्माणको ठेक्का पाएको चिनियाँ कम्पनीहरु ग्वाङसी ट्रान्समिसन एण्ड सबस्टेसन कन्ट्रक्सन तथा सेन्जेन क्लाउ इलेक्ट्रोनिक्सको उपक्रमको काम सन्तोषजक नदेखिएको प्राधिकरणका कार्यकारी निर्देशक घिसिङले उल्लेख गरे। चिलिमे जलविद्युत कम्पनीको अगुवाइमा सिन्धुपाल्चोकमा निर्माणाधीन १०२ मेगावाटको मध्य भोटेकोसी जलविद्युत आयोजनाको विद्युत् बाह्रबिसे सबस्टेसनमा जोडिने छ। मध्यभोटेकोसीको निर्माण आगामी असारभित्रमा सम्पन्न गर्ने लक्ष्यका साथ काम भइरहेको छ। कार्यकारी निर्देशक घिसिङले असारभित्रमा सबस्टेसनको निर्माण नभएर मध्यभोटेकासीको विद्युत् जोड्न नसकिने अवस्था आएमा त्यसको क्षतिपूर्ति भराइने ठेकेदारलाई चेतावनी दिए। मध्यभोटेकोसीले सबस्टेसनसम्मको प्रसारण लाइनका टावर निर्माण गरिसकेको छ, सबस्टेसन निर्माण सम्पन्न भएन भने विद्युत् कसरी प्रवाह गर्ने ? यस्तो महत्वपूर्ण सबस्टेसन निर्माणमा ढिलाइ गर्ने ?, घिसिङले ठेकेदारलाई निर्देशन दिंदै भने यदी सबस्टेसन निर्माण सम्पन्न नभएर मध्यभोटेकोसीको विद्युत् खेर जाने अवस्था आएमा १०२ मेगावाट विद्युत् बिक्रीबाट दैनिक रुपमा प्राप्त गर्ने आम्दानी असुलउपर गरिने छ। प्राधिकरणले मध्यभोटेसीको विद्युत प्राहका लागि अस्थायी वैकल्पिक व्यवस्था गरेको छ। तर, त्यसका लागि पनि बाह्रबिसे सबस्टेसन निर्माण अनिवार्य छ। मध्यभोटेकोसीको विद्युत् २२० केभी प्रसारण लाइनमार्फत बाह्रबिसे सबस्टेसनमा जोडिने छ। २२० केभी प्रसारण लाइनबाट आएको विद्युत्लाई बाह्रबिसे सबस्टेसनमार्फत १३२ केभीमा झारिने छ। त्यसपछि २२ मेगावाटको माथिल्लो चाकु ए जलविद्युत् आयोजनाले निर्माण गरेको १३२ केभि प्रसारण लाइनमार्फत लामोसाँघु सबस्टेसनमा जोड्ने गरी वैकल्पिक व्यवस्था गरिएको छ। माथिल्लो चाकु ए जलविद्युत् आयोजनाले अहिले बाह्रबिसे बजारबाट बाह्रबिसे सबस्टेसनसम्मको करिब ४ किलोमिटर प्रसारण लाइन निर्माण गर्न सर्वेक्षण सम्पन्न गरेको छ। आयोजनाले यो लाइन निर्माण गर्न बढीमा ४ महिना लाग्ने बताएको छ। यो लाइन बनेपछि अहिले लामासाँघु सबस्टेसनमा जोडिएको आयोजना बाह्रबिसे सबस्टेसनका जोडिने छ। कार्यकारी निर्देशक घिसिङले बाह्रबिसे सबस्टेसन र नयाँ खिम्तीबाह्रबिसे सबस्टेसन निर्माण सम्पन्न भएपछि मध्यभोटेकासीको विद्युत् खिम्तीतर्फ प्रवाह गर्न सकिने बताए। बाह्रबिसे सबस्टेसनमा २२०१३२ केभी, १६० एमभीए र १३२११ केभी,५ एमभीएका पावर ट्रान्सफर्मरहरु रहने छन्। घिसिङले बाह्रबिसे बजारबाट सबस्टेसनसम्म जाने करिब साढे चार किलोमिटर सडकको मर्मत तत्काल गरी वर्षा सुरु हुनुभन्दा अघिनै निर्माणस्थलमा उपकरणहरु तथा निर्माण सामाग्री ढुवानीको व्यवस्था गर्न निर्देशन दिए। प्रसारण लाइन अन्तर्गत नयाँ खिम्तीबाह्रबिसे खण्डमा पर्ने ११८ वटा टावरमध्ये ९० वटा टावरको जग हालिएको छ। ७१ वटा टावर खडा गरिएको छ। १७५ किलोमिटर तार तानिएको छ। यो लाइन बनाउन पनि बाह्रबिस सबस्टेसनको ठेकेदारले नै पाएको थियो। तर, ठेक्का सम्झौताको ७४ प्रतिशत समय बित्दासमेत कम्पनीले निर्माणका प्रारम्भिक काम नै नगरेपछि सम्झौता अवधि बाँकी नै रहेको अवस्थामा ठेक्का तोडिएको थियो। प्राधिकरणले चिनियाँ कम्पनीसँग ठेक्का तोडी ठेक्का रकमको १० प्रतिशत अर्थात १४ लाख ५४ हजार डलर र ६ करोड १६ लाख ७४ हजार रुपैयाँ कार्यसम्पादन जमानत जफत गरेको थियो। यसैगरी, ठेकेदार कम्पनीले अग्रिम भुक्तानीका लागि राखेको १४ लाख ५४ हजार डलर र ६ करोड १६ लाख ७४ हजार रुपैयाँ बैक जमानत पनि जफत गरिएको थियो। त्यसपछि प्राधिकरणले गरेको नयाँ टेण्डर गरी ठेकेदार छनोट गरेको थियो। बाह्रबिसेलप्सेफेदी खण्डमा पर्ने १२२ टावरमध्ये १११ वटाको जग हालिएको छ भने ४ वटा टावरको जग हाल्ने काम जारी रहेको छ। १०३ वटा खडा गरिएको छ। स्थानीयको अवरोधका कारण लप्सीफेदीमा ४ वटा टावर निर्माण सुरु हुन सकेको छैन। १२५ किलोमिटर तार तानिएको छ। वन क्षेत्रको जग्गा प्रयोग, रुख कटानी, स्थानीयको अवरोधलगायतका कारणले प्रसारण लाइन निर्माण प्रभावित हुँदै आएको छ।"
"ब्याजदर घट्ने भएपछि नेप्से ५० अंकले बढ्यो, १३ वटै उपसमूहमा हरियाली","काठमाडौं : साताको अन्तिम कारोबार दिन बिहीबार नेप्से परिसूचक ५० अंकले वृद्धि भएको छ। वाणिज्य बैंकहरूको छाता संगठन नेपाल बैंकर्स संघले आगामी चैतमा कर्जा र निक्षेपको ब्याजदर घटाउने निर्णय गरेपछि सेयर बजारमा सकारात्मक प्रभाव परेको हो। आगामी चैत १ गतेदेखि निक्षेपमा शुन्य दशमलव चार प्रतिशत र कर्जामा एक प्रतिशत प्रिमियम दर घटाउने निर्णय गरेको हो। ब्याजदर घट्ने भएपछि निरन्तर घट्दै गएको बजारले अब उचाइ लिने लगानीकर्ताहरू विश्वस्त छन्। बिहीबार नेप्से परिसूचक ५००४ अंकले बढेर २००२७०को विन्दुमा पुगेको छ। सेन्सेटिभ इण्डेक्स ९२७ अंकले बढेको छ। नेप्से बढेसँगै कारोबार रकम पनि बुधबारको तुलनामा बढेको छ। यसदिन २६२ कम्पनीको ४५ लाख ६६ हजार ४३ कित्ता सेयर १ अर्ब ५६ करोड ५५ लाख ८ हजार ८०२ रुपैयाँमा खरिदबिक्री भयो। दुईवटा कम्पनीको मूल्यमा ९ प्रतिशत बढिले वृद्धि भयो। शुभम् पावरको ९९८ र नेपाल इन्स्योरेन्स कम्पनीको ९४४ प्रतिशतले सेयर मूल्य बढ्यो। आज कारोबार रकमका आधारमा शिवम सिमेन्ट शीर्षस्थानमा रह्यो। सो कम्पनीको ७ करोड ८५ लाख बढि मूल्यको सेयर कारोबार भयो। यसैगरी हिमालयन डिस्टिलरीको ५ करोड र अरूण कावेलीको ४ करोड बढि मूल्यको सेयर खरिदबिक्री भयो। कारोबारमा आएका १३ वटै उपसमूहको सूचक सकारात्मक देखिएका छन्। हाइड्रोपावर,इन्भेस्टमेन्ट,फाइनान्स र लाइफ इन्स्योरेन्स उपसमूहको सूचक ३ प्रतिशत बढिले वृद्धि भयो।"
सिजन सुरु भएसँगै गोरखामा पर्यटक बढे,"गोरखा : वसन्त यामको पर्यटक सिजन सुरु हुने वित्तिकै पर्यटकको आगमन बढेपछि उत्तरी गोरखाका बासिन्दा खुशी भएका छन्। मनास्लु क्षेत्र र चुम उपत्यका पदमार्ग अहिले पर्यटकले भरिभराउ हुन थालेका छन्। तीन, चार दिन जति भयो, होटल भरिभराउ हुन थालेको छ, जगतका होटल व्यवसायी गणेश कार्की भन्छन्, यो वर्ष त सिजनको सुरुमै होटल भरिन थालेको छ। यो खुशीको कुरा हो। कोभिड र डेंगुका कारण विगतका तीन, चार वर्ष व्यवसाय नभएर चिन्तित भएका व्यवसायीहरू अहिले उत्साहित भएका उनले बताए। पर्यटकको तथ्यांक अद्यावधिक गर्ने सरकारी संस्था मनास्लु संरक्षण क्षेत्र आयोजना(एमक्याप)का अनुसार एक साता यता ९३ जना विदेशी पर्यटकले यहाँ भित्रिएका छन्। विदेशी महिला पर्यटक ३४ जना र पुरुष पर्यटक ५९ जनाले हाम्रो चेकप्वाइण्टमा इन्ट्री गरेका छन्। यो संख्या गत वर्षहरूको भन्दा धेरै हो, एमक्याप सिर्दिबास कार्यालय प्रमुख अजित तुम्बाहाम्फेले भने, कुनै अप्रिय घटना नभए यसवर्ष मनास्लु क्षेत्रमा अत्याधिक पर्यटक आउने सम्भावना छ। मनास्लु क्षेत्रमा पर्यटक आउने दर बर्सेनि बढिरहेको उनको भनाइ छ। यस वर्ष चुम उपत्यकामा अहिंसा शताब्दी महोत्सव मनाइँदैछ। यहाँ आन्तरिक र बाह्य पर्यटकको संख्या धेरै बढ्ने चुमनुब्री गाउँपालिकाका प्रमुख निमा लामा बताए। यहाँ रहेको ८,१६३ मिटर अग्लो मनास्लु हिमाल आरोहणका लागि चार जनाले अनुमति लिइसकेका छन्। वसन्त ऋतुमा नेपालका आठ हजार मिटरभन्दा अग्ला हिमाल अग्ला हिमाल आरोहण गर्नका लागि हालसम्म १५ जनाले अनुमति लिई सकेकामध्ये चार जनाले मनास्लु आरोहणका लागि अनुमति लिएका पर्यटन विभागले जनाएको छ। मनास्लु क्षेत्रमा मनास्लु आरोहण, ५,११० मिटर अग्लो लार्केपास गर्न, मनास्लु बेसक्याम्प तथा वीरेन्द्र ताल अवलोकनका लागि पर्यटक आउने गरेका छन्। चुम उपत्यकास्थित चर्चित अहिंसा क्षेत्र, सयौँ वर्ष प्राचीन म्हु गुम्बा, राजेन गुम्बा तथा अन्य गुम्बा अवलोकनका लागि पर्यटक आउने गरेका छन्। मोटरबाटो नपुगेकाले यस क्षेत्रलाई अझै भर्जिन ट्रेलका रूपमा लिने गर्छन्। विदेशी पर्यटकहरूले मनास्लु ट्रेकिङका लागि दुईदेखि तीन हप्ता समय बिताउने गरेका छन्।"

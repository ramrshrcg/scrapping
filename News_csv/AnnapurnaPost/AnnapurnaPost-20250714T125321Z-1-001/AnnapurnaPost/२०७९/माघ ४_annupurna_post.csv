शीर्षक,विवरण
एमालेको अबको कार्यभार,"सर्वोच्च अदालतको फैसलापछि हुन पुगेको नेकपाको विघटनसँगै नेकपा (एमाले) र नेकपा (माओवादी केन्द) दुवै पार्टी पूर्ववत् अवस्थामा ब्युँतिए। तब राष्ट्रिय राजनीति घोषित रूपमा दुई ध्रुवमा विभाजित भयो। नेपाली कांग्रेससहितको पाँचदलीय सत्ता गठबन्धनले एउटा ध्रुवको नेतृत्व गर्यो। नेकपा (एमाले) एक्लै अर्को ध्रुवमा उभियो। ओली सरकारलाई काम गर्न अवरोध गर्ने संसद्लाई विघटन गरी ताजा जनादेशमा जाने घोषणा गर्नु अगावैदेखि राजनीतिक ध्रुवीकरणको पृष्ठभूमि बनिरहेको थियो। जब दोस्रोपटक संसद् विघटन भयो, तब राजनीतिक ध्रुवीकरण उत्कर्षमा पुग्यो। झट्ट हेर्दा नेकपाको विघटन र ओली नेतृत्वको सरकारको अन्त्य पार्टीभित्रको आन्तरिक शक्ति संघर्ष र नेताबीचको व्यक्तित्वको टकरावझैं देखियो। आन्तरिक कारण गौण र बाह्य कारण प्रधान थियो। ओली नेतृत्वको राष्ट्रवादी सरकार ढाल्ने र क्रमश : आफ्नो अनुकूलका पात्रलाई सत्तामा पुर्याउनु नै पश्चिमी शक्ति केन्द्रको उद्देश्य थियो। सो उद्देश्य हासिल गर्न नेकपाभित्र दाहालनेपाल (पुष्पकमल दाहालमाधवकुमार नेपाल) अनुकूलका पात्र मानिन्थे। आखिर तिनै पात्रको प्रयोगले शक्तिकेन्द्र आफ्नो मिसनमा सफल हुनपुग्यो। अनि पाँचदलीय गठबन्धनको नेतृत्व गर्दै देउवा प्रधानमन्त्री बने। नेकपाभित्रको संस्थापन इतर समूह सरकार र पार्टी दुवै मोर्चा सञ्चालनमा ओलीलाई नियन्त्रण गर्न चाहन्थ्यो। उनीहरूको सत्ताकांक्षा र तिनका मालिकको मिसनका बीचमा समानता थियो। उनीहरू पश्चिमी शक्ति केन्द्रसँग अँध्यारो कोठामा अनुचित लाभका लागि गरिएको सम्झौताबाट कसैगरी भाग्न सक्दैनथे। अर्कोतर्फ, दाहाललाई जनयुद्धको नाममा चलाएको दसवर्षे सशस्त्र संघर्षमा भएका मानवाधिकार हनन्को घटनालाई लिएर अन्तर्राष्ट्रिय अदालतमा पुर्याउने धम्कीबाट कसैगरी जोगिनु थियो। त्यसैले ओली सरकारको पालामा दाहालनेपालहरूले एमसीसीलाई पारित गराउन निकै जोडबल गरेका थिए। तर सरकार र पार्टी दुवै मोर्चाको नेतृत्व गरेका ओली राष्ट्रहित विपरीतका उनीहरूका नाजायज आग्रह वा दबाबलाई पटक्कै स्वीकार गर्न तयार भएनन्। त्यसैको प्रतिक्रियास्वरूप उनलाई नेकपाभित्र एक्ल्याउन झनै षड्यन्त्र हुँदै गए। एमालेको नवौं महाधिवेशनबाट निर्वाचित र नेकपाको प्रथम अध्यक्षलाई नै पार्टी निर्णय प्रक्रियामा सामेल नै नगरी निष्कासन गर्ने कुरा किमार्थ सही थिएन। जब उनीहरूको गलत सोच र निर्णय प्रक्रियालाई ओलीले ठाडै चुनौती दिए। तब नेकपालाई वैधानिक रूपमा कब्जा गरी ओली समूहलाई पार्टीविहीन बनाउने दाहालनेपाल समूहको भित्री योजना तुहियो। अन्तत : सर्वोच्च अदालतबाट भएको विघटनको आदेशसँगै नेकपा इतिहास बन्न पुग्यो। दाहालनेपाल समूहको विरोधाभाषपूर्ण गतिविधिहरूबाट थाहा हुन्छ कि एमालेको नवौं महाधिवेशनमा केपी ओलीबाट पराजित हुनुपर्दाको छटपटीले माधव नेपाल व्याकुल थिए। अध्यक्षको रूपमा ओलीको नेतृत्व स्वीकार गर्न उनलाई एकदमै सकस थियो। त्यहीबेला माओवादी अध्यक्ष दाहाल र एमाले अध्यक्ष ओलीको बीचमा मात्रै गोप्य छलफल गरी हठात पार्टी एकता हुन पुग्यो। जहाँ माओवादीका शीर्ष नेताहरू र एमालेका माधवझलनाथहरूलाई सुईंको समेत नदिएको भनेर सार्वजनिक वृत्तमै चर्चा भयो। एकातर्फ, पार्टी एकताको ओली र दाहाल एकल जश लिन चाहन्थे। अर्कोतर्फ, एकतालाई भाँजो हाल्ने शक्तिहरूले चलखेल गर्न नसकुन् भन्ने उद्देश्य निहित थियो। तर घटनाहरूले के पुष्टि गर्छन् भने दाहाल पक्षले चाहिँ माधवझलनाथहरूलाई हरेक कुराको रिपार्टिङ गर्थे। त्यसले दाहालनेपाल समूहको बीचमा अझै घनिष्टता बढ्दै गयो। नेकपालाई ओली समूहको राजनीति सिध्याउने अखडाको रूपमा उनीहरूले बुनेको जालका बारेमा चाहिँ ओली पूर्णत : बेखबर थिए। आखिर दाहालले सार्वजनिक मञ्चहरूमा एमालेको सन्दर्भमा पटकपटक भनेकै थिए सके निल्ने, नसके मिल्ने। वास्तवमा एमालेलाई निल्न नसकेपछि नै उनी मिल्न पुगेका थिए। तर उनको मिलन वा एकताभित्र भयंकर आपराधिक रणनीति लुकेकोबारे एमालेजनले रत्तिभर अनुमानसमेत गरेका थिएनन्। अझ दशकौंसम्म एमाले बनाउन पसिना बगाएका नेपाल र खनालहरू नेकपा विघटन र एमाले विभाजनमा उनै प्रचण्डलाई साथ देलान् भन्ने थिएन। एमालेजनका निम्ति त्यो त आफैंमा कल्पनाभन्दा निकै बाहिरको कुरा थियो। जबकि नेकपा सिध्याउन र ओली नेतृत्वको सरकार ढाल्न दाहालनेपालहरू खुलेआम लागेपछि विश्वास नगरी धरै भएन। बाह्य शक्ति केन्द्रहरूको इशारामा नै ओली सरकारलाई च्यूत गर्ने र नेपालखनालहरूकै काँधमा बन्दुक राखेर एमाले सिध्याउन दाहाल व्यग्र थिए। भनिन्छ, बाह्य शक्ति केन्द्रको आफ्नो अनुकूलको सरकार बनाउने मिसनअन्तर्गत नै नेकपाको विभाजन भएको थियो। ओली नेतृत्वको सरकारलाई अपदस्थ गरी व्यक्ति नै तोकेर देउवा नेतृत्वको सरकारको गठनका लागि भएको सर्वोच्च अदालतको विचित्रको आदेश त्यही मिसनअन्तर्गतकै कार्य थियो। लोकतन्त्रमा संसद् प्रधानमन्त्री, देश र जनताप्रति उत्तरदायी हुन्छ। तर त्यसको विपरीत संसद्ले प्रधानमन्त्रीलाई कामै गर्न नदिएर घेराबन्दी गर्यो। अनि प्रधानमन्त्री ओलीले ताजा जनादेशमा जान भन्दै संसद् विघटन गरिदिए। पाँचदलीय गठबन्धनको मूल नेतृत्वको मालिकप्रतिको दास मनोविज्ञान र सत्ताभोगको चरम आशक्तिमाथि टेकेर नै शक्ति केन्द्रले खेलेको बुझ्नुपर्छ। लामो समयदेखि राष्ट्रिय राजनीतिमा सबैभन्दा विवादित बन्न पुगेको र भूराजनीतिक दृष्टिकोणले अमेरिकाका लागि महत्त्वपूर्ण ठानिएको एमसीसी परियोजना पास भएसँगै सत्ता गठबन्धन गर्नुको रहस्य बाहिरियो। स्थानीय निर्वाचनमा एमालेविरुद्ध चुनावी मोर्चा बनाएर होमिएको सत्ता गठबन्धनमा भोट ट्रान्सफर नभएको भन्दै उनीहरूभित्रै चरम अविश्वास पैदा भयो। परिणामत : उपेन्द्र यादव नेतृत्वको जनता समाजवादी पार्टीले संसदीय निर्वाचनमा पाँच दलीय गठबन्धनबाट अलग भएको घोषणा गर्यो। त्यससँगै सत्तागठबन्धन नैतिक र राजनीतिक दुवै हिसाबले संकटमा पर्न पुग्यो। त्यसले हिजो एमालेलाई गठबन्धनले लोकतन्त्र र संसद्विरोधी एवं प्रतिगमनकारी भनी लगाएको आरोप झुटो ठहरियो। प्रतिगमनको बिल्ला त सत्ताको सौदाबाजीका लागि मात्रै थियो भन्ने सन्देश प्रवाहित भयो। आफैंमा उपेन्द्र यादवले सत्ता गठबन्धनबाट अलग भएपश्चात् एमालेसँग चुनावी तालमेल गरेर निर्वाचनमा भाग लिए। जबकि संघीयप्रदेश निर्वाचनमा पाँचदलीय सत्ता गठबन्धन (लोसपा थपिएपछि) कुनै हालतमा एमालेलाई निमिट्यान्न पार्न चाहन्थ्यो। त्यसका लागि सरकारले साम, दाम, दण्ड, भेद सबै किसिमका हत्कण्डाहरू प्रयोग गर्यो। संसदीय निर्वाचनमा कयौं ठाउँहरूमा बुथ कब्जा गरिए। दुवै निर्वाचनमा एमालेका कार्यकर्ताहरू मारिए। एमालेविरुद्ध कयौं भ्रम फिजाइयो। यद्यपि परिणाम उनीहरूको अपेक्षा विपरीत आयो। त्यससँगै पाँचदलीय गठबन्धनभित्र विकसित भएको सत्तामोहले आन्तरिक शक्ति संघर्ष चर्कियो। अन्तत : वर्तमान् गठबन्धन निर्माण हुन पुगेको हो। तर हिजो पाँच दललाई एक बनाउने पश्चिमी शक्ति केन्द्रको स्वार्थ पूरा भएसँगै त्यत्ति महत्त्व दिएको देखिँदैन। खासमा पछिल्लोपटक दाहालभन्दा देउवाकै नेतृत्वमा सरकार निर्माण होस् भन्ने भारतीय चाहना र आशीर्वाद थियो। त्यसलाई चिर्दै एमालेको अग्रसरतामा वर्तमान नेपाली जनताको सरकार निर्माण भएको हो। संसद्मा प्रधानमन्त्रीले विश्वासको मत लिने क्रममा नेपाली कांग्रेसले समेत दिनुले सरकारको स्थिरताका बारेमा आशंका बढ्दै गएको छ। केही समयपछि कांग्रेस पुन : पाँचदलीय पुरानो गठबन्धन ब्युँतिने आसमा देखिन्छ भने अहिल्यै संवैधानिक पदहरूको भाग खोजिरहेको छ। यद्यपि पछिल्लो समय दाहाल कांग्रेसप्रति नरम रूपमा प्रस्तुत हुँदै आएका छन्। यदि उनले कांग्रेसलाई देखाउँदै सरकार निर्माणका सन्दर्भमा एमालेसँग भएको सम्झौतालाई तोड्ने वा दायाँबायाँ गर्ने प्रयास गरे भने उनी र उनको पार्टीको राजनीतिक जीवनमा गम्भीर संकट आउनेमा शंका छैन। यसबीच, प्रधानमन्त्री दाहाल र कांग्रेसमाथि भारतीय शक्ति केन्द्रले एक हुनका लागि दबाब दिएर नजिकिएको हुन सक्ने ठानिएको छ। एमालेलाई विश्वास छ कि प्रधानमन्त्री दाहालले कुनै हालतमा आत्मघाती कदम चाल्ने छैनन्। संसदीय निर्वाचनमा प्राप्त परिणामअनुसार एमाले सबैभन्दा लोकप्रिय पार्टीको रूपमा जनताबाट पुन : अनुमोदित भएको छ। त्यसकारण देश र जनताप्रतिको जिम्मेवारी र भूमिकालाई पार्टीले उच्च महत्त्वका साथ ग्रहण गर्न आवश्यक हुन्छ। वर्तमान परिस्थितिलाई विश्लेषण गर्दा नेकपा एमालेका दुईवटा प्रमुख कार्यभार रहेका छन्। पहिलो, नेकपा एमालेको पहलमा नै वर्तमान सत्ता समीकरण निर्माण भएको हुनाले यो सरकारलाई स्थायित्व प्रदान गर्नु पहिलो कर्तव्य हुन आउँछ। अब देशलाई सधैं राजनीतिको प्रयोगशाला र राष्ट्रहित विपरीतका अवाञ्छित कार्य गर्ने थलोको रूपमा चिनाउन उपयुक्त हुँदैन। देशको भौतिक, सामाजिक, मानवीय र आर्थिक विकासका निम्ति वर्तमान सरकारलाई स्वतन्त्रपूर्वक काम गर्ने परिस्थिति बनाइनुपर्छ। नागरिकलाई सहज स्वास्थ्योपचारको प्रबन्ध, गरिबी, भोकमरी, भूमिहीनता, अशिक्षा र बेरोजगारीको अन्त्य गर्ने दिशामा सरकारले ध्यान केन्द्रित गर्नु पर्नेछ। देशमा विकासका ठूला आयोजनाहरू बनाउने, उत्पादनमुखी र आत्मनिर्भर अर्थतन्त्रमा जोड दिने, वैदेशिक लगानी भित्र्याउने र अन्तर्राष्ट्रिय सम्बन्धलाई सुमधुर बनाउने कार्यलाई महत्त्व दिनु पर्नेछ। संविधानको कार्यान्वयन, संघीयताको सबलीकरण र लोकतान्त्रिक गणतन्त्रको संस्थागत रूपमै विकास गरिनुपर्छ। सामाजिक न्याय, समानुपातिक समावेशिता र उत्पीडित वर्ग समुदायको अधिकारलाई कार्यान्वयन गर्नुपर्ने दायित्व पनि एमालेकै काँधमा छ। खासगरी पुराना राजनीतिक दलहरूप्रति जनतामा पैदा भएका निराशालाई चिर्दै मुलुकको समृद्धि हासिल गर्न एमालेले कुशलता र बुद्धिमतापूर्वक वर्तमान सरकारको नेतृत्वलाई सघाउनुपर्छ। दोस्रो, पार्टी संगठनलाई अझ बढी शक्तिशाली र सबल बनाउनु पर्ने देखिएको छ। जब संगठन बलियो हुन्छ तब प्रतिस्पर्धी राजनीतिक दलहरू र विदेशी शक्ति केन्द्रहरूले समेत हल्लाउन सक्दैनन् भन्ने सन्देश गएको निर्वाचनले दिएको छ। अन्त्यमा, निर्वाचनमा पार्टीभित्रैबाट गरिएका अन्तर्घात, उनीहरूमा देखिएको सैद्धान्तिक विचलन र जासुसी प्रवृत्तिलाई अन्त्य गर्न पार्टी शुद्धीकरण अभियानलाई व्यापक र निरन्तर सञ्चालन गर्नुपर्ने देखिन्छ। खासगरी पार्टीभित्र अवशेषको रूपमा रहेको अनुशासनहीनता र दलाली प्रवृत्तिलाई समयमै अन्त्य गर्नुपर्ने हुन्छ। स्थानीय तहदेखि संघसम्म मूल पार्टी र पार्टीसम्बद्ध विभिन्न मोर्चाहरूलाई निर्ममतापूर्वक शुद्धीकरण गर्ने, नियमित सुदृढ गर्दै लैजाने र आक्रामक गतिमा संगठन विस्तार गर्न आवश्यक छ। यसरी अहिले पार्टी र संसदीय दुवै मोर्चालाई एकसाथ अघि बढाउनु नै एमालेको प्रमुख कार्यभार रहेको छ। अधिकारी, एमालेका केन्द्रीय सदस्य हुन् ।"
विद्यावारिधि भर्सेस राजनीति !,"राजनीति व्यक्तिको शरीरदेखि सुरु भएर घर, परिवार, समाज, गाउँ देश हुँदै राष्ट्रिय, अन्तर्राष्ट्रिय मञ्चदेखि संयुक्त राष्ट्र संघसम्म गरिन्छ। राजनीतिको सीमा र क्षेत्र व्यापक र जताततै छ। त्यसैले राजनीतिलाई सर्वव्यापी भनिन्छ। पोलिटिकल साइन्स इज द साइन्स अफ अल साइन्सेज भनेर राजनीतिशास्त्रमा पढाइन्छ। राजनीति सबै नीतिहरूको मूल नीति हो। राजनीति त्यस्तो व्यवस्था हो जसले देशका हरेक नीति जस्तै शिक्षाको अवस्थासमेत निर्धारण गर्छ। राजनीति दर्शन, विज्ञान, अर्थ, कूटनीति धर्म, संस्कार र संस्कृति परिवेश सबै सबै हो। राजनीतिलाई शिक्षा, स्वास्थ्य, सुरक्षा, सेवा, सर्त र सौजन्य पनि मानिन्छ। त्यसैले विश्वविद्यालयहरूमा राजनीति गर्न बर्जित र बन्देज गरिनुपर्छ भन्ने भाष्य र चिन्तन त्रुटिपूर्ण छ। अरस्तु र प्लेटोको परिभाषाअनुसार, ती हरेक चिजहरू राजनीति हुन्, जसले सम्पूर्ण समुदायलाई प्रभावित गर्छ। यसरी राजनीतिलाई यथार्थ ढंगले परिभाषित र परिचित गराउन नसक्दा यस्तो तर्क सोच र विचार आएको देखिन्छ। यसको जिम्मेवारी विश्वविद्यालय तहका प्राज्ञिक बौद्धिक वर्ग र नीति निर्माण तहमा बस्ने विज्ञजनले लिनुपर्छ। राजनीति के हो ? अराजनीति के हो ? भन्नेबारे किन सुसूचित गराउन सकिएन ? बुझाउन जानिएन ? देशको प्रधानमन्त्रीसमेत विश्वविद्यालयमा राजनीति गर्नु हुन्न किन भन्छन् ? विश्वविद्यालयमा राजनीति गर्नुपर्छ भनेर खुलेआम किन भन्न सक्दैनन् ? राजनीति गर्ने उपयुक्त स्थल विश्वविद्यालय हो नि होइन र ? पूर्वप्रधानमन्त्री केपी ओलीले विश्वविद्यालयको उपल्लो स्तरको शैक्षिक उपाधिलाई किन केही होइन भनेर अवमूल्यन गर्छन् ? पीएचडी केही पनि होइन भन्नु अल्पज्ञान, मन्द ज्ञान र अहंबाहेक के होला ? बरू पिएचडी गरेका मान्छेसमेत ठिक भएनन् भन्नु बेगल कुरा हो। विद्यावारिधि या त्योभन्दा पर डिलिट गरेका उत्पादन यदाकदा योग्य नहुन सक्छन्। तिनमा खोट पाइएला। अपर्याप्तता होलान् तर व्यक्तिको अयोग्यतालाई शैक्षिक उपाधिको मानहानीसँग दाँज्न मिल्दैन। देशको प्रधानमन्त्री भइसकेको व्यक्तिले आफ्नो शैक्षिक जनशक्तिलाई यत्रो अण्डर स्टिमेट ? व्यक्तिको क्षमतामा प्रश्न गर्न सकिन्छ तर एउटा व्यक्तिको क्षमतालाई समग्र उपाधिको मूल्यसँग गिराउन मिल्दैन। एउटा प्रचलित भनाइ छ, नपढेका मूर्खभन्दा पढेका मूर्ख ज्यादा खतरनाक हुन्छन्। नपढेका मूर्खले कम हानि गर्छन् तर पढेका मूर्खले धेरै क्षति पुर्याउँछन्। पूर्व प्रधानमन्त्री ओलीले यसो भन्नु भएको भए समग्र पिएचडीको बदनाम र मानमर्दन हुँदैनथ्यो कि ? प्राज्ञिक र बौद्धिक वर्गको अपमान गरेर हेलाहोचो गरेर देशको मर्यादा अभिवृद्धि हुँदैन। प्राज्ञिक बौद्धिक र विश्वविद्यालयका तमाम कमजोरी छन्। तिनको उचित व्यवस्थापन, परिमार्जन र समयानुकूल परिवर्तन आवश्यक छ। तर यिनको हुर्मत लिएर अपमान गरेर अपेक्षित सुधार सम्भव छैन। पिएचडी केही होइन भने यसलाई विश्वविद्यालयबाट विस्थापित किन नगर्ने ? अनुत्पादक क्षेत्रलाई किन पालेर पोसेर राज्यले राख्ने ? प्रा डा युवराज संग्रौलाले भनेझैं पिएचडी केही त हो, अवश्य पिचडी केही त हो। निश्चय नै त्यस्तो पीएचडी केही होइन जसले वारिपारि र यताउताबाट जोरजम्मा गरेका छन्। प्रमाणपत्र बटुलेका छन्। नामको अघि डा लेख्न खरिद गरेर भित्र्याएका छन्, त्यस्ता विकृति रोक्न, तिनका बारे छानबिन गर्न र नेपालकै पीएचडीलाई विशिष्टीकृत गर्न सुझाउनु सान्दर्भिक हुन्छ। तर, देशले सम्मान गरेर दिने व्यक्तिले धेरै प्रयत्न, शोध, विश्लेषण, अनुसन्धान पश्चात प्राप्त गर्ने उपाधिलाई कागतको फूल देख्नु शोभनीय मान्न सकिन्न। प्रधानमन्त्री ओली स्वयंले संसद्मा एकपटक नेपाली कांग्रेसका सांसद डा मिनेन्द्र रिजालको जवाफ फर्काउने क्रममा डाक्टर भन्या डाक्टर नै हुन् भनेर पढेलेखेका मान्छे अलि आधिकारिक हुन्छन् तिनको तथ्य सही हुन्छ भनेर जवाफ फर्काउँदै विद्यावारिधि गरेका रिजालको प्रसंशा गरेको पाइन्छ। त्यतिमात्र होइन, सांसद गगन थापालाई जबाफ फर्काउँदा म विज्ञ र अनुसन्धाताले भनेको पत्याउँछु, गगन थापाको यसमा विज्ञता छैन त्यसैले उनले भनेको पत्याउँदिनँ भनेर विज्ञ र उच्च शैक्षिक उपाधि र रिसर्चरको महत्त्व झल्काउने गरी बोल्नुभएको थियो। शिक्षामा प्राधिकार प्राप्त व्यक्ति हुनुको अर्थ उल्लेख गर्नुभएको थियो। तर कुनै व्यक्ति लक्षित धारणा उपाधि लक्षित अपमान बन्नु बडो दुर्भाग्पूर्ण छ। पार्टीका कार्यकर्ता व्यवस्थापन गर्ने ठाउँ विश्वविद्यालयलाई बनाउनु अराजनीति हो। यसैबाट प्रष्ट हुन्छ, राजनीतिज्ञहरू शिक्षाको राजनीति बुझ्दैनन्। शिक्षाको संवेदनशीलता बुझ्दैनन्। त्रिभुवन विश्वविद्यालयको ४६औं दीक्षान्त समारोहमा २०७७ सालमा तत्कालीन शिक्षामन्त्री कृष्णगोपाल श्रेष्ठले राजनीतिक भाषण र आन्तरिक पार्टी समस्याको रोश पोख्ने स्थल बनाएर आफ्नो बौद्दिक दरिद्रपन प्रकट गरेर जे बोले त्यो अराजनीति हो। राजनीतिज्ञले बुझ्न नसकेको शिक्षाको महत्त्व र गरिमा यहीनेर छताछुल्ल भएको पाइन्छ। राजनीतिक नेतृत्वले शिक्षालाई हेर्ने दृष्टिकोण र प्राथामिकता कस्तो छ ? कस्तो नेतृत्व शिक्षा मन्त्रालय चलाउन पठायो भन्ने कुराले प्रष्ट पार्छ। शिक्षा मन्त्रालय चलाउन शिक्षा बुझेको मान्छे हुनुपर्छ। नेताहरू चुकेका यही हो। सम्बन्धित विषयमा कुनै पनि र कति पनि ज्ञान नभएको मान्छेले नेतृत्व गर्दा हाम्रा मन्त्रालयहरू कामयावी बन्न नसकेका हुन्। कुनै पनि स्थानमा नियुक्त हुने राजनीतिक नेतृत्व सम्बन्धित मन्त्रालय विभागबारे त्यसको न्युनतम ज्ञान राख्ने हुनपर्छ। त्यसैले क्षमताअनुसारको जिम्मेवारी र क्षमतावान्लाई अवसर दिनु आजको युगको माग मानिन्छ। सामान्य ज्ञान पनि नभएका मान्छे विशिष्ट स्थानमा पुग्दा बोल्न नजानेको र त्यो गरिमामय समयलाई बुझ्न नसकेको उदाहरण तत्कालीन शिक्षा मन्त्रीले प्रस्तुत गरे। फलस्वरूप उनी खिल्लीको पात्र मात्रै बनेन, इन्टरनेटको बजारमा ट्रोल बनेर बसेका छन्। हाम्रो राजनीति, शिक्षा चेतना र दृष्टिबोध कृष्णगोपालको भाषणले प्रतिबिम्बित गर्छ। त्रिविको ४८औं दीक्षान्त समारोह २०७९ मंसिर २४ गते प्रधानमन्त्री शेरबहादुर देउवाले विश्वविद्यालयलाई राजनीति गर्ने थलो बनाउनु हुन्न भनेर जे बोले त्यो उनको न्यून बौद्धिक ल्याकतको प्रदर्शन हो। देउवा सभापति रहेको कांग्रेसको भातृ संगठन नेपाल विद्यार्थी संघले झन्डै एक वर्षसम्म त्रिविको प्रशासन शाखामा तालाबन्दी गर्यो। त्यस्तै अन्य विद्यार्थी संगठनले पनि पालैपालो त्रिविलाई तालबन्दी गरेर अराजनीति गरिरहेका छन्। त्रिविलगायत विश्वविद्यालय वर्षमा पटक पटक र फरक फरक विद्यार्थी संगठनबाट बन्द गरिन्छन्। आफ्नै माउपार्टी सरकारमा हुँदा पनि विद्यार्थी संगठनहरू माग पूरा गराउन भन्दै विश्वविद्यालय बन्द गर्छन्। विश्वविद्यालयका प्राध्यापकलाई पिट्छन्, कर्मचारी धम्काउँछन्। अपमान पनि गर्छन्। कालोमोसो दुल्छन्। सरकार यो हदको अराजकता र गुण्डागर्दी टुलुटुलु हेरेर बस्छ, अराजनीतिक गतिविधिलाई छुट दिन्छ। विश्वविद्यालयहरू गलत राजनीतिले ग्रस्त छन्। पार्टीका भागबण्डा र लेनदेनमा पदाधिकारीहरू नियुक्त गर्नु र त्यस्ता पदाधिकारीले पार्टीको बढी विश्वविद्यालयको कम माया गर्नु अनर्थ होइन। पार्टीका कार्यकर्ता व्यवस्थापन गर्ने ठाउँ विश्वविद्यालयलाई बनाउनु अराजनीति हो। यसैबाट प्रष्ट हुन्छ, राजनीतिज्ञहरू शिक्षाको राजनीति बुझ्दैनन्। शिक्षाको संवेदनशीलता बुझ्दैनन्। शिक्षालाई ध्वस्त पार्ने रणनीति बुझ्दैनन्। जसको कारण आज शैक्षिक जनशक्तिप्रति मान्छेले संसय पैदा गरेका छन्। शिक्षालाई मजाकको विषय बनाएका छन्। शिक्षाको आधुनिकीकरण, वैज्ञानिकीकरण र प्राविधिकीकरणको बदला माफियाकरण, व्यापारीकरण, दलीयकरण र बेथितिकरण गर्ने दलहरूले शिक्षालाई बर्बाद पारेर अराजनीतिको फसल फलाउने उद्यानमा परिणत गरेका छन्। विशुद्ध राजनीति गर्ने थलो थला पारेर अशुद्द राजनीतिको क्रिडास्थल बनाएका छन्, जुन अराजनीति र अराजकता हो। विश्वविद्यालयहरू राजनीतिमुक्त क्षेत्र होइनन्। एउटा मान्छेको शरीरसमेत राजनीतिको क्षेत्रभित्र पर्छ। दार्शनिक मिसेल फुको भन्छन्, मानव शरीर हाड, छाला, मासी र मासुको पिण्डभन्दा पर एक राजनीतिक क्षेत्र हो। यसो हो भने बौद्धिक र प्राज्ञिक ज्ञान निर्माणको स्थल कसरी राजनीतिमुक्त क्षेत्र हुन्छ ? कला, संस्कृति, राजनीति, समाजको निर्मिति, सामाजिक अन्तरक्रिया, समाजशास्त्र, साहित्यलगायत यावत कुराको प्राज्ञिक र बौद्दिक ज्ञान निर्माण गर्ने राज्यको आधिकारिक शैक्षिक निकाय राजनीतिको खेल मैदान होहुनुपर्छ ? अराजनीतिलाई राजनीति भनेर हामी भूल गरिरहेका छौं। वास्तवमा राजनीति नहुने नगरिने कुनै ठाउँ हुनुहुँदैन। विश्वविद्यालयहरूमा अराजनीति गरिनु हुँदैन, कुराजनीति गरिनु हुँदैन र गलत राजनीति गरिनु हुँदैन। असल सभ्य र सुसंस्कृत राजनीति गर्न बारबन्देज होइन प्रोत्साहन प्रेरणा र ऊर्जा जागृति गरिनु पर्छ। विश्वविद्यालय सुसंस्कृत राजनीतिको पवित्र स्थल बन्नुपर्छ। विश्वविद्यालयमा राजनीति गरेर आएकालाई समाजले हेर्ने नजर र दिने दर्जा विशेष बनाउन पहल गरिनुपर्छ। विशिष्ट, अनुशासित र प्रक्रियागत राजनीति सिक्ने र सिकाउने प्राज्ञिक केन्द्र बन्नुपर्छ, विश्वविद्यालयहरू। राजनीतिमा गलत अभ्यास र संस्कार आएका छन्। त्यसको सापेक्षित र आमुल सुधारको खाँचो छ तर विश्वविद्यालयलाई राजनीति निषेध क्षेत्र ठानिनु मूर्ख तर्क हो। छाडापन, मनपरीतन्त्र, पार्टीतन्त्र नेतातन्त्र र अनुशासनहीनता अराजक स्वतन्त्रता राजनीतिका बाधक तत्त्व हुन्। विश्वविद्यालयमा सकारात्मक, रचनात्मक र सिर्जनशील राजनीति गरिनुपर्छ। विश्वविद्यालयहरू पार्टी राजनीतिको उर्वर नर्सरी हो। जहाँका राजनीतिक विरुवा जतासुकै योग्य हुनुपर्छ। सुयोग्य राजनीतिकर्मी उत्पादन गर्ने ब्याडको रूपमा विश्वविद्यालयहरूलाई राजनीतिज्ञहरूले यथोचित वातावरण दिनुपर्छ। बाहुबली राजनीति होइन, बौद्धिक पहलमानी विश्वविद्यालयको स्वभावत : प्रकृति हो। विश्वविद्यालय राजनीतिको स्थल होइन भन्ने भाष्य त्रुटिपूर्ण छ। ज्ञान निर्मितिको थलोमा सबैभन्दा धेरै राजनीति हुनुपर्छ। सबैभन्दा बढी बहस, वादविवाद, तर्कवितर्क, खण्डन मण्डन गरिनुपर्छ। राजनीति, साहित्य, संस्कृति, धर्म, दर्शन, कुटनीति, अर्थनीति र समाजबारे उत्कृष्ट सिद्दान्त बन्नुपर्छ। त्यसको सैद्दान्तिक बहस, तर्क, विवाद, प्रमाण, प्रयोग, प्रदर्शन, परिमार्जन र सहित निश्कर्षण निकालिनु पर्छ। राजनीति अव्यस्थाको सही व्यवस्थापन कला हो। राजनीतिमा अराजनीतिलाई प्रवेश दिइनु हुन्न। राजनीतिले नछुने विषय र क्षेत्र कही छैन। राजनीतिमुक्त क्षेत्र अपवाद मात्र हो। राजनीति सर्वत्र छ। यत्रतत्र छ। राजनीति कुनै पनि विषय र प्राप्तिको स्रोत, साधन, माध्यम, सभ्यता, सिद्दान्त, आचरण र गन्तव्य उद्देश्य हो। फरक यति मात्रै हो कि राजनीतिलाई सुनीति बनाउने कि कलुषित र दुर्गन्धित बनाइराख्ने ? डा गोपाल गुरुङ भन्नुहुन्छ, राजनीति सबै समस्याको हल गर्ने साधन हो। के हामीले राजनीतिलाई शिक्षालाई यसरी बुझेका छौ त ? पक्कै छैनौं। त्यसैले विश्वविद्यालय राजनीति गर्ने थलो होइन भन्छौं। राजनीतिलाई समस्या बनाएर राजनीतिले चाबी बन्द गर्ने ढोका लगाउने काम गरेका कारण राजनीति जटिल बनेको छ। शिक्षाको महत्त्व कम भएको छ। राजनीति शासन गर्ने कला पनि भएको हुँदा यसको व्यापकताबारे अनविज्ञ रहेर राजनीति गरिँदैन। राजनीतिको जटिलता चिर्न शैक्षिकस्थल, विश्वविद्यालयलाई र शिक्षालाई हेर्ने नजर पनि उत्तिकै फराकिलो हुनु जरूरी देखिन्छ। विश्वविद्यालयहरूले अरू विषयजस्तै राजनीतिको पनि विषद् अध्ययन अनुसन्धान गरेर र प्राज्ञिक निष्कर्ष निकाल्ने थलोको रूपमा आफूलाई विकसित गर्दै अरू विश्वसनीय बन्दै जानु पर्छ।"
योग : जिउने सर्वोत्कृष्ट कला,"योग समाजमा चिरपरिचित शब्द बनिसकेको छ। सामान्य भाषामा योग भनेको जोड्नु नै हो। विभिन्न आसन, साधना, ध्यान आदिको माध्यमबाट शरीर र मनलाई जोड्ने प्रक्रिया नै योग हो। पूर्वीय दर्शनमा आदिम कालदेखि नै योग शब्दको प्रयोग हुँदै आएको पाइन्छ। हिन्दू धर्मशास्त्रमा आत्मदर्शन र समाधीदेखि कर्मक्षेत्रसम्ममा योगको प्रयोग भएको विश्वास गरिन्छ। योगको सुरुआत आदिम कालदेखि नै भए तापनि आजको आधुनिक समाजमा यसलाई मानिसको स्वास्थ्यसँग जोडेर हेरिने गरिन्छ। यसै कारण जनमानसमा प्रिय बन्दै गएको छ योग। पहिले योग भनेको सन्यासीले मात्र गर्ने हो, घरगृहस्थीले गर्ने होइन भन्ने बुझाइ थियो। तर केही वर्षयता योग सन्यासीले मात्र होइन, गृहस्थीले पनि गर्नु जरुरी छ भन्ने चेतना बढ्दै गएको छ। आधुनिक जमानामा अस्वस्थ्यकर भोजन र विशाली जीवनशैलीका कारण मानिस धेरै प्रकारका रोगबाट ग्रस्त भई अकालमै ज्यान जान थालेको छ। आधुनिक औषधि विज्ञानले मानिसमा भएका विभिन्न प्रकारका रोगहरू निको पार्न सक्छ। यसको विकल्पको रूपमा योग, आयुर्वेद, प्राकृतिक चिकित्सा आदिमा रोगी वा निरोगी दुवै वर्गको आकर्षण बढ्न थाल्यो। त्यसै कारण अब योग मठमन्दिर र सार्वजनिक स्थानबाट प्रत्येक घरसम्म पुगिसकेको छ। यसले विश्वब्यापी रूपमा प्रभाव जमाउँदै लगेको छ। योग गर्ने व्यक्तिहरूको पनि व्यापक रूपमा वृद्धि हुँदै गएको छ। जसले गर्दा योगको महत्त्व दिनप्रतिदिन बढ्दै गएको छ। योग सम्पूर्ण विज्ञान र कला पनि हो। यसले शारीरिक रूपमा मात्र नभई मानिसलाई मानसिक रूपमा पनि स्वस्थ्य राख्न मद्दत पुर्याउँछ। योग सम्पूर्ण विज्ञान र कला पनि हो। यसले शारीरिक रूपमा मात्र नभई मानिसलाई मानसिक रूपमा पनि स्वस्थ्य राख्न मद्दत पुर्याउँछ। साथै आध्यत्मिक रूपमा उच्च चेतनायुक्त भएर जीवन जिउने कलाको पनि विकास गर्छ। आजको युगमा हरेक समस्याको समाधान योगवाट पाउन सकिन्छ। विज्ञानको चरम विकासले गर्दा योग, अध्यात्म, आयुर्वेद, प्राकृतिक चिकित्साको क्षेत्र कमजोर भएजस्तो धेरैलाई लागे पनि वास्तवमा योग कहिले कमजोर हुँदैन। हिजोआज विकसित देशहरूमा पनि योग र अध्यात्मबिना शान्ति र आनन्द नपाइने महशुस गरेर त्यहाँका मानिसको योगप्रतिको झुकाव बढ्दो छ। त्यसैले त पश्चिमा देशहरूमा पनि योग, अध्यात्म, आयुर्वेदलगायतको अध्यापन हुन थालिसकेको छ। भौतिक विकासले मानिसलाई धेरै सुविधा दियो। तर शान्ति र आनन्द दिन सकेन। त्यसैले हाम्रो देशमा प्राय : निशुल्क पाइने योग विधालाई विकसित देशहरूमा महंगो शुल्क तिरेर सिक्दै गरेको सुन्न पाइन्छ। योगले शारीरिक, मानसिक र आत्मिक शुद्धिकरणका लागि महाउर्जाको काम गर्छ। त्यसैगरी सफल र सन्तुष्ट जीवन जिउन यसको भूमिका महत्त्वपूर्ण छ। योग यस्तो बिधा हो, जसले हामीभित्र सुसुप्त अवस्थामा रहेको ज्ञान, बुद्धि र भक्तिलाई उजागर गर्ने काम गर्छ। योग एक जीवन दर्शन हो। अनुशासन हो र जीवन पद्धति पनि हो। योग एक सर्वश्रेष्ठ आध्यत्मिक विधा पनि हो। अर्कोतर्फ रोगमुक्त जीवन जिउने माध्यम हो योग। यसले स्वयं व्यक्तिको रूपान्तरण गर्ने कामसमेत गर्नेछ। योग एक चिकित्सा पद्धति पनि हो। यसले शारीरिक र मानसिक दुवै रोगबाट मुक्त गराउने काम गर्छ। योग व्यायाम र आध्यात्मिक चिन्तनको विषय मात्र होइन। स्वार्थ, अज्ञानता र अहंकारबाट माथि उठेर यसलाई सम्पूर्ण चिकित्सा विज्ञानको रूपमा हेर्नुपर्छ। भागवत गीतामा भगवान् कृष्णले अर्जुनलाई भन्नुभएको थियो : योगस्थ : कुरु कर्माणि, सङ्ग त्यक्त्वा धनञ्जय सिद्धयासिद्धयो : समो भूत्वा समत्वं योग उच्यते सफलता वा असफलताका सम्पूर्ण आशक्तिलाई त्याग गरी समभावमा रहेर कर्तब्य गर्न भगवान् कृष्णले अर्जुनलाई भन्नुभएको थियो। यही समभावलाई योग भनिन्छ। योगको अर्थ सदा चञ्चल रहने इन्द्रीयहरूलाई बसमा राखेर मनलाई परमात्मामा लिन गर्नु पनि हो। योगले सम्पूर्ण दु : खसुख, राम्रोनराम्रो, सफलताअसफलता, जाडोगर्मी आदिमा समभाव राख्छ र जीवन जिउने कला सिकाउँछ। त्यसैले योगले शारीरिक रूपमा पूर्ण स्वस्थ्य दिने काम गर्छ। साथै मानसिक रूपमा शान्ति, आनन्द, खुसी र स्वामित्व प्रदान गर्छ। यसरी अन्त्यमा आध्यात्मिक रूपमा उच्च चेतनायुक्त भएर जीवन सहज पार्ने कला योगले सिकाउँछ। योगबाट खोजेको कुरा पाइने भएकाले हरेक क्षेत्रका मानिस हिजोआज योगमा समाहित भएको पाइन्छ। सेवाको रूपमा सञ्चालन हुँदै आएको योगले विश्वमा अत्यन्तै ठूलो व्यापारको रूप लिँदै गएको छ। व्यापारी, उद्यमी, शिक्षक, कर्मचारी, गृहिणी, विद्यार्थीलगायत हरेक क्षेत्रका मानिसले योगको आवश्यकता महशुस गर्न थालिएको हो। योगले स्वस्थ्यता र आनन्द मात्र प्रदान नगरी हरेक क्षेत्रको विकास र विस्तारमा महत्त्वपूर्ण योगदान गर्दै आएको छ। योगको विकासले उद्योग, व्यापार, शिक्षालगायत अन्य क्षेत्रको विकास र विस्तारमा पनि सहयोग गर्दै आएको छ। योगमा स्वस्थ्यय भोजनले तन र मनलाई स्वस्थ्यय राख्न सहयोगीको भूमिका निभाउँछ। भोजन शुद्ध शाकाहारी, ताजा र मौसमानुसारको हुनुपर्छ। ठिक समयमा ठिक भोजन गर्न सकेन भने योगको प्रभावकारिता हुँदैन। त्यसैले भोजनले शरीर मात्र नभई मनसमेत स्वस्थ्य राख्न सघाउँछ। शुद्ध प्राकृतिक, शाकाहारी र मौसमानुसारको भोजन नहुँदा हाम्रो शरीर पूर्ण रूपमा कहिले पनि स्वस्थ्य हुन सक्दैन। हिजोआज मानिस जिब्रोको अधिनमा बाँचेका छन्। शरीरलाई के कति खाना भए पुग्छ ? कसरी खानेभन्दा पनि जिब्रोको स्वाद र सन्तुष्टिका लागि शरीरले मागेभन्दा बढी खाने गरेको पाइन्छ। मानिस स्वास्थ्यप्रति सचेत भएका छन्। तर के खाने, कति खाने, कसरी खाने, कहिले खानेजस्ता आहार विज्ञानको बारेमा थोरै पनि जानकारी राखेको पाइन्न। जसले गर्दा नयाँ नयाँ रोगको जन्म भएको छ। भोजनका बारेमा औषधि शास्त्रका पिता हिप्पोत्र्याट्सले भनेका छन् कि तिम्रो आहार नै तिम्रो औषधि हो र तिम्रो औषधि नै तिम्रो आहार हो। अर्का विश्व विख्यात आहारविद् डा भिक्टर रोसिनले भनेका छन्, यदि हामीले गलत तरिकाले खायौं भने डाक्टरले पनि उपचार गर्न सक्दैन। हामीले ठिक तरिकाले खायौं भने डाक्टरको आवश्यकता नै पर्दैन। त्यस्तै अर्का विश्व विख्यात आहार विशेषज्ञ आन बिग्मोरले भनेका छन्, तपाईले खाइरहेको भोजन तपाईको लागि शक्तिशाली औषधि हो वा मन्द विष हो। त्यसैले भोजनले शरीरलाई मात्र नभई मन र विचारलाई समेत प्रभावित पार्ने क्षमता राख्छ। योग एक जीवन दर्शन हो। अनुशासन हो र जीवन पद्धति पनि हो। योग एक सर्वश्रेष्ठ आध्यत्मिक विधा पनि हो। योगको नियमित अभ्यास र शुद्ध साकाहारी एवं प्राकृतिक भोजन गर्ने बानीको विकास गर्न सक्यौं भने हामीलाई सय वर्षसम्म रोगले छुँदैन। फलस्वरूप स्वस्थ्य, शान्त र आनन्दित जीवन जिउन सकिन्छ। त्यसैले सधैं योग गरौं र शाकाहारी भोजन गरौं। योग, भोजन र विश्रामलाई एकसाथ सन्तुलित गरेर जान सकेमात्र मानिसलाई समग्र रूपमा स्वस्थ्य रहन मद्दत पुग्छ। हिजोआज मानिस उमेरमै पैसा कमाउने धुनमा खान, सुत्न, उठ्न, व्यायाम र विश्राम गर्न बिर्सन्छन्। पैसा मात्र होइन, उनीहरूले जीवनभर नछाड्ने रोगहरू पनि निम्त्याउँछन्। तिनै रोगका उपचार गर्ने क्रममा जीवनभर कमाएको रकम सकिन्छ। त्यसपछि जीवनभर दु : ख पाएर बाँच्नुको विकल्प हुँदैन। त्यसैले यस्तो परिस्थिति आउनुअघि नै योग, भोजन र विश्रामलाई सन्तुलित ढंगमा अगाडि बढाएर सुखी र आनन्ददायी जीवनयापन गर्न सकिन्छ। शरीर स्वस्थ्य राख्न उपबासको पनि महत्त्व उत्तिकै छ। उपवासले शरीरलाई शुद्ध र सफा गर्छ। यसले पाचन पक्रियालाई सक्रिय बनाउँछ। सातामा एक दिन पानी मात्र पिएर उपवास बस्नु उत्तम मानिन्छ। त्यसो गर्न नसके बेलुका तरकारीको झोल, जुस वा दूधमात्र पिएर बस्नु फाइदाजनक हुन्छ। योगले सरल जीवन, उच्च विचार, सेवा भावको विकास, एकआपसमा सहयोग र सहकार्यको भावनाको विकास गराउँछ। नियमित योग गर्दा हाम्रो जीवन जिउने शैली सरल र सहज हुनेछ। शान्त मनले कर्मक्षेत्रमा खटिँदा हामीहरूले सञ्चालन गरेका उद्योग, व्यवसाय, शिक्षा आदिको विकास र विस्तार निरन्तर भइरहन्छ। हामै्र घरपरिवार, समाज सरल, स्वस्थ्य र व्यवस्थित हुने गर्छ। हाम्रो संस्कार र संस्कृतिको विकास हुँदै जानेछ। समाजमा अपराधको प्रवृत्ति कमजोर हुनेछ र समाज उन्नति प्रगतिको बाटोमा अगाडि बढ्नेछ। योगले सम्पूर्ण क्षेत्रको विकासमा योगदान गर्ने हुँदा हामीहरू सबै क्षेत्रका व्यक्तिहरूले नियमित रूपमा योग, ध्यान र शुद्ध भोजन गर्ने बानीको विकास गर्नु जरुरी छ। आठौं राष्ट्रिय योग दिवसको उपलक्ष्यमा सम्पूर्ण नेपालीले नियमित योग गर्ने बानीको सुरुआत गर्ने बेला ढिलो भइसकेको छ। अब योगलाई जीवन जिउने कलाको रूपमा विकास गरेमात्र यसले हाम्रो शारीरिक र मानसिक स्वस्थ्यता र शान्तिको चाहनालाई पूरा गर्नेछ। आठौं राष्ट्रिय योग दिवसको सबैमा शुभकामना।  खड्का पतञ्जली योग समिति भक्तपुरका अध्यक्ष हुन्।"
आइपीओ जारी गर्दै माया खोला हाइड्रोपावर,"काठमाडौं :माया खोला हाइड्रोपावर कम्पनी लिमिटेडले सर्वसाधारणका लागि साधारण शेयरको निष्कासन तथा विक्री खुला गर्ने भएको छ । कम्पनीले आयोजना प्रभावित स्थानीय तथा वैदेशिक रोजगारीमा रहेका नेपालीका लागि शेयर निष्कासन गरेपछि आगामी माघ १३ गतेदेखि सर्वसाधारणको लागि प्रतिकित्ता १०० अङ्कित दरमा १९ लाख ९२ हजार कित्ता शेयर प्राथमिक सार्वजनिक निष्कासन (आइपीओ) बिक्री खुला गर्ने भएको हो । कम्पनीले आफ्नो जारी पूँजी एक अर्बको ३४ प्रतिशतले हुने ३४ करोड मूल्य बराबरको कुल ३४ लाख कित्ता साधारण शेयरमध्ये आयोजना प्रभावित स्थानीयका लागि कुल १० लाख कित्ता शेयर निष्सकासन गरी बाँडफाँट गरिसकिएको छ । त्यस्तै दुई लाख ४० हजार कित्ता शेयर वैदेशिक रोजगारीमा रहेका नेपालीका लागि,एक लाख २० हजार कित्ता सामुहिक लगानी कोषलाई बाँडफाँड गरिएको र ४८ हजार कित्ता कर्मचारीलाई छुट्याई बाँकी १९ लाख ९२ हजार कित्ता शेयर सर्वसाधारणलाई निष्कासन गर्न लागिएको कम्पनीले जनाएको छ । लगानीकर्ताले छिटोमा यही माघ १७ गतेसम्म र ढिलोको माघ २७ गतेसम्म निवेदन दिन सक्नेछन्। न्यूनतम १० कित्तादेखि अधिकतम एक लाख कित्ता खरिदका लागि आवेदन दिन सकिने छ । कम्पनीको धितोपत्र निष्कासन तथा बिक्री प्रबन्धक प्रभु क्यापिटल लिमिटेड रहेको छ । कम्पनीलाई ईक्रा नेपालले ईक्राएन्पी आईआर बीबी माइनस प्रमाणपत्र प्रदान गरेको छ । कम्पनीले सङ्खुवासभाको धर्मदेवी नगरपालिकाको माया खोलामा १४ दशमलव नौ मेगावाट क्षमताको मायाखोला जलविद्युत आयोजना निर्माण गरेको छ ।"
उखुको न्यूनतम खरिद मूल्य ५४० निर्धारण,"काठमाडौं : सरकारले चालु आर्थिक वर्ष २०७९०८० का लागि उखुको न्यूनतम खरिद मूल्य तोकेको छ। आज बसेको मन्त्रिपरिषद् बैठकले उखुको न्यूनतम समर्थन मूल्य तोकेको हो। कृषि तथा पशुपक्षी विकास मन्त्रालयका प्रवक्ता प्रकाशकुमार सञ्जेलका अनुसार उखुको उत्पादन लागत, ढुवानी भाडा र मुनाफासमेत गरी कृषकले उत्पादन गरेको उखुको न्यूनतम खरिद मूल्य प्रतिक्विन्टल रु पाँच सय ४० निर्धारण गरिएको हो। यो मूल्य गत आर्थिक वर्षको भन्दा प्रतिक्विन्टल रु २० ले बढी हो। गत आर्थिक वर्ष सरकारले उखुको न्यूनतम समर्थन मूल्य प्रतिक्विन्टल रु पाँच सय २० तोकेको थियो। उखु किसानलाई सरकारले दिने अनुदान भने यथावत् राखिएको छ। 'उखु किसानलाई अनुदान दिनेसम्बन्धी कार्यविधि, २०७५ को दफा ३ को उपदफा ३ अनुसार चालु आर्थिक वर्षका लागि सरकारले उखु किसानलाई दिने अनुदान भने यथावत् राखिएको छ। यस वर्ष पनि उखु किसानले प्रतिक्विन्टल रु ७० अनुदानका रूपमा पाउनेछन्,' कृषि मन्त्रालयले विज्ञप्तिमा भनेको छ। सरकारले उपलब्ध गराउने अनुदान रकमसमेत जोड्दा किसानले चालु आर्थिक वर्षका लागि उखु बिक्रीमा न्यूनतम रु छ सय १० पाउनेछन्।"
"सेयर बजारमा सामान्य करेक्सन,कारोबार रकम ५ अर्ब नजिक","काठमाडौं : सेयर बजारमा सामान्य करेक्सन आएको छ। आज नेप्सेपरिसूचक ९०१ अंकले घटेर २१७३१० विन्दुमा अडिएको छ। बजारमा करेक्सन आएपनि कारोबार रकम भने मंगलबारको तुलनामा बढेको छ। आज करिब ५ अर्बको सेयर कारोबार भएको छ। अघिल्लो कारोबार दिन मंगलबार साढे ३ अर्ब मूल्य बराबरको कारोबार भएको थियो। यसदिन २४८ कम्पनीको १ करोड ३३ लाख ४ हजार १४० कित्ता सेयर ४ अर्ब ९२ करोड ८७ लाख १४ हजार ६०२ रुपैयाँको सेयर किनबेच भयो। चार कम्पनीको मूल्यमा सकारात्मक सर्किट ब्रेक लाग्यो। कारोबार रकमका आधारमा रिडी पावर शीर्षस्थानमा रह्यो। सो कम्पनीको ३५ करोड बढिको सेयर कारोबार भयो। यस्तै,अपी पावर र नेसनल हाइड्रोपावर कम्पनी क्रमश १९ करोड र १४ करोड माथिको सेयर कारोबार गरी दोस्रो र तेस्रो स्थानमा रहे।"
सानिमा मिडिल तमोर हाइड्रोपावर आइपिओ निष्कासन : कसले दिने आवेदन ?,"काठमाडौं : सानिमा मिडिल तमोर हाइड्रोपावर लिमिटेडले साधारण शेयर निष्कासन तथा बिक्री खुला गरेको छ। कम्पनीले आयोजना प्रभावित क्षेत्रका स्थानीय बासिन्दा तथा वैदेशिक रोजगारीमा रहेका नेपालीका लागि प्राथमिक सार्वजनिक निष्कासन (आइपिओ) तथा बिक्री खुला गरेको हो। कम्पनीले जारी पूँजी तीन अर्ब ३३ करोड २५ लाखको १० प्रतिशत अर्थात् ३३ करोड ३२ लाख ५० हजार बराबरको प्रतिशेयर एक सय दरका ३३ लाख ३२ हजार पाँच सय कित्ता साधारण शेयर आयोजना प्रभावित क्षेत्रका स्थानीय बासिन्दाका लागि निष्कासन गरेको छ। जसमध्ये आयोजना अतिप्रभावित क्षेत्र फुङ्लिङ नगरपालिका१, २, ९ र १०, फक्ताङलुङ गाउँपालिका१ तथा भिक्वाखोला गाउँपालिका१ र २, मेरिङदेन गाउँपालिका२ र ३, आठराई त्रिवेणी गाउँपालिका५ तथा मैवाखोला गाउँपालिका१ मा बसोबास गर्ने स्थानीय बासिन्दाका लागि ४० प्रतिशत र आयोजना प्रभावित क्षेत्र ताप्लेजुङका बासिन्दाका लागि ६० प्रतिशत शेयर निष्कासन गरेको सार्वजनिक आह्वानपत्रमा उल्लेख छ। त्यस्तै सर्वसाधारणका लागि ४९ करोड ९८ लाख ७५ हजार बराबरको शेयर ४९ लाख ९८ हजार सात सय ५० कित्ता साधारण शेयरको १० प्रतिशत सम्बन्धित निकायबाट श्रम स्वीकृति प्राप्त गरी विदेशमा रोजगारमा रहेका नेपालीका लागि निष्कासन गरेको हो। लगानीकर्ताले शेयर खरिदका लागि न्यूनतम १० कित्तादेखि अधिकतम २० हजार कित्तासम्म आवेदन दिन सक्नेछन्। जसमा आयोजन प्रभावित क्षेत्रका स्थानीय बासिन्दाका लागि निष्कासन बन्द छिटोमा आगामी माघ १८ गते हुनेछ भने ढिलोमा आगामी फागुन ४ मा हुने कम्पनीले जनाएको छ। वैदेशिक रोजगारीमा रहेका नेपालीहरुले भने माघ १८ गतेभित्र आवेदन दिनुपर्नेछ। स्थानीय बासिन्दाले हाइड्रोपावरको कार्यालय, सानिमा बैंक, लक्ष्मी बैंक, ग्लोबल आइएमई बैंक र सनराइज बैंकका तोकिएका शाखा कार्यालयबाट आवेदन दिन सक्नेछन्। त्यस्तै वैदेशिक रोजगारीमा रहेका नेपालीले आस्वा सदस्य बैंक तथा वित्तीय संस्था र तिनका तोकिएका शाखा कार्यालयबाट आवेदन दिनसक्ने कम्पनीले जनाएको छ। कम्पनीको शेयर निष्कासन तथा बिक्री प्रबन्धक सानिमा क्यापिटल लिमिटेड रहेको छ। आइपिओ निष्कासनका लागि गराएको रेटिङमा केयर रेटिङ नेपालले कम्पनीलाई केयर एनपी डबल बी इस्युअर रेटिङ प्रदान गरेको छ। कम्पनीले ताप्लेजुङको फक्ताङलुङ र मिक्वाखोला गाउँपालिका तथा फुङ्लिङको सिमाना भएर बग्ने तमोर नदीको बहाव सदुपयोग गरी ७३ मेगावाट क्षमताको मध्ये तमोर जलविद्युत् आयोजना निर्माण गरिरहेको छ। रासस"
"टेलिकमका टेलिफोन अवरुद्ध, बिलिङ प्रणाली कारक","काठमाडौं : नेपाल टेलिकमका टेलिफोन मंगलबार डेढ घण्टा पूरै अवरुद्ध भए। फोन नलाग्ने, डेटा नचल्ने, एसएमएस नजाने, रिचार्ज नहुने, ब्यालेन्स हेर्न नमिल्ने, भ्वाइस प्याक लिन नमिल्नेलगायत समस्या दिनभरजसो नै सेवाग्राहीले भोग्नुपर्यो। बिलिङ प्रणालीको म्याद सकिएका कारण यस्ता समस्या आएको टेलिकम स्रोत बताउँछ। ती स्रोतका अनुसार यसले गर्दा विलिङ प्रणाली नै कोल्याप्स हुन सक्ने संकेत गरेको छ। जसले टेलिकममा करोडौं घाटा भएको छ। टेलिकमका एक प्राविधिकले बिलिङ प्रणाली वा अन्य कुनै प्रणालीमा गडबडीले समस्या आएको हुन सक्ने बताए। उनका अनुसार यस विषयमा आन्तरिक रूपमा प्राविधिक जाँच भइरहेको छ। टेलिकमबाट अन्य कम्पनीका नेटवर्कमा फोन जानेआउने भए पनि आन्तरिक फोनमा ठूलो समस्या देखिएको हो। मोबाइल नेटवर्क सिस्टममा समस्या आए पनि टेलिकमका पदाधिकारीले के हो भनेर कारण खुलाउन चाहेनन्। टेलिकमका प्रवक्ता शोभन अधिकारीले नेटवर्कमा समस्या देखिए पनि १५ मिनेटमा समाधान भएको दाबी गरे। मोबाइल प्रयोगकर्ताले भने दिनभर नै समस्या व्यहोरे। टेलिकममा मध्याह्न १२ बजेदेखि समस्या आएको थियो। बेलुकीसम्म पनि फोन नलाग्ने, नबुझिनेलगायत समस्या भोग्नुपरेको गुनासो प्रयोगकर्ताको थियो। प्रवक्ता अधिकारीले छिट्टै समस्या समाधान गरे पनि टेलिकममा ट्राफिक जाम भएका कारण दिनभरजसो समस्या देखिएको बताए। टेलिकमको सिस्टममा समस्या रहेको उनी स्वीकार गर्छन्। यो प्राविधिक गतिविधिमा कहिलेकाहीँ आउने समस्या हो, उनले भने, सिष्टममा समस्या छ, कहिलेकाहीँ त्यस्तो हुन्छ। समस्या आउँदा कलको संख्या धेरै बढेकाले मोबाइल नेटवर्कमा समस्या आएको प्रवक्ता अधिकारीले बताए। प्राविधिक समस्यापछि कल लाग्न गाह्रो हुन्छ। एउटा सिष्टममा भएको हुन्छ, अर्कोमा आउँदा जाम हुन्छ, उनले भने। कलको संख्या बढेकाले पौने २ बजेसम्म समस्या रहेको उनले बताए। फाट्टफुट्ट ठाउँ तथा क्षेत्रमा नेटवर्कभन्दा बाहिर हिँडेको हुन सक्छ। केहीबेर समस्या रहे पनि समाधान भइसक्यो, उनले भने, प्राविधिक समस्या जति बेला पनि हुन सक्छ। कल लागेन भने फेरि कल गरिरहने प्रवृत्ति भएकाले पनि समस्या भएको हो। साँठगाँठमा १० प्रतिशत बिलिङ गुमाउँदै टेलिकम टेलिकम स्वाहा पार्ने साँठगाँठ एमआरआई खरिदमा सेटिङ र कार्टेलिङ नेपाल टेलिकमको सिस्टम डाउन, मोबाइल सम्पर्कमा समस्या टेलिकमको कलसँगै सिस्टमले अटोमेटिक बिल बनाउँछ। कन्भर्जेन्ट रियल टाइम बिलिङ (सीआरटीबी) मा १० प्रतिशतसम्म बिलिङ लस हुने गरेको तथ्य बाहिरिएको थियो। धेरैले मंगलबारको समस्या यसैसँग सम्बन्धित रहेको अथ्र्याएका छन्। टेलिकमको कलबाट दैनिक औसत ९ करोडको कारोबार हुन्छ। मंगलबार कलको भोलुम ह्वात्तै बढेको थियो। नयाँ बिलिङ प्रणाली खरिद गर्न टेलिकम सञ्चालक समितिले २०७८ साउन ४ मा नै बोलपत्र आह्वान गर्ने निर्णय गरेको थियो। तर, त्यसको अवज्ञा गर्दै टेलिकम नेतृत्व अद्यावधिक (अपग्रेड) गर्नतिर लागेको थियो। अख्तियार दुरुपयोग अनुसन्धान आयोगले नयाँ बिलिङ प्रणाली लागू गर्न निर्देशन दिएको थियो। नयाँ प्रणालीमा नगए विद्यमान बिलिङ प्रणाली कुनै समय ध्वस्त (कोल्याप्स) हुन सक्ने जोखिम रहेको जानकार बताउँछन्। तर, टेलिकमले कुनै प्रक्रिया गरेको छैन। टेलिकमका प्रवक्ता शोभन अधिकारीले अख्तियारको निर्देशन टेलिकमले मान्ने बताए। तर, प्रक्रिया सुरु भए नभएको स्पष्ट बताउन चाहेनन्।"
जलजलामा नयाँ आलुको बिउ रोपिँदै,"बेनी: जलजला गाउँपालिकामा नयाँ प्रविधिको बिउ आलुको खेती थालिएको छ। राष्ट्रिय आलु बाली अनुसन्धान केन्द्रसँग समन्वय गरेर प्रगतिशिल ताजा तरकारी तथा बिउ उत्पादक कृषक समूहमार्फत वडा नम्बर ६ को लाम्पाटा बराहटोलमा सामूहिक पूर्व बिउ आलु रोपिएको छ । आलुको गुणस्तरीय बिउ उत्पादन, उत्पादन क्षमता कम भएको पुरानो बिउ विस्थापित गर्न र बिउ आलुमा आत्मनिर्भर बनाउन पीबीएम (पूर्व बिउ आलु) कार्यक्रम सञ्चालन गरिएको जलजला गाउँपालिकाका अध्यक्ष राजुप्रसाद आचार्यले बताए। जलजलाको धेरै भूगोलमा आलु खेती भएपनि बर्षौदेखि एउटै बिउको प्रयोग हुँदा उत्पादन, गुणस्तर र रोगकिराको समस्या देखियो, उनले भने गुणस्तरीय बिउ उत्पादन गरेर आलु उत्पादन र गुणस्तर सुधार गर्ने उद्देश्यले राष्ट्रिय कृषि अनुसन्धान परिषद् (नार्क)ले सिफारिस गरेको रोग प्रतिरोधात्मक क्षमताको पूर्व मुल बिउ भित्र्याइएको छ। गाउँपालिकाका कृषि अधिकृत राजुप्रसाद गौतमले नौ रोपनी क्षेत्रफलमा खुमल सेतो १, खुमल उज्वल, जनकदेव, खुमल रातो र कार्डनल जातको आलुको ५३ हजार २०० दाना रोपिएको जानकारी दिए। अहिले लगाएको बिउ पाँच पुस्तापछि खायन (खान र बिउ रोप्न) योग्य हुन्छ। हाल यहाँका किसानले करिब ५० वर्ष पुरानो बिउ प्रयोग गर्दै आएका थिए। बिउ आलुमा आत्मनिर्भर कार्यक्रमका लागि गाउँपालिकाले चालु आर्थिक वर्षमा १० लाख रुपैयाँ बिनियोजन गरेको छ। चिहानकाटे, लाम्पाटा र रात्माटामा ८८ बोरा दोस्रो पुस्ताको बिउ आलु रोपिएको छ। दोस्रो पुस्ताको बिउ आलु किसानलाई ५० प्रतिशत अनुदानमा वितरण गरिएको हो। किसानलाई लगाउने ज्याला उपलब्ध गराउने र प्रतिकिलो २५ देखि ३० रुपैयाँका दरले खरिद गर्ने सम्झौता भएको छ। अहिले लगाएको पूर्व बिउ आलु उत्पादन भएपछि किसानबाट गाउँपालिकाले खरिद गरेर चिस्यानगृहमा राख्ने र पहिलो पुस्ताको बिउ उत्पादन गर्न किसानलाई उपलब्ध गराउने जनाएको छ । राष्ट्रिय आलु विकास कार्यक्रमका प्राविधिक रमेश खतिवडाले भाइरस र रोगमुक्त पूर्व बिउ आलु रोपिएको बताए। पूर्व बिउ आलु पाँच सय दाना बराबर ७५ केजी उत्पादन हुन्छ, उनले भने किसानले बजारबाट खरिद गरेको बिउको गुणस्तर राम्रो नहुँदा रोग भित्रिएको, उत्पादन र गुणस्तर घटेको हो। आलु बिउ उत्पादनमा चासो देखाउने देशका सीमित स्थानीय तह मध्येमा जलजला रहेको प्राविधिक खतिवडाले बताए। प्रगतिशिल कृषक समूहका अध्यक्ष बाबुराम रेग्मीले धेरै वर्षदेखि एउटै बिउ लगाउँदा उत्पादन र गुणस्तर घटेपछि आफैँ बिउ उत्पादन गर्न गाउँपालिकासँग साझेदारी गरिएको बताए। उत्पादन भएको सबै बिउ गाउँपालिकाले खरिद गरिदिने सम्झौता भएकोले बिउ आलुलाई बजारको समस्या नहुने भएकाले उत्साही भएको प्रेमप्रसाद भुसालले बताए। २४ वर्षदेखि आलु खेती गर्दै आएका नारायणदत्त सापकोटाले धेरै वर्षपछि आलुको बिउ परिवर्तन गर्न लागिएको बताए। लुम्ले कृषि अनुसन्धान केन्द्रले धेरै वर्षअघि शालिजामा बिउ आलु भित्र्याएको थियो। वल्लो पल्लो गाउँका किसानले साटेर सोही समयको बिउ र बजारबाट खरिद गरेर रोप्ने गरेका छन् ।"
लगानी भित्र्याउन कानुनी अल्झ्न हटाइने,"काठमाडौं : गैरआवासीय नेपालीले नेपालमा लगानी गर्न चाहे पनि कानुनी अल्झन रहेको बताएका छन्। अर्थमन्त्री विष्णु पौडेललाई भेट गर्दै संघका पदाधिकारीले लगानीका लागि कानुनी अल्झन हटाउन माग गरे। गैरआवासीय नेपाली संघका कार्यकारी अध्यक्ष रबिना थापाले विदेशमा रहेका लाखौं नेपाली नेपालमा लगानीका लागि उत्साहित भए पनि कानूनी र नीतिगत समस्या परेको बताइन्। अध्यक्ष थापाले विदेशमा रहेका नेपालीलाई बिना कुनै उल्झन लगानी गर्न पाउने वातावरण निर्माण गर्न आग्रह गरिन्। कार्यकारी अध्यक्ष थापाले गैरआवासीय नेपालीले कानुनी रुपमा भोग्नु परेका व्यवधानलाई सम्बोधन गरिदिन अनुरोध गरिन्। संघका अध्यक्ष डा बद्री केसीले गैरआवासीय नेपालीको लगानी अभिवृद्धि गर्नका लागि नेपाली नागरिक सरह लगानीको व्यवस्था गर्नुपर्नेमा जोड दिए। अध्यक्ष केसीले नेपाल सरकारको समन्वय, सहकार्य तथा लगानीसहित नेपालभित्र १० अर्ब बराबरको एनआरएन नेपाल डेभलपमेन्ट फन्ड कम्पनी कार्यान्वयनमा ल्याउनका लागि समस्या भएको बताए। कम्पनीको कार्यक्षेत्र तथा एनआरएनले लगानी भित्र्याउन धितोपत्रसम्बन्धी नियम, लगानीको स्वीकृति विधि, लगानीको लेखांकन विधि, लगानीको प्रतिफल फिर्ता विधि तथा धितोपत्रको कारोबार विधिलगायतको निर्माण तथा संशोधन गरी तुरुन्त काम अगाडि बढाउन आग्रह गरे। अध्यक्ष केसीले गैरआवासीय नेपाली ऐन लगायत गैरआवासीय नेपालीसँग प्रत्यक्ष सरोकार राख्ने विदेशी लगानी तथा प्रविधि हस्तान्तरण ऐन र त्यससम्बन्धी नियमावली तथा आदेशमा संशोधनसहित लगानी सम्बन्धमा विद्यमान न्यूनतम २ करोडको मापदण्ड हटाउन पहल गरिदिन पनि आग्रह गरे। डलर खाता सञ्चालनमा देखा परेका प्राविधिक समस्या समाधान गर्न, एनआरएन नेपाल डेभलपमेन्ट फनडलाई अघि बढाउन देखा परेका कानुनी र व्यावहारिक कठिनाइ समाधानका लागि अन्तर मन्त्रालयगत समन्वय गरेर समस्या सम्बोधन गरिदिन आग्रह गरे। वैदेशिक रोजगारीबाट आउने विप्रेषणलाई वैधानिक च्यानलमार्पत ल्याउन प्रोत्साहन गर्न २ प्रतिशतसम्म प्रिमियम उपलब्ध गराउने गरी व्यवस्था गर्न अध्यक्ष केसीले आग्रह गरे। अध्यक्ष कुल आचार्यले गैरआवासीय नेपाली नागरिकताको विषयलाई तत्काल टुंगो लगाउन आग्रह गरे। सो अवसरमा अर्थमन्त्री पौडेलले गैरआवासीय नेपाली संघका प्रतिनिधिसहितको एउटा छुट्टै संयन्त्र बनाएर यथाशक्य छिटो समस्या समाधानका लागि पहल गर्ने प्रतिबद्धता व्यक्त गरे। सबै मन्त्रालयका प्रतिनिधिसहित एकै ठाउँमा राखेर छलफल गरी समाधान निकाल्ने पौडेलले बताए। गैरआवासीय नेपाली नागरिकताको विषय छिट्टै टुंगिने उनको भनाइ छ। लगानीका लागि मार्ग प्रशस्त गर्न आफू प्रतिबद्ध रहेको अर्थमन्त्री पौडेलले बताए। लगानीका लागि प्रोत्साहन गर्नेमा विश्वस्त रहन उनले आग्रह गरे।"
सुनको मूल्य प्रतितोला ६ सय घट्यो,काठमाडौं : सुनचाँदी बजारमा बुधबार छापावाल सुनको मूल्य मङ्गलबारको तुलनामा प्रतितोला छ सयले घटेको छ। हिजो प्रतितोला एक लाख पाँच हजार एक सयमा कारोबार भएको सुनको मूल्य आज एक लाख चार हजार पाँच सय तोकिएको छ। नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला रु एक लाख चार हजार छ। यसको मूल्य अघिल्लो दिन रू एक लाख चार हजार छ सय थियो। त्यस्तै आज चाँदीको मूल्य अघिल्लो कारोबार मूल्यका तुलनामा प्रतितोला १५ ले घटेर एक हजार तीन सय ७५ तोकिएको महासङ्घले जनाएको छ। महासङ्घले अन्तरराष्ट्रिय बजारमा हुने सुन तथा चाँदीको कारोबार मूल्यका आधारमा यहाँ दैनिक सुन तथा चाँदीका मूल्य तोक्दै आएको छ।
हिमालय एयरलाइन्से माघ २८ देखि बेइजिङ उडान गर्ने,"काठमाडौं: हिमालय एयरलाइन्सले चीनको बेइजिङ सिधा उडान सुरु गर्ने भएको छ। कोभिड१९ महामारीको बीचमा हिमालयको काठमाडौंबेइजिङ सिधा उडान रोकिएको थियो। चीनले जनवरी २०२३ देखि यात्रा प्रतिबन्ध खुला गरेपछि उडान पुनः सुचारु गरिएको एयरलाइन्सले जारी गरेको विज्ञप्तिमा उल्लेख छ। हिमालय एयरलाइन्सले यहि फेब्रुअरी ११ अर्थात आगामी माघ २८ देखि हप्तामा एक उडान गर्नेछ। हिमालयले बेइजिङको ड्यासिङ अन्तर्राष्ट्रिय विमानस्थलमा उडान भर्नेछ। एयरलाइन्सले प्रत्येक शनिबार उडान गर्ने तालिका छ। हिमालयले एच९ ६६५ विमानबाट उडान भर्ने जनाएको छ । काठमाडौंबेइजिङ सिधा उडान ४ घन्टाको हुनेछ। चिनियाँ नयाँ वर्षको बिदाको मौसम नजिकिँदै गर्दा, चीन र नेपालका राजधानीबीच सिधा उडान सुचारु हुनु लाभदायी भएको एयरलाइन्सका उपाध्यक्ष विजय श्रेष्ठले बताए। यसले चीनबाट नेपाल आउने यात्रुहरूलाई थप सेवा दिन र पर्यटकीय गतिविधि बढ्ने अपेक्षा गरिएको छ।"
किन हुँदैन पुँजीगत खर्च ?,"काठमाडौं : सरकारले पुँजीगत खर्च बढाउन सकेको छैन। आर्थिक समृद्धिसँग जोडिएको पुँजीगत खर्च बढाउन सरकारले कुनै उपाय अपनाउन सकेको छैन। वर्षौंदेखिका कुनै पनि सरकारले पुँजीगत खर्च बढाउन नसकेका हुन्। अधिकांश सरकारले सुधारका लागि कुनै पनि पहल गरेका छैनन्। राष्ट्रिय योजना आयोगका पूर्वउपाध्यक्ष एवं बागमती प्रदेशसभाका सांसद डा दिनेशचन्द्र देवकोटाले पुँजीगत खर्च गर्न नसक्नुको पछाडि संरचनागत दोष रहेको बताउँछन्। संरचनामा आमूल परिवर्तन गर्नुपर्छ, काम गर्न नसक्ने तर काम थप्ने प्रवृत्ति हटाउनुपर्छ देवकोटाले भने। देश संघीयतामा गएसँगै पुँजीगत खर्च बढ्ने र दु्रतगतिमा देश विकास हुने सबैको आशा र अपेक्षा थियो। तर, पनि संघीयतापछिका सरकारले पुँजीगत खर्च बढाउन कुनै कदम चाल्न नसकेको जानकार बताउँछन्। आयोगका पूर्वउपाध्यक्ष देवकोटा देश संघीयतामा गए पनि केन्द्र सरकारले संविधानतः व्यवस्था भएको स्थानीय तह र प्रदेश सरकारलाई विकास निर्माणको अधिकार नदिएको बताउँछन्। सानो बजेट पनि केन्द्रमै राख्ने, प्रदेश र स्थानीय तहमा बजेट पनि नदिने, कर्मचारी पनि नखटाउने गरियो देवकोटाले भने। तल कर्मचारी दिएर क्षमता अभिवृद्धि गर्नुको विकल्प नभएको उनले बताए। कुनै पनि काम डीपीआर नबनाइकन र आयोजनाको तयारीबिना बजेट विनियोजन गर्ने गरिएको छ। हचुवामा कुनै तयारीबिनाको योजना राख्ने गरेकाले पनि पुँजीगत खर्च हुँदैन। जग्गा प्राप्तिमा समस्यालगायतका कारणबाट पनि पुँजीगत खर्च हुन सकिरहेको छैन। चालू आर्थिक वर्षको ६ महिनामा सरकारको पुँजीगत खर्च १४०५ प्रतिशत मात्रै भएको छ। पुस मसान्तसम्म ५३ अर्ब ४५ करोड पुँजीगत खर्च भएको छ। पुँजीगत खर्चमा सुधार हुन नसक्दा विकास निर्माण ठप्प प्रायः भएका छन्। सरकारले आर्थिक वर्षको अन्तिममा मात्रै पुँजीगत खर्च गर्ने गरेकोे पाइएको छ। उक्त समयमा गरिएको खर्चले विकास निर्माणमा कमसल र गुणस्तरहीन हुने गरेको छ। महालेखा नियन्त्रक कार्यालयका अनुसार गत आर्थिक वर्षको पुससम्म पुँजीगत खर्च १३४४ प्रतिशत अर्थात् ५० अर्ब ८० करोड रुपैयाँ खर्च भएको थियो। संविधान जारी भएपछि कुनै पनि सरकारले पुँजीगत खर्च सुधार गर्न ध्यान दिन सकेका छैनन्। पहिलो ६ महिनामा निकै कम मात्रै खर्च भइरहेको छ। वर्षान्तको अन्तमा पनि विनियोजित सबै बजेट खर्च हुन सकेको छैन। महालेखा नियन्त्रकको कार्यालयका अनुसार आर्थिक वर्ष २०७६०७७ को पुसमा १४४ मात्रै खर्च भएको छ। चालू आर्थिक वर्षको मंसिरसम्म पुँजीगत खर्च ९ प्रतिशत अर्थात् ३४ अर्ब २१ करोड, कात्तिकसम्म ६९१ प्रतिशत अर्थात् २६ अर्ब २९ करोड खर्च भएको थियो। त्यस्तै असोजसम्म ५०६ प्रतिशत अर्थात् १९ अर्ब २४ करोड, भदौसम्म १५१ प्रतिशत अर्थात् ५ अर्ब ७५ करोड र साउनमा ०३५ प्रतिशत अर्थात् १ अर्ब ३५ करोड पुँजीगत खर्च भएको थियो। महालेखाका अनुसार पछिल्लो ६ वर्षमा पुँजीगत खर्चको अवस्था अत्यन्तै निराशाजनक छ। विकास बजेट समयमा खर्च नहुँदा अर्थतन्त्रमा संकटको अवस्था देखा परेको भन्दै अर्थविज्ञ चिन्ता व्यक्त गर्छन्। आव २०७७७८ मा पुँजीगत खर्च ३ खर्ब ५२ अर्ब ९१ पुँजीगत बजेट विनियोजन गरिएकोमा २ खर्ब २७ अर्ब ७३ करोड (६४५३ प्रतिशत) खर्च भएको थियो। सरकारले २०७६७७ मा पुँजीगत बजेट ४ खर्ब ८ अर्ब विनियोजन गरेकामा १ खर्ब ८९ अर्ब (४६३४) मात्रै खर्च भयो। २०७५७६ मा ३ खर्ब १४ अर्ब पुँजीगत बजेटमध्ये २ खर्ब ४१ अर्ब ५६ करोड (७६९३ प्रतिशत) खर्च भएको थियो। कुल बजेट १३ खर्ब १५ अर्ब १६ करोड थियो। २०७४०७५ मा ३ खर्ब ३५ अर्ब १६ करोड पुँजीगत बजेटमध्ये २ खर्ब ७० अर्ब ७१ करोड (८०८७) खर्च भएको थियो। सरकारले चालू वर्षका लागि ३ खर्ब ८० अर्ब ३८ करोड बजेट विनियोजन गरेको छ। यसपालि पनि विनियोजित सबै बजेट खर्च हुने सम्भावना कम रहेको विश्लेषण हुन थालेको छ। क्यालेन्डर बनाएर काम गर्न नसक्दा पनि पुँजीगत खर्च हुन नसकेको अर्थविद्हरू बताउँछन्। अर्थ मन्त्रालयले साउन १ गते नै बजेट खर्च गर्न अख्तियारी दिने गरे पनि सम्बन्धित मन्त्रालय तथा विभागले फिल्डमा ढिलो पठाउने गरेकाले पनि पुँजीगत खर्च हुन नसकेको हो। सम्भाव्यता अध्ययन पनि गरिएको हुँदैन। तर, बजेट राखिहाल्ने गर्दा कार्यान्वयन गर्न कठिन हुने गरेको छ, देवकोटा भन्छन्। अर्थविद् डा डिल्लीराज खनाल योजना तर्जुमा समस्या देख्छन्। बजेट निर्माण, स्रोतको विन्यास, आयोजना, परियोजना क्षेत्रगत नीति तर्जुमा समस्या छ खनाल भन्छन्। नतिजासँग जोडेर खर्च गर्ने सिस्टम नभएको उनले बताए। प्रणालीमा समस्या छ, क्षेत्रगत प्राथमिकता, लक्ष्यको समस्या समाधान नहुँदासम्म खर्च बढ्दैन उनले भने। सरकारले जेठ १५ गते बजेट विनियोजन गरी साउन १ गते कार्यान्वयनमा जाँदा पनि खर्चमा सुधार गर्न सकेको छैन। ४५ दिनदेखि तयारी गरेर साउन १ गतेदेखि नै कार्यान्वयनमा जाँदा उस्तै समस्या हुनु उचित नभएको अर्थविद्हरू बताउँछन्। पहिला निकासामा समस्या थियो अहिले साउन १ गते नै हुन्छ, खनाल भन्छन्, कार्ययोजना बनाउने, लक्ष्य के हो ?, जिम्मेवार निकाय को हो, इन्डिकेटर के हो। दैनिक प्रगतिको मूल्यांकन कसरी हुन्छ ? भनेर एक्सन बनाए बनाएर कार्यान्वयनमा जानुपर्छ। अर्थविद् डा खनालका अनुसार पारदर्शिता नभएका कारण पनि खर्चमा सकस भएको हो। काम नगर्ने, बदमासी गर्नेलाई दण्ड नदिइएकाले पनि निर्माण व्यवसायी अटेरी भएका छन्। बेरुजु खर्बाैं परेको छ। स्रोतको दुरुपयोग गरिएको छ, खनाल भन्छन्, चेक एन्ड ब्यालेन्स नहुँदा समस्या देखियो। सुशासनमा जोड दिई बजेट कार्यान्वयन गर्न सके पुँजीगत खर्च बढ्ने अर्थविद् खनाल बताउँछन्।"

शीर्षक,विवरण
नेपालभारत सम्बन्धका उतारचढाव,"प्रधानमन्त्री पुष्पकमल दाहाल चैतको अन्तिम साता वा वैशाखको पहिलो साता भारत भ्रमणमा जाँदैछन्। पहिलो विदेश भ्रमणका रूपमा भारत जाने परम्परालाई अपवादबाहेक नेपालका सबै प्रधानमन्त्रीले निरन्तरता दिएका छन्। प्रधानमन्त्री प्रचण्डले आफू अपवाद नबन्ने संकेत कुवेतको भ्रमण रद्द गरेर दिएका हुन्। सामान्यतः प्रधानमन्त्रीका रूपमा विश्वासको मत लिएको एकदुई महिनामै भारत भ्रमणमा जाने चलन थियो। तर यसपटक प्रधानमन्त्रीले विश्वासको मत लिने क्रममै सत्ता समीकरण परिवर्तनको संकेत देखियो। राष्ट्रपति तथा उपराष्ट्रपतिको निर्वाचन, फेरि विश्वासको मत लिनुपर्ने बाध्यता तथा मन्त्रिपरिषद् विस्तारलगायतले भारत भ्रमण पछाडि धकेलियो। प्रधानमन्त्री भएलगत्तै प्रचण्डलाई भारतीय विदेशसचिव विनयमोहन क्वात्राले टेलिफोन गरेर बधाई दिँदै भ्रमणका लागि भारत सरकारका तर्फबाट प्रस्ताव गरेका थिए। केही साताअघि भ्रमणको चाँजोपाँजो मिलाउन क्वात्रा नेपाल आए। यस पटकको भारत भ्रमण परम्परामा मात्रै सीमित गर्ने छुट प्रधानमन्त्रीलाई छैन। भारतले विगतमा जस्तो हतारमा भ्रमण गराउन चाहेको छैन भन्ने देखिन्छ। यता प्रधानमन्त्रीले पनि हतार गरेका छैनन्। तेस्रो पटक प्रधानमन्त्री बनेका प्रचण्डले यो कार्यकाल सफल बनाउन चाहेका छन्। आमनिर्वाचनको ताजा परिणाममार्फत प्रधानमन्त्री बनेका प्रचण्डलाई नेपाली कांग्रेसजस्तो भरपर्दो पार्टीको पूरापूर साथ छ। नेपालमा बदलिरहने सरकार र त्यसले लिने नीतिका कारण विदेश मामिलाका सम्बन्धमा उतारचढाव हुँदै आएका छन्। जसको असर नेपालभारत सम्बन्धमा बेलाबखत देखिँदै आएको छ। नेपालले चीनले अघि सारेको बीआरआई नामको अत्यन्तै महत्वाकांक्षी रणनीतिमा हस्ताक्षर गरेपछि भारत खुसी नभएको भारतीय अधिकारीको अभिव्यक्तिबाट छर्लंगै हुन्छ। नेपालले चीनसँग कुन हदसम्मको सम्बन्ध विस्तार गर्न चाहेको हो ? भन्ने प्रश्नको जवाफ भारतले खोजिरहेको देखिन्छ। नेकपा एमालेका अध्यक्ष केपी शर्मा ओली प्रधानमन्त्री हुँदा भारतविरुद्ध चिनियाँ कार्डको प्रयोगले नेपाल चीन सम्बन्धलाई लिएर कतिपय मुलुक सशंकित नभएका होइनन्। त्यसमा पनि पछिल्ला दिनमा नेपालको घरेलु राजनीतिमा चीनको प्रत्यक्ष अग्रसरताले त्यसलाई थप पुष्टि गरेको छ। नेपाल भारतबीच करिब दुई हजार किलोमिटर सिमाना खुला छ। जसको नियन्त्रण दुई कारणले सम्भव छैन। पहिलो, नेपालभारतबीचको सीमा क्षेत्रका नागरिकबीच सांस्कृतिक सम्बन्ध छ। जुन औपचारिक सिमाना निर्माण हुनुभन्दा पहिलेदेखिको हो। दोस्रो, कुनै बारबन्देज तथा सेना तैनाथ गर्ने मामिला निकै नै खर्चिलो हुन्छ। यसका लागि वार्षिक धेरै ठूलो बजेटको जरुरी हुन्छ। त्यसैले नेपाली भूमि भएर भारतविरोधी चलखेललाई हिमाली क्षेत्रका भन्ज्याङमै र अन्तर्राष्ट्रिय विमानस्थलमै रोक्ने भारतीय रणनीति पुरानो होइन। त्यसैले नेपालमार्फत भारतविरुद्ध विदेशी चलखेल हुन नसकोस् भन्ने चाहना भारतको छ। नेपालको खुला सिमानाका कारण भारतले विशेष चासो र चिन्ता राख्ने गर्छ। भूगोलको हिसाबले नेपाल भारत र चीनले घेरिएको छ। सांस्कृतिक, भाषिक, धार्मिक, आर्थिक, व्यापारिक, जनसांख्यिक नक्सा पल्टाएर हेर्ने हो भने चीनसँग निकटताको इतिहास कमै छ। तिब्बतलाई चीनले आफ्नो भूमिमा नगाभ्दासम्म हिमाली क्षेत्रका नेपाली र तिब्बतीबीच सांकृतिक, धार्मिक, आर्थिक, व्यापारिक सम्बन्ध थियो। दुई देशबीच नागरिक तहमै सम्बन्ध रहेको इतिहासबाट थाहा हुन्छ तर यो एकादेशको कथाजस्तै भइसकेको छ। यता तराई क्षेत्रमा नेपालको कुल जनसंख्याको करिब ५३ प्रतिशत बसोबास छ। चुरेको फेदीबाट भारतको सिमाना पुग्न आधा घण्टा लाग्छ। खुला सिमानाले नेपाल भारतबीचको मैत्रीपूर्ण सम्बन्धलाई विश्वमै विशेष र विशिष्ट मानक बनाइदिएको छ। मित्रहरू बदल्न सकिन्छ तर छिमेकी बदल्न सकिँदैन भन्ने कथ्य नेपालका लागि कूटनीतिक सन्दर्भमा सार्थक छ। छिमेकीसँगको सम्बन्धको असर सरकार सरकारबीच मात्र नभएर नागरिक तहसम्मै प्रभाव पार्छ। भारत भ्रमणका क्रममा प्रधानमन्त्री प्रचण्ड स्पष्ट हुनुपर्ने अरू कारण पनि छन्। भारतसँग नेपालको सम्बन्ध सुमधुर हुनु भनेको विश्वका धेरै देशसँग पनि सम्बन्ध सुमधुर हुनु हो। बीआरआईमा हस्ताक्षर गरेयता नेपालले तेस्रो मुलुकबाट पाउँदै आएका आर्थिक सहयोग घटिरहेको छ। पाँच वर्षअघि नेपालको ऋण तीन खर्ब रुपैयाँको हाराहारीमा थियो। अहिले वैदेशिक ऋण २० खर्ब रुपैयाँ नाघेको छ। दाताहरूले अनुदान दिन छाडेका छन्। तसर्थ, प्रधानमन्त्री प्रचण्डको आसन्न भारत भ्रमणले दुई देशबीचको ऐतिहासिक सम्बन्धलाई पुनस्र्थापित गर्दै विश्वासको वातावरणलाई थप उचाइ दिन सक्नुपर्छ। विश्वको पाँचौ ठूलो अर्थतन्त्र भएको भारतबाट नेपालले भरपूर लाभ लिन सक्छ। त्यसका लागि राजनीतिक तहमै विश्वासको वातावरण बन्नुपर्छ। नेपालबाट निरन्तर उच्चतहको राजनीतिक भ्रमण भइरहेको छ। भारतबाट पनि उच्चतहको भ्रमणका लागि वातावरण बन्नुपर्छ। राजनीतिक र कूटनीतिक तहमा हुने यस्ता भ्रमणले दुई देशबीचको विश्वासको वातावरण बढाउनु पर्छ। दरिलो सम्बन्ध स्थापित गर्न भूमिका खेल्नुपर्छ। यसका लागि राजनीतिक नेतृत्व सचेत हुन जरुरी छ।"
चेतनाविहीन ब्युँझाइ,"प्राचीन मगध राज्यका राजा धनानन्दले महामन्त्री सकटारलाई बोलाएर सोधे, कुनै भ्रष्टाचारीको हात मगधको राज्यकोषसम्म पुगेको छ भन्ने थाहा छ कि छैन ? महामन्त्रीले विनम्र प्रश्न गरे, कहाँ के भयो र राजन ? राजा धनानन्दले क्रोधित हुँदै भने, राज्यकोषबाट सुविधा पाउने राजकुलका प्रत्येक व्यक्तिको थैलीमा एक पण कम छ। यसका लागि जिम्मेवार व्यक्ति को हो ? सकटारले उत्तर दिए, जम्मा एक पण ? हे राजन! पानीमा बस्ने कुन माछाले कहिले र कति पानी खायो भन्ने कुरा थाहा नभएजस्तै मुद्रा विनिमय गर्ने कर्मचारीले कुन बखतमा मुद्रा हडप गर्छ भन्ने पत्तो पाउन कठिन छ। यहाँ एक पण लुप्त भएकोमा सारा मन्त्रिपरिषद् चिन्तित छ। परन्तु राज्यकोषबाट जुन लाखौं सुवर्ण मुद्रा लुप्त भएको छ, त्यसका लागि जिम्मेवार को ? महामन्त्रीले पदीय उत्तरदायित्वको मर्यादा राखी राजकुलका प्रत्येक व्यक्तिलाई कम हुन गएको एक पण व्यक्तिगत रकमबाट फिर्ता गर्दै भने, राजकुलको गायब भएको एक एक पण फिर्ता गरेको छु। किन्तु लुप्त पारिएको एकएक राष्ट्रिय धनको हिसाब माग्नेछु। यो छोटो लेखको उद्देश्य ससाना हिसाबको खोजखबर हुनु हुँदैन भन्ने किमार्थ होइन। राज्यकोषको सानो रकम लुप्त हुनु पनि दण्डनीय नै हो। यस लेखको उद्देश्य केवल यहाँ चलायमान प्रवृत्तिको लेखाजोखा गर्नुमात्र हो। यहाँ ससाना हिसाबको खोजी निकै नै हुन्छ। ससाना मानिसहरू दण्डित पनि भइरहेका छन्। राज्य चुप लागेर बसेको छैन भन्ने छनक दिने क्रममा केही दुर्दशा लागेका मानिसहरू फन्दामा परेका छन्। केही निर्दोषहरू बदनामीको सिकार भइरहेका छन्। केही ससानो लोभ नियन्त्रण गर्न नसकेकाहरू पनि अवश्य छन्। किन्तु यहाँ उच्च स्तरमा अनावश्यक सल्लाहकार राख्नेदेखि लिएर मिलाएर गरिने राज्यकोषको दोहन उराठलाग्दो छ। कुन हैसियतका सल्लाहकार राखिए ? तिनले के सल्लाह दिए ? के ती नियुक्तिहरू राज्यका अनिवार्य आवश्यकता हुन् ? यहाँ राज्यको उच्चतम ओहोदामा आसीनले समेत निर्लज्ज तरिकाले बग्दो गंगामा हात धोइरहेका छन्। भगवान् श्रीकृष्णले अर्जुनलाई मात्र गीता पढाएका होइनन्। त्योभन्दा अगाडि नै दुर्योधनलाई भेटेर बारम्बार सम्झाएका थिए। परन्तु भाँडो रित्तो भए पो त्यसमा भरिदिन सकिन्थ्यो। दुर्योधन त आफैं भरिभराउ थिए। दुर्योधन भन्छन्, जानामि धर्मं न च मे प्रवृत्तिर्जानाम्यधर्मं न च मे निवृत्तिः। केनापि देवेन हृदि स्थितेन यथा नियुक्तोऽस्मि तथा करोमि। अर्थात् मलाई धर्म के हो भन्ने थाहा छ, किन्तु त्यसमा मेरो मन जानै मान्दैन। म अधर्म के हो भन्ने पनि जान्दछु, किन्तु अधर्मबाट निवृत्त हुनै मन लाग्दैन। मेरो हृदयभित्र कुनै त्यस्तो देव छ, उसले जे गर् भन्छ, म त्यही गर्न विवश छु। के यस्तो निश्चयको अवस्थामा रहेको मानिसको प्रवृत्तिमा सुधार आउला ? किमार्थ आउँदैन। अहिले हाम्रो मुलुकको बागडोर यस्तै निश्चयात्मक हालतका व्यक्तिहरूको हातमा छ। सदाचारको आफ्नो नियम, परिभाषा र मान्यता हुन्छ। राष्ट्रको कुशलता, स्वास्थ्य र योगक्षेम देशको राजनीतिको इमान, सदाचार र कर्मण्यतामा निर्भर हुन्छ। हाम्रो राजनीतिले सदाचारलाई आफ्नो निहित स्वार्थको पिञ्जडामा पालेर राखेको सुँगा बनायो। संघीय लोकतान्त्रिक गणतन्त्र नेपालको संविधान आरम्भ भएको आठ वर्ष पुग्दैछ। संविधान आरम्भ भएको एक वर्षभित्र बन्नुपर्ने संघीय निजामति विधेयक आजसम्म अलपत्र छ। नागरिकता विधेयकको हरिबिजोग छ। प्रदेशले यथेष्ट अधिकार पाउन सकेका छैनन्। साझा अधिकारको सूचीमा रहेका विषयमा प्रदेशहरूले अत्यावश्यक कानुनहरू पाएनन्। परन्तु एउटा प्रदेश मन्त्रीले चार थान मोटर भने सहजै पाउँछ। यहाँ राज्यको उच्चतम पदमा आसीन व्यक्ति, जनताका प्रतिनिधि, पूर्वपदाधिकारीहरू र तिनका अनुचरहरूसमेत यसैगरी नै राज्यकोषमा चर्दै जाने लक्षण देखिएको छ। राज्यको सर्वोच्च पददेखि प्रदेशको मन्त्रीसम्म म निष्ठावान् हैन, ऋणी हुँ भन्ने भावनाबाट प्रेरित गठबन्धनको राजनीतिले देशलाई नै बन्दी बनायो। राष्ट्रको आत्मालाई अपमान गर्ने प्रवृत्ति हाबी भयो। जब असल र खराबको सीमा सकिएर सबै कुरा गोलमाल हुन्छ, सम्झनु कि संकट आसपासमै छ। परन्तु त्यो संकटले कोकसलाई बढार्ने हो र मुलुकको अवस्था के हुने हो ? अनुमान गर्न कठिन छ। प्रदेशले समृद्धिका काम गर्न नसकेकोमा चिन्ता छैन। बरु प्रदेशको न्वारान गर्नेको नियतमाथि चिन्ता छ। हामीमा भावुकता धेरै र चैतन्य थोरै छ। आपसी वादविवादमा उम्दा छौं तर बुद्धि परीक्षामा पुछारमा। धेरै वाचाल छौं किन्तु दिमागबिनाका देहजस्ता। जनता निर्बल, उत्साहहीन, लाचार र निर्बोध छ। नेताहरूले सबै कुरा पाए किन्तु मुलुक र जनताले धेरै गुमाए। यहाँ केही मानिस टाठा र चतुरजस्ता देखिएका मात्र हुन्। सच्चारूपमा भित्री अन्तरात्मा जागेर आफ्नो आवाज सुनाउन बाँकी नै छ। यहाँ सबैलाई सबैतिर दुख्छ, किन्तु देश दुख्दैन। नेपाली निद्राबाट बिउँझेका मात्र हुन्। निद्रा खुल्नुमात्र जागरुक भएको प्रमाण होइन। नेपाली जनतामा अधिकार र कर्तव्यको बोध हुन बाँकी नै छ। बिउँझिनु र होसमा आउनु फरक कुरा हो। यो चेतनाहीन बिउँझाइले झुन्डको सदस्यमा मात्र सीमित पार्नेछ। हाम्रो सरकार हाम्रो चेतनाको प्रतिनिधि हो। मन्त्रीहरू मतका प्रतिबिम्ब हुन्। २० वर्ष भयो, मन्त्रीहरू पालैपालो सडकका खाल्डाखुल्डी पुर्ने निर्देशन दिइरहेछन्। यो हाम्रो चेतना र काम गर्ने योग्यताको जल्दोबल्दो प्रमाण हो। कृषिका कुरा गर्दागर्दै पहाड त के मधेसका जग्गासमेत बाँझा हुन थाले। हाम्रा सरकारहरू बनिरहेका छन् अनि ढलिरहेका छन्। हामी कहिले ताली बजाउने र कहिले गाली गर्नेमा सीमित छौं। हाम्रो चैतन्यको सीमा नै यही हो। थुप्रै मानिस अनापसनाप बोलिरहेका छन्। बोलीमा कुनै तुक र तार्किकता छैन। तैपनि थुप्रै मानिसले पत्याइरहेका छन्। केही युवा क्षमतावान् र वैचारिक दृष्टिले प्रस्ट देखिन्छन्। परन्तु तिनको नाक छेडिएको छ। लगाम नेताको हातमा छ। प्रश्न गर्यो कि सीमान्तमा धकेलिने डर छ। अन्त्यमा, बिउँझनु सम्भावनाको द्वारमात्र हो। फगत बिउँझाइले चैतन्यको द्वार खोल्दैन। चैतन्यको द्वार खुल्न होसियारी र खबरदारीको ग्रन्थी चाहिन्छ।"
तरल राजनीति,"मुलुकको राजनीति नै तरल अवस्थामा छ। संसद् (प्रतिनिधिसभा)मा कुनै पनि दलको बहुमत छैन। त्यसकारण राप्रपा पाँचै वर्ष सरकारबाहिर बस्छ भन्ने ग्यारेन्टी भने गर्न सकिँदैन। परिस्थितिले के भन्छ ? त्यहीअनुसार हामी अघि बढ्छौं। अस्थिरता निम्त्याउने, अराजकता निम्त्याउने शक्तिको पछि लाग्दैनौं। देशलाई उकास्नका लागि भने राप्रपा जोसँग पनि काँधमा काँध मिलाउन पछि हट्दैन। हामीले गत पुस १० गते प्रधानमन्त्री पुष्पकमल दाहाल प्रचण्डलाई समर्थन दिएका थियौं। तर, पछिल्लो घटनाक्रमपछि समर्थन फिर्ता लिएर सरकारबाट बाहिरिइसकेका छौं। कतिपय प्रदेश सरकार पनि छाडेका छौं। लुम्बिनी, गण्डकी र कोसी प्रदेशमा समर्थन फिर्ता लिएका छैनौं। यी तीन प्रदेशबाट पनि छिट्टै बाहिरिन्छौं नै। विचार, सिद्धान्त नमिल्नेसँग यस्तो अस्थिर सरकारमा जानु नै राप्रपाको भूल भयो। प्रधानमन्त्री प्रचण्ड अस्थिर हुनुहुन्छ। जो डेढ महिनामै गठबन्धन भत्काउनु हुन्छ। समीकरण तोड्नुहुन्छ। राजनीतिमा यो जस्तो बेइमानी केही पनि हुँदैन। गठबन्धन र समीकरण भनेको निश्चित अवधि हुनुपर्छ। उहाँबाट देश बनाउने अपेक्षा गर्नु नै हुने थिएन। तापनि देशलाई केही माथि उठाउन सकिन्छ कि, जनताका पक्षमा थोरै भए पनि काम गर्न सकिन्छ कि भनेर राम्रो मनसायले हामी सरकारमा गएका थियौं। तर, सोचेजस्तो भएन। सरकारबाट बाहिर आइसकेकाले हामी अब प्रतिपक्ष हौं। संघदेखि प्रदेशसम्मै हामी प्रतिपक्षमा बस्छौं। जनताका मुद्दा र पार्टीका एजेन्डालाई सदन र सडकबाट उठाउँछौं। हाम्रो मुख्य एजेन्डा नै सनातन धर्मसापेक्ष हिन्दूराष्ट्र र राजासहितको प्रजातन्त्र हो। यी दुई एजेन्डालाई सडक र सदनबाटै स्थापित गर्न प्रयास गर्नेछौं। जनताका मुद्दा उठाउँछौं। सरकारका गतिविधिबाट जनताले धेरै दुःख पाइरहेका छन्। हामी अब आफ्ना एजेन्डा र मूल्यमान्यतालाई अगाडि बढाउनेबाहेक अन्यत्र सोच्न लाग्दैनौं। देशमा भ्रष्टाचार व्याप्त छ। हरेक क्षेत्रमा बेथिति नै बेथिति छ। आर्थिक रूपमा देशको अवस्था धराशायी बनेको छ। श्रीलंकाले हालै जस्तो आर्थिक दुरवस्था भोग्यो, यहाँ पनि त्यस्तै हुने भइसकेको छ। हाम्रो मुलुक डुब्न लागेको छ। राज्यका कुनै पनि संयन्त्र राम्रोसँग चल्न सकेका छैनन्। भ्रष्टाचार, अनियमितता, बेथितिले थलिएको देशलाई बनाउनेतिर लाग्नुको साटो दलहरू सत्ताकै खेलमा अल्झिएका छन्। गणतन्त्र, संघीयता पनि असफल भइसकेको छ। यो व्यवस्था ल्याउने नेताहरू पनि असफल भएका छन्। अब यो देशमा सनातन धर्मसापेक्ष हिन्दु राष्ट्र र राजासहितको प्रजातन्त्रको विकल्प छैन। अब देशलाई उठाउन सक्ने एउटा मात्रै उपाय हाम्रो एजेन्डा हो। देशलाई अनिर्णयको बन्दी बनाउने र फितलो नेतृत्वको पछि लाग्ने काम हामीबाट पनि भयो। यस्तो खेलमा लाग्नै हुँदैनथ्यो। यसले राम्रो सन्देश दिएन। हामी अब पुरानै लय, बाटोमा फर्किएका छौं। यसको अर्थ राप्रपा अब सबै राजावादी र हिन्दुराष्ट्रवादीसँग एक भएर अघि बढ्नेछ। सबै देशभक्त, राष्ट्रवादी शक्ति देश बनाउन एक ठाउँमा आउनै पर्छ। मोर्चा बनाउनुपर्छ। त्यसका लागि संगठन विस्तारदेखि नयाँ ढंगले हामी अघि बढ्दै छौं। २१ औं शताब्दी सुहाउँदो पार्टी बनाएर देशको नेतृत्व गर्ने अवस्थामा पुर्याउने गरी राप्रपा लाग्नेछ। अहिलेको अवस्थाबाट देशलाई माथि उठाउनुको विकल्प छैन। यो अभियानलाई सडक र सदनबाटै जोडदार रूपमा उठाउँछौं। त्यसैले हामी गठबन्धन र समीकरण फेरिरहनेको पछि लाग्दैनौं। यो स्पष्ट धारणा हो। प्रचण्ड नेतृत्वको सरकारमा त हामी जाँदै जाँदैनौं। (डा राणा राप्रपा महामन्त्री हुन्।)"
मेयर कप : ६५ रनमा समेटियो मेयर्स ११,"काठमाडौं : आयोजक मेयर्स ११ ललितपुर मेयर कप ट्वान्टी २० महिला क्रिकेट प्रतियोगितामा शुक्रबार कोशी प्रदेशविरुद्ध ६५ रनमा समेटिएको छ। त्रिवि क्रिकेट मैदानमा टस जितेर ब्याटिङ थालेको मेयर्स ११ ले १६।५ ओभरमा सबै विकेट गुमाएर ६५ रन मात्रै बनाउन सक्यो। मेयर्स ११ की लक्ष्मी चौधरीले २३ तथा मनिषा उपाध्यायले १० रनबाहेक अन्य ब्याटरले दोहोरो अंकमा रन बनाउन सकेनन्। कोशी प्रदेशका लागि निषा साहले सर्वाधिक तीन विकेट लिइन्। यस्तै,अप्सरी बेगमले दुई तथा अलिशा खडिया र सबनम राईले एकएक विकेट लिए। कोशी प्रदेशको प्रतियोगितामा यो पहिलो खेल हो। मेयर्स ११ भने शुक्रबार सुदूरपश्चिम प्रदेशसँग ५१ रनले पराजित भएको थियो। आजै भएको पहिलो खेलमा विभागीय टिम एपीएफले सुदूरपश्चिमलाई १५ रनले पराजित गरेको थियो।"
फिफा वरियतामा नेपालको तीन स्थान सुधार,"काठमाडौं : नेपाली महिला फुटबल टोलीको फिफा वरियतामा तीन स्थान सुधार भएको छ। विश्व फुटबलको सर्वोच्च निकाय (फिफा)ले आज सार्वजनिक गरेको नयाँ वरियतामा नेपालले तीन स्थान सुधार गरेको हो। नयाँ वरियतामा नेपाल एक हजार दुई सय पाँच अंकका साथ एक सयौं स्थानमा उक्लिएको छ। यसअघि नेपाल १०३औँ स्थानमा थियो। एसियाली राष्ट्रको वरियतामा भने नेपाल २०औँ स्थानमा छ। आज सार्वजनिक गरिएको वरियतामा अमेरिका शीर्ष स्थानमा यथावत छ भने जर्मनी दोस्रो तथा स्वीडेन तेस्रो स्थानमा छ। इङ्ल्यान्ड चौथो, फ्रान्स पाँचौँ, क्यानडा छैटौँ र स्पेन सातौँ स्थानमा छन्। नेदरल्यान्ड्स आठ, ब्राजिल नवौँ र अस्ट्रेलिया दशौँ स्थानमा छन्।"
जगदम्बा जीतपुरसिमरा गोल्डकपको उद्घाटन खेलमा आयोजक स्तब्ध,"सिमराः भरतपुर फूटबल क्लबले जगदम्बा १३औं जीतपुरसिमरा गोल्डकपमा विजयी सुरुवात गरेको छ। आयोजक नव जनजागृति युवा क्लबबिरुद्ध उद्घाटन खेलमा जित हात पार्दै भरतपुरले प्रतियोगितामा सुखद सुरुवात गरेको हो। आयोजकलाई स्तब्ध पार्दै अन्तिम आठको यात्रा तय गर्ने क्रममा भरतपुरले ३१ को जित निकालेको हो। भरतपुरको जीतमा सुनिल श्रेष्ठले दुई र भिष्म क्षेत्रीले एक गोल गरे। आयोजकका लागि ग्लोरीले एक गोल फर्काए। फ्लड लाईट मुनी भएको खेलको सातौं मिनेटमा भिष्मको गोलबाट चितवनले अग्रता लिएको थियो। आकाश थापा मगरको क्रसबलमा गोल गर्दै भिष्मले चितवनलाई सुरुवाती अग्रता दिलाएका थिए। घरेलु मैदान विपक्षी टिमको अग्रतालाई आयोजक खेलको ३३ औं मिनेटमा बराबरीमा ल्याएको थियो। चितवनका डिफेन्स सजिन थापा मगरले आयोजकका प्रज्वल थापा मगरलाई डिबक्स भित्र लडाएपछि पाएको पेनाल्टीलाई सदुपयोग गर्दै आयोजक खेल फर्किएको थियो। आयोजक टिमबाट खेलेका बिदेशी खेलाडी ग्लोरीले गोल गर्दै घरेलु समर्थकको खुशी फर्काएका थिए। तर दर्शक र आयोजक टिमको खुशी धेरैबेर टिक्न सकेन्। खेलको ३७औं मिनेटमा चितवनका लागि सुनिल श्रेष्ठले अग्रता बढाएका थिए। पेनाल्टीमार्फत बराबरीमा फर्किएको आयोजकले चितवनलाई पनि पेनाल्टीको अवसर सुम्पिएको थियो। आयोजकका रतिश मगरले चितवनका सन्तबहादुर गुरुङलाई डिबक्स भित्र लडाएपछि पाएको पेनाल्टीमा सुनिल श्रेष्ठले गोल गरेका थिए। भारतीय सेनामा कार्यरत सुनिलले आयोजकलाई गोलरक्षक रोहन मगरलाई कुनै अवसर दिएनन्। उनको प्रहारले सिधै जाली चुमेको थियो। खेलको पहिलो हाफमा २१ ले अग्रता लिएको चितवनले दोस्रो हाफको इन्जुरी समयमा गोलअन्तर फराकिलो पारेको थियो। दोस्रो हाफमा आयोजकले खेलमा फर्कने केही राम्रो अवसर पाएपनि सदुपयोग गर्न सकेन्। दोस्रो हाफमा थपिएको सात मिनेटको इन्जुरी समयको पाचौं मिनेटमा सुनिल श्रेष्ठले व्यक्तिगत दोस्रो गोल गर्दै खेल ३१ को स्थितीमा पुर्याएका थिए। सुनिल खेलको म्यान अफ दि म्याच घोषित भए। सुनिलले सिमरास्थित ज्योती विकास बैंकद्धारा प्रायोजित म्यान अफ दि म्याच बापत १० हजार नगद प्राप्त गरे। प्रतियोगिता अन्तर्गत मोफसलका वीरगन्ज युनाईटेड क्लब र बागमती युवा क्लबबीच खेल हुनेछ। वीरगन्ज युनाईटेड बि डिभिजन र बागमती युवा क्लब सि डिभिजनको क्लब हो। यसअघि प्रतियोगिताको उद्घाटन बारा क्षेत्र नं ४ का प्रतिनिधिसभा सदस्य एवम् पूर्व मन्त्री कृष्णकुमार श्रेष्ठले उद्घाटन गरेका थिए। जीतपुरसिमरा उपमहानगरपालिकाको मुख्य सहयोग र जगदम्बा स्टील्स् प्रालिको मुख्य प्रायोजनमा आयोजित प्रतियोगितामा ए डिभिजनका पाँचसहित १० टिमको सहभागिता रहेको छ। प्रतियोगितामा एनआरटी, नेपाल एपीएफ क्लब, चर्च ब्वाईज युनाइटेड, सातदोबाटो युथ क्लब, हिमालयन शेर्पा क्लब, वीरगन्ज युनाइटेड क्लब, मकवानपुर ११, बागमती युवा क्लब, भरतपुर फूटबल क्लब र आयोजक सहभागी हुनेछन्। चैत्र १८ गते संचालन हुने प्रतियोगिताको विजेताले १० लाख र उपविजेताले पाँच लाख प्राप्त गर्नेछन्।"
मेयर कप : सुदूरपश्चिमलाई एपीएफले दियो १२२ रनको लक्ष्य,"काठमाडौं : सिता राना मगरको अविजित अर्धशतकप्रेरित सशस्त्र प्रहरी बलको एपीएफ क्लबले मेयर कप ट्वान्टी २० क्रिकेट प्रतियोगितामा शुक्रबार सुदूरपश्चिम प्रदेशलाई एक सय २२ रनको लक्ष्य दिएको छ। त्रिवि क्रिकेट मैदानमा टस हारेर ब्याटिङ थालेको एपीएफले दुई विकेट गुमाएर एक सय २१ रनको योगफल तयार गर्यो। एपीएफका लागि ५९ बलको सामना गरेकी सिताले सात चौकासहित ५२ रनको उत्कृष्ट इनिङ खेलिन्। यस्तै,इन्दु बर्मा ३७ बलमा पाँच चौकासहित ४५ रन बनाएर पेभेलियन फर्किँदा ज्योति पाण्डेले १३ तथा ममत चौधरीले तीन रन योगदान गरे। सुदूरपश्चिमका लागि इश्वरी विष्टले एक विकेट लिनुबाहेक अन्य ब्याटर विकेटविहीन रहे। एपीएफले बिहीबार भएको खेलमा मधेश प्रदेशलाई १० विकेटले पराजित गरेको थियो। यस्तै,सुदूरपश्चिमले मेयर्स ११ लाई ५१ रनले हराएको थियो।"
बढ्यो चाँदी आयातमा भुक्तानीको सीमा,"काठमाडौं : चाँदी आयातमा भुक्तानीको सीमा बढेको छ। अब चाँदी आयात गर्दा प्रतिपटक अमेरिकी डलर साठ्ठी हजार वा सो बराबरको अन्य परिवत्र्य विदेशी मुद्राको सीमासम्म सटही सुविधा प्रदान गर्न सकिने भएको छ। यसअघि प्रतिपटक अमेरिकी डलर पैँतीस हजार वा सो बराबरको अन्य परिवत्र्य विदेशी मुद्राको सीमासम्म सटही सुविधा प्रदान गर्नसकिन्थ्यो। नेपाल राष्ट्र बैंकको विदेशी विनिमय व्यवस्थापन विभागले एकीकृत परिपत्र२०७८ मा संशोधन गर्दै यस्तो व्यवस्था गरेको हो। अहिले बढेको आयातमा भुक्तानीको सीमाअनुसार गर्दा चाँदीको गरगहना तथा कलात्मक वस्तु आदि निकासी गर्ने चाँदी व्यवसायीलाई विभिन्न प्रावधान राखिएको छ। जसअन्तर्गत निकासी आदेश पुष्टि हुने अग्रिम भुक्तानी वा प्रतीतपत्र वा विदेशबाट खरिद आदेश हुनु पर्ने छ। त्यस्तै कागजातमा उल्लेखित मूल्य सम्मको चाँदी आयातको लागि सटही सुविधा प्रदान गर्न सकिनेछ। तर यसका लागि प्रति पटक अमेरिकी डलर साठ्ठी हजारको सटही सीमाभने लागू नहुने बताइएको छ। सटही सुविधा दिने सम्बन्धित वाणिज्य बैंकले प्रत्येक पटक चाँदी आयात भई तोकिएबमोजिम निर्यात भएनभएको यकिन गर्नु पर्नेछ। सम्बन्धित वाणिज्य बैंकबाहेक अन्य वाणिज्य बैंकबाट चाँदी आयातको सटही सुविधा लिई निर्यातको भुक्तानी लिन वक्यौता नरहेको सम्बन्धी स्वघोषणा चाँदी व्यवसायीसँग लिनु पर्नेछ। साथै, चाँदी आयात गर्दा प्रचलित व्यवस्थाबमोजिम अन्य कागजातका अतिरिक्त अनिवार्यरुपमा मास्टर एयरवे बिलसमेत संलग्न हुनु पर्नेछ। तर हाउस एयरवे बील तथा बिल अफ ल्याण्डिङबाट चाँदी आयात गर्न पाइनेछैन, एकीकृत परिपत्रमा उल्लेख छ। विदेशमा सेवा बिक्रीट गरेर बैंकिङ प्रणालीमार्फत् रकम भित्र्याउन पाउने नेपालमा स्थापना भएका कुनै फर्म, कम्पनी, संस्था वा प्राकृतिक व्यक्तिले विदेशस्थित सेवा खरिद गर्नेलाई सेवा उपलब्ध गराए वापत बैंकिङ प्रणालीको माध्यमबाट (नगदबाहेक) रकम भित्र्याउन पाउने भएका छन्। यसअघि यस्तो वयवस्था थिएन। अब भने नेपालमा रहेका संस्थाले विदेशम सेवा बिक्री गरेपछि बैंकिङ प्रणालीबाट रकम भित्र्याउने बाटो राष्ट्र बैंकले खुलाएको हो। उक्त सेवा प्राप्तको लागि संस्थाले भने आवश्यक कागजातहरू यकिन गरी बैंक तथा वित्तीय संस्थाको सम्बन्धित नेपाली निर्यातकर्ताको खातामा रकम जम्मा गर्न सक्नेछन्। तर यसका लागि निर्यातकर्ताको स्थायी लेखा नम्बर दर्ता प्रमाणपत्रको प्रतिलिपि आवश्यक पर्छ। सेवा आयातकर्तालाई जारी गरिएको बिल बिजक वा खरिद आदेश, सम्पत्ति शुद्धीकरण तथा आतंकवादी कार्यमा वित्तीय लगानी निवारणसम्बन्धी राष्ट्रिय तथा अन्तर्राष्ट्रिय कानुनी व्यवस्थालगायत अन्य प्रचलित राष्ट्रिय तथा अन्तर्राष्ट्रिय व्यवस्थाहरूको पालना भएकोपालना हुनेसम्बन्धी निर्यातकर्ताको स्वघोषणा गरेको हुनुपर्ने छ। यससँगै निर्यातको भुक्तानी स्विफ्ट, ड्राफ्ट तथा टीटीलगायत विद्युतीय भुक्तानीका उपकरणमार्फत् प्राप्त गर्न सकिने व्यवस्था गरेको छ। तर भारुमा भएको निर्यातको हकमा भने नेपाली रुपैयाँको खातामा मात्र जम्मा हुने राष्ट्र बैंकले बताएको छ।"
'व्यवसायीहरू पलायनको अवस्थामा पुगे',"इलाम : अहिले बैंकहरूले लगभग लगानी गर्न नै छाडेका छन्। कर्जाको ब्याजदर आकाशिएको छ। उद्योग व्यवसाय ठप्प हुने अवस्थामा पुगेको छ। व्यवसायीहरू पलायनको अवस्थामा पुग्न लागेको कोशी प्रदेशको झापामा भेला भएको व्यवसायीले बताए। राष्ट्र बैंकको गलत नीति र सरकारको निरिहपनका कारण अहिलेको अवस्था आएको उनीहरूको भनाइ छ। कृषि, पर्यटन लगायतका नेपाली उद्योगहरू अहिले पनि धरासायी अवस्थामा रहेको व्यवसायीको भनाइ छ। कतिपयले नेपालको अर्थतन्त्र झनै खतरा उन्मुख भएको टिप्पणी गरे। धनकुटा उद्योग वाणिज्य संघका अध्यक्ष विजय सन्तोषी राईले बैंकिङ कारोबार लगायतमा रहेका जटिलताको कारण साना उद्योगहरू बन्द हुने अवस्थामा पुगेको बताए। अलैची व्यवसायी संघका केन्द्रीय अध्यक्ष निर्मल भट्टराईले सरकारले लिएको नीतिको गुण र दोषका आधारमा उद्योगी व्यवसायीहरूको छाता संगठन उद्योग वाणिज्य संघले समेत प्रतिक्रिया जनाउन नसकको आरोप लगाए। व्यवसायी अब व्यवसाय गर्ने कि नगर्ने भन्ने दुविधामा रहेको उनको भनाइ छ। उद्योग वाणिज्य महासंघका पूर्व वरिष्ठ उपाध्यक्ष भाष्कर राजकर्णीकारका अनुसार सरकारले बैंक जोगाउन तर उद्यमीलाई ब्याजको घन प्रहार गर्ने काम गरिरहेको बताए। उनले बैंक डुब्छ भन्ने चिन्ता लिने सरकारले व्यवसायीको व्यवसाय डुब्दा चिन्तित नहुने प्रवृतिको कारण व्यवसायी चिन्तित बनेको बताए। बागमती प्रदेशका अध्यक्ष वीर सुन्दर श्रेष्ठले बैंकहरूलाई अहिले भइरहेको प्रहार गलत भएको भन्दै बैंकहरूलाई नियमन गरेर काम गर्ने वातावरण बनाउनु पर्ने बताए। अहिलेको चर्को ब्याजदर घटाउन सरकारले पहल गर्नुपर्ने भन्दै उनले बैंकहरू माथि हुने सबै प्रकारको रोकिनुपर्ने बताए। उद्योग वाणिज्य महासंघका उपाध्यक्ष अञ्जान श्रेष्ठले सरकारी नीतिको कारण अर्थतन्त्र सम्हाल्न नसक्ने अवस्थामा पुगेको बताए। उनले नीतिगत सुधारका लागि सरकारले हस्तक्षेपकारी नीति ल्याउनुपर्ने बताए। उद्योग वाणिज्य महासंघको महाधिवेशनको पूर्व सन्ध्यामा महासंघको कोशी प्रदेशको पाँचौ अधिवेशनमा भेला भएको व्यवसायीले चर्को ब्याजदर नियन्त्रण गर्न सरकारले ठोस पहल चाल्नुपर्ने बताए।"
"सुनको मूल्य फेरि बढ्यो, तोलाको १ लाख ९ हजार ८०० पुग्यो","काठमाडौं : सुनको मूल्य आझ फेरि उकालो लागेको छ। अघिल्लो कारोबार दिन बिहीबार १२ सय रुपैयाँले बढेको सुन आज ८ सयले बढेको हो। यसअघि चैत्र ५ गते छापावाल सुनको मूल्य प्रतितोला १ लाख १० हजार रुपैयाँ पुगेको थियो। नेपाल सुनचाँदी व्यवसायी महासंघका अनुसार आज सुन ८ सय रुपैयाँले बढेर प्रतितोला १ लाख ९ हजार ८०० पुगेको हो। यस्तै तेजाबी सुन १ लाख ९ हजार ३०० पुगेको छ। आज चाँदीको मूल्य स्थिर रहेको छ। चाँदी प्रतितोला १ हजार ३ सय ६० रुपैयाँमा कारोबार भइरहेको महासंघले जनाएको छ। बिहीबार चाँदी सोही मूल्यमा कारोबार भएको थियो। रूसयुक्रेनको युद्ध सुरु भएसँगै बढ्न थालेको सुनको मूल्य दिनप्रतिदिन महँगो हुँदै गएको सरोकारवालाको भनाइ छ। द्वन्द्व,अस्थिरता र अराजक गतिविधि बढ्दै गएमा मानिसले सम्पत्ति सुरक्षित गर्ने क्रममा सुन किन्ने हुँदा मूल्य बढ्ने प्रवृत्ति छ। अन्तर्राष्ट्रिय स्तरमै सुनको मूल्य अत्यधिक बढ्न थालेकाले तुलनात्मक रूपमा यसको प्रभाव नेपालमा पनि परेको हो।"
अर्थमन्त्री नहुँदा बजेट तयारीमा रनभुल्ल,"काठमाडौं : चालू आर्थिक वर्षको तेस्रो चौमास सुरु भइसकेको छ। अर्थात् अब दुई महिनाभित्र सरकारको नीति तथा कार्यक्रम र त्यसको १५ दिनमा आगामी आर्थिक वर्षको बजेट प्रस्तुत गर्नुपर्ने हुन्छ। बजेट लेख्ने टिम फागुन तेस्रो साता नै तयार पार्नुपर्थ्यो। तर, अर्थमन्त्री नहुँदा कसलाई जिम्मेवारी भन्ने टुंगो लाग्न सकेको छैन। तत्कालीन उपप्रधान एवं अर्थमन्त्री विष्णुप्रसाद पौडेलले फागुन १५ गते राजीनामा दिएपछि अर्थ मन्त्रालय राजनीतिक नेतृत्वविहीन बनेको हो। जसकारण नीतिगत निर्णय र मन्त्रालयगत समन्वयमा त समस्या छ नै बजेट निर्माणले गति लिन सकेको छैन। अर्थतन्त्रका जटिलता समाधान गर्ने मेसो जुट्न सकिरहेको छैन। एमालेबाट सरकारमा गएका पौडेलसँगै अन्य मन्त्रीले सामूहिक राजीनामा दिएका थिए। यस्तै अन्य दलले पनि सरकार छाड्दा १६ मन्त्रालयको जिम्मेवारी प्रधानमन्त्री पुष्पकमल दाहाल प्रचण्डको काँधमा छ। अर्थ पनि उनले नै सम्हालिरहेका छन्। जसकारण मन्त्रीस्तरीय निर्णय गर्न पनि अर्थसचिव तोयम राया फाइल बोकेर बालुवाटार पुग्ने गरेका छन्। नयाँ गठबन्धनबाट अर्थको जिम्मेवारी कांग्रेसले पाउने चर्चा भए पनि पार्टी र प्रधानमन्त्रीले व्यक्ति नतोक्दा अर्थ प्रशासन रनभुल्लमा छ। बजेट तुर्जमाको प्रक्रिया सुरु भइसकेको अवस्थामा मन्त्री भइदिएको भए नीतिगत निर्णय तथा अन्तरमन्त्रालय समन्वय गर्न सजिलो हुने बताउँछन् पूर्वसचिव गोपीनाथ मैनाली। हुन त अहिले विभिन्न उपसमितिमार्फत छलफल भइरहेको छ। कार्यसम्पादनको प्रणाली रहेकाले नियमित प्रक्रिया चलिरहेकै छ, उनी भन्छन्, तर वित्तीय नीतिको कार्यान्वयन र प्रभावकारिताको मूल्यांकन गर्न अर्थमन्त्रीको उपस्थिति भइदिएको भए सहज हुने थियो। अर्थतन्त्रमा वर्षदिनदेखिका समस्या घर्किएका छैनन्। बजेटघाटा २ खर्ब रुपैयाँभन्दा बढी छ। राजस्वले चालू खर्च नै धान्ने अवस्था छैन। स्रोत जुटाउन सरकार सार्वजनिक ऋणमै जोडबल गरिरहेको छ। विलासिताका वस्तुको प्रतिबन्ध फुकुवा गर्दा फागुनमा मासिक आयात डेढ खर्ब रुपैयाँनजिक पुगेको छ। यसले विदेशी विनिमय सञ्चितिमा दबाब पर्ने छाँट देखिएको छ। करिब ८ प्रतिशतको मुद्रास्फीति दरसहित महँगी नियन्त्रणबाहिर छ। कर्जाको ब्याजदर घटे पनि निजी क्षेत्रको लगानीमा उत्साह देखिँदैन। कोभिडबाट सुरु भएको होटल तथा पर्यटन क्षेत्रको ओरालो यात्राले विश्राम लिएको छैन। बजेट खर्च सदा झैं साह्रै न्यून छ। तथ्यांकले विप्रेषण, शोधनान्तर अवस्था र डलर सञ्चिति पर्याप्ततामा सामान्य सुधार आएको देखाए पनि अर्थतन्त्रको परिस्थिति ठीकठाक भइसकेको भन्न अर्थतन्त्रका जानकार तयार छैनन्। तर, तालुदार मन्त्रालयमा मन्त्री नहुँदा अर्थव्यवस्था थप संकटको भुमरीमा धकेलिने जोखिम बढेको छ। राजनीति अस्थिरताको घनचक्करमा फसेका बेला अर्थतन्त्र सम्हाल्ने जिम्मा बोकेको मन्त्रालयले नेतृत्व नपाउँदा बजेट प्रणालीमा मात्र नभएर अर्थतन्त्र नै तहसनहस भएको बताउँछन्, अर्थविद् डा डिल्लीराज खनाल। अर्थतन्त्रका सुधारका लागि डेडिकेटेड अर्थ मन्त्रीको आवश्यक छ, डा खनालले अन्नपूर्ण पोस्टसँग भने, बजेट प्रणालीमा व्यापक सुधार गरेर जानुपर्ने खाँचो र आवश्यकताका बेलामा जुन किसिमको घनचक्कर चलिरहेको छ त्यसले अर्थको नेतृत्वमा जो कोही आए पनि नयाँ ढंगले जाने जस्तो देखिँदैन। डा खनाल नयाँ सत्तारुढ गठबन्धनको स्पिरिटले सुधारको संकेत नगर्ने तर्क गर्छन्। भन्छन्, प्रधानमन्त्री उही हुनुहुन्छ। तर, भागबन्डामा कुरै नमिलेको देखिन्छ। किनभने जसलाई पनि राम्रो र मालदार मन्त्रालय नै चाहिने। अर्थ मन्त्रालयका प्रवक्ता आनन्द काफ्ले मन्त्रालयका काम नियमित रूपमै सम्पादन भइरहेको बताउँछन्। बजेट कार्यान्वयनको सन्दर्भमा हुनुपर्ने काम नरोकिएको दाबी गर्दै उनले भने, आवश्यकताअनुसार प्रधानमन्त्रीज्यूलाई कार्यसम्पादनको ब्रिफिङ भएको छ। सम्माननीयज्यूलाई निर्णयको विषय पेस भएको र निर्णय भएर आएका छन्। उनका अनुसार मन्त्रालय बजेटको तयारीमा जुटेको छ। राष्ट्रिय योजना आयोगले मन्त्रालयहरूलाई बजेटको सिलिङ पठाएको छ। कार्यक्रम प्रस्तावित भएर आउँदा अर्थले गर्नुपर्ने पूर्वतयारीका काममा रहेको दाबी काफ्लेको छ। राजस्वतर्फ सुझाव संकलन गर्न राजस्व परामर्श समितिअन्तर्गत ९ वटा उपसमिति त्रियाशील रहेको उनको भनाइ छ। यसअघि पौडेल मन्त्री भएसँगै निजी क्षेत्रले सुधारको अपेक्षा गरेको थियो। केही सूचकले त्यसको संकेत पनि गरेका थिए। गठबन्धन फेरिएसँगै कांग्रेस उपसभापति पूर्णबहादुर खड्का उपप्रधानसहित अर्थमन्त्री बन्ने चर्चा छ। कांग्रेसका एक पदाधिकारीका अनुसार सभापति शेरबहादुर देउवाले खड्कालाई नेतृत्व गरेर सरकारमा पठाउने तयारी गरेका छन्। उक्त पार्टीले ६१ महिनापछि अर्थ सम्हाल्न लागेको हो। यसअघि कांग्रेसबाट ज्ञानेन्द्रबहादुर कार्की अर्थमन्त्री बनेका थिए।"
किन महँगियो सुन ?,"काठमाडौं : अन्तर्राष्ट्रिय स्तरमै सुनको मूल्य अत्यधिक बढ्न थालेकाले तुलनात्मक रूपमा यसको प्रभाव नेपालमा पनि परेको छ। रूसयुक्रेनको युद्ध सुरु भएसँगै बढ्न थालेको सुनको मूल्य दिनप्रतिदिन महँगो हुँदै गएको सरोकारवालाको भनाइ छ। द्वन्द्व, अस्थिरता र अराजक गतिविधि बढ्दै गएमा मानिसले सम्पत्ति सुरक्षित गर्ने क्रममा सुन किन्ने हुँदा मूल्य बढ्ने प्रवृत्ति छ। पछिल्लो समय छापावाला र तेजाबी सुनको मूल्य ह्वात्तै बढेर नयाँ कीर्तिमान कायम भयो। चैत्र ५ गते छापावाल सुनको मूल्य प्रतितोला १ लाख १० हजार रुपैयाँ पुग्यो। २ हजार ९ सयले वृद्धि भएर नयाँ कीर्तिमान कायम गरेको थियो। यद्यपि त्यसपछि घटबढ भइरहेको छ। यो मूल्य अहिलेसम्मकै उच्च नै ठान्न सकिन्छ। किनभने योभन्दा अघि गत माघ १९ गते १ लाख ७ हजार ५ सय रुपैयाँ पुगेको थियो। त्यसपछि घटबढ हुँदै गएको सुनको मूल्य तुलनात्मक रूपमा अहिले बढेको हो। नेपाल सुनचाँदी व्यवसायी महासंघ अध्यक्ष माणिकरत्न शाक्यका अनुसार सुनको मूल्य अहिलेसम्मकै उच्चमा पुग्नुको मुख्य कारण अन्तर्राष्ट्रिय स्तरमै मूल्य ह्वात्तै बढ्नु हो। उनका अनुसार लामो समयदेखि रूसयुक्रेनको युद्ध र संसारकै आर्थिक प्रणाली परिवर्तन भएकाले पनि सुनको मूल्य बढेको देखिन्छ। विभिन्न विदेशी बैंकले पनि सुन राख्ने परिमाण बढाएका कारणले पनि माग अत्यधिक देखिएकाले सुनको मूल्य बढ्दै गएको उनको ठहर छ। पछिल्लो प्रवृत्ति हेर्दा सुनको भाउ अझै बढ्ने संकेत देखिएको सरोकारवालाको अनुमान छ। अन्तर्राष्ट्रिय बजारमा अस्थिरता बढेको छ। युरोपेली मुलुकमा सातामै तीन बैंकको स्थिति नाजुक बन्यो। अमेरिकाको सिलिकन भ्याली बैंक र सिग्नेचर बैंक बन्द भएसँगै स्विटजरल्यान्डको क्रेडिट स्विस बैंक पनि चिन्ताजनक अवस्थामा रहेको समाचार अन्तर्राष्ट्रिय सञ्चारमाध्यममा आएको छ। यही उदाहरण दिँदै उनले भने, यसैले अन्तर्राष्ट्रिय स्तरमै अर्थतन्त्र शिथिल हुँदैछ। यसअघि कतिपयको आकर्षण क्रिप्टो करेन्सीमा थियो। किनभने यसलाई कतिपय मुलुकले सम्पत्तिको साधक मानेका थिए। तर यसको जोखिम बढी भएपछि यो सुरक्षित लगानी, सम्पत्ति होइन भनेर प्रमाणित भयो। यसबाट पनि मानिसहरू विरक्त भएर सुनप्रति आकर्षित भएको हो। अन्तर्राष्ट्रिय बजारमा सुनलाई सुरक्षित लगानीको महत्व दिन थालेकाले यसको मागसँगै मूल्य बढेको उनको तर्क छ। यसकारण सुनको भाउ अब उच्च रूपमा बढ्ने सम्भावना देखिएको अध्यक्ष शाक्यको अनुमान छ। डलर र सुनको सम्बन्ध सामान्यतया डलर र सुनको मूल्यवृद्धिको विपरीत सम्बन्ध हुन्छ भनिन्छ। तर यो अन्तर्राष्ट्रिय बजारमा मात्र लागू हुने अध्यक्ष शाक्य बताउँछन्। मुद्रा र सुन दुवैलाई लगानी गर्ने क्षेत्रको रूपमा लिइन्छ। कसैले डलर, कसैले पाउन्ड, युरोलगायतको मुद्रामा लगानी गर्छन्। अन्तर्राष्ट्रिय मुद्रा बजारमा वस्तु विनिमय (कमोडिटी) जस्तै मुद्रा किनबेच गर्न पाइन्छ। यसो हुँदा डलरको मूल्य बढे सुनको घट्ने र डलरको मूल्य घट्दा सुनको बढ्ने हुन्छ। तर नेपालमा यस्तो मुद्रा लगानीको बजार छैन। यसैले नेपालको सन्दर्भमा डलर किनेर सुन खरिद गर्नुपर्छ। यसकारण नेपालमा भने डलरको भाउ जति बढ्दै गयो त्यति सुनको मूल्यमा दबाब पर्न गएको अध्यक्ष शाक्य बताउँछन्। अहिले एक डलरको खरिद मूल्य १३१७९ र बिक्री मूल्य १३२३९ रुपैयाँसम्म पुगेको छ। जबकि गत वर्ष प्रतिडलर करिब १ सय २३ रुपैयाँ हाराहारीमा थियो। नेपालको मुद्रा अवमूल्यन हुँदै गइरहेको छ। तर डलर बलियो हुँदै गएको छ। अर्कोतर्फ सुनको अन्तर्राष्ट्रिय बजारमै मूल्य एकदमै उच्च हुँदै गएको छ। यसअघि जुन गतिले बढ्थ्यो अहिले त्यसको सीमा पार हुनेगरी डलरको मूल्य बढेको छ। अन्तर्राष्ट्रिय बजारको उच्च मूल्यको सुन खरिद गर्न अहिले बढेको डलरको विनिमयदर तिरेर किन्नु परेको छ। यस्तो दोहोरो मारले गर्दा नेपाली बजारमा सुनको भाउ चर्किएको हो, अध्यक्ष शाक्यले भने। नेपालको अर्थतन्त्र पनि यतिबेला दबाबमा छ। अधिकांश सहकारीको हालत खराब छ। बैंक तथा वित्तीय संस्था, लघुवित्त संस्थाको कर्जाको ब्याजदर चर्को भयो भन्दै आन्दोलनामा उत्रेका छन्। यी सबै कारणले गर्दा कतिपय व्यापार अर्थात् आर्थिक गतिविधि खुम्चिएको छ। यस अवस्थामा सुनको बजार भने समग्रमा राम्रै भएको महासंघका अध्यक्ष शाक्य बताउँछन्। तर नेपाल राष्ट्र बैंकले पछिल्लो समय विदेशी मुद्रा सञ्चिति घटाउन आयातलाई नियन्त्रित गर्ने क्रममा सुनको कोटा घटाएर प्रतिदिन १० केजी मात्रै ल्याउन पाउने व्यवस्था गरेको थियो। अहिले सुनको मूल्य बढ्दा माग नबढे पनि नेपाली संस्कारअनुसार विवाह, सम्पत्तिको रूपमा जम्मा गर्ने प्रवृत्तिलगायतका कारण बिक्रीमा कमी नभएको उनले जानकारी दिए। कोभिडपछि सुनको मूल्य वृद्धि २०७६ सालमा कोभिड१९ सुरु हुँदा सुनको मूल्य प्रतितोला ७० हजार रुपैयाँ हाराहारीमा थियो। तर कोभिडकालमै सुनको भाउ ह्वात्तै बढेर प्रतितोला १ लाख ३ हजार ५ सय रुपैयाँसम्म पुगेको थियो। यसपछि फेरि घटेर प्रतितोला ८० हजार रुपैयाँसम्म पनि आयो। यसपछि फेरि क्रमशः बढिरहँदा अहिले १ लाख १० हजारसम्मको उचाइसम्म पुगेको हो ।"
आर्थिक अवस्थाबारे राष्ट्रपतिको चिन्ता,"काठमाडौं : राष्ट्रपति रामचन्द्र पौडेलले मुलुकको वर्तमान आर्थिक अवस्थाले चिन्तित बनाएको बताएका छन्। नेपाल चेम्बर अफ कमर्सका पदाधिकारी टोलीले नवनियुक्त राष्ट्रपति रामचन्द्र पौडेललाई बधाई एवं सफल कार्यकालको शुभकामना दिने क्रममा जोखिमयुक्त आर्थिक अवस्थालाई ध्यानमा राखेर सबैले आआफ्नो क्षेत्रबाट जिम्मेवारी बहन गर्नुपर्ने उनको भनाइ छ। राष्ट्रपति पौडेलले भने, सरकारले पूर्णता पाइसकेको छैन। सरकारले पूर्णता पाएलगत्तै प्रधानमन्त्री र अर्थमन्त्रीलाई बोलाएर तत्काल सम्बोधन गर्नुपर्ने विषयमा ध्यानाकर्षण गराउँछु। वर्तमान संकट समाधनका लागि सरकार र निजी क्षेत्र मिलेर काम गर्नुपर्ने पौडेलले बताए। मुलुकभित्र उत्पादन वृद्धि एवं रोजगारी सिर्जना गरेर आत्मनिर्भर अर्थतन्त्र निर्माण गर्नुपर्ने उनको भनाइ थियो। नेपाल चेम्बर अफ कमर्सका अध्यक्ष राजेन्द्र मल्लले आर्थिक विकास र समृद्धिका लागि राष्ट्रपतिबाट पथ प्रदर्शन हुनेमा विश्वस्त रहेको बताए। अध्यक्ष मल्लले भने, बजेट र मौद्रिक नीतिको प्रभावकारी समन्वय नहुँदा अर्थतन्त्रले अपेक्षित गति लिन सकेको छैन। उच्च ब्याजदरका कारण उद्यमी व्यवसायी एवं सर्वसाधारण ऋणीमा गम्भीर असर गरेको छ। पुँजीगत खर्च हुन नसक्ने समस्यालगायतले आर्थिक गतिविधि सामान्य अवस्थामा फर्किन नसकेको अध्यक्ष मल्लले बताए। आर्थिक समृद्धि र अर्थतन्त्रलाई चलायमान बनाउन एकल अंकको ब्याजदर कायम गर्नुपर्ने अध्यक्ष मल्लले बताए। बजेट र मौद्रिक नीतिको प्रभावकारी समन्वय हुनुपर्नेमा उनको जोड थियो। कर्जा प्रवाह गरिँदा ब्याजदरमा लकअप प्रणाली लागू गरिनुपर्ने उनले बताए। लकअप प्रणाली कायम गरिए वित्तीय सन्तुलन कायम हुने र ऋणीहरू मर्कामा नपर्ने चेम्बरको ठहर छ। बाँझो जमिन सदुपयोग गरी कृषि उत्पादनमा आधुनिकीकरण, यान्त्रीकरण एवं वैज्ञानिकीकरण गरी मुलुकलाई आत्मनिर्भर बनाउन सकिने मल्लले बताए। कृषि कर्जा प्रवाह गर्दा खेत किन्नेलाई नभई खेती गर्नेले पाउने व्यवस्थाका लागि पनि अध्यक्ष मल्लले राष्ट्रपति पौडेलको ध्यानकर्षण गराए।"

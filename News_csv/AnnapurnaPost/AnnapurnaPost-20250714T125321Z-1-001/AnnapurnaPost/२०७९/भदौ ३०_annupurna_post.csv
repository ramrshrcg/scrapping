शीर्षक,विवरण
"भाषणमा युवा, टिकट पुरानैलाई","पहिले सर्भेक्षण गर्नुपर्छ, आज मतदाताले कस्तो उम्मेदवारको माग गरेका छन् ? विश्व परिवेशसँग एकाकार भएका आजका मतदाता कस्ता उम्मेदवार पाए खुसी हुन्छन्, सबै पार्टीले गम्भीरतापूर्वक सोच्नुपर्छ। अहिले केही स्वतन्त्र जनप्रतिनिधि किन हाईहाई भएका छन् ? स्वतन्त्र जनप्रतिनिधिले मतदाता वा गैरमतदाताको मन जितेको दृश्य के प्रहसन हो ? सडकदेखि गल्लीसम्म, चिया पसलदेखि सदनसम्म स्वतन्त्र जनप्रतिनिधिको चर्चा, परिचर्चा चल्नु सामान्य विषय होइन। यसमा केही दम छ, यस्ता विषयलाई कुनै पनि पार्टीले कम आँक्न मिल्दैन। यस विषयलाई नजरअन्दाज गरे वा हाँसो मजाकमा उडाए ठूलो मूल्य चुकाउनु पर्छ। यहाँ कुनै व्यक्तिलाई देवत्वकरण गर्न खोजिएको होइन, त्यसैले कसैको नाम काढिएको पनि छैन, तर मतदाताले भर्भराउँदा युवा नेता माग गरिरहेको कुरालाई नकार्न सकिँदैन। यस्ता जोशिला, जाँगरिला, देशविदेश बुझेका, विषयगत दक्षता भएका, स्वार्थभन्दा माथि उठेर काम गर्न सक्ने, वृद्ध बाल बनिता सबैका मन जितेका, भरोसालाग्दा उम्मेदवार पाए आजका मतदाता आफू पनि रमाइरमाई भोट हाल्छन् अनि उनका पक्षमा भोट माग्न होमिन्छन्। के नेपालका दलसित १ सय ६५ सिटमा चुनाव लड्न १ सय ६५ जना यस्ता आशालाग्दा नयाँ नेता छैनन् ? पक्कै छन्। तर टिकट बाँड्न काउन्टर खोलेर बसेका नेपाली दलका नेताले त्यस्ता भरोेसालाग्दा, भर्भराउँदा नेतालाई चिनेकै छैनन्। उनीहरू २०४८ को चुनावदेखि अहिलेसम्म अहम् व्रह्मास्मी भनेर आफैंलाई मात्र उम्मेदवारको स्वघोषणा गरिरहेका छन्। कि आफूजस्ता ७०, ८० वर्ष कटेकालाई अन्तिम पटक भन्दै टिकट दिन दिन गनेर बसेका छन्। यही हो नेपालका लागि अभिशाप। उमेर र विभिन्न दीर्घ रोगले थलिएर आफैं राम्ररी हिँड्न नसक्ने त्यस्ता नेताले देश कसरी हाँक्लान् ? यसमा मतदाता कसरी आश्वास्त होलान्, अनि कुन जोश र जाँगरले नेपाली मतदाता मतदान केन्द्रमा जालान् ? २०४८ सालदेखि निरन्तर चुनावमा उठिरहेका, जितिरहेका वा हारिरहेका, जिते पनि कुनै उल्लेख्य काम नगरेका नेतालाई भोट हाल्न काम विशेषले विदेश गएका, देशकै विभिन्न सहरमा रहेकाहरू भोट हाल्न भनेर बिदा लिएर फर्किंदैनन्। यसको सप्रमाण दाबीका लागि चुनावमा खसेको मत प्रतिशत हेर्नुपर्छ। यस पटकको चुनावको एउटा मुख्य समस्या, यदि पुरानै अनुहारलाई फेरि पनि टिकट दिने हो भने घर छाडेर बाहिर रहेका मतदाता चुनावमा फर्कंदैनन्। यो पुस्ताको नजरमा बारम्बार गिरेका नेतालाई, बारम्बार लज्जाजनक खेल खेलेर रमिता बनेका नेतालाई, दशकौंदेखि नेपाली आशा र भरोसामाथि कुठाराघात गरेका नेतालाई भोट हाल्न, मतदाताहरू कामधन्धा छोडेर बिदा लिई भोट हाल्न फर्कने छैनन्। हेरौँ, यसपटक नखसेको मतको दर धेरै बढ्नेछ। अहिलेको चुनावको अर्को मजाकको विषय गठबन्धन बनेको छ। चुनाव आउन अब दुई महिना मात्र बाँकी छ, अहिलेसम्म कुनै पनि पार्टीले कुनै पनि क्षेत्रको उम्मेदवार निश्चित गरेको छैन। गठबन्धन वा गैरगठबन्धन पार्टीमा आस्थावान् दूरदराजका मतदाता क्षेत्रसहितको सिट बाँडफाँटको निर्णय बाहिर आउने व्यग्र प्रतीक्षामा छन्। एक महिना लामो बैठकले पनि सिट र क्षेत्र भागबन्डा गर्न नसक्नुमा कार्यदलबीच स्वस्थ रूपमा छलफल भएको विश्वास गर्न मुस्किल छ। सिंगै एमाले एकातिर, अर्कातिर गठबन्धनका पाँच दल, चुनावी स्वाद यहीँनेर छ। लोकप्रियताका दृष्टिले जे जस्तो भए पनि आकारका हिसाबले वर्तमान नेपालका ठूला दल एमाले र कांग्रेस हुन्। कुनै चुनावले एमाले कांग्रेस बनाएको छ, कुनै चुनावले कांग्रेस एमाले बनाएको छ। तेस्रो शक्तिका रूपमा रहेको माओवादी जता थपिन्छ, संसद्मा उही दलको पल्ला भारी हुने गरेको छ। पाँच वर्षअघिको चुनावमा माओवादी एमालेतिर थपिएको थियो, अहिले कांग्रेसतिर थपिएको छ। त्यसैले नतिजा कस्तो आउँला भनेर प्रारम्भिक अनुमान प्रायमा छ। तर यो अनुमान प्रारम्भिक मात्र हो, प्राविधिक मात्र हो। जनमन र जनमत कस्तो छ भनेर छाम्न कठिन छ। गठबन्धनको बन्धन तोडेर क्रसभोटको सम्भावना यसपटक ज्यादै छ। आफ्ना पार्टीको उम्मेदवार नपाएमा मतदाताले जुन पार्टीका उम्मेदवार गतिला छन्, त्यतै भोट हाल्ने निश्चित देखिन्छ। यसका लागि गोरखाकै उदाहरणमा जाऔं। गोरखामा प्राविधिक हिसाबले पहिलो दल माओवादी हो, दोस्रो दल कांग्रेस हो। गोरखा जस्तै अरू नौ वटा जिल्लाहरू छन्, जहाँ पहिलो (माओवादी) र दोस्रो (कांग्रेस) गठबन्धन गरेर तेस्रो दल (एमाले)सित चुनाव लड्नुपर्ने। यी जिल्लामा बाँकी ६८ जिल्लामा भन्दा चुनावी दृश्य फरक छ। फरक दृश्य भएकाले मत परिणाम पनि अनुमान गरेभन्दा फरक आउने बलियो सम्भावना छ। गोरखामा यसअघिको चुनावमा माओवादीले जितेका सबै क्षेत्र अहिले पनि माओवादीले दाबी गरिरहेको छ। सम्भावना पनि त्यही छ। तर, कटुसत्य यो छ कि, यहाँका अधिकांश कांग्रेसका मतदाताले हँसिया हथौडामा भोट हाल्दैनन्। विगत २०६५ को चुनावदेखि नै गोरखाका कांग्रेस माओवादीसित हार व्यहोर्दै आएका छन्। त्यसअघि २०५२ सालदेखि नै यहाँका कांग्रेस माओवादीको काटमारमा पर्दै आएका हुन्। जनयुद्धका बेला अचानाको मासु बनेर जोगिएका कांग्रेसले अहिले हँसिया हथौडामा कसरी भोट हाल्छन् ? कांग्रेसले हँसिया हथौडामा भोटै नहाल्ने भने होइन, हाल्छन्। २०७४ को निर्वाचनमा पनि गोरखा २ का कांग्रेसले बाबुराम भट्टराईलाई भोट हालेका हुन्। त्यतिबेला बाबुरामलाई भोट दिएर नारायणकाजी श्रेष्ठलाई हराउनु थियो र हाले। तर अहिले माओवादीलाई जिताउन भोट हाल्नुपर्छ। यो अवस्थामा पनि भोट नहाल्ने होइन, हाल्छन्, तर, जो खाँट्टी कार्यकर्ता छ, जसलाई पार्टी केन्द्रको ह्विप लाग्छ उसले केन्द्रको निर्देशनअनुसार भोट हाल्छ। पार्टी केन्द्रको कठोर अनुशासनमा रहेका कांग्रेस कार्यकर्ताले मुटुमाथि ढुंगा राखेर फेरि हँसिया हथौडामा भोट हाल्छन्। अन्यथा, सामान्य कार्यकर्ता अथवा साधारण मतदाताले हँसिया हथौडामा भोट हाल्ने सम्भावना छैन। उसले वैकल्पिक पार्टी खोज्छ, वैकल्पिक उम्मेदवार खोज्छ। गोरखाको हकमा तेस्रो शक्ति एमाले हो। एमालेबाट सामाजिक छवि नबिग्रेका उम्मेदवार पाए भने गोरखाका कांग्रेसले सूर्य चिह्नमा भोट हाल्नेछन्। गोरखामा एमालेले कांग्रेसलाई भड्काएको छैन। कांग्रेसले पनि एमालेलाई भड्काएको छैन। अर्थात् यी दुई पार्टीका बीच तिक्तता पनि छैन। त्यसैले कांग्रेसका मतदाताले यसपटकको चुनावमा एमालेको चुनाव चिह्न रोज्ने सम्भावना छ। दलहरूसँग चुनाव लड्न १ सय ६५ जना आशालाग्दा नयाँ नेता छैनन् ? पक्कै छन्। तर टिकट बाँड्न काउन्टर खोलेर बसेका नेताले भरोेसालाग्दा, भर्भराउँदा नेतालाई चिनेकै छैनन्। कांग्रेसले हँसिया हथौडामा भोट एउटा अवस्थामा भने पक्कै हाल्छ, त्यो हो, लेनदेन। अर्थात् एउटा क्षेत्रमा माओवादीका उम्मेदवार, अर्को क्षेत्रमा कांग्रेसका उम्मेदवार हुने अवस्था आयो भने पक्कै कांग्रेसले बेइमान गर्दैन। यतिबेला आफूले एउटा क्षेत्रमा बेइमान गरेमा अर्को क्षेत्रमा आफूले धोका पाउने दुवै पार्टीलाई त्रास हुन्छ। यो चेक एन्ड ब्यालेन्सको अवस्थामा भने कांग्रेस कार्यकर्ताले इमान्दारिता पालना गर्नेछन्, अर्थात् कांग्रेसले पनि हँसिया हथौडामा भोट हाल्नेछन्। २०७४ को स्थानीय चुनावमा ११ पालिकामध्ये कांग्रेसले नौ पालिका हात पारेको थियो। बाँकी दुई पालिका माओवादीले। २०७९ को स्थानीय चुनावमा पूर्वनतिजाको ठिक उल्टो नौ पालिका माओवादीले हात पायो, र दुई क्षेत्र कांग्रेसले। यसको अर्थ गोरखामा माओवादी र कांग्रेस तुल्यतुल्य छन् भन्ने हो। भर्खरै सकिएको स्थानीय चुनावको मत विश्लेषण गर्दा जिल्लाभरका वडाध्यक्षहरूले पाएको मतमध्ये पुगनपुग तीन हजार मतले माओवादी अगाडि छ। यो अवस्थामा सिट बाँडफाँट गर्दा कार्यदलले गम्भीरतापूर्वक सोच्नु जरुरी हुन्छ। कुनै एउटा पार्टीले जिल्ला पूरै कब्जा गर्न खोज्दा क्षेत्र र सिट त पाउँछ, तर भोट पाउने छैन। यो कटु यथार्थ हो। दुई संघीय क्षेत्रमध्ये दुवै पार्टीले एकेक र चार प्रदेश क्षेत्रमध्ये दुईदुई बाँडफाँट भयो भने गठबन्धनका सबै पार्टीबाट भोटमा बेइमानी नहुने देखिन्छ। यस्तो धरातलीय यथार्थलाई केन्द्रस्तरको कार्यदलले यदि नजरअन्दाज गयो भने नतिजा सोचेभन्दा फरक हुनेछ। यो अवस्था गोरखाको मात्र होइन, माओवादी र कांग्रेसको प्रतिस्पर्धा हुने सबै जिल्लाको हो। एउटै पार्टीभित्र प्रशस्त अन्तर्घात हुने गरेको घटना कुनै पार्टीमा छिप्न सकेको छैन, त्यसमाथि पाँच पार्टीको गठबन्धनमा इमान्दारिता खोज्नु मुर्खता शिवाय केही हुने छैन। त्यसमाथि पनि सिट बाँडफाँटमा भेदभाव गरेर भोटमा इमान्दारिता खोज्नु महामूर्खता हुनेछ।"
फोहोर व्यवस्थापनमा नगरवासीको जिम्मेवारी,"काठमाडौंका मेयर बालेन साहसामु समस्याका चाङ छन्। शासकीय प्रणालीका विकृति, विकास व्यवस्थापनमा देखिएका कमी, कमजोरीका कारण समस्याको चाङ एकैपटक सल्टाउन निकै कठिन छ। नगरवासीहरूमा नागरिक सचेतनाको कमी, संस्थागत तहमा देखिएका अवरोध पनि यो अवस्थाका लागि जिम्मेवार छन्। प्रबुद्ध व्यक्तित्वहरूको बसोबास रहेको राजधानी नै समस्याग्रस्त हुनुको पछाडि नगरवासी र सरकारमा जिम्मेवारीबोध नहुनु पनि अर्को कारण हो। राजधानीलाई सुन्दर, सफा र हराभरा बनाएर राजधानीवासी हुनुको गर्व गर्न सकेका छैनौं। राजधानीको मुख्य समस्या भनेकै फोहोर र प्रदूषण हो। वर्षौं अघिदेखि राजधानीको फोहोर व्यवस्थापन गर्ने प्रयास भएकै हुन्। र, पनि यसले दीर्घकालीन समाधान पाएन। सन् १९७० मा जर्मन सहयोगमा यो काम अघि बढाइएको थियो। २०४६ सालको राजनीतिक परिवर्तनले यसलाई निरन्तरता दिन सकेन। देशभित्र र विदेशी विज्ञहरूले पटकपटक यसको अध्ययन र विश्लेषण गर्दै व्यवस्थापनका लागि विकल्पहरू दिएका छन्। सबै विकल्पहरू उपयुक्त देखिन्छन् तर प्रभावकारी कार्यान्वयन हुन सकेन। सन् २००३ मा दैनिक तीन सय टन फोहोर उत्सर्ग हुन्थ्यो। वातावरणीय, आर्थिक र प्राविधिक दृष्टिकोणले अनुपयुक्त र असहज अवस्था देखिन थाल्यो। छिमेकी मित्र भारतको सहयोगमा यसको व्यवस्थापन गर्ने प्रयास पनि भएका थिए। यो समस्या हाल आएर दैनिक १२ सय टन उत्पादन भई स्थायी समाधान हुन नसक्दा नयाँ नगर प्रमुखका लागि ठूलो चुनौती बनेको छ। निर्वाचनमा फोहोर व्यवस्थापनलाई एजेन्डा बनाएका साहले यसको समाधान नभएसम्म माला, खादा केही स्वीकार नगर्ने दृढता प्रकट गरेका छन्। फोहोर व्यवस्थापन हुन नसक्नुका कारणप्रारम्भदेखि नै यसको समाधानका लागि स्थायी समाधान गर्ने अर्थपूर्ण प्रयासको अभाव देखियो। लामो समयसम्म शंखमूलदेखि बल्खुसम्मको बागमतीको नदीकिनारामा फोहोर विसर्जन गरिन्थ्यो। ठूलो मात्रामा फोहोर उत्सर्ग हुँदै जाँदा र सहरको बस्ती बढ्दा विकराल समस्याका रूपमा देखा पर्यो। सहज डम्पिङ साइड बन्दै आएको बागमती किनारमा यूएन पार्क बन्यो। त्यस क्षेत्र सुन्दर र दुर्गन्धरहित बनाउनुपर्ने बाध्यता थपियो। अर्को ठूलो समस्या भनेको फोहोरमा हुँदै आएको राजनीति हो। अर्को अर्थमा फोहोर माफियालाई लिनु पर्छ। फोहोर व्यवस्थापनमा अवरोध खडा गरेर आर्जन गर्न केही समूहहरूले आफ्नो सञ्जाल र संगठन नै अप्रत्यक्ष रूपमा तयार पारेका छन्। यही कारणले गर्दा वास्तविक समस्याभन्दा सुनियोजित प्रकारले सृजित समस्याको सामना गर्नु परिराखेको छ। राजनीतिक दलका कार्यकर्ता तथा नेताहरूको आर्जन गर्ने माध्यमका रूपमा यसलाई उपयोग गरिराखेको अवस्था छ। राजनीतिक रूपमा सस्तो लोकप्रियता आर्जन गर्न ठूला राजनीतिक दलहरू तल्लीन छन्। सरकारमा रहने दलहरू नै फोहोर व्यवस्थापनमा अवरोध बनिराखेका छन्। देश संघीय शासन प्रणालीमा प्रवेश गरेको समेत सात वर्ष भइसकेको छ। तर शासकहरूमा रहेको केन्द्रीकृत मानसिकताले निरन्तरता प्राप्त गरिराखेको छ। व्यवस्थापनका लागि प्रभावकारी समन्वय हुन सकेको छैन। समान तहहरू र विभिन्न तहका सरकारहरूबीच प्रभावकारी समन्वय हुन नसक्नु पनि यसको कारणका रूपमा लिइएको छ। लामो समयसम्म निर्माण कार्य गरिँदैन। यथासमयमा ठेक्काको कार्य सम्पन्न नगर्नेहरूलाई राजनीतिक संरक्षण रहेकाले फोहोर साइडमा पुर्याउन कठिनाइ भएको छ। प्रविधि र स्रोतसाधन वैदेशिक सहायतामा निर्भर रहँदा र विदेशीविज्ञहरूमा अत्यधिक निर्भरताले गर्दा पनि यो समस्याले निकास पाउन सकेको छैन। विभिन्न प्रकारका तथ्यांकहरूले पुष्टि गरेको सन्दर्भ अध्ययन गर्दा नाफामूलक संस्थाहरूबाट उत्पादित फोहोरले ठूलो समस्या खडा गरेको छ। शिक्षण संस्थाहरूले फालेका फोहोरहरू, धनाढ्य व्यक्तिहरूले अव्यवस्थित प्रकारले फालेका खाना, कागज आदिको मात्रा पनि महानगरमा ठूलो छ। होटेल तथा पार्टी प्यालेसबाट निस्किएका फोहोर, पर्यटन व्यवसायीहरूले फालेका प्लास्टिक, खाना प्याक गर्ने वस्तुहरू, सिसा तथा अस्पतालबाट सिर्जित सिरिन्जलगायतका वस्तुहरूको उचित व्यवस्थापन हुन नसक्दा यो अवस्था सिर्जना भएको हो। नाफामूलक व्यवसायीहरूले जिम्मेवार नभई दिँदा फोहोर ठूलो समस्या बनेको छ। ल्यान्डफिल साइडका प्रभावित परिवारहरूलाई धेरै प्रकारका आश्वासनहरू बाँड्ने काम भयो। उक्त क्षेत्रको शैक्षिक विकासदेखि स्वास्थ्यसुविधालगायत उपलब्ध गराउने प्रतिबद्धतासहितको समझदारी पनि गरियो। २०६२ सालदेखि आजका दिनसम्म आइपुग्दा प्रभावित क्षेत्रका बासिन्दासँग फोहोर व्यवस्थापन गर्ने नाममा १ सय ७४ वटा समझदारीपत्रमा सही भएका छन्। तर ती प्रतिबद्धतालाई व्यवहारमा परिणत गर्ने कार्य भएन। बालेनजीले कार्यभार सम्हालेपश्चात् पनि फोहोरलाई दबाउने र दुर्गन्ध हुन नदिन उपचारका प्रविधि अवलम्बन गर्ने गरी समझदारी गरिएको छ। तर यसको दीर्घकालीन समाधान भएको छैन। मानिसहरू यसबाट फैलिएको दुर्गन्धका कारण छालाको रोग र अर्बुद रोगबाट प्रताडित बनेका छन्। राजधानीका सम्पन्न परिवारहरूले उत्पादन गरेको दुर्गन्धबाट स्थानीय सिसडोल, बञ्चरेडाँडावासीहरूले यातना भोग्नुपर्ने अवस्थाको सिर्जना गरिएको छ। यसको समुचित क्षतिपूर्तिसहित समाधानको विकल्पमा पुग्न सकेको देखिँदैन। सहरको आकार, जनसंख्या, अव्यवस्थित सहर, जलवायु र वातावरणको स्थितिका कारणसमेत फोहोरको समस्या कहालीलाग्दो हुँदै आएको छ। सुझावहरू उपत्यकामा उत्सर्ग हुने १२ सय टनमध्ये काठमाडौं जिल्लामा मात्र ५० प्रतिशत उत्पादन हुने गर्दछ। विज्ञहरूले यसको ५० प्रतिशत जैविक मल बनाउन सकिने प्रतिवेदन दिएका छन्। सिसडोल तीन वर्षका लागि अस्थायी समाधानका रूपमा प्रयोगमा ल्याइएको हो। त्यसपछि स्थायी बिसर्जन स्थलको व्यवस्था गर्ने योजना महानगरसँग हुनै पर्दथ्यो। यसमा खासै प्रगति गरेको देखिँदैन। यसको स्थायी समाधान नदेखिँदा विसर्जनस्थलका प्रताडित जनताले स्थायीरूपमा डम्पिङसाइड त्यही बनाउने सोच महानगरपालिकाको रहेको देखिराखेका छन्। यसैकारण पनि उनीहरू निराश छन्, आक्रोशित छन्। यसलाई सम्बोधन गर्न जरुरी भएको छ। उपभोक्ता नागरिकहरूमा यसको व्यवस्थापनको दायित्वबोध हुनु जरुरी छ। आर्थिक रूपमा सम्पन्न र सचेत नागरिकहरूमा फोहोरको व्यवस्थापनमा गम्भीरता देखिँदैन। खुला सडकमै फोहोर विसर्जन गर्ने, आफ्नो समस्याको समाधान गर्दा अन्य समुदायलाई समस्यामा पार्ने विद्वान नागरिकले सोच्नु पर्छ। आफ्नो घर कम्पाउन्डमा नै धेरै फोहोरहरूको उत्पादक प्रकारले विसर्जन गर्न सकिन्छ। फोहोरलाई वर्गीकृत गरी नगरपालिकालाई जिम्मा दिने गरी फोहोरको मात्रा कम गर्न सकिन्छ। राजधानीका विद्वानहरूलाई सचेतनाको सम्बन्धमा बोध गराउन कक्षा लिनुपर्ने अवस्था स्पष्ट छ। यसरी फोहोरलाई कुहिने र नकुहिने गरी वर्गीकृत नगर्ने तथा सार्वजनिक स्थानमा निर्धक्क भएर फोहोर फाल्नेहरूलाई सीसीटीभीको निगरानीका आधारमा पहिचान गरी कडा कारबाहीको व्यवस्था गर्नु पर्छ। उत्पादित फोहोरलाई जलाउने अत्याधुनिक प्लान्ट जडान गरी कार्यान्वयनमा ल्याउनु पर्छ। विश्वका देशहरूले अवलम्बन गर्दै आएका दबाबमूलक विरोधका प्रकारहरू र असल अभ्यासहरूद्वारा फोहोरको व्यवस्थापन गरिएको अवस्था छ। सन् २०१४ मा भारतमा नहर र सडकमा अव्यवस्थित प्रकारले फोहोर फालिँदा रोग फैलिएको थियो। यसको विरोध स्वरूप नागरिकहरूले मुख्य ल्यान्डफिल साइड बन्द गरिदिएका थिए। दबाबका कारण सरकार विकल्पमा जान बाध्य भएको थियो। स्थायी समाधानको व्यवस्था सरकारले गर्ने पर्ने अवस्था सिर्जना भएको थियो। सोल्भानियाले फोहोरको रिसाइकलिङ गर्ने र फोहोरको उत्पादन नै कम गर्ने अभ्यास गरेको थियो। यो अभियान सफल हुँदा सन् २०१६ मा ग्रिन क्यापिटल अवार्ड प्राप्त गरेको थियो। यसपछि त्यस देशमा पर्यटकहरू उल्लेख्य वृद्धि भयो। नागरिकहरूबाट फोहोर खरिद गर्ने प्रक्रिया प्रारम्भ भएको थियो। सन् २००४ देखि २०१४ को बीचमा ल्यान्डफिल साइडमा पठाउने फोहोर ५९ प्रतिशतले घटेको थियो। बिक्री नभएको फोहोर प्रत्येक परिवारले मासिक ८ युरोमा फोहोर व्यवस्थापन गर्न सक्ने भएका थिए। जापानको कागोसीमा सहरमा साकुराजीमा नामक सशक्त ज्वालामुखीबाट लगातार खरानीको वर्षा सहर क्षेत्रमा हुने भएकाले प्रत्येक तीन तीन घण्टामा सफा गरी खरानी संकलन गरिँदो रहेछ। संकलित खरानीबाट तयार पारिएका भाडावर्तन खरिद गर्न, त्यसबाट प्रशिक्षित हुन र हेलिकप्टरबाट ज्वालामुखी अवलोकन गर्न विदेशीहरूको आवागमन बढ्दै जाँदा वैदेशिक मुद्रा आर्जनको प्रमुख स्रोत त्यही खरानी बनिराखेको छ। यस प्रकारका उपायहरूको अध्ययन गरेर नेपालको सन्दर्भमा कसरी कार्यान्वयन गर्न सकिन्छ ? विकल्पको निर्धारण गर्न सक्नु पर्छ। नेपालका विभिन्न नगरपालिकाहरूले कार्यान्वयनमा ल्याइराखेका प्रविधिको प्रयोग काठमाडौंलगायत अन्य पालिकाहरूले समेत गर्नु अत्यावश्यक देखिएको छ। घोराही, तिलोत्तमा र बालिग नगरपालिकाहरूले फोहोरबाट ग्यास उत्पादन गरेका छन्। ठूलो मात्रामा फोहोर संकलन हुने हुँदा ती पदार्थहरूलाई जैविक मल बनाई औद्योगिक ग्राममा पठाउन सकिन्छ। फोहोरबाट विद्युत् उत्पादन गर्न सकिन्छ। प्लास्टिकलाई आस्फल्टसँग मिसाएर कालोपत्रे बनाउन सकिन्छ। यस्ता विषयहरूमा विज्ञहरूवाट पटकपटक सुझावहरू आएका छन्। महानगरसँग आम्दानीका स्रोतहरू पर्याप्त छन्। आफ्नै लगानीमा वा यसका लागि निजी क्षेत्र एवं वैदेशिक लगानी भिœयाउन कुन उपयुक्त हुन्छ ? अध्ययन गरेर शीघ्र कार्यान्वयन गरिनु पर्छ। सम्बन्धित सरकारहरू र निकायहरू परिचालन गरी फोहोरलाई उत्पादक बनाउने कोसिस गर्नु जरुरी छ। फोहोरको व्यवस्थापन पालिकाहरू वा स्थानीय सरकारहरूको मात्र जिम्मामा छाड्दा यसको समाधान प्रायः असम्भव छ। यसका लागि संघीय सरकार, प्रदेश सरकार र अन्य स्थानीय सरकारहरूसँग अत्यन्त प्रभावकारी ढंगले हातेमालो गर्दै व्यवस्थापनमा जुट्नु पर्छ। सहरी विकास मन्त्रालयको विशेष क्रियाशीलता जरुरी छ। बञ्चरेडाँडा, तीनपिप्ले सडकखण्ड सहरी विकास मन्त्रालयले जिम्मा लिई शीघ्र तयार पारिनु पर्छ। सिसडोल डम्पिङ साइडको तयार भएको ईआईए प्रतिवेदनलाई तत्काल कार्यान्वयन गरिनु पर्छ। ल्यान्डफिल साइडका अति प्रभावित र प्रभावित क्षेत्रहरूका साथै यसको वफर क्षेत्रको निर्धारण गरेर उपयुक्त योजना तयार पार्नुपर्छ। बालाजु तीनपिप्ले सडक खण्डको निर्माण कार्य सम्पन्न गर्ने जिम्मेवारीको निर्वाह सहरी विकास मन्त्रालयले गर्नुपर्छ। फोहोरमा गरिँदै आएको राजनीतीकरणको अन्त्यका लागि सबै दलहरूको सामूहिक प्रतिबद्धता आउनु जरुरी छ। यी सुझावहरूलाई राम्ररी कार्यान्वयन गरिएमा फोहोर आम्दानीको राम्रो स्रोत बन्न सक्दछ। अन्यथा नयाँ मेयर यीलगायतका अन्य जल्दाबल्दा समस्याहरूमा जकडिएर उनको कार्य सम्पादनसमेत फितलो हुने सम्भावना छ। तसर्थ फोहोर व्यवस्थापनका लागि नवनिर्वाचित नगर प्रमुखलाई सबैले सहयोग गरौं। स्वतन्त्र उम्मेदवारका रूपमा विजयी मेयरले आफ्ना मतदाताहरूको मन मस्तिष्कमा बास गरी उनीहरूकै सहयोगमा अघि बढ्नु पर्छ। राजनीतिक दलहरूले उनलाई असफल बनाउने प्रयत्न गर्नेमा सन्देह रहेन। यसका लक्षणहरू देखिइसकेका छन्।"
नागरिकतामा नसुल्झेका गाँठा,"नागरिकको पहिचान तथा हकाधिकारको लागि दिने प्रमाणित प्रमाणपत्र हो नागरिकता। राज्यले आफ्ना नागरिकहरूलाई दिने अधिकार, सेवासुविधा, सहुलियत एवं उनीहरूको बृहत्तर हितसँग नागरिकतालाई आबद्ध गरेको छ। जागिर खान, कुनै पदमा निर्वाचित वा मनोनीत हुन, कुनै प्रकारको छात्रवृत्ति पाउन, राष्ट्रिय परिचयपत्र बनाउन, मतदाता नामावलीमा नाम समावेश गर्न, जग्गाको हक हस्तान्तरण गरी दिन वा लिन, बैंकमा खाता खोल्न, राहदानी बनाउनलगायतका अधिकांश कार्य गर्न नागरिकता नभई हुँदैन। मानव जीवनका सबैजसो काम गर्न नागरिकतालाई मुख्य आधार बनाइएकोले यो दस्तावेज बढी महŒवपूर्ण र चुनौतीपूर्ण छ। सही व्यक्तिले सहज रूपमा नागरिकता प्राप्त गरोस् र अनाधिकृत व्यक्तिले कुनै पनि हालतमा नागरिकता पाउन नसकोस् भन्ने सैद्धान्तिक पक्षलाई अंगीकार गरी राज्यले नागरिकता प्राप्तिको नीति अवलम्बन गरेको देखिन्छ। २००९ सालभन्दा अघि नागरिकता प्राप्तिको ठोस आधार देखिँदैन। नागरिकताका संवैधानिक व्यवस्था संविधानले कुनै पनि नागरिकलाई नागरिकता प्राप्त गर्ने हकको संरक्षण गर्दै प्रादेशिक पहिचानसहितको एकल संघीय नागरिकता दिने व्यवस्था गरेको छ। नेपाली नागरिक ठहर गर्न १० वटा स्पष्ट आधारहरू पनि तय गरेको देखिन्छ। यो संविधानले वंशीय आधार तथा लैंगिक पहिचानसहितको नागरिकता प्राप्त गर्न सकिने र गैरआवासीय नागरिकलाई समेत राजनीतिक अधिकारबाहेक आर्थिक, सामाजिक र सांस्कृतिक अधिकार उपभोग गर्न पाउने गरी नागरिकता दिने उल्लेख छ। नागरिकता प्राप्तिका सुन्दर संवैधानिक व्यवस्थाले मात्र नागरिकले सहज रूपमा नागरिकता प्राप्त गर्न सक्तैनन्। त्यसका लागि संवैधानिक व्यवस्थाको कार्यान्वयनका लागि आवश्यक पर्ने ऐन, नियम र कार्यविधि निर्माण गर्नुपर्छ। नागरिकता वितरण गर्न तोकिएका जिम्मेवार व्यक्तिहरूको नियत असल हुनुपर्छ र नागरिकले पनि आवश्यक प्रक्रिया पूरा गर्न र प्रमाण जुटाउने कर्तव्य पूरा गर्नु पर्छ। २०७२ सालमा जारी संविधानबमोजिम नागरिकता दिन नागरिकता ऐन २०६३ र नियमावली २०६३ मा सात वर्षसम्म पनि संशोधन भएको छैन् । संविधानले सबै नेपाली नागरिकलाई नागरिकता पाउने हकको सुनिश्चित गरेता पनि नागरिकता लिन पाउने उमेर (१६ वर्ष) काटेका करिब १२५५ नेपाली नागरिक अझै पनि नागरिकताविहीन नै छन्। नागरिकतामा प्रादेशिक पहिचान खुलाउन सकिएको छैन। नेपालभित्र फेला परेको पितृत्व र मातृत्वको ठेगान नभएको प्रत्येक नाबालक निजको बाबु वा आमा फेला नपरेसम्म वंशजको आधारमा नेपाली नागरिक हुने भनिएता पनि वैधानिक संस्थाहरूबाट संरक्षण हुन नसक्दा र प्रमाणका अभावमा अनागरिक नै हुन बाध्य छन्। भारतलगायत छिमेकी मुलुकमा त्यहाँको नागरिकसँग वैवाहिक सम्बन्ध कायम गरेको नेपाली महिलाले वैवाहिक अंगीकृत नागरिकता पाउन विवाह गरेको निश्चित अवधि पार गर्नुपर्ने व्यवस्था छ। भारतमा सात वर्ष कटाउनु पर्छ। बंगलादेशमा पाँच वर्ष कटाउनु पर्छ। तर नेपालमा त्यस्तो अवधिको विषयमा बहस चले पनि अवधिबिना नै वैवाहिक अंगीकृत नागरिकता दिने गरी विधेयक अगाडि बढाइएको छ। अदालती आदेशबाट दुई, चार थान नागरिकता आमाको नामबाट दिइएको भएता पनि आमाको नामबाट पनि नागरिकता लिन सकिने संवैधानिक प्रावधान कार्यान्वयन भएको छैन। लैंगिक पहिचानसहितको नेपालको नागरिकता पाउन सकिने भएता पनि महिला, पुरुष र अन्य मात्र कार्यान्वयनमा छ। अन्य भन्ने अमुक शब्दबाट तेस्रो लिंगीहरूको वर्गीकरण हुन सकेको छैन । गैरआवासीय नेपाली नागरिकता लिन सार्क मुलुकहरू बाहेकका देशका लागि मात्र लिन पाउने व्यवस्था किन गरिएको हो, उनीहरूले राजनीतिक अधिकार प्रयोग गर्न पाउने नपाउने स्पष्टता देखिँदैन। सार्क राष्ट्रहरूमा नागरिकताका व्यवस्था भारतमा जन्मको आधार, वंशजको आधारमा, दर्ताद्वारा र अंगीकृत नागरिकता दिने व्यवस्था गरिएको छ। विवाह वा अन्य कुनै पनि कारणबाट भारतको नागरिकता प्राप्त गर्नको लागि सात वर्ष निरन्तर स्थायी बसोबास हुनुपर्ने देखिन्छ। पाकिस्तानमा पाकिस्तानको नागरिकता ऐन जारी हुँदाका बखतका नागरिक जन्मको आधारमा, वंशजको आधारमा नागरिकता प्रदान गरेको पाइन्छ। बंगलादेशको नागरिकता ऐनबमोजिम सन् १९७१ मार्च २५ भन्दा अघिदेखि बंगलादेशमा स्थायी रूपमा बसेमा बंगलादेशी बाबुआमाको ठेगान नभएका व्यक्तिहरू समेतले नागरिकता पाउन सक्ने देखिन्छ। भुटानमा जन्मको आधार र दर्ताको आधार गरी दुई आधारमा नागरिकता प्राप्तिको व्यवस्था छ। श्रीलंकामा वंशज र दर्ताका आधारमा नागरिकता दिन सकिने प्रावधान राखेको छ। माल्दिभ्समा नागरिकता ऐनबमोजिम माल्दिभ्सको नागरिक हुन चाहने व्यक्तिले जन्मको आधार, वंशजको आधार, अंगीकृत (वैवाहिक अंगीकृतसमेत) आधारमा नागरिकता प्राप्त गर्न सक्ने व्यवस्था छ। अफगानिस्तानको नागरिकता प्राप्ति राइट अफ ब्लडको सिद्धान्तमा प्राप्त गरिन्छ। अफगानी नागरिकबाट जन्मेका व्यक्तिले नागरिकता प्राप्त गर्छन्। विधेयकको उत्पत्ति र वर्तमान अवस्था संविधानको धारा ११ को उपधारा २ (ख) मा कुनै व्यक्तिको जन्म हुँदाका बखत निजको बाबु वा आमा नेपालको नागरिक रहेछ भने त्यस्तो व्यक्तिले वंशजको आधारमा नागरिकता प्राप्त गर्न सक्छ। यसको अर्थ आमाको नामबाट पनि नागरिकता पाउन सकिन्छ भन्ने हो। २०७५ सालमा प्रधानमन्त्री केपी शर्मा ओली सरकारले दर्ता गरेको र सोही सरकारले २०७८ सालमा नागरिकता अध्यादेश ल्याउने प्रयास गयो। लामो समयसम्म संसद्मा विधाराधीन अवस्थामा रह्यो। आमाको नामबाट नागरिकता प्रदान गर्ने संवैधानिक व्यवस्था लागू नहुँदा कतिपय प्रमुख जिल्ला अधिकारीलाई सम्मानित अदालतबाट नागरिकता दिन आदेशसमेत भएर आमाको नामबाट दुईचार थान नागरिकता वितरण भए। यद्यपि आमाको नामबाट अदालती आदेशबाहेक नागरिकता वितरण गर्न सकिएन। २०६३ सालमा जन्मको आधारमा नागरिकता प्राप्त गरेका नागरिकका सन्तानले नागरिकता पाउन सकेका छैनन्। २०७० र २०७५ सालमा पटके निर्णयबाट केही व्यक्तिहरूले नागरिकता पाए। एउटै परिवारमा केहीले पाउने र केहीले नपाउने हुँदा घरभित्रै विभेदीकरण सुरु भयो। त्यस्तै धारा ११ को उपधारा ३ बमोजिम यो संविधान प्रारम्भ हुनुभन्दा अघि (२०६३ सालमा) जन्मको आधारमा नेपालको नागरिकता प्राप्त गरेको नागरिकका सन्तानले बाबु र आमा दुवै नेपालको नागरिक रहेछन् भने निज बालिक भएपछि वंशजको आधारमा नेपालको नागरिकता प्राप्त गर्नेछ भन्ने व्यवस्था रहेको छ। आमाको नामबाट नागरिकता दिने र जन्मको आधारमा नागरिकता प्राप्त गरेका व्यक्तिका सन्तानले नागरिकता पाउनेलगायतका संवैधानिक व्यवस्थाको सम्बोधन गर्ने गरी नागरिकता ऐन तथा नियमावली संशोधन हुन नसक्दा कागलाई बेल, पाक्यो हर्ष र विस्मात भन्ने उखानको चरितार्थ भएको छ। नागरिकता विधेयक लामो समयसम्म संसद्मा रहेको थियो। पहिलो पटक राष्ट्रपति समक्ष प्रमाणीकरणका लागि पठाइएको विधेयकलाई राष्ट्रपतिले पुनर्विचारका लागि पुनः संसद्मा पठाइएको थियो। तर दोस्रो पटक पनि विधेयकलाई पुनर्विचार नगरी राष्ट्रियसभाले समेत पारित गरेर पठाएको अवस्था छ। दोस्रो पटक पनि संसद्बाट पास भएपछि अब विधेयक के हुन्छ भन्ने चासोको विषय बनेको छ। नागरिकता विधेयक प्रमाणीकरण भएमा आमाका नामबाट नागरिकता दिने बाटो खुल्नेछ। त्यस्तै २०६३ सालमा जन्मको आधारमा नागरिकता लिएका व्यक्तिका करिब पाँच लाख सन्तानहरूले वंशजको आधारमा नागरिकता प्राप्त गर्नेछन्। विधेयकले सुल्झाउन खोजेको विषय प्रस्तावित नागरिकतासम्बन्धी विधेयक संसद्मा दर्ता गरेदेखि नै समर्थक र आलोचकहरूको जुहारी चलिरहेको छ। सरकारले फास्ट ट्र्याक प्रक्रियाबाट पारित गर्ने उद्देश्यले दर्ता भएको विधेयक प्रतिनिधिसभा, राष्ट्रियसभा र राष्ट्रपतिकोमा गोलचक्कर लगाइरहेको देखिन्छ। राजनीतिक सहमतिबाट यो नागरिकता विधेयक पारित हुन आवश्यक छ। नागरिकता विधेयक पारित भयो भने नागरिकतासम्बन्धी संवैधानिक व्यवस्थाको कार्यान्वयन हुन्छ। किटान गरेर वा स्वघोषणा गरेरै भए पनि आमाको नामबाट नागरिकता पाउने बाटो खुल्छ। २०६३ सालमा जन्मको आधारमा नागरिकता प्राप्त नागरिकका करिब पाँच लाख सन्तानहरूले वंशजका आधारमा नागरिकता पाउछन्। गैरआवासीय नागरिकले आर्थिक, सामाजिक, सांस्कृतिक अधिकार प्रयोग गर्न पाउने गरी गैरआवासीय नागरिकता प्राप्त गर्न सक्छन्। जसका कारणबाट नेपालमा वैदेशिक लगानीको सम्भावना बढ्छ। प्रादेशिक पहिचानसहितको एकल संघीय नागरिकता जारी गर्ने आधार स्पष्ट हुन्छ। सबै गाँठा नफुक्ने प्रस्तावित नागरिकता विधेयकमै नसमेटिएका विषयलाई लिएर सामाजिक सञ्जालमा चर्काचर्की बढेको छ। जस्तैः जन्मका आधारमा नेपालको नागरिकता पाएका व्यक्तिका सन्तानलाई वंशजको आधारमा नागरिकता दिने व्यवस्था छ। यो विषय संवैधानिक व्यवस्था हो। अर्को वैवाहिक अंगीकृत नागरिकता लिन निश्चित अवधि कुर्नुपर्ने विषय उठेको छ। वैवाहिक अंगीकृत भन्ने शब्दावली विधेयकमै छैन। भारत र बंगलादेशलगायतका मुलुकहरूमा निश्चित अवधि राखेकोले यो विषय उठ्नुलाई अस्वाभाविक मानिँदैन पनि। प्रस्तावित नागरिकता हुबहु पारित भएमा जन्मको आधारमा नागरिकता लिएका बाबु र आमा दुवैको नागरिकता अनिवार्य पेस गर्नुपर्ने भएकोले कुनै एकजना नभए वा मृत्यु भइसकेको भए निजका सन्तान अनागरिक नै रहिरहने जोखिम देखिन्छ। त्यसका लागि नागरिक बन्न नियमावली वा कार्यविधिले बाटो फुकाउन सक्नुपर्ने हुन्छ। त्यस्तै बाबुको ठेगान नभएको सन्तानले आमाले गरेको स्वघोषणामार्फत बाबु पहिचान हुन नसक्ने भए पनि नागरिकता पाउन सक्छ। तर यस प्रावधानले सामान्य पारिवारिक झैझगडा वा बेमेलका कारण स्वघोषणाको दुरुपयोग गरी पितृत्व गुमनाम गर्न सक्ने जोखिम बढ्छ। साथै भारतमा विवाह भएका नेपाली महिलाबाट जन्मिएका सन्तान (भाञ्जाभाञ्जी) ले स्वघोषणामार्फत धमाधम नागरिकता लिन सक्ने देखिन्छ। यस्तो व्यवस्थाले कालान्तरमा नेपालको सार्वभौमसत्ता, अखण्डता र राष्ट्रिय सुरक्षामा चुनौतीसमेत बढ्न सक्छ। त्यस्तै वैवाहिक अंगीकृत नागरिकताको हकमा म्याचुरिटी पिरियड नराखिँदा नागरिकता लिनका लागि मात्र विवाह गर्ने प्रवृत्ति बढ्न सक्छ। यस्ता चुनौतीहरूको समाधान जिम्मेवार पदाधिकारीको विवेकसम्मत कार्यसम्पादनमा भर पर्ने हुँदा ध्यान जानुपर्छ । निष्कर्ष नागरिकता जनताको पहिचानपत्र हो। सबै अधिकार लिन नागरिकता नै अनिवार्य, भारतसँगको खुल्ला सिमाना, कमजोर अभिलेख व्यवस्थापन, नागरिकता लिने दिनेको प्रवृत्तिजस्ता चुनौतीहरूका कारण नागरिकता प्राप्तिको विषय पेचिलो बनेको छ। सरकारले नागरिकता व्यवस्थित गर्न संवैधानिक, नीतिगत, संस्थागत एवं कानुनी व्यवस्था गर्दागर्दै पनि पाउनुपर्ने व्यक्तिले सहज रूपमा नागरिकता पाउन सकेको देखिँदैन। राज्यले कसैलाई अनागरिक बनाइराख्न पाइँदैन। कुनै राजनीतिक दलले नागरिकतालाई भोटको राजनीति गर्न पनि हुँदैन। यो विधेयक नै अन्तिम पनि होइन। ऐनका रूपमा ल्याएर कार्यान्वयन गर्दै जाँदा देखिएका समस्या समाधान गर्न संसद्लाई जहिल्यै बाटो खुल्ला नै छ। संसदीय समिति, प्रतिनिधिसभा, राष्ट्रियसभा हुँदै राष्ट्रपतिसम्म पुयाउने र पुनर्विचारका लागि फिर्ता गर्ने घनचक्करमा विधेयकलाई नपारी संविधानबमोजिम नागरिकता ऐन पारित गरी कार्यान्वयन गर्नु आजको आवश्यकता हो। अर्याल, नवलपरासीका सहायक प्रमुख जिल्ला अधिकारी हुन्।"
चीनमा अड्किएका सामग्री रसुवागढी नाकाबाट आयात सुरु,"काठमाडौं : चीनमा अड्किएका सामग्री बिहीबारदेखि रसुवागढी नाकाबाट पनि आउन थालेको छ। चीनको स्वशासित क्षेत्र तिब्बतकै विभिन्न सहरमा कोरोना देखिएपछि रसुवागढी र तातोपानी नाका बन्द भएका थिए। चीनले तातोपानी नाकाबाट गत शनिबारदेखि नै सामग्री पठाउन थालेको थियो। रसुवागढीबाट भने आजदेखि आयात सुरु भएको हो। यो नाकाबाट पनि तातोपानी नाकाबाट जस्तै नेपाली व्यापारीले खरिद गरेर ल्याउन नपाएका सामग्री आउन थालेको हो। रसुवा भन्सारका सूचना अधिकारी भरतराज अधिकारीका अनुसार बिहीबार सातवटा चिनियाँ टेलरले दशैंलक्षित सामग्री ल्याएका छन्। 'चिनियाँ पक्षले अहिले दशैंलक्षित सामग्री मात्र पठाउन थालेको छ। बाटामा लोड गरेर बसेका चिनियाँ टेलरको सामान आएपनि गोदाममा थन्किएका सामग्री तत्काल आउने सम्भावना देखिँदैन', उनले भने। चिनियाँ एउटा टेलरमा ल्याएको सामग्री नेपाली दुईवटा कन्टेनरमा लोड गरिन्छ। कोरोना नियन्त्रण नहुँदासमम्म दुवै नाका पूर्ण रूपमा सञ्चालनमा नआउने चिनियाँ पक्षले जनाएको छ। बाटोमा रोकिएकाबाहेक अरू सामग्री व्यापारीले जलमार्ग हुँदै ल्याइरहेका थिए। कोभिड१९ सुरु भएयता रसुवागढी र तातोपानी नाका 'वान वे' सञ्चालन हुँदै आएको छ। दुई वर्षदेखि नै नाका पूर्णरूपमा सञ्चालनमा नआएका कारण नेपाल र चीनबीच व्यापार प्रभावित हुँदै आएको छ। भूकम्प जानुअघिसम्म तातोपानी नाकाबाट आयात तथा निर्यात ठूलो परिमाणमा हुने गरेको थियो। तातोपानी नाका बन्द भएपछि मात्र रसुवागढीबाट नियमित कारोबार सुरु भएको थियो। कोरोना महामारीका कारण २०७६ माघ २५ देखि २०७७ जेठ २२ गतेसम्म रसुवागढी नाका बन्द भएको थियो। त्यसयता नाका सञ्चालनमा आए पनि न्यून मात्र सामग्रीको आयात हुँदै आएको थियो। रसुवागढी नाकाबाट तयारी कपडा, स्याउ, विद्युतीय सामग्री, निर्माण सामग्री, जुत्ताचप्पल, चस्माको फ्रेमलगायत सामग्री आयात हुने गरेको छ। यस्तै नेपालबाट बाँसको मुडा, काठका सामग्री, हस्तकलाका सामग्री निर्यात हुने गरेको छ।"
"५७ अंकले घट्यो नेप्से, सेयर कारोबार २ अर्बमाथि","काठमाडौं : सेयर बजारमा दोहोरो अंकको गिरावट आएको छ। दोहोरो अंकको गिरावट आउँदा बजार राताम्मे बनेको छ। नेप्से ५७ अंकले घटेर १९२४४८ विन्दुमा पुगेको छ। २३२ कम्पनीको ६९ लाख ४० हजार ५९६ कित्ता सेयर २ अर्ब १२ करोड ५६ लाख ५५ हजार ७८७ रुपैयाँमा खरिदबिक्री भयो। अघिल्लो कारोबार दिन बुधबार नेप्से परिसूचक ४७४४ अंकले बढेको थियो। सो दिन १ अर्ब ४५ करोड बराबरको सेयर कारोबार भएको थियो। कारोबारमा आएका सबै समूहको सूचक घटेको छ। फाइनान्स समूहको सूचक सर्वाधिक ५२४ प्रतिशतले ओरालो लाग्यो। यस्तै, डेभलपमेन्टको सूचक ४६५, हाइड्रो पावरको ४४६ घट्दा ट्रेडिङको ३९७, होटल्स एन्ड टुरिजमको ३४२, मनु एन्ड प्रोको ३१६, अदर्शको ३९४ र इन्भेष्टमेन्ट समूहको ३२९ प्रतिशतले घट्यो। कारोबारका आधारमा लक्ष्मी बैंक अग्रस्थानमा रह्यो। सो समूहको २१ करोड बढिको सेयर कारोबार भयो।"
खाँडी कपडाले पाएन बजार,"धनकुटा : घरेलु प्रविधि तानबाट बुनिने खाँडी कपडाले उचित बजार र मूल्य नपाएको सहिदभूमि गाउँपालिकाका महिलाले गुनासो गरेका छन्। घरेलु तानबाट बुनिएको भन्दा मेसिनबाट उत्पादन भएको खाँडी कपडा बजारमा सस्तो मूल्यमा पाइने भएपछि बिक्री हुन छोडेको उनीहरूको भनाइ छ। खाँडी कपडा विक्री नहुँदा गोदाममा थन्किएका छन्। ६० जोर खाँडीका कपडा गोदाममा मौज्दात रहेको सहिदभूमि गाउँपालिका३ स्थित छिन्ताङ महिला समाजका अध्यक्ष प्रभा पराजुली राईले बताइन्। छिन्ताङ महिला समाजले गाउँपालिकाको विभिन्न स्थानका महिलालाई तान बुन्ने तालिम प्रदान गरेको थियो। तालिमपश्चात् महिलाले खाँडीका कपडा बुन्न थाले। तर, बिक्री नहुँदा समस्या परेको उनले बताइन्। न्यानो, टिकाउ, स्वास्थ्यवद्र्धक, आकर्षक देखिने खाँडीका कपडाबाट साडी, चोलो, बर्की, पटुका, दौरासुरुवाल, कोट, पछ्यौरालगायत सामग्री बन्ने उनले बताइन्। घरेलु प्रविधिबाट बुनेका खाँडी कपडा मूल्य १० हजार रुपैयाँसम्म पर्छ। तर बजारमा मेसिनबाट बुनेका खाँडी कपडा ८ हजारभन्दा सस्तोमा पाइन्छ। घरेलु प्रविधिबाट बुनेका कपडाको लागत महँगो भएकाले बिक्री नभएको उनले बताइन्। लागत खर्च महँगो हुँदा सस्तोमा बिक्री गर्दा घाटा हुने उनको भनाइ छ। महिलाले घरमा बुनेका कपडा खरिद गर्दा संस्थामा ऋण लागेको उनले बताइन्। मेहनतका साथ बुनेको कपडाले बजार नपाउँदा दुःख लागेको सहिदभूमि३ की रामकुमारी राई बताउँछिन् । उनका अनुसार खाँडीका कपडा बुन्नमा धेरै मेहनत पर्छ। काँचो धागो सहज रूपमा पाइए पनि कच्चा पदार्थ जोहो गर्न गाह्रो छ। जंगलबाट जडीबुटीको बोक्रा ल्याएर काँचो धागोसँग पकाउनुपर्छ । जंगलबाट बोक्रा ल्याउन एक दिनभन्दा बढी समय लाग्छ। एक सेट कपडा बुन्न एक हप्ताको समय लाग्छ। खाँडीका कपडा यस क्षेत्रको परम्परा र पहिचान पनि हो। यहाँका स्थानीयले पहिल्यै खाँडीबाट बुनेका कपडा लगाउँथे। खाँडी कपडाको बजार खोज्न गाउँपालिकाले पहलकदमी गरिरहेको अध्यक्ष मनोज राईले बताए। खाँडी कपडालाई खाल्साली खाँडी ब्रान्ड बनाएर प्रवद्र्धन गर्ने योजना बनाइरहेको उनेको भनाइ छ। जनप्रतिनिधिलाई औपचारिक कार्यक्रममा अनिवार्य खाँडीका कपडाबाट बनेका पोसाक लगाउन पहल गर्दैछु, उनले भने ।"
"बढ्यो महंगी, उपभोक्ता मुद्रास्फीति ८२६ प्रतिशत","काठमाडौं : पछिल्लो समय हरेक वस्तु तथा सेवाको महंगी बढिरहेको छ। विशेष गरेर घिउ, तेल, फलफूल, माछामासु, गेडागुडी लगायतका खाद्य वस्तुहरूको मूल्य आकासिँदा महंगी बढेको नेपाल राष्ट्र बैंकले जनाएको छ। केन्द्रीय बैंकले बिहीबार सार्वजनिक गरेको आर्थिक वर्ष २०७९८० को वार्षिक तथ्यांकले पनि महंगी चर्किँदा चालु आवको पहिलो महिनामा वार्षिक बिन्दुगत उपभोक्ता मुद्रास्फीति ८२६ प्रतिशत रहेको उल्लेख गरेको छ। जबकी अघिल्लो वर्षको सोही महिनामा यस्तो मुद्रास्फीति ४३५ प्रतिशत रहेको थियो। खाद्य तथा पेय पदार्थ समूहको मुद्रास्फीति ७११ प्रतिशत र गैरखाद्य तथा सेवा समूहको मुद्रास्फीति ९१८ प्रतिशत रहेको छ। २०७८ साउन महिनाको तुलनामा २०७९ साउन महिनामा खाद्य तथा पेय पदार्थ समूहअन्तर्गत घ्यू तथा तेल, फलफूल, रेष्टुरेण्ट तथा होटल, मदिराजन्य पेय पदार्थ र दुग्ध पदार्थ तथा अण्डा उपसमूहको मूल्यवृद्धि क्रमशः १९५८ प्रतिशत, १८७९ प्रतिशत, ११८४ प्रतिशत, १०२४ प्रतिशत र १०१९ प्रतिशत रहेको छ। साथै गैरखाद्य तथा सेवा समूहअन्तर्गत यातायात, स्वास्थ्य, फर्निसिङ्ग तथा घरायसी उपकरणहरू, शिक्षा र घरायसी उपयोगका वस्तुहरू उपसमूहको मुद्रास्फीति क्रमशः २३८८ प्रतिशत, १०५४ प्रतिशत, ९०४ प्रतिशत, ८११ प्रतिशत र ७८६ प्रतिशत रहेको छ। गत साउन महिनामा काठमाडौं उपत्यकामा ७३९ प्रतिशत, तराईमा ८७२ प्रतिशत, पहाडमा ८६४ प्रतिशत र हिमालमा ६६४ प्रतिशत मुद्रास्फीति रहेको छ। २०७८ साउन महिनामा यी क्षेत्रहरूमा क्रमशः ३७० प्रतिशत, ४११ प्रतिशत, ५६३ प्रतिशत र ३५८ प्रतिशत मुद्रास्फीति रहेको थियो। आर्थिक वर्ष २०७९८० को पहिलो महिनामा वार्षिक बिन्दुगत थोक मुद्रास्फीति १२५८ प्रतिशत रहेको छ। अघिल्लो वर्षको सोही महिनामा यस्तो मुद्रास्फीति ४२५ प्रतिशत रहेको थियो। समीक्षा महिनामा उपभोग्य वस्तु, मध्यवर्ती वस्तु र पुँजीगत वस्तुको थोक मूल्यवृद्धि क्रमशः १०६२ प्रतिशत, १४६८ प्रतिशत र ६८७ प्रतिशत रहेको छ। समीक्षा महिनामा निर्माण सामग्रीको थोक मूल्यवृद्धि १९३६ प्रतिशत रहेको छ।"
एक महिनामा भित्रियो ९२ अर्ब २१ करोड रेमिट्यान्स,"काठमाडौं : वैदेशिक रोजगारीमा जानेको संख्या बढेसँगै मुलुकमा भित्रिने विप्रेषण (रेमिट्यान्स) पनि बढ्न थालेको छ। गत आर्थिक वर्षको पहिलो महिनाको तुलनामा चालु आर्थिक वर्षमा विप्रेषण आप्रवाह २०३ प्रतिशतले वृद्धि भएको छ। सो दरले विप्रेषण बढ्दा चालु आर्थिक् वर्षको पहिलो महिनामा ९२ अर्ब २१ करोड भित्रिएको छ। नेपाल राष्ट्र बैंकले बिहीबार सार्वजनिक गरेको आर्थिक वर्ष २०७९८० को वार्षिक तथ्यांकमा आधारित देशको वर्तमान आर्थिक तथा वित्तीय स्थितिअनुसार विप्रेषणमा सुधार भएको उल्लेख गरेको हो। अघिल्लो वर्षको सोही अवधिमा विप्रेषण आप्रवाह १७४ प्रतिशतले घटेको थियो। अमेरिकी डलरमा विप्रेषण आप्रवाह १२५ प्रतिशतले वृद्धि भई ७२ करोड ४० लाख पुगेको छ। अघिल्लो वर्ष यस्तो आप्रवाह १६८ प्रतिशतले घटेको थियो। गत साउनसम्ममा वैदेशिक रोजगारीका लागि अन्तिम श्रम स्वीकृति (संस्थागत तथा व्यक्तिगतनयाँ) लिने नेपालीको संख्या २२२८ प्रतिशतले वृद्धि भएको छ। हाल ४४ हजार ५ सय ४० पुगेको तथ्यांकमा उल्लेख छ। त्यसैगरी, वैदेशिक रोजगारीका लागि पुनः श्रम स्वीकृति लिने नेपालीको संख्या यस अवधिमा ७५४ प्रतिशतले वृद्धि भई २० हजार ३ सय ९० पुगेको छ। अघिल्लो वर्षको सोही अवधिमा यस्तो संख्या २८६१ प्रतिशतले बढेको थियो।"

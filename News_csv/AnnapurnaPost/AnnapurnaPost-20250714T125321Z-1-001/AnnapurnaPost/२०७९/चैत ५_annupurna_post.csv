शीर्षक,विवरण
दलितको समावेशीकरण खै ?,"श्रमजीवी, मजदुर तथा दलितलाई जनाधार मान्ने नेताहरूसँगै सोधौं दलितको समावेशीकरण खै ? यसको जवाफ नदिनु पार्टी र नेताहरूले अप्रत्यक्ष रूपमा दलितलाई अवसर दिएर सम्मान दिनु हुन्न भन्ने सामन्तवादी मानसिकता अझै जीवित राख्नु हो। इतिहासको कालखण्डदेखि नै वर्णव्यवस्थाका कारण तुच्छ घोषित गरी हरेक अवसरबाट अलग्याई मान्छे हुनै नदिइएको जातीय समूह हो दलित समुदाय। यिनलाई इतिहासको कालखण्डदेखि नै हिन्दूवादी व्यवस्थाले राज्यका हरेक क्षेत्रमा वञ्चित गर्दै ल्याएको छ। आज बहुअपेक्षित नयाँ संविधान आइसक्दासमेत सत्ता राजनीतिबाट यो समुदाय कुनै न कुनै रूपमा तिरस्कृत नै छ। आर्थिक रूपमा कुनै न कुनै बहानामा यिनलाई अझ पनि पाखा लगाइएको छ। समाजका सांस्कृतिक रूपमा अपहेलना भोगिरहेका छन्। राजनीतिक चरित्र संविधानमा समान रूपमा सम्पत्ति राख्ने अधिकार लेखिदिए तापनि आर्थिक अवसर दिइन्न। मनुस्मृतिमा भने जसरी आजको समाजमा फलाम तताएर नडामे पनि राजनीतिक रूपमा अवसर नदिएर डामिएकै छ। वेदाशास्त्र पढ्न नदिइए वा यिनका शरीरलाई टुक्रा पार्न नसके पनि यिनीहरूको विद्धतालाई नकारिएकै छ। अयोग्य घोषित गरेर अवसरहरूमा आफैैं भाग बसिएकै छ। दलितको संगठित आन्दोलनलाई विभिन्न आश्वासन र त्रासमा टुंग्याइएको छ, टुक्र्याइएको छ। पछिल्लो समयमा दलित र समावेशीकरणको कुरा गर्नासाथ गैरदलित नेता, कार्यकर्ता, कर्मचारीहरूको अनुहार नै बिग्रिने गरेको छ। केपी ओलीले त कतिचोटी सार्वजनिक अन्तर्वार्ता नै दिनुभएको छ पौडी खेल्न आरक्षण, डाक्टरमा आरक्षण, डिग्र्रीमा आरक्षण दिन थालियो भने के हुन्छ ? कांग्रेसी नेताहरू त के को दलित के को आरक्षण ? क्षमताले लड्ने हो भन्ने उनीहरूको कुरा सिधै छ। हाम्रो एकीकृत समाजवादीसमेत दलितका अगाडि चै हो, हामी समावेशीकरण र दलितका मुद्दामा धेरै गम्भीर छौं, भन्छन् तर व्यवहारमा मौन बसिदिन्छन् वा समावेशीकरण भन्ने पो त, गर्न कहाँँ सकिन्छ भन्दै आफ्नालाई खोजीखोजी अवसर दिने गरेका छन्। माओवादीले समेत दलित समावेशीकरणको कुरालाई व्यवहारमा छोड्दै गएको छ। पछिल्लो सरकारमा माओवादीले लिएको ५ वटा मन्त्रालयमा धेरैवटा नियुक्ति भए तर दलितलाई कतै राखिएन। दलितले नै सम्हालेको मन्त्रालयले समेत गैरदलितलाई योग्य देख्यो, दलितलाई पत्याएन। समकालीन नेताकार्यकर्ताहरूसँग दलितका विषय उठाइयो भने जातीय कुरा गौण राखेर वर्गीय कुरामा अलमल्याउन थालिहाल्छन्। कानुनी कार्यान्वयनको अवस्था हामीले नयाँ संविधान बनेपछि सवै समुदायको समान हकाधिकार सुनिश्चित भई उत्पीडित, दलितको समृद्धिको मूल प्रवाहीकरण हुने भनेर डङ्का पिटेको ७ वर्ष भयो। नयाँ संविधान त बन्यो तर दलितका सन्दर्भका संविधानलाई कार्यान्वयन गर्ने १६ वटा कानुन बन्न अझै बाँकी छन्। छुवाछूत तथा जातीय विभेद दण्डसजाय (आचारसंहिता) ऐन २०६८ लागू भएको १० वर्ष भयो। समावेशीकरण ऐन २०६४ लगायतका ऐन कानुनहरू बनेको त दशकौं हुन लाग्यो। तर, दलितमाथि हुने सामाजिक अपराध रोकिएन। संविधान घोषणाको भोलिपल्टदेखि दलितहरू मारिन थाले। कलिला चेलीबेटीमाथि बलात्कार र हत्या हुन थाल्यो। त्यस बेलादेखि अहिलेसम्म करिब १ सय जना दलितले छुवाछूतकै कारण ज्यान गुमाएका छन्। विभेदका घटनाहरू त १ हजार ५ सयभन्दा बढी होलान्। भरखरै सिराहाको भोजमा जनप्रतिनिधिले नै विभेद गरे। तर, पीडकहरू निस्फिक्री बजारमा हिँडिरहेका छन्। नवीन विश्वकर्मालाई जातीय काण्डमा उत्तेजित बनाउने सीमा मगरहरू र प्रेमको नाटक गरी दलितलाई बलात्कारको मुद्दा लगाउनेहरू यस समाजको आइडल बन्न पुगेका छन्। यतिबेला केही प्राध्यापक, डाक्टर, जिम्मेवार प्रहरी र राष्ट्रसेवक व्यक्तिहरूले नै छुवाछूत राज्यले हटाउने होइन, आफैं हट्छ हतार गर्न खोजे समाज बिग्रन्छ भन्ने अनर्गल प्रचार गरिरहेका छन्। यसर्थ दलितको समावेशीकरणको कुरा संविधानमा सुनिश्चित भइसक्यो भन्ने राजनीति पार्टी र नेताहरूबाटै व्यवहारमा दलितलाई बर्जित गर्ने अभ्यास भइरहेको छ। अहिले निजामती कर्मचारी विधेयक संसद्मा छ। कुनै पनि जाति वर्गका लागि समावेशीकरण बाध्यकारी हुने छैन भनेर विधेयकमा प्रस्ताव गरिएको छ। सरकारी कोटामा समेत न्यूनतम अंक नल्याए उसलाई फेल गरी अर्को वर्षमा समग्र कोटामा समावेश गरी त्यसमा गैरदलितलाई नै अवसर दिने नीति छ। समावेशीकरणको कुरा गरी खाइपाइ आएका वर्गसमुदायको आलोचना गरियो। राजनीतिक नेताहरूले नै जातीय विखण्डनवादीको बिल्ला भिराइदिन्छन् र पार्टीको पहुँचबाट टाढा हुत्याइदिने गरेका छन्। यसकारण दलित नेताहरूले आफ्ना पार्टीका नेताहरूको जुनसुकै अन्यायका विरुद्ध बोल्न नसक्ने अवस्था छ। पछिल्लो समयमा लोकतान्त्रिक दलका केही अगुवा नेता तथा जिम्मेवार कार्यकर्ताहरूले नै अब आफ्नो भागभोग हरिने भो भन्ने त्रासले समावेशीकरण खोज्नेहरूलाई निकम्मा र असक्षम भने। यसरी आरक्षणलाई गलत ढंगबाट प्रसारप्रचार गरी साइबर हंगामा मच्याउँदै आएको देखिन्छ। अन्तर्राष्ट्रिय स्तरमा बनेका जातिभेद विरुद्धको महासन्धि वा मानवअधिकारको विश्वव्यापी घोषणापत्र, अन्य अभिसन्धि तथा प्रतिज्ञा पत्रहरूलाई समेत नेपाल राष्ट्रले स्वीकार गरिसकेको अवस्थामा समेत दलितका सवालमा वकालत गर्नेहरूलाई विदेशी दलालको ट्याग लगाइने गरिएको छ। संविधानको शून्य अभ्यास संविधानको कार्यान्वयनको परिणाममा हेर्ने हो भने पछिल्लो ७ वर्षमा ७ वटै सरकार बनेका छन्। ५ सय जनाभन्दा बढी मन्त्री भए। सयांै राजनीतिक नियुक्ति भए। आयोग, नियोग, परिषद् आदिमा मनोनयन भए। भर्खरै राष्ट्रपति र उपराष्ट्रपति चुनाव भयो। तर, दलितलाई फेरि पनि कहीँ योग्य देखिएन। दलितका लागि दलित आयोगभन्दा अन्य संरचनामा बर्जित नै गरियो। योजना आयोग, बहुचर्चित पुनर्निर्माण प्राधिकरण, मानवअधिकार आयोग, निर्वाचन आयोगदेखि न्यायपरिषद्, अख्तियार लगायतका उच्च संरचनाहरूमा दलितलाई योग्य मानिएकै छैन। राष्ट्रपति, प्रधानमन्त्री निवास र कार्यालयमा तथा पार्टी नेताहरूकै सचिवालयमा १ जना पियन पनि दलित समावेशीकरण हुन सकेन। पछिल्लोपल्ट प्रधानमन्त्री कार्यालयमा १ जना दलित सिफारिसमा परेका थिए। अझ वर्गीय राजनीति गर्ने र प्रायः दलित उत्पीडितको जनाधारको कुरा गर्ने कम्युनिस्ट सरकार र पार्टीहरू नै समावेशीकरण विरोधी भएको प्रमाणित हुँदै गएका छन्। उनीहरू अजिंगरले रंगिन पुच्छर हल्लाएर आहारा चप्काए झैं दलितलाई मिठो कुरा गर्दै झुठो आश्वासनमा प्रयोग मात्र गरिरहेका छन्। अरूको कुरा नगरौं, श्रमजीवी, मजदुर तथा दलितलाई जनाधार मान्ने नेताहरूसँगै सोधौं दलितको समावेशीकरण खै ? दलित उत्पीडित र वर्गका कुरा गर्ने तिम्रा सचिवालयमा कुन दलितलाई राखेका छांै ? अरू पार्टीका मन्त्रालयका कुरा नगरौं, कम्युनिस्टहरूले चलाएका प्रधानमन्त्री कार्यालय, मन्त्रालयहरूमा कुन दलितलाई तिम्रा सचिवालयमा पत्याएका छौं ? तिम्रा मन्त्रालयका विभिन्न विभाग, समिति, आयोगहरूमा भटाभट नियुक्ति दिइरहेका छौं तर कतिजना दलितलाई राख्यौं ? यी प्रश्नहरूको उत्तर कसैले दिन चाहन्नन्। हाम्रै पार्टी र नेताहरूले यसो गर्नु भनेको अप्रत्यक्ष रूपमा दलितलाई अवसर दिएर सम्मान दिनु हुन्न भन्ने सामन्तवादी मानसिकता अझै जीवित राख्नु हो। यसरी अन्य निकायमा दलितले प्रवेश नपाउनु भनेको गैरदलितको भातभान्सा छुन र छिर्न नपाउनु भनेजस्तै किसिमको छुवाछूत नै हो। अन्ततः समावेशीकरणको चर्का कुरा गर्ने सर्वहारा वर्गवादी नेताहरूबाटै छुवाछूत र वर्गीय विभेद भइरहेको छ। अर्थात् सर्वहारा शोषित, उत्पीडित वर्गका नेताहरूले नै संवैधानिक व्यवस्थालाई मिचिरहेका छन्भन्दा अत्युक्ति हुँदैन। अब के गर्ने ? नेपाल र भारतको समयसापेक्षता र सामाजिक परिवेशलाई हेर्दा माक्र्सवादभन्दा अम्बेडकर दर्शन लागू हुन्छ। सो दर्शनअनुसार जातीय कुरालाई बिर्सेर वर्गीय मुक्तिको कल्पना कदापी गर्न सकिन्न। समाजमा एउटै वर्गभित्रै छुवाछूत तथा विभेद हुने गरेकाले वर्गीय चरित्र बदलिनासाथ छुवाछूत हट्ने सम्भावना देखिन्न। यसर्थ उत्पीडित उपेक्षित र गरिब समूहभित्र दलितको मुद्दालाई विशेष प्राथमिकतामा राखी सम्बोधन हुनुपर्छ। माक्र्सवादले सर्वहारा वर्गको सत्ता स्थापनालाई जोड गर्छ, जुन नेपालको वर्गचरित्र सापेक्ष छैन। किनभने कम्युनिस्ट नेताहरू सर्वहारा वर्गका नभई अधिकांश उच्च वर्गकै छन्। तिनले खाइपाइ आएका सत्ताअवसरहरू सर्वहारा वर्गमा हस्तान्तरण गर्लान् भनेर कल्पना गर्न सकिन्न। तर, अम्बेडकरवादले सत्ता साझेदारीको कुरा गर्छ। हामी सबै मिलेर सत्ता चलाउने कुरामा अम्बेडकर दर्शन उचित छ, जसले दलितको मात्र नभएर गैरदलितको वा सर्वहारा वर्गको मात्र नभएर उच्च वर्गको समेत सत्ता स्वामित्वलाई जोडदिन्छ। यसर्थ समानुपातिक सँगै समान हिस्सेदारीको एजेन्डालाई आआफ््ना दलमा स्थापित गर्नुपर्छ। अर्कोतर्फ, इमानदार दलित जति नै योग्य भए पनि यिनले पद किन्न र नेतालाई आर्थिक सहयोग गर्न नसकेपछि नेताहरूले यिनलाई योग्य देख्दैनन्। यसरी दलितलाई कहिल्यै योग्य देख्न र सम्मान गर्न नजान्ने, नमान्ने नेताकार्यकर्ताहरू दलितका लागि प्रतिगामी पात्रहरू नै हुन्। यिनको जदौंंख्वामित्याईं गर्ने मानसिकताबाट प्रथमतः पार्टीभित्रका दलित संगठन तथा नेताकार्यकर्ता मुक्त हुने आँट राख्नुपर्छ। संविधान प्रदतः अधिकारको लडाईँ सडक तताएर मात्र हुँदैन, राजनीतिक संरचनाभित्रै बसेर लड्न दलित अगुवाहरू तयार हुनुपर्छ। जवकि जातीय विभेद रूपमा परिवर्तन भएको र सार उस्तै रहेकाले वैचारिक बहसअन्तक्र्रियालाई निरन्तरता दिनुपर्छ। जसले गैरदलितभन्दा दलितहरू विचारमा समेत कमजोेर छैनन् भन्ने पुष्टि गर्छ। यसलाई पनि पत्याउन्नन् भने हामीले हिजो यिनै नेताका लागि विद्रोह गरेका थियौं। अब आफ्ना लागि यिनीहरूसँग विद्रोह गर्न तयार हुनैपर्छ। जबकि दलितहरू प्रयोगका साधन मात्र होइनन्, बिनासका साध्य पनि हुन्। निर्णायक समयमा आफूलाई प्रयोग गर्नेहरूलाई सिध्याउन पनि जान्दछन्। त्यसैले सबै दलका दलितहरूले प्रयोगवादीविरुद्ध मोर्चाबन्दी गर्नसमेत पछि पर्न हुँदैन।"
अर्थतन्त्रमा चुनौतीभित्रका सम्भावना,"बैंक ब्याजदर र अन्य कारणले यो वर्ष महँगी उच्च हुँदा उपभोगमा कमी आएको छ। उद्योगको क्षमताको ३० लेखि ६० प्रतिशतसम्म उत्पादन कटौती भएको छ। लक्ष्य असुली गत वर्षभन्दा पनि कम छ। राजस्वले चालू खर्च पनि धान्न सकेको छैन। आर्थिक वर्ष २०७९८० को आधा अवधि सकिँदा हाल सार्वजनिक गरिएका सूचक लक्ष्यभन्दा धेरै माथि रहेकाले बाह्य क्षेत्र सहज अवस्थामा पुगेको राष्ट्र बैंकले जनाएको छ। अर्थ मन्त्रालयको बढी उल्लेख्नीय, महत्वपूर्ण र प्रभावकारी भूमिका रहेको यथार्थ कसैबाट छिपेको छैन। वित्तीय नीतिका लागि अर्थ मन्त्रालय बढी चुस्त र दुरुस्त हुनु जरुरी छ। तर, बिडम्बना यो छ कि राजस्व प्रणाली आयातमा आधारित भएकाले बाह्य क्षेत्रमा सुधार भए पनि सरकारी वित्तमा भने दबाव बढिरहेको छ। साउनयता सरदर मासिक १ खर्ब रुपैयाँ रेमिट्यान्स भित्रिएको राष्ट्र बैंकको तथ्यांक छ। यसले बाह्य क्षेत्रमा देखिने गरी सुधार भएको छ। आयात वृद्धि, निजी क्षेत्रमा जाने कर्जालगायत आन्तरिक आर्थिक गतिविधि बढाउने तथ्यांकमा सुधार नभएको देखिन्छ। बाह्य क्षेत्रमा देखिएको सुधार नेपालमा आर्थिक गतिविधि स्थिर हुँदाको प्रभाव मात्रै रहेको हो। बाह्य क्षेत्र सुधार हुँदैमा आन्तरिक आर्थिक गतिविधिमा भने सुधार हुन्छ भन्न सकिने अवस्था छैन। राष्ट्र बैंकले पनि बाह्य क्षेत्र सुधार भए पनि आन्तरिक अर्थतन्त्र भने दबाबमै रहेको स्वीकार्छन्। ब्याजदर घट्दो क्रममा रहेको र तरलता सुधार हुँदै गएकाले आगामी दिनमा आन्तरिक आर्थिक गतिविधि पनि विस्तार हुने अपेक्षा गर्न सकिने कुरा सार्वजनिक गरेको छ। नेपालमा हालै रेमिट्यान्समा वृद्धि, आयातमा नियन्त्रण र उच्च ब्याजदरका कारण मागमा आएको कमीका कारण अर्थतन्त्रको बाह्य क्षेत्रमा सुधार भएको छ। उच्च आयात र रेमिट्यान्स गिरावटका कारण विदेशी विनियम सञ्चिति घट्दै गएको छ। राष्ट्र बैंकको तथ्यांकअनुसार आर्थिक वर्ष २०७९८० को ७ महिना (साउनदेखि माघ मसान्तसम्म)मा व्यापार घाटा गत आर्थिक वर्षको तुलनामा १८७ प्रतिशतले कम भएर ८ खर्ब २५ अर्ब ७३ करोडमा झरेको छ। रेमिट्यान्स भने २७१ प्रतिशतले वृद्धि भई ६ खर्ब ८९ अर्ब ८८ करोड पुगेको छ। यसको सकारात्मक प्रभावस्वरूप शोधनान्तर स्थिति १ खर्ब ३३ अर्ब रुपैयाँभन्दा बढी बचतमा छ। विदेशी विनिमय सञ्चिति गत असार मसान्तको तुलनामा १३८ प्रतिशतले वृद्धि भएर १३ खर्ब ८३ अर्ब रुपैयाँ पुगेको छ। माघमा उपभोक्ता मूल्यवृद्धि ७८८ प्रतिशत छ। गत वर्ष यही अवधिमा ६२४ प्रतिशत थियो। केन्द्रीय बैंकको विवरणअनुसार गत साउनदेखि माघसम्म खाद्य तथा पेय पदार्थको मुद्रास्फीति ६१९ प्रतिशत छ भने गैरखाद्य र सेवा समूहको मुद्रास्फीति ९२२ प्रतिशत छ। गत वर्ष यस अवधिमा खाद्य तथा पेय पदार्थको मुद्रास्फीति ५९३ प्रतिशत र गैरखाद्य र सेवा समूहको मुद्रास्फीति ६४९ प्रतिशत थियो। नेपालका उद्यमी, व्यवसायी र उपभोक्ताको हीतका लागि सरकारबाट ठोस रचनात्मक आर्थिक कदमको अपेक्षा गर्छ। मुलुकको अर्थतन्त्रलाई चाहिने कुल पुँजीको दुईतिहाई निजी क्षेत्रले लगानी गर्छन्। हाल निजीक्षेत्रको सक्रियताको आवश्यकता महसुस भएको छ। नयाँ अर्थमन्त्रीले बैंक ब्याज दरको अतिरिक्त नेपालको पँुजी बजारमा धितोपत्र बोर्डले सूचीकृत कम्पनीहरूले पुँजीबजारमा पहुँच अवधिलाई र क्षमतालाई समेत सुदृढ गर्नुपर्छ। विप्रेषणको लागत घट्नुपर्ने र विप्रेषण पठाउने मुलुकहरूलाई प्रोत्साहन गर्नुपर्ने देखिन्छ। पर्यटन तथा होटल व्यवसायका लागि विशेष सुविधाको प्याकेज आउनुपर्छ। सरकारले वित्तीय घाटाको लक्षलाई केन्द्रित नगरी आर्थिक विकासमा जोड दिने र सरकार र राजस्व उठ्ति र पुँजीगत खर्चबीचको तालमेल हेर्न नहुने हालको अवस्था छ। यसैबीच विकास साझेदार र मुलुककै तरलताबाट सार्वजनिक खर्चको जोहो गर्नुपर्ने देखिन्छ। सरकारी र सार्वजनिक संस्थानमा उल्लेखनीय खर्च नगरी मितव्ययीतामा शून्य सहनशीलताको नीति अबलम्बन गर्नुपर्ने देखिन्छ। यसतर्फ गम्भीर कार्य योजनासहितको कार्य नयाँ अर्थमन्त्रीबाट अपेक्षित छ। सरकारले आयातभन्दा स्वदेशी उत्पादनमा जोड दिने नीति अबलम्बन गर्नुपर्नेमा तौरतरिका परिवर्तन गर्न ढिलो गर्नु हुँदैन। नेपालमा अर्थमन्त्री हुन सांसद र पार्टीको दया, माया, ममताबाहेक अन्य कुनै योग्यता चाहिँदैन। अर्थतन्त्र बुझेको तर राजनीतिक पृष्ठपोषण नभएको व्यक्ति आएमा कार्यान्वयनमा समस्या देखिने हुन्छ। कुनै विषयबारे र अझ अर्थमन्त्रीले अर्थ मन्त्रालय सम्बन्धमा थाहा पाउनु थप फाइदा हो। सफल अर्थमन्त्री हुन भने यो पूर्वआवश्यकचाहिँ होइन। मन्त्री हुनु भनेको विज्ञताभन्दा शक्ति हो। तपाईंले शक्तिको सही प्रयोग गर्नुहुन्छ कि गर्दैन भन्ने प्रश्न अहं हुन्छ। त्यसैले विषय नबुझेका मन्त्रीहरूलाई गलत टोली दिन्छ, जसले गलत निर्णय हुन्छ। त्यसैले उत्तर सही टोली छनोट गर्न सक्षम हुन अनिवार्य छ। निजी क्षेत्रका प्रतिनिधिले सत्तासमीकरणमा आएको फेरबदलसँगै अर्थ मन्त्रालय नेतृत्वविहीन भएको भन्दै तत्काल नयाँ मन्त्री नियुक्तिको माग गरेका छन्। मुलुकको अर्थतन्त्र संकटमा रहेको अहिलेको अवस्थामा अर्थतन्त्रबारे सुझबुझ भएको अनुभवी व्यक्तिलाई अर्थ मन्त्रालयको जिम्मेवारी दिनुपर्नेमा उनीहरूको जोड थियो। जो तर्कसंगत छैन। राजनीतिभन्दा पनि अर्थतन्त्र बुझेको व्यक्ति अर्थमन्त्री हुनुपर्ने निजी क्षेत्रको राय छ। टेक्नोक्र्याट अर्थमन्त्री भए कुरा बुझ्ने र समस्या समाधान गर्न सजिलो हुने बुझाइ निजी क्षेत्रको छ तापनि उसको टिम र उनको अभिप्राय गलत भए झन् खराब हुन सक्छ जो विगतले देखाएको छ। आर्थिक संकट समाधानका लागि निजी क्षेत्रका सुझावलाई गम्भीर रूपमा लिनुपर्ने छ। बजारमा मागको संकुचन आएको छ। बैंकको एनपीए बढेको छ, अझै बढ्ने देखिएको छ। यसमा सचेत हुनुपर्ने समय आएको निजी क्षेत्रले बताएको छ। अहिलेको समस्या समाधानका लागि नेपाल सरकारसहित, राष्ट्र बैंक, निजी क्षेत्र सबै एकै ठाउँमा हुनुपर्ने धारणा छ। बैंकको ब्याजदरका कारण व्यावसायिक लागत बढ्दै गएको उल्लेख गर्दै कर्जा र निक्षेपबीचको अन्तर स्प्रेड दर तीन प्रतिशतमा सीमित राख्नुपर्ने माग छ। बैंक तथा वित्तीय संस्था नियामकीय सुपरीवेक्षणमा सञ्चालन भइरहे पनि चौतर्फी आक्रमणको निशानामा परेको छ। वित्तीय संस्थाहरूविरुद्ध संगठित र सुनियोजित आक्रमण भइरहेको उल्लेख छ र बैंकिङ क्षेत्रमा नै जोखिम छ। नेपालमा लघुवित्त वित्तीय संस्थाको अवस्था र यसले अर्थतन्त्रमा पुर्याएको योगदानबारे अध्ययन गर्न उच्चस्तरीय समिति गठन भएको छ। नेपाल राष्ट्र बैंक सञ्चालक समितिको बैठकले लघुवित्तको समग्र पक्ष अध्ययनका लागि उच्चस्तरीय समिति गठन गर्ने निर्णय गरेको हो। विश्वका कतिपय मुलुकको अर्थतन्त्रमा अहिले मन्दी आएको छ। नेपालमा पनि मन्दी आउने संकेत देखिएको छ। बैंक ब्याजदर र अन्य कारणले यो वर्ष महँगी उच्च हुँदा उपभोगमा कमी आएको छ। यही कारण बजारमा माग नहुँदा उपभोग्य वस्तुका साथै निर्माण सामग्रीको पनि माग घटेको छ। उद्योगको क्षमताको ३० लेखि ६० प्रतिशतसम्म उत्पादन कटौती भएको छ। लक्ष्य असुली गत वर्षभन्दा पनि कम छ। राजस्वले चालू खर्च पनि धान्न सकेको छैन। राजस्व असुली कम भएपछि सरकारले विकासे आयोजनाको बजेट कटौती गर्ने अवस्था आएको छ।"
किन कराउँछ कान ?,"त्यस्ता ध्वनिहरू सुन्नु, जुन शव्द वस्तुत उत्पन्न नै भइरहेको छैन। यही हो कान कराउनु वा बज्नु भनेको। यसलाई अंग्रेजीमा टाइनिटस भनिन्छ। मानौं तपाईंं कुनै बस स्टपमा उभिरहनु भएको छ। यस्तो लाग्छ अपरिचितले तपाईंंलाई गाली गर्यो। रिसले चुर भएर छेउमा पुग्नु हुन्छ। आक्रमणको मुद्रामा सोध्नु हुन्छ, ए ! मलाई किन गाली गरेको ? अमुक व्यक्ति आश्चर्यचकित हुन्छ। गाली गरेको छैन भन्दा पनि तपाईं पत्याउनु हुन्न। आफ्नै कुरामा अडिग रहनुहुन्छ, उसले मलाई गाली गरेको थियो भनेर। आखिरमा उसको पनि धैर्यको बाँध टुट्छ। भन्छ तपाईं कान राम्ररी सुन्नु हुन्न भने म के गर्न सक्छु ? जुन शब्द वस्तुतः बोलेकै छैन। त्यस शब्दलाई सुन्नुभयो। टाइनिटस अर्थात् कान कराउने समस्या भएमा तपाईं यस्तायस्ता शब्दध्वनिहरू सुन्नुहुन्छ। जुन शब्द आवाजहरू वस्तुत उत्पन्न भएकै छैन। जस्तै घन्टी बज्नु, खोलामा छाल उर्लेको, स्याँस्याँको, सिटी बजेको, गीत गुनगुनाएको वा अरू नै प्रकारका आवाज कानमा निरन्तर वा बन्द हँुदै आउँदै गर्छन्। यस किसिमको आवाज एक वा दुवै कानमा हुनसक्छ। जब आसपास सुनसान वातावरण हुन्छ भने त्यसबेला कानमा हुने आवाज असैह्य रूपले बढ्छ। श्रवण शक्ति : कसैको कान बज्छ भने सुन्ने शक्ति कमजोर हँुदैछ या भइसकेको छ। तर वास्तविकता यसको ठिक विपरीत छ। कान कराउने र श्रवणशक्ति यी दुवैको परस्पर कुनै सम्बन्ध हँुदैन। कान कराउने रोगबाट पीडित व्यक्तिहरूलाई सुन्नमा कुनै अप्ठ्यारो हँुदैन। केही कुरामा त कान बज्ने समस्याबाट ग्रस्त व्यक्तिहरू अन्य आवाज अरूको तुलनामा एकदमै चाँडै सुन्छन्। कान कराउनु श्रवण शक्ति कम हुनेको पूर्वसंकेत अवश्य हुन सक्छ। कान किन कराउँछ : टाइनिटस अर्थात् कान कराउनुको कारण हो कानमा (इन्फेक्सन) संक्रमण हुनु। कानभित्र रुकावट (ब्लकेज) हुनु। प्रायः यस्तो पनि देखिएको छ, कानको इन्फेक्सन वा ब्लकेजको राम्रोसित उपचार गरिएको छ भनेकान कराउने समस्याबाट पनि व्यक्तिले मुक्ति पाउँछ। यदि उपरोक्त चिकित्सा गराएपश्चात पनि कान कराउने समस्या भइरह्यो भने यसको उपचार गराउन आवश्यक हुन जान्छ। कारण कान बज्ने यही नै कारण हो भनेर ठोकुवा गर्न मिल्दैन। किनभने यसका अनेकौं कारणहरू हुनसक्छन्। जस्तै (१) टाउकोमा चोटपटक लाग्नु (२) कानमा इन्फेक्सन (संक्रमण) हुनु (३) कानमा जाम (ब्लकेज) हुनु (४) कानैनिर ठुलो आवाज धमाका या बिस्फोट हुनु (५) सर्दीजुकाम, पिनासदेखि मधुमेहसम्मको कुनै पनि रोग लाग्नु। (६) रक्तअल्पता (एनिमिया) हुनु (७) मुटुको रोग (८) ऊच्च रक्तचाप ( ९) रगतमा थाइराइड (हार्मोन्स) को स्तर कम हुनु (१०) कानमा कानेगुजी भरी हुनु आदि। कामको अत्यधिक चापका साथै मानसिक तनावले पनि कान बज्ने समस्या सुरु हुनसक्छ। यसबाहेक एन्टिबायोटिक औषधिहरूको प्रयोग, स्प्रिन ट्याबलेट, कुनैनको गोली, मूत्रबर्धक (पिसाब लगाउने) औषधि, एन्टी डिप्रेसनको औषधि तथा अत्यधिक रक्सीको सेवनले पनि व्यक्तिमा कान कराउने (टाइटिनस) समस्या सुरु हुन्छ। यो सूची यहीँ समाप्त हँुदैन। वृद्धावस्थामा कानको अनेक भागमा क्षय हुनुका साथै विकृति आउनाले पनि कान कराउने हुनसक्छ। भित्री कानको रोगका कारण तथा मध्यकानको हड्डीमा क्षयजनित रोग पनि कान कराउने कारण बन्नसक्छ। अन्तमा एउटा कुरा के भने यदि तपाईं कान कराउने समस्याबाट हैरान हुनुहुन्छ भने टेन्सन नलिनुस्। मनमस्तिष्कलाई दबाबबाट मुक्त राख्ने प्रयास गर्नुस्। अन्यथा स्थिति अरू जटिल हुनसक्छ। जोखिम कलकारखानामा काम गर्ने श्रमिकहरू, संगीतकार तथा होहल्ला हुने वातावरणमा काम गर्ने मानिसहरू विषेशगरी जोखिममा हुन्छन्। धुम्रपान गर्ने व्यक्तिहरूमा पनि कान कराउने समस्या विकसित हुने खतरा बढिरहन्छ। रोगको निदान ईएनटी (नाक, कान र घाँटी) रोगविशेषज्ञद्वारा यस रोगको परीक्षण हेतु एक किसिमको जाँच गराइन्छ। जसलाई अडियोमेटरी भनिन्छ। यो बहिरोपन नाप्ने तरिका हो। यसको रिपोर्ट हेरर चिकित्सकले के गर्ने भनी सल्लाह दिन्छ। भाविफल (प्रोग्नोसिस) यसको कुनै औषधि छैन। यसको उपचार भनेको कानमा (हेयरिङएड) लगाउने नै हो। जसबाट प्रष्ट आवाज सुनिन्छ। उपचार एलोप्याथिक चिकित्सामा यस रोगलाई निको पार्न गाह्रो छ। हेयरिङ एड (कान सुन्ने यन्त्र) कानमा लगाउन सल्लाह दिइन्छ। यस यन्त्रले आवाजलाई ठुलो पारेर कानभित्र पठाइदिन्छ र व्यक्ति राम्ररी सुन्न सक्छ। होमियोप्याथिक ऊपचार यस उपचारबाट उपरोक्त सबै समस्यालाई हटाउन सकिन्छ। होमियोप्याथिक औषधिको विशेषता के हो भने यसको कुनै विनाशकारी प्रभाव हँुदैन। जसलाई साइडइफेक्ट भनिन्छ। होमियोप्याथिक औषधिले सोझै हाम्रो शरीरको मुख्य नियन्त्रक अर्थात् मस्तिष्क स्नायुहरूमा प्रभाव पारेर मस्तिष्कद्वारा पीडित अंग या ग्रन्थीलाई दुरुस्त हुने प्रेरणा पठाउँछ। जुन एक स्वउपचारको सही तरिका पनि हो। यी औषधिहरूलाई नियमानुसार प्रयोग गर्ने हो भने तपाईं यस टाइनिटस अर्थात् कान बज्ने रोगबाट सजिलैसित छुट्कारा पाउन सक्नु हुनेछ। औषधिहरू १ कालिआयोड कानभित्र गीत बज्ने, टिसटिसको आवाज वा नानाथरिका आवाज आउने लक्षण भएमा यस औषधिको प्रयोगले फाइदा हुन्छ। २ चिनिनम सल्फ कानभित्र मौरी कराएको जस्तो भूँभूँ को आवाज आउनु, घुरेको जस्तो आवाज आउनु, अत्यधिक जोरले आवाज सुन्नुका साथै रिगँटा पनि लाग्नु यस औषधिको यो विषेश लक्षण हो। यस किसिमको लक्षण भएका रोगीलाई यसको प्रयोगले फाइदा पुर्याउँछ। ३ बेराइटाकार्ब बढी उमेर भएका मानिसमा चक्कर लाग्नु, कानभित्र आवाज गुन्जनु आदि। यस्तो समस्या देखिएमा यस औषधिको प्रयोग लाभदायक मानिन्छ। ४ नेटर्मसल्फ कान कराउनु, रिगँटा लाग्नुका साथै कान नसुन्नु (बहिरोपन) कानमा टनटन आवाज आइरहनु आदि यसको प्रयोग लाभदायक मानिन्छ। ५ लाइकोपोडियम यस औषधिमा रोगीको कान पाक्नुको साथै बहिरोपन पनि हुन्छ। कान कराउने वा नकराउने दुवै हुनसक्छ। यस बाहेक अन्य औषधि पनि छन्। जस्तै चायना, लाइकोपोडियम, कार्बोभेज, कल्केरियाकार्ब आदि। उपरोक्त होमियोप्यथिक औषधिहरूको प्रयोग आफ्नो निकटतम कुनै योग्य तथा अनुभवी होमियोप्याथिक डाक्टरसँग परामर्श लिई गरेमा अत्यन्त लाभदायक हुनेछ। अस्तु! मिश्र होमियोप्याथिक फिजिसियन हुन्।"
घलेगाउँमा आमन्त्रित गोल्डकप प्रतियोगिता,"बेंसीसहर : स्मार्ट भिलेज घलेगाउँमा आमन्त्रित गोल्डकप फुटबल प्रतियोगिता हुने भएको छ। वैशाख १ गतेदेखि हुने प्रतियोगितामा जिल्लाबाहिरका ६ टिम र जिल्लाभित्रका ४ टिम गरी १० टिम सहभागी हुनेछन्। प्रतियोगितामा पहिलो हुनेले नगद ५ लाख ५ सय ५५ रुपैयाँ र मेडल पुरस्कार पाउने छन्। दोस्रो हुनेले नगद ३ लाख ३ सय ५५ रुपैयाँ पाउने आयोजकले जनाएको छ। उत्कृष्ट खेलाडी र सर्वाधिक गोलकर्तालाई नगद १०१० हजार रुपैयाँ राखिएको छ। घलेगाउँमा खुला फुटबल प्रतियोगिता आयोजना गर्ने गरिएको थियो। पर्यटन व्यवस्थापन समिति, स्मार्ट भिलेज घलेगाउँका अध्यक्ष प्रेमबहादुर घलेले २१ सय मिटरको उचाइमा यति ठूलो राशिको पुरस्कार राखिएको बताए। प्रतियोगिता सम्पन्न गर्न ३० लाख ८० हजार रुपैयाँ खर्च लाग्ने उनको भनाइ छ। घलेगाउँस्थित नाइन ए साइडको स्वर्गभूमि रंगाशालामा हुने प्रतियोगितामा जिल्ला बाहिरका कास्की ११, नेपाल भानु युनाइटेड तनहुँ, समाजकल्याण खेलकुद केन्द्र काठमाडौं, सशस्त्र प्रहरी क्लब (एपीएफ) काठमाडौं, गोरखा ब्वाइज बुटवल र (रड्स) रामपुर चितवनले खेल्नेछन्। लमजुङका लालिगुराँस युवा क्लव भुजुङ, त्रिवेणी युवा क्लब बेंसीसहर, बुद्ध युथ क्लब भोटेओडार र बेंसीसहर युथ सोसाइटी बेसीसहरले सहभागिता जनाउने छन्। आमन्त्रित भएकाले खेलाडीलाई खाना र बासको व्यवस्था निःशुल्क रहेको अध्यक्ष घलेले बताए। क्व्होलासोंथार गाउँपालिका अध्यक्ष सूर्यप्रसाद गुरुङले पर्यटकीय गाउँमा आयोजना हुने फुटबल प्रतियोगिताले पर्यटन विकासमा थप टेवा पुग्ने बताए।"
"साहसिक क्रसमाण्डु बाइक रेसिङ, विजेताले जिते १ लाख ५० हजार","नासाका अध्यक्ष दशरथ रिसालले नासाको वार्षिक क्यालेण्डर भित्र रहेको डटबाइक रेसिङ प्रतियोगिताले नेपाली युवाहरु साहसिक खेलमा अन्तर्राष्ट्रिय स्तरमा प्रतिस्पर्धा गर्न सक्छन् भन्ने पुष्टी धुलिखेलमा भएको खेल मार्फत भएको बताए। यो खेल डटबाइक रेसिङ महङ्गो र जोखिम भएको बताए। काभ्रे : जिल्लाको धुलिखेलमा अन्तर्राष्ट्रिय स्तरको साहसिक तथा पर्यटकीय खेल डटबाइक रेसिङ क्रसमाण्डु च्याम्पियनसिप खेल सम्पन्न भएको छ। चैत्र २ र ३ गते छनौट भएका खेलाडीहरुको अन्तिम प्रतिस्पर्धा चैत्र ४ गते शनिबार धुलिखेलमा फाइनल खेल सम्पन्न भएको हो। नेपालकै हालसम्मको सबैभन्दा ठूलो बाइक रेसिङ प्रतियोगिता धुलिखेलमा आयोजना गरिएको डट टेम्पल प्रालिका अध्यक्ष इजव बरुणले जानकारी दिए। अन्तर्राष्ट्रिय मापदण्डको ट्रयाक मोटो क्रस तयार गरी यो प्रतियोगिता आयोजना गरिएको खेल नासाको समन्वयमा देशका विभिन्न स्थानबाट १७ जना प्रतिस्पर्धीहरु सहभागी भएका बरुणले बताए। १७ जनामध्ये १२ प्रतिस्पर्धी अन्तिम प्रतिस्पर्धामा सहभागी भएका थिए। तीन समुहमा विभाजन गरिएका मध्ये भिम होना, राजकुमार कार्की, रिजोन खड्गी, रोनिश कार्की पहिलो समुहका हुन्। दोश्रो समुहमा आशुतोष धुँजु, दिपेश क्षेत्री, रामविक्रम थापा र मनिष गुरुङ दोश्रो समुहमा थिए। एलिस बस्नेत, श्रेयस पौड्याल, संगम श्रेष्ठ र प्रशान्त जंग कार्की तेश्रो समुहमा थिए। प्रतिस्पर्धामा सहभागी पहिलो समुहका भिम होना र राजकुमार कार्की क्रमशः दोश्रो र तेश्रो भए। दोश्रो समुहका दिपेश क्षेत्री प्रथम भए। आयोजक डट डेम्पल प्रालीका तर्फबाट प्रथम हुने क्षेत्रीलाई नगद १ लाख १० हजार, दोश्रो हुने भिम होनालाई ७५ हजार र तेश्रो हुने राजकुमार कार्कीलाई नगद ५० हजार पुरस्कार प्रदान गरिएको छ। धुलिखेल नगरपालिका प्रमुख मेयर अशोक ब्याञ्जुले नेपाली युवाहरु अन्तर्राष्ट्रिय स्तरमा चिनाउन धुलिखेलमा आयोजना गरिएको साहसिक खेलको प्रर्वद्धन तथा विकासका लागि नगरपालिकाको तर्फबाट सहयोग गर्ने बताए। यो खेल मार्फत युवाहरुले अन्तराष्ट्रिय रुपमा नेपालको पहिचान बनाउने सक्ने मेयर ब्याञ्जुले बताए। नासाका अध्यक्ष दशरथ रिसालले नासाको वार्षिक क्यालेण्डर भित्र रहेको डटबाइक रेसिङ प्रतियोगिताले नेपाली युवाहरु साहसिक खेलमा अन्तर्राष्ट्रिय स्तरमा प्रतिस्पर्धा गर्न सक्छन् भन्ने पुष्टी धुलिखेलमा भएको खेल मार्फत भएको बताए। यो खेल डटबाइक रेसिङ महङ्गो र जोखिम भएको बताए। ८३० मिटरको लम्बाइ रहेको मोटो क्रस खुल्ला माटोमा २० ल्याब्स घुमाएर युवाहरुले साहसिक प्रतियोगितामा सहभागी जनाउँदा सर्वसाधारणले हुटिङ गरेका थिए। नासाको रेसिङ लाइसेन्स प्राप्त ब्यक्तिहरु मात्रै उक्त प्रतिस्पर्धामा सहभागी हुन पाउनेछन्। दुई पाग्रेंबाइकसँगको खेललाई मनोरञ्जनका रुपमा लिंदै अन्तराष्ट्रिय स्तरमा पुर्याउन साहसिक खेलमा सहभागी युवाहरुलाई अवसर र ब्यवसायिकताका लागि सरकारले सहयोग गर्नु पर्ने नासाका सचिव निरोज खड्काले बताए। धुलिखेलमा रहेको निजी क्षेत्रका व्यक्तिहरुको ३८ रोपनी जमिन १० वर्षका लागि भाडामा लिंदै विभिन्न प्रतियोगिता आयोजना गरिंदै आएको खड्काले जानकारी दिए। क्रसमाण्डु अफरोडमा आयोजना गरिन्छ भने रेसमाण्डु पिचमा हुनेछ। विदेशमा सिकेको सिप र अध्ययनलाई नेपाल तथा आफ्नै जन्मस्थानमा केही गर्ने उद्देश्यले आयोजक डट टेम्पल प्रालीका अध्यक्ष इजव बरुणले आगामी दिनमा फरक फरक खालका प्रतियोगिता आयोजना गरिने जानकारी दिए।"
खेलकुद देशको प्रतिष्ठासँग जोडिएको छ,"खेलकुदका पूर्वाधार छँदै छैन भन्ने होइन, तर हामीसँग अन्तर्राष्ट्रिय स्तरका पूर्वाधारको भने कमी छ। खेलकुदका लागि छुट्ट्याइने बजेट हेर्दा पनि निराश हुने अवस्था छ। अब संधै यो अवस्था रहनु हुँदैन। तपाईंले नेपाली खेलकुदको नेतृत्व सम्हालेको करिब १० महिना पुगेको छ। यो अवधिमा नेपाली खेलकुदलाई कसरी बुझ्नु भयो ? राष्ट्रिय खेलकुद परिषद्का बारेमा मिहीन ढंगले अनुसन्धान गरेर नै मैले यसको कार्यकारी नेतृत्व लिएको हुँ। यसका सबल पक्ष र दुर्लभ पक्षबारे म पहिलेदेखि नै जानकार थिएँ। यस संस्थालाई अझै सबलीकरण गर्ने अभियान बोकेर नै म राष्ट्रिय खेलकुद परिषद्मा आएको हुँ। संघीय कानुनअनुसार राष्ट्रिय खेलकुद परिषद्लाई परिमार्जित गर्नु थियो भने राष्ट्रिय खेलकुद प्रतियोगिता पनि नियमित रूपमा आयोजना हुन सकेको थिएन। यीसँगै परिषद्का दुर्लभ पक्षको न्यूनीकरण गरेर अगाडि बढ्नु पनि मेरा सामु चुनौती थिए। मैले आफूले नेतृत्व लिएको छोटो समयमै नवौं राष्ट्रिय खेलकुद प्रतियोगितादेखि सभ्य र भव्य रूपमा सम्पन्न गर्नेदेखि संघीय संरचना अनुरूप खेलकुदलाई अगाडि बढाउनेसम्मको काम गरेको छु। परिषद्को दुर्लभ पक्षबारे पनि कुरा उठाउनु भयो। ती दुर्लभ पक्षहरू केके हुन् ? राष्ट्रिय खेलकुद परिषद्को संघीय कानुन आइसकेको छ। तर, त्यसअनुसार पुनर्संरचना हुन सकेको छैन। राष्ट्रिय संघहरूको साधारणसभासहितको निर्वाचन, कर्मचारीको समायोजन, संघीय कानुनअनुसार प्रादेशिक खेलकुद परिषद्को गठनलगायतका विषयमा काम गर्नुपर्नेछ। अधिकांश प्रदेशमा खेलकुदले सांगठनिक स्वरूप पाए पनि कानुनी स्वरूप र बजेटको स्वरूप र कार्यक्षेत्रमा अस्पष्ट अझै छ। त्यसैले सांगठनिक रूपमा खेल क्षेत्रको पुनर्संरचना गर्नु अहिलेको आवश्यकता हो। यो काम यही आर्थिक वर्षभित्र सम्पन्न गर्ने अभियानमा लागेको छु। यसको मतलब प्रदेश र केन्द्रबीच देखिएको खाडल अब चाँडै पुरिन्छ ? केन्द्र र प्रदेशबीच जुन खाडल थियो, त्यो अब विस्तारै मिल्दै जानेछ। तर, प्रदेशहरूबीच पनि समानता छैन। कतिपय प्रदेशले बजेट छुट्ट्याए पनि आफ्नो कार्यक्षेत्रका बारेमा स्पष्ट हुन सकेका छैनन्। कतिपय प्रदेशमा संरचना बने पनि त्यो अनुरूप योजना बनाउने र बजेट विनियोजन गर्ने काम हुन सकेको छैन। प्रदेशहरूमा दक्ष जनशक्तिको पनि अभाव छ। त्यसैले केन्द्रमा भएका जनशक्ति प्रदेशमा पठाउने र प्रदेशका जनशक्तिलाई पनि दक्ष बनाउनु आवश्यक छ। संघ र प्रदेशको भिन्नभिन्न कानुनका कारण संघहरू प्रदेशमा दर्ता हुन सकिरहेका छैनन् भन्ने छ, वास्तविकता के हो ? यो पुरानो कुरा हो। अहिले अवस्था फेरिएको छ। प्रदेश खेलकुद परिषद्मा धमाधम संघहरू दर्ता भइरहेका छन्। कानुनी रूपमा कहीँ पनि अड्किएको छैन। तर, संघहरूमा सुस्तता भने छ। संघहरूले कार्यकाल सकिएको ३४ वर्ष बितिसक्दा पनि साधारणसभा र अधिवेशन गर्न सकेका छैनन्। संघहरू गम्भीर नदेखिँदा सोचे अनुरूप काम भने हुन सकेको छैन। पछिल्लो समय केही संघ खारेज गरिएका छन्। निर्वाध रूपमा काम गर्दै आएका संघलाई खारेजी गर्नु कत्तिको उपयुक्त थियो ? ऐन कार्यान्वयनको चटारो हामीमा छ। राष्ट्रिय खेलकुद परिषद्ले उपाध्यक्षको संयोजकत्वमा विवाद समाधान समिति गठन गरेको थियो। त्यो समितिले बोलाएको बैठकमा संघका कोही पनि प्रतिनिधि नआउने, परिषद्को निर्देशनलाई अटेरी गर्ने काम पटकपटक भएपछि परिषद्को बैठकको निर्णयअनुसार कार्यान्वयनका लागि मन्त्रालयमा रिपोर्ट बुझाइएको थियो। तत्कालीन युवा तथा खेलकुदमन्त्रीज्यूको निर्देशनअनुसार केही संघ खारेज गरी खेलकुद विकास ऐनअनुसार महासंघ गठन गरिएको छ। यो विषय अहिले अदालतमा विचाराधीन छ। अदालतले जे फैसला गर्छ, परिषद्ले त्यसलाई स्वीकारेर अघि बढ्ने छ। संघहरू एकैपटक साधारणसभामा जान सक्तैनन्। त्यसका लागि सबैभन्दा पहिले विधान संशोधन गर्नु आवश्यक छ। संघहरूसँग अहिले भएको विधानले प्रदेशको परिकल्पनै गरेको छैन। तत्कालीन अवस्थामा क्षेत्रीय खेलकुद विकास परिषद् थियो। अहिले प्रदेश खेलकुद परिषद् गठन भएको छ। खेलकुद विकास ऐन २०७७ अनुरूप विधान संशोधन गर्न संघहरूलाई कसैले रोकेको थिएन। कार्यकाल सकिएको लामो समयसम्म पनि विधानसभा नगरेर संघहरू बसिरहेका छन्। अब ५० वटा मात्रै संघ रहन्छन् भनेर भन्दै आउनु भएको छ, यो सम्भव हुन्छ त ? हाम्रो छिमेकी मुलुक भारतमा जम्मा ५६ वटा संघ छन् भने जापानजस्तो सम्पन्न मुलुकमा त जम्मा ६२ वटा संघ मात्रै छन्। हामीलाई चाहिँ किन दुई सय संघ चाहियो ? करातेको उद्गम राष्ट्र जापानमा करातेको एउटा मात्रै संघ छ। हामीकहाँ चाहिँ करातेको मात्रै दर्जनौं संघ गठन गरिएको छ। यो किन चाहियो ? हिजोका दिनमा खेलकुदमा विकृति भएकै हो। हिजोका दिनमा पैदा भएका समस्या निराकरण गर्न ऐनले स्पष्ट निर्देशन गरेको छ, एउटा खेलको एउटा मात्रै संघ। त्यसैले अब कराते विधाको एउटा मात्रै संघ रहनेछ। त्यो भनेको नेपाल कराते महासंघ हो। अन्तर्राष्ट्रिय महासंघ भएका संघहरूलाई वर्गीकरण गरेर एउटा तहमा राखिने छ भने अन्तर्राष्ट्रिय महासंघ नभएका संघहरूलाई अर्कै तहमा राखिने छ। प्रदेश खेलकुद परिषद्मा धमाधम संघहरू दर्ता भइरहेका छन्। कानुनी रूपमा कहीँ पनि अड्किएको छैन। तर, संघहरूमा सुस्तता छ। संघहरूले कार्यकाल सकिएको ३४ वर्ष बितिसक्दा पनि साधारणसभा र अधिवेशन गर्न सकेका छैनन्। अधिकांश प्रदेशमा खेलकुदले सांगठनिक स्वरूप पाए पनि कानुनी स्वरूप र बजेटको स्वरूप र कार्यक्षेत्रमा अस्पष्ट अझै छ। त्यसैले सांगठनिक रूपमा खेल क्षेत्रको पुनर्संरचना गर्नु अहिलेको आवश्यकता हो। हामीले सरकारको मात्रै मुख ताकेर मात्रै पनि हुँदैन। परिषद्ले पनि आफ्नोतर्फबाट गर्नुपर्ने काम गर्नुपर्छ। मुलतः ऐनको मर्म र भावनाअनुसार कराते महासंघले विधानको मस्यौदा तयार गरेर परिषद्मा बुझाएको छ। परिषद्ले पनि त्यसको स्वीकृति पनि दिइसकेको छ। महासंघको निर्वाचनसहितको साधारणसभाले यस विषयमा थप गृहकार्य गरेर विधानलाई पूर्णता दिनेछ। करातेलाई मात्रै महासंघभित्र एकीकृत गर्न सकियो भने धेरै ठूलो संख्यामा संघहरू घट्ने छन्। यसैगरी खेलगत संघहरू मात्रै राष्ट्रिय संघ हुन्छ भनेर ऐनमा स्पष्ट रूपमा भनिएको छ। तर, कतिपय संघहरू खेलगत छैनन्, संस्थागत, पेसागत संघहरू पनि छन्। यी संघलाई अहिलेको ऐनले चिन्दैन। ऐनले नचिनेका ती संघहरू स्वतः खारेजी हुने छन्। खेलकुद पूर्वाधारको अवस्था कस्तो पाउनु भएको छ ? खेलकुदका पूर्वाधार छँदै छैन भन्ने होइन, तर हामीसँग अन्तर्राष्ट्रिय स्तरका पूर्वाधारको भने कमी छ। खेलकुदका लागि छुट्ट्याइने बजेट हेर्दा पनि निराश हुने अवस्था छ। अब संधै यो अवस्था रहनु हुँदैन। खेलकुद देशको प्रतिष्ठाका अभिवृद्धि, अन्तर्राष्ट्रिय कूटनीतिक सम्बन्ध विस्तार र देशको प्रतिष्ठानसँग पनि जोडिएकाले राज्यले प्राथमिकतामा राख्नुपर्छ। यो विषयलाई सरकारले चाँडै सम्बोधन गर्छ भन्नेमा विश्वस्त छु। अर्को कुरा हामीले सरकारको मात्रै मुख ताकेर मात्रै पनि हुँदैन। परिषद्ले पनि आफ्नोतर्फबाट गर्नुपर्ने काम गर्नुपर्छ। सरकारको आन्तरिक कोषमा मात्रै भर नपरी जीटुजी माध्यमसँगै अन्तर्राष्ट्रिय महासंघहरूसँग सहकार्य गरेर पनि पूर्वाधार निर्माण गर्न सकिन्छ। यस्तै निजी क्षेत्रसँग साझेदारी गरेर पनि अन्तर्राष्ट्रिय स्तरका पूर्वाधार निर्माण गर्न सकिन्छ। यही कुरालाई मनन गर्दै एक महिनाभित्र पूर्वाधार विकासका लागि बृहत् सम्मेलन गर्ने योजना बनाएको छु। एसियाली खेलकुदको तयारी किन ढिला भइरहेको छ ? पहिलो चरणको प्रशिक्षण थाल्न संघहरूलाई भनेका छौं। खेलाडी र प्रशिक्षकलाई केही सुविधा प्रदान गरेर पहिलो चरणको प्रशिक्षण चाँडै सुरु गर्दैछौं। माघ अन्तिम साताबाट सुरु गर्ने भनिए पनि केही ढिला भएको छ। संघहरूको सबलीकरण हुन नसक्दा उहाँहरू अल्मिलिएको देखिएको छ। करातेले पहिलो चरणमा खेलाडी छनोट गरिसकेको छ। कतिपय खेलका खेलाडी राष्ट्रिय तथा अन्तर्राष्ट्रिय प्रतियोगितामा व्यस्त छन्। फुटबल र क्रिकेटको अन्तर्राष्ट्रिय प्रतियोगिता चलिरहेको छ। भलिबलका खेलाडी आन्तरिक प्रतियोगिताहरूमा व्यस्त छन्। त्यसैले प्रशिक्षणका लागि यथाशक्य कार्यतालिका पेस गर्न संघहरूलाई भनेको छु। यसको मतलब तत्काल बन्द प्रशिक्षण हुँदैन ? तत्काल बन्द प्रशिक्षण हुँदैन। हाई परफमेन्स कमिटीले तीन तहको प्रशिक्षणको कार्यक्रम निर्धारण गरेको छ। पहिलो चरणमा नियमित प्रशिक्षण हुनेछ। त्यसपछि विशेष प्रशिक्षण र अन्तिममा बन्द प्रशिक्षण हुनेछ। कतिपय खेलका खेलाडीलाई अन्तर्राष्ट्रिय प्रशिक्षणमा पनि पठाउने छौं। गल्फका खेलाडीलाई एक वर्ष अघि नै वैदेशिक प्रशिक्षणमा पठाइसकेका छौं। भर्खरै एथलेटिक्स खेलाडी सन्तोषी श्रेष्ठ पनि वैदेशिक प्रशिक्षणमा गएकी छन्। बक्सिङ, कराते र तेक्वान्दोका केही खेलाडीलाई पनि वैदेशिक प्रशिक्षणमा पठाउने योजना बनाएका छौं। विशेष प्रशिक्षणका दौरान अन्तर्राष्ट्रिय प्रशिक्षक झिकाएर प्रशिक्षण पनि सञ्चालन गर्ने छौं। त्यसपछि अन्तिम चरणमा बन्द प्रशिक्षण सञ्चालन हुनेछ। १९औं एसियाली खेलकुदमा केही खेलको संख्या बढ्ने विषय पनि उठेको छ। यसको सम्भावना कत्तिको छ ? विगतमा २३ वटा खेलको निर्धारण पनि हाई परफमेन्स कमिटीले गरेको थियो। अहिले पनि चार वटा खेल थप्नका लागि सिफारिस गरिएको छ। यसको निर्णय हुन भने बाँकी छ। परिषद्मा जनशक्तिको अवस्था चाहिँ कस्तो छ ? कुनै बेला त्यो जनशक्ति पर्याप्त थियो। क्षमता, कार्यसम्पादनका हिसाबले त्यतिबेला जनशक्ति पर्याप्त थियो। तर, अहिले परिस्थिति फरक छ। खेलकुद विज्ञान हो। यसको निरन्तर विकास भइरहेको छ। त्यो अनुरूप परिषद्को जनशक्ति परिमार्जन हुन सकेको छैन। अहिले नयाँ नयाँ विधा र विभागहरू गठन भइरहेका छन्। यस्तो अवस्थामा हामीले नयाँ जनशक्ति भर्ना गर्न सकेका छैनौं। पुरानै जनशक्तिबाट काम गर्नु परिरहेको छ। १०औं राष्ट्रिय खेलकुद प्रतियोगिता तोकिएकै समयमा हुने कत्तिको सम्भावना छ ? म १० औं राष्ट्रिय खेलकुद तोकिएकै मितिमा हुनुपर्छ भनेर लागेको छु। यही अनुरूप मिति र स्थान निर्धारण गरिएको हो। कर्णाली प्रदेशको राजधानी सुर्खेतमा खेलकुद कम्प्लेक्स निर्माणको चरणमा छ। अहिलेसम्मको कार्यप्रगति हेर्दा त्यो सम्पन्न हुने चरणमा छ। १०औं राष्ट्रिय खेलकुदका लागि पूर्वाधार मात्रै भएर हुँदैन। अन्य पूर्वाधारले पनि फरक पार्नेछ। सबै खेल कर्णाली र सुर्खेतमा हुन्छ कि हुँदैन भनेर पनि हेर्नु पर्दछ। राष्ट्रिय प्रतियोगिताका लागि पूर्वाधारसँगै आवासको पनि व्यवस्थापन हुनु जरुरी हुन्छ। स्वास्थ्य उपचारको अवस्था पनि उक्तिकै राम्रो हुनु पर्दछ। यसका लागि कर्णाली सरकारसँगै केन्द्रीय सरकारले पनि ध्यान दिनु पर्छ। हामी त अधिकभन्दा अधिक खेल कर्णालीमै गर्ने गरी लागिपरेका छौं। नवौं राष्ट्रिय खेलकुदमा पदक जितेका खेलाडीले अहिलेसम्म पनि पुरस्कार रकम पाउन सकेका छैनन्, यो ढिला हुनुको कारण के हो ? नवौं राष्ट्रिय खेलकुदले केही नयाँ आयामहरू कायम गरेको छ। खेलाडीको दर्ता पहिलो पटक अनलाइनमार्फत गरिएको थियो। ४१ वर्षको इतिहासमा पहिलो पटक राष्ट्रिय खेलकुदको ट्रफी निर्माण गर्यौं र त्यसलाई देशभर भ्रमण पनि गरार्यौं। ग्लोबल स्पोर्ट्सको भावना अनुरूप एन्टी डोपिङको व्यवस्था गर्यौं। यस्तै नवौं राष्ट्रिय खेलकुदमा सहभागी खेलाडीको अध्ययन पनि गरेका थियौं। यस्तै परिषद्को आफ्नै एपमार्फत नवौंका बारेमा सम्पूर्ण जानकारी दिएका थियौं। हामीले नवौं राष्ट्रिय खेलकुदमा पुरस्कार राशि पनि बढाएका थियौं। प्रतियोगितामा पहिलो हुनेलाई मात्रै पुरस्कार व्यवस्था गरेका थियौं। उनीहरूको बैंक खाता संकलन गर्न हामीलाई महिनौं लाग्यो। पुरस्कार विजेता खेलाडीका १६ वटा बैंकमा खाता रहेछ। ती खाताको भेरिफिकेसनका लागि बैंकहरूमा पठायौं। बैंकबाट जवाफ आउन पनि महिनौं लाग्यो। पछिल्लो समय कृषि विकास र राष्ट्रिय वाणिज्य बैंकमा रहेका खेलाडीको खातामा पुरस्कार रकम पठाइसकेका छौं। बाँकी रहेका पुरस्कार रकम पनि केही समयभित्र पठाउने छौं।  प्रस्तुति : विष्णु थापा"
अस्ट्रेलियासँग १० विकेटले हार्यो भारत,भिसाकापट्नम : मिचेल स्टार्कको पाँच विकेट तथा ट्राभिस हेड र मिचेल मार्सको विस्फोटक अर्धशतकप्रेरित अस्ट्रेलियाले दोस्रो एकदिवसीय अन्तर्राष्ट्रियमा भारतलाई १० विकेटले पराजित गरेको छ। भिसाकापट्नममा टस हारेर ब्याटिङ थालेको भारत २६ ओभरमा सबै विकेट गुमाएर एक सय १७ रनमा सीमित भएको थियो। दोस्रो इनिङमा ब्याटिङमा उत्रिएको अस्ट्रेलियाले ११ ओभरमा विकेट नगुमाई लक्ष्य पूरा गर्यो। अस्ट्रेलियाका लागि ओपनिङमा उत्रिएका ट्राभिसले ३० बलमा १० चौकासहित अविजित ५१ रन रन बनाए। अर्का ओपनर मार्स ३६ बलमा ६ चौका र ६ छक्कासहित ६६ रन बनाएर अविजित रहे। आक्रामक शैलीमा ब्याटिङ गरेका अस्ट्रेलियन ब्याटरसामू भारतका कुनै बलरले विकेट लिन सकेनन्। पहिलो इनिङमा भारतका लागि विराट कोहलीले ३१ तथा अक्षर पटेलले अविजित २९ रनबाहेक अन्य ब्याटरले उल्लेख्य प्रदर्शन गर्न सकेका थिएनन्। बलिङतर्फ स्टार्कले आठ ओभरमा ५३ रन खर्चेर एक मेडनसहित पाँच विकेट लिए। सिन अबोटले ६ ओभरमा २३ रन खर्चेर तीन तथा नाथान एलिसले पाँच ओभरमा दुई विकेट लिए। जितसँगै अस्ट्रेलियाले तीन खेलको शृंखलामा बराबरी गरेको छ। यसअघि शुक्रबार भएको एकदिवसीयमा भारतले पाँच विकेटको जित निकालेको थियो। निर्णायक एकदिवसीय अन्तर्राष्ट्रिय आगामी बुधबार चेन्नईमा हुनेछ। जितसँगै भारतलाई १० विकेटले दुई पटक पराजित गर्ने पहिलो टिम अस्ट्रेलिया बनेको छ। यसअघि २०२० मा वाङ्खडे स्टेडियममा भारत अस्ट्रेलियासँग १० विकेटले हारेको थियो। त्यसबेला भारतले दिएको दुई सय ५६ रनको योगफल ३८ ओभरमा पूरा गरेको थियो। त्यो खेलमा अस्ट्रेलियाका दुवै ओपनर एरोन फिन्च र डेविड वार्नरले अविजित शतकीय इनिङ खेलेका थिए। त्यो खेलमा पनि स्टार्कले तीन विकेट लिएका थिए।
गौतमबुद्ध अन्तर्राष्ट्रिय क्रिकेट रंगशालाको काम अघि बढाइँदै,"चितवन : भरतपुर महानगरपालिका१५ मा निर्माण रोकिएको गौतमबुद्ध अन्तर्राष्ट्रिय क्रिकेट रंगशालाको काम अघि बढाउन लागिएको छ। भरतपुर महानगरपालिकाले संघीय सरकारसँग पहल गरेर तिर्नुपर्ने रकम मन्त्रिपरिषद्बाट निर्णय गरी भुक्तान गराएर कामलाई अघि बढाउन लागिएको हो। भरतपुर महानगरपालिका प्रमुख रेनु दाहालले छिट्टै मन्त्रिपरिषद्बाट निर्णय हुने बताइन्। धुर्मुस सुन्तली फाउन्डेसनले रङ्शाला निर्माणका क्रममा रकम अभाव भएको भन्दै काम छोडेपछि झन्डै दुई वर्षदेखि रंगशाला अलपत्र अवस्थामा रहेको छ। फाउन्डेसनले विभिन्न व्यक्ति र संस्थालाई रु १८ करोड ४१ लाख भुक्तान गर्न बाँकी रहेको जनाएको छ। भुक्तानी रकम तिर्ने विषयमा समस्या भएकाले काम रोकिएको हो। दाहालका अनुसार भुक्तान दिनुपर्नेलाई सरकारी तवरबाट रकम निकासा गरी भुक्तानी गरेर नयाँ प्रक्रियाबाट रंगशालाको काम गर्न लागिएको हो। 'रकम तिर्नुपर्ने नभएको भए पहिले नै काम हुन्थ्यो। तिर्नुपर्ने बाँकी रहेकै कारण काम अघि बढाउन ढिलाइ भएको हो,' उनले भनिन्। खेलकुद मन्त्रालयले तत्कालीन सहरी विकास मन्त्रालयका सहसचिव प्रकीर्ण तुलाधरको संयोजकत्वमा खेलकुद मन्त्रालय र भरतपुर महानगरपालिकाको प्रतिनिधि रहेको समिति गठन गरी अध्ययनसमेत गराएको छ। सो समितिले प्राविधिक र आर्थिक प्रतिवेदन बुझाइसकेको छ। दाहालका अनुसार तिर्नुपर्ने भुक्तानी तिरेर संघीय सरकारले बोलपत्र आह्वान गरी काम अघि बढाउँदैछ। यो रंगशाला यहाँ निर्माणका लागि पहल कदमी गर्नुहुने तत्कालीन चितवन क्षेत्र नं ३ का सांसदसमेत रहेका पुष्पकमल दाहाल प्रचण्ड अहिले प्रधानमन्त्री छन्। जिल्लामा रंगशाला स्थापनाकालदेखि नै उनको पहलकदमी रहेकाले यसलाई टुंगोमा पुर्याउन प्रधानमन्त्री दाहालकोसमेत चाहना रहेको छ। तिर्नुपर्ने भुक्तानीको टुंगो लागेसँगै सकेसम्म यसै आर्थिक वर्षबाट बहुवर्षीय आयोजनाभित्र पारेर काम सुरु हुने प्रमुख दाहालको भनाइ छ। भरतपुर महानगरपालिकाले रंगशाला निर्माणका लागि त्रिभुवन विश्वविद्यालयका नाममा लालपूर्जा रहेर कृषि तथा वन विज्ञान विश्वविद्यालयले भोगचलन गरेको २० बिघा छ कट्ठा जग्गा उपलब्ध गराएको थियो। निर्माणको समयमा फाउण्डेसनले भुक्तान गर्नुपर्ने बाँकी रकम कहाँबाट तिर्ने भन्ने स्पष्ट कानुनी व्यवस्था नभएका कारण समस्या आएको हो। विसं २०७५ माघ १६ गते महानगरपालिका र फाउण्डेसनबीच भएको सहमतिअनुसार निर्माण सम्पन्न गरेर वा स्रोत जुट्न नसके तत्काल हस्तान्तरण गर्ने उल्लेख भएको छ। फाउण्डेसनले निर्माणको ३५ प्रतिशत काम सम्पन्न भएको महानगरपालिकालाई हस्तान्तरण गर्दा जनाएको थियो। फाउण्डेसनका अध्यक्ष सीताराम कट्टेलका अनुसार निर्माणका क्रममा रु ५७ करोड ९२ लाख खर्च भएको छ। सोमध्ये नगद र जिन्सी गरी रु ३९ करोड ८० लाख उठेको कट्टेलले बताए। रकम तिर्न नसके पछि विसं २०७७ साउनदेखि रंगशाला निर्माणको काम रोकिएको हो। निर्माणका क्रममा सार्वजनिक खरिद ऐनअनुसार काम नभएका कारण सरकारी निकायले भुक्तानी गर्नुपर्ने रकमको जिम्मा लिन कठिन भएकै कारण धेरै समय लागेको हो। महानगरपालिकाले सहमतिविपरीत फाउण्डेसनले भुक्तानी तिर्नुपर्ने अवस्थामा हस्तान्तरण गरेको भन्दै विमती जनाउँदै आएको छ।"
क्रिकेटर ऐरी र सार्कीलाई १ लाख ५१ हजार नगदसहित सम्मान गर्ने,"कञ्चनपुर : भीमदत्त नगरपालिकाले दुई राष्ट्रिय क्रिकेट खेलाडीलाई जनही एक लाख ५१ हजार नगद उपलब्ध गराउने भएको छ। क्रिकेट खेलाडी दीपेन्द्रसिंह ऐरी र भीम सार्कीलाई नगरपालिकाले पुरुस्कृत गर्ने भएको हो। दुबै खेलाडी नगरपालिकाका स्थायी बासिन्दा हुन्। हालै काठमाडौंमा सम्पन्न आइसिसी विश्वकप क्रिकेट लिग२ अन्तर्गतको अन्तिम खेलमा युनाइटेड अरब इमिरेट्स (युएई)लाई पराजित गरी जिम्बाबेमा हुने एकदिवसीय विश्वकप क्वालिफायरमा पुग्न सफल भएकामा दुवै खेलाडीलाई नगद पुरुस्कारसहित सम्मान गरिने नगरपालिकाका प्रवक्ता महेन्द्र खड्काले बताए। 'नगरप्रमुखले सार्वजनिक कार्यक्रममै दुवै खेलाडीलाई पुरस्कृत गरिने घोषणा गरिसक्नुभएको छ, छिट्टै कार्यपालिकाको बैठक बसेर निर्णय गर्छौँ', उनले भने। 'नगरको गरिमा उच्च राख्नमा दुवै खेलाडीले अहम् भूमिका निर्वाह गरेका छन्', उनले भने, 'त्यसैले पुरस्कृत गर्न लागेका छौँ।' गृहनगरमा आएका बेला दुवै जनालाई पुरस्कृत गरिने उनले जानकारी दिए। बिहीबार कीर्तिपुरस्थित त्रिभुवन विश्वविद्यालयको मैदानमा नेपालले युएईलाई रोमाञ्चक खेलमा डकवर्थ लुइस नियमका आधारमा नौ रनले पराजित गरेको थियो। जितसँगै नेपालले एकदिवसीय विश्वकप प्रतियोगिताको क्वालिफायरमा पुग्न सफल भएको छ। रासस"
"वैदेशिक लगानी घट्यो, कमाइ ३ गुणा बढी","वैदेशिक लगानी प्रतिबद्धतामा भारी गिरावट आए पनि यसअघि स्थापित विदेशी कम्पनीको कमाई भने आकर्षक छ। काठमाडौं : प्रत्यक्ष वैदेशिक लगानी प्रतिबद्धतामा निकै कमी आएको छ। वैदेशिक लगानी प्रतिबद्धतामा भारी गिरावट आए पनि यसअघि स्थापित विदेशी कम्पनीको कमाई भने आकर्षक छ। चालू आर्थिक वर्षमा लगानी प्रतिबद्धताको अनुपातमा विदेशी कम्पनीले तेब्बर बढी रोयल्टी र लाभांश (डिभिडेन्ड) लगेका छन्। उद्योग विभागका अनुसार चालू आर्थिक वर्षको फागुनसम्म २० अर्ब ५६ करोड रुपैयाँको मात्रै प्रतिबद्धता आएको छ। तर, सोही अवधिमा विदेशी कम्पनीले रोयल्टी र डिभिडेन्ड गरी ६२ अर्ब रुपैयाँ लैजान स्वीकृति पाएका छन्। विदेशी कम्पनीले डिभिडेन्ड (नाफामा आधारित) १३ अर्ब ४६ करोड लैजान स्वीकृति पाएको उद्योग विभागले जनाएको छ। विदेशी कम्पनीले ४८ अर्ब ७६ करोड रुपैयाँ (३० करोड ४७ लाख ५० हजार भारु) १५ करोड १३ लाख रुपैयाँ (११ लाख ४८ लाख यूएस डलर) र ९ लाख ८१ हजार रुपैयाँ (सात हजार युरो) रोयल्टी लैजान स्वीकृति पाएको विभागले जनाएको छ। प्रविधि हस्तान्तरण, लाइसेन्स एग्रिमेन्ट गर्दा विदेशीले आफ्नै मुद्रामा रोयल्टी लैजान पाउने विभागका निर्देशक शंकरसिह धामीले बताए। चालू आवमा ५ वटा प्रविधि हस्तान्तरण सम्झौता भएका छन्। प्रतिबद्धता मात्रै गर्ने र लगानी नभित्र्याउने भएपछि विभागले पछिल्लो समयमा भिसामा कडाइ गर्न थालेको छ। बिजनेस भिसाका लागि विभागले फागुनसम्म १ हजार ६ सय ११ जनालाई स्वीकृति दिएको छ। त्यसमध्ये लगानीकर्ता १ हजार ६९, रिप्रिजेन्टिभ १ सय ५० र डिपेन्डेन्ड ३ सय ९२ भिसाका लागि स्वीकृति दिएको हो। निर्देशक धामीका अनुसार विदेशी लगानीकर्ताले व्यावसायिक भिसा प्राप्त गर्नेे तर लगानी नगर्नेलाई भिसामा कडाइ गरिएको बताए। उनका अनुसार प्रतिबद्धताको सतप्रतिशत लगानी ल्याउनेलाई एक वर्षको भीसाको स्वीकृति पाउँछन्। पछिल्लो समयमा विदेशी लगानीकर्ताले प्रतिबद्धता गर्ने तर कम्पनी, उद्योग तथा कर कार्यालयमा दर्ता लगायतका कार्य नगर्ने, लगानी नभिœयाउने गरेको पाइएको छ। लगानी नआउँदा व्यावसायिक भिसा प्राप्त गरेका विदेशी नागरिकहरू अन्य गतिविधिमा संलग्न भएको हुन सक्ने आशंका गर्न थालिएको छ। यस्तो गुनासो आएपछि विदेशी लगानी र व्यावसायिक भिसा सिफारिस गर्ने कार्यलाई व्यवस्थित र मर्यादित बनाउन लागेका छौं, निर्देशक धामीले भने, प्रतिबद्धता अनुरुप लगानी भिœयाउन भिसामा केरकार गर्न थालेका हौं। विभागका अनुसार साउनदेखि फागुनसम्म १ सय ५९ उद्योगमा २० अर्ब ५६ करोड रुपैयाँ वैदेशिक लगानीको प्रतिबद्धता आएको हो। गत वर्षको सोही अवधिमा ३३ अर्ब १२ करोड रुपैयाँभन्दा बढी प्रतिबद्धता आएको थियो। गत वर्षको तुलनामा १२ अर्ब ५६ करोड रुपैयाँभन्दा बढीले प्रतिबद्धतामा कमी आएको छ। विभागका अनुसार स्वदेशी उद्योगका सेयर खरिद गर्ने विदेशी लगानीकर्ता पनि बढेका छन्। विभागका अनुसार यो आर्थिक वर्षको फागुनसम्म ४३ कम्पनीले स्वदेशी उद्योगको सेयर खरिद गर्नका लागि १० अर्ब ६५ करोड रुपैयाँ ल्याउने प्रतिबद्धता जनाएका छन्। विभागका अनुसार १ सय ३४ साना उद्योग, २२ मझौला र तीन ठूला उद्योगमा प्रतिबद्धता आएको छ। यसबाट ९ हजार ४ सय ७८ जनालाई रोजगारी दिने उल्लेख गरिएको छ। हालसम्म ५ हजार ६ सय ९२ विदेशी कम्पनीले उद्योग स्थापना गर्ने प्रतिबद्धता जनाएका छन्। उनीहरूले ४ खर्ब ३९ अर्ब ८३ करोड रुपैयाँ लगानी गर्ने प्रतिबद्धता जनाएका थिए। तर, नेपाल राष्ट्रबैंकको गत वर्षको अध्ययनले प्रतिबद्धताको ३१ प्रतिशत मात्रै लगानी आउने गरेको देखिएको थियो। भारत, चीन, आयरल्यान्ड, सिंगापुर, सेन्ट कैटस एन्ड नेभिसलगायत ५५ मुलुकबाट वैदेशिक लगानी आउने गरेको छ। विभागका अनुसार फागुनमा १ अर्ब ९२ करोड, माघमा १ अर्ब ३९ करोड, पुसमा ४ अर्ब ८५ करोड, मसिरमा ८० करोड रुपैयाँको प्रतिबद्धता आएको थियो। कात्तिकमा ३ अर्ब ६५ करोड, असोजमा १ अर्ब ८५ करोड, भदौमा ३ अर्ब ४४ करोड, र साउनमा २ अर्ब ६४ करोड रुपैयाँको प्रतिबद्धता आएको थियो।"
"सुनको मूल्यमा नयाँ रेकर्ड, तोलाको १ लाख १० हजार पुग्यो",काठमाडौं : सुनको मूल्यमा नयाँ रेकर्ड कायम भएको छ। नेपाल सुन चाँदी व्यवसायी महासंघका अनुसार आज प्रतितोला सुन १ लाख १० हजार रूपैयाँमा कारोबार भइरहेको छ। तेजाबी सुन प्रतितोला १ लाख ८ हजार ५०० रुपैयाँ कायम भएको छ। अघिल्लो कारोबार साताको अन्तिम दिन शुक्रबार सुनको मूल्य तोलामा १ हजार ४०० रुपैयाँले बढेको थियो। गत माघ १९ गते सुनको मूल्य बढेर तोलामा १ लाख ७ हजार ५०० पुगेर थियो। त्यसपछि चैत्र ५ गते प्रतितोला सुनको मूल्य १ लाख २ हजार ९०० पुगेको थियो। सुनको मूल्य बढेसँगै चाँदी पनि बढेको छ। यसदिन प्रतितोला चाँदी १ हजार ३४५ रुपैयाँमा कारोबार भइरहेको महासंघले जनाएको छ। आज तोलामा ३५ रुपैयाँले बढेको हो।
घटेको सेयर बजारमा ३ कम्पनीको मूल्यमा सकारात्मक सर्किट ब्रेक,"काठमाडौं : साताको पहिलो कारोबार दिन आइतबार नेप्से परिसूचक सामान्य अंकले घटेको छ। नेप्से परिसूचक ६९० अंकले घटेर १९२६ विन्दुमा पुगेको छ। सेन्सेटिभ इण्डेक्स १५२ अंकले घटेर ३६२२६ विन्दुमा झरेको छ। यसदिन २५९ कम्पनीको ३१ लाख ६३ हजार ३८९ कित्ता सेयर १ अर्ब ६ करोड ९८ लाख ४ हजार ८२५ रुपैयाँमा खरिदबिक्री भयो। ३० हजार ७७५ पटक कारोबार भयो। ओरालो लागेको सेयर बजारमा ३ कम्पनीको मूल्यमा सकारात्मक सर्किट लागेको छ। मनुषी लघुवित्त वित्तीय,युनिक नेपाल लघुवित्त वित्तीय र शुभम पावरको मूल्य १० प्रतिशतले बढेको हो। कारोबार रकमका आधारमा हिमालयन डिस्टिलरी शीर्ष स्थानमा रह्यो। सो कम्पनीको ६ करोड १० लाख मूल्य बराबरको शिवम् सिमेन्टको ४ करोड ५ लाख र एनआईसी एसियाका ४ करोड ८४ लाख बढि मूल्यको सेयर कारोबार भयो। कारोबारमा आएका १३ उपसमूहमध्ये ५ को मूल्य बढ्दा ८ उपसमूहका लगानीकर्ताले गुमाए।"
बिजुली निर्यात मोडालिटी १ महिनाभित्र,"बिहारसँग कटैया(बिहार)कुशवा (नेपाल) र रक्सौलपरवानीपुर १३२ केभी प्रसारण लाइन जोडिएका छन्। काठमाडौं : नेपालभारतबीचको विद्युत् आदान प्रदान समितिको बैठकले नेपालले बिहार राज्यको प्रसारण ग्रिडमार्फत अन्य राज्यमा विद्युत् निर्यातका लागि मोडालिटी तय गर्ने निर्णय गरेको छ। भारतको राजधानी नयाँ दिल्लीमा शुक्रबार सम्पन्न समितिको १४ औं बैठकले भारतको केन्द्रीय प्रसारण ग्रिडमा नेपालको विद्युत् जोड््ने मोडालिटी एक महिनाभित्रमा तय गर्ने निर्णय गरेको हो। नेपाल विद्युत् प्राधिकरणका कार्यकारी निर्देशक कुलमान घिसिङ र भारतको केन्द्रीय विद्युत् प्राधिकरणका विद्युत् प्रणाली सदस्य अशोककुमार राजपुतको सहअध्यक्षमा बैठक बसेको थियो। नेपालले बिहारसँग प्रसारण लाइन जोडिएका बिन्दुबाट भारतको केन्द्रीय ग्रिडसँग जोडिएर विद्युत् निर्यात हुने छ, प्राधिकरणका कार्यकारी निर्देशक घिसिङले भने, यसका लागि एक महिनाभित्र दुवै पक्षले मोडालिटी टुङ्गो लगाउने छन्, यसबाट वर्षायाममा देशभित्र खपत गरी बढी भएको विद्युत् बिक्रीका लागि थप बजार सुनिश्चित भएको छ। बिहारसँग कटैया(बिहार)कुशवा (नेपाल) र रक्सौलपरवानीपुर १३२ केभी प्रसारण लाइन जोडिएका छन्। गत फागुनको महिलो सातामा सम्पन्न नेपालभारत ऊर्जा सचिवस्तरीय संयुक्त निर्देशक समितिको दसौं बैठकले कटैयाकुशवा र रक्सौलपरवानीपुर १३२ केभी प्रसारण लाइनको दोस्रो सर्किट क्रमशः मार्च २०२३ भित्र र अप्रिलमे २०२३ मा निर्माण सम्पन्न गर्ने निर्णय गरेको थियो। समितिको बैठकले विद्युत् आदान प्रदान सम्झौताअन्तर्गत आयात निर्यात हुने विद्युत्को प्रतियुनिट दर ७२१ भारतीय रुपैयाँ (११ रुपैयाँ ५४ पैसा) तय गरेको छ। विद्युत् आदान प्रदान सम्झौताबमोजिम नेपाल विद्युत् प्राधिकरणले भारतको बिहार, उत्तर प्रदेश र उत्तराखण्डबाट आवश्यक परेका बेलामा विद्युत् आयात गर्दै आएको छ। हालसम्म नेपालसँग बिहार र उत्तर प्रदेश मात्र १३२ केभी प्रसारण लाइनमा जोडिएका छन्। प्राधिकरणका कार्यकारी निर्देशक घिसिङले नेपालले चाहेको बेलामा विद्युत् लिने गरी नयाँ दर तय गरिएको र उक्त दर भारततर्फ निर्यात गर्दा पनि लागू हुने बताए।"
राजस्व नीतिबारे सरकारले माग्यो सुझाव,"काठमाडौं : आगामी आर्थिक वर्ष २०८०८१ को आर्थिक ऐनमा समावेश गरिनुपर्ने राजस्व नीतिबारे सरकारले विभिन्न सरोकारवाला क्षेत्रसँग सुझाव मागेको छ। अर्थ मन्त्रालयले आइतबार एक सूचना जारी गर्दै चैत २० गतेसम्म सुझाव दिइसक्न भनेको हो। 'आगामी आर्थिक वर्ष २०८०८१ को आर्थिक ऐन तर्जुमा गर्दा अवलम्बन गर्नुपर्ने राजस्व नीतिका साथै भन्सार महसुल, मूल्य अभिवृद्धि कर, आयकर, अन्तःशुल्क, गैरकर, एवम् राजस्व चुहावट नियन्त्रणलगायत समग्र राजस्व प्रशासनको सुधारका सम्बन्धमा २०७९ साल चैत २० गतेसम्ममा सुझाव उपलब्ध गराइदिन हुन निजी क्षेत्र, सरकारी निकाय, एवम् सरोकार राख्ने सबैमा अनुरोध छ', राजस्व परामर्श समितिले सूचनामार्फत भनेको छ। राजस्व परामर्श समितिले सरकारको राजस्व व्यवस्थापनबारे सुझाव दिने संयन्त्रका रुपमा काम गर्दै आएको छ। समितिले राजस्व प्रणालीमा गर्नुपर्ने सुधारबारे सरोकारवाला क्षेत्र तथा निकायसँग सुझाव लिनेछ र सरकारलाई प्रतिवेदन बुझाउनेछ। समितिको प्रतिवेदनमा सरकारको राजस्व नीति, कर संरचना, अन्तर्राष्ट्रिय कर प्रणाली, कर छुट तथा करमा दोहोरोपनालगायत विषयमा अटाउनेछन्। त्यस्तै, नयाँ कर कानुन बनाउने, कुनै कानुनी व्यवस्था खारेज गर्नुपर्ने भएमा त्यसको सिफारिस गर्ने र करका दर परिवर्तन गर्नेबारे पनि सरकारले यो समितिमार्फत सुझाव लिनेछ। राजस्व परामर्श समितिको प्रतिवेदन तयार पार्न विभिन्न नौवटा विषयगत उपसमितिहरु गठन गरिएको पनि अर्थ मन्त्रालयले जनाएको छ। मन्त्रालयका अनुसार आन्तरिक राजस्व उपसमिति, उद्योग वाणिज्य, लगानी तथा निर्यात प्रवर्द्धन उपसमिति, राजस्व चुहावट नियन्त्रण तथा सम्पत्ति शुद्धीकरण अनुसन्धान उपसमिति र कृषि, ऊर्जा तथा पर्यटन उपसमिति बनाइएको छ। त्यस्तै, भन्सार उपसमिति, बैंक वित्तीय संस्था, बीमा, सहकारी तथा पूँजीबजार उपसमिति, गैरकर उपसमिति, अन्तरसरकारी राजस्व व्यवस्थापन उपसमिति र राजस्वसम्बन्धी ऐन, नियम, प्रशासनिक उपसमिति रहेका छन्। यी उपसमितिले क्षेत्रगत अध्ययन गरेर राजस्व परामर्श समितिलाई सुझाव दिनेछन्। सरकारले राजस्व परामर्शका लागि स्थायी प्रकृतिको संरचना बनाउने भन्दै विकास समिति ऐन २०१३ को अधिकार प्रयोग गरी २०७६ साल माघ २० गते नेपाल राजस्व परामर्श विकास समिति (गठन) आदेश २०७६ जारी गरेको थियो। सोही गठन आदेशानुसार २०७७ साल भदौ १ गते नेपाल राजस्व परामर्श समिति गठन भयो। तर, गत साउन १० गतेको मन्त्रिपरिषद् बैठकबाट उक्त खारेज भएपछि अर्थ मन्त्रालयभित्रकै संरचनाले यसको काम गर्न थालेको हो।"

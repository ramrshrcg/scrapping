शीर्षक,विवरण
विश्व आर्थिक मन्दीको अनुहार,"एबिसी न्युज (अमेरिका) मा लेखक तथा व्यवसायी प्रशिक्षक रेचल रोजर्स आर्थिकमन्दीमा गर्नुपर्ने पाँच उपाय सिकाउँदै भन्छिन्, मन्दी भनेको आर्थिक गतिविधिमा कमी हुनु हो। यस्तोमा मानिस कम खर्च गर्छन्। नगद प्रवाह घट्छ। कयौंको जागीर जान्छ। बेरोजगारी बढ्छ। यस्तोमा म तपाईंलाई पाँच उपाय सिकाउँछु। मन्दी भन्नेबित्तिकै हामी अत्तालिन थाल्छौं, त्यसैले पहिलो त आफूलाई सम्हाल्नुहोस्। दोस्रो, आपत अवस्थाका लागि नगद जोहो गर्नुहोस्। तेस्रो, ठूला खर्च नगर्नुहोस्। चौथो, क्रेडिट स्कोर जाँच्दै गर्नुहोस्। पाँचौ, आयव्ययको पुनः मूल्यांकन गर्नुहोस्। धेरै मानिस सन् २०२३ मा आर्थिकमन्दी अवश्यंभावी छ भन्नेमा छन्। सर्वेक्षणहरू त्यसै भन्छन्। जेपी मोर्गन चेसको २०२३ को वार्षिक बिजनेस लिडर्स आउटलुक सर्वेक्षणअनुसार २०२३ मा साना र मध्यम आकारका अमेरिकी व्यापारका अगुवाले मन्दी आउने अनुमान गरेका छन्। समग्रमा, ६५ प्रतिशत मध्यमआकारका व्यवसाय र ६१ प्रतिशत साना व्यवसायले मन्दी आउँछ भनेका छन्। वाल स्ट्रिट जर्नलले अर्थशास्त्रीसँग गरेको अर्को सर्वेक्षणमा ६१ प्रतिशतले वर्षको १२ महिना मन्दीको अनुमान गरेका छन्। विश्वभरको आर्थिक गतिविधिले त्यस्तै देखाउँदै आएको छ। आर्थिकमन्दीको अनुमान सन् २०२१२२ मै गर्न थालिएको हो। कोभिडका कारण बन्द हुने पुगेका चमेनागृह, साना व्यवसाय, कलकारखाना, अखबार आदिले लाखौंको रोजगारी खोसेकै थियो। महामारीबाट पूरै नतंग्रिएको विश्वले युक्रेन युद्ध झेलिरहेछ, जुन युरोपमा सन् १९४५ पछिको सबैभन्दा ठूलो भूयुद्ध हो। बढ्दो खाद्यान्न र ऊर्जा लागत अर्कातिर थियो र अझै छ नै। बजार भाउ चुलियो र यो घट्न मानिरहेको देखिँदैन। श्रीलंका टाट पल्ट्यो नै भनौं। इजिप्टका जनतालाई कुखुराको खुट्टानंग्रा खाउ भन्ने अवस्था आयो। फिलिपिन्सको बजारमा प्याज हरायो। यी अवस्थाहरू उनीहरूका गलत आर्थिक नीतिका कारण हुन्। कोभिडबाट उक्सन सचेत नहुँदाको नियति उनीहरू भोगिरहेका छन्। श्रीलंका र इजिप्ट, बेग्लै विषय हुन् वा नहुन सक्छन्। यी आर्थिकमन्दीका प्रसंग होइनन्। कोभिड वा अरूथोकका शिकार हुन्। कोभिडको राप अलि सेलाउन थालेपछि विश्वबजारमा आपूर्ति प्रणाली प्रभावित भयो। बजारमा देखिन थालेको संकटलाई मध्यनजर गर्दै कोलिन्स अंग्रेजी शब्दकोशका सम्पादकहरूले पर्माक्राइसिसलाई सन् २०२२ वर्षशब्दका रूपमा घोषणा गरे। यो समाचार थियो, गत नोभेम्बर १ को। जुन शब्दको अर्थ, अस्थिरता र असुरक्षाको विस्तारित अवधि हुन्छ। उक्त शब्दले वर्तमानको झल्को दिएकै थियो। अमेरिकाको नेसनल पब्लिक रेडियो (एनपीआर)ले आफ्नो वेबसाइटमा जनवरी १७ मा यस्ता शब्दसूचीमा अर्को एउटा शब्द समेटेको छ, पोलिक्राइसिस, जसको अर्थ धेरै विनाशकारी घटनाहरू एकसाथ घटनु। पर्माक्राइसिसभन्दा पोलिक्राइसिस बढी प्रचलित हुने एनपीआर अनुमान गर्छ। क्राइसिस (संकट) मा जे जोडिए पनि संसार यस्तै अवस्थामा छ। आर्थिकमन्दी सबैको घरछेउ आएको छ, मूलढोका वा जस्केलो, कहाँबाट भित्र पस्छ ? कुन रूपमा पस्छ ? भन्ने मात्र छ। एकछाक पाक्ने घरमा पुगेको मन्दीको तथ्यांक आउन वर्ष बित्छ। मन्दीले धनी, ठूला व्यवसायीलाई पिरोल्छ, सबैभन्दा पहिले। गरिब राष्ट्रलाई भन्दा धनी राष्ट्रलाई सताउँछ, पहिले। व्यवसायमा पनि जल्दाबल्दा यसको पहिलो शिकार हुन्छन्, ती मूलतः सूचनाप्रविधिका कम्पनीहरू हुन्, जुन देखिएको छ। यो क्रम सन् २०२२ मै सुरु भएको थियो। अमेरिकाका १ सय २० ठूला कम्पनी (प्रविधि, मुख्य बैंक, उत्पादन, र अनलाइन व्यवसाय) ले १ लाख २५ हजारलाई सन् २०२२ मा जागिरबाट निकाले। त्यसमा फेसबुक, इन्स्टाग्रामको मूल कम्पनी मेटाले मात्र करिब ११ हजारलाई नोभेम्बरमा निकालेको थियो। विश्वका धनीमध्ये एक एलन मस्कले ट्विटर किनेपछि ३ हजार ७ सयको जागिर गएको थियो। सन् २०२३ लागेपछि यो क्रम जारी छ। हजारभन्दा कम संख्यामा कर्मचारी कटौती गर्नेमा पेलोटोन, भिमियो, सेल्सफोर्स, जेनेसिस ट्रेडिङ, स्टिच फिक्स, स्केल एआई, क्वाइनबेस, फ्लेक्सपोर्ट, क्रिप्टो डट कम, लेन्डिङक्लब, नेलनेट, स्पटिफाई, जेमिनी आदि छन्। तर ठूला भनिएका सूचनाप्रविधिका कम्पनीसहित अरूमा कर्मचारी कटौतीको भूकम्प नै आउन थालेको छ। नेदरल्याण्डको फिलिप्सले ६ हजार, अमेरिकाको गोल्डम्यान स्क्याक्सले तीन हजार दुई सय, आईबिएमले १२ हजार, एस पन्ड पीले १० हजार, गुगलको मूल कम्पनी अल्फाबेटले १२ हजार (कुल कर्मचारीको करिब ६ प्रतिशत), वेफेयरले करिब १८ सय, क्यापिटल वानले ११ सय, माइक्रोसफ्टले १० हजार, थ्रीएमले २५ सय, भाकासाले १३ सय, एम्याजनले १८ हजार कर्मचारी कटौतीको घोषणा गरेका छन्। एप्पल मात्र त्यस्तो ठूलो कम्पनी हो, जो अहिलेसम्म कर्मचारी कटौतीबारे बोलेको छैन। कोभिड सुरु भएपछि धेरै सूचनाप्रविधिका कम्पनीले धेरै कर्मचारी भर्ति गरेका थिए। माइक्रोसफ्टले सन् २०२१ जूनदेखि २२ जूनसम्म ४० हजार, अल्फाबेटले सन् २०२१ सेप्टेम्बरपछिको एक वर्षमा ३६ हजार ७५१, मेटाले २०२० र २०१२ मा २६ हजारभन्दा बढीलाई जागिर दिएका हुन्। तिनले नाफा पनि कमाए। यी कम्पनीहरू घाटामा छैनन्। डिसेम्बरमा अमेरिकाको बेरोजगारी घटेर ३५ प्रतिशत भएको छ, जुन ५३ वर्षकै कम हो। तर पनि आममानिसले प्रत्येक दिन बिहानको ताजा समाचार कुनै पनि कटौतीको समाचार सुन्न सक्छन्। यो दैनिकी जस्तै बनेको छ। बढेको महंगी, मन्दीका लक्षणका कारण अर्थतन्त्र धराशयी हुन नदिन अमेरिकाले ब्याजदर दोब्बरभन्दा बढी बढायो। यो जे हो, आर्थिकमन्दीको तयारी हो मन्द, मध्यम वा भयंकर ? अमेरिकाबाट एकपटक बाहिर निस्केर हेरौं। स्वीजरल्याण्डको डाभोसमा यही जनवरी १६२० मा भएको ५३औं संस्करणको वल्र्ड इकोनोमिक फोरममा युक्रेन युद्ध, पर्यावरण र आर्थिकमन्दी मूल विषय रहे। मन्दीका विषयमा अन्तर्राष्ट्रिय मुद्रा कोष (आईएमएफ) प्रमुख क्रिस्टालिना जर्जिएभाले मुद्रास्फीति घट्दै गएको र विश्वव्यापी अर्थतन्त्रको परिदृश्य केही महिनाअघि हामी डराएभन्दा कम खराब भएको बताइन्। युरोपेली केन्द्रीय बैंकका अध्यक्ष क्रिस्टिन लागार्डले भने, यो गतिलो वर्ष त होइन, तर हामी डराएभन्दा यो धेरै राम्रो छ। तर त्यही कोषले २०२२ को अक्टोबरमा एक प्रक्षेपण गर्दै भनेको थियो, सन् २०२३ मा विश्वव्यापी वृद्धिदर २७ प्रतिशतमा झर्नेछ। विश्वव्यापी वित्तीय संकट र महामारीको सबैभन्दा खराब अवस्थाबाहेक सन् २००१ पछि विश्व अर्थतन्त्रका लागि सबैभन्दा कमजोर वर्ष हुनेछ। दुई प्रमुखको भनाइले थोरै आशा जगाएको भने छ। जापानमा सबै वस्तुको मूल्य बढेकाले जापानको उपभोक्ता मुद्रास्फीति दर डिसेम्बरमा ४१ वर्षको सबैभन्दा धेरै ४ प्रतिशत पुग्यो। विश्वको तेस्रो अर्थतन्त्रको मुद्रास्फीति अमेरिकाको तुलनामा कम त हो। जापान पनि मन्दीबाट बच्न ब्याजदर बढाउने जस्तो काममा नजुटेको होइन। तर महंगी बढ्ने सम्भावना अझै छ। यसरी सुदूर पश्चिम अमेरिकादेखि सुदूर पूर्व जापानसम्म मन्दीका लक्षण विद्यमान छन्। भय उत्तिकै छ। डाभोसको फोरमबाट अफ्रिका यात्राका क्रममा सेनेगलको राजधानी ड्यकार पुगेकी अमेरिकी अर्थमन्त्री जेनेट एलेनले एसोसिएट प्रेससँगको अन्तर्वार्तामा अमेरिकी अर्थतन्त्र चलायमान राख्न ऋण बढाउने प्रस्तावमा जोड दिइन्। यसो नगर्दा सरकारसँग पैसा भएन भने अर्थचक्र रोकिन सक्छ भन्ने उनको जोड हो। सुस्ताएको बजारलाई कृत्रिम रूपमा थोरै बल दिनै पर्छ, यसको विकल्प पक्कै छैन। यसै साता ०२५ प्रतिशत ब्जाजदर थपिने भएको छ। जर्जिएभा र लागार्डजस्तै अमेरिकी अर्थशास्त्रीहरू पनि सोचेभन्दा कम प्रभाव हुने कुरा गर्दैछन्। किनभने अमेरिकामा मुद्रास्फीति २०२२ जूनमा ९१ प्रतिशत थियो भने नोभेम्बर आइपुग्दा ७१ प्रतिशतमा झर्यो। डिसेम्बरमा यो ६५ प्रतिशत देखियो। तेलको भाउ मध्यजूनमा ५ डलर प्रतिग्यालन पुगेकोमा जनवरी आइपुग्दा ३ डलर प्रतिग्यालन वा सोको हाराहारीमा छ। आपूर्ति शृंखला सन्तुलनमा आउँदैछ र साना व्यावसाय नाफा कमाउन थालेका छन्। यस्तैमा शान्तिले बस्ने अवस्था पनि छैन किनभने अमेरिकी बजारको खुद्रा व्यवसायले ७० प्रतिशत ओगटेको छ। यो अनुमानभन्दा काममा छ। घरजग्गाको बजार २५ प्रतिशत खुम्चेको छ। हामीले कर्मचारी कटौतीको शृंखला त देखिहाल्यौं। अहिले धेरै कम्पनी अरू तरिकाको खर्च कटौतीको रणनीति अवलम्बन गरिरहेका पनि छन्। यति भन्दाभन्दै पनि अझै दोधारको प्रश्न, कस्तो होला आर्थिकमन्दी ? सन् २००८ मा अमेरिकी घरजग्गा व्यवसायका कारण आएको जस्तो भयंकर वा सन् २०२० मा कोभिडप्रेरित जस्तो मन्दी। हामीले एउटा महामारी देख्यौं। यही मौकामा पहिलेका महामारीबारे जान्यौं। सबै महामारी उस्तै देखिएनन्। तर पालना गर्नुपर्ने सतर्कता उस्तै देखिए, हात धुने, टाढा बस्ने आदि। आर्थिकमन्दीको प्रसंग पनि त्यस्तै हो। सबै मन्दी एकै हुँदैनन्। सतर्कता लेखक तथा व्यवसायी प्रशिक्षक रोजर्सले भनेजस्ता त छँदैछन्। हो, मन्दीले ठूला व्यवसाय, धनीलाई मात्र प्रभावित पार्न सक्छ। अमेरिका, युरोप, जापान आदि विश्वको एकतिहाइ र सम्पन्न राष्ट्रमा मात्र सीमित रहे पनि भूकम्पजस्तो यसको तरंग विश्वभर फैलन सक्छ। यो पक्कै हो। कोभिड, प्रभावित आपूर्ति प्रणाली, मुद्रास्फीतिमहंगी, युक्रेन युद्ध, चर्को इन्धन मूल्य, महामारीबाट बेहोरेको घाटामा उक्सने व्यापारीको दाउ आदिजस्ता अप्ठ्याराले रनवेमा खनेका धेरै खाडल पुर्दै अब यो मन्दीको उडानलाई जर्जर विमान, रित्तिन लागेको इन्धन ट्यांक, थकित अनि चकित चालकदल, प्रतिकूल मौसम, टुटेको टावर सम्पर्क, डराएका यात्रुसहित अवतरण कसरी गराउने भन्ने चुनौती भने छ। कोइराला, अमेरिकामा नेपाली न्युजलेटर अक्षरिकाको सम्पादन गर्छन्।"
क्यानको बोर्ड बैठकमा अध्यक्षसहित कार्यसम्पादन समिति सदस्यको राजीनामा माग,"काठमाडौं : नेपाल क्रिकेट संघ (क्यान)का अध्यक्षसहित कार्यसम्पादन समिति सदस्यहरूको राजीनामा माग गरिएको छ। मंगलबार पोखरा भइरहेको बोर्डको बैठकमा सात जना केन्द्रीय सदस्यहरूले राजीनामा माग गरेका हुन्। राजीनामा माग गर्नेहरूमा केन्द्रीय सदस्यहरू ऋषिराम गौतम, दाउद अन्सारी, संजयराज सिंह, करण महतरा क्षेत्री, अमितवीर पाण्डे, छुम्बी लामा र धर्मराज गिरी रहेका छन्। उनीहरूले टी२० फिक्सिङ भएको गल्तीलाई स्वीकार्दै नैतिकताका आधारमा राजीनामा दिनुपर्ने बताए। उनीहरूले अध्यक्ष चतुरबहादुर चन्दसहितको राजीनामा माग गर्दै बैठकमा लिखित पत्र बुझाएको बताएका छन्। 'हामीले अध्यक्षसहित कार्यसम्पादन समितिमा रहेका सबैको राजीनामा माग्दै लिखित पत्र अध्यक्षलाई बुझाएका छौं,' गौतमले भने। उनीहरूले दुई दिनअघि पत्रकार सम्मेलन गरेरै उनीहरूको राजीनामा मागेका थिए। नेपाल टी २० लिगमा गरेको गल्तीका कारण नेतृत्व तह र कार्यसम्पादन समिति पूर्ण जिम्मेवारी बहन गरेर राजीनामा दिनुपर्ने माग उनीहरूको छ। प्रतियोगितामा स्पट फिक्सिङजस्ता दुःखद् घटना भएको र त्यसको पूर्ण जिम्मेवारी क्यान नेतृत्वले लिनुपर्ने उनीहरूको भनाइ छ। क्यानले मंगलबार विभिन्न एजेण्डा छलफल गर्न बोर्ड बैडक डाकेको थियो।"
राष्ट्रपति रनिङ शिल्ड सुरु,"भक्तपुर : भक्तपुरको चाँगुनारायण नगरपालिकाले पहिलो पटक राष्ट्रपति रनिङ शिल्ड प्रतियोगिता सुरु गरेको छ। प्रतियोगितामा तेक्वान्दो, उसु, एथलेटिक्स, कराते, भलिबल र कबड्डी खेल समावेश गरिएका छन्। प्रतियोगितामा ३१ विद्यालयका दुई सय ८९ छात्र र एक सय ८९ छात्राको सहभागिता रहनेछ। राष्ट्रपति रनिङ शिल्डका संयोजक एवं नगरपालिकाका शिक्षा तथा खेलकुद शाखा प्रमुख वीरबहादुर खड्काले विभिन्न कारण यसअघि प्रतियोगिता हुन नसकेकोमा यस वर्षबाट सुरू गरिएको जानकारी दिए। बुधबारसम्म सञ्चालन हुने प्रतियोगिताका लागि नगर खेलकुद समिति, जिल्ला खेलकुद विकास समिति र राष्ट्रिय खेलकुद परिषद्ले सहयोग गरेको जनाइएको छ। खेलकुद विश्वको नयाँ आकर्षण बन्दै गरेको र खेलमार्फत पनि भविष्य बनाउन सकिने जनाउँदै खेलकुदमार्फत चाँगुनारायणको थप परिचय निर्माणका लागि नगरपालिकाले नीति तथा कार्यक्रममै खेलकुदलाई प्राथमिकता राखेको खड्काले बताए। कार्यक्रममा भक्तपुरका प्रमुख जिल्ला अधिकारी खगेन्द्र दाहालले नगरपालिकाको प्रयासको सराहना गरे। उनले विद्यार्थीको सर्वांगिण विकासमा टेवा पुग्ने भएकाले खेलकुदलाई स्थानीय तहले मात्र नभई विद्यालयले समेत प्राथमिकता दिन सुझाव दिए। कार्यक्रममा भक्तपुर जिल्ला खेलकुद विकास समितिका अध्यक्ष दीपक थापा, नगरपालिकाका प्रवक्ता जनक खत्री, जिल्ला प्रहरी कार्यालयका प्रमुख प्रजित केसीलगायतले शुभकामना दिएका थिए।"
"क्यान बैठक आज, सन्दीप लामिछाने बारे छलफल हुने",काठमाडौं: नेपाल क्रिकेट संघ (क्यान) को बैठक आज बोलाइएको छ। बैठक पोखरामा बस्नेछ। क्यानले बैठकका एजेन्डा सार्वजनिक नगरे पनि नेपाली राष्ट्रिय टोलीका पूर्वकप्तान सन्दीप लामिछाने धरौटीमा रिहा भएसँगै उनलाई नेपाली टोलीमा फर्काउने कि नफर्काउने भन्ने विषयमा छलफल हुने बताइएको छ। बलात्कार आरोपित लामिछाने रिहा भएपछि उनको अबको भूमिका के भन्ने बारे सर्वत्र चासो छ। यसअघि क्यानले कानूनी प्रावधान अनुसार नै निर्णय लिने जनाएको थियो। आजको बैठकमा नेपाल टी२० लिगको समीक्षा हुनेछ।
सम्पत्ति शुद्धीकरणसम्बन्धी विधेयक तत्काल अघि बढाइने,"काठमाडौं : सम्पत्ति शुद्धीकरणसम्बन्धी ऐनलाई संशोधन गर्न बनेको विधेयकलाई फास्ट ट्रयाकमा अघि बढाइने भएको छ। अर्थ मन्त्रालयमा मंगलबार बसेको सम्पत्ति शुद्धीकरण सम्बन्धी राष्ट्रिय पुनरावलोकन परिषद्को बैठकले सम्पत्ति शुद्धीकरण निवारण तथा व्यावसायिक वातावरण प्रवर्द्धन सम्बन्धी केही ऐनलाई संशोधन गर्न बनेको विधेयकलाई फास्ट ट्रयाकमा अघि बढाउने निर्णय गरेको हो। उपप्रधानमन्त्री तथा अर्थमन्त्री विष्णुप्रसाद पौडेलले आगामी आइतबारसम्म विधेयकको मस्यौदालाई मन्त्रिपरिषदमा पेश गर्ने र मन्त्रिपरिषद्ले फास्ट ट्रयाकमा संघीय संसदमा पठाउने बताए। सरकारले सम्पत्ति शुद्धीकरणसम्बन्धी प्रावधानको प्रभावकारी रूपमा कार्यान्वयनमा ध्यान दिने उल्लेख गर्दै उपप्रधानमन्त्री तथा अर्थमन्त्री पौडेलले अन्तर्राष्ट्रिय रूपमा नेपालको छवि बिग्रन नदिने बताए। बैठकमा कानुन न्याय तथा संसदीय मामिलामन्त्री ध्रुवबहादुर प्रधान, मुख्य सचिव शंकरदास बैरागी, नेपाल राष्ट्र बैंकका गभर्नर महाप्रसाद अधिकारी, विभिन्न मन्त्रालयका सचिवहरूको उपस्थिति थियो।"
"अर्थ मन्त्रालयले भन्यो संघीय सञ्चित कोष ९० अर्ब ऋणात्मक, २० प्रतिशत बजेट कटौती गरौं","काठमाडौं : चालु आर्थिक वर्षको संघीय सञ्चित कोष ९० अर्ब ऋणात्मक रहेको देखाएको छ। अर्थ मन्त्रालयले मंगलबार प्रेस विज्ञप्ति जारी गर्दै नेपाली मुद्रा अमेरिकी डलरसँग कमजोर हुँदा वैदेशिक ऋणको साँवा तथा व्याज भुक्तानी गर्न विनियोजन गरिएको रकम अपर्याप्त हुन गएकाले नेपाल सरकारको स्रोतमा चाप परेको बताएको छ। 'कोभिड१९ को प्रभाव, युक्रेनरसियाको युद्ध तथा अन्य विविध कारणबाट विश्वव्यापी रुपमा आपूर्ति श्रृङ्खलामा परेको प्रतिकुल प्रभाव र बाह्य क्षेत्रमा परेको चाप व्यवस्थापन गर्न केही वस्तुको पैठारीमा गरिएको पूर्ण बन्देजको निर्णय पश्चात् देशभित्रको आर्थिक गतिविधिमा संकुचन हुन गएको समेतका कारण चालु आर्थिक वर्षमा लक्ष्यअनुसार राजस्व असुली नभएको, बजेटरी सहायता समयमा प्राप्त नभएको, राष्ट्रसेवकको तलब, निवृत्तभरण र सामाजिक सुरक्षा, रासायनिक मल आपूर्ति र विपद व्यवस्थापनका लागि बढ्न गएको व्ययभार लगायतका कारणले चालु खर्चको भार बढेको, आन्तरिक ऋणको व्याजदर बढ्नुका साथै नेपाली मुद्रा अमेरिकी डलरसँग कमजोर हुँदा वैदेशिक ऋणको साँवा तथा व्याज भुक्तानी गर्न विनियोजन गरिएको रकम अपर्याप्त हुन गएकोले नेपाल सरकारको स्रोतमा चाप परेको छ। चालु आर्थिक वर्षको संघीय सञ्चित कोष हाल करिव रु ९० अर्ब ऋणात्मक रहेको छ,' विज्ञप्तिमा भनिएको छ। अर्थ मन्त्रालयले खर्च कटौति गर्नसमेत आग्रह गरेको छ। विज्ञप्तिमा भनिएको छ, 'संघीय सरकारको सबै मन्त्रालयनिकायको स्वीकृत बजेटको इन्धन, मर्मत सम्भार, मसलन्द तथा कार्यालय सामग्री, पत्रपत्रिका, छपाई तथा सूचना प्रकाशन, सेवा र परामर्श, सूचना प्रणाली तथा सफ्टवेयर संचालन खर्च, भ्रमण, अन्य भत्ता, कार्यक्रम खर्च, अनुगमन मुल्यांकन खर्च, कर्मचारी तालिम, गोष्ठी, सेमिनार र कार्यशाला, विविध खर्च, मेशिनरी तथा औजार, फर्निचर तथा फिक्चर्स, निर्मित भवनको संरचनात्मक सुधार तथा पुँजीगत सुधार खर्च लगायतका खर्च शीर्षकमा विनियोजित बजेटमा खर्च भई वाँकी रहेको मध्ये (दायित्व सिर्जना भइसकेको वाहेक) बजेट तत्काल लागू हुने गरी २० प्रतिशत कटौती गर्ने।'"
"अन्तरबैंक एटीएम शुल्क घट्यो, मासिक दुई कारोबार निःशुल्क नहुने","काठमाडौं : नेपाल राष्ट्र बैंकले अन्तरबैंक एटीएम शुल्क घटाएको छ। एउटा बैंकको एटीएम कार्ड अर्को बैंकको एटीएममा प्रयोग गरी पैसा झिक्दा लाग्ने शुल्क घटेको हो। राष्ट्र बैंकले भुक्तानी प्रणालीसम्बन्धी एकीकृत निर्देशन, २०७९ जारी गर्दै बैंक तथा वित्तीय संस्थाले जारी गरेका भुक्तानी कार्ड स्वदेशभित्रै अर्को बैंक तथा वित्तीय संस्थाको एटीएम प्रयोग गर्दा प्रतिकारोबार बढीमा १५ रुपैयाँ सम्म शुल्क लिन सकिने जनाएको छ। यसअघि एउटा बैंकले जारी गरेको एटीएम कार्ड अर्को बैंक तथा वित्तीय संस्थाको एटीएम प्रयोग गर्दा मासिक न्यूनतम दुईवटा कारोबारसम्म निःशुल्क हुने र दुईभन्दा बढी कारोबारको हकमा प्रतिकारोबार २० रुपैयाँसम्म शुल्क लिन सकिने व्यवस्था थियो। तर अहिले मासिक दुई वटासम्म कारोबार निःशुल्क पाउने व्यवस्था भने हटाइएको छ। राष्ट्र बैंकले विद्युतीय वालेटको माध्यमबाट गरिने रकमान्तर तथा भुक्तानीको सीमामा पनि संशोधन गरेको छ। यसअघि बैंक खाताबाट वालेटमा प्रतिदिन ५० हजारसम्म रकमान्तर गर्न सकिने व्यवस्था रहेकोमा त्यसलाई बढाएर प्रतिदिन दुई लाखसम्म रकम पठाउन सकिने व्यवस्था ल्याइएको छ। त्यस्तै, वालेटबाट अन्य बैंकको खातामा पनि प्रतिदिन दुई लाखसम्म पठाउन सकिनेछ। यसअघि प्रतिदिन ५० हजार मात्रै पठाउन सकिने व्यवस्था थियो। एक वालेटबाट अर्को वालेटमा पैसा पठाउँदा यसअघि एकदिनमा २५ हजारसम्म मात्रै पठाउन सकिने व्यवस्था रहेकोमा त्यसलाई बढाएर प्रतिदिन ५० हजारसम्म पठाउने सकिने व्यवस्था ल्याइएको छ। यद्यपि प्रतिमहिना गर्न सकिने कारोबारको सीमा भने यथावत राखिएको छ। मोबाइल बैंकिङ तथा इन्टरनेट बैंकिङको माध्यमबाट गरिने भुक्तानी कारोबारको सीमा पनि बढाइएको छ। मोबाइल बैंकिङ (क्युआर कोड समेत) बाट यसअघि प्रतिदिन दुई लाखसम्म कारोबार गर्न सकिने व्यवस्था रहेकोमा त्यसलाई बढाएर प्रतिदिन तीन लाखसम्म कारोबार गर्न सकिने बनाइएको छ। सरकारको राजस्व व्यवस्थापन सूचना प्रणाली (आरएमआइएस)मा आवद्ध भएका भुक्तानी सेवा प्रदायकले सञ्चालन गरेको वालेटमार्फत् सञ्चालन गरिने राजस्व भुक्तानी सम्बन्धी कारोबारमा लाग्ने शुल्कसम्बन्धी व्यवस्था पनि संशोधन भएको छ। यसअघि तीन हजारसम्मको कारोबारमा पाँच रुपैयाँ शुल्क लाग्ने गरेकामा अब सोही शुल्कमा पाँचहजार सम्मको कारोबार गर्न सकिनेछ। त्यस्तै रू पाँच हजार एकदेखि १० हजारसम्मको कारोबारमा आठ रुपैयाँ शुल्क लाग्नेछ। यसअघि तीन हजार एकदेखि १० हजारसम्मको कारोबारमा आठ रुपैयाँ शुल्क लाग्ने गरेको थियो। १० हजार एकभन्दा माथिको सबै कारोबारमा २० शुल्क लाग्ने गरेकोमा त्यस्तो शुल्क घटाएर १० रुपैयाँ बनाइएको छ। बैंक तथा वित्तीय संस्थाले ग्राहकलाई उपलब्ध गराउने विभिन्न कार्डका बारेमा जानकारी गराई क्रेडिट, डेविट र प्रिपेड कार्डलगायतका विद्युतीय भुक्तानी कार्ड आफै छनौट गर्न पाउनेछन्। यस्तो कार्ड जारी गर्दा ग्राहकहरुसँग आवेदन फारमसँगै कार्ड जारी गर्दा र कारोबारमा लाग्ने शुल्क, कारोबारको सीमा, कार्डको प्रयोग गर्दा लाग्ने ब्याजदर र कार्डबाट प्राप्त हुने अन्य सुविधालगायत विषय समेटिएको सूचनामूलक सामग्री प्रदान गर्नुपर्नेछ। विद्युतीय कार्डबाट हुने कारोबारको सेटलमेन्टसम्बन्धी व्यवस्थामा पनि परिवर्तन गरिएको छ। बैंक तथा वित्तीय संस्थाहरुले जारी गरेका विभिन्न भुक्तानी कार्डबाट नेपालमा नेपाली रुपैयाँमा गरिने कारोबारको फछ्र्यौट नेपालभित्रै गर्ने व्यवस्था मिलाउनुपर्नेछ। साथै यस्तो प्रयोजनका लागि अन्तर्राष्ट्रिय स्वीचहरुको लागि कुनै जमानतबन्ड जारी गर्नुपर्ने भएमा नेपाली रुपैयाँमै गर्नुपर्ने व्यवस्था पनि राष्ट्र बैंकले ल्याएको छ। निर्देशिकामार्फत् भुक्तानी सेवा प्रदायक संस्थाले विप्रेषण कम्पनीसँग सम्झौता गरी विदेशबाट आप्रवाह हुने रकम नेपालमा सञ्चालित विद्युतीय वालेटमा जम्मा हुने गरी रेमिट्यान्स गर्न सकिने व्यवस्था ल्याइएको छ। यसरी रेमिट्यान्स प्राप्त गर्दा भने वालेटमा रकम जम्मा गर्न तोकिएको सीमाको हदबन्दी लाग्नेछैन।"
"सेयर बजार निरन्तर ओरालोतिर, कारोबार ३ अर्बमुनि झर्यो","काठमाडौं : सेयर बजार निरन्तर ओरालो लागेको छ। साताको दुई दिन आइतबार र सोमबार निरन्तर घटेको सेयर बजारमा आज पनि दोहोरो अंकको गिरावट आएको हो। कारोबारको पहिलो दिन आइतबार नेप्से परिसूचक १४६८ र सोमबार ४१०१ अंकले ओरालो लागेको थियो। यसदिन नेप्से परिसूचक १५७० अंकले घटेर २१११६८ विन्दुमा पुगेको छ। २५९ कम्पनीको ७५ लाख ५३ हजार २३५ कित्ता सेयर २ अर्ब ८२ करोड ४५ लाख ४० हजार ४०६ रूपैयाँमा कारोबार भयो। अघिल्लो कारोबार दिन ३ अर्ब ३० करोडको सेयर किनबेच भएको थियो। आज ५७ कम्पनीको मूल्य बढ्दा १४८ को मूल्य ओरालो लागेको हो। बाँकी ११ कम्पनीको मूल्य स्थिर रह्यो। यस्तै सेन्सेटिभ इण्डेक्स २३६ अंकले घटेर ४००६२ मा अडिएको छ। कारोबारमा आएका १३ उपसमूहमध्ये १२ को सूचक घटेको छ भने १ को मात्रै बढ्यो। इन्भेस्टमेन्ट,लाइफ इन्स्योरेन्स र माइक्रो फाइनान्सको सूचक १ प्रतिशत बढिले घट्यो। हाइड्रो पावरको भने ००२ प्रतिशतले सूचक बढेको हो। आज एउटै मात्रै कम्पनीको मूल्यमा सकारात्मक सर्किट लेभलमा कारोबार भयो। आदर्श लघुवित्त वित्तीय संस्थाको सेयर मूल्यमा सकारात्मक सर्किट ब्रेक लागेको हो। यसदिन कारोबार रकमका आधारमा रिडी पावर कम्पनी शीर्षस्थानमा रह्यो। सो कम्पनीको १९ करोड बढि मूल्यको सेयर किनबेच भयो। यस्तै लुम्बिनी जनरलको १४ करोड र गुराँस लाइफ इन्स्योरेन्सको ७ करोड मूल्य बराबरको सेयर खरिदबिक्री भयो।"
"साढे २४ अर्ब बचत गर्ने अर्थ मन्त्रालयको योजना, सबै प्रकारका गोष्ठी, सेमिनार र कार्यशाला स्थगित","काठमाडौं : अर्थ मन्त्रालयले खर्च कटौती गर्ने निर्णय गरेको छ। अर्थले बजेटको २० प्रतिशतसम्मको खर्च कटौति गर्ने निर्णय गरेको हो। यी निर्णय कार्यान्वयनमा आउँदा साढे २४ अर्ब बच हुने अर्थको दाबी छ। उसले खर्च कटौतीबाट १० अर्ब ५० करोड र खर्च रोक्का राख्दा करिब १४ अर्ब रुपैयाँ बराबरको कार्यक्रम स्थगन हुने जानकारी दिएको छ। त्यसका लागि संघीय, प्रदेश र स्थानीय तहसम्मले २० प्रतिशतसम्मको खर्च कटौती गर्नुपर्ने निर्णय मन्त्रालयले गरेको छ। चालु आर्थिक वर्षका लागि स्वीकृत बजेट तथा कार्यक्रम भित्र परेका तर खरिद प्रक्रिया सुरु नभएका आयोजना तथा कार्यक्रम अर्थ मन्त्रालयको पूर्व स्वीकृतिमा मात्र खरिद प्रक्रिया अगाडि बढाउने निर्णय गरेको छ। त्यस्तै अर्थ मन्त्रालयको पूर्व स्वीकृति विना कुनै प्रकारको नयाँ दरवन्दी सिर्जना हुनेगरी संगठन तथा व्यवस्थापन सर्वेक्षण नगर्ने, नयाँ दरवन्दी थप नगर्ने। दरवन्दीभन्दा बढी कर्मचारी कुनै पनि निकायमा नखटाउने र खटाउनैपर्ने भएमा अस्थायी दरवन्दी स्वीकृत गरीमात्र गर्ने निर्णय अर्थले गरेको छ। त्यस्तै नेपाल सरकारको स्रोत तर्फका सबै प्रकारका गोष्ठी, सेमिनार र कार्यशाला हाललाई स्थगन गर्ने र फर्निचर र नयाँ सवारी साधन खरीद शीर्षकमा विनियोजित रकम खर्च नगर्ने गरी हाललाई रोक्का राख्ने निर्णय गरेको छ। नेपाल सरकारको स्रोतमा नेपाल सरकारको प्रतिनिधित्व गरी अनिवार्य रुपमा सहभागी हुने कार्यक्रमका लागि वैदेशिक भ्रमण गर्नुपर्दा अर्थ मन्त्रालयको स्वीकृति अनिवार्य रुपमा लिने र अर्थ मन्त्रालयको सहमति नलिई कुनै निकाय र स्तरवाट थप दायित्व पर्ने कुनै निर्णय नगर्ने निर्णय भएको छ। त्यस्तै चालु आर्थिक वर्षका लागि चालु खर्चतर्फ स्वीकृत बजेट तथा कार्यक्रम भित्र परेका कार्यक्रमको परिमाण र लक्ष्य कम हुने गरी नेपाल सरकारको स्रोततर्फ हाललाई रकमान्तर नगर्ने र सामान्यतया आर्थिक सहायता प्रदान नगर्ने। गर्नैपर्ने अवस्था सिर्जना भएमा स्वीकृत मापदण्ड बमोजिम अर्थ मन्त्रालयको पूर्व सहमति लिनुपर्ने निर्णय गरेको छ। त्यस्तै चालु तर्फको खर्चमा अनिवार्य दायित्व वाहेक न्यूनतम २० प्रतिशत कटौती गर्न प्रदेश सरकार र स्थानीय तहहरुलाई पनि अनुरोध गर्ने निर्णय गरेको छ। यी निर्णयहरू सबै विश्वविद्यालय, प्रतिष्ठान, समिति, नियामक निकाय, बोर्डलगायत सबै सार्वजनिक संस्थानमा समेत लागू हुने अर्थ मन्त्रालयले जनाएको छ।"
दूधको मूल्य बढाउन किसानको माग,"चितवन: चितवनका किसानले दूधको मूल्य बढाउन माग गरेका छन् । उत्पादन लागत तथा उपभोग्य वस्तुको भाउ बढेको जनाउँदै किसानले भरतपुरमा पत्रकार सम्मेलन गरेर दूधको मूल्य बढाउन सरकारसंग आग्रह गरेका हुन् । पत्रकार सम्मेलनमा चितवन जिल्ला दुग्ध उत्पादक सहकारी सङ्घका अध्यक्ष किशोर बगालेले दूधको मूल्य बढाउन र कच्चा पदार्थको मूल्यवृद्धिलाई रोक्न मागे। उनले बैंक तथा वित्तीय संस्थाले ऋण असुली भन्दै किसानलाई धरपकड गरेको आरोप लगाए। चितवनलाई सरकारले तीन वर्ष अगाडि दूधमा आत्मनिर्भर क्षेत्र घोषणा गरेको थियो । जिल्लामा ३३ प्रतिशत दुग्ध उत्पादक किसान छन् । यहाँका किसानले ६८ हजार छ सय ११ वटा गाईभैँसी पालेका छन् । जसबाट प्रतिदिन तीन लाख ५० हजार लिटर दूध उत्पादन हुँदै आएको छ। चितवनमा उत्पादन भएको ५५ प्रतिशत दूध काठमाडौँ, भक्तपुर, ललितपुर, मकवानपुर र कास्कीलगायतका जिल्लामा खपत हुँदै आएको छ। अहिले ढुटो, मकै, पिना, दाना, चोक्करजस्ता उपभोग्य वस्तुको मूल्य २० देखि ३० प्रतिशतले बढेको हुँदा किसान मर्कामा पर्दै गएको सङ्घका कोषाध्यक्ष बालकृष्ण उप्रेतीले बताए। उपभोग्य वस्तुको मूल्य बढ्दा किसानले प्रतिलिटर दूधमा आठदेखि दश रुपैयाँ घाटा बेहोर्नुपरेकाले सरकारलाई दूधको मूल्य बढाएर प्रतिलिटर न्यूनतम ७० बनाउन माग गरेको उनले बताए। पछिल्लो समय सरकारले विसं २०७८ माघ १६ गते दूधको मूल्य बढाएको थियो ।"
प्री ओपन सेसन : नेप्से परिसूचक करिब अंकले बढ्यो,काठमाडौं : प्री ओपन सेसनमा नेप्से परिसूचक करिब ३ अंकले बढेको छ। अघिल्लो कारोबार दिन अर्थात् सोमबार ४११६ अंकले घटेर बन्द भएको नेप्से यसदिन प्री ओपन सेसनमा २९१ अंकले बढेर २१३०२९ विन्दुमा पुगेको छ। सो सेसनमा सेन्सेटिभ इण्डेक्स भने ०९२ अंकले बढेको हो। यसदिन प्री ओपन सेसनमा १३ कम्पनीको ६ लाख १० हजार १४६ रुपैयाँको सेयर कारोबार भयो। कारोबारमा आएका १३ कम्पनीको १ हजार १०३ कित्ता सेयर बिक्री भएको हो। जसमध्ये ८ कम्पनीको मूल्य बढेको छ भने ४ को घटेको छ। बाँकी १ कम्पनीको मूल्य स्थिर रह्यो।
आयात निर्यात सहज बनाउन उपप्रधानमन्त्री लिङ्देनको ध्यानाकर्षण,"झापा: आयात निर्यात सहज बनाउन झापाका व्यवसायीले उपप्रधान एवम् उर्जा, जलस्रोत तथा सिचाईमन्त्री राजेन्द्र लिङ्देनको ध्यानाकर्षण गराएका छन्। मेची नदीमा पुल निर्माण भएसँगै नेपालतर्फको सीमा बजारको व्यापार व्यवसाय खस्किँदै गएको विवरण सुनाउँदै भद्रपुरका उद्योगी व्यवसायीले उपप्रधानमन्त्री लिङ्देनको ध्यानाकर्षण गराएका हुन्। उद्योगी व्यवसायीले उपप्रधानमन्त्री लिङ्देनलाई भेटेर सीमा नाकामा उत्पन्न समस्या र चिया निकासीमा भारत सरकारले लिएको नीतिका बारेमा जानकारी गराएको नेपाल भारत मैत्री संघ झापाका अध्यक्ष प्रदीपमणि रेग्मीले जानकारी दिए। मेची पुलको भद्रपुरगलगलिया नाका भएर आयात निर्यात सहज गर्न तथा नेपाली चियालाई यसै नाकाबाट भारत लैजान व्यवस्था कार्यान्वयनमा ल्याउन उपप्रधानमन्त्री लिङ्देनसमक्ष उद्योगी व्यवसायीले आग्रह गरेको रेग्मीले बताए। झापा क्षेत्र नम्बर ३ बाट निर्वाचित लिङ्देन उपप्रधानमन्त्री बनेकोले सोही क्षेत्रका उद्योगी व्यवसायीले कृषि, सिचाइको विद्युतमा अनुदान प्रदान गर्न पनि माग राखेका छन्। उपप्रधानमन्त्री लिङ्देनले उद्योगी व्यवसायीले उठाएको मागप्रति आफू सकारात्मक रहेको र भद्रपुर नाकाको स्तरोन्नतिको लागि पहल गर्ने बताएका छन्। उपप्रधानमन्त्री लिङ्देनलाई चिया उद्योगी चण्डीप्रसाद पराजुली, राजेन्द्र सिंह राजवंशी, झापा उद्योग संघका अध्यक्ष यमबहादुर श्रेष्ठ, वरिष्ठ उपाध्यक्ष शिवकुमार गुप्ता लगायतको टोलीले भेटेको थियो। मेची पुलको उद्घाटन २०७५ साल माघ १७ गतेका दिन पूर्वप्रधानमन्त्री तथा नेकपा (एमाले)का अध्यक्षका केपी शर्मा ओलीले गरेका थिए । पुल सञ्चालनमा आएको चार बर्ष बित्न लाग्दा समेत भद्रपुर भन्सार कार्यालयको पूर्वाधार निर्माणसँगै स्तोरन्नती काम सुस्त छ । अहिले यो नाकाबाट सानो मात्रामा सरसामान आयात भइरहेको छ, भने निर्यात हुन सकेको छैन ।"
विदेशी मुद्राको दररेट आज कति ?,काठमाडौं: राष्ट्र बैंकले विदेशी आजलाई विदेशी मुद्राको विनिमयदर तोकेको छ। जसअनुसार नेपालमा भारतीय रुपैयाँ १०० को खरिददर १६० रुपैयाँ र बिक्रीदर १६० रुपैयाँ १५ पैसा छ। अमेरिकन डलर एकको खरिददर १३० रुपैयाँ १० पैसा र बिक्रीदर १३० रुपैयाँ ७० पैसा कायम रहेको राष्ट्र बैंकले जनाएको छ। यूरोपियन यूरो १ को खरिदर १४१ रुपैयाँ ९४ पैसा र बिक्रीदर १४२ रुपैयाँ ५९ पैसा छ। कतारी रियाल एकको खरिददर ३५ रुपैयाँ ५२ पैसा र बिक्रीदर ३५ रुपैयाँ ६८ पैसा कामय रहेको छ। कुन देशको मूल्य नेपालमा आज कति यो तालिका हेर्नुहोस्।
"सुनको मूल्य घट्यो,चाँदी स्थिर",काठमाडौं : नेपाली बजारमा मंगलबार सुनको मूल्य घटेको छ। ५०० रूपैयाँले घटेर प्रतितोला १ लाख ५ हजार ८०० रूपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। अघिल्लो दिन अर्थात् सोमबार प्रतितोला सुनको मूल्य १ लाख ६ हजार ३०० रूपैयाँ कायम गरिएको थियो। यसदिन तेजावी सुन मूल्य प्रतितोला १ लाख ५ हजार ३०० रूपैयाँमा कारोबार भइरहेको महासंघले जनाएको छ। अन्तरार्ष्ट्रिय बजारमा सुनको मूल्य घटेसँगै नेपाली बजारमा पनि मूल्य घटेको हो। सुनको मूल्य घटेपनि चाँदीको मूल्य भने स्थिर रहेको छ। चाँदी प्रतितोला १ हजार १६५ रूपैयाँमा कारोबार भइरहेको छ।
"बजेट छ, तर खर्च गर्नै सक्दैन सरकार","काठमाडौं : नेपाल अहिले पनि अतिकम विकसित मुलुक (एलडीसी) को सूचीमा नै पर्छ। विकासमा फड्को मार्न नसक्दा यो क्रम सन् २०२६ सम्म नै रहने गरी संयुक्त राष्ट्र संघको विकास नीति समिति (सीडीपी) ले सिफारिस गरेको पनि २ वर्ष भयो। तर, अझै पनि पुँजीगत खर्च सुस्त नै छ। विकास थलिएकै छ। जुनै सरकार आए पनि विकास खर्च गर्न नसकेको विभिन्न तथ्यांकले पुष्टि गर्छ। चालू आर्थिक वर्षको अध्यावधी काल बितिसक्दा गृह बाहेकका मन्त्रालयले ४० प्रतिशत पनि खर्च गर्न सकेका छैनन्। प्रधानमन्त्री तथा मन्त्रिपरिषद् कार्यालयसहित संघका २२ मन्त्रालय छन्। त्यसमध्ये १५ अर्बभन्दा बढी पुँजीगत खर्च गर्ने जिम्मा पाएका मन्त्रालयमा पर्छन् भौतिक पूर्वाधार तथा यातायात, अर्थ, ऊर्जा, जलस्रोत तथा सिँचाइ, सहरी विकास र खानेपानी मन्त्रालय। जुनै पार्टी वा गठबन्धनको सरकार आए पनि नेता र पार्टीको आँखा मालदार मन्त्रालयमा नै पर्छ। तर, खर्च गर्न भने कमैले मात्रै सकेका छन्। विकासे मन्त्रालयका नामले चिनिने मन्त्रालय पनि विकास खर्च गर्नमा चुकेका छन्। सार्वजनिक खरिद प्रक्रिया पालना गरेर ठेक्का लगाउन समय लाग्छ। पुँजीगत खर्च बढाउने हामीसँग विशेष योजना छ। शोभाकान्त पौडेल प्रवक्ता, खानेपानी मन्त्रालय सरकारी तथ्यांकअनुसार ६ महिनामा विकासे मन्त्रालयसहित कुनै पनि मन्त्रालयले पुँजीगत खर्च २५ प्रतिशत कटाउन सकेका छैनन्। समयमै विकास खर्च गर्न नसक्ने विकासे मन्त्रालयको सिको अरू मन्त्रालयले पनि गर्न थालेका छन्। सरकारी तथ्यांकअनुसार सबैभन्दा बढी १ खर्ब ५१ करोड रुपैयाँ पुँजीगत खर्च गर्ने जिम्मा पाएको भौतिक पूर्वाधार तथा यातायात मन्त्रालयले ६ महिनामा जम्मा १५ प्रतिशत पुँजीगत खर्च गरेको छ। आर्थिक वर्ष २०७९८० मा अर्थ मन्त्रालयले ५२ अर्ब रुपैयाँ पुँजीगत खर्च गर्ने भनेकामा १ प्रतिशतभन्दा कम अर्थात् ३८ करोड रुपैयाँमात्र खर्च गरेको छ। ऊर्जा, जलस्रोत तथा सिँचाइ मन्त्रालयले ३६ अर्ब रुपैयाँ खर्च गर्ने लक्ष्य राखेकामा हालसम्म सबैभन्दा बढी करिब २५ प्रतिशत अर्थात् ९ अर्ब रुपैयाँ खर्च गरेको छ। विकासे मन्त्रालय सहरी विकास र खानेपानी मन्त्रालयले क्रमशः १४७२ प्रतिशत र १७९१ प्रतिशतमात्र पुँजीगत खर्च गरेका छन्। समग्रमा ६ महिनामा सरकारले ३२१३ प्रतिशतमात्रै बजेट खर्च गरेको छ। सरकारले हालसम्म चालूतर्फ ३८४६ प्रतिशत, पुँजीगततर्फ १४०५ प्रतिशत र वित्तीय व्यवस्थातर्फ २९४४ प्रतिशत बजेट खर्च गरेको हो। सरकारले चालू खर्चका लागि ११ खर्ब ८३ अर्ब २३ करोड, पुँजीगत खर्चतर्फ ३ खर्ब ८० अर्ब ३८ करोड र वित्तीय व्यवस्थातर्फ २ खर्ब ३० अर्ब २१ करोड रुपैयाँ गरी कुल १७ खर्ब ९३ अर्ब ८३ करोड रुपैयाँ विनियोजन गरेको थियो। पुस मसान्तसम्ममा चालूतर्फ ४ खर्ब ५५ अर्ब १२ करोड, पुँजीगततर्फ ५३ अर्ब ४५ करोड, र वित्तीय व्यवस्थातर्फ ६७ अर्ब ७६ करोड रुपैयाँ खर्च भएको छ। राष्ट्रिय गौरवको आयोजनामा समेटिएका परियोजनाको पूर्वतयारीको काम भइरहेको छ। ती काम सम्पन्न भएपछि अर्थको नाममा रहेको बजेटखर्च हुन्छ। आनन्द काफ्ले प्रवक्ता, अर्थ मन्त्रालय सरकारी तथ्यांकअनुसार पुससम्म सबैभन्दा बढी खर्च प्रगति रक्षा मन्त्रालयको छ। मन्त्रालयलले कुल विनियोजनको ५०३ प्रतिशत खर्च गरेको हो। चालूतर्फ मन्त्रालयको प्रगति ५७३२ प्रतिशत र पुँजीगततर्फ ९८७ प्रतिशत छ। रक्षा मन्त्रालयलाई चालूतर्फ ४६ अर्ब ८८ करोड र पुँजीगततर्फ ८ अर्ब १५ करोड विनियोजन गरिएकामा पुस मसान्तसम्म २६ अर्ब ८७ करोड र ८० करोड रुपैयाँ खर्च भएको छ। सरकारी तथ्यांकअनुसार पुससम्म सबैभन्दा बढी पुँजीगत खर्च गर्ने मन्त्रालय कानुन, न्याय तथा संसदीय मामिला मन्त्रालय हो। यसैगरी ऊर्जा, जलस्रोत तथा सिँचाइ मन्त्रालयले २४७५ प्रतिशत र गृह मन्त्रालयले २२७९ प्रतिशत पुँजीगत खर्च गरेको छ। यता चालूतर्फ ३ मन्त्रालयले ६ महिनामै आधाभन्दा बढी खर्च गरेका छन्। युवा तथा खेलकुद मन्त्रालय, रक्षा मन्त्रालय र गृह मन्त्रालयले आधाभन्दा बढी खर्च गरिसक्दा परराष्ट्र मन्त्रालय, प्रधानमन्त्री तथा मन्त्रिपरिषद्को कार्यालय र भूमि व्यवस्था, सहकारी तथा गरिबी निवारण मन्त्रालयले ४० प्रतिशतभन्दा बढी चालू खर्च गरेका छन्। ६ महिनामा सबभन्दा कम खर्च गर्ने मन्त्रालय संघीय मामिला तथा सामान्य प्रशासन हो। अर्थ मन्त्रालय पनि कम खर्च गर्नेको सूचीमा दोस्रो नम्बरमा आउँछ। महिला, बालबालिका तथा ज्येष्ठ नागरिक मन्त्रालयको कुल खर्च पनि वार्षिक लक्ष्यको १५ प्रतिशतभन्दा कम छ। नयाँ परियोजना ठेक्का लाग्न माघसम्म लाग्ने गरेको छ। समन्वयको अभाव, निर्माण कम्पनीको बदमासी आदि पनि समस्या छँदै छन्। ई शिवप्रसाद नेपाल प्रवक्ता, भौतिक पूर्वाधार तथा यातायात मन्त्रालय आफैंले तोकेको लक्ष्य हासिल गर्न धौधौ खर्च गर्ने रफ्तारमा विकासे मन्त्रालयको नाजुक अवस्था ६ महिनाको लक्ष्यभन्दा पनि टाढा हुनुले पुष्टि गर्छ। बजेट निर्माणको क्रममा मन्त्रालयगत बजेट सूचना प्रणालीमा (एलएमबीआईएस) मा मन्त्रालयहरूले आफैंले आवधिक रूपमा हासिल गर्ने लक्ष्य लिएका हुन्छन्। नयाँ परियोजना ठेक्का लाग्न समय लाग्ने भएकाले पहिलो आधा वर्षको अन्त्यसम्म पुँजीगत खर्च कम देखिन सक्छ। तर, यस विषय अवगत हुँदै गर्दा पनि उच्च लक्ष्य सेट गर्दा लक्ष्यभन्दा अधिकांश मन्त्रालयको प्रगति सो लक्ष्यभन्दा धेरै पर देखिन्छ। ६ महिनाको अवधिमा चुनाव खर्च र आन्तरिक ऋण तिर्ने कामबाहेक कुनै पनि खर्च लक्ष्यभन्दा बढी छैनन्। निर्वाचन आयोगले ३० करोड रुपैयाँ खर्च गर्ने भनिएकामा ५ अर्ब ९९ करोड रुपैयाँ खर्च भएको छ। यसबीचमा प्रतिनिधिसभा तथा प्रदेशसभा निर्वाचन सम्पन्न भएको थियो। यसैगरी अर्थ मन्त्रालयले ६ महिनामा ४५ अर्ब २९ करोड रुपैयाँ आन्तरिक ऋण भुक्तानी गर्ने लक्ष्य राखेकामा ४९ अर्ब ४२ करोड भुक्तानी गरिसकेको छ। सेना, प्रहरी, राष्ट्रपति, आयोगहरू र अदालतको खर्चबाहेक कुनै पनि निकायको खर्च अर्धवार्षिक लक्ष्यको नजिक छैन। सरकारले ६ महिनामा ८ खर्ब ८५ अर्ब ७० करोड रुपैयाँ बजेटखर्च गर्ने लक्ष्य राखेकामा ६५०७ प्रतिशत अर्थात् ५ खर्ब ७६ अर्ब ३४ करोड रुपैयाँमात्र खर्च गर्न सकेको छ। कर्मचारीहरू पनि निर्वाचनमा परिचालन हुनुभयो। त्यसैले बजेट खर्च कम देखिएको छ। मधु भेटुवाल प्रवक्ता, ऊर्जा, जलस्रोत तथा सिँचाइ मन्त्रालय कुन विकासे मन्त्रालयको खर्च कति ? भौतिक पूर्वाधार तथा यातायात मन्त्रालय सडक, रेलमार्ग, जलमार्ग, सबवे, फ्लाइओभर र रोपवेजस्ता भौतिक पूर्वाधारहरूको विकाससम्बन्धी योजना, नीति तथा कार्यक्रम तयार गर्नु यो मन्त्रालयको मुख्य भूमिका हो। यातायात (हवाई यातायातबाहेक) र ट्रान्जिट व्यवस्थापन र यसको सञ्चालनसम्बन्धी योजना, नीति र कार्यक्रमहरू; यसको कार्यान्वयन; अनुगमन र मूल्यांकन; निरीक्षण यही मन्त्रालयमार्फत हुन्छ। तर, विकासे खर्च गर्न नसकेर यो मन्त्रालय नाममात्रको विकासे मन्त्रालय बनेको छ। भौतिक पूर्वाधार तथा यातायात मन्त्रालयले आर्थिक वर्ष २०७९८० मा कुल १ खर्ब ६१ अर्ब ५६ करोड रुपैयाँ खर्च गर्नुपर्ने छ। हालसम्म २६ अर्ब १५ करोड रुपैयाँ अर्थात् १६१९ प्रतिशत मात्रै खर्च भएको छ। मन्त्रालयले पुँजीगततर्फ वार्षिक लक्ष्यको १५२ प्रतिशत र चालूतर्फ ३१ प्रतिशत खर्च गरेको छ। मन्त्रालयले पुस मसान्तसम्म ८० अर्ब ५० करोड रुपैयाँ बजेट खर्च गर्नुपर्नेमा यो लक्ष्यको तुलनामा खर्च ३२४९ प्रतिशतमात्र हो। ६ महिनाको लक्ष्यको तुलनामा पुँजीगत खर्च ३०४८ प्रतिशत भएको हो। अर्थ मन्त्रालय मुलुकको वित्तीय तथा मौद्रिक क्षेत्रसँग सम्बन्धित सम्पूर्ण गतिविधिहरूको व्यवस्थापन गर्ने दायित्व अर्थमा छ। बजेट खर्चका लागि मन्त्रालयहरूको पनि मन्त्रालय हो यो। ठूला परियोजना निर्माण, रकमान्तर, अति महत्वका परियोजना सबै मन्त्रालयको मातहतमा रहन्छ। तर, अर्थ मन्त्रालय बजेटखर्च गर्न नसक्ने निकाय बनेर बसेको छ। आर्थिक वर्ष २०७९८० का लागि ३२ अर्ब ७५ करोड बजेट विनियोजन भएकोमा मन्त्रालयले ६ महिनासम्ममा १३५४ प्रतिशत अर्थात् ४ अर्ब ४३ करोड मात्रै खर्च गरेको छ। पुस मसान्तसम्म अर्थले चालूतर्फ १७८६ प्रतिशत अर्थात् ४ अर्ब ५ करोड रुपैयाँ र पुँजीगततर्फ ३८० प्रतिशत अर्थात् ३८ करोड २४ लाख रुपैयाँ खर्च गरेको छ। अर्थकै विविधतर्फ १ खर्ब ११ अर्ब ९८ अर्ब रुपैयाँ विनियोजन भएकामा पुससम्म जम्मा १९ अर्ब रुपैयाँमात्र खर्च गरेको छ। सबै खर्च चालूतर्फको खर्च हो। पुँजीगततर्फ १ रुपैयाँ पनि खर्च भएको छैन। ऊर्जा, जलस्रोत तथा सिँचाइ मन्त्रालय २४ वटा राष्ट्रिय गौरवको आयोजनामध्ये १० वटा आयोजना ऊर्जा, जलस्रोत तथा सिँचाइ मन्त्रालयअन्तर्गत नै छन्। ऊर्जा, जलस्रोत तथा सिँचाइ मन्त्रालयका लागि आर्थिक वर्ष २०७९८० का लागि ४० अर्ब ८४ करोड रुपैयाँ बजेट विनियोजन भएको थियो। जसमध्ये पहिलो ६ महिनामा ५ अर्ब १० अर्ब १४ करोड रुपैयाँ अर्थात् २४८५ प्रतिशत मात्रै खर्च भएको छ। पुँजीगततर्फ ३६ अर्ब ३८ करोड रुपैयाँ विनियोजन भएकामा ६ महिनामा २४७५ प्रतिशत अर्थात् ९ अर्ब रुपैयाँ खर्च भइसकेको छ। ५ वटा विकासे मन्त्रालयमध्ये सबैभन्दा धेरै पुँजीगत खर्च गर्ने मन्त्रालय हो, ऊर्जा, जलस्रोत तथा सिँचाइ मन्त्रालय। मन्त्रालयले ६ महिनाको लक्ष्यमा पनि अन्य विकासे मन्त्रालयभन्दा बढी प्रगति गरेको छ। ६ महिनामा मन्त्रालयले १४ अर्ब ९० करोड रुपैयाँ पुँजीगत खर्च गर्ने लक्ष्य राखेकामा करिब ६१ प्रतिशत खर्च गरेको छ। सहरी विकास मन्त्रालय सहरी विकास मन्त्रालय केन्द्रीय तहको नीति निर्माण गर्ने निकाय हो। मन्त्रालयको जिम्मेवारी सहरी विकास, आवास, भवन निर्माणसम्बन्धी कार्यहरू गर्ने जिम्मेवारी छ। यो मन्त्रालयमा आर्थिक वर्ष २०७९८० का लागि ३८ अर्ब ७३ करोड रुपैयाँ बजेट विनियोजन भएको थियो। विनियोजन भएको बजेटबाट ५ अर्ब ९० करोड रुपैयाँ अर्थात् १५२५ प्रतिशत मात्रै पहिलो ६ महिनामा खर्च भएको छ। मन्त्रालयले वर्षभर ३५ अर्ब ४५ करोड रुपैयाँ र पहिलो ६ महिनामा १६ अर्ब १६ करोड रुपैयाँ पुँजीगत खर्च गर्नुपर्ने हो। तर, ६ महिनामा ५ अर्ब २१ करोड रुपैयाँ खर्च भएको छ। यो खर्च वार्षिक लक्ष्यको १४७२ प्रतिशत र ६ महिनाको लक्ष्यको ३२२८ प्रतिशत हो। खानेपानी मन्त्रालय खानेपानी मन्त्रालय पाँचौं ठूलो विकासे मन्त्रालय हो। खानेपानी मन्त्रालयका लागि आर्थिक वर्ष २०७९८० मा २० अर्ब १० करोड रुपैयाँ बजेट विनियोजन भएको थियो। विनियोजन भएको बजेटमध्ये पहिलो ६ महिनामा ३ अर्ब ७५ करोड अर्थात् १८६ प्रतिशत मात्रै खर्च भएको छ। यसमध्ये १९ अर्ब १६ करोड रुपैयाँ पुँजीगत खर्च हो। पुस मसान्तसम्म यसको १७९१ प्रतिशतमात्र खर्च भएको छ। ६ महिनामा खानेपानीतर्फको पूर्वाधार बनाउन मन्त्रालयले ८ अर्ब ३२ करोड रुपैयाँ खर्च गर्ने लक्ष्य राखेकामा हालसम्म यो लक्ष्यको ४१ प्रतिशत खर्च भएको छ। अरू मन्त्रालयको प्रगति कस्तो ? शिक्षा, विज्ञान तथा प्रविधि मन्त्रालयमा आर्थिक वर्ष २०७९८० का लागि ७० अर्ब ५ करोड रुपैयाँ बजेट विनियोजन भएकोमा पहिलो ६ महिनामा ३५६७ प्रतिशत अर्थात् २४ अर्ब ९८ करोड रुपैयाँ बजेट खर्च भएको छ। रक्षा मन्त्रालयको वर्षभर ५५ अर्ब ३ करोड रुपैयाँ खर्च गर्नुपर्नेमा हालसम्म २७ अर्ब ६८ करोड रुपैयाँ भएको छ। गृह मन्त्रालयले हालसम्म १ खर्ब ८५ अर्ब ३ करोड रुपैयाँको ४८६८ प्रतिशत मात्रै खर्च गरेको छ। यसैगरी सञ्चार तथा सूचना प्रविधि मन्त्रालयले ३०, स्वास्थ्य तथा जनसंख्या मन्त्रालयले २०२६, कानुन, न्याय तथा संसदीय व्यवस्था मन्त्रालयले १५०८, परराष्ट्र मन्त्रालयले ४२८६ र उद्योग, वाणिज्य तथा आपूर्ति मन्त्रालयले १५५३ प्रतिशत खर्च गरेका छन्। कृषि तथा पशुपन्छी विकास मन्त्रालयले ४८ अर्ब १६ करोड रुपैयाँ खर्च गर्ने भनेकामा ६ महिनामा १७ अर्ब ७३ करोड खर्च गरेको छ। भूमि व्यवस्था, सहकारी तथा गरिबी निवारण मन्त्रालयले ६ महिनामा २ अर्ब ४३ करोड रुपैयाँ खर्च गरेको छ। मन्त्रालयले वर्षभर ७ अर्ब ४ करोड रुपैयाँ खर्च गर्ने लक्ष्य राखेको छ। श्रम, रोजगार तथा सामाजिक सुरक्षा मन्त्रालयका लागि २ अर्ब ८ करोड रुपैयाँ बजेट विनियोजन भएकामा ६ महिनामा १८१० प्रतिशत मात्रै खर्च भएको छ। यसैगरी वन तथा वातावरण मन्त्रालयले २९३७ प्रतिशत, संस्कृति, पर्यटन तथा नागरिक उड्डयन मन्त्रालयले १८६८ प्रतिशत र संघीय मामिला तथा सामान्य प्रशासन मन्त्रालयले ६३६ प्रतिशत मात्रै खर्च गरेका छन्। पुँजीगत खर्च निकै कम भएको भन्दै उपप्रधानमन्त्री तथा अर्थमन्त्री विष्णुप्रसाद पौडेलले अघिल्लो साता विकासे मन्त्रालयका सचिवहरूलाई पुँजीगत खर्च बढाउन र चालू खर्च घटाउन निर्देशन दिएका थिए। बढी पुँजीगत खर्च हुने मन्त्रालयका सचिवहरू डाकेर मान्त्री पौडेलले राजस्व परिचानलमा कडाइका साथ प्रस्तुत हुन र पुँजीगत खर्चलाई विशेष प्राथमिकता दिएर काम गर्न निर्देशन दिएका हुन्। पौडेलले सबै शीर्षकहरूमा छुट्ट्याइएको रकम सोही शीर्षकमा मात्र खर्च गर्न, चालू प्रकृतिका खर्च निरुत्साहित गर्न, अनिवार्य दायित्वबाहेक कुनै पनि शीर्षकमा थप बजेट माग नगर्न आग्रह गर्दै शोधभर्ना लिने कार्यलाई प्राथमिकता दिन निर्देशन दिएका थिए अर्धवार्षिक लक्ष्य नै अवैज्ञानिकप्रा डा शिवराज अधिकारीअर्थशास्त्रीविकासे मन्त्रालयका कार्यक्रम कार्यान्वयन साह्रै फितलो छ। कार्यक्रमको डिजाइनिङदेखि नै समस्या छ। छलफल, कार्यविधि निर्माण र कार्यान्वयनजस्ता काममा ७८ महिना बितिसक्छ। पुराना कार्यक्रम कार्यान्वयन सामान्य गतिमा अघि बढ्न सके पनि नयाँ कार्यक्रम त कार्यान्वयन नै हुन सक्दैनन्। पुरानामा कार्यक्रममा पनि पर्याप्त बजेट विनियोजन भएको हुँदैन। कनिका छरे झैं छरेको बजेटले परिणाम दिन सक्दैन। यहाँ कार्यक्रम डिजाइनिङ नै गलत छ। काम सुरु हुनै ७८ महिना लाग्छ।चालू आर्थिक वर्षमा त अझै चुनाव पनि भयो। बल्ल कार्यक्रम सुरु हुने बेला भएको छ, राजनीतिले प्रभाव पार्न थालिसकेको छ। बजेट विनियोजनमा त्रैमासिक लक्ष्य तय गर्दा वार्षिक लक्ष्यको ४ ले भाग गरेर अवैज्ञानिक लक्ष्य लिइएको हुन्छ। तर, धेरै खर्च आर्थिक वर्षअन्तमा हुन्छ। यसरी यथार्थपरक लक्ष्य तय नगरिँदा तथ्यांकमा कम खर्च भएको देखिन्छ। अर्कातिर बजेट खर्च गर्न स्रोत संकलन भइसकेको हुँदैन। पहिलो अर्धवार्षिक अवधिमा खर्च गर्न सकिँदैन भने लक्ष्य किन धेरै सेट गर्नु ? जतिबेला खर्च हुन्छ, सोही हिसाबले लक्ष्य राखे भयो नि !वर्षान्तमा रकमान्तर गरी बढी खर्च गर्ने, बजेट प्रणाली बाहिरबाट खर्च गर्ने प्रवृत्ति यहाँ छ। केन्द्रीय सरकारले कुल खर्चको २३ प्रतिशत असार महिनामा र सोही महिनाको अन्तिम साता कुल खर्चको ६ प्रतिशत खर्च हुने गरेको छ। कुल बजेटको ४१ प्रतिशत रकमान्तर हुन्छ। असारमा मात्र कुल बजेटको ३ प्रतिशत रकमान्तर भएको देखिन्छ।बजेट रकमान्तर गरी कुनै शीर्षकमा सुरु बजेट विनियोजनको २ सय ६ प्रतिशतसम्म थप गरिएको देखिन्छ भने विनियोजन नै नभएका कार्यक्रममा रकमान्तर गरिने परिपाटी छ। बजेट विनियोजनको कुशलता, बजेट प्रणाली, खर्च गर्ने तरिकामा सुधार गर्न सके अर्धवार्षिक अवधिमा पनि पुँजीगत खर्चको अवस्था राम्रै देख्न सकिन्थ्यो। सरकारको पुँजीगत खर्च अपेक्षाकृत हुन नसक्नुको कारण सार्वजनिक खरिद प्रक्रिया, अनुगमन तथा समन्वयको अभाव, कानुनी जटिलता, सार्वजनिक जवाफदेहिताको कमी हुन्।"
उद्योगका समस्या सल्टाउन ध्यानाकर्षण,"वीरगन्ज : वीरगन्जका उद्योगी व्यापारीले यस क्षेत्रका उद्योग व्यापारमा विद्यमान समस्या समाधानका लागि संघीय सरकारका मन्त्रीलाई गुहारेका छन्। वीरगन्ज नाकामा डस्टी कार्गो (सिमेन्ट र फलाम उद्योगका कच्चा पदार्थ, स्लयाग, आइरन ओर, कोइला, मलखाद, नुन इत्यादि) आयात र ढुवानीमा समस्या भएको भन्दै त्यसको सहज व्यवस्थापनका लागि यहा उद्योगी व्यवसायीले सरकारलाई गुहारेका हुन्। सोमबार अर्थमन्त्री विष्णु पौडेल र उद्योग, वाणिज्य तथा आपूर्तिमन्त्री दामोदार भण्डारीलाई भेटेर वीरगन्ज उद्योग वाणिज्य संघको टोलीले निजी क्षेत्रका समस्या सामधानका लागि पहल गरिदिन आग्रह गरेको हो। भारत सरकारले यही जनवरी १ तारिखदेखि नेपालको डस्टी कार्गो एकीकृत जाँच चौकी (आईसीपी) बाट मात्रै निर्यात गर्न दिने नियम लागू गरेको छ। भारतको रक्सौलबाट मितेरी पुल हुँदै मुख्य नाकाबाट आउने कार्गो आईसीपीतर्फ बाट मात्रै ल्याउन दिएपछि यसले ढुवानी लागत बढेको आयातकर्ताको गुनासो छ। आईसीपीबाट कार्गो ल्याउदा ढुवानी लागत प्रतिर्याक (एक रेल) २२ लाख ३१ हजार रुपैयाँले बढेको संघका उपाध्यक्ष माधव राजपालको भनाइ छ। उननले भने, रक्सौलबाट आईसीपीसम्मको सम्पर्क सडक एक त निक्कै साँघुरो छ, आईसीपीमा पर्याप्त पूर्वाधार छैन्, जसका कारण उताबाट डस्की कार्गो ल्याउदा पहिलेको भन्दा अहिले ढुवानी लागत निक्कै बढेको छ, पूर्वाधार तयार नहुँदासम्म साविककै नाका ( मुख्य नाका) बाट ढुवानीको पहल गर्न सरकारलाई आग्रह गरेका छौं। यसअघि मुख्य नाकाबाट ढुवानी हुदा एउटा गाडीले दैनिक ३४ पटक ढुवानी गर्ने गरेकोमा अहिले भने एकपटक पनि नसकेको र यसबाट झन्डै ४ सयको हाराहारीमा ट्रक व्यवसायीहरू पनि प्रभावित भएको संघका अध्यक्ष डाक्टर सुबोध गुप्तो बताए। सरकारले तयारी वस्तु र औद्योगिक कच्चा पदार्थको आयातमा लाग्ने भन्सार महसुलमा कम्तीमा एक तहको अन्तर हुने बताए पनि त्यसको कार्यान्वयन ठीक उल्टो रहेको भन्दै यस बारेपनि अर्थमन्त्री पौडेलको ध्यानाकर्षण गराइएको गुप्ताले जानकारी दिएए। गुप्ताले भने ,दालको कच्चा पदार्थका रूपमा भित्रिने गेडागुडी र तयारी दालमा समान १० प्रतिशत भन्सार महसुल छ, सरकारले दाल निकासीमा प्रतिकिलो १ रुपैयाँ र सहउत्पादन (चुनी भुसी) मा किलोको ५० पैसा निकासी महसुल लिने गरेको छ , तर विगतमा दाल निर्यातमा ४ प्रतिशत नगद अनुदान दिने गरेकोमा अहिले उल्टै निकासी महसुुल लिन थालेको छ, यसले उद्योगी व्यपारी सबै पीडित छन्। आयात रोकिँदा स्वदेशी बजारमा गहुँको उत्पादन मैदा र पिठोको मूल्य आकाशिएको विषयमा मन्त्रीद्वयको ध्यानाकर्षण गराइएको गुप्ताले बताए। भारतले नेपाललाई ५० हजार मेट्रिकटन गहुँको कोटा प्रदान गरेकोमा हालसम्म ३० हजार मेटन मात्र आयात गर्न सकेको र कोटामध्ये बाँकी रहेको २० मेटन गहुँ नेपाली आयातकर्ताहरूले आयात गर्ने वातावरण मिलाउन र अर्को आर्थिक वर्षका लागि २ लाख मेटन कोटाको लागि भारतीय निकायसमक्ष पहल गरिदिन आग्रह गरिएको गुप्ताले जानकारी दिए। सरकारले आयातमा गरेको कडाइको नीति हटाएपछि पनि व्यापारमा सुधार नआएको संघका अध्यक्ष डा गुप्ताले बताए। गुप्ताले भने, उद्यम र व्यापारको वातावरण छैन, उद्यमीहरूले आत्महत्या गर्ने अवस्था आइरहेको छ ,यसमा सरकार गम्भीर हुनुपर्छ भनेका छौं। बैंकको चर्को ब्याजदर, तरलता अभाव, बजारबाट उधारो नउठ्नेजस्ता कारणले उद्यमी व्यापारी हतोत्साहित भइरहेकाले तत्काल प्रभावकारी कदम चाल्न पनि सरकारलाई आग्रह गरेको उपाध्यक्ष राजपाले जानकारी दिए। विगत केही समयदेखि औद्योगिक कोरिडोरमा दैनिक ८९ घण्टा विद्युत् कटौती भएको भन्दै यसबाट उद्योगको उत्पादनमा प्रतिकूल असर परेको उद्योगीहरूको गुनासो छ।"
कामनाको ३१ करोड ऋण दुरुपयोग,"काठमाडौं : करिब २ वर्ष अघि कमसल जग्गा धितोबाट ३१ करोड रुपैयाँ बराबरको ऋण दुरुपयोग भएको कामना सेवा विकास बैंकमा जोडिएकालाई प्रहरीले कारवाही सुरु गरेको छ। झापाको दमक प्रहरी कार्यालयले दुरुपयोगमा समावेश भएकालाई पक्राउ पुर्जी जारी गरिसकेको थियो। बैंकका प्रमुख कार्यकारी अधिकृत प्रविण बस्नेत आफै बयान दिनपुगे। प्रहरीले उच्च अदालत इलाममा एक साताको लागि म्याद थप माग गर्दै निवेदन दिएको छ। सुपरीवेक्षणको क्रममा ऋण अपचलन भएको देखेपछि नेपाल राष्ट्र बैंकले थप अनुसन्धान तथा कारवाही गर्न नेपाल प्रहरीको केन्द्रीय अनुसन्धान ब्यूरो (सीआईबी)लाई जिम्मा दिएको थियो। राष्ट्र बैंक उच्च स्रोतका अनुसार सुपरीवेक्षणको क्रममा कमसल धितोमा बजार मूल्यभन्दा बढीमा कर्जा प्रवाह भएको, अर्कैको परियोजना देखाएको लगायतका दुरुपयोग भएको छ। केन्द्रीय बैंकको बित्तीय सुपरीवेक्षण विभागको अनुगमनमा ३७ करोड रुपैयाँ ऋण दुरुपयोग भएको देखिएको थियो। ३ महिनाअघि ऋण दुरुपयोग भएको अनुगमनबाट पत्ता लागेपछि केन्द्रीय बैंकले डेढ महिना अघि मात्रै कारवाही गर्न सिआईबीलाई लिखित पत्र पठाएको थियो। कमसल धितोमा कर्जा भएको हुदा यसलाई बैंकिङ कसुर तथा सजायँ ऐन २०६४ अनुसार कारवाही गर्न पत्र पठाइएको थियो। सिआईबीका प्रवक्ता प्रहरी उपरीक्षक कमल थापा राष्ट्र बैंकले अनुसन्धान तथा कारवाही गर्न पत्र पठाए पनि यो बैंकको मुद्धा क्षेत्राधिकारको हिसावले इलाका प्रहरी कार्यालय दमकलाई पठाइएको बताउँछन्। क्षेत्राधिकारको हिसावले मुद्धा दकम कार्यालयबाटै चल्नु पर्ने भएकाले उतैबाट काम गरेको हो। सिईओ बस्नेत प्रहरी कार्यालयमा हाजिर भएको भन्ने जानकारी आएको छ, उनले भने। ऋण हिनामिनामा जोडिएका करीब १२ जनालाई प्रहरीले पक्राउ पूँजी जारी गरीसकेको छ। तर भ्यालुएटरले भने करीब ८९ महिना अघि आत्महत्या गरेको बैंकले जनाएको छ। कसरी भयो ऋण अपचलन यो ऋण कोभिडको समय अवधिमा अपचलन भएको हो। बैंक उच्च स्रोतका अनुसार कोभिडको समयभित्रै दमक शाखा कार्यालयको तल्लो तहको कर्मचारीको मिलेमतोमा कर्जा दुरुपयोग भएको देखियो। विभिन्न फरक १२ ऋणीको नाममा करीब ३१ करोड रुपैयाँ बराबरको कर्जा अपचलन भएको हो। धितोले नखाम्ने जग्गा गरी मुल्यांकन गरेर कर्जा दिइएको छ। यस्ता धितो राखी पास गर्दिए प्रतिफल बढी दिने जस्ता प्रलोभनमा पारेको देखिन्छ, बैंक स्रोत भन्छन्,अपचलन गर्ने ऋणीले यसअघि सहकारीमा पनि यस्तै गरेको सुनिन्छ। यता भ्यालुएटरले गरेको अधिकांश फाइलमा ओभर भ्यालुएशन गरेको छ। बैंक व्यवस्थापन र सञ्चालक समितिले कमसल धितोमा कर्जा दुरुपयोग भैरहेको बारे गत वर्ष माघमा मात्रै थाहा पाएको बताएको छ। स्रोतकाअनुसार यस्को शंका लागेसँगै बोर्डले अनुसन्धान गर्यो र पुष्टि भएपछि नेपाल राष्ट्र बैंकलाई खबर गरेको थियो। सबै कर्जालाई खराब कर्जामा घोषणा गर्दै प्रोभिजनमा राखेर जोखिम व्यवस्थापन गरीसकेको बैंकले जानकारी दिएको छ। जोखिम व्यवस्थापनको कदम चालिसकेकाले यस्तो ऋण नडुब्ने, धितोबाट भए पनि थोरै उठ्ने र बैंकलाई असर नपर्ने दाबी छ। यद्यपी अपचलन गरेका ऋणीमध्ये १ जनाबाट भने भ्यालुअनुसार करीब २०२५ प्रतिशत बराबरको ऋण हालसालै चुक्ता गरेको बैंकले बताएको छ।"

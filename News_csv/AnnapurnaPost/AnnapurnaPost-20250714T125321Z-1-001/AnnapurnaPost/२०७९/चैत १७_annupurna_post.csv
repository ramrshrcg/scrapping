शीर्षक,विवरण
खाडीमा भेटौंला !,"गाउँ रित्तिएर बजार भरिएको छ। अब बजार पनि रित्तिएर देश रित्तिने तरखरमा छ। वैदेशिक यात्राको प्रक्रिया र प्रयोजन फरकफरक भए पनि अन्ततः यसको मूल उद्देश्य आयआर्जनको लागि नै हो। रोजगारीको अवसर, विकल्प र भरपर्दो आयस्रोत वैदेशिक रोजगारी बनेको छ। वैदेशिक रोजगारी बाध्यता, गन्तव्य, रहर र फेसन भइरहेको छ। यसर्थ वैदेशिक रोजगारीबारे चर्चा चुलिनु र यस सन्दर्भका सकारात्मक, नकारात्मक कुरा आउनु स्वाभाविक छन्। विद्यार्थीको १२ कक्षाको बिदाइ कार्यक्रममा नीराजन मैनालीले आफूजस्तै अर्को साथीलाई यादस्वरूप सर्टमा लेखेको खाडीमा भेटौंला भन्ने वाक्यांशले सबैको ध्यान आकृष्ट गरेको छ। १२ कक्षाका विद्यार्थीले लेखेर स्मृति साटासाट गर्ने क्रममा थुप्रै कुरा लेखेका छन् जस्तोः जापानको यात्रा सफल होस्, कोरिया यात्रा सफलताको कामना, वैदेशिक यात्राको शुभकामना इत्यादि। तर सबैको ध्यान खाडीमा भेटौंलाले खिच्यो। दुई अक्षरको चिनोमा नेपालको युगको प्रतिबिम्ब बोलेको छ। साहित्यको समाजशास्त्रका आधार स्तम्भ हिप्पोलाइट टेन भन्छन्ः साहित्य विश्लेषणको महŒवपूर्ण आधार क्षण हो। जसले त्यो युग भोग्नेको, अवस्था, विचार, सामाजिक, सांस्कृतिक, राजनीतिक र समयको पेटबोली बोलेको हुन्छ। १२ कक्षाका विद्यार्थीले लेखेको छोटो सर्ट साहित्यमा आजको युगलाई प्रतिनिधित्व गराउने वैदेशिक रोजगारीको समय इंगित भएको छ। साहित्य त्यस्तो चिज र विषय हो, जसले भाषाका माध्यमबाट युग चिनाउँछ। तत्कालीन समाजको परिवेश र परिस्थितिको घटना, परिघटना बोध गराउँछ। समाजको यथार्थ चित्रण गर्छ। खाडीमा भेटौंला यसको कारण हो, खाडी अत्यन्त जोखिम भएको र कम आय हुने र गरिबको रोजगारीको अन्तिम विकल्प, गन्तव्य र सपनाको स्थल हो। अझ विशेष र गम्भीर कुरा भर्खरै १२ सकेको विद्यार्थीले भविष्य त्यतै देख्नुमा छ। हाम्रा शिक्षालय, उच्च शिक्षा विश्वबजारमा प्रतिस्पर्धा गर्न नसक्ने बनेका हुन् ? किन उच्च शिक्षाको गन्तव्य विदेश बन्छ ? देशभित्रै गरिखाने वातावरण बनाउने सरकार र पार्टीहरू उदासीन छन्। रोजगारी र शिक्षा भन्दै विदेश जाने लर्को देखेर जबसम्म नेताको मन कटक्क खाँदैन, तवसम्म देश दुखिरहन्छ। सन् १२१६ मा कलाकार अरनिको तिब्बत गएदेखि नेपाली कामदार वैदेशिक रोजगारमा जान लागेको कुरा सत्यमोहन जोशीले कलाकार अरनिकोमा उल्लेख गरेका छन्। त्यतिबेला ८० जना मूर्तिकारहरू र सहयोगी तिब्बत गएको पढ्न पाइन्छ। सन् १८१४ देखि नै श्रमिकहरू भारत, भुटान बर्मा र मलेसियामा जाने गरेको कुरा पनि पढन पाइन्छ। लाहुरे संस्कृति र वैदेशिक रोजगारीमा जाने संख्या बढेर आज दिनको दुई हजारको हाराहारीमा छ। संस्थागत १ सय १० र व्यक्तिगत १ सय ७२ देशमा नेपाली कामदार भएर जाने गरेका छन्। सरकारले श्रम स्वीकृति लिएका १० देशसँग मात्र श्रम सम्झौता गरेको छ। २०४२ सालमा वैदेशिक रोजगार ऐन बन्यो। सोभन्दा सात सय वर्ष पहिलेदेखि नेपाली विदेश जान्थे। विधिवत् रूपमा २०५००५१ देखिमात्र वैदेशिक रोजगारीमा नेपालबाट जानेको तथ्यांक राख्न थालियो। आठ सय जति दर्तावाल मेनपावरले रोजगारीमा नेपाली युवालाई विदेश पठाउने गरेका छन्। २ सय ३७ वर्षको वंशानुगत राजतन्त्र र करिब तीन हजार वर्षको राजतन्त्रको परम्परालाई अन्त्य गरेर देशले नयाँ फड्को मार्यो। २०६३०६४ देखि रोजगारीमा जाने संख्या वृद्धि भई २ लाख ४ हजार भयो। यो बढ्दो क्रममा छ। वैदेशिक रोजगारीमा जानेको संख्या ८० लाखभन्दा माथि भएको आकलन गरिन्छ। खाडीमा भेटौंला: विद्यार्थीमा हुर्किएको मनोविज्ञान सामान्य होइन, समयको ऐना हो। हामीले कस्तो देश निर्माण गर्यौं ? देश किन यस्तो भयो ? शिक्षा रोजगारीको अवसर देशले दिन सकेन, हामी कहाँ चुक्यौं ? विद्यार्थीले आफ्नो कहालीलाग्दो भविष्य सम्झेर आँसुको मसीले लेखिएको समाजको जल्दोबल्दो दस्तावेज हो, खाडीमा भेटौंला भन्ने हरफ। देशमा गरिखाने वातावरण नहुनुमा दोषी को ? खेतबारी बाँझै राखेर श्रम, पसिना र रगत पोखेर अर्काकै खोरिया किन मलिला हुन्छन् ? देश रुखो पारेर परदेश मलिलो बनाउने नीति कसले अवलम्बन गर्यो ? बलिया र भरपर्दा पाखुरी विदेश पठाएर स्वदेश जीर्ण बनाउने नीतिको पुनरावलोकन अब पनि नगर्ने ? युवा पुस्ताले आशाको सम्प्रेषण गर्नु पर्नेमा किन निराशा पोखे ? खाडी निराशा हो, आशा जापान, कोरिया, क्यानडा, अस्ट्रेलिया, अमेरिका, जर्मनी, बेलायतलगायत देश हुन्। तर ती देशमा कति छन् नेपाली ? समग्रमा जो जहाँ भए पनि परदेश आशाको उज्यालो होइन। आशा देशमै खोज्नु पर्छ। अन्यथा देश संकटग्रस्त बन्नेछ। हाम्रो शिक्षामा खोट: हाम्रो शिक्षाले देशभक्ति सिकाउन किन सकेन ? नैतिकताको पाठ पढाउन किन कन्जुस्याइँ गर्यो ? श्रम, सीप र साधना भन्ने शिक्षा किन पाठ्यक्रममा राख्न सकेनौं ? डा युवराज संग्रौलाले भनेझैं ५० हजारको मोबाइल बोक्ने र तीन किलोमिटरका लागि पाँच लाखको मोटरसाइकल चढ्ने युवा देशमा केही छैन र केही भएन किन भन्छ ? विदेशमा बगाउने पसिना स्वदेशमा बगाउन सके सुन फल्छ भन्न केले रोक्यो ? स्वदेशमा श्रम गरौं भनेर स्वरोजगारमूलक शिक्षा, सीप, तालिम र प्रविधि दिन नसक्नुको पछाडि कमजोरी के ? शैक्षिक नीति र पाठ्यक्रम निर्धारणमा समस्या आयो कि ? शिक्षकविद्यार्थीले अनावश्यक राजनीति गरेर शिक्षालय बर्बाद भए ? प्रश्न शिक्षक, विद्यार्थी, अभिभावक, नीति निर्माता, नेताहरू र बौद्धिक प्राज्ञिक सबैले आफैंलाई पनि गर्ने कि ? वैदेशिक रोजगारका बेफाइदा: वैदेशिक रोजगारी अल्पकालीन व्यवस्था हो। जसको पुष्टि कोरोनाकालमा सात लाख मान्छेले रोजगारी गुमाएर देश फर्केको तथ्यांकले गर्छ। वैदेशिक रोजगारीमा जाँदा पारिवारिक समस्या, बूढाबूढी बाबुआमा र अशक्त परिवारका सदस्यको बिचल्ली, ज्यान जोखिमको खतरा, बिदाको समस्या, बिमाको समस्या, स्वास्थ्यको समस्या, रोजगारीको पनि समस्या, दक्ष र सीप भएका जनशक्ति श्रमिकको स्वदेशमा अभाव विदेशमा असुरक्षा, अभाव, अमर्यादा, न्यून ज्यालाको समस्या, मानव तस्करी, मानवताको अभाव आदि छन्। यदि विश्वमा कुनै रोगव्याधि, युद्ध, दैवीप्रकोप, प्राकृतिक विपत्तिजस्ता कुरा भए भने नेपालीले रोजगारी गुमाउने निश्चित छ। उता रोजगारी गुमाउने र यता आफ्ना जमिन बाँझो रहने स्थिति आउँछ। विदेश गएको पुस्ता र तिनका छोराछोरी नेपाल नआउने समस्या पनि उस्तै छ। विदेश जाने लर्को रोक्ने कसले ? स्वदेशमा रोजगारी र गुणस्तरीय शिक्षा र स्वास्थ्यको वातावरण कहिले बन्छ ? खाडीमा भेटौंला भन्ने भविष्यलाई नेपालमै बस भन्ने जवाफ राज्यले कहिले ग्यारेन्टी गर्छ ? सन्देश: गाउँ रित्तिएर बजार भरिएको छ। अब बजार पनि रित्तिएर देश रित्तिने तरखरमा छ। गरी खाने र गर्न सक्ने जनशक्ति बलका दृष्टिले विद्या र सीपका दृष्टिले देशभित्र कम हुनु र बाहिर धेरै जानुले देश खोक्रो बन्दै गरेको थाहा हुन्छ। देशभित्रै गरिखाने वातावरण बनाउने सरकार र पार्टीहरू उदासीन छन्। देशको नीति निर्माण तहमा बसेका दल, नेता उच्च पदस्थलाई रोजगारी र शिक्षा भन्दै विदेश जाने लर्को देखेर जबसम्म कटक्क मन खाँदैन तवसम्म देश दुखिरहन्छ।"
हराएको मान्छे!,"कहिलै उठ्न नसक्ने गरी मान्छे मान्छेकै नजरबाट खस्न थाले। नैतिकता भुल्न थाले। मान्छेले मान्छेकै बीच पर्खालहरू बनाउन थाले। सत्यका रूप फरकफरक हुन्छन्। समय र परिस्थितिले सत्यलाई असत्यमा पनि बदल्न सक्छ। एउटा निश्चित स्थान र परिस्थितिमा मानिएको सत्यलाई समयले अर्को स्थान र परिस्थितिमा असत्यको रूपमा उजागर गरिदिन सक्छ। तथापि यस्ता केही अपरिवर्तनीय सत्यहरू पनि छन्। तर भुलभुलैयामा रमाउने मान्छे अपरिवर्तनीय सत्यको खोजी गर्दैन वा गर्न चाहँदैन। अर्थात् दोष दृष्टिमा छ, वस्तुमा होइन। यो दुनियाँ हिजोजस्तो थियो, आज त्यस्तो छैन। आज जस्तो छ, भोलि यही रूपमा पनि रहँदैन। दुनियाँको सर्वोत्तम सृष्टि हो मान्छे। ऊभित्र फूलका सुवास, जूनका माधुर्यतासँगै सूर्यको तेजमात्र होइन, प्रेम र धैर्यका खानी पनि हुन्छन्। दुःखीहरूका दुःख समेट्दै सुख बाँड्न सक्छ। निश्चलताका अनेकौं सागरहरू बगाउन सक्छ। दुनियाँलाई इन्द्रेणीका रंगले सजाउन सक्छ। निराशाबाट आशा, समस्याबाट समाधान, मरणबाट सरण, अशान्तिबाट शान्ति, आँसुबाट हाँसोमा बदल्न सक्छ। अभाव छ त केवल सुदृष्टिको। ऊ हेर्न चाहँदैन वा देख्न चाहँदैन। मन्दिर, सडक, सहर बजार जहाँ गयो, त्यहाँ मान्छे नै मान्छेको भीड छ। सोच तथा दृष्टि मेल नखाए झैं एउटा मान्छेको अनुहार अर्को मान्छेसँग मेल खाँदैन। सबै तँछाडमछाड गरिरहेछन्। गिद्धले सिनोलाई झम्टिए झैं स्वार्थलाई झम्टिरहेछन्। पासो थाप्ने, ढोक्सो थाप्ने र जाल हान्नेहरूको कमी छैन यहाँ। आफूले थापेको ढोक्सोमा कति माछा पर्ने हुन् ! मान्छेको जिन्दगी पनि माछाको जस्तै रहेछ। कसले कतिखेर कहाँनेर ढोक्सो थाप्छ ? पत्तै नहुने। झट्ट हेर्दा उस्तै देखिने मान्छेहरू। फरक छ त मान्छेको अनुहार भएका मान्छे र मान्छेको अनुहारमा मानवताका मर्यादाहरूले भरिएको हृदय भएको मान्छे। मान्छेभित्रका फरकफरक मान्छेहरू। कोही आफ्ना मान्छे, कोही पराइ मान्छे, कोही मेरो मान्छे त कोही तेरो मान्छे। विभिन्न नामहरू अर्थात् अगाडि विशेषण गाँसिएका र नाम उपनाम थपिएका थुप्रै मान्छेहरू। मान्छेले मान्छेलाई दिएका नाम र उपनामहरू। मृत्युपश्चात आर्यघाटमा लगिएको मान्छेलाई मलामीले ऊ जीवित हुँदा बोलाउने गरेको नामले सम्बोधन गर्दैन। त्यो लासलाई यहाँ राख, त्यहाँ राख, यसो गर उसो गर। उसको नामले उसलाई छोडिसक्यो। अर्थात् उसको विगतको नामले पनि उसँगै मृत्युवरण गरिसक्यो। तर लास अगाडि जोडिएको मान्छे रहिरहन्छ। अर्थात् मान्छेको लास। मान्छेभित्रको मान्छे मर्दैन। मान्छे हुन धर्तीमा मान्छेको अनुहार लिएर मात्र हुँदैन। उभित्र मानवमा हुनुपर्ने गुणहरू पनि हुनुपर्छ। मानवतामा मान्छेको वर्ग, जाति, लिंग, धर्म, योग्यता केही हुँदैन। हुन्छ त केवल मानव मर्यादा। मान्छेको प्रजातिलाई आजको युगमा आउन कति वर्ष लाग्यो। कस्ताकस्ता चरणहरू पार गर्यो। अन्तरमनका व्यथाहरू झैं पुस्तान्तरका कथाहरू पनि आफ्नै होलान्। वैज्ञानिक प्रयोगशाला तथा विश्वविद्यालयहरूमा अध्ययन तथा खोज, अनुसन्धानहरू भए होलान्। पढ्नेले कति पढे। पढाउनेले के कति पढाए। कति खोज गरिए। सिक्नेले के सिके ? त्यसको चर्चा इतिहासले गर्ला। विश्वका कुनै पनि विश्वविद्यालय तथा प्रयोगशालाहरू जिन्दगीका पाठशालाभन्दा ठूला छैनन्। जीवन एउटा जन्मदेखि मृत्युसम्मको यात्रा हो। यात्राका हरेक पाइलासँगै भेटिने दोबाटा चौबाटाहरूमा सिक्नलाई केही न केही नयाँ भेटिइरहन्छ। जीवनका यात्रामा चालिएका हरेक पाइलापाइलामा अन्धकारतर्फ र उज्यालोतर्फ दुईवटा बाटा देखा परिरहेका हुन्छन्। अल्मलिएर कतै अँध्यारो बाटोमा पाइला जाँदैमा उसको यात्रा टुंगिँदैन। बरु ठेस लाग्न सक्छ। ठेसले केही पाठ सिकाउँछ र जिन्दगीको टर्निङ प्वाइन्ट नै फेला पार्न पनि सक्छ। लाग्छ मान्छे यति व्यस्त छ कि आफूले आफैंलाई हेर्ने फुर्सद छैन। कहीं एटम बनेर पड्किरहेछ। कहीं विष बनेर फैलिरहेछ। त्यो पनि आफ्ना कमजोर दृष्टिहरूमा स्वार्थ र लोभका चस्मा लगाएर। घोर निद्रामा भए झैं बन्द छन् नयनहरू। तर आँखा चिम्लेर हेरे पनि आँखा खोलेर हेरे पनि सत्य, सत्य नै हुन्छ। शाश्वत सत्यको कुनै अन्त्य हुँदैन। हिजो पूर्वबाट उदाउने सूर्य आज पनि पूर्वबाटै उदाइरहेछ र भोलि पनि उदाइरहनेछ। निदाएको अभिनय गर्नेका लागि निदाउनु र ब्युँझनु दुवै अभिनय मात्र हो। सागरमा आधा डुबेर उत्रने कोसिस गरिरहेको डुंगा झैं भएको छ, आज मान्छेभित्रको मानवता। उत्रने कि डुब्ने संघर्षमा विशुद्ध एक्लो। कहिलै उठ्न नसक्ने गरी मान्छे मान्छेकै नजरबाट खस्न थाले। नैतिकता भुल्न थाले। संवेदनशीलता मर्न थाले। चेतना हराउन थाले। मान्छेले मान्छेकै बीच पर्खालहरू बनाउन थाले। धनी र गरिब, सानो र ठूलो, तेरो र मेरो अनेकौं स्वार्थका खाडलहरू खन्न थाले। राम्रानराम्रा, अँध्याराउज्याला, नर्कस्वर्ग यहीँ देखिन थाले। मान्छेका अगाडि विशेषण थपिए। यस्तो मान्छे, उस्तो मान्छे। नाम, उपनाम एवं विशेषणहरूबाट चिनिन थाले। फेरिन थाले बोली र भाषा अनि स्थान र आवश्यकता। कहिलै पुरानो नहुने गरी सधैं नयाँ नयाँ अनुहारमा। विशेषण थपिएका मान्छेहरू जताततै देखिन थाले। तर मानवता भरिएको सिंगो मान्छे भने हराउँदै गए।"
आसिफ र आरिफलाई महानगरले दियो मोटरसाइकल,"वीरगन्ज : आईसीसी विश्वकप लिग २ मा नेपालको तर्फबाट उत्कृष्ट प्रदर्शन गरेका वीरगन्जका दुई खेलाडीलाई शुक्रबार वीरगन्जमा नागरिक अभिन्दन गरिएको छ। नेपाली राष्ट्रिय क्रिकेट टिमका सदस्यद्वय आरिफ शेख र आसिफ शेखलाई वीरगन्ज महानगरपालिकाले शुक्रबार साँझ भव्य समारोह नै गरेर वीरगन्जवासीको तर्फबाट नागरिक अभिनन्दन गरेको हो। नागरिक अभिनन्दनसँगै महानगरले यसअघि घोषणा गरे अनुसार शेख दाजुभाईलाई एक एक थान यमहा एफजेडएफआइ मोटरसाइकल पनि प्रदान गरेको छ। आदर्शनगर स्थित पुरानोबसपार्क परिसरमा आयोजित समारोहमा वीरगन्जका मेयर राजेशमान सिंहले दुवै जना खेलाडीलाई दोसल्ला ओढाएर कदरपत्रसहित सम्मानित गरे। उनले दुवैलाई मोटरसाइकलको साँचो पनि हस्तान्तरण गरे। वीरगन्जको मुर्ली निवासी आरिफ राष्ट्रिय टिमको ब्याट्सम्यान हुन् भने आसिफ ब्याट्सम्यान तथा विकेट किपर हुन्। चैत २ गते काठमाडौंमा भएको आईसीसी विश्वकप लिग २ को निर्णायक खेलमा शेख दाजुभाईले उत्कृष्ट प्रदर्शन गरेकै कारण नेपाल आईसीसी विश्वकप क्वालिफायरमा छनौट हुन सफल भएको थियो। नागरिक अभिनन्दन गर्दै मेयर सिंहले वीरगन्ज निवासी दुवै खेलाडीको थप हौसला र उर्जा बढाउन महानगरले वीरगन्जवासीको तर्फबाट नागरिक अभिनन्दन गरेको बताए। यी दुइ खेलाडीले वीरगन्जको मात्र नभइ नेपालकै नाम अन्तर्राष्ट्रिय जगतमा उँचो बनाएको भन्दै मेयर सिंहले भने, आसिफ र आरिफ नेपालकै गहना हुनुहुन्छ, उहाँहरूको साथमा सारा वीरगन्जवासी छन्।' उक्त अवसरमा इरानमा सम्पन्न १९ वर्षमुनिको वर्ल्ड कबड्डी च्याम्पियनसिपमा नेपाललाई तेस्रो स्थानमा पुर्याउन सफल राष्ट्रिय कबड्डी टिमका सदस्यद्वय वीरगन्ज निवासी दिपेन्द्र यादव र सागर यादवलाई पनि सम्मान गरिएको छ। समारोहमा मेयर सिंहले यादवद्वयलाई दोशल्ला र कदरपत्रले सम्मानित गर्दै व्याक्तिगत तर्फबाट दुवैलाई जनही २१२१ हजार रुपैयाँ प्रदान गरे। समारोहमा आसिफ र आरिफका वीरगन्जका प्रशिक्षक जाहुर अन्सारी, क्रिकेटका प्रशिक्षक प्रकाश शर्मा लगायतलाई पनि सम्मानित गरिएको थियो।"
फेवाताल किनारमा शनिबार एसियन ट्राईयाथलन कप,"पोखरा : फेवाताल किनारमा शनिबार एसियन ट्राईयाथलन कप तथा दक्षिण एसियन च्याम्पियनसिप २०२३ हुँदै छ। ट्राईयाथलनको सम्पूर्ण तयारी पूरा भएको आयोजक नेपाल ट्राईयाथलन संघले जनाएको छ। ट्राईयाथलन अन्तर्गत पोखरामा दुई विधा ७५० मिटर पौडी, २० किमि साईक्लिङ र ५ किमि दौडको ट्राईयाथलन र ५ किमि दौड, २० किमि साईक्लिङ र २५ किमि दौडको दुवाथलन हुने आयोजक नेपाल ट्राईयाथलन संघका अध्यक्ष निलेन्द्र राज श्रेष्ठले बताए। प्रतियोगितामा पुरुष तर्फ नेपाल सहित लक्जम्बर्ग, उज्वेकिस्तान, जापान, उरुग्वे, अष्ट्रिया, अष्ट्रेलिया, काजाकिस्तान, स्लोभाकिया, युएई, प्लोस्टाईन, न्युजिल्याण्ड र भारतका गरि ४७ खेलाडीहरूले उपाधिका लागि प्रतिस्पर्धा गर्ने छन्। यस्तै महिला तर्फ जापान, रोमानिया, स्लोभाकिया, उज्वेक्सितान, मरिसस, अलजेरिया, भारत र नेपालका गरि १६ खेलाडीले उपाधिका लागि प्रतिस्पर्धा गर्ने अध्यक्ष श्रेष्ठले जानकारी दिए। पहिलो दिन १८ गते ट्राईयाथलन र दोस्रो दिन १९ गते दुवाथलनको प्रतिस्पर्धा हुनेछ। ४२ सय डलर कुल पुरस्कार राशी रहेको ट्राईयाथलनमा महिलापुरुष उपाधि विजेताले मेडल, प्रमाणपत्रका साथ ६३० डलर प्राप्त गर्ने छन्। यस्तै दोस्रो हुनेले ५२५ डलर, तेस्रो हुनेले ४२० डलर, चौथोले ३१५ डलर र पाँचौ हुनेले २१० डलरका साथ मेडल र प्रमाणपत्र प्राप्त गर्नेछन्। नेपालमा ८० को दशकमा अन्नपूर्ण ट्राईयाथलनका नाममा अन्तर्राष्ट्रिय ट्राईयाथलन भएको थियो। त्यसलाई निरन्तरता दिन नसक्दा लामो समय सुस्ताएको ट्राईयाथलन खेलको विकास र विस्तार गर्ने उद्देश्यले सन् २०१२ मा संघको विधिवत् स्थापना गरेपछि खेलले केही गति लिन थालेको संघले जनाएको छ। सन् २०१३ मा संघले पोखराको वेगनास तालमा पहिलो दक्षिण एसियन च्याम्पिनसिपको आयोजना गरेर नेपालमा ट्राईयाथलन खेललाई निरन्तरता दिने काम गरेका थियो। वेगनास ताल परपरको क्षेत्रमा राम्रो सडक पूर्वाधार नभएको कारण पोखराको फेवातालमा प्रतियोगिता सञ्चालन हुँदै आएको संघले जनाएको छ। सन् २०१९ मा तत्कालीन अन्तर्राष्ट्रिय ट्राईयाथलन महासंघ (आईटियु) ले नेपाललाई एसिया कप गर्ने स्वीकृति प्रदान गरे पश्चात नेपालले ट्राईयाथलनको खेलले निरन्तरता पाएको हो। सन् २०१९ मा सुरु भएको एसिया कप कोभिडको कारण २०२० र ०२१ मा हुन सकेन। सन् २०२२ मा पुन आयोजना भएको थियो। यस वर्ष हुन गइरहेको प्रतियोगितामा विदेशी खेलाडीको संख्या पनि बढेको आयोजकले जनाएको छ।"
मनीषको निर्णायक गोलसँगै नेपालले जित्यो थ्री नेसन्स कप,"काठमाडौं : मनीष डाँगीको निर्णायक गोलप्रेरित नेपालले फाइनलमा लाओसलाई २१ ले पराजित गर्दै प्रधानमन्त्री थ्री नेसन्स कपको उपाधि जितेको छ। सुरुआतमै १० ले पछि परेको नेपालले उत्कृष्ट पुनरागमन गर्दै उपाधि उचाल्यो। त्रिपुरेश्वरस्थित दशरथ रंगशालामा जारी खेलको १७औं मिनेटमा लाओसका विङ्गर साङ्भिलेले गोल गर्दै भ्रमणकारी टिमलाई अग्रता दिलाएका थिए। पछिल्लो खेलमा भुटानविरुद्ध दुई गोल गरेका बोनपाचाङ बोङ्कोङले दिएको पेनाल्टी एरिया अगाडिबाट दिएको पास नेपाली मिडफिल्डर मणिकुमार लामालाई लागेर ६ यार्ड बक्स अगाडि पुगेको थियो। बायाँतर्फबाट उत्कृष्ट रन बनाएका साङ्भिलले उत्कृष्ट फिनिसिङ गरे। तर, त्यसको सात मिनेट नबित्दै आयुष घलानले नेपालका लागि बराबरी गोल फर्काए। एरिक विष्टले १८ यार्ड बक्स अगाडिबाट दिएको पास पेनाल्टी बक्समा नियन्त्रणमा लिएर उत्कृष्ट फिनिसिङ गरे। निर्धारित ९० मिनेटको खेलसकिन तीन मिनेट बाँकी रहँदा मनीष डाँगीले गोल गर्दै नेपालको जित सुनिश्चित गरे। अञ्जनले पेनाल्टी एरियाबाट दिएको पासलाई पेनाल्टी एरियाको कुनामा नियन्त्रणमा लिएका मनीषले गरेको सशक्त प्रहार सोझै गोलमा परिणत भएको थियो। त्यसअघि, चौथो मिनेटमा लाओसका बोन्चापान बोङ्कोङले नेपाली गोलकिपर किरण अगाडि बढेका बेला गरेको प्रहार क्रसबारमाथिबाट बाहिरिएको थियो। यस्तै, नेपालका लागि २२औं मिनेटमा मणिकुमार लामाले बायाँतर्फबाट प्रहार गरेको फ्रिकिकमा डिफेन्डर सनिश श्रेष्ठले हानेको हाफ भलीमा लाओसका गोलकिपर बाधक बनेका थिए। सनिशले ६ यार्ड बक्सभित्रबाट गरेको प्रहार लाओसका गोलकिपर सेसाभाथले रोकेका थिए। त्यसअघि मनीष डाँगीले १४औं मिनेटमा लाओसका कप्तान सोकाफोने भोङ्चेङ्घामलाई फाउल गरेपछि १८ यार्ड बक्स अगाडि फाउल गरेका थिए। सोही फ्रिकिकमार्फत बोङ्कोङले गरेको प्रहार रोहित चन्दले हेडरमार्फत क्लियर गरेका थिए। मनीषले ५६औं मिनेटमा दायाँ फ्लान्कबाट उत्कृष्ट रन बनाएर गरेको क्रसमा ६ यार्ड बक्स भित्र रहेका आयुष र दीपकराजसिंह ठकुरीले भेट्टाउन सकेनन्। नवीन लामाले ५८औं मिनेटमा प्रहार गरेको कर्नरमा अनन्त तामाङले हेडरमार्फत गरेको प्रहार लाओसका माइकल भाङलाई लागेर गोलकिपरको हातमा पुगेको थियो। नवीनको ६१औं मिनेटमा क्रसमा आयुषले ६ यार्ड बक्स भित्रबाट प्रहार गरेको हेडर क्रबारमाथिबाट बाहिरिँदा नेपालले अग्रता लिने मौका गुमाएको थियो। मनीष डाँगीलाई ६७औं मिनेटमा लाओसका नालोङ्सिथले १८ यार्ड बक्स अगाडि लडाएपछि नेपालले राम्रो स्थानमा फ्रिकिक पाएको थियो। सोही फ्रिकिकमार्फत् निशान खड्काले गरेको प्रहार क्रसबारमा लागेर फर्किएको थियो। नवीनले ७४औं मिनेटमा दिएको पासमा पेनाल्टी एरियाको रेखाबाट अञ्जन विष्टले गरेको प्रहार लाओसका गोलकिपरले रोकेका थिए। सोही रिबाउन्ड बलमा मनीषले गोल गरे पनि अफसाइडका कारण गोल रद्द भएको थियो। भुटानविरुद्धको खेलमा घाइते भएका अञ्जन विष्ट पहिलो रोजाइमा परेका थिएनन्। उनलाई मुख्य प्रशिक्षक भिन्सेन्जो अल्बर्टो एनेसले दोस्रो हाफमा मैदान प्रवेश गराएका थिए। यसअघिका दुई खेलमा पहेँलो कार्ड पाएर निलम्बनमा परेका पुजन उपरकोटीको स्थान मणिकुमार लामाले लिएका थिए। यस्तै, नवयुग श्रेष्ठको स्थानमा मनीष डाँगीले मौका पाएका थिए। पहिलो खेलमा लाओसलाई २० ले पराजित गरेको नेपालले दोस्रो खेलमा भुटानसँग ११ गोलको बराबरी खेलेको थियो। लाओस पहिलो खेलमा पराजित भए पनि दोस्रो खेलमा भुटानलाई २१ ले हराउँदै फाइनलमा स्थान बनाएको थियो। उपाधिसँगै विजेता नेपालले पाँच तथा उपविजेता लाओसले तीन हजार अमेरिकी डलर प्राप्त गरेका छन्। यस्तै, प्रतियोगिताका सर्वोत्कृष्ट खेलाडीले पाँच सय तथा प्लेयर अफ दी म्याचले दुई सय ५० अमेरिकी डलर पाउने छन्।"
श्रीलंकाले विश्वकप छनोट खेल्ने,"हामिल्टन: आईसीसी क्रिकेट विश्वकप सुपर लिगको शीर्ष आठमा पर्न असफल भएसँगै श्रीलंका जुनजुलाईमा जिम्बाब्वेमा हुने विश्वकपको ग्लोबल छनोटमा पुगेको छ। सुपर लिगको अन्तिम खेलमा शुक्रबार घरेलु टिम न्युजिल्यान्डसँग ६ विकेटले पराजित भएसँगै श्रीलंको शीर्ष आठमा पर्दै सोझै विश्वकपमा छनोट हुने सम्भावना समाप्त भएको हो। न्युजिल्यान्ड भ्रमणमा रहेको श्रीलंकाले पहिलो इनिङमा ब्याटिङ गर्दै एक सय ५७ रनको योगफल तयार गरेको थियो। श्रीलंकालाई सानो योगफलमा समेतटेको न्युजिल्यान्डले ३२५ ओभरमा चार विकेट गुमाएर लक्ष्य पूरा गर्यो। यो हारसँगै श्रीलंका सुपर लिगका २४ खेलबाट ८१ अंक जोडेर नवौं स्थानमा छ। अक्टोबरनोभेम्बरमा भारतमा हुने विश्वकपका लागि न्युजिल्यान्ड, इङ्ल्यान्ड, बंगलादेश, पाकिस्तान, अस्ट्रेलिया, अफगानिस्तान र आयोजक स्वयम् भारत छनोट भइसकेका छन्। वेस्ट इन्डिज, आयरल्यान्ड र दक्षिण अफ्रिकामध्ये एक टिमले पनि सोझै विश्वकपमा स्थान बनाउने छ। २४ खेलबाट ८८ अंक जोडेको वेस्ट इन्डिजले दक्षिण अफ्रिकाको नतिजा पर्खिरहेको छ। पाँच खेल खेल्न बाँकी दक्षिण अफ्रिकाले वेस्ट इन्डिजलाई उछिन्न सके शीर्ष आठमा रहँदै सोझै विश्वमा स्थान बनाउने छ। यस्तै, तीन खेलमा दुवै टिमलाई पछाडि पार्न सके आयरल्यान्डले विश्वकपमा स्थान बनाउने छ। श्रीलंका, जिम्बाब्वे र नेदरल्यान्ड्सले विश्वकप छनोट खेल्ने निश्चित छ। जिम्बाब्वेमा हुने छनोटमा सुपर लिगबाट पुछारका पाँच टिम, लिग २ बाट शीर्ष तीन टिम स्कटल्यान्ड, ओमान र नेपाल हुनेछन्। यस्तै, प्ले अफबाट पनि शीर्ष दुई टिम आउने छन्। अहिले नामिबियामा जारी प्ले अफमा घरेलु टिम, अमेरिका, यूएई, पीएनजी, र च्यालेन्ज लिगका दुई शीर्ष टिम क्यानडा र जर्सी प्रतिस्पर्धा गरिरहेका छन्। प्लेअफबाट शीर्ष दुई टिमले पनि ग्लोबल छनोटमा स्थान बनाउने छन्। दश टिमबीच हुने ग्लोबल छनोटबाट शीर्ष दुई टिमले अक्टोबरनोभेम्बरमा भारतमा हुने एकदिवसीय विश्वकप खेल्न पाउने छन्।"
प्रधानमन्त्री थ्री नेसन्स कप फाइनल: पहिलो हाफमा नेपाल र लाओसको बराबरी,"काठमाडौं : प्रधानमन्त्री थ्री नेसन्स कपको फाइनलको पहिलो हाफमा नेपाल र लाओसले ११ गोलको बराबरी खेलेका छन्। सुरुआती १७ मिनेटमा लाओसविरुद्ध १० ले पछि परेको नेपालले त्यसको सात मिनेटपछि बराबरी गोल फर्काएको थियो। त्रिपुरेश्वरस्थित दशरथ रंगशालामा जारी खेलको १७औं मिनेटमा लाओसका विङ्गर साङ्भिलेले गोल गर्दै भ्रमणकारी टिमलाई अग्रता दिलाएका थिए। पछिल्लो खेलमा भुटानविरुद्ध दुई गोल गरेका बोनपाचाङ बोङ्कोङले दिएको पेनाल्टी एरिया अगाडिबाट दिएको पास नेपाली मिडफिल्डर मणिकुमार लामालाई लागेर ६ यार्ड बक्स अगाडि पुगेको थियो। बायाँतर्फबाट उत्कृष्ट रन बनाएका साङ्भिलले उत्कृष्ट फिनिसिङ गरे। तर, त्यसको सात मिनेट नबित्दै आयुष घलानले नेपालका लागि बराबरी गोल फर्काए। एरिक विष्टले १८ यार्ड बक्स अगाडिबाट दिएको पास पेनाल्टी बक्समा नियन्त्रणमा लिएर उत्कृष्ट फिनिसिङ गरे। त्यसअघि, चौथो मिनेटमा लाओसका बोन्चापान बोङ्कोङले नेपाली गोलकिपर किरण अगाडि बढेका बेला गरेको प्रहार क्रसबारमाथिबाट बाहिरिएको थियो। यस्तै, नेपालका लागि २२औं मिनेटमा मणिकुमार लामाले बायाँतर्फबाट प्रहार गरेको फ्रिकिकमा डिफेन्डर सनिश श्रेष्ठले हानेको हाफ भलीमा लाओसका गोलकिपर बाधक बनेका थिए। सनिशले ६ यार्ड बक्सभित्रबाट गरेको प्रहार लाओसका गोलकिपर सेसाभाथले रोकेका थिए। त्यसअघि मनीष डाँगीले १४औं मिनेटमा लाओसका कप्तान सोकाफोने भोङ्चेङ्घामलाई फाउल गरेपछि १८ यार्ड बक्स अगाडि फाउल गरेका थिए। सोही फ्रिकिकमार्फत बोङ्कोङले गरेको प्रहार रोहित चन्दले हेडरमार्फत क्लियर गरेका थिए। घाइते अञ्जन विष्टको स्थान दीपकराजसिंह ठकुरीले लिएका छन्। लिग चरणको पहिलो दोस्रो खेलमा भुटानविरुद्ध घाइते भएका अञ्जन चोटका कारण बेन्चमा छन्। यसअघिका दुई खेलमा पहेँलो कार्ड पाएर निलम्बनमा परेका पुजन उपरकोटीको स्थान मणिकुमार लामाले लिएका छन्। यस्तै, नवयुग श्रेष्ठको स्थानमा मनीष डाँगीले मौका पाएका छन्। पहिलो खेलमा लाओसलाई २० ले पराजित गरेको नेपालले दोस्रो खेलमा भुटानसँग ११ गोलको बराबरी खेलेको थियो। लाओस पहिलो खेलमा पराजित भए पनि दोस्रो खेलमा भुटानलाई २१ ले हराउँदै फाइनलमा स्थान बनाएको थियो। आजको फाइनल विजेताले पाँच तथा उपविजेताले तीन हजार अमेरिकी डलर प्राप्त गर्नेछन्। यस्तै, प्रतियोगिताका सर्वोत्कृष्ट खेलाडीले पाँच सय तथा प्लेयर अफ दी म्याचले दुई सय ५० अमेरिकी डलर पाउने छन्।"
आयुषले फर्काए नेपालका लागि बराबरी गोल,"काठमाडौं : प्रधानमन्त्री थ्री नेसन्स कपको फाइनलमा लाओसविरुद्ध १० ले पछि परेको नेपालले बराबरी गोल फर्काएको छ। त्रिपुरेश्वरस्थित दशरथ रंगशालामा जारी खेलको १७औं मिनेटमा लाओसका विङ्गर साङ्भिलेले गोल गर्दै भ्रमणकारी टिमलाई अग्रता दिलाएका थिए। पछिल्लो खेलमा भुटानविरुद्ध दुई गोल गरेका बोनपाचाङ बोङ्कोङले दिएको पेनाल्टी एरिया अगाडिबाट दिएको पास नेपाली मिडफिल्डर मणिकुमार लामालाई लागेर ६ यार्ड बक्स अगाडि पुगेको थियो। बायाँतर्फबाट उत्कृष्ट रन बनाएका साङ्भिलले उत्कृष्ट फिनिसिङ गरे। तर, त्यसको सात मिनेट नबित्दै आयुष घलानले नेपालका लागि बराबरी गोल फर्काए। एरिक विष्टले १८ यार्ड बक्स अगाडिबाट दिएको पास पेनाल्टी बक्समा नियन्त्रणमा लिएर उत्कृष्ट फिनिसिङ गरे।"
चेल्सी फर्किन सक्ने अब्राहमको संकेत,"रोमाका प्रशिक्षक जोजे माउरिन्होको प्रशंसा गर्दै उनी एक सच्चा नेतृत्वकर्ता भएको बताए। रोम: रोमाका फरवार्ड ट्यामी अब्राहमले चेल्सी फर्किन सक्ने सम्भावना रहेको संकते गरेका छन्। सन् २०२१ मा अब्राहम चेल्सीबाट इटालियन क्लब रोमामा अनुबन्ध भएका थिए। चेल्सी ? फुटबलले कहिल्यै हुँदै कहिल्यै भन्दैन। अहिले मेरो एकाग्रता रोमाप्रति नै छ। हामी यो सिजन बलियो तरिकाले टुङ्ग्याउने लक्ष्यमा छौं, अब्राहमले भने, म अहिले यहीँ बसेर राम्रो प्रदर्शन गर्नेबाहेक अरू केही सोचिरहेको छैन। मलाई केही हतार छैन। आफू सम्भवत आगामी १० वर्ष रोमामै बस्न सक्ने सम्भावनासमेत भएको उनले बताए। भविष्यमा के हुन्छ भन्ने अहिले नै भन्न नसकिने २५ वर्षीय इङ्लिस फरवार्ड अब्राहमले बताए। रोमाका प्रशिक्षक जोजे माउरिन्होको प्रशंसा गर्दै उनी एक सच्चा नेतृत्वकर्ता भएको बताए। उनी विश्वका उत्कृष्ट फुटबल प्रशिक्षकमध्ये एक हुन्, उनले भने, आफ्नो टिमलाई कसरी मार्गनिर्देशित गर्नुपर्छ भन्ने उनलाई राम्रोसँग थाहा छ। यदि कसैले राम्रो गरिरहेका छौ भने पनि अझै राम्रो गरोस् भन्ने उनी चाहन्छन्।"
थ्री नेसन्स कप फाइनलः पहिलो रोजाईमा अञ्जनको स्थान दीपकले लिए,"काठमाडौं : प्रधानमन्त्री थ्री नेसन्स कपको फाइनलको पहिलो रोजाईमा घाइते अञ्जन विष्टको स्थान दीपकराजसिंह ठकुरीले लिएका छन्। लिग चरणको पहिलो दोस्रो खेलमा भुटानविरुद्ध घाइते भएका अञ्जन चोटका कारण बेन्चमा छन्। दशरथ रंगशालामा ५ :३० बजे सुरु हुने फाइनलका लागि यसअघिका दुई खेलमा पहेँलो कार्ड पाएर निलम्बनमा परेका पुजन उपरकोटीको स्थान मणिकुमार लामाले लिएका छन्। त्यसबाहेक नेपाली टिमका कुनै परिवर्तन भएको छैन। पहिलो खेलमा लाओसलाई २० ले पराजित गरेको नेपालले दोस्रो खेलमा भुटानसँग ११ गोलको बराबरी खेलेको थियो। लाओस पहिलो खेलमा पराजित भए पनि दोस्रो खेलमा भुटानलाई २१ ले हराउँदै फाइनलमा स्थान बनाएको थियो। आजको फाइनल विजेताले पाँच तथा उपविजेताले तीन हजार अमेरिकी डलर प्राप्त गर्नेछन्। यस्तै, प्रतियोगिताका सर्वोत्कृष्ट खेलाडीले पाँच सय तथा प्लेयर अफ दी म्याचले दुई सय ५० अमेरिकी डलर पाउने छन्। नेपाली टिमः किरण कुमार लिम्बु (कप्तान), विकाश खवास, अनन्त तामाङ, रोहित चन्द, मणिकुमार लामा, मणिकुमार लामा, नवीन लामा, एरिक विष्ट, आयुष घलान, सनिश श्रेष्ठ, मनिष डाँगी।"
नेपाल पुलिसलाई कालिका कप भलिबलको उपाधि,"बागलुङ : चैत्राष्टमी मेला २०७९ मा आयोजना गरिएको कालिका कप खुला पुलिस भलिबल प्रतियोगिताको उपाधि नेपाल पुलिस क्लबले जितेको छ। कालिका भगवती गुठी व्यवस्थापन समिति बागलुङले आयोजना गरेको प्रतियोगिताको शुक्रबार सम्पन्न फाइनल खेलमा पुलिसले घुम्टे युवा परिवार गलकोटलाई ३२ को सेटमा पराजित गर्दै उपाधि चुमेको हो। घुम्टेले पहिलो र तेस्रो सेट आफ्नो जितेको थियोभने पुलिसले दोस्रो, चौथो र पाँचौ सेट आफ्नो पक्ष पार्दै उपाधि जितेको हो। पुलिसले पहिलो १८२५ ले गुमाएको थियो भने दोस्रो सेटमा २५१९ को सहज जित निकालेको थियो। तेस्रो सेटमा २२२५ ले गुमाएको पुलिसले चौथो सेटमा २५२३ र पाँचौं सेटमा १२५९ को जित निकाल्दै च्याम्पियन बन्न सफल भयो। उपाधिसँगै च्याम्पियन पुलिसले ३ लाख रुपैयाँ, ट्रफी मेडल र प्रमाणपत्र प्राप्त गरेको छ। दोस्रो भएको घुम्टेले १ लाख ५० हजार रुपैयाँ, ट्रफी, मेडल र प्रमाणपत्र प्राप्त गरेको छ। यस्तै प्रतियोगितामा तेस्रो र चौथो हिल साइड निर्माण सेवा निलो र सेतो भएका छन्। दुवै टिम एउटै क्लबका भएकाले क्लबको चाहना अनुसार निलोलाई तेस्रो र सेतोलाई चौथो घोषणा गरिएको हो। तेस्रो भएको हिल साइड निर्माण सेवा निलोले ७० हजार रुपैयाँ, ट्रफि र मेडल प्राप्त गरेको छ। यस्तै नेपाल पुलिस क्लबका विशाल बहादुर विक सर्वोत्कृष्ट खेलाडी घोषित हुँदै १० हजार रुपैयाँ प्राप्त गरेका छन्। परम्परागत रुपमा हरेक वर्ष हुँदै आएको चैत्राष्टमी मेला यस वर्ष चैत्र १३ गतेदेखि १७ गतेसम्म आयोजना गरिएको थियो। प्रतियोगितामा १३ टिमको सहभागिता रहेको थियो।"
लाओसविरुद्ध नेपाल १० ले पछाडि,काठमाडौं : प्रधानमन्त्री थ्री नेसन्स कपको फाइनलमा लाओसविरुद्ध नेपाल १० ले पछि परेको छ। त्रिपुरेश्वरस्थित दशरथ रंगशालामा जारी खेलको १७औं मिनेटमा लाओसका विङ्गर साङ्भिलेले गोल गर्दै भ्रमणकारी टिमलाई अग्रता दिलाए। पछिल्लो खेलमा भुटानविरुद्ध दुई गोल गरेका बोनपाचाङ बोङ्कोङले दिएको पेनाल्टी एरिया अगाडिबाट दिएको पास नेपाली मिडफिल्डर मणिकुमार लामालाई लागेर ६ यार्ड बक्स अगाडि पुगेको थियो। बायाँतर्फबाट उत्कृष्ट रन बनाएका साङ्भिलले उत्कृष्ट फिनिसिङ गरे।
चर्च ब्वाईजले उपाधीका लागि हिमालयन शेर्पासँग भिड्ने,चर्च ब्वाईजले उपाधीका लागि शनिवार हिमालयन शेर्पासंग प्रतिस्पर्धा गर्नेछ। पहिलो सेमिफाइनल खेलमा मकवानपुर ११ लाई ३० ले पराजित गर्दै शेर्पा फाइनलमा प्रवेश गरिसकेको छ। सिमराः नवप्रवेशी टिम चर्च ब्वाईज जगदम्बा १३औं जीतपुरसिमरा गोल्डकपको फाइनलमा प्रवेश गरेको छ। सिमरा रंगशालामा बिहिवार भएको अन्तिम सेमिफाइनल खेलमा साविक विजेता एनआरटीलाई २० ले पराजित गर्दै चर्च ब्वाईज उपाधी नजिक पुगेको हो। चर्च ब्वाईजले उपाधीका लागि शनिवार हिमालयन शेर्पासंग प्रतिस्पर्धा गर्नेछ। पहिलो सेमिफाइनल खेलमा मकवानपुर ११ लाई ३० ले पराजित गर्दै शेर्पा फाइनलमा प्रवेश गरिसकेको छ। पहिलो सहभागितामै जीतपुरसिमरा गोल्डकपको फाइनलमा प्रवेश गर्ने क्रममा चर्च ब्वाईजका लागि ओउसो बिम्पा र रंजीत पाण्डेले गोल गरे। चर्च ब्वाईजले खेलको १७औं मिनेटमा पाएको पेनाल्टीमार्फत गोल गर्दै खेलमा अग्रता लिएको थियो। एनआरटीका कप्तान बिक्रम धिमालले चर्च ब्वाईजका रंजीत पाण्डेलाई डिबक्स भित्र लडाएपछि पाएको पेनाल्टीमा ओउसो बिम्पाले गोल गरेका थिए। चर्च ब्वाईजले दोस्रो गोल खेलको ५२औं मिनेटमा गरेको थियो। डिफेण्डर अजय चौधरीको ब्याक पासलाई गोलरक्षक पुजन होनाले क्लियर गर्न नसक्दा चर्च ब्वाईजका रंजीत पाण्डले टिमको अग्रता दोब्बर पार्न सफल भए। पुजनको गल्तीको फाईदा उठाउदै रंजीतले खाली पोष्टमा गोल गरेका थिए। चर्च ब्वाईजे अग्रता दोब्बर पारेपछि १२औं संस्करणको विजेता एनआरटी दवावमा देखियो। एनआरटीले केही राम्रा अवसर गुमाउन पुग्दा प्रतियोगिताबाट बाहिरियो। खेलको म्यान अफ दि म्याच चर्च ब्वाईजका डिफेण्डर कमल श्रेष्ठ घोषित भए। उनले ज्योति विकास बैंकद्धारा प्रायोजित म्यान अफ दि म्याच बापत १० हजार नगद प्राप्त गरे। जीतपुरसिमरा उपमहानगरपालिका वडा नं १ का वडाध्यक्ष र ज्योती विकास बैंका शाखा प्रवन्धक भरत आचार्यलयले म्यान अफ दि म्याचको पुरस्कार वितरण गरेका थिए।
सिजनकै पहिलो उपाधिको खोजीमा चर्च ब्वाईज र शेर्पा,सिमराः जगदम्बा १३औं जीतपुरसिमरा गोल्डकपको उपाधिका लागि शनिबार चर्च ब्वाईज युनाइटेड र हिमालयन शेर्पा क्लब भिड्दैछन्। सिमरा रंगशालामा हुने अन्तिम भिडन्तमा दुवै टिम सिजनकै पहिलो उपाधि उचाल्ने दाउमा हुनेछन्। जारी सिजनमा दुबै टिम उपाधिविहीन अवस्थामा छन्। मोफसलका प्रतियोगितामा दुबै टिमको यो दोस्रो फाइनल हो। चालु सिजनमा चर्च ब्वाईजले इटहरी गोल्डकप र शेर्पाले मकवानपुर गोल्डकपको फाइनल खेलेका थिए। तर दुवै टिम उपविजेता रहन पुगे। मोफसलका अन्य प्रतियोगितामा सहभागी हुँदै सिमरा आएका दुबै टिम उपाधि विहीनताको अवस्थाको अन्त्य गर्न चाहन्छन्। दुवै टिमका लागि यो उपाधि निकै महत्वपूर्ण छ। यो प्रतियोगिता सम्पन्न भए लगत्तै ए डिभिजन लिगको छैठौं चरणका खेल सोमबारदेखि सुरु हुँदैछन्। काठमाडौं पुगेर लिगको यात्रा थालनी गर्न जीतपुरसिमराको उपाधिले उर्जा थप्ने टिमका कप्तान तथा प्रशिक्षक बताउछन्। लिगमा अपराजित रहेको चर्च ब्वाईजका प्रशिक्षक प्रदीप हुमागाईं पहिलो सहभागितामै उपाधि उचालेर जीतपुरसिमरामा इतिहास रच्न र मोफसलको प्रतिष्ठित फुटबल प्रतियोगिताको उपाधि जितेर लिगको सुरुवात गर्न चाहन्छन्। यो उपाधि हाम्रो लागि निकै महत्वपूर्ण छ। हामीसँग राम्रो टिम छ तर उपाधि जित्न सकेका छैनौं' अनुभवी प्रशिक्षक हुमागाईंले भने टिममा उर्जा र दर्शकमा उत्साह थप्न यो उपाधि जित्नै पर्नेछ। हामीले जित्ने गरी खेल्नेछौं।' बि डिभिजनबाट बढुवा भएपछि घरेलु फुटबलमा उत्कृष्ट खेल प्रदर्शन गर्दै आएको चर्च ब्वाईजले एपीएफ र एनआरटीलाई पराजित गर्दै गोल्डकपको फाइनलको यात्रा तय गरेको हो। नवप्रवेशी टिम चर्च ब्वाईजले इतिहास रच्न शेर्पाविरुद्ध उत्कृष्ट प्रदर्शन गर्नुपर्नेछ। दोस्रो संस्करणको विजेता र चौथो संस्करणको उपविजेता शेर्पा गोल्डकपका लागि परिचित टिम हो। लामो समयदेखि निरन्तर सहभागिता जनाउँदै आएपनि उसले पछिल्लो १० वर्षदेखि भने जीतपुरसिमरामा सुखद् नतिजा हात पार्न सकेको छैन। फाइनलको यात्रा तय गर्न १० वर्ष प्रतिक्षा गरेको शेर्पा दोस्रो पटक उपाधि उचाल्ने अवसर खेर फाल्न चाहदैन। लिगको तेस्रो स्थानमा रहेको चर्च ब्वाईजलाई पराजित गर्दै दशौं स्थानमा रहेको शेर्पा मनोबल उच्च पार्न चाहन्छ। शेर्पाका टिम मेनेजर बिजेन पुडासैनी जीतपुरसिमराको उपाधि जितेर लिगको सुरुवात गर्न आफूहरू आतुर रहेको बताए। यो उपाधि जितेसँगै आफूहरूले लिगमा पुनरागमन गर्ने उनको भनाइ थियो। राम्रो फुटबल खेल्नका लागि ट्रफी निकै महत्वपूर्ण छ। त्यसैले उपाधि उचाल्ने अवसर हामी गुमाउन चाहदैनौं ' पुडासैनीले भने यो उपाधि सम्पूर्ण टिम र समर्थकका लागि आवश्यक छ।' पुडासैनीले चर्च ब्वाईज उत्कृष्ट फुटबल प्रदर्शन गरिरहेको टिम भएकाले फाइनल भिडन्त हेर्न लायक हुने बताउँछन्। लिगको शिर्ष स्थानमा रहेको सातदोबाटो युथ क्लब पराजित गर्दै जीतपुरसिमरा गोल्डकपको यात्रा सुरुवात गरेको शेर्पाले सेमिफाइनल खेलमा साविक विजेता एनआरटीलाई पराजित गरेको थियो। दुई बलियो टोलीविरुद्धको जित पनि फाइनल जित्ने आधार रहेको पुडासैनीको भनाइ छ। यता ए डिभिजन लिगमा अपराजित रहेको चर्च ब्वाईज उच्च मनोबलका साथ मैदानमा उत्रने र पहिलो पटककै सहभागितामा उपाधि उचालेर विजेताको सूचिमा नाम लेखाउन चाहन्छ। उपाधि जित्नका लागि चर्च ब्वाईजले उत्कृष्ट फुटबल खेल्ने र फाइनल भिडन्तमा दर्शकको मन जित्ने गरी प्रदर्शन गर्ने बताए। चर्च ब्वाईजका कप्तान मिलन राई काठमाडौंबाट तराई आएर फुटबल खेल्न सहज नभए पनि टिमले उत्कृष्ट प्रदर्शन गरिहरेको बताउँछन्। उनले आफूहरू उपाधि जित्ने लक्ष्यसहित मैदानमा उत्रिने बताए। यता लामो सयमको इन्जुरीपछि जीतपुरसिमरा गोल्डकपबाट मैदानमा फर्किएका शेर्पाका कप्तान बिश्वास श्रेष्ठ उत्साहित छन्। आफ्नो लागि र टिमको लागि उपाधि निकै महत्वपूर्ण रहेको बताउँदै विश्वासले फाइनल भिडन्तका लागि आफूहरू पूर्ण रुपमा तयार रहेको बताए।
प्रधानमन्त्री प्रचण्ड दशरथ रंगशालामा (फोटो फिचर),काठमाडौं : प्रधानमन्त्री पुष्पकमल दाहाल प्रचण्ड दशरथ रंगशाला पुगेका छन्। प्रधानमन्त्री थ्री नेसन्स कपको फाइनल खेल हेर्न उनी रंगशालामा पुगेका हुन्। खेल हुनुअघि उनले खेलाडीहरूसँग साक्षत्कार गरेका थिए। उनले रेफ्रीलाई बल दिएर खेलको सुरुवात गरेका थिए। खेलको पहिलो हाफमा नेपाल र लाओसले ११ गोलको बराबरीमा रहेका छन्। खेलको १७औं मिनेटमा लाओसका विङ्गर साङ्भिलेले गोल गर्दै भ्रमणकारी टिमलाई अग्रता दिलाएका थिए। त्यसको सात मिनेट नबित्दै आयुष घलानले नेपालका लागि बराबरी गोल फर्काए। एरिक विष्टले १८ यार्ड बक्स अगाडिबाट दिएको पास पेनाल्टी बक्समा नियन्त्रणमा लिएर उत्कृष्ट फिनिसिङ गरे।
उपाधि जित्दा नेपाली खेलाडीको यस्तो उत्साह (फोटो फिचर),मनीष डाँगीको निर्णायक गोलप्रेरित नेपालले फाइनलमा लाओसलाई २१ ले पराजित गर्दै प्रधानमन्त्री थ्री नेसन्स कपको उपाधि जितेको छ। सुरुआतमै १० ले पछि परेको नेपालले उत्कृष्ट पुनरागमन गर्दै उपाधि उचाल्यो। त्रिपुरेश्वरस्थित दशरथ रंगशालामा जारी खेलको १७औं मिनेटमा लाओसका विङ्गर साङ्भिलेले गोल गर्दै भ्रमणकारी टिमलाई अग्रता दिलाएका थिए। उपाधि जितेपछि नेपाली खेलाडीहरू उत्साहित देखिन्थे। हेर्नुस् सुनिता डंगोलको फोटो फिचर।
विराट गोल्डकप : विराटनगर सिटी फुटबल क्लबको ऐतिहासिक जित,"खेलको ८९ औं मिनेटमा मेसुकेले गोल गरी टीमको अग्रतालाई तेब्बर बनाइदिए। बिमलले निकालेको पासलाई मेसुकेले गोलमा परिणत गरी दुवै टिमबिच भारी गोलान्तरको फरक सिर्जना गरिदिए। इन्जुरी समयमा विराटनगर सिटीका अभिषेक गुरुङले गोल गरी टिमको जित सुनिश्चित गरेका थिए। विराटनगर : ६ दशकपछि घरेलु टोली विराटनगर सिटी फुटबल क्लब (बीसीएफसी) ले दोश्रोपटक सातौं संस्करणको विराट गोल्डकपको उपाधि जितेको छ। भारतको केरलास्थित लुका सकर क्लबलाई ४० गोलान्तरले हराउँदै विराटनगर सिटीले गोल्डकपको उपाधि हात पारेको हो। आयोजक टीमले यसअघि २०१९ सालमा महेन्द्र गोल्डकपको नामले फुटबल प्रतियोगिता हुँदा विजेताको ट्रफी उचालेको थियो। त्यतिबेला आयोजक टीम मोरङ ११ ले एलेभेन ज्वेल्स कोलकतालाई हराएको थियो। त्यसअघि २०१८ सालको पहिलो संस्करणको खेलमा भने आयोजक मोरङ ११ उपविजेता र एलेभेन ज्वेल्स कोलकता विजेता बनेको थियो। त्यसयता घरेलु टोलीले उपाधि उचाल्न सकेको थिएन। यद्यपि ६१ वर्षपछि विराट गोल्डकपमा घरेलु टोली विराटनगर सिटी फुटलब क्लबले इतिहास दोहोर्याएको छ। स्वदेशी भूमिमा पाहुना टोलीलाई निराश बनाउँदै बिसीएफसीले सातौं संस्करणको विराट गोल्डकपको उपाधिसँगै नगद पुरस्कार स्वरुप रु २० लाख १५ हजार समेत प्राप्त गरेको छ। उपविजेता टीम लुका सकर क्लब केरलाले भने १० लाख १५ हजार रुपैयाँ प्राप्त गरेको छ। विराटनगरस्थित शहिद रङ्गशालामा बिहीबार सम्पन्न खेलमा जितका लागि विराटनगर सिटीका अफिज ओरवा, बिमल घर्ती मगर, मेसुके र अभिषेक गुरूङले गोल गरेका थिए। खेलको सातौं मिनेटमा विराटनगर सिटीका अफिज ओरवाले गोल गरी टिमलाई सुरुवाती अग्रता दिलाए। बिमल घर्ती मगरले निकालेको लामो पासलाई अफिजले गोलमा परिणत गरे। ७८ औं मिनेटमा बिमल घर्ती मगरले पेनाल्टी एरियाबाट गोल गरी अग्रता दोब्बर बनाए। सुजिकीले निकालेको क्रस पासलाई बिमलले गोलमा परिणत गरे। खेलको ८९ औं मिनेटमा मेसुकेले गोल गरी टीमको अग्रतालाई तेब्बर बनाइदिए। बिमलले निकालेको पासलाई मेसुकेले गोलमा परिणत गरी दुवै टिमबिच भारी गोलान्तरको फरक सिर्जना गरिदिए। इन्जुरी समयमा विराटनगर सिटीका अभिषेक गुरुङले गोल गरी टिमको जित सुनिश्चित गरेका थिए। फाईनल खेलको २१ औं मिनेटमा विराटनगरका मेसुकेले पेनाल्टी एरियाबाट गरेको प्रहार बाहिरिँदा उनले सुरुवाती अवसर खेर फाले। पहिलो हाफमा केरला एक गोलले पछि परेपछि दबाबमा परेको थियो। पहिलो हाफमा पाएको गोल गर्ने सुन्दर अवसर खेर फाल्दा केरला पनि खेल बराबरीमा ल्याउनबाट चुक्यो। ४२ औं मिनेटमा मेसुकेले वान भर्सेस वानको प्रहारमा गोल गर्नबाट चुके। उनले गरेको प्रहार गोलपोस्ट माथिबाट गयो। ४३ औं मिनेटमा केरलाको पलकोले पेनाल्टी एरियाबाट गरेको प्रहार पनि चुक्यो। उनले गरेको कडा प्रहार बाहिरिँदा गोल गर्ने अवसर खेर गयो। खेलको ७४ औं मिनेटमा विराटनगरले पेनाल्टी पाएको थियो। केरलाको टिमको डिबक्स भित्र ह्याण्ड भएपछि विराटनगरले पेनाल्टी पायो। तर, पेनाल्टी सुटआउटमा स्टेफेनले गरेको प्रहार केरलाको गोलकिपर सनफिरले उत्कृष्ट रुपमा बचाए। त्यसलगतै स्टेफेनले डिबक्स भित्रबाट गरेको प्रहार पोस्ट बाहिर गएको थियो। ७७ औं मिनेटमा पलको वान भर्सेस वानको प्रहार बाहिरिँदा गोल गर्ने अवसर खेर गयो। लगत्तै पलको डिबक्सभित्रबाट गरेको प्रहार विराटनगरका गोलकिपर प्रदीप भण्डारीले विफल पारिदिए। प्रतियोगिताको विजेता टिमलाई कार्यक्रमका प्रमुख अतिथि एन्फाका अध्यक्ष पञ्कज विक्रम नेम्वाङ्ग, विराट गोल्डकप आयोजक समितिको संयोजक तथा विराटनगर महानगरपालिकाका प्रमुख नागेश कोइराला, विराट गोल्डकप ट्रष्टका अध्यक्ष सन्तोष बानियाँ तथा गोल्डकपको सहसंयोजक सुभाषिस कोईराला लगायतले पुरस्कार वितरण गरे। प्रतियोगितामा खेलाडीहरुले विधागत रुपमा पनि पुरस्कार प्राप्त गरे। फाईनलको म्यान अफ द म्याच विराटनगर सिटीका सुरज विक घोषित भए। उनले पुरस्कार बापत नगद ११ हजार पाए। फाईनलमा विधागततर्फको पुरस्कारमा विराटनगर सिटीकै वर्चस्व रह्यो। बेस्ट प्लेयर अफ द टुर्नामेन्ट विराटनगर सिटीका मेसुके घोषित भए। फेयर प्लेर अफ द टुर्नामेन्ट जावलाखेल युथ क्लब घोषित भयो। हाइस्कोर प्लेयर विराटनगर सिटीका अभिषेक गुरूङ भए। उनले खेल अवधिभर दुई गोल गरेका थिए। बेस्ट फरवार्ड भारतको चालीज क्युराको, बेस्ट मिल्ड फिल्डर विराटनगर सिटीका युका सुजुकी र बेस्ट गोल किपर विराटनगर सिटीका क्याप्टेन विशाल श्रेष्ठ घोषित भए। बेस्ट डिफेन्डर विराटनगरका देवेन्द्र तामाङ्ग घोषित भए। बेस्ट कोचपनि विराटनगर सिटीकै सन्तोष न्यौपाने घोषित भए। विधागततर्फ प्रत्येकले जनही २५ हजार प्राप्त गरे।"
"ओलम्पिक छनोट खेल्ने नेपाली टिमको घोषणा, सिर्जना पहिलो पटक टिममा","काठमाडौं : पेरिस ओलम्पिक २०२४ छनोटको पहिलो चरणका लागि नेपाली राष्ट्रिय महिला टिमको घोषणा भएको छ। शुक्रबार मुख्य प्रशिक्षक अनन्त राज थापाले एपीएफ क्लबकी डिफेन्डर सिर्जना चेम्जोङलाई पहिलो पटक टिममा समेट्दै २२ सदस्सीय नेपाली टिमको घोषणा गरे। दशरथ रंगशालामा चैत्र २२ र २५ गते हुने छनोटमा नेपालले भियतनामसँग खेल्ने छ। नेपालको समूहमा रहेका अफगानिस्तान र प्लेस्टाइनले नाम फिर्ता लिएपछि नेपाल र भियतानाममध्ये एक टिम अर्को चरणमा पुग्ने छन्। नेपाली टिमकी मिडफिल्डर प्रीती राई र सन्टर ब्याक गिता राना मगरले चोटका कारण छनोटका खेलहरू गुमाउनेछन्। यस्तै,डिफेन्डर पुजा रना मगरले टिममा पुनरागमन गरेकी छिन्। पुजा गत असोजमा सम्पन्न साफ च्याम्पियनसिपको प्रशिक्षणका दौरान घाइते भएकी थिइन्। नेपाली टिम: गोलकिपर: एन्जीला तुम्बाप्पो सुब्बा(कप्तान), अन्जना राना मगर, उषा नाथ डिफेन्डर: समिक्षा घिमिरे, हिरा कुमारी भुजेल, अमृता जैसी, विमला विक, निषा थोकर, पुजा राना मगर, सृजना चेम्जोङ मिडफिल्डर: रेनुका नगरकोटे, बिमला चौधरी, दीपा शाही, सबिता राना मगर, अनिता बस्नेत, अनिता केसी फरवार्ड: अमिसा कार्की, रेखा पौडेल, साबित्रा भण्डारी, रश्मी कुमारी घिसिङ र निर्मला विक"
सम्पत्ति शुद्धीकरण रोक्न नेपाल सुस्त,"काठमाडौं : सम्पत्ति शुद्धीकरण तथा आतंकवादमा वित्तीय लगानी निवारण गर्न नेपालले गरिरहेको प्रयास अपर्याप्त देखिएको छ। त्यस्तो कार्यमा लगानी नियन्त्रणका लागि अन्तरनिकायगत संयन्त्र भए पनि सहकार्य र समन्वय अभाव छ। ती संयन्त्र नीतिगत सुधारमा मात्र केन्द्रित रहेका ठहर अन्तर्राष्ट्रिय नियामक निकायले गरेको हो। यससँगै नेपाल फाइनान्सियल एक्सन टास्क फोर्स (एफएटीएफ)को खैरो सूची (ग्रे लिस्ट)मा पर्ने जोखिम बढेको छ। यसअघि २०६६ ताका हाम्रो मुलुक यस्तो जोखिममा परेको थियो। उति बेला सरकारले कूटनीतिक पहल तथा कानुन निर्माण र कार्यान्वयन गर्ने प्रतिबद्धतामार्फत सम्भावित खतरा टारेको थियो। तर, हालसम्म प्रगति नभएकाले उक्त सूचीमा पर्ने सम्भावना बढेको हो। एफएटीएफको उक्त अध्ययनअनुसार वित्तीय अपराधमा संलग्न व्यक्तिलाई वित्तीय संस्थामाथि नियन्त्रण गर्नबाट नेपालले रोक्न पनि सकिरहेको छैन। गैरवित्तीय संस्थालाई सम्पत्ति शुद्धीकरण निवारणसम्बन्धी आफ्नो दायित्वको जानकारी नहुँदा त्यहाँबाट शंकास्पद कारोबारको रिपोर्टिङ भइरहेको छैन। अर्कातर्फ कानुनी व्यक्ति, कोषको दाता र इच्छाइएको व्यक्तिमार्फत सम्पत्ति शुद्धीकरण तथा आतंकवादी कार्यमा वित्तीय लगानी प्रवद्र्धन हुने गरेको अध्ययनले देखाएको छ। ती व्यक्तिको हितग्राही विवरण पाउन कठिन छ। सम्पत्ति शुद्धीकरण अनुसन्धानमा वित्तीय बौद्धिकताको उपयोग अत्यान्तै न्यून पाइएको छ। त्यस्तो लगानी निवारणमा सम्पत्ति शुद्धीकरण अनुसन्धान विभागको भूमिका पनि कमजोर मात्रै होइन, प्रभावहीन नै पाइएको छ। कानुन कार्यान्वयन निकाय तथा अदालतले पनि आपराधिक गतिविधिबाट आर्जित सम्पत्ति जफत तथा बरामदमा उल्लेख्य भूमिका निर्वाह गर्न नसकिरहेका यथार्थ अध्ययनले देखाएको छ। आतंकवादी कार्यमा वित्तीय लगानीको लक्षित प्रतिबन्ध लगाउने संयुक्त राष्ट्रसंघ सुरक्षा परिषद्को घोषणापत्र कार्यान्वयन गर्न आनाकानी गरेको पनि पाइएको छ। एफएटीएफको एसिया प्यासिफिक ग्रुप (एपीजी)ले गत मंसिरमा ११ दिन नेपालको स्थलगत अध्ययन गरेको थियो। उसले गरेको तेस्रो पारस्पारिक मूल्यांकनको प्रारम्भिक प्रतिवेदनले नेपालको तथ्य देखाएको हो। उक्त टोलीमा अस्ट्रेलिया, बंगलादेश, चीन, फिजी, मलेसिया, न्युजिल्यान्ड, फिलिपिन्स र श्रीलंकाका वित्तीय तथा कानुनी विज्ञ समावेश थिए। टोलीले ११ तत्कालीन नतीजा तथा सुधारको सिफारिस गरेको छ। उसले करिब तीन दर्जन कमजोरीको क्षेत्र पहिचान गरेको छ। कमजोरी १ सम्पत्ति शुद्धीकरण तथा आतंकवादी कार्यमा वित्तीय लगानी निवारणसम्बन्धी नेपालको जानकारी राष्ट्रिय जोखिम मूल्यांकन प्रतिवेदन, २०२० मा आधारित। नेपालले अहिलेसम्म क्षेत्रगत मूल्यांकन नगरेको सम्पत्ति शुद्धीकरण तथा आतंकवादी कार्यमा वित्तीय लगानी निवारणसम्बन्धी रणनीति तथा कार्ययोजना २०१९२०२४ कार्यान्वयनको क्रममा रहे पनि कोरोनाका कारण प्रभावित, कार्यान्वयनको कुन चरणमा छ भन्ने स्पष्ट नभएको नियामक समन्वय संयन्त्र, आतंकवादविरोधी संयन्त्र, अनुसन्धान समन्वय संयन्त्रलगायत अन्तरनिकायम समन्वय तथा सहायता संयन्त्र भए पनि यस्ता संयन्त्र सञ्चालन तथा सहकार्यभन्दा नीतिगत समस्यामा बढी केन्द्रित कमजोरी २ पारस्पारिक कानुनी सम्झौताबारे कुशल नीतिगत फ्रेमवर्क भए पनि घटनाको प्राथमिकीकरण गर्ने प्रणाली अभाव। कागजात अभावले पारस्पारिक कानुनी सम्झौताका लागि अन्य देशबाट भएको ३२ प्रतिशत अनुरोधमा जवाफ दिन असमर्थ। अन्य देशसँग पारस्पारिक कानुनी सम्झौतामा सम्पत्ति शुद्धीकरण तथा आतंकवादी कार्यमा वित्तीय लगानी सम्बन्धित विषय सामेल नभएको भारतसँग मात्र सुपुर्दगी सन्धि गरेकाले अन्य देशलाई सहयोगको अनुरोध गर्न सम्भव नभएको प्रहरी, सम्पत्ति शुद्धीकरण विभाग र वित्तीय सूचना एकाइबाहेक अन्य कानुन कार्यान्वयन निकायले अन्तर्राष्ट्रिय सहायतामा योगदान दिन नसकेका कमजोरी ३ अनुमतिपत्र प्राप्त वा कम्पनी दर्ता गर्दा तथा फिट एन्ड प्रपर टेस्टमा व्यक्तिको आपराधिक असंलग्नतालाई स्वघोषणाको आधारमा मान्यता दिने चलन। दलाली व्यवसाय, क्यासिनो व्यवसाय आदिमा पर्याप्त फिट एन्ड प्रपर टेस्ट नहुने राष्ट्र बैंकले बैंक तथा वित्तीय संस्थामा सम्पत्ति शुद्धीकरण तथा आतंकवादी कार्यमा वित्तीय लगानी नियन्त्रणबारे प्रभावकारी सुपरिवेक्षण प्रणाली विकास गरेको। नेपाल धितोपत्र बोर्ड र नेपाल बिमा प्राधिकरणले सम्पत्ति शुद्धीकरण तथा आतंकवादी कार्यमा वित्तीय लगानीसम्बन्धी संस्थागत जोखिमको ज्ञान विकास गरेको तर सहकारी विभाग तथा आन्तरिक राजस्व विभागजस्ता निकायमा यस्तो ज्ञानको सीमितता रहेको सम्पत्ति शुद्धीकरण तथा आतंकवादी कार्यमा वित्तीय लगानी नियन्त्रण व्यवस्थाका आवश्यकता परिपालनामा भूमि व्यवस्थापन तथा अभिलेख विभाग र कम्पनी रजिस्ट्रार कार्यालयको निर्देशिका तथा थप व्यवस्था पर्याप्त नरहेको कमजोरी ४ सम्पत्ति शुद्धीकरण तथा आतंकवादी कार्यमा वित्तीय लगानीको जोखिम र दायित्व तथा न्यूनीकरण उपायबारे गैरवित्तीय संस्था निकै पछि रहेको राष्ट्रिय परिचयपत्र अभावमा सबै संस्था उपभोक्ता दायित्वबारे अनभिज्ञ। यसबाट हितग्राही खाता पहिचानमा समस्या राजनीतिमा संलग्न तथा कालोसूचीमा रहेका व्यक्तिको पहिचान कठिन। गैरवित्तीय संस्थाले यस्ता व्यक्ति पहिचानमा तदारुकता नदेखाएको कमजोरी ५ कानुनी व्यक्ति सम्पत्ति शुद्धीकरण तथा आतंकवादी कार्यमा वित्तीय लगानी निवारणमा जोखिमपूर्ण। राष्ट्रिय जोखिम मूल्यांकनले पनि कानुनी व्यक्तिबारे सीमित जानकारी राखेको र अहिलेसम्म कुनै पूरक मूल्यांकन हुन नसकेको इच्छाइएको व्यक्तिबारेको सम्झौता दुरुपयोगमार्फत सम्पत्ति शुद्धीकरणमा सघाउ। यस्तो दुरुपयोग नियन्त्रण गर्ने संयन्त्र अभाव। कम्पनी रजिस्ट्रार कार्यालयसँग हितग्राही जानकारी नहुने गरेको। कम्पनी ऐन परिपालन नगर्ने कम्पनीलाई प्रतिबन्ध वा कानुनी सजाय गरिनुपर्नेमा यस्तो सजाय वा प्रतिबन्धबारे कुनै जानकारी नभएको स्थानीय तथा विदेशी दाताको सहयोगमा सञ्चालित कोषबारे अतिकम जानकारी। कोष संरक्षकको विवरण सार्वजनिक गर्नुपर्ने कुनै कानुनी व्यवस्था नभएको बैंकमा १० प्रशितभन्दा बढी सेयर रहेकाबाहेक अन्य संस्थामा लगानी गर्नेको हितग्राही खातावालको जानकारी प्राप्त गर्न असम्भव कमजोरी ६ सम्पत्ति शुद्धीकरण अनुसन्धानमा सूचनाको प्रयोग सीमित। अपराध अनुमान, सम्पत्ति शुद्धीकरण अनुसन्धानको सीमित ज्ञान तथा सम्पत्ति जफतमा कम ध्यान दिँदा अनुसन्धान प्राथमिकीकरण र वित्तीय बौद्धिकताको सीमित उपयोगमा बल पुगेको सीमावर्ती क्षेत्रमा विदेशी मुद्रा अपचलनको घटना बढी हुन सक्ने कमजोरी ७ समानान्तर वित्तीय अनुसन्धान नहुँदा वित्तीय अपराध पहिचानमा सम्पत्ति शुद्धीकरण अनुसन्धान विभाग निस्प्रभावी। कर्मचारीको निरन्तर सरुवा पनि मुख्य कारण सम्पत्ति शुद्धीकरणसम्बन्धी अन्य उच्च जोखिमपूर्ण अपराधको संख्या कम देखिनुमा शंका गर्न सकिने। दोषीहरू पनि अधिकांश बैंकिङ तथा विदेशी विनिमय कसुरसँग सम्बन्धित देखिनुलाई नेपालको जोखिमसँग मिल्दोजुल्दो नदेखिएको सम्पत्ति शुद्धीकरणका दोषीलाई लगाइएको प्रतिबन्ध सापेक्षिक तथा निरुत्साहित गर्ने प्रकारको नभएको कमजोरी ८ सम्पत्ति शुद्धीकरण तथा आतंकवादी कार्यमा वित्तीय लगानी निवारणबारे राष्ट्रिय कार्ययोजनाले यस्तो गतिविधिमा संलग्नको सम्पत्ति जफत गर्ने लक्ष्य राखे पनि अनुसन्धान गर्ने संस्थालाई यस्तो अधिकार नदिइएको क्षमता र सीप अभावका कारण सम्पत्ति शुद्धीकरण अनुसन्धान विभागले अनुसन्धानका क्रममा फलो द मनी एप्रोच अबलम्बन नगरेको सम्पत्ति जफतमा नेपाल दृढ नदेखिएको। सम्पत्ति शुद्धीकरणमार्फत कमाएको सबै सम्पत्ति जफत गरिनुपर्नेमा अदालतले कायम गरेको जरिवाना तिराउने प्रणाली उचित नभएको। जफत गरिएको सम्पत्ति कम हुनाले भ्रष्टाचार तथा कर छलीमार्फत थप कसुर गर्न निरुत्साहित नगर्ने विदेशी मुद्रा कहाँबाट बरामद भएको भन्ने स्पष्ट नभएको। भारतीय सीमावर्ती जिल्लामा धेरै क्यासिनो भएकाले विदेशी मुद्रा अपचलन ती स्थानमा हुने गरेको आशंका गर्न सकिने कमजोरी ९ आतंकवादी कार्यमा वित्तीय लगानीको पहिचानमा संयन्त्र प्रभावकारी तथा सक्रिय बन्न नसकिरहेको। कानुन कार्यान्वयन फितलो यस सम्बन्धमा हालसम्म २ घटना पहिचान। सम्पत्ति शुद्धीकरण निवारण ऐनसँग बाझिने गरी मुख्य अभियुक्तलाई तीन र सहयोगीलाई डेढ वर्ष कैद सजाय कमजोरी १० आतंकवादी कार्यमा वित्तीय लगानीको लक्षित प्रतिबन्ध लगाउने संयुक्त राष्ट्रसंघ सुरक्षा परिषद्को घोषणापत्र कार्यान्वयन गर्न आनाकानी। सो घोषणापत्रअनुसार अभियुक्तलाई कानुनी कारबाही नगरेको गैरसरकारी संस्थामा आतंकवाद कार्यबाट आर्जित लगानी रोक्न कुनै तयारी नगरेको नेपालको जोखिमअनुसार चालेका कदम अपर्याप्त कमजोरी ११ आणविक, रासायनिक तथा जैविक हतियारमा वित्तीय लगानी रोक्न लक्षित वित्तीय प्रतिबन्ध कार्यान्वयन नगरेको र यस्तो कार्य आधारभूत कमजोरी मानिएको आणविक, रासायनिक तथा जैविक हतियारमा वित्तीय लगानी रोक्न कुनै पनि तदारुकता नदेखाएको कुन सूचीमा परे के हुन्छ ? जी सेभेन राष्ट्र मिलेर बनाएको अन्तर्राष्ट्रिय अन्तरसरकारी निकाय हो एफएटीएफ। जसले सम्पत्ति शुद्धीकरण निवारणमा नीति बनाउँछ। यसले सम्पत्ति शुद्धीकरण तथा आतंकवादमा वित्तीय लगानी निवारणमा विभिन्न राष्ट्रले चालेका कदमको निगरानी राख्छ। गैरकानुनी गतिविधिबाट आर्जित सम्पत्ति (कालोधनलाई) कानुनी धन बनाउन रोक्ने अन्तर्राष्ट्रिय सहकार्यमा सघाउन चालेका कदमका आधारमा उच्च जोखिम भएका मुलुकलाई ग्रे लिस्ट (खैरो सूची) र ब्ल्याक लिस्ट (कालोसूची)मा राख्ने गरेको छ। खैरोमा परेका मुलुकलाई दातृ निकायले शंकाको नजरबाट हेर्छन्। विदेशी निकायले सहायता, लगानी आदि कटौती गर्ने खतरा हुन्छ। यस्तै अन्तर्राष्ट्रिय सहकार्य नगर्ने मुलुकलाई कालोसूचीमा राखिन्छ। ती देशलाई अन्तर्राष्ट्रिय वित्तीय कारोबारबाट एक्ल्याइने पनि गरिन्छ। नेपाल २०६६ ताका एएटीएफको ग्रे लिस्टको जोखिम परेको थियो। उतिबेला सरकारले कूटनीतिक पहल तथा कानुन निर्माण र कार्यान्वयन गर्ने प्रतिबद्धतामार्फत सम्भावित खतराबाट जोगाएको थियो। तर, हालसम्म यसमा प्रगति नभएकाले नेपाल खैरोमै पर्ने सम्भावना बढेको छ। मंसिरमा स्थलगत अध्ययन गरेर फर्केको टोली आगामी मे अन्तिममा पुनः आउनेछ। त्यस बेला एपीजीको प्रारम्भिक प्रतिवेदन र नेपालले पठाएको जवाफबारे छलफल हुनेछ। आउँदो मध्य जुनमा क्यानडामा बस्ने एफएटीएफको प्लेनरी तथा वर्किङ ग्रुपको बैठकमा नेपालको प्रतिवेदनमाथि छलफल हुनेछ। भदौ अन्तिममा प्रतिवेदन प्रकाशन गर्ने जनाइएको छ। नेपाल खैरोसूचीमा रहनेनरहने भन्ने तय त्यति बेलै हुनेछ। प्रतिवेदनअनुसार नेपाल ग्रेलिस्टमा पर्न सक्ने ६ वटा गम्भीर कारण छन्। कुल ११ कमजोरीमध्ये ८ वटा अत्यधिक कमजोर, एउटा मध्यम र २ वटा कमजोर स्थिति छन्। कालो सूचीमा कुनकुन देश ? उत्तार कोरिया इरान म्यानमार खैरो सूचीमा कुनकुन देश ? अल्बानिया बारबाडोस बुर्किना फासो केमान आइल्यान्ड कंगो जिब्राल्टर हाइटी जमैका जोर्डन माली मोजाम्बिक नाइेरिया पानामा फिलिपिन्स सेनेगल दक्षिण अफ्रिका दक्षिण सुडान सिरिया तान्जेनिया तुर्किये (टर्की) युगान्डा संयुक्त अरब इमिरेट्स (यूएई) यमन"
निर्देशिका बनाएर कृषिसम्बन्धी तीन तहको अन्तरसम्बन्ध व्यवस्थित गर्ने मन्त्री भुसालको निर्णय,"काठमाडौं : कृषि तथा पशुपन्छी विकाससम्बन्धी कार्यमा संघ, प्रदेश र स्थानीय तहबीचका अन्तरसम्बन्ध व्यवस्थित गर्ने निर्देशिका आगामी वैशाखभित्रै तयार गर्ने भएको छ। नवनियुक्त कृषि तथा पशुपन्छी विकास मन्त्री डा वेदुराम भुसालले शुक्रबार पदभार ग्रहण गर्ने क्रममा उक्त निर्देशिका छिट्टै तयार गर्ने प्रतिबद्धता जनाए। यो उनको मन्त्री हुँदै गर्दाको पहिलो निर्णय पनि हो। संघ, प्रदेश र स्थानीय तह (समन्वय तथा अन्तरसम्बन्ध) ऐन, २०७७ को दफा २२ मा उल्लेख भएबमोजिम कृषि तथा पशुपन्छी विकाससम्बन्धी कार्यमा संघ, प्रदेश र स्थानीय तह बीचका अन्तरसम्बन्ध व्यवस्थित गर्ने निर्देशिका २०८० वैशाखभित्र तयार गर्ने छौं, मन्त्री डा भुसालले भने। चालु आर्थिक वर्षमा उक्त मन्त्रालयबाट करिब २० वटा कार्यक्रमहरू स्वीकृत भएका छन्। जसअन्तर्गत लागत सहभागितामा रासायनिक मलमा अनुदान व्यवस्थापन, बाँझो जग्गाको सदुपयोग सहित आत्मनिर्भरताका लागि कृषि कार्यक्रम, सहकारीमार्फत न्यूनतम समर्थन मूल्यमा धान खरिद, प्रदेशसंगको समन्वयमा प्राङ्गारिक मल कारखाना स्थापना गर्ने, कृषि तथा पशुपन्छी विमामा प्रिमियम अनुदान, खाद्य गोदाम घर स्थापना, पोखरा र सुर्खेतमा खाद्य प्रयोगशाला निर्माण तथा सञ्चालन गर्ने, प्रयोगशाला सुदृढीकरण तथा विषादी परीक्षणको दायरा विस्तार गर्नेलगायत रहेको छ। त्यसैगरी विभिन्न वैदेशिक सहायतामा सञ्चालित आयोजनाहरूको परियोजना दस्तावेज अनुसार अनुदान तथा पूर्वाधार निर्माणका कार्यहरू सञ्चालनमा रहेको मन्त्रालयले जानकारी दिएको छ। त्यसैगरी पछिल्लो समय मन्त्रालयले मन्त्रिपरिषदमा प्रस्ताव पेस गरेको तीन वटा नीतिगत तथा कानुनी व्यवस्था पेण्डिङमा छ। जसअन्तर्गत नीतिगत व्यवस्था अन्तर्गत विरुवा संरक्षण (पहिलो संशोधन) नियमावली, २०७९ स्वीकृतिका लागि नेपाल सरकार मन्त्रिपरिषद्मा प्रस्ताव पेस भएसँगै समितिमा छलफलको क्रममा रहेको छ। खाद्य पदार्थमा जीवनाशक विषादीको अवशेषको अधिकतम सिमा निर्धारणका लागि नेपाल सरकार मन्त्रिपरिषद्मा प्रस्ताव पेस गरेसँगै आर्थिक तथा पूर्वाधार समितिमा छलफलको क्रममा रहेको बताइएको छ। त्यसैगरी कुखुराको दानाको गुणस्तर वा मात्रा निर्धारण गर्ने सम्बन्धमा नेपाल सरकार मन्त्रिपरिषद्मा प्रस्ताव पेस भएकोमा आर्थिक तथा पूर्वाधार समितिमा छलफलको क्रममा रहेको छ। यससँगै मन्त्रालयसम्वध्द सार्वजनिक निकायका पदाधिकारीको नियुक्ति तथा मनोनयनसम्बन्धी निर्देशिका, २०७६ (पहिलो संशोधन, २०७९) भने मन्त्रिपरिषद्को निर्णयानुसार स्वीकृत भएको छ।"
'बैंक तथा वित्तीय संस्थाको वर्तमान अवस्थाप्रति राष्ट्र बैंक गम्भीर छ',"काठमाडौं : नेपाल राष्ट्र बैंकका गभर्नर महाप्रसाद अधिकारीले बैंक तथा वित्तीय संस्थाको वर्तमान अवस्थाप्रति गम्भीर भएको बताएका छन्। बैंक तथा वित्तीय संस्था परिसंघ नेपाल (सिबिफिन) का प्रतिनिधि मण्डलसँग छलफल गर्दै उनले उक्त कुरा बताएका हुन्। गभर्नर अधिकारीले आर्थिक एवं बैंकिङ क्षेत्रको सुधारका लागि सिबिफिनले पेश गरेको सुझावहरूलाई गहनताका साथ लिने र यथोचित सम्बोधनका लागि पहल गर्ने सन्देश दिए। बैंक तथा वित्तीय संस्था र कर्मचारीहरूका विरुद्ध भइरहेका क्रियाकलापहरू बारे नेपाल राष्ट्र बैंकले नजिकैबाट नियालिरहेको बताउँदै गभर्नर अधिकारीले बैंकिङ क्षेत्रमा देखिएको सुरक्षा संवेदनशिलताप्रति पनि आफू गम्भीर रहको जानकारी गराए। बैंकिङ सेवालाई नेपाल सरकारले आवश्यक सेवाको क्षेत्रका रूपमा परिभाषित गरी राजपत्रमा प्रकाशित गरिसकेको सन्दर्भमा यस क्षेत्रलाई निर्वाध रूपमा सञ्चालन हुने वातावरणको सिर्जना गर्न र सुरक्षा बन्दोबस्तीका लागि सम्बन्धित निकायहरूसमक्ष आवश्यक सहजीकरण भइरहेको समेत बताए। गभर्नर अधिकारीले बैंकिङ क्षेत्रमा हाल देखिएका कतिपय समस्याहरू प्रणालीसँग जोडिएकाले प्रणालीगतसंरचनागत सुधारमा जोड दिनुपर्ने बताए। बैंक तथा वित्तीय संस्था परिसंघ नेपाल (सिबिफिन) का प्रतिनिधि मण्डलले नेपाल राष्ट्र बैंकका गभर्नर महाप्रसाद अधिकारीलाई भेटेर बैंकिङ क्षेत्रमा विकसित घटनाक्रम, देशको समग्र आर्थिक अवस्था र सुधारका सम्भावित उपायहरूका बारेमा बृहत् छलफल गरेको छ। टोलीले विगत केही समय अघिदेखि बैंक तथा वित्तीय संस्था र कर्मचारीमाथि सुनियोजित एवं श्रृंखलाबद्ध रूपमा सञ्चालन भइरहेका अवाञ्छित एवं गैरकानूनी क्रियाकलाप र सांघातिक आक्रमणहरूका विषयमा गभर्नरको गम्भीर ध्यानाकर्षण गराउँदै, नेपालको समग्र आर्थिक एवं बैंकिङ क्षेत्रमा उत्पन्न समस्या एवं चुनौती, विश्व परिवेश र आर्थिक एवं बैंकिङ सुधारसहित तीव्र आर्थिक गतिविधिमार्फत अर्थतन्त्रलाई गतिशील बनाउने विषयमा संस्थागत सुझावहरू समेटिएको ध्यानाकर्षण पत्र समेत पेश गरेको छ। अध्यक्ष गोल्यानले नेपाल राष्ट्र बैंक बैंक तथा वित्तीय संस्थाहरूको नियामक निकाय मात्र नभई अभिभावक संस्था समेत भएकाले बैंक तथा वित्तीय संस्थाहरूमाथि विभिन्न कोणबाट आक्रमण भइरहँदा नेपाल राष्ट्र बैंकले अभिभावकिय भूमिमा खेल्नुपर्नेमा विशेष जोड दिएका थिए। उनले वर्तमान विषम् परिस्थितिमा ब्याजदर घट्नुपर्ने विषयमा जोड दिँदै ध्यानाकर्षण पत्रमा उल्लेखित पुँजी निर्माण, कर्जा नोक्सानीको व्यवस्था, सेवा शुल्क तथा स्प्रेडदर, संस्थागत आयकर, संस्थापक शेयरलाई साधारण शेयरमा रूपान्तरण, स्थानिय निकायमा जाने सरकारी निक्षेपको गणना, ब्याजदर कोरिडोरको प्रभावकारी कार्यान्वयन, प्रिमियम सम्बन्धी व्यवस्था, कर्जानिक्षेप अनुपात, आधार दरको गणना, फिन टेक, एसेट म्यानेजमेन्ट एवं लर्निङ एण्ड डेभलपमेन्ट जस्ता सहायक कम्पनीको स्थापना तथा लगानीलगायतका विषयमा आवश्यक पहलकदमी लिन आग्रह गरे।"
गाउँमै साबुन उद्योग,"पाँचथर : पाँचथरको दुर्गम मानिएको फालेलुङ गाउँपालिका३ ताङ्लेपाका २८ वर्षीय एक युवकले गाउँमै साबुन उद्योग खोलेका छन्। विदेशबाट फर्किएपछि प्रयास केरुङले फालेलुङ साबुन उद्योग सञ्चालनमा ल्याएका हुन्। युवाहरूलाई उद्यमशील बनाउने उद्देश्यले उद्योग सञ्चालनमा ल्याएको उनले सुनाए। केरुङले २५ लाख रुपैयाँको लगानीमा उद्योग सञ्चालन गरेर लुगा धुने साबुन उत्पादन सुरु गरेका हुन्। साबुन उत्पादनका लागि चाहिले कच्चा पदार्थ विराटनगरबाट ल्याउने गरेको उनले सुनाए। उद्योगबाट दैनिक दुई सय साबुन उत्पादन गर्न सकिन्छ, केरुङले भने साबुन खपतको अवस्थालाई हेरेर उत्पादन गरिरहेको छु। उद्योगबाट २५० ग्रामको साबुन उत्पादन भइरहेको छ। उनले उत्पादन गरेको साबुन प्रतिगोटा ३५ रुपैयाँले बेच्ने गरेको सुनाए। यही साबुन व्यापारीले ४५ रुपैयाँसम्ममा बिक्री गर्छन्, केरुङले भने। मलेसियामा पाँच वर्ष बिताएर स्वदेश फर्किपछि उनले उद्योग सञ्चालन गरेका हुन्। विदेशमा कमाएको पैसा र सीप उद्योग सञ्चालनका लागि खर्चिएको उनको भनाइ छ। विदेशमा सिकेको सीपबाट उद्योग सञ्चालनमा ल्याएको छु, केरुङले भने उता सिकेको सीप र युट्युब हेरेर साबुन उत्पादन गर्न थालेको हो। युवाहरूलाई उद्यमशील बनाउने उद्देश्य रहेको उनले सुनाए। विदेशको कमाइ अन्यत्र पनि लगानी गर्न सक्थें, केरुङले भने गाउँमै उद्यम गरेर आयआर्जन गर्नुपर्छ भनेर उद्योग खोलेको हो। उत्पादित साबुन बजारीकरणका लागि स्थानीय सरकारले सहयोग गरिदिनु पर्नेे उनको अपेक्षा छ। ग्रामीण क्षेत्रमा उद्योग सञ्चालनमा ल्याएको छु, उनले भने, यहाँबाट उत्पादित साबुन खपत गराउनका लागि स्थानीय सरकारले पहल गरिदिनुपर्छ। पालिकामै उत्पादन गरिएको साबुन प्रयोग गरिदिन केरुङले स्थानीयसँग पनि आग्रह गरेका छन्।"
स्टार्टअप उद्योगीलाई कर्जाको अवसर,"उद्योग विभागले सूचना जारी गरी मापदण्ड पुगेका सबै व्यवसायीलाई कर्जा प्रस्ताव गर्न आह्वान गरेको हो। नवीनतम् ज्ञान, सोच, सीप र क्षमता भएका कर्जा लिन इच्छुक स्टार्टअप उद्यमीले २१ दिनभित्र प्रस्ताव पेस गर्नुपर्छ । काठमाडौं : उद्योग विभागले स्टार्टअप उद्यम कर्जाका लागि परियोजना प्रस्ताव पेस गर्न बिहीबार आह्वान गरेको छ। परियोजना धितोमा २५ लाख रुपैयाँँसम्म कर्जा पाइने भएको हो। विभागका निर्देशक एवं सूचना अधिकारी रमिला भण्डारीका अनुसार पाँच मापदण्ड पूरा गरेका परियोजनाले कर्जा पाउने छन्। कर्जाको ब्याज तीन प्रतिशत र अवधि सात वर्षसम्मको हुनेछ। दर्ता भएको सात वर्ष ननाघेका व्यवसायले मात्रै ऋण पाउनेछन्। चुक्ता पुँजी ५० लाख रुपैयाँँभन्दा कम भएको हुनुपर्छ। कुल आय वार्षिक ५० लाख रुपैयाँँभन्दा बढी नभएको, स्थिर पुँजी (घरजग्गाको मूल्यबाहेक) दुई करोड रुपैयाँँभन्दा बढी नभएको, उद्यममा पूर्णकालीन कामदारको संख्या १० जना बढी नभएको प्रावधान तोकिएको छ। विभागले एक महिनाभित्र प्रस्ताव मूल्यांकन गरेर कर्जाका लागि राष्ट्र बैंकमा पठाउनेछ। पहिलो चरणमा एक सय स्टार्टअपलाई कर्जा प्रवाह गर्न सकिने सूचना अधिकारी भण्डारीले बताइन्। लामो गृहकार्यपछि सरकारले एक महिनाअघि स्टार्टअप व्यवसाय कर्जा प्रवाहसम्बन्धी कार्यविधि जारी गरेको थियो। कार्यविधिअनुसार एक उद्यमीले एकभन्दा बढी प्रस्ताव गर्न पाउँदैन। प्रस्ताव विद्युतीय माध्यमबाट पठाउन सकिन्छ। उद्योग विभागले सूचना जारी गरी मापदण्ड पुगेका सबै व्यवसायीलाई कर्जा प्रस्ताव गर्न आह्वान गरेको हो। नवीनतम् ज्ञान, सोच, सीप र क्षमता भएका कर्जा लिन इच्छुक स्टार्टअप उद्यमीले २१ दिनभित्र प्रस्ताव पेस गर्नुपर्छ । कृषि तथा पशुपन्छी, वन (जडीबुटी, वन पैदावार), पर्यटकीय प्रवद्र्धन तथा मनोरञ्जन र अतिथि सत्कार, विज्ञान, प्रवद्र्धन, सञ्चार तथा सूचना प्रविधिमा आधारित उद्यम तथा व्यवसायले कर्जा पाउनेछन्। मानव स्वास्थ्य सेवा, शिक्षा तथा शिक्षण सिकाइ, यातायात तथा पारवहन सेवा, पूर्वाधार निर्माण, अटोमोबाइल, परम्परागत प्रवद्र्धन, उत्पादन र सेवाप्रवाहको प्रक्रियामा सुधार व्यवसायलाई कर्जा दिइनेछ। नीति तथा अनुसन्धान, घरायसी वा दैनिक जीवनयापनलाई सरल, सहज र सुरक्षित बनाउन सहयोग पुग्ने, खाद्य उत्पादन तथा प्रशोधन, फोहोरमैला व्यवस्थापन तथा वातावरणसँग सम्बन्धितले पनि कर्जा पाउनेछन्। कुनै वस्तु वा सेवाको उत्पादन वा वितरण प्रक्रियामा उपभोक्ताले भोग्दै आएको समस्यालाई समाधान गर्न सूचना प्रवद्र्धनको उपयोग एवं सिर्जनशील सोचको प्रयोगको कार्य भएको हुनुपर्छ। उद्यमले वार्षिक रूपमा गर्र्ने कुल खर्चको कम्तीमा पाँच प्रतिशत उत्पादन विकास, बजार विकास एवं अनुसन्धान र विकासमा खर्च गरेको हुनुपर्छ। उद्यमको बौद्धिक सम्पत्तिको पेटेन्ट वा डिजाइन वा सफ्टवेयर दर्ता भएको वा पेटेन्ट वा डिजाइन वा सफ्टवेयर दर्ता गर्न योग्य रहेको हुनुपर्ने प्रावधान छ। नेपालमा दर्ता नभएको, सूचना प्रवद्र्धन एवं नवीनतम् सोचको प्रयोग नगरी वस्तु वा सेवा विदेशबाट आयात गरिएको, विद्यमान कम्पनी वा व्यवसायलाई टुक्र्याएर बनाइएको वा सहायक कम्पनी वा फर्मको रूपमा काम गरेको, कर्जा सूचना केन्द्रमा कालोसूचीमा परेको वा त्यस्तो व्यक्तिबाट सञ्चालन भएको भए कर्जा पाउने छैनन्। कर प्रयोजनार्थाका लागि स्थायी लेखा नम्बर नलिएको, होल्डिङ कम्पनीको रूपमा औद्योगिक व्यवसाय ऐन, २०७६ बमोजिम मझौला वा ठूला उद्योगको वर्गीकरणमा पर्ने उद्यम, प्रचलित कानुनले प्रतिबन्ध लगाएका अन्य विषयका उद्यमले पनि कर्जा पाउने छैनन्। उद्योग वाणिज्य तथा आपूर्ति मन्त्रालयले स्टार्टअप कर्जा कोष स्थापनाका लागि समयसमयमा रकम नेपाल राष्ट्र बैंकलाई उपलब्ध गराउनेछ। बैंकले छुट्टै खाता खोली कोषको रूपमा प्रयोग गर्नेछ। यस्तो कर्जा प्रवाह गर्नका लागि बैंकले बैंक तोक्नेछ। बैंकले कर्जा प्रवाह गर्दा कर्जा तथा निक्षेपको सुरक्षण गर्नुपर्छ। त्यसका लागि लाग्ने शुल्क राष्ट्र बैंकबाट माग्नुपर्छ। बैंकले जिरो दशमलव एक प्रतिशतसम्म सेवाशुल्क र कर्जा उठाउने कार्यका लागि प्रोत्साहनस्वरूप जिरो दशमलव पाँच प्रतिशत शुल्क लिन पाउने व्यवस्था गरिएको छ। उद्योग विभागका महानिर्देशकको संयोजकत्वमा उद्यम कार्यान्वयन समिति गठन हुने कार्यविधिमा उल्लेख छ। सरकारी निकायबाहेक उद्योग वाणिज्य महासंघका स्टार्टअप हेर्ने प्रतिनिधि, लगानीकर्ता, स्टार्टअप क्षेत्रका विज्ञलाई समितिले बैठकमा बोलाउन सक्नेछ। समितिले स्टार्टअप उद्यमको अनुगमन गर्ने, गराउनेलगायतका काम गर्नेछ।"
बैंकको ताकेताले व्यवसायीमा आतंक सिर्जना भयो : पर्यटन व्यवसायी,"पोखरा : सरकारले सन् २०२० लाई नेपाल भ्रमण वर्ष घोषण गरेर २० लाख पर्यटक भित्र्याउने योजना बनाएर व्यवसायीलाई पर्यटन पूर्वाधारमा लगानी थप्न प्रेरित गर्यो। पर्यटक बढ्ने विश्वासमा व्यवसायी उत्साहित भए। बैंकले पनि होटल, रेष्टुरेन्ट लगायत पर्यटकीय पूर्वाधारमा लगानी गर्न ऋर्ण सहज रूपमा दियो। पर्यटकीय पूर्वाधारमा व्यवसायीले लगानी गरे। तर सन् २०२० को मुखैमा सन् २०१९ को डिसेम्बर महिनामा चीनमा पहिलो पटक देखापरेको कोभिड१९ विश्वभर फैलिएर विश्व पर्यटन बजार मात्र होइन सबै क्षेत्र प्रभावित भयो। यसको प्रत्यक्ष असर नेपालमा ठूलो ऋण लिएर पर्यटन क्षेत्रमा लगानी गरेका व्यवसायीलाई परेको पोखरामा शुक्रबार आयोजित पत्रकार सम्मेलनमा पोखरेली पर्यटन व्यवसायीले बताएका छन्। अरू व्यवसायभन्दा पर्यटन क्षेत्र बढी सम्वेदनशील व्यवसाय हो। पैसा खर्च गरेर रमाउन आउने पर्यटक ज्यान जोखिममा राखेर घुम्न आउने कुरा भएन। अहिले विश्वमै आर्थिक मन्दी भएकाले पनि पर्यटन व्यवसाय कोभिड अघिको अवस्थामा फर्कन नसकेको पोखरा पर्यटन परिषदका अध्यक्ष पोमनारायण श्रेष्ठले बताए। होटल, रेष्टुरेन्ट, पर्यटक लक्षित सवारी साधन, साहासिक खेलका गतिविधि लगायतमा लगानी बढ्यो तर पर्यटकको आगमन बढेन्। पर्यटक नै नआएपछि व्यापार भएन र पर्यटन व्यवसायीले लिएको ऋणको ब्याज तिर्न मात्र होइन बिजुली, पानीको बिल तिर्न पनि समस्या भएको परिषदका अध्यक्ष श्रेष्ठले बताए। पर्यटन क्षेत्रको स्थिति सुध्रने आशामा हरेक त्रैमासिक अन्त्यमा सरसापट गरी बैंकको किस्ता मिलान गर्दै व्यापार धानेर बसेको र अब सापटी माग्ने ठाउँ पनि नरहेको व्यवसायीले बताएका छन्। संकटका अवस्थामा सरकारले अभिावकीय भूमिका खेल्न पनि व्यवसायीले माग गरेका छन्। सरकारले पर्यटन व्यवसायलाई अत्यधिक मारमा परेको क्षेत्रको रूपमा राखे पनि सरकारले दिने सहुलियत, राहत तथा अनुदानका प्याकेजहरू व्यवसायीले अनुभूति गर्न नपाएको व्यवसायीले बताएका छन्। केही व्यवसायीले सहुलियत ब्याजदर पाए पनि छोटो समयका लागि दिएकाले अपुग भएको परिषदका अध्यक्ष श्रेष्ठले बताए। यस आर्थिक वर्षमा सरकारले नीतिगत रूपमा नसमेटेका कारण देखाउँदै बैंक तथा वित्तीय संस्थाहरूले व्यवसायीका दायित्वलाई चैत मसान्तको त्रैमासिक अन्त्यमा मिलान गर्नु पर्ने गरी ताकेता गरेकाले व्यवसायीलाई त्रसित पार्ने काम गरेको परिषदका अध्यक्ष श्रेष्ठले बताए। बैंकको ताकेताले व्यवसायी आतंकित र दायित्वको बोझले डिप्रेसनको सिकार समेत हुन थालेको उनले सुनाए। व्यवसायीलाई संरक्षण गर्न, पर्यटनमा भएको लगानी र रोजगारलाई जोगाउन यस वर्षको मौद्रिक नीतिले नसमेटिएको विषय वस्तुलाई परिमार्जित गर्दै थप कार्यक्रमहरू ल्याउन व्यवसायीले सरकारसँग माग गरेका छन्। बैंकलाई तिर्नु पर्ने ब्याज र सामा छिटोभन्दा छिटो तिर्न आतुर रहे पनि आर्थिक संकटको कारण सम्भव नभएकाले कर्जाको भुक्तानी तालिकालाई अर्को असार मसान्तसम्मलाई पुर्नतालिकीकरण गर्नुपर्ने व्यवसायीको माग छ। सरकारले अघिल्ला वर्षहरूमा ल्याएका कायक्रम पुर्नकर्जा कोष, पुर्नतालिकीकरण र व्यवसायी निरन्तरता कोष जस्ता सुविधाहरूको समयावधि न्यूनतम तीन वर्ष हुनुपर्ने व्यवसायीको माग छ। सुविधा नवीकरण र सुविधाबाट बञ्चित व्यवसायीहरूलाई यस आर्थिक वर्षमै उपलब्ध गराउन पनि व्यवसायीले माग गरेका छन्। कोभिडको पहिलो लहरपछि व्यवसायीका लागि कर्जा मिलान गर्ने प्रवाह गरेको अतिरिक्त कर्जा बढीमा १० प्रतिशतसम्म बैंकहरूले मिलान गर्नका लागि ताकेता गरिराखेकोमा उक्त कर्जा अवधि हालको अवस्थामा व्यवसायीहरूलाई फिर्ता गर्न थप एकवर्ष थपिदिन पनि व्यवसायीले माग गरेका छन्। बैंक तथा वित्तीय संस्थाहरूको कर्जाको ब्याजदर एक अंकमा झारिनु पर्ने व्यवसायीको माग छ। ७ प्रतिशतमा लिएको ऋणको ब्याज बढेर १६ प्रतिशत सम्म पुगेकाले जति ब्याज तिर्छु भनेर ऋण लिएको भन्दा बढी तिर्न नसकिने उद्योग वाणिज्य संघका प्रतिनिधि राम कँडेलले बताए। पर्यटन उद्योगमा थप लगानी नगर्ने नीति तुरुन्त परिमार्जन गरी कम्तीमा १० प्रतिशत गाईडेड लोनको व्यवस्था हुनुपर्ने लगायतमा व्यवसायीको माग छ। व्यसायीको माग सुनुवाइ नभए आन्दोलनमा उत्रनुको विकल्प नभएको पनि व्यवसायीले बताएका छन्। पोखरा अन्तर्राष्ट्रिय विमानस्थलबाट अन्तर्राष्ट्रिय उडान नहुनु र पहलमा देखिएको सुस्तताले पनि पर्यटन व्यवसायीलाई निराश बनाएको भन्दै छिटो अन्तर्राष्ट्रिय उडान सुरु गर्न पोखरा पर्यटन परिषदका महासचिव सञ्जयकान्त सिग्देलले बताए। पोखरामा १२ सय होटलमा एक दिनमा ४० हजार पर्यटक अट्न सक्ने क्षमता भए पनि अहिलेको अकुपेन्सी जम्मा १५ देखि २० प्रतिशत मात्र रहेको होटल संघ पोखराका अध्यक्ष लक्ष्मण सुवेदीले बताए। होटलको संख्या बढ्यो तर पर्यटकको आगमन नबढ्दा पर्यटन क्षेत्रमा भएको लगानी जोखिममा परेको पनि उनले सुनाए। पोखराको पर्यटन क्षेत्रमा ६ खर्ब बढी लगानी रहेको पोखरा पर्यटन परिषदका महासचिव सञ्जयकान्त सिग्देलले बताए।"

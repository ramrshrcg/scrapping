शीर्षक,विवरण
जाडोमा पखाला !,"जाडोको महिनामा लगभग सबैजसो सरकारी अस्पताल तथा प्राइभेट अस्पताल, क्लिनिकहरूमा विन्टर डायरिया अर्थात् हिउँदमा हुने झाडापखालाका रोगीहरूको चाप बढेको हुन्छ। जसमा नवजात शिशु र कम उमेरका केटाकेटीहरूको संख्या बढी हुन्छ। गर्मीयाममा हुने झाडापखाला त्यति खतरनाक हुँदैन, जति जाडोमा हुने डायरिया हुन्छ। जाडोमा डायरिया हुने मुख्य कारण चिसो लाग्नु हो। हिउँदमा चिसो अत्यधिक हुन्छ, झन् तराईतिर त शीतलहर नै चल्छ। जाडोको मौसम सुरु हुनेबित्तिकै रोटाभाइरस अत्यन्त सक्रिय हुन्छ। जाडोयाममा हुने डायरिया रोटाभाइरसको कारणले गर्दा नै हुन्छ। जाडो सिजनलाई स्वास्थ्यको दृष्टिकोणले रोगरहित मानिन्छ। जे खाए पनि सजिलैसित पच्छ। तर शारीरिक रूपले कमजोर बालबालिकामा रोगसँग लड्ने प्रतिरोधात्मक क्षमता कम हुन्छ। यस्ता बालबालिकालाई संक्रमणको सम्भावना बढी रहन्छ। प्रायः डायरिया (झाडापखाला)मा सामान्य कुरामा ध्यान दिए एक सप्ताहमा आफैं ठीक हुन्छ। यसका लागि कुनै औषधिको आवश्यकता नै पर्दैन। तर डायरिया हप्ता दिनभन्दा बढी रह्यो भने यसलाई क्रोनिक डायरिया मानिन्छ। यसको उपचार समयमा गरिएन भने यो खतरनाक पनि हुन सक्छ। सावधानी अपनाएमा यो समस्यालाई निको पनि पार्न सकिन्छ। यदि डायरियाको समुचित उपचार गरिएन भने जलवियोजन (डिहाइड्रेसन) हुन सक्छ अर्थात् शरीरमा पानीको मात्रा कम हुन सक्छ। शरीरमा पानीको मात्रामा कमी हुन गई बिरामीको मृत्यु पनि हुन सक्छ। डायरियाबाट बच्ने उपाय शौच सकेपछि साबुनपानीले हात धुने। खाना खानुभन्दा अगाडि साबुनपानीले हात धुने। फलफूल तथा हरियो सागपात राम्रोसँग धोइपखाली मात्र खाने। खानेकुरालाई छोपिराख्ने। डायरिया भए के गर्ने ? बच्चालाई जीवनजल दिइरहने। आमाको स्तनपान जारी राख्ने। खाना बन्द नगर्ने बरु हुन सक्छ भने बच्चालाई नरम खाद्यपदार्थ जस्तै केरा, उसिनेको आलु मुछेर खान दिने। डायरिया हुँदा के नदिने ? बच्चालाई मात्र ग्लुकोज या चिनी पानीको झोल नदिने। ग्लुकोजको झोलमात्र दिँदा शिशुको पेटमा ग्यास उत्पन्न हुन्छ। जसले गर्दा ब्याक्टेरिया संक्रमणको सम्भावना बढेर जान्छ। यस्ता तरल पदार्थ पनि नदिने जसमा केफिनको अंश होस्। जस्तै कोकाकोला, कफी आदि। डायरियाको रोगीलाई आमाको दूधबाहेक बाहिरी दूध तथा दूधबाट बनेका परिकारहरू पनि दिनु हुँदैन। उपचार यसरी जलवियोजन हुन नदिन बच्चालाई सधैंको भन्दा बढीमात्रामा झोलीय पदार्थ ख्वाउनु पर्छ। झाडापखाला नथामिएसम्म झोलीय तरल पदार्थ दिन जरुरी छ। प्रत्येक पटक पातलो दिसा गरेपछि जीवनजल दिनुपर्छ। जीवनजलको मात्रा २ देखि १० वर्षसम्मका लागि १०० देखि २०० मिलिमिटर, १० वर्षभन्दा माथिकालाई बिरामीले चाहे जति दिन सकिन्छ। डायरिया लागेका बिरामीको उपचारको मुख्य उद्देश्य जलवियोजन हुन नदिई रोगीको प्राण बचाउनु हो। पुनर्जलीय प्रक्रियाबाट जलवियोजनको उपचार भएमा झाडापखालाका बिरामी आफैं ठीक हुन्छन्। त्यसकारण झाडापखाला लागेका बिरामीका लागि पुनर्जलीय उपचार नै सबैभन्दा महŒवपूर्ण उपचार हो। बिरामीलाई कसरी र कतिसम्म पुनर्जलीय उपचार गर्ने भन्ने कुरा बिरामीको शारीरिक अवस्था र जलवियोजनको स्थितिमा भरपर्ने हँुदा पहिले बिरामीको स्थितिको लेखाजोखा गर्नुपर्छ। सोहीअनुसारको उपचार गर्नुपर्ने हुन्छ। स्वास्थ्य संस्थामा लानुपर्ने अवस्था धैरै पटक पातलो दिसा गरेमा। राम्ररी खान वा पिउन नसकेमा। तारन्तार बान्ता गरेमा। ज्वरो आएमा। ज्यादै तिर्खाएको अवस्था भएमा। दिसामा रगत देखिएमा। डा मिश्र, होमियोप्याथिक कन्सल्टेन्ट हुन्।"
कांग्रेस सत्तापक्ष कि विपक्ष ?,"नेपाली कांग्रेसले नेपालको संसदीय परम्परामा फरक अभ्यास गरेको छ। प्रधानमन्त्रीलाई विश्वासको मत दिएर सत्तापक्षको लहरमा उभिएको छ भने संसद्मा विपक्षी बेन्च रोजेको छ। विद्यमान कानुनी व्यवस्थाअनुसार सरकारलाई समर्थन गर्ने दल सत्तापक्ष मानिन्छ। मन्त्रिपरिषद् गठनमा सहयोग वा समर्थन नगरेको र प्रतिनिधिसभामा १० प्रतिशतभन्दा बढी सिट भएको सबैभन्दा ठूलो दल प्रमुख विपक्षी हुन्छ। विपक्षी दल संसद्मा विपक्षी बेन्चमा अर्थात् सभामुखको आसनको बायाँतर्फ रहन्छ। सरकारको खबरदारी गर्छ। सरकारको विकल्प दिन तयार रहन्छ। विपक्षी दलको नेताले विशेष हैसियत र सुविधा पनि पाउँछ। संसद्मा मात्र होइन, संवैधानिक परिषद्मा पनि उसको स्थान छुट्ट्याइएको छ। यदि ऊ सत्तापक्ष हो भने सरकारको पंक्तिमा अर्थात् सभामुखको आसनको दायाँतर्फ रहन्छ। अब कांग्रेसको स्थान कुन हो ? कानुनीरूपमा ऊ सरकार पक्ष हो। आफ्नो रोजाइमा विपक्ष। वास्तवमा नेपाली कांग्रेसले सुरक्षित गरेको स्थान कुन हो ? अर्थात् कांग्रेस सत्तापक्ष हो कि विपक्ष ? प्रतिनिधिसभाको बैठकमा उसले रोज्ने आसनका आधारमा यो प्रश्नको प्रारम्भिक जवाफ त मिल्नेछ। तर, कानुनी विवाद भने त्यहीं अन्त्य हुने छैन। यसको निरूपण कि संसद् स्वयंले कानुनी आधार बनाएर गर्नुपर्छ कि सर्वोच्च अदालतले संविधानको व्याख्यामार्फत गर्नुपर्ने हुन्छ। संवैधानिक परिषद्को आगामी बैठकअघि यसको निक्र्योल भएन भने बैठकमा प्रमुख विपक्षी नेताको हैसियतलाई लिएर अर्को प्रश्न उठ्ने छ। विवाद अरू बढ्ने सम्भावना रहन्छ। कानुनी विवादको निरूपण जसरी भए पनि राजनीतिक र नैतिक प्रश्नको घेरामा भने नेपाली कांग्रेस लामो समयसम्म तानिनेछ। किनभने सरकारलाई विश्वासको मत दिने कांग्रेसको यो निर्णय कुनै असहज अवस्थामा राजनीतिक गाँठो फुकाउन भएको होइन। सरकार निर्माण हुन सकस परेको वा मध्यावधि निर्वाचनको बाध्यात्मक परिस्थिति आइलागेर त्यसलाई टार्न गरिएको पनि होइन। यो निर्णय आवश्यकताको सिद्धान्तमा नभएर सत्ताको दाउपेचअन्तर्गत भएको हो। कांग्रेसले यही कार्डमार्फत भागबन्डाको राजनीतिमा प्रवेश गर्न चाहेको हो। यसको खुलासा कांग्रेस स्वयंले गरिसकेको छ। समर्थनको गुनबापत राष्ट्रपति वा सभामुखमा हिस्सेदारी पाउनुपर्ने उसको प्रारम्भिक दाबी छ। यसका निम्ति कांग्रेस सभापति शेरबहादुर देउवाले पदाधिकारी बैठकबाटै निर्णय गरेर सत्तापक्षसँग परामर्शसमेत थालिसकेका छन्। प्रधानमन्त्रीलाई विश्वासको मत दिने विषयमा कांग्रेसमा दुई महामन्त्रीसहित केही नेताबाट फरक मत दर्ज भएको थियो। संसदीय परम्परा र कानुनी बाध्यताले मतदानमा विश्वासकै पक्षमा मत दिए पनि यस्तो निर्णयले कांग्रेसको प्रमुख विपक्षी दलको हैसियतमा समेत नैतिक प्रश्न उठ्ने तर्क असहमत पक्षको रह्यो। यसले कांग्रेसमा पनि यो विषय विवादित रहेको देखाउँछ। तर, त्यसपछि सत्तासँग शक्ति बाँडफाँटका निम्ति प्रयत्न गर्ने सन्दर्भमा भने आन्तरिक मतभेद देखिएन। अभूतपूर्व एकता प्रदर्शन भएको संकेत मिल्यो। यो अर्को विडम्बना हो। प्रधानमन्त्रीलाई विश्वासको मत दिनु वर्तमान सरकारप्रतिको समर्थन हो। यो नयाँ गठबन्धनलाई समर्थन हो। यद्यपि कांग्रेस नेतृत्वले यसलाई प्रधानमन्त्री पुष्पकमल दाहालप्रतिको व्यक्तिगत वा माओवादी पार्टीप्रतिको समर्थनका रूपमा व्याख्या गरेको छ। कांग्रेस वरिष्ठ नेता रामचन्द्र पौडेलको भनाइमा हाइज्याक भएको गठबन्धन फर्काउने रणनीति हो। तर, व्यक्तिगत लाभ वा कुण्ठाको कारण जसरी अभिव्यक्ति भए पनि राजनीतिक र नैतिक धरातलमा यस्तो प्रयासको महŒव रहँदैन। बरु अराजनीतिक र अनैतिक हर्कत ठहर्छ। प्रकारान्तरले यो कदम कांग्रेसका निम्ति प्रत्युत्पादक हुने निश्चित छ। किनकि सरकारलाई समर्थन र सत्तामा हिस्सेदारीपछि ऊ विपक्षी रहँदैन, सत्तापक्ष नै हुन्छ। मन्त्रिपरिषद्मा सामेल नभएको सत्तापक्ष। हिजोको गठबन्धनमा जनमोर्चा सरकारमा थिएन, सरकारको समर्थनमा थियो। सरकारमा नगए पनि उसलाई सत्तापक्ष नै मानिएको थियो। आज नेपाली कांग्रेस त्यहीं पुगेको छ भन्दा अतिशयोक्ति नहोला। नेपाली कांग्रेसले सरकारलाई समर्थन दिएर विपक्षीमा बस्ने कार्यलाई २०५१ सालको नजिर अघि सारेर स्वाभाविक पुष्टि गर्ने प्रयत्न गरेको छ। त्यसबेला संसद्मा अहिलेजस्तै कुनै पनि दलको बहुमत थिएन। तर, अहिलेजस्तो मिलिजुली सरकार गठन भएको होइन। एमाले सबैभन्दा ठूलो दल थियो। प्रतिनिधिसभामा सबैभन्दा ठूलो पार्टीको संसदीय दलको नेताको हैसियतमा मनमोहन अधिकारी प्रधानमन्त्री बनेका थिए। मनमोहन सरकारले संसद्मा विश्वासको मत नपाएको अवस्थामा संसद्ले अर्को सरकार दिन सक्ने अवस्था थिएन। मुलुक मध्यावधि निर्वाचनमा जाने निश्चित थियो। त्यो रोक्न उसले विश्वासको मत दियो। तर, सरकारमा सहभागी भएन। विपक्षी बेन्चमा बस्यो। सत्ताको हिस्सेदारी खोजेन। विकल्प दिने दाउ हेरेर बस्यो। नौ महिनापछि आफू अनुकूलको अवस्था बनाएर अविश्वासको प्रस्तावमार्फत सरकार गिरायो। कांग्रेसको नेतृत्वमा नयाँ सरकार बन्यो। तर, अहिले त्यो स्थिति होइन। अहिले अझ विचित्र के छ भने नेपाली कांग्रेस संसद्मा सबैभन्दा ठूलो दल भएर पनि वैकल्पिक सरकार दिने हैसियत वा चाहनामा छैन। संख्यात्मक आधारमा तत्काल त्यस्तो नदेखिएको मात्र होइन, मानसिकरूपमा पनि कांग्रेस त्यसमा तयार छैन। ऊसँग न त्यो विश्वास छ न चेत नै। त्यहाँ सत्ताभन्दा अरु केही नदेख्ने पक्ष हावी छ। यसैले ऊ प्रधानमन्त्रीको विकल्प होइन, उपप्रधानमन्त्रीको विकल्प दिने रणनीतिमा छ। सरकारको विकल्प दिने दलले प्रधानमन्त्रीको विकल्प खोज्छ। उसलाई समर्थन गर्ने दललाई त्यहाँबाट अलग गर्ने प्रयत्न गर्दछ। त्यसो गर्दा उसले राष्ट्रिय स्वतन्त्र पार्टी, राप्रपा, जसपालगायतका दलको समर्थन लिने प्रयास गर्ने हो। जुन प्रयासमा ऊ यो सरकार बनेलगत्तै लाग्यो पनि। यद्यपि त्यसमा सफल भएन। त्यसपछिको सहज बाटो भनेको एमालेसँगको संवाद नै हो। एमालेलाई समर्थन गर्ने वा उसको समर्थन लिने कार्य वैकल्पिक सरकार निर्माणको सहज बाटो हो। तर, यहाँको परिदृश्य भिन्न छ। कांग्रेस वैकल्पिक सरकार होइन, वैकल्पिक गठबन्धनको प्रयासमा छ। पुष्पकमल दाहाललाई प्रधानमन्त्री मानेर एमालेको स्थान आफूले लिने प्रयासमा छ। सामान्यतः प्रमुख विपक्षी भनेको प्रतीक्षित सरकार मानिन्छ। सरकार भनेको प्रधानमन्त्री हो, मन्त्री वा उपप्रधानमन्त्री होइन। तर, यहाँ वैकल्पिक प्रधानमन्त्री दिने होइन, वर्तमान सरकारमा कसरी छिर्ने भन्ने प्रयासमा छ प्रमुख विपक्ष। एउटा प्रजातान्त्रिक पार्टी स्थापित मूल्य, मान्यता र संसदीय परम्परालाई उपहास गर्दै सत्ताको निम्ति यो हदसम्मको सौदाबाजीमा लाग्छ भन्ने कल्पना गरिएको हुँदैन। यसले कांग्रेसको लोकतान्त्रिक छवि त धूमिल भएकै छ, राजनीतिक दिवालियापनसमेत देखाउँछ। अर्को चाखलाग्दो कुरा के छ भने कांग्रेसले सरकारलाई समर्थन गरेर विपक्षी बेन्चमा बस्ने सन्दर्भमा २०५१ सालको नजिरको वकालत गर्ने गरेको छ। पछिल्लो संवैधानिककानुनी व्यवस्थाभन्दा संसदीय अभ्यास र नेपालको परम्परा हेरेको तर्क गरेको छ। तर, संसद् विघटनको सन्दर्भमा विगतमा पटकपटक भएको संसदीय अभ्यासको नजिरलाई हेर्ने नजरिया भने भिन्न छ। २०४७ सालको संविधानअन्तर्गतकै दुई वटा नजिरलाई उसले आफ्नो अनुकूलतामा फरकफरक व्याख्या गरेको छ। मनमोहन अधिकारीको नजिरलाई प्रगतिशील ठहर्याएको छ भने कोइरालादेउवाको नजिरलाई प्रतिगमन। नेपाली राजनीतिमा यस्तो विचित्रको दृश्य पटकपटक देखिँदै आएको छ। र, मुलुक पटकपटक त्यसको सिकार भएको छ। वर्तमान सत्ता गठबन्धनको मूल चरित्र नेपाली राजनीतिमा नौलो अभ्यास होइन। एमाले र माओवादीबीचको सहकार्य निकट विगतमा पनि देखिइसकेको हो। थुप्रै पटक यी दुई दल मिलेर सरकार गठन भएका छन्। दुई दलको गठबन्धनबाट कहिले पुष्पकमल दाहाल प्रचण्ड त कहिले केपी शर्मा ओली प्रधानमन्त्री बनेको अनुभव छ। निर्वाचनका क्रममा पनि पटकपटक विभिन्न तह र स्थानमा तालमेल भएका छन्। अघिल्लो संसदीय निर्वाचनमा त यी दुई दलबीच अझ फराकिलो सहकार्य भयो। एउटै चुनावी घोषणापत्र बन्यो। देशव्यापी गठबन्धन भयो। निर्वाचनमा उत्साहजनक परिणाम आयो। त्यसपछि संयुक्त सरकार बन्यो। पार्टी पनि एक भयो। तर, लामो समय जान सकेन। सरकार ढल्यो। गठबन्धन तितरबितर भयो। पार्टी फुट्यो। नयाँ खाले गठबन्धन बन्यो। कांग्रेस नेतृत्वको तत्कालीन गठबन्धन वैकल्पिक सरकार बनाउन स्वाभाविकजस्तो देखिए पनि चुनावी गठबन्धनका दृष्टिले जनस्तरबाट अनुमोदित हुन सकेन। त्यसबाट शिक्षा लिएर फेरि एमालेमाओवादीबीच कोर्स करेक्सनको मनोविज्ञान बन्यो। परिस्थिति त्यहीअनुसार विकास भयो, त्यसले सार्थकता पायो। संयुक्त सरकार बन्यो। पाँच वर्षको सहयात्राले दीर्घकालीन सहकार्यको ढोका खुल्ने सम्भावना औंल्याउन थालियो। एकता, संघर्ष र फेरि एकताको प्रक्रिया सुरु हुने आधार बन्यो। तर, सरकार बनेको दुई साता बित्दा नबित्दै मुख्य साझेदार एमाले र माओवादीबीच शंकाको बिजारोपण हुनु वर्तमान गठबन्धनको निम्ति मात्र होइन, मुलुककै निम्ति दुर्भाग्य हो। यसले राजनीतिक अस्थिरता उत्पन्न गरेको छ। देशभित्र निराशा छाएको छ भने बाह्य शक्ति केन्द्र उत्साहित बनेको छ। राजनीतिक नेतृत्वले तत्कालीन लाभहानि वा एकअर्कोलाई दबाबमा राख्ने रणनीति बनाउँदा विश्वासको वातावरण बन्न सक्तैन। इतिहासले एक पटक फेरि अवसर दिएको छ नयाँ ध्रुवीकरणको निम्ति। मुलुकलाई भूराजनीतिक चपेटाबाट जोगाउँदै स्वतन्त्र, स्वाधीन र समुन्नत राष्ट्र बनाउन बलियो राष्ट्रिय शक्तिको आवश्यकता छ। त्यो सम्भावनालाई मर्न दिनु हुँदैन। आफ्नो सरकार आफैं निर्माण गर्न सक्ने राष्ट्रिय क्षमता फेरि गुम्न नपाओस् भन्नेमा सम्बद्ध सबै सचेत हुन जरुरी छ।"
जरैदेखि सोच्ने कि ?,"गणेश ! भन त तिमी यो मानसरोवरमा के देख्छौ ?, आमा पार्वतीले छोरालाई सोध्दा जवाफ आएको थियो, जताततै कालो देख्छु। जताततै मान्छे नै मान्छे दौडिइरहेका छन्। उनीहरू मलाई मार्न खोजिरहेका छन्। गणेशले आफूलाई बचाउन भनिरहँदा आमा पार्वती शान्त र निर्धक्क भनिरहेकी थिइन्, अझै हेर, राम्ररी हेर। त्यस्तो केही छैन। गणेशलाई लाग्यो, यतिका मान्छे मार्न आउँदा पनि नबचाउने मेरी आमा कस्ती ? जतिबेला गणेश ११ वर्षका थिए। उनले आँखा खोले, आमा मुस्कुराइरहेकी छन्। गणेश डरले नीलोकालो छन्। आमाको वाणी आयो, नडराऊ। बाबु, तिम्रो मन नकारात्मक होला। अझ मनभित्र पस र हेर आफूलाई। परिस्थिति विचार गरी गणेशले शान्त भावमा मनको ढोका खोलेर हेरे। हो कि ! जस्तो लाग्यो।त्यसपछि पार्वतीले भनिन्, तिमी जे सोच्छौ, यो संसार त्यस्तै बनेर आउँछ। संसारको स्क्रिनमा त्यही देखिन्छ, जुन कुरा मनमा उत्पादन हुन्छ। आमाले भनेअनुसार गणेशले लामो र गहिरो सास फेरे। पार्वतीले थपिन्, आँखा बन्द गर, म छु। तिम्रा सबै दुःखबाट बचाउँछु। उनी ध्यानमग्न भए। जब मन शान्त भयो, तब गणेशले आँखा खोले र भने, जताततै उज्यालो छ आमा, अरू केही छैन। एक्लै हुँदा पनि खुसी हुने कला हो यो। यथा दृष्टि तथा सृष्टि। मनले जे सोच्छ, त्यही देखिन्छ। गणेशमा आत्मविश्वासको तह बढ्यो। भनिन्छ, बुवा र आमाबाट गणेशले बाल्यकालमा यस्ता हजारौं खजाना पाए। उनलाई दिइएका यस्ता तालिमले १,१११ पाना भरिएका छन् रे। एकमात्र पुराण, गणेशपुराण जसलाई साढे चार हजार वर्ष लगाएर लेखियो। मनमा विचार र लक्ष्य जन्मायो भने पूरा हुने रहेछ भन्ने उदाहरण गणेशको बाल्यकालले बताएको छ। हरेक दिन अघिल्लो दिनसँग प्रतिस्पर्धा गर्नेको जीवनले सार्थकता पाउँदै जान्छ। हो, मानिस हरेक दिन सफल हुनुपर्छ। हामीले यसरी सोचेका छौं ? हरेक परिवारले सन्तानलाई गणेशलाई जसरी हरविधा र क्षेत्रमा सानैमा तालिम दिने हो भने बल्ल देशले सही नागरिक पाउँछ। गणेश (टिम लिडर) को पूजा गर्नु भनेकै आफ्नो नेतृत्व क्षमताका लागि हो। हरेक नागरिकको यसरी नै नेतृत्व विकास हुने हो भने न विकासमा समस्या रहन्छ, न समृद्धि प्राप्तिमै। यस किसिमले तालिम लिएर सोच जस्तो, भविष्य त्यस्तै लाई मूलनारा बनाउने र यसैमा समर्पण भाव राखेर अघि बढ्ने हो भने नेपालमा दक्ष जनशक्तिको अभाव हुने छैन। चीन होस् वा जापान अथवा कतिपय विकसित देश, त्यहाँका बालबालिकाले सानैदेखि हरेक कुरामा अब्बल हुने अवसर पाउँछन्। सकारात्मक सोच र लक्ष्यप्रति दृढ हुने वातावरण पाउँछन्। सकारात्मक ऊर्जा पाएको बालबालिका त्यही ऊर्जा थप्दै सफल बन्छ। उसलाई देशभक्ति सिकाइन्छ। ऊ देशकै लागि समर्पित हुन्छ। नेपालमा सरकारले होस् वा परिवारले, कसैले पनि बालबालिकाको होलस्टिक डेभलपमेन्टमा ध्यान दिएकै छैन, लगानी गरेकै छैन (अपवादबाहेक)। यहाँ त हरेकजसोले जीवनको लय र गति समात्न सकेकै छैन। कतिपय त आशीर्वादले भरिनुपर्नेमा जीवनलाई अभिशप्त ठानिरहेका छन्। नकारात्मक ऊर्जाले भरिएको मानिसबाट समाज र राष्ट्रले के अपेक्षा गर्न सक्छ र ? दिनु को सट्टा ठग्नुमा मजा भेट्नेहरूले आफूलाई कहिले सही दिशामा हिँडाउलान् ? व्यापारमात्र होइन, मन्दिरमा समेत ठग्नुपर्छ भन्ने मान्यताले ग्रसित छ समाज। प्रशिक्षणकै कमी भन्छु, उसले अरूलाई होइन, आफैंलाई ठगिरहेको छ। तीन करोड नेपालीमध्ये कतिमा प्लेसेबो र कतिमा नोसेबो होला ? प्लेसेबो अर्थात् सकारात्मक सोच र चिन्तन, नोसेबो अर्थात् नकारात्मक सोच र चिन्तन। वरिपरि हेर्यौं भने जताततै भेट्छौं, हुँदैन, सक्दिनँ, गर्दिनँ, सम्भव नै छैन। जबसम्म मानिसमा हुन्छ, सक्छु, गर्छु, सम्भव छ भन्ने भाव र संकल्प जन्मँदैन, तबसम्म देशले योग्य नागरिक पाउन सक्दैन। यसमा अभिभावक र समाजको ठूलो हात रहन्छ। नोसेबोबाट ग्रसित कैयौं मानिस हामी चिया पसलदेखि चौतारोसम्म समय बर्बाद पारिरहेछौं। यो राष्ट्र विकासका लागि घातक हो, खै कसले कहिले बुझ्ने ? एक विद्वान्ले भनेका थिए, आँखा झिम्क्याउँदा लाग्ने समयको एकतिहाइ समय हो, क्षण। तिमी आधा क्षण पनि खेर नफाल। हामी अधिकांश क्षणको त के कुरा घण्टा र दिन बित्दा पनि त्यसको आभास गर्दैनौं। हजारौं हामी त हप्ता बित्दा पनि मन पोलेको महसुस गर्दैनौं। आफू र राष्ट्र बन्न कसैले धेरै केही गर्नु पर्दैन। हालै कतारमा वल्र्ड कप २०२२ भयो। मेसी र एम्बाप्पे यी दुई पात्रमात्र हेरौं न। यिनले धेरै के गरे, गोलपोस्टमा गोल हानेकामात्र न हुन्। उनीहरूको ध्यान जतिबेला पनि गोलमै भएर न गोलमा आफ्नो विश्व पहिचान बनाए। खेलले नै होइन, तिनको स्वास्थ्य राम्रो भएको। गोलले नै होइन, सबैले चिनेको ? चर्चा गरेको ? विश्वका हरेक देशका नागरिकदेखि राष्ट्र प्रमुखसम्मको मुखमा छ मेसी र एम्बाप्पे। गोलले नै उनीहरूले नाम (पहिचान), दाम (धन) र सम्मान कमाए। बिल गेटस् हेरौं, महात्मा गान्धी वा मदर टेरेसा वा अरू कैयौं यस्ता नाम छन् जसले एउटै काममा ध्यान लगाए, आफूलाई समर्पण गरे र सफल भए। उत्कृष्ट कर्म नगरेका भए के यी व्यक्तित्व संसारको दृष्टिमा पुग्थे ? सदासदा जीवित रहन्थे ? मानिसको चोला त मरेर जान्छ तर जीवनको पथ (प्यासन, सचेतना अर्थात् शिक्षा र सीप, समयसीमा र आदतहरू) लाई सही दिशा दिन सकेमात्र जुनी जुनी सबैको मनमा बाँच्न सक्छौं हामी पनि। हामीलाई के ले छेकेको छ र ? समस्या जसरी हामीभित्र छ, समाधान त्यसरी नै हामीभित्रै छ। नखोज्नु र त्यसबाट मुक्त हुन नचाहनु (जस्तो छ त्यस्तैमा रमाउने आदत) ले हामीलाई असल र सफल हुनबाट रोकेको न हो। हरेक काममा बहानाबाजी गर्नेहरूलाई सामुन्ने आइसकेको सफलताले पनि बहानाबाजी खोज्छ। यसरी व्यक्ति चुक्छ, चुकिरहन्छ। आफ्नो रिचनेस खोज्न छोडेर अरूको कमजोरी खोज्छौं, खोजिरहन्छौं र त हामी गरिब झन् गरिब बन्छौं, बनिरहन्छौं। यसरी समय बिताउनु भनेको मनोरोग हो। भनाइ छ, यु क्यान्ट किल टाइम, टाइम किल्स यु अर्थात् तिमी समयलाई मार्दैनौ, तिमीलाई समयले मारिरहेको हुन्छ। त्यो समय आफूमा लगानी गर्ने हो भने अरूतर्फ ध्यान नै जाँदैन। बरु अरूको ध्यान तपाईंमा केन्द्रित हुनेछ। देश विकासका लागि एउटा सन्दर्भ केलाउने प्रयास गरौं। नेपालमा ४२ प्रतिशत किसान छन् जो वर्षमा ९ महिना काम गर्छन् तर उनीहरूलाई केवल ६ महिना खान पुग्छ। यसै सन्दर्भमा अमेरिकालाई हेरौं, जहाँ तीन जनाले काम गरेर २० जनालाई खाद्यान्न उत्पादन गर्छन्। जापानमा त्यत्रो कृषिकर्म हुन्छ जबकि त्यहाँ एकजना पनि खेतमा भेटिँदैनन्। इजरायल त्यस्तो देश हो जसले सूचनाप्रविधि (आईटी)को प्रयोग गरेर खेती गर्छ। त्यस देशमा २ प्रतिशतकिसानले खेती गरेर ९८ प्रतिशत नागरिकलाई खाद्यान्न पुर्याउँछन्। यतिमात्र होइन, निर्यात प्रशस्त गर्छन्। हामी नेपालीसँग के कमी छ र यी सबै कथा लागिरहेको छ। केही हामी फरक पनि छौं। जीवनमा ठूलो मेहेनत र लगानी गरेर व्यक्तित्व बनाएका छौं। तर व्यक्तित्वमात्र भएर हुँदैन, उसको योगदान समाज र राष्ट्रलाई कति छ ? त्यो महत्त्वपूर्ण हुन्छ। नेपालमा व्यक्तित्व (पर्सनालिटी) भएकाहरू सबैले एकपटक गहिरिएर सोच्नुपर्ने बेला आएको छ कि मैले आफ्नो तर्फबाट जन्मभूमि नेपालको समग्र विकासका लागि के गरें ? राष्ट्रमा भएका प्रकृति, माटोदेखि सारा सुविधा ग्रहण त गरें तर कुन कुन क्षेत्रमा के कति योगदान दिएँ ? स्वमूल्यांकन ढिला भइसकेको छ। अधिकांश हामीसँग लिनुपर्छ भन्नेमात्र भाव छ, दिनुपर्छ भन्ने भावलाई स्वीकार्नै सकेका छैनांै। दिने कति महान् हुन्छ हेरौं त, देवता। दिने भएर देवता भए, हामी लिनेहरू लेवतामा सीमित भयौं, भइरह्यौं र त जहाँको तहीँ छौं। लिएर होइन, दिएर मात्र मान्छेले संसार जित्ने हो। ल अफ पर्सनालिटीले भन्छ, व्यक्ति जस्तो चाहन्छ, त्यस्तै बन्न सक्छ। हामीले आजसम्म के चाह्यौं ? आफैंलाई प्रश्न गरौं र खोजौं आफूभित्रको सम्भावना। किनकि संसारमा जे पनि रोप्ने अवसर छ। यो मलिलो धरतीमा जे रोप्यो, त्यही फल्छ। २१औं शताब्दीको अत्याधुनिक समयमा छौं हामी। विश्व प्रतिस्पर्धामा नउत्रिएसम्म हामी नेपाली कुवाको भ्यागुतो मै सीमित हुन्छौं। हामीले आजसम्म जे गर्यौं त्यो भव्य गर्यौं, व्यक्तित्व विकासमा जे गर्यौं, भव्य गर्यौं भन्ने भ्रम छ। यस्ता भ्रम हरेक क्षेत्र र विषयमा भेटिन्छन्। तिनलाई चिरेर अब सर्वप्रथम नेपाल विश्वबजारमा अमेरिका, बेलायत, चीन, अस्टेलिया, जापान, सिंगापुरजसरी चिनिनु पर्छ। यसका लागि सामूहिक प्रयास चाहिन्छ। यस्तो शत्प्रयास तबसम्म निरन्तर हुनुपर्छ जबसम्म यसले सार्थक परिणाम हात पार्दैन। यो समृद्धि नेपालले प्राप्त गर्न हरक्षेत्रमा विकास अनिवार्य सर्त हो। भौतिक पूर्वाधारलाई विकास ठान्यौं भने अर्को महाभूल हुनेछ। व्यक्तिनागरिकसँग जोडिएका हरेक विषय, क्षेत्र, सन्दर्भ र संस्कारको उच्चतम विकास पहिलो सर्त हो। संयुक्त राष्ट्रसंघले निर्धारण गरेको दिगो विकास लक्ष्य (एसडीजी)का सबै सूचकसँगै थप पहल र प्रयास यी दुई विकासका लागि आवश्यक छ भनेर सरकार र नागरिकहरूले बुझ्नुपर्छ। अन्यथा देश विकास जहाँको तहीँ हुनेछ। समृद्ध नेपाल : सुखी नेपाली बनाउने सरकारको १५औं योजनालाई साकार पार्न जरैदेखि सोच्ने बेला हो यो। अब रत्तिभर ढिला नगरौं।"
जनताले चाहेको दिगो विकास,"पुष्पकमल दाहाल प्रचण्ड नेतृत्वको सरकारले पनि न्यूनतम साझा कार्यक्रम सार्वजनिक गर्दै निःशुल्क, छुटजस्ता व्यवस्था गरेको छ। जुनसुकै सरकार गठन हुँदा पनि जनताका अत्यावश्यक सेवालाई छुट र निःशुल्क घोषणा गरे जनतामाझ लोकप्रिय भइन्छ भन्ने मान्यता छ। प्रधानमन्त्री प्रचण्डले पनि जनताको चुल्होचौकोमा नै सीधै ठोकिने मुद्दालाई केन्द्रमा राखेर छुट र निःशुल्कको व्यवस्था गरेका छन्। पेट्रोलियम पदार्थको मूल्य घटाउनेदेखि, निःशुल्क स्वास्थ्य सेवा, निःशुल्क बिजुली, सहज सार्वजनिक सेवामा पहुँचजस्ता विषयलाई यो सरकारले पनि प्राथमिकतामा राखेको छ। तर, निःशुल्क, छुटजस्ता व्यवस्था गर्नका लागि स्रोत धान्न सक्ने क्षमता सरकारको छ कि छैन भन्ने विश्लेषण भने भएको देखिँदैन। सरकारै पिच्छे ल्याइने लोकप्रिय कार्यक्रम खाली कार्यक्रममा मात्र सीमित हुने गरेका छन्, कार्यान्वयन भएको नभएको हेर्ने फुर्सद नै कसलाई छ र ? यो सरकारको अवधि करिब साढे दुई वर्षको छ भने यो बीचमा पनि सरकार कसरी अघि बढ्छ र आफ्ना प्रतिबद्धताहरू कसरी पूरा गर्छ भन्ने हेर्न बाँकी नै छ। गरिएका प्रतिबद्धता पूरा गर्न स्रोत परिचालन सरकारको मुख्य मुद्दा हुनुपर्ने हो न कि हचुवामा ल्याइने लोकप्रिय कार्यक्रम? वर्तमान अवस्थामा समग्र औद्योगिक उत्पादन तथा व्यावसायिक क्षेत्रमा आएको ह्रास, वित्तीय क्षेत्रमा तरलता संकुचन, उच्च ब्याजदर, बढ्दो व्यापार घाटा, न्यून पुँजीगत खर्च, घट्दो राजस्व संकलन, विदेशी मुद्रा सञ्चितिमा परेको दबाब तथा पुँजीबजारमा आएको गिरावटलगायतका समस्या अर्थतन्त्रका चुनौती हुन्। औद्योगिक, वित्तीय र मौद्रिक नीतिको सामञ्जस्यपूर्ण ढंगले कार्यान्वयन गरी अर्थतन्त्रलाई तत्काल गतिशील बनाउन सरकारलाई चुनौती रहेको छ। गत वर्ष शोधनान्तर स्थिति ८७ अर्ब ७१ करोड रुपैयाँले घाटामा थियो। विदेशी मुद्रा सञ्चिति पनि करिब ६ महिनाको वस्तु तथा आयात धान्नेमा पुगेको थियो। विप्रेषण अप्रवाहमा वृद्धिदर पनि घट्दो अवस्थामा थियो। वैदेशिक रोजगारीमा जानेको संख्यामा वृद्धिसँगै विप्रेषण आयमा भएको वृद्धि र विलासिताका वस्तुको आयातमा गरिएको कडाइका कारण अहिले अर्थतन्त्रको बाह्य सूचांकमा भने सुधार देखिएको छ। केन्द्रीय बैंकको तथ्यांकअनुसार आर्थिक वर्ष २०७९०८० को असोजमा १२ अर्ब ४३ करोड रुपैयाँले शोधनान्तर बचतमा पुगेको छ। विदेशी मुद्रा सञ्चिति ८३ महिनाको वस्तु आयात धान्ने अवस्थामा पुगेको छ। अर्थतन्त्रको प्रमुख आयस्रोत विप्रेषण आप्रवाह चालू आर्थिक वर्षको तीन महिनामा १६८ प्रतिशतले वृद्धि भई २८१ अर्ब ५ करोड पुगेको छ। चालू खाता भने घाटामा नै छ। तर, बाह्य क्षेत्रको सुधार क्षणिक भएको र अर्थतन्त्रको प्रपर ट्रिटमेन्ट अझै नभएको विज्ञ बताउँछन्। अघिल्लो सरकारले चालू आर्थिक वर्षमा राजस्व १८८५ प्रतिशतले वृद्धि गर्ने लक्ष्य लिएको छ। तर, हालसम्म राजस्व लक्ष्यको २९ प्रतिशत कमले मात्र संकलन भएको छ। सरकारको राजस्व संकलन २० वर्षपछि सबैभन्दा कम भएको छ। महालेखा नियन्त्रक कार्यालयको तथ्यांकअनुसार चालू खर्चभन्दा राजस्व संकलनको दर घट्दा अर्थतन्त्र घाटामा पुगेको हो। अर्थविद् भन्छन्, यस्तो अवस्था २०५७ र २०६००६१ सालमा थियो। भुक्तानी सन्तुलन र व्यापारमा दबाब परेका कारण सरकारको आम्दानीको स्रोत खुम्चिन पुगेको छ। अर्थतन्त्रको बाह्य चाप कम गर्नका लागि सरकार तथा केन्द्रीय बैंकले लिएको नीतिका कारण यस्तो अवस्था आएको हो। राष्ट्र बैंकले लिएको नीतिले उपभोक्तासँगै सरकार स्वयंलाई असर गर्यो। विलासिताका वस्तु आयात रोकिँदा मूल्यवृद्धि साढे ८ प्रतिशतमा उक्लिएको छ। वास्तविक मूल्यवृद्धि झन् बढी छ। आन्तरिक तथा बाह्य ऋण लिने अवस्थामा पनि सरकार छैन। भूकम्प र कोरोनाअघिका वर्षहरूमा सरकारको वित्तीय दायरा पर्याप्त थियो। सरकारले मज्जासँग खर्च गर्न सक्थ्यो। तर, अहिले सरकारको वित्तीय दायरा साँघुरिँदै गएको छ। सरकारको ऋण भार कुल गार्हस्थ्य उत्पादनको साढे ४१ प्रतिशत पुगेको छ। त्यसमध्येमा साढे २१ प्रतिशत वैदेशिक र २० प्रतिशत आन्तरिक ऋण हो। वैदेशिक ऋण कुल गार्हस्थ्यको ३३ प्रतिशतभन्दा बढाउन नसक्ने कानुनी व्यवस्था छ। आन्तरिक ऋण पनि बढ्दै गएको छ। धेरै बढायो भने पनि त्यसले वित्तीय स्थायित्व खल्बलाउने देखिन्छ। राजस्व घट्नु समस्या भए पनि त्योभन्दा ठूलो समस्या भनेको व्यवसाय ठप्प हुनु रहेको विज्ञहरूले बताउँदै आएका छन्। मुलुकको व्यवसाय सबै ठप्प भएका छन्। उद्योग कि बन्द हुँदैछन्, कि कम क्षमतामा सञ्चालनमा छन्। यसले रोजगारीमा के असर पर्छ ? आर्थिक वृद्धिमा के असर पर्छ ? भन्ने प्रश्न छ। तरलताका कारण बैंकमा निक्षेप छैन भने कर्जा प्रवाह पनि हुन सकेको छैन। कर्जा विस्तारलाई नियन्त्रण गर्न राष्ट्र बैंकले ल्याएको चालू पुँजी कर्जासम्बन्धी कार्यविधिका कारण उद्योगी व्यवसायी थप मारमा परेका छन्। निजी क्षेत्रको विरोधपछि र नयाँ सरकार गठनसँगै चालू पूँजी कर्जासम्बन्धी कार्यविधि भने संशोधन भएको छ। एकातिर पुनर्कर्जाको सुविधालाई हटाइएको छ भने अर्कोतिर कर्जाको प्रयोगलाई पनि नियन्त्रण गरिएको छ। त्यसको सीधा असर उद्योगमा परेको छ। अहिले ४० प्रतिशतभन्दा बढी उद्योग क्षमताभन्दा कम उत्पादनमा झरेका छन्। निर्माणसम्बन्धी उद्योगहरू सबैभन्दा बढी प्रभावित भएको अवस्था पनि अहिलेकै हो। उद्योग नचलेर ऊर्जा खपत घटेको छ भने विद्युत् खेर जाने अवस्था सिर्जना भएको छ। उत्पादन बिक्री नै नहुँदा कसरी उद्योग चल्न सक्छन्। देश आर्थिक मन्दीतिर जाँदैछ। भुक्तानी सन्तुलन सप्रिन थाल्यो नि भनेर बस्ने हो भने देश गहिरो आर्थिक मन्दीतर्फ जाने देखिन्छ। अहिलेको हाम्रो अर्थतन्त्रलाई चलायमान बनाउन जरुरी छ। उद्योग कलकारखाना चल्न सक्ने र लगानी बढाउन सक्ने वातावरण चाहिएको हो। सरकारी तथ्यांकअनुसार ८ लाख ४१ हजार ४ सय ७६ युवा बेरोजगार छन्। तिनलाई रोजगारी सिर्जना गर्नु राज्यको दायित्व हो कि होइन ? ती युवाले निःशुल्क र छुट खोजेका छैनन् सरकारसँग, खोजेका छन् त रोजगारी, आर्थिक विकास र समृद्धि। अब पनि सरकारले तत्कालीन समयलाई मात्र सम्बोधन गर्दा मध्यकालीन र दीर्घकालीन सरकारकै नीतिहरू ओझेलमा पर्न सक्छन्। पूर्वाधार विकासका नाममा भइरहेका घोटालाहरूलाई निमिट्यान्न गरेर रोकिएको आयोजनाको काम मात्र दु्रतगतिमा बढाउन सके समृद्धिका लागि धेरै वर्ष कुर्नै पर्दैन। पहिला विकास अनि निकास अनि त्यसपछि मात्र निःशुल्क र छुटको व्यवस्था गरौं। नेपाल मात्र होइन सारा विश्व नै मूल्यवृद्धि, आर्थिक मन्दीको चपेटामा परेको बेलामा नेपालजस्तो आयातमुखी अर्थतन्त्र भएको देशले बडो सोचेर अर्थतन्त्र चलाउनुपर्ने हुन्छ। के सधैं आयात गरिरहने, अनि के सधैं दक्ष श्रमलाई विदेशमा पठाएर रेमिट्यान्सले मात्र देश चलाउने ? अनि त्यही रेमिट्यान्सबाट चलेका अर्थतन्त्रमा पनि छुट र निःशुल्क दिए भनेर जनतालाई झुक्याउने ?"
बागमती प्रदेशस्तरीय भलिबल प्रतियोगिताको तयारी पूरा,"काठमाडौं : बागमती प्रदेशस्तरीय भलिबल प्रतियोगिताको तयारी पूरा भएको छ। आगामी बुधबारदेखि ७ गतेसम्म रामेछापको मन्थलीमा हुने बागमती प्रदेशस्तरीय पुरुष भलिबल प्रतियोगिताको तयारी पूरा भएको नेपाल खेलकुद महासंघ बागमती प्रदेश कमिटी अध्यक्ष सीताराम कार्कीले जानकारी दिए। काठमाडौंमा पत्रकार सम्भेलन गर्दै कार्कीले एमालेका सचिव एवम् सांसद गोकर्णराज विष्टले प्रतियोगिताको उद्घाटन गर्ने बताए। प्रतियोगितामा प्रथम हुनेलाई २ लाख, द्वितीय हुनेलाई १ लाख, तृतीय हुनेलाई ५० हजार र सान्त्वना ३० हजार पुरस्कार राशिसहित शिल्ड, मेडलको व्यवस्था रहेको कार्कीले बताए। कार्कीले भने, नेपाल खेलकुद महासंघ बागमती प्रदेश कमिटीको आयोजनामा हुने प्रतियोगितामा १३ वटै जिल्लाका टीम सहभागी हुने छन्। कार्कीले भलिबल खेललाई अझ विकास र स्थापित गर्ने उच्च महत्वकांक्षका साथ प्रतियोगितकाको आयोजना गरिएको बताए। खेलमा ३६ लाख ४१ हजार लागत लाग्ने आयोजकको अनुमान छ। बागमती प्रदेशमा रामेछाप, दोलखा, सिन्धुली, काभ्रेपलाञ्चोक, ललितपुर, भक्तपुर, काठमाडौं, धादिङ, नुवाकोट, रसुवा, मकवानपुर, चितवन, सिन्धुपाल्चोक जिल्ला रहेका छन्। प्रतियोगितामा खेलकुद नागरिकको मौलिक अधिकार, समृद्धिका लागि जनस्वास्थ्य हाम्रो सरोकारभन्ने मूल नारा तय भएको छ।"
अझै पुगेन साइपालमा बैंक,"काठमाडौं : हरेक नेपालीलाई वित्तीय पहुँच पुुर्याउने भनिए पनि अझैसम्म सबै स्थानीय तहमा बैंक पुगेको छैन। आर्थिक वर्ष २०७९०८० को मंसिरसम्ममा ७ सय ५३ स्थानीय तहमध्ये ७ सय ५२ तहमा मात्रै वाणिज्य बैंकका शाखा खुलेका छन्। बझाङ जिल्लाको साइपाल गाउँपालिका बैंकिङ पहुँच बाहिर छ। जस्ले गर्दा उक्त गाउँपालिकाका बासिन्दा बैंकिङ सुविधाबाट वञ्चित हुनु परेको र सदरमुकारसम्म तीनचार दिन लगाएर हिँडेर जानुपर्ने बाध्यता रहेको बताउँछन्। गत आर्थिक वर्ष २०७८०७९ जेठसम्ममा तीन वटा स्थानीय तहमा वाणिज्य बैंकको शाखा पुगेको थिएन। दुर्गम भनिएका धादिङको रुविभ्याली गाउँपालिका र जाजरकोटको जुनिचाँदे गाउँपालिकामा बैंक पुगेका थिएनन्। गत वर्षसम्म ती दुई ठाउँमा शाखा खुले पनि बझाङको साइपाल गाउँपालिकाका बासिन्दा बैंकिङ पहुँचबाट वञ्चित छन्। सरकारले एक व्यक्ति एक खाता अभियान चलाए पनि बैंकिङ पहुँच पहुँच पुग्न सकेको छैन। सरकार संघीय संरचनामा गएपछि नेपाल राष्ट्र बैंकले वाणिज्य बैंकलाई भाग लगाएर वाणिज्य बैंकको कम्तीमा एउटा शाखा हरेक स्थानीय तहमा खोल्न निर्देशन दिएको थियो। गाउँपालिका धेरै दुर्गममा रहेको र आवश्यक पूर्वाधार केही नभएकाले शाखा खोल्न समस्या भएको बताउँछन्। सडक नभएको, कम जनसंख्या भएकाले शाखा नखोले पनि सबै सरकारी कारोबारसहित जयपृथ्वी नगरपालिकाबाट हुने गरेकोले बैंकले सोही फन्डबाट सेवा प्रदान गर्ने प्रस्ताव राखेको थियो। दुर्गम स्थानीय तहमा बैंक नपुग्दा वृद्धभत्ता बुझ्नदेखि सम्पूर्ण कामका लागि सदरमुकाम नै धाउनु परेको स्थानीयको गुनासो छ। साइपाल गाउँपालिकाका पूर्वअध्यक्ष राजेन्द्रबहादुर धामी भौगोलिक अवस्था, घरभाडालगायतको बुझ्न आएको तर अहिलेसम्म शाखा नआएको बताउँछन्। यद्यपि, केही दिनअघि बैंकको शिविर बसेको र बैंक शाखा खोल्न अनुरोध गरेको उनले जानकारी दिए। शिविरमा बझाङका बैंक प्रमुख पनि हेलिकप्टर चढेर गया हुन्। त्यतिबेला बैंक प्रमुख र जिल्ला समन्वय प्रमुखबीच छलफल भएको छ, धामी भन्छन्, पक्की घर नभएको, पैसा राख्न सुरक्षाको समस्या, गाडीको बाटो नभएकोलगायतको पूर्वाधारको कमीले बैंक आउन नखोजेको देखियो। पहिला इन्टरनेट थिएन तर अहिले इन्टरनेट र फोनको सुविधा भने आइसकेको छ। तर बैंक नखोल्दा सास्ती खेपेर सदरमुकाम चैनपुरमै जानुपर्ने बाध्यता छ। पूर्वअध्यक्ष धामीका अनुसार गाउँमा कतिपय कारोबार बैंकिङ प्रणालीबाट मात्रै छ। सामाजिक सुरक्षा कार्यक्रमअन्तर्गतको भत्ता, वृद्धाभत्ता, कर्मचारीलाई तलब बैंकबाटै गर्नुपर्ने भएकाले वृद्धवृद्धा भत्ता बुझ्न सदरमुकामसम्म ७० किलोमिटरको बाटो तीन, चार दिन लगाएर पुग्नुपर्ने बाध्यता भएको उनको गुनासो छ। उनका अनुसार अझ जनप्रतिनिधिले विकासको कामहरू खानेपानी, भवनलगायत बनाउन काम गर्दा बैंक खाता खोल्न, रकम भुक्तानीलगायतको काम गर्न सदरमुकाम नै धाउनुपर्ने बाध्यता छ। बैंक नभएका कारण सर्वसाधारणलाई छिटोछरितो सेवा सुविधा दिन गाह्रो भएको छ। यसैले गाउँपालिकामै बैंक भए धेरै सहज हुन्थ्यो, उनले जोड दिए। हालसम्म मुलुकभर राष्ट्र बैंकबाट इजाजत प्राप्त बैंक तथा वित्तीय संस्थाको संख्या ११ हजार ६ सय ५० ओटा शाखा सञ्जाल पुगेको छ। वाणिज्य बैंक ५ हजार ९९ शाखा, विकास बैंकको १ हजार १ सय २७, वित्त कम्पनीको २ सय ७६ र लघुवित्त कम्पनीको ५ हजार १ सय ४८ ओटा शाखा कार्यालय सञ्चालनमा छन्। यद्यपि, वाणिज्य बैंक नै नपुगे पनि अहिले दूरदराजसम्म लघुवित्त र सहकारी संस्था पनि पुगेका छन्। यसअघि दुर्गम गाउँपालिकामा सडक, विद्युत्, इन्टरनेट टेलिफोनजस्ता सञ्चार साधन, भवन र शान्ति सुरक्षाको प्रत्याभूति नभएकाले शाखा कार्यालय खोल्न नसकेको बैंकरहरूले बताउँदै आएका थिए। बैंकहरूले यस्ता कारण खुलाउँदै कार्यालय खोल्न नसकेको बारे नेपाल राष्ट्र बैंकमा पत्र बुझाएका थिए। बैंकहरूले दुर्गम स्थानमा शाखा खोल्न अग्रसरता नदेखाएपछि सबै स्थानीय तहमा पहुँच पुर्याउन गोलाप्रथा प्रणालीसमेत अपनाइएको थियो। केन्द्रीय बैंकले सबै तहमा बैंक शाखा विस्तार गर्न दबाब दिएको थियो। यसपछि त्यतिबेला रहेका २७ ओटै वाणिज्य बैंकहरूबीच कुनकुन गाउँपालिकामा जाने भनेर गोलाप्रथा गरेर भाग लगाइएको थियो।"
कालिञ्चोक दर्शन आइपिओ खुल्यो,"काठमाडौं : कालिञ्चोक दर्शन लिमिटेडले सर्वसाधारणका लागि साधारण शेयरको बिक्री खुला गरेको छ । कम्पनीले आजदेखि प्रतिकित्ता रु एक सय अङ्कित दरमा आठ लाख ९६ हजार चार सय कित्ता शेयर प्राथमिक सार्वजनिक निष्कासन(आइपीओ)को निष्कासन तथा बिक्री खुला गरेको हो । कम्पनीले आफ्नो जारी पूँजी ६० करोड को १८ प्रतिशतले हुने १० करोड ८० लाख बराबरको १० लाख ८० हजार कित्ता शेयर सर्वसाधारणका लागि छुट्याइएको थियो । यसमध्ये १० प्रतिशत अर्थात एक लाख आठ हजार कित्ता वैदेशिक रोजगारीमा रहेका नेपालीका लागि निष्काशन गरिसकेको छ भने पाँच प्रतिशत अर्थात ५४ हजार कित्ता सामूहिक लगानी कोषमा बाँडफाँट गरिसकेको छ । त्यसैगरी, दुई प्रतिशतले हुने २१ हजार छ सय कित्ता कर्मचारीका लागि छुट्याइएको छ । सर्वसाधारणले बाँकी आठ लाख ९६ हजार चार सय कित्ताका लागि आवेदन दिन सक्ने कम्पनीले जनाएको छ । निष्कासन गरिने शेयरमा सर्वसाधारणले छिटोमा आगामी माग ६ गतेसम्म र सो अवधिमा माग बमोजिम आवेदन नपरे १७ गतेसम्म न्यूनतम १० कित्तादेखि अधिकतम चार हजार नौसय ९० कित्ता खरिदका लागि आवेदन दिन सक्ने कम्पनीले सार्वजनिक गरेको आह्वान पत्रमा उल्लेख छ । लगानीकर्ताले नेपाल धितोपत्र बोर्डबाट स्वीकृति प्राप्त आस्वा सदस्य बैंक तथा वित्तीय संस्था र तिनका तोकिएका शाखा कार्यालयबाट सि आस्वा प्रणालीमार्फत तथा अनलाइनमार्फत मेरो शेयर प्रयोग गरी खरिदको आवेदन दिन सकिने छ । कम्पनीको शेयर निष्कासन तथा बिक्री प्रबन्धकमा नवील इन्भेष्टमेन्ट बैंकिङ लिमिटेड रहेको छ । कम्पनीले दोलखाको चरिकोटबाट कालिञ्चोक भगवती मन्दिरसम्मको केवलकार सञ्चालन गरिरहेको छ । कम्पनीलाई केयर नेपालले केयरएन्पी बीबी प्लस आईआर प्रमाणपत्र प्रदान गरेको छ । रासस"
"नेप्से परिसूचक ३२ अंकले बढ्यो,साढे ३ अर्ब बढीको सेयर कारोबार",काठमाडौं : नेप्से परिसूचक दोहोरो अंकले बढेको छ। आज नेप्से ३२७२ अंकले बढेर २१८२११ विन्दुमा पुगेको छ। साताको पहिलो र दोस्रो कारोबार दिन सार्वजनिक विदा परेकाले सेयर कारोबार भएन। आज खुलेको बजारमा साढे ३ अर्बको सेयर कारोबार भएको छ। दोहोरो अंकले बढेको बजारमा ७ कम्पनीको मूल्यमा सकारात्मक सर्किट लेभलमा कारोबार भयो। आज २५० कम्पनीको १ करोड १८ लाख ८३ हजार २८७ कम्पनीको ३ अर्ब ७२ करोड ४७ लाख ९४ हजार ५८७ रुपैयाँमा खरिदबिक्री भयो। ६३ हजार ४३० पटक कारोबार भयो। कारोबार रकमका आधारमा अपी पावर कम्पनी शीर्षस्थानमा रह्यो। सो कम्पनीको २३ करोड २६ लाख ८ हजार ३८८ रुपैयाँको सेयर कारोबार भयो। अपर तामाकोशी हाइड्रो पावरको ११ करोड र नगदी ग्रुपको १० करोड बढी मूल्यको सेयर किनबेच भयो। कारोबारमा आएका १३ उपसमूह मध्ये १२ को मूल्य बढ्यो भने एकको घट्यो। होटल्स एन्ड टुरिजम समूहको सूचक सर्वाधिक ५१२ प्रतिशतले बढ्यो। हाइड्रो पावरको ५०४ प्रतिशतले बढ्दा फाइनान्स समूहको ३६० प्रतिशतले बढयो। १२ समूहको सूचक बढ्दा बैंकिङ उपसमूहको भने ०३२ प्रतिशतले ओरालो लाग्यो। यसदिन प्रभु सेलेक्ट फन्डको सेयर मूल्य ८४५ प्रतिशतले घट्यो।
अन्तर बैंक कारोबार र तरलताको विवरण अनिवार्यरुपमा एआईएस पोर्टलमा राख्नुपर्ने,"काठमाडौं : नेपाल राष्ट्र बैंकले बैंक तथा वित्तीय संस्थालाई जारी गरिएको एकीकृत निर्देशन, २०७८ संशोधन गरेको छ। एकीकृत निर्देशन संशोधन गर्दै राष्ट्र बैंकले सबै बैंक तथा वित्तीय संस्थाले आफ्नो दैनिक तरलताको अवस्था र अन्तरबैंक कारोबारको विवरण अनिवार्यरुपमा सुपरिवेक्षकीय सूचना प्रणाली (एआइएस) रिपोर्टिङ पोर्टलमा प्रविष्ट गर्न निर्देशन दिएको हो। यसअघि सबै वाणिज्य बैंक, विकास बैंक, वित्त कम्पनी तथा पूर्वाधार बैंकको अन्तरबैंक कारोबारको विवरण कारोबार सम्पन्न गर्नासाथ र दैनिक तरलता विवरण अर्को कार्यदिनको मध्याह्न १२ बजेसम्म नेपाल राष्ट्र बैंकको रिपोर्टिङ पोर्टलमा अपलोड गर्नुपर्ने व्यवस्था थियो। नयाँ व्यवस्थाअनुसार तरलता विवरण अर्को कार्यदिनको मध्याह्न १२ बजेसम्म र अन्तर बैंक कारोबारको विवरण कारोबार सम्पन्न गर्नासाथ सुपरीवेक्षकीय सूचना प्रणालीमार्फत नेपाल राष्ट्र बैंकमा पेश गर्नुपर्नेछ। यस्तै, २०७८ असार १ गतेदेखि नेपाल राष्ट्र बैंकमा पेश गर्नुपर्ने रिटर्न पनि सुपरिवेक्षकीय सूचना प्रणाली रिपोर्टिङ पोर्टलमा अनिवार्यरुपमा अद्यावधिक गर्नुपर्नेछ। 'कुन मितिदेखिका रिटर्न बैंक तथा वित्तीय संस्थाले सुपरिवेक्षकीय सूचना प्रणालीमा समेत अनिवार्य रुपमा तथ्यांक र विवरण पठाउनुपर्ने स्पष्ट पार्न आवस्यक देखिएको हुँदा यस्तो व्यवस्था लागू गरिएको हो', राष्ट्र बैंकले मार्गदर्शन संशोधनको कारण खुलाउँदै भनेको छ। यसअघि प्रत्येक त्रयमास समाप्त भएको सात दिनभित्र निक्षेप तथा कर्जाको ब्याजदरसम्बन्धी विवरण र ब्याजदर संशोधन गरेको सातदिनभित्र सोको पूर्ण विवरण राष्ट्र बैंकलाई जानकारी गराउनुपर्ने व्यवस्था थियो। अब त्यस्तो विवरण पनि बैंक तथा वित्तीय संस्थाले राष्ट्र बैंकको सुपरिवेक्षकीय सूचना प्रणाली रिपोर्टिङ पोर्टलमार्फत अद्यावधिक गर्नुपर्नेछ।"
जनताले चाहेको दिगो विकास,"पुष्पकमल दाहाल प्रचण्ड नेतृत्वको सरकारले पनि न्यूनतम साझा कार्यक्रम सार्वजनिक गर्दै निःशुल्क, छुटजस्ता व्यवस्था गरेको छ। जुनसुकै सरकार गठन हुँदा पनि जनताका अत्यावश्यक सेवालाई छुट र निःशुल्क घोषणा गरे जनतामाझ लोकप्रिय भइन्छ भन्ने मान्यता छ। प्रधानमन्त्री प्रचण्डले पनि जनताको चुल्होचौकोमा नै सीधै ठोकिने मुद्दालाई केन्द्रमा राखेर छुट र निःशुल्कको व्यवस्था गरेका छन्। पेट्रोलियम पदार्थको मूल्य घटाउनेदेखि, निःशुल्क स्वास्थ्य सेवा, निःशुल्क बिजुली, सहज सार्वजनिक सेवामा पहुँचजस्ता विषयलाई यो सरकारले पनि प्राथमिकतामा राखेको छ। तर, निःशुल्क, छुटजस्ता व्यवस्था गर्नका लागि स्रोत धान्न सक्ने क्षमता सरकारको छ कि छैन भन्ने विश्लेषण भने भएको देखिँदैन। सरकारै पिच्छे ल्याइने लोकप्रिय कार्यक्रम खाली कार्यक्रममा मात्र सीमित हुने गरेका छन्, कार्यान्वयन भएको नभएको हेर्ने फुर्सद नै कसलाई छ र ? यो सरकारको अवधि करिब साढे दुई वर्षको छ भने यो बीचमा पनि सरकार कसरी अघि बढ्छ र आफ्ना प्रतिबद्धताहरू कसरी पूरा गर्छ भन्ने हेर्न बाँकी नै छ। गरिएका प्रतिबद्धता पूरा गर्न स्रोत परिचालन सरकारको मुख्य मुद्दा हुनुपर्ने हो न कि हचुवामा ल्याइने लोकप्रिय कार्यक्रम? वर्तमान अवस्थामा समग्र औद्योगिक उत्पादन तथा व्यावसायिक क्षेत्रमा आएको ह्रास, वित्तीय क्षेत्रमा तरलता संकुचन, उच्च ब्याजदर, बढ्दो व्यापार घाटा, न्यून पुँजीगत खर्च, घट्दो राजस्व संकलन, विदेशी मुद्रा सञ्चितिमा परेको दबाब तथा पुँजीबजारमा आएको गिरावटलगायतका समस्या अर्थतन्त्रका चुनौती हुन्। औद्योगिक, वित्तीय र मौद्रिक नीतिको सामञ्जस्यपूर्ण ढंगले कार्यान्वयन गरी अर्थतन्त्रलाई तत्काल गतिशील बनाउन सरकारलाई चुनौती रहेको छ। गत वर्ष शोधनान्तर स्थिति ८७ अर्ब ७१ करोड रुपैयाँले घाटामा थियो। विदेशी मुद्रा सञ्चिति पनि करिब ६ महिनाको वस्तु तथा आयात धान्नेमा पुगेको थियो। विप्रेषण अप्रवाहमा वृद्धिदर पनि घट्दो अवस्थामा थियो। वैदेशिक रोजगारीमा जानेको संख्यामा वृद्धिसँगै विप्रेषण आयमा भएको वृद्धि र विलासिताका वस्तुको आयातमा गरिएको कडाइका कारण अहिले अर्थतन्त्रको बाह्य सूचांकमा भने सुधार देखिएको छ। केन्द्रीय बैंकको तथ्यांकअनुसार आर्थिक वर्ष २०७९०८० को असोजमा १२ अर्ब ४३ करोड रुपैयाँले शोधनान्तर बचतमा पुगेको छ। विदेशी मुद्रा सञ्चिति ८३ महिनाको वस्तु आयात धान्ने अवस्थामा पुगेको छ। अर्थतन्त्रको प्रमुख आयस्रोत विप्रेषण आप्रवाह चालू आर्थिक वर्षको तीन महिनामा १६८ प्रतिशतले वृद्धि भई २८१ अर्ब ५ करोड पुगेको छ। चालू खाता भने घाटामा नै छ। तर, बाह्य क्षेत्रको सुधार क्षणिक भएको र अर्थतन्त्रको प्रपर ट्रिटमेन्ट अझै नभएको विज्ञ बताउँछन्। अघिल्लो सरकारले चालू आर्थिक वर्षमा राजस्व १८८५ प्रतिशतले वृद्धि गर्ने लक्ष्य लिएको छ। तर, हालसम्म राजस्व लक्ष्यको २९ प्रतिशत कमले मात्र संकलन भएको छ। सरकारको राजस्व संकलन २० वर्षपछि सबैभन्दा कम भएको छ। महालेखा नियन्त्रक कार्यालयको तथ्यांकअनुसार चालू खर्चभन्दा राजस्व संकलनको दर घट्दा अर्थतन्त्र घाटामा पुगेको हो। अर्थविद् भन्छन्, यस्तो अवस्था २०५७ र २०६००६१ सालमा थियो। भुक्तानी सन्तुलन र व्यापारमा दबाब परेका कारण सरकारको आम्दानीको स्रोत खुम्चिन पुगेको छ। अर्थतन्त्रको बाह्य चाप कम गर्नका लागि सरकार तथा केन्द्रीय बैंकले लिएको नीतिका कारण यस्तो अवस्था आएको हो। राष्ट्र बैंकले लिएको नीतिले उपभोक्तासँगै सरकार स्वयंलाई असर गर्यो। विलासिताका वस्तु आयात रोकिँदा मूल्यवृद्धि साढे ८ प्रतिशतमा उक्लिएको छ। वास्तविक मूल्यवृद्धि झन् बढी छ। आन्तरिक तथा बाह्य ऋण लिने अवस्थामा पनि सरकार छैन। भूकम्प र कोरोनाअघिका वर्षहरूमा सरकारको वित्तीय दायरा पर्याप्त थियो। सरकारले मज्जासँग खर्च गर्न सक्थ्यो। तर, अहिले सरकारको वित्तीय दायरा साँघुरिँदै गएको छ। सरकारको ऋण भार कुल गार्हस्थ्य उत्पादनको साढे ४१ प्रतिशत पुगेको छ। त्यसमध्येमा साढे २१ प्रतिशत वैदेशिक र २० प्रतिशत आन्तरिक ऋण हो। वैदेशिक ऋण कुल गार्हस्थ्यको ३३ प्रतिशतभन्दा बढाउन नसक्ने कानुनी व्यवस्था छ। आन्तरिक ऋण पनि बढ्दै गएको छ। धेरै बढायो भने पनि त्यसले वित्तीय स्थायित्व खल्बलाउने देखिन्छ। राजस्व घट्नु समस्या भए पनि त्योभन्दा ठूलो समस्या भनेको व्यवसाय ठप्प हुनु रहेको विज्ञहरूले बताउँदै आएका छन्। मुलुकको व्यवसाय सबै ठप्प भएका छन्। उद्योग कि बन्द हुँदैछन्, कि कम क्षमतामा सञ्चालनमा छन्। यसले रोजगारीमा के असर पर्छ ? आर्थिक वृद्धिमा के असर पर्छ ? भन्ने प्रश्न छ। तरलताका कारण बैंकमा निक्षेप छैन भने कर्जा प्रवाह पनि हुन सकेको छैन। कर्जा विस्तारलाई नियन्त्रण गर्न राष्ट्र बैंकले ल्याएको चालू पुँजी कर्जासम्बन्धी कार्यविधिका कारण उद्योगी व्यवसायी थप मारमा परेका छन्। निजी क्षेत्रको विरोधपछि र नयाँ सरकार गठनसँगै चालू पूँजी कर्जासम्बन्धी कार्यविधि भने संशोधन भएको छ। एकातिर पुनर्कर्जाको सुविधालाई हटाइएको छ भने अर्कोतिर कर्जाको प्रयोगलाई पनि नियन्त्रण गरिएको छ। त्यसको सीधा असर उद्योगमा परेको छ। अहिले ४० प्रतिशतभन्दा बढी उद्योग क्षमताभन्दा कम उत्पादनमा झरेका छन्। निर्माणसम्बन्धी उद्योगहरू सबैभन्दा बढी प्रभावित भएको अवस्था पनि अहिलेकै हो। उद्योग नचलेर ऊर्जा खपत घटेको छ भने विद्युत् खेर जाने अवस्था सिर्जना भएको छ। उत्पादन बिक्री नै नहुँदा कसरी उद्योग चल्न सक्छन्। देश आर्थिक मन्दीतिर जाँदैछ। भुक्तानी सन्तुलन सप्रिन थाल्यो नि भनेर बस्ने हो भने देश गहिरो आर्थिक मन्दीतर्फ जाने देखिन्छ। अहिलेको हाम्रो अर्थतन्त्रलाई चलायमान बनाउन जरुरी छ। उद्योग कलकारखाना चल्न सक्ने र लगानी बढाउन सक्ने वातावरण चाहिएको हो। सरकारी तथ्यांकअनुसार ८ लाख ४१ हजार ४ सय ७६ युवा बेरोजगार छन्। तिनलाई रोजगारी सिर्जना गर्नु राज्यको दायित्व हो कि होइन ? ती युवाले निःशुल्क र छुट खोजेका छैनन् सरकारसँग, खोजेका छन् त रोजगारी, आर्थिक विकास र समृद्धि। अब पनि सरकारले तत्कालीन समयलाई मात्र सम्बोधन गर्दा मध्यकालीन र दीर्घकालीन सरकारकै नीतिहरू ओझेलमा पर्न सक्छन्। पूर्वाधार विकासका नाममा भइरहेका घोटालाहरूलाई निमिट्यान्न गरेर रोकिएको आयोजनाको काम मात्र दु्रतगतिमा बढाउन सके समृद्धिका लागि धेरै वर्ष कुर्नै पर्दैन। पहिला विकास अनि निकास अनि त्यसपछि मात्र निःशुल्क र छुटको व्यवस्था गरौं। नेपाल मात्र होइन सारा विश्व नै मूल्यवृद्धि, आर्थिक मन्दीको चपेटामा परेको बेलामा नेपालजस्तो आयातमुखी अर्थतन्त्र भएको देशले बडो सोचेर अर्थतन्त्र चलाउनुपर्ने हुन्छ। के सधैं आयात गरिरहने, अनि के सधैं दक्ष श्रमलाई विदेशमा पठाएर रेमिट्यान्सले मात्र देश चलाउने ? अनि त्यही रेमिट्यान्सबाट चलेका अर्थतन्त्रमा पनि छुट र निःशुल्क दिए भनेर जनतालाई झुक्याउने ?"
पेट्रोलियम पदार्थको खुद्रा बिक्री मूल्य यथावत्,काठमाडौं : नेपाल आयल निगमले पेट्रोलियम पदार्थको खुद्रा बिक्री मूल्य यथावत् जनाएको छ। इण्डियन आयल कर्पोरेशन लिमिटेडबाट सोमबार पेट्रोलमा केही बढेर र डिजेल तथा हवाई इन्धनमा केही घटेर आएको भए तापनि निगमले पेट्रोलियम पदार्थको मूल्य यथावत् रहने जानकारी दिएको हो। निगमलाई हाल एलपी ग्यासमा प्रति सिलिण्डर ३५९५० रुपैयाँ घाटा रहेको छ। अन्तर्राष्ट्रिय बजारमा प्रशोधित पेट्रोलियम पदार्थको मूल्यमा आएको उतारचढावले विगत लामो समयदेखि सञ्चित नोक्सानीमा सञ्चालन हुँदै आएको निगमले जनाएको छ। हाल अन्तर्राष्ट्रिय बजारमा प्रशोधित पेट्रोलियम पदार्थको मूल्य पुनः घटबढ हुने क्रममा रहेको अवस्थामा पेट्रोलियम पदार्थको आपूर्ति सुचारु राख्न र इण्डियन आयल कर्पोरेशन लिमिटेडको बक्यौता एवं नेपाल सरकारद्वारा उपलब्ध गराइएको ऋणको व्यवस्थापन गर्न अझै चुनौतिपूर्ण अवस्था रहेको मूल्य यथावत् राखिएको निगमले जनाएको छ।

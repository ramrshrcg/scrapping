शीर्षक,विवरण
स्वस्थ ज्येष्ठकाल,"स्वस्थ्य जीवनशैलीले डिमेन्सियालगायत धेरै रोगहरूबाट बच्न सकिन्छ। त्यसैले यसबारे युवावस्थादेखि नै ध्यान दिनु उपयुक्त हुन्छ। उमेर ढल्किँदै जाँदा विभिन्न रोगले सताउँछन्। हृदयरोग, मधुमेह र क्यान्सरजस्ता रोगहरू वयस्कमै देखिन थालिसकेको छ। यी रोगका साथै अन्य समस्याले बुढेसकाललाई असहज बनाउने गरेको छ। वृद्ध अवस्थामा हुने विभिन्न समस्यामध्ये डिमेन्सिया पनि हो। डिमेन्सिया बुढेसकाल लागेकाले हुने रोग मात्र होइन। मस्तिष्कमा रोग लागेपछि पनि डिमेन्सिया हुन्छ। मस्तिष्कमा रोग नलागेका नब्बे वा सय वर्षका वृद्धवृद्धामा डिमेन्सियाका लक्षणहरू देखिँदैनन्। डिमेन्सिया कुनै नयाँ रोग पनि होइन। आयुर्वेदमा स्मृति भ्रंश भन्ने रोग तीन हजार वर्षभन्दा पहिलेदेखि नै छ। जसलाई मेडिकल साइन्सले डिमेन्सिया भन्ने गरेको छ। ६० वर्षको उमेरपछि बिर्सने बानी बढ्न थाल्छ। यो समस्या बढ्दै गए डिमेन्सियानामक रोग लागेको पनि हुन सक्छ। यो रोग लागेपछि सम्झने, इष्टमित्र चिन्ने, आफन्तहरूको नाम सम्झने, सरसफाइ, नुहाइधुवाइ तथा दिसा, पिसाब गर्नेजस्ता कार्यहरू गर्ने क्षमतामा ह्रास आउँछ। पहिले गर्दै आएका महŒवपूर्ण कार्यहरू गर्ने शक्ति पनि क्षीण हुँदै जान्छ। डिमेन्सिया धेरै किसिमका हुन्छन्। तीमध्ये बढी देखिने अल्झाइमर्स डिमेन्सिया हो। यो रोग लाग्नुका कारणबारे धेरै अनुसन्धानहरू भइरहेका छन्। हर्पिज सिम्पेलक्स भाइरसको संक्रमण र अल्झाइमर्स डिमेन्सियाको केही अन्तरसम्बन्ध भएको पाइएको छ। यस भाइरस संक्रमणको राम्रो उपचार गरेर अल्झाइमर्स रोक्न सकिन्छ कि भन्ने तथ्यहरू प्नि सार्वजनिक भएका छन्। डिमेन्सिया रोग प्रायः ६० वर्ष उमेरपछि मात्र लाग्दछ। उमेर बढ्दै जाँदा डिमेन्सिया हुने सम्भावना पनि बढ्दै जान्छ। प्रायः ६५ देखि ७० वर्ष उमेरसमूहमा डिमेन्सिया हुने सम्भावना करिब एक प्रतिशत हुन्छ। ९०९५ उमेरसमूहका व्यक्तिलाई यो रोग हुने सम्भावना करिब १० प्रतिशत हुन्छ। मस्तिष्कले नयाँ कुरा सिक्ने र सम्झने गर्छ। कुनै विषयलाई ध्यान दिएर सुन्ने र बुझ्ने, विचार गर्ने ठीक, बेठीक कुराको निर्णय लिने र समस्या परेमा समाधानको खोजी पनि गर्छ। यस्तैगरी आफू कुन ठाउँमा छु, के कस्तो अवस्थामा छु, आफ्नो घरडेरामा कुन कुन बाटोबाट र कसरी जान सकिन्छ भन्ने सम्झना राख्ने पनि मस्तिष्कबाट हुन्छ। अभिव्यक्त गर्न खोजेको कुराहरूको सही शब्दहरूको चयन गरी भन्न सक्ने क्षमता पनि मस्तिष्कमा हुन्छ। तर डिमेन्सिया रोग सुरु भएपछि लक्षणहरू विस्तारै देखिन थाल्छन्। अलिअलि गरेर बढ्दै जान्छन्। रोग बढी सकेपछि मस्तिष्कले पहिले सहज रूपमा गर्दै आएका कामहरू पनि भुल्न थाल्छ। खास गरेर पहिले सजिलै सम्झिने कुराहरू बिर्सने सुरु हुन्छ। डिमेन्सिया रोग लागेपछि विभिन्न किसिमका लक्षणहरू देखिन्छन्। यस किसिमका लक्षणहरू परिवारका सदस्यहरूले थाहा पाउन सकिन्छ। विगतमा गर्दै आएको काम बिगार्दै जाने र पछि गर्नै नसक्ने अवस्थामा पुग्ने हुन्छ। परिवारका सदस्यहरूको नाम सम्झन पहिले कुनै कठिनाइ नहुने गरेकोमा रोग लागेपछि बिर्सिराख्ने र सम्झाए पनि एकैछिनमा बिर्सिने हुन्छ। पैसा, गरगहना, साँचो वा कागजपत्रहरू राखेको ठाउँ प्रायःजसो बिर्सिने र घण्टौं खोजी गर्नुपर्ने हुन्छ। (तर कहिलेकाहीँ बिर्सने जो कोहीलाई पनि हुन सक्छ यसलाई रोग मानिँदैन।) समय तथा स्थानको ज्ञान हराउने। महिना, बार, गतेजस्ता कुराहरूको सम्झना हँुदैन। आफू बस्दै आएको गाउँ, टोल, छिमेकको पनि सम्झना हराउँदै जाने हुन्छ। रोग बढ्दै गएपछि भर्खरै खाना खाएको पनि बिर्सने र मलाई खानै दिएनन् भनेर कराउने, खाना माग्ने समस्या हुन्छ। आफ्नै छोरा, छोरी, बुहारीलाई नचिन्ने, हजुर, तपार्इं, भन्ने, हुन्छ। आफ्नै परिवारका सदस्यहरूलाई पनि नचिनेको मान्छे आयो, चोर हो कि ? सामान चोरी गर्छ कि भनेर डराउने र आफ्नो सामान लुकाउनेजस्ता लक्षणहरू देखिन्छन्। डिमेन्सियाका बिरामीहरूमा देखिने सबै लक्षणहरू एकै चोटी देखिँदैनन्। सुरुको अवस्थामा अलिअलि बिर्सन सुरु हुन्छ। र रोग बढ्दै गएपछि थप लक्षणहरू पनि देखिँदै जान्छन्। डिमेन्सिया धनी, गरिब, महिला, पुरुष, जुनसुकै जातजाति र भाषाभाषीलाई हुन सक्छ। याद राख्नुपर्ने मुख्य कुरा के हो भने डिमेन्सिया रोग हो। बुढेसखालको लक्षण होइन। तर पनि हाम्रो समाजमा यो बुढेसकालका कारण भएको हो भन्ने गलत सोचाइ व्यापकरूपमा छ। किन यस्तो रोग लाग्छ भन्नेबारे विभिन्न अध्ययन, अनुसन्धान भएका छन्। मस्तिष्कका स्नायुकोषहरू मर्दै जाने र मस्तिष्कमा भएका केही रसहरू उत्पन्न गर्ने स्नायुकोष (न्युरोन्स) पनि हराउँदै जाने गरेको पाइएको छ। डिमेन्सिया हुने कारणहरू धेरै छन् तीमध्ये करिब ७० प्रतिशत बिरामीहरू अल्जाइमर्स रोगका कारण हुने गरेको छ। अल्जाइमर्स एक प्रकारको डिमेन्सिया हो। डिमेन्सिया हुन सक्ने अन्य कारणहरूमा अत्यधिक मदिरा सेवन, एचआईभी एड्स, पोषण तŒवको कमी, र मस्तिष्कमा रक्तसञ्चार राम्रो हुन नसक्नु आदि मुख्य हुन्। डिमेन्सिया रोग लागि सकेपछि उपचार गरेर पूूरै निको हुने सम्भावना निकै कम हुन्छ। धेरैजसो डिमेन्सियाका बिरामीहरूमा लक्षणहरू विस्तारै सुरु हुन्छन्। सुरुमा बिर्सने, आफूले गर्दै आएको काम गर्न कठिनाइ हुने र रिसाउने लक्षणहरू देखिन्छन्। यस्ता लक्षणहरूलाई परिवारजनले बुढेसकाल लागेर होला भनेर सामान्य रूपमा लिन्छन्। रोग निकै बढी सकेपछि मात्र चिकित्सकसँग सल्लाह लिने चलन छ। सुरुसुरुमै रोगको निदान हुन सके केही औषधिहरूको प्रयोग गरेर रोकथामसम्म गर्न सकिन्छ। रोग बढी सकेपछि औषधिले रोकथाम गर्न पनि सकिँदैन। त्यसैले रोगको निदान छिटो हुन सके राम्रो हुन्छ। परिवारले पनि डिमेन्सिया रोग लागेको जानकारी पाएपछि के कसरी स्याहार, सुसार गर्न सकिन्छ भन्ने बारेमा पनि ध्यान दिन तथा तयारी गर्न सकिन्छ। रोगको निदान गर्ने भनेको बिरामीको सम्झना शक्ति ठीक छ कि छैन भनेर चिकित्सकले परीक्षण गर्ने हो। अन्य कुनै रोगको कारण हो कि ? भनेर खोजीनीति गर्ने र रगत आदिको परीक्षण गर्ने गरिन्छ। उपचार गरेर निको हुने अन्य कुनै रोगका कारण सम्झना शक्तिमा समस्या परेको रहेछ भने उपचार पछि निको हुन्छ। अन्य कारणले होइन, डिमेन्सिया भएर नै स्मरण शक्ति हराउँदै गएको हो भने यकिन भएपछि बिरामीको स्याहारसुसार र ध्यान दिनुपर्ने कुराहरूबारे जानकारी लिन तथा व्यवहार गर्न परिवारलाई सजिलो हुन्छ। सुरुको अवस्था हो भने औषधिको प्रयोग पनि गर्न सकिन्छ। ब्रिटिस मेडिकल जर्नल (जनवरी २०१२) अनुसार एसिटाएल कोलिननामक न्युरोट्रन्समिटरले मस्तिष्कमा न्युरोन्स (नर्भ सेल्स) हरू बीच नयाँनयाँ कनेक्सन वा सम्पर्क स्थापना गर्ने काम गर्छ। जति राम्रो र बलियो यस्ता कनेक्सनहरू भए त्यति मस्तिष्क तेजिलो हुन्छ। यो न्युरोट्रान्समिटरको कमी हुँदै जाँदा, न्युरोन्सहरू सुक्दै जान्छन्। एसिटाएल कोलिन उमेर बढ्दै जाँदा, घट्दै जान्छ। जस्तै हाम्रो मांसपेशीहरू कुनै पनि शारीरिक व्यायाम वा परिश्रम नगरे घट्दै जान्छन्। त्यस्तै मस्तिष्कलाई सक्रिय राख्न व्यायामको आवश्यकता पर्छ। व्यक्तिगत सरसफाइ र खानपिन आदि साना बच्चाबच्चीलाई गरे जस्तै गर्नुपर्ने हुन्छ। दिउँसो सुत्न दिँदा राति ननिदाउने समस्या हुने हुँदा राति सुत्ने बानी बसाल्नु राम्रो हुन्छ। खास गरेर सहरमा घरको ढोका, घर कम्पाउन्ड भए ढोकागेट राम्रोसँग बन्द गर्नुपर्छ, अन्यथा घरबाहिर गएमा बिरामी आफैं घर फर्किन सक्दैनन् र परिवारलाई बिरामी खोज्न सास्ती हुन सक्छ। बिरामीको खल्तीमा घरको नाम, ठेगाना, फोन नं भएको कार्ड राखिदिएमा हराएमा पनि खोज्न सजिलो हुन्छ। नामफोन नंं भएको ब्रासलेट (चाँदी वा अन्य धातुको ) लगाइदिँदा पनि हुन्छ। अन्य समस्याहरू जस्तै आँखामा मोती बिन्दु, सुन्ने समस्या, मधुमेह, उच्च रक्तचाप आदि भए त्यसतर्फ पनि ध्यान दिनुपर्ने हुन्छ। लडेर चोटपटक लाग्ने र विभिन्न संक्रमणहरू भएर समस्या हुन सक्ने भएकोले त्यसतर्फ सतर्क हुनु जरुरी छ। निद्रा नलाग्ने, रिसाउने, तोडफोड गर्ने आदि समस्या भएमा केही औषिधहरूको प्रयोग गर्न सकिन्छ। अनुपयुक्त व्यवहार गर्ने जस्तै कपडा खोल्ने, नांगै हुने, यौनांग खेलाउने, रिसाउने, कुटपिट गर्ने वा तोडफोड गर्ने जस्ता समस्या भए मनोरोग विशेषज्ञसँग सल्लाह लिएर औषधिहरूको प्रयोग गर्न सकिन्छ। बिरामीहरू विस्तारै आफूले आफ्नो हेरचाह बिल्कुलै गर्न नसक्ने अवस्थामा पुग्छन्। बिरामीमा देखिने परिवर्तनलाई रोग मानेर रेखदेख गर्नु गराउनु आवश्यक हुन्छ। यसलाई बोझको नलिँदा मानसिक तनाव पनि त्यति हुँदैन। यो रोगबाट बच्न र बचाउन सकिन्छ कि भन्ने सम्बन्धमा धेरै अध्ययनहरू भएका छन्। तर यसबाट बच्ने उपाय भेटिएको छैन। विभिन्न अध्ययनहरूबाट यो रोगबाट पूरै बच्ने सम्भावना नभेटिए पनि केही तथ्यहरू भने पत्ता लागेका छन्। जुन अपनाउँदा यो रोग नलाग्न सक्छ। स्मरण शक्तिमा कमी आउने अरू धेरै कारणहरू छन्। जस्तै केही भिटामिनहरूको कमी (जस्तै, भिटामिन बी १२), केही हर्मोनहरूको कमी (लो थाइराइड हर्मोन) र केही औषधिहरूको प्रयोगले पनि स्मरण शक्तिमा ह्रास आउन सक्छ। त्यस्तै गरेर डिप्रेसन, मानसिक तनाव, निद्राको समस्या, लागूऔषधको प्रयोग वा धेरै मदिरापानका कारण पनि स्मरण शक्तिमा कमी आएको हुन सक्छ। यी कारणहरूले गर्दा स्मरण शक्तिमा ह्रास आउनुका कारणहरू पत्ता लगाई कमी भएको तŒव पूर्ति गर्दा फाइदा हुन्छ। धूमपान नगर्ने, मधुमेह, उच्च रक्तचाप नियन्त्रण गर्ने, वजन सन्तुलित बनाउने, नियमित शारीरिक व्यायाम गर्ने र रगतमा कोलेस्टेरोलको मात्रा बढी छ भने नियन्त्रणमा ल्याउनु पर्छ। यी प्रयासहरूले हृदयघात हुनबाट बचाउँछन्। साथै डिमेन्सियाको रोकथाममा महŒवपूर्ण योगदान पुग्छ। सन्तुलित भोजन गर्नु र पोषण तŒवको कमी हुन नदिनु आवश्यक छ। टाउकोमा जोडले चोटपटक लागेमा पछि गएर डिमेन्सिया हुने सम्भावना हुन्छ। यसतर्फ पनि ध्यान दिनुपर्छ। मानसिक तनावलाई सकेसम्म कम गर्ने प्रयास गर्नुपर्छ। तनाव हुँदा कर्टिसोलनामक हर्मोन शरीरमा बढी निस्कन्छ। जुन शरीर र मस्तिष्कलाई हानिकारक छ। तनावको उचित तवरले व्यवस्थापन गर्न आफ्ना समस्याहरू मिल्ने साथी वा परिवारका सदस्यसँग आपसमा बाँड्नुपर्छ। समस्या लुकाउनेभन्दा समाधानको प्रयास गर्नुपर्छ। शारीरिक व्यायाम, ध्यान, आराम, निद्रा, पौष्टिक आहार, संगीत श्रवणबाट पनि फाइदा लिन सकिन्छ। यसबारे थप जानकारी विशेषज्ञबाट परामर्श लिन सकिन्छ। भनिन्छ, मस्तिष्कलाई कि त प्रयोग गर वा गुमाउ। केही काम छैन भनेर चुप लागेर निराश भई बस्नु हुँदैन। यसका सट्टा नयाँ नयाँ विषयबारे पढ्ने, सिक्ने आदि गर्दा फाइदा हुन सक्छ। स्वस्थ्य जीवनशैलीले डिमेन्सियालगायत धेरै रोगहरूबाट बच्न सकिन्छ। त्यसैले यसबारे युवावस्थादेखि नै ध्यान दिनु उपयुक्त हुन्छ। (डा उपाध्याय, वरिष्ठ मनोचिकित्सक हुन्।"
सत्तालिप्सामा केन्द्रित अस्थिरता,"सत्तालिप्सा र राजनीतिक खिचातानीकै कारण राजनीतिक अस्थिरताले प्रश्रय पाएको छ। दुई विशाल छिमेकीबीचको महत्त्वपूर्ण सामरिक भूराजनीतिक अवस्थितिमा रहनु हाम्रो मुलुकका लागि चुनौती र अवसर दुवै छ।भूराजनीतिक अवस्थाले गर्दा अन्तर्राष्ट्रिय सुरक्षा र राष्ट्रको स्थिरतामा निकै ठूलो असर गरेको छ । विगतमा राणाहरू सत्ता टिकाउन बेलायती शासकको चाकरी गर्थे।अहिले सत्ता टिकाउन नेताहरू छिमेकी देशसँग शरणमा पुग्नुपर्ने स्थिति छ।विशेषगरी विदेशी मुलुकहरूले नेपाली राष्ट्रिय राजनीतिमा मात्र होइन, आन्तरिक र बाह्य दुवै राजनीतिलाई रसातलमा नै पुयाइदिएको छ।इतिहासको कालखण्डदेखि नै नेपालका राणाहरू, राजा, क्रान्तिकारी शक्ति, दलका नेता र नेतृत्वकर्ता सत्ता र शक्तिका लागि सदैव परनिर्भर रहेको देखिन्छ।राणा, राजा, राजनीतिक दल र अहिलेको नेतृत्वकर्ता कुनै न कुनै रूपमा विदेशीको शरणमा पुग्ने गरेको आरोप लाग्दै आएको छ। शक्ति राष्ट्रहरू सत्ताको चलखेलमा सूक्ष्म रूपमा सक्रिय भएर लागेको देखिन्छ।तर, हामीले सबै देशहरूबीच शान्तिपूर्ण र सौहाद्र्रपूर्ण अस्तित्व कायम राख्न नसक्दा निकै ठूलो चुनौती भोग्नु पर्नेछ।सबै पक्षलाई समुचित रूपमा सन्तुलित बनाई परस्पर विरोधी शक्तिहरूका बीच असंलग्न रहेको प्रस्ट पार्नु अहिलेको आवश्यकता हो।विकासोन्मुख देशका लागि भूरणनीति र भूराजनीतिक अत्यन्तै संवेदनशील विषय हो, जुन सामरिकसँग सम्बन्धित रहन्छ।विश्वको इतिहास हेर्दा राजनीतिक नेतृत्वको इच्छाशक्तिबिना आर्थिक, सामाजिक, सांस्कृतिक, कूटनीतिक र विकास प्रयास तथा सुधार प्रक्रियाले सफलता पाउन गाह्रो परेको देखिन्छ।तर, जनताको अपेक्षाभन्दा राजनीतिक नेतृत्वको दूरदृष्टि र सामथ्र्य ज्यादै पछाडि छ।अहिले राजनीतिक अस्थिरता र शासन प्रक्रियाका कारण जनतामा नैराश्यता रहेको प्रष्ट देखिन्छ।राजनीति बेथितितर्फ मौलाउँदा कुशासन, भ्रष्टाचार, सत्ता, शक्ति र दण्डहीनताले प्रश्रय पायो।अहिले राजनीतिक आदर्श, सिद्धान्त, व्यवहार, नैतिकता, मूल्यमान्यता र स्वच्छताबाट टाढा पुगेको अनुभूति गर्न सकिन्छ । अहिले हामी संघीय लोकतान्त्रिक गणतन्त्रात्मक व्यवस्थामा प्रवेश गरेका छौं।जहानियाँ राणाशासन, बहुदलीय व्यवस्था, राजाको प्रत्यक्ष नेतृत्वमा निर्दलीय पञ्चायती व्यवस्था, संवैधानिक राजतन्त्रसहितको बहुदलीय व्यवस्था पार गर्दै यो अवस्थामा आएको हो।तर, अहिले राजनीतिक संस्था र दलहरूको सत्ता शक्तिको खिचातानी र वैदेशिक हस्तक्षेपबाट अस्थिरको सिकार हुँदै आएको छ।२०४६ पछि हालसम्म देखा परेका राजनीतिक अस्थिरताका प्रमुख तŒवहरूको अध्ययन अनुसन्धान गर्दा हालसम्म पनि राजनीतिक खिचातानी र सत्तालिप्साबाट अस्थिरताले नै प्रश्रय पाएको छ।सरकार बन्ने र बनाउने खेल केटाकेटीले भाडाकुटी खेले जस्तै सामान्य बनेको छ।जसको परिणामस्वरूप शासन पद्धतिमा हुने परिवर्तन, राजनीतिक उथलपुथल, वैदेशिक हस्तक्षेप तथा आन्तरिक र बाह्य द्वन्द्व, नीतिगत अस्पष्टताजस्ता समस्या विधिवत् नै छन्।राजनीतिक दलहरूले सरकार प्रमुखको परिवर्तनपछि आफ्नो अनुकूल उपयोग गर्दै राज्यको भरपूर दोहन गरेको देखिन्छ।यस्ता परम्परागत शैलीका हर्कतलाई नीति नियमको आवरण रूप दिँदा विकृति, विसंगति र राजनीतिक अस्थिरताले जन्म लिने गरेको पाइन्छ।र, नीति निर्माण र कार्यान्वयनमा समेत नराम्रोसँग असर पारेको छ । कतिपयले पञ्चायतकालमा राजनीतिक स्थिरता थियो भन्ने गरेको सुनिन्छ।तर पञ्चायतकालको २९ वर्ष ३ महिनामा ४१ पटक मन्त्रिपरिषद् गठन र विघटन भएको थियोे।बहुदलीय व्यवस्था आएपछि अस्थिर राजनीतिले निरन्तरता पाइरह्यो।२०४७ सालदेखि २०७९ सालसम्ममा ३० वटा सरकार बने।तत्कालीन नेकपा सरकारले करिब दुई तिहाइ बहुमत प्राप्त गरी बनाएको सरकारबाट राजनीतिक स्थिरता सुशासन कायम गर्दै मुलुक आर्थिक विकास र समृद्धिको दिशामा अगाडि बढ्ने अपेक्षा आमजनमानसमा थियो।तर, आन्तरिक किचलो र दलगत एवं व्यक्तिगत स्वार्थले लामो समय टिक्न सकेन।अहिलेसम्म जति पनि सरकार बने सबैको औसत आयु अनिश्चित थियो।बारम्बार सरकार परिवर्तत हुनाले कार्यगत र नीतिगत अवरोध सदैव झेल्नु परेको छ।व्यवस्था जुन ल्याए पनि राजनीतिक अस्थिरता हुन्जेल मुलुक विकास र समृद्धिको मार्गमा लम्कन सक्दैन । नेपालको संविधान, २०७२ को घोषणापछि राजनीतिक स्थिरता भएर विकास र समृद्धितर्फ मुलुक अगाडि बढ्ने जनविश्वास थियो।संविधानले सरकारको स्थिरताका लागि संघीय व्यवस्थापिकामा प्रधानमन्त्री र प्रदेशसभामा मुख्यमन्त्री नियुक्त भएको पहिलो वर्षसम्म अविश्वासको प्रस्ताव पेस गर्न नमिल्ने व्यवस्था गरेको थियो।एक पटक राखेको अविश्वासको प्रस्ताव असफल भएको एक वर्षभित्र फेरि प्रस्ताव पेस गर्न नपाइने व्यवस्थाले राजनीतिक स्थिरतालाई नै केही हदसम्म जोड दिएको देखिन्छ।त्यस्तै समानुपातिक, समावेशी तथा समतामूलक समाजको निर्माण र लोकतान्त्रिक मूल्य मान्यतामा आधारित समाजवादप्रति प्रतिबद्ध राष्ट्रनिर्माण गर्ने प्रतिबद्धतासहित संघीय लोकतान्त्रिक गणतन्त्रात्मक शासन व्यवस्था अवलम्बन भएको हो।तर व्यक्तिगत तथा दलीय स्वार्थ त्यागेर मुलुक र जनताप्रति समर्पित हुने दूरदर्शी नेतृत्वको अभाव खड्कियो। राजनीतिक स्थिरताको माध्यमबाट देश र समाजको प्रगति उन्मुख परिवर्तन गर्नु नै विकास हो।विकास प्रत्यक्ष सरोकार राख्ने र बहुआयामिक विषय भएकाले यो बहुक्षेत्रसँग जोडिन पुगेको हुन्छ।विकासले समाजका धनी, गरिब, मालिक र दासबीचको खाडल समाधान गर्न सक्छ।प्रजातन्त्र स्थापनपश्चात् नेपालमा २०१३ सालबाट योजनाबद्ध विकासको सुरुवात भयो।जसको परिणामस्वरूप भौतिक विकास निर्माणका साथै आर्थिक वृद्धि, सामाजिक पूर्वाधार, शिक्षा, स्वास्थ्य, लगानी र स्रोत र साधनको परिचालन योजनाबद्ध रूपमा भएको पाइन्छ।तर, जनसंख्या वृद्धिदरको तुलनामा जुन गतिमा विकास हुनुपर्ने हो त्यो भएको छैन।नीति नियम बनाउँदैमा विकास हुने होइन।यसका लागि राजनीतिक स्थिरता, राजनीतिक संस्कार, दूरगामी सोच, दीर्घकालीन योजना, नवीनतम् प्रविधि, प्रशासनिक दृढता, दक्ष जनशक्ति र व्यवस्थापनजस्ता कुरा चाहिन्छ।आधारभूत राजनीतिक समस्याको समाधान नभइकन आर्थिक विकास र समृद्धिको प्रगति हुन सक्तैन।आर्थिक असमानता पनि घटाउनै सकिँदैन।राजनीतिक अस्थिरताले आर्थिक विकास र समृद्धिलाई सधैं पछाडि पार्छ।राज्यको स्थायी सरकार कर्मचारीतन्त्र सक्रिय भएर आर्थिक विकास र प्रशासन सुधारमा निष्ठापूर्वक भएर लाग्न सकेको देखिँदैन।राजनीतिमा मूल्य मान्यताको विश्वास, समर्पण, निष्ठा र सहृदयता हुनुपर्ने हो तर नाफा घाटाको व्यापार बनाउने प्रवृत्तिमा हाबी छ।नीतिगत निश्चितता र राजनीतिक स्थिरताबाट मात्र आर्थिक विकास सम्भव हुन्छ।सामान्यतया आर्थिक विकासको दृष्टिकोण शासकीय पद्धतिले निर्धारण गर्छ।उदाहरणका लागि सन् १९७० को दशकको अन्ततिर लोकतान्त्रिक पद्धति अवलम्बन गरेका मुलुकहरू भारत, बेलायत, अस्ट्रेलियाले उल्लेख्य आर्थिक विकास हासिल गरेका छन्।विशेषगरी द्वन्द्वमा फसेका अफगानिस्तान, नेपाल, हाइटी, सोमालिया र अफ्रिका सहारा मरुभूमि किनारका केही मुलुकबाहेक अरू मुलुकले आर्थिक विकास हासिल गरेको देखिन्छ । २०४७ सालपछि देखिएको राजनीतिक अस्थिरताका कारण आन्तरिक र बाह्य चक्रमा निरन्तर रूपमा रुमलिरहेको अवस्था छ।जसले गर्दा उद्योगधन्दा, व्यापार व्यवसाय अगाडि बढ्न सकेन।राज्यले पनि कृषि क्षेत्रमा अनुदान बढाउनुको सट्टा घटाउने नीति सहजै लिएको देखिन्छ।अस्थिर राजनीतिले आर्थिक विकास र समृद्धिमा सधैं नकारात्मक प्रभाव पारिरह्यो।सरकार परिवर्तन सँगसँगै नीति, नियम, कार्यक्रम तथा पद्धतिमा परिवर्तन हुनु आर्थिक विकासमा अवरोध सिर्जना गर्नु हो।राजनीतिक अस्थिरताले मुलुकको आर्थिक विकासमा प्रत्यक्ष वा अप्रत्यक्ष असर पार्छ। मुलुकको आर्थिक विकास र समृद्धिको लागि दूरदर्शी नेतृत्वको खाँचो छ।राजनीतिक स्थिरता, विधिको शासन, स्रोत साधनको सदुपयोग, सुशासनको प्रत्याभूति र जनचाहना अनुरूपको वास्तविक विकास दिने सोच भएको नेतृत्व हुनु जरुरी छ।जुनसुकै मुलुकमा पुँजीको विकास नभई आर्थिक विकास हुन सक्दैन।र, आर्थिक विकास नभई समृद्धिको वितरण कदापि हुँदैन।आर्थिक विकासका लागि महŒवपूर्ण योगदान पुयाउने श्रम र पुँजीको महŒवलाई बुझ्नु जरुरी छ।कर व्यवस्थापन र वित्तीय क्षेत्रमा सुधार गरी उद्योग व्यवसाय सञ्चालनमा सहजीकरण गर्नुपर्छ।उद्योग प्रवद्र्धन, पुँजीको सुरक्षा, श्रम र कानुनजस्ता विषयमा प्राथमिकता दिनुपर्छ।वर्तमान अर्थ राजनीति र अर्थव्यवस्थाको माध्यमबाटै आर्थिक विकास र समृद्धि निर्धारण गर्न सकिन्छ।विश्वका ठूला अर्थतन्त्र भएका मुलुकहरूले सन् २००८ को आर्थिक संकटपछि पनि आर्थिक विकासको सुधारलाई निरन्तरता दिएका छन्।अर्थतन्त्रमा उच्च आर्थिक विकास, न्यून बेरोजगारी र न्यून मुद्रास्फीतिका कारण नै उपलब्धि हासिल गरेका प्रशस्त उदाहरण छन्।तर आर्थिक विकास र वृद्धिदरको सुधारलाई निरन्तरता दिन सकिएको छैन।राजनीतिक अस्थिरता, सत्ता र शक्तिको लोकप्रियतावाद चुलिएको छ।जसका कारण आर्थिक विकास र समृद्धि सधैं नारामा सीमित रह्यो । पूर्वाधार विकास भएर मात्रै विकास हुँदैन।सुशासनसहितको लगानीमैत्री वातावरणको प्रत्याभूति हुनुपर्छ।उद्योग, कृषि, कलकारखाना, उत्पादकत्व वृद्धि, व्यापार, श्रम, सार्वजनिक वित्त, वित्तीय मौद्रिक तथा आर्थिक क्षेत्र र विदेशी विनिमयलाई समेट्न सके आर्थिक विकास सहजै हासिल गर्न सकिन्छ।यस्तै व्यापार, व्यवसाय प्रवद्र्धनको लागि भन्सार महसुल, अनुदान, ब्याजदर निर्धारण, निजीकरणमा सरकारले प्रष्ट पार्नु आवश्यक छ।भ्रष्टाचार नियन्त्रण र सुशासन प्रवद्र्धन गर्दै सेवा प्रवाहलाई चुस्त पार्न सके जनअपेक्षाको सम्बोधन हुन्छ। सरकार परिवर्तन भइरहँदा कार्यगत र नीतिगत अवरोध सदैव झेल्नु परेको छ। नीतिगत निश्चितता र राजनीतिक स्थिरताबाट मात्र आर्थिक विकास सम्भव हुन्छ।"
रामचन्द्रलाई जुरेको शीतल निवास,"सायद, शीतल निवासको बागडोर सम्हाल्ने भाग्य लिएर आएका थिए। पहिलो प्रयासमै चाबी हात पयो । नेपालीमा उखानै छ, १२ वर्षमा खोलो पनि फर्किन्छ। रामचन्द्र पौडेलको जीवनमा यो उखानले मेल खाएको छ। प्रधानमन्त्री पद फुत्केको १२ वर्षपछि रामचन्द्रले राजनीतिक शक्ति प्राप्त गरेका छन्। मुलुकको अभिभावक (राष्ट्रपति) बन्ने मौका पाएका छन्। पार्टी र सत्ता नेतृत्वको फस्टम्यान बन्न उनले पटकपटक संघर्ष गरे। तर दुर्भाग्य नै मान्नुपर्छ, उनलाई ती पद जुरेकै रहेनछन्। सायद, उनले शीतल निवासको बागडोर सम्हाल्ने भाग्य लिएर आएका थिए। किनकि, पहिलो प्रयासमै शीतल निवासको चाबी हात परेको छ। कांग्रेसले पटकपटक सत्ताको स्वाद चाख्दा पनि २०६७ सालमा मात्रै रामचन्द्रले प्रधानमन्त्रीको उम्मेदवार बन्ने मौका पाएका थिए। तर, त्यतिबेला राजनीतिक परिस्थिति यस्तो बन्यो कि, उनी एक्लो उम्मेदवार हुँदा पनि प्रधानमन्त्री बन्न बहुमत जुटाउन सकेनन्। त्यसैकारण, निर्वाचन प्रक्रिया बीचमै स्थगित गर्नुपयो। त्यसपछिका राजनीतिक चलखेलमा उनले उम्मेदवार बन्ने मौका पनि कहिल्यै पाएनन्। चलायमान राजनीतिमा रामचन्द्र जहिल्यै किनारमा परे। कुनै बेला बीपी कोइराला निकट भएर राजनीति गरेका पौडेल कोइराला परिवारको ओझेलमा परिरहे। कहिल्यै पनि फस्ट म्यानका लागि अघि सारिएनन्। फस्ट म्यान बन्न नसकेपछि उनी गिरिजाप्रसाद कोइरालासँग एउटै पार्टीमा बस्न नसक्ने निष्कर्षमा पुगेका थिए। शेरबहादुर देउवासँगै मिलेर नयाँ पार्टी गठन गर्ने तयारी गरेका थिए। तर, २०५९ सालमा कांग्रेस विभाजन हुँदा उनले कांग्रेसमै बस्ने निधो गरे। त्यतिबेला रामचन्द्रलाई कांग्रेस प्रजातान्त्रिकको फस्ट म्यान (सभापति) बन्न शेरबहादुर देउवाले नै अफर गरेका थिए। कांग्रेसमै बसे पनि रामचन्द्रको भाग्य कहिल्यै खुलेन। गिरिजाप्रसाद कोइराला र सुशील कोइरालाको छायाँमा परिरहे। कोइराला परिवारवाद को प्रसंग उठ्दा बाहिर देखाइने पात्र बनाइए, तर अवसरमा पछि नै पारिए। राजनीतिमा रामचन्द्र चतुर खेलाडी मानिँदैनन्। सानो चित्त र दाउपेचमा खेल्न नसकेकै कारण पौडेल कहिल्यै फस्ट म्यान बन्न सकेनन्। त्यति मात्र होइन, कांग्रेसभित्र पौडेल कहिल्यै पनि गुट नबनाउने नेताका रूपमा चिनिए। त्यसैकारण पार्टीमा उनको स्थायी गुट बनेन। प्रजातन्त्र, मानवअधिकार र समाजवादका पक्षधर रामचन्द्र कांग्रेसमा सिद्धान्त, निष्ठा र विचारक नेताका रूपमा चिनिए। हुन पनि, किसानका कुरा उठाउने थोरै नेतामा रामचन्द्र पर्छन्। नेपालीमा उखान छ, सोचेको पुग्दैन, भाग्यमा लेखिएको टर्दैन। देउवा नै दाहिना भएपछि रामचन्द्रको भाग्य चम्क्यो। सुशील कोइरालाको निधनपछि देउवा इतर गुटको नेताका रूपमा रामचन्द्र अघि सारिए। सुशीलको निधनपछि उनी कार्यवाहक सभापति बने। १३औं महाधिवेशनबाट उनी कार्यवाहकको फुर्को हटाउन चाहन्थे। तर, देउवासँग पराजित भए। त्यसपछि पार्टी र सरकारको नेतृत्व एकल रूपमा देउवाले गर्दै आए। १३औं महाधिवेशनपछि देउवा इतर गुट पनि विभिन्न उपगुटमा विभाजित हुँदै गयो। पार्टीको १४औं महाधिवेशनमा त इतर गुटले रामचन्द्रलाई गुटको नेता पनि स्वीकार गरेन। त्यसबेला उनि यति किनारमा परे कि, अब आफूले कसैलाई संरक्षणसमेत गर्न नसक्ने स्थितिमा पुगेको गुनासो पोखे। त्यतिबेला उनको प्रस्ताव थियो इतर गुटबाट एक जनामात्रै उम्मेदवार बन्ने। त्यसका लागि कि अरूबीच सर्वसम्मति हुनुपयो, कि त सर्वसम्मत रूपमा आफूलाई स्वीकार गर्नुपर्ने। तर शेखर कोइराला र प्रकाशमान सिंहले सभापतिमा चुनाव लड्ने अड्डी कसे। शशांक कोइराला भने रामचन्द्रप्रति लचिलो बनेका थिए। आफ्नो प्रस्तावमा सहमति नजुटेपछि १४औं महाधिवेशनमा पौडेल निष्क्रिय जस्तै बसे। प्यानलभित्रै तँछाडमछाड चलेपछि पौडेलले केन्द्रीय कार्यसमितिको अन्तिम बैठकमा भाग लिएनन्, उम्मेदवारी मनोनयन कार्यक्रममा पनि सहभागी भएनन्। उनको निष्क्रियताको फाइदा देउवालाई भयो। त्यसैबेलादेखि देउवा र पौडेल नजिक बने। चुनावपछि देउवालाई संसदीय दलको नेता बनाउन पौडेलले भूमिका खेले। देउवा संसदीय दलको नेता बने। देउवाले रामचन्द्रलाई राष्ट्रपति बनाउने वचन दिई नै रहे। तर, त्यतिबेलासम्म पौडेलको भविष्य अन्योलमै थियो। किनकि, माओवादीले प्रधानमन्त्री नपाए कांग्रेससँगको गठबन्धन त्याग्ने धम्की दिइरहेको थियो। गयो पनि त्यस्तै। कांग्रेसलाई छोडेर एमालेको समर्थनमा माओवादीले सत्ता बनायो। एमालेलाई राष्ट्रपति दिने भद्र सहमति गरे प्रचण्डले। फेरि राजनीतिक बजारमा चर्चा चल्यो रामचन्द्र अभागी नै हुन्। यसपटक पनि केही नपाउने भए। तर, भित्रभित्र राजनीतिमा दृश्य अदृश्य चलखेल भइरहेका थिए। कांग्रेसलगायतका पुरानो गठबन्धनका सबै दलले प्रधानमन्त्रीमा माओवादी केन्द्रका अध्यक्ष प्रचण्डलाई संसद्मा विश्वासको मत दिए। त्यसपछि त प्रचण्डको बोली फेरियो, कांग्रेसको आस पलायो। माओवादीभित्र बहस भयो सभामुख एमालेको पाइसकेको अवस्थामा राष्ट्रपति पनि एमालेले पायो भने त देशमा एकछत्र राज गर्छ, कुनै पनि बेला सत्तापलट गरेर देशलाई आफू अनुकूलको बाटोमा हिडाउँछ। हुन त, नयाँ संसद्को पहिलो बैठकमा एमाले अध्यक्ष केपी शर्मा ओलीले विगतमा आफूले गरेको संसद् विघटनको बचाउ गरेदेखि नै माओवादी र कांग्रेस हच्किसकेका थिए। उनीहरू राष्ट्रपति एमालेलाई कुनै हालतमा स्वीकार नगर्ने निष्कर्षमा पुगिसकेका थिए। शक्ति सन्तुलन हुने भन्दै राष्ट्रपति कांग्रेसलाई दिनुपर्नेमा माओवादी मानसिक रूपमा तयार भइसकेपछि कांग्रेसभित्र राष्ट्रपति को त भन्ने जिज्ञासा पैदा भएका थिए। नेताहरूका अनुसार, संसद्को निर्वाचन अघि नै प्रचण्ड र देउवाबीच भद्र सहमति थियो। चुनावपछि देउवा राष्ट्रपति, प्रचण्ड प्रधानमन्त्री। कांग्रेस संसदीय दलको नेता चुनावको तीन दिन अघि मात्रै पनि देउवाले प्रचण्डलाई प्रधानमन्त्री बनाउने वचन दिएको त्यतिबेला वार्तामा सहभागी नेताहरू बताउँछन्। तर जब, प्रचण्डले सत्ता छोडन आग्रह गरे, देउवाले मानेनन्। त्यसपछि प्रचण्ड एमाले अध्यक्ष केपी ओलीको सहारा माग्न निस्केका थिए। कांग्रेसले पनि विश्वासको मत दिइसकेपछि प्रचण्डले एमालेसँगको मित्रता तोड्न सुरु गरे। कांग्रेससँग नजिक भए। यो सुईंको पाएपछि एमाले अध्यक्ष ओलीले एकीकृत समाजवादीका अध्यक्ष माधव नेपाललाई राष्ट्रपति बन्न प्रस्ताव गरे। तर राष्ट्रियअन्तर्राष्ट्रिय परिस्थिति अनुकूल नदेखेपछि ओलीको प्रस्ताव स्वीकार गरेनन्। उनी कांग्रेससहितको पुरानो गठबन्धनमै समाहित भए। पुरानो गठबन्धन ब्युँतिने अवस्थामा कांग्रेसले जोसुकैलाई अघि सारे पनि राष्ट्रपति जित्ने निश्चित थियो। यस्तोमा जिज्ञासा थियो राष्ट्रपतिमा देउवाले के गर्लान् ? आफैं उम्मेदवार बन्छन् वा रामचन्द्रलाई अघि सार्छन् ? तर देउवा इमान्दारपूर्वक आफ्नो वचनमा अडिए, बिना टेन्सन रामचन्द्रलाई उम्मेदवार अघि सारे। कांग्रेसी नेताहरूका अनुसार देउवाले पौडेललाई अघि सारेर आफ्नो वचन पूरा गरेका हुन्। देउवा नै दाहिना भएपछि अनि, चम्क्यो रामचन्द्रको भाग्य। झन्डै १३ वर्षको जेलजीवन, लामो त्याग र संघर्षशील रामचन्द्रले २०५१ सालमा सभामुख बनेका थिए। उनले २०४८ सालमै संसदीय चुनाव जितेका थिए। २०६२ सालमा पार्टीको महामन्त्री बने। २०६४ सालमा कांग्रेसको उपसभापति बने। यसबीचमा उपप्रधानसहित विभिन्न मन्त्री बन्ने मौका पाए। पञ्चायत विरोधी आन्दोलनका क्रममा पटकपटक गरी १३ वर्ष त जेलजीवन नै बिताए। राजनीति र नेताप्रति बढ्दो वितृष्णा र अवसरमा एकाधिकारवादका कारण रामचन्द्रले फ्रस्टेसन पनि व्यक्त गर्थे। उनले पार्टीको १३औं महाधिवेशनको उद्घाटन सत्रमा कहिलेकाहीँ त आत्महत्या गरौं जस्तो लाग्छ भनेर भाषण नै गरे। तर नेपालीमा अर्को पनि उखान छ, सोचेको पुग्दैन, भाग्यमा लेखिएको टर्दैन। त्यस्तै भएको छ, रामचन्द्रलाई। कार्यकारी हुने सपनालाई शीतल निवासको यात्रा जुरेको छ। अब देशलाई सही अभिभावकत्व दिने, राजनीतिका विकृतिलाई अन्त्य गर्न पहल गर्ने र राजनीतिक स्वार्थभन्दा माथि उठेर काम गर्ने। संविधानतः राष्ट्रपति आलंकारिक हो। तर राजनीतिक सक्रियता, चलखेल र जोडघटाउका कारण पार्टीहरूले यो पदलाई कार्यकारी जस्तै बनाउन खोजेका छन्। आफू अनुकूल हुँदा राष्ट्रपतिले गर्ने गल्तीलाई पनि सही मान्ने र आफू अनुकूल नहुँदा राष्ट्रपतिले गरेको सही कार्यलाई पनि गलत देख्ने राजनीतिमा गम्भीर रोग छ। शीतल निवासको अग्लो भवनबाट न्याय र अन्याय छुट्टियोस्।"
एकदिवसीस शृंखला : पीएनजीविरुद्ध यूएईले पहिलो फिल्डिङ रोज्यो,"काठमाडौं : आईसीसी विश्वकप क्रिकेट लिग २ को अन्ति त्रिदेसीय शृंखलामा यूएईले पपुवा न्युगिनी (पीएनजी)विरुद्ध टस जितेर फिल्डङ रोजेको छ। त्रिवि क्रिकेट मैदानमा यूएईका कप्तान मुहम्मद वासिमले पीएनजीलाई ब्याटिङको निम्तो दिएका हुन्। बिहीबार भएको खेलमा नेपालसँग ५२ रनले पराजित भएको पीएनजी आज पहिलो जितको खोजीमा हुनेछ। यस्तै, एकदिवसीय शृंखला जोगाउन यूएई पनि आजको खेल जित्नै पर्ने दबाबमा छ। तालिकाको छैटौं स्थानमा रहेको यूएई पाँचौं स्थानको नेपालभन्दा तीन अंकले पछाडि छ। यद्यपि, नेपालले एक खेल बढी खेलेको छ। नेपालले बाँकी तीनै खेलमा जित निकाले शीर्ष तीनमा रहँदै विश्वकपको ग्लोबल छनोटमा सोझै स्थान बनाउने छ। यूएईले भने बाँकी चारै खेलमा जित निकाले पनि नेट रनरेट निर्णायक बन्ने छ। आजको खेलमा पराजित भए यूएईको शीर्ष तीनमा पुग्ने सम्भावना समाप्त हुनेछ। यस्तै, शीर्ष पाँचमा रहेर एक दिवसीय मान्यता जोगाउन पनि अझै चुनौतीपूर्ण बन्ने छ। पीएनजी चार खेल मात्र जितेर ९ अंकसहित पुछारमा छ।"
ए डिभिजन लिग: थ्री स्टारको जितमा मार्टिन्सको दुई गोल,काठमाडौं: अजयी मार्टिन्सको दुई गोलप्रेरित थ्री स्टार क्लबले सहिद स्मारक ए डिभिजन लिगमा शुक्रबार खुमलटार फुटबल क्लबलाई २० गोलको नतिजामा पराजित गरेको छ। सातदोबाटोस्थित एन्फा कम्प्लेक्समा भएको खेलमा थ्री स्टारलाई कठिन चुनौती दिए पनि खुमलटार फिनिसिङमा चुक्दा लगातार दोस्रो खेलमा पराजित भयो। लकेन लिम्बुले दिएको पासलाई पेनाल्टी एरिया भित्र नियन्त्रणमा लिएर मार्टिन्सले ५४औं मिनेटमा पहिलो गोल गरेका थिए। वान् भर्सेज वान्मा मार्टिन्सको सटिक प्रहार सोझै गोलमा परिणत भएको थियो। निर्धारित ९० मिनेटको खेल सकिन सात मिनेट बाँकी रहँदा मार्टिन्सले पुनः गोल गर्दै थ्री स्टारको पहिलो जित सुनिश्चित गरे। खुमलटारका डिफेन्डर पदम भट्टराईलाई बिट् गर्दै मार्टिन्सले पेनाल्टी एरिया अगाडिबाट शानदार गोल गरेका थिए। जितसँगै थ्री स्टारले तीन खेलबाट चार अंक जोडेको छ। पहिलो खेलमा एपीएपफसँग २० ले पराजित भएको थ्री स्टार दोस्रो खेलमा फ्रेन्ड्स क्लबसँग ३३ गोलको बराबरीमा अल्झिएको थियो। पहिलो खेलमा फ्रेन्ड्स क्लबलाई १० ले पराजित गरेको खुमलटार दोस्रो खेलमा चर्च ब्वाइज युनाइटेडसँग २१ गोलको नतिजामा पराजित भएको थियो। आजै हुने दोस्रो खेलमा चर्च ब्वाइज र हिमालयन शेर्पा क्लब आमनेसामने हुनेछन्।
क्रसकन्ट्री दौडको उपाधि पर्वतका अनिसलाई,"स्याङ्जा : स्याङ्जाको पुतलीबजार नगरपालिका९ स्थित कोल्मामा शुक्रबार आयोजित तेस्रो संस्करणको क्रसकन्ट्री दौड प्रतियोगिताअन्तर्गत २० र १० किलोमिटर दौड सम्पन्न भएको छ। २० किमिमा पर्वत फलेबासका अनिस थापामगर प्रथम भए। सात सय कोल्मा बहाकोट सम्पर्क मञ्चले आयोजना गरेको प्रतियोगितामा विजेता थापाले निर्धारित दूरी १ घण्टा ४ दशमलव ३६ मिनेटमा पार गर्दै उपाधि जितेका हुन्। उपाधिसँगै उनले ३५ हजार रुपैयाँ, पदक र प्रमाणपत्र पाए। नेपाल आर्मीका खेमराज बस्नेतले सोही दूरी १ घण्टा ६ दशमलव ५६ मिनेटमा पार गर्दै द्वितीय भए। उनले २५ हजार नगद सहित अन्य पुरस्कार पाए। एक घण्टा ८ दशमलव १३ मिनेटमा दूरी पार गर्दै आर्मीकै सुवास कार्की तेस्रो भए। उनले १५ हजार नगदसहित अन्य पुरस्कार पाए। यसैगरी २१ वर्षमुनिको १० किलोमिटर पुरुष दौडमा गोरखा सिरानचोकका सन्दीप ढकाल प्रथम भएका छन्। उनले निर्धारित दूरी ४३ दशमलव ३० मिनेटमा पार गर्दै १५ हजार रुपैयाँ पुरस्कार पाए। गोर्खाकै दिनेश बोगटीले ४४ दशमलव २० मिनेटमा पार गर्दै दोस्रो भई उनले २० हजार नगद पाए। रुकुम पुथाउत्तरगंगाका मनोज रोका मगर तेस्रो हुँदै नगद ७ हजार पाउन सफल भए। उनले निर्धारित दूरी ४६ दशमलव ५ मिनेटमा पार गरेका थिए। २० किलो मिटर खुल्ला पुरुष र २१ वर्ष मुनिका १० किलोमिटर पुरुष गरी दुई विधामा सञ्चालन भएको प्रतियोगितामा कोल्मादेखि राङभाङ हुँदै काहुले, डाँडा स्वारा, नाम्चे, काल्खु, कोल्मासम्म तोकिएको थियो। २०७५ बाट सुरु गरिएको प्रतियोगिता २०७७ र २०७८ मा भने कोरोनाका कारण रोकिएको थियो।"
पीएनजीले यूएईलाई दियो २४७ रनको लक्ष्य,"काठमाडौं : आईसीसी विश्वकप क्रिकेट लिग २ को त्रिदेशीय एकदिवसीय अन्तर्राष्ट्रिय शृंखलामा पपुवा न्युगिनी (पीएनजी)ले यूएईलाई दुई सय ४७ रनको लक्ष्य दिएको छ। त्रिवि क्रिकेट मैदानमा टस हारेर ब्याटिङ थालेको पीएनजीले ९ विकेट गुमाएर गुमाएर दुई सय ४६ रनको योगफल तयार गर्यो। पीएनजीका शीर्ष तीन ब्याटरले उत्कृष्ट ब्याटिङ गरे पनि अन्य खेलाडीले त्यसलाई निरन्तरता दिँदा विशाल योगफल बनाउन असफल रह्यो। ओपनर किप्लिन डोरिगाले ४४ बलमा आठ चौका र दुई छक्कासहित ५५ रनको अर्धशतकीय इनिङ खेले। अर्का ओपनर हिरी हिरीले ८५ बलमा पाँच चौका र चार छक्कासहित ७७ रनको अर्को अर्धशतकी इनिङ खेलेका थिए। वान् डाउनमा क्रिजमा उत्रिएका सेसे बाउले एक सय ६बलमा १० चौकासहित अविजित ८१ रनको इनिङ खेले। अन्य ब्याटरले दोहोरो अंकमा रन बनाउन सकेनन्। यूएईका लागि आयन अफजल खानले १० ओभरमा ३४ रन खर्चेर तीन मेडनसहित सर्वाधिक तीन विकेट लिए। यस्तै, जहुर खाले सात ओभरमा ४९ रन खर्चेर दुई विकेट लिए। जुनेद सिद्धिक्वीले ९ ओभरमा ३९ रन खर्चेर एक मेडनसहित दुई विकेट लिए। यस्तै रोह मुस्तफा र कार्तिक मेइयाप्पनले एकएक ब्याटरलाई पेभेलियन फर्काएका थिए। बिहीबार भएको खेलमा नेपालसँग ५२ रनले पराजित भएको पीएनजी आज पहिलो जितको खोजीमा हुनेछ। यस्तै, एकदिवसीय शृंखला जोगाउन यूएई पनि आजको खेल जित्नै पर्ने दबाबमा छ। तालिकाको छैटौं स्थानमा रहेको यूएई पाँचौं स्थानको नेपालभन्दा तीन अंकले पछाडि छ। यद्यपि, नेपालले एक खेल बढी खेलेको छ। नेपालले बाँकी तीनै खेलमा जित निकाले शीर्ष तीनमा रहँदै विश्वकपको ग्लोबल छनोटमा सोझै स्थान बनाउने छ। यूएईले भने बाँकी चारै खेलमा जित निकाले पनि नेट रनरेट निर्णायक बन्ने छ। आजको खेलमा पराजित भए यूएईको शीर्ष तीनमा पुग्ने सम्भावना समाप्त हुनेछ। यस्तै, शीर्ष पाँचमा रहेर एक दिवसीय मान्यता जोगाउन पनि अझै चुनौतीपूर्ण बन्ने छ। पीएनजी चार खेल मात्र जितेर ९ अंकसहित पुछारमा छ।"
ए डिभिजन लिग : चर्च ब्वाइजको लगातार तेस्रो जित,शुक्रबार नै एन्फा कम्प्लेक्समा भएको खेलमा थ्री स्टार क्लबले खुमलटार एफसीलाई २० ले पराजित गरेको थियो। काठमाडौं : आशिष चौधरीको निर्णायक गोलप्रेरित चर्च ब्वाइज युनाइटेड सहिद स्मारक ए डिभिजन लिगमा शुक्रबार हिमालयन शेर्पा क्लबलाई १० ले पराजित गरेको छ। दशरथ रंगशालामा भएको खेलमा विजयी भएसँगै नवप्रवेशी चर्च ब्वाइजले लिगमा सतप्रतिशत नतिजा कायम राखेको छ। हिमालयन शेर्पामाथि निरन्तर दबाबमा बनाएको चर्च ब्वाइजका लागि आशिषले २० औं मिनेटमा गोल गरेका थिए। एरिक विष्टको पासमा उत्कृष्ट रन बनाएका आशिषले पेनाल्टी एरिया भित्रबाट उत्कृष्ट फिनिसिङ गरे। दोस्रो हाफमा खेलमा फर्किने कोशिस गरेको हिमालयन शेर्पाका सत्यम शर्माले ७६औं मिनेटमा गरेको उत्कृष्ट प्रहार गोलमा परिणत हुन सकेन। पेनाल्टी एरिया अगाडिबाट सत्यमले गरेको सशक्त प्रहारमा चर्च ब्वाइजका गोलकिपर प्रिसो बाधक बनेका थिए। जितसँगै सुरुवाति तीन खेलमा जित निकालेको चर्च ब्वाइज लिग तालिकाको शीर्ष स्थानमा छ। पहिलो खेलमा नेपाल पुलिस क्लबलाई पराजित गरेको चर्च ब्वाइजले दोस्रो खेलमा खुमलटार एफसीलाई हराएको थियो। शुक्रबार नै एन्फा कम्प्लेक्समा भएको खेलमा थ्री स्टार क्लबले खुमलटार एफसीलाई २० ले पराजित गरेको थियो।
डाँडाबजार गोल्डकप : आयोजक डाँडाबजार र राजारानी फाइनलमा,"धनकुटा : साँगुरीगढी गाउँपालिका५ डाँडाबजारमा जारी जंगबहादुर थापा स्मृति दोस्रो डाँडाबजार गोल्डकप फुटबल प्रतियोगिताको फाइनलमा आयोजक डाँडाबजार फुटबल क्लब र रारा फुटबल क्लब राजारानी प्रवेश गरेका छन्। शुक्रबार सम्पन्न सेमिफाइनलमा पंचायन एफसीलाई २१ गोलअन्तरले पराजित गर्दै रारा र धरान सिटीलाई ५१ गोलअन्तरले पराजित गर्दै डाँडाबजार फाइनलमा प्रवेश गरेका हुन्। उपाधिका लागि रारा फुटबल क्लब र डाँडा बजार फुटबल क्लब बीच शनिबार प्रतिस्पर्धा हुनेछ। शुक्रबार सम्पन्न पहिलो सेमिफाइनलमा पंचायन र रारा फुटबल क्लब बीच प्रतिष्पर्धा भएको थियो। खेलको पहिलो हाफको ७ औं मिनेटमा सन्दिप लिम्बुले गोल गर्दै पंचायनलाई अग्रता दिलाए। दोस्रो हाफको १५ मिनेटमा राराका शैलेन्द्र नेपालले गोल गर्दै खेल बराबरीमा ल्याए। २९ औं मिनेटमा सरोज लंकान्द्रीले गोल गर्दै राराको जित सुनिश्चित गरे। उक्त खेलको म्यान अफ द म्याच सरोज लकान्द्री हुँदै नगद दुई हजार प्राप्त गरे। दोस्रो सेमिफाइनल खेल डाँडा बजार फुटबल क्लब र धरान सिटी क्लब बीच भएको थियो। जसमा डाँडाबजार ५१ फराकिलो गोलअन्तरले विजयी बन्यो। एक पक्षीय खेलमा पहिलो हाफको २६ औं मिनेटमा डाँडाबजारका इन्सन राईले गोल गर्दै सुरुवाती अग्रता दिलाए। दोस्रो गोल ३० औं मिनेटमा धरान सिटीले आत्माघाती गोल गर्यो। ३७ औं मिनेटमा डाँडाबजारका रोशन भूजेलले गोल गरे। दोस्रो हाफको ११ औं मिनेटमा धरानका मदन ल्वागुनले गोल गरे। डाँडाका विपिन लिम्बुले दोस्रो हाफको १३ औं मिनेट गोल गरे। त्यस्तै इन्सन राईले १७ औं मिनेटमा गोल गरे। उक्त खेलको म्यान अफ द म्याच इन्सन राईले घोषित भए। उनले नगद दुई हजार प्राप्त गरे। प्रतियोगितामा आयोजक डाँडाबजार फुटबल क्लब सहित कोशी प्रदेशका विभिन्न ८ टिमको सहभागिता रहेको छ। प्रतियोगिताको विजेताले १ लाख ५० हजार र ट्रफी र उपविजेता टिमलाई नगद ७५ हजार र ट्रफी प्राप्त गर्नेछन्। त्यस्तै विधागत रुपमा उत्कृष्ट हुने खेलाडीलाई समेत पुरस्कारको व्यवस्था गरिएको छ। डाँडाबजार फुटबल क्लबको आयोजनामा सञ्चालित प्रतियोगिताको मुख्य प्रायोजक दिलिप थापा हुन्। त्यस्तै ५ नम्बर वडा कार्यालय, साँगुरीगढी गाउँपालिका, गोर्खा व्रुअरी र वदरहुडले पनि सहयोग गरेको छ। प्रतियोगिताको फाइनल खेल आगामी २७ गते शनिबार हुँदैछ।"
पीएनजीसँग यूएईको लगातार तेस्रो हार,"काठमाडौं : आईसीसी विश्वकप क्रिकेट लिग २ अन्तर्गत जारी त्रिदेशीय एकदिवसीय शृंखलामा यूएई पपुवा न्यूगिनी(पीएनजी) सँग लगातार तेस्रो पटक पराजित भएको छ। कीर्तिपुरस्थित त्रिवि क्रिकेट मैदानमा पीएनजीले दिएको २ सय ४७ रनको लक्ष्य पछ्याएको यूएई ४२२ ओभरमा १ सय ९० रन बनाएर अलआउट हुँदा पीएनजीले ५६ रनको जित निकाल्यो। यसअघि, यूएई आफ्नै मैदानमा पीएनजीसँग दुईपटक पराजित भएको थियो। यूएईका लागि दोस्रो नम्बरमा क्रिजमा आएका आर्यन लाक्राले सर्वाधिक ५१ रन योगदान गरे। उनले, ७२ बल खेल्दै ५ चौका र एक छक्का प्रहार गरे। ओपनर मोहमद वासिम २७ बलमा ४ चौका र तीन छक्काको मद्दतमा ४१ रनमा क्याचआउट भएका थिए। यूएईका लागि निरन्तर राम्रो स्कोर बनाइरहेका अर्का ओपनर आसिफ खान ११ रनमा आउट भए। चुन्दांगापोयल रिजवान र जावार फरिद समान १९ रन बनाएर पभेलियन फर्कँदा कार्थिक मेयाप्पनले १४ रन जोडे। त्यो बाहेक यूएईका अन्य ब्याटरले उल्लेख्य प्रदर्शन गर्न सकेनन्। पीएनजीका रिले हिकुरेले सर्वाधिक तीन विकेट लिए। काबुआ मोइरा र कप्तान आसाद भालले समान दुई विकेट लिँदा सिमोन कामिआ र नोर्मान भानुवाले एकएक विकेट लिए। यसअघि, पहिला ब्याटिङ गरेको पीएनजीले निर्धारित ५० ओभरमा ९ विकेट गुमाएर २४६ रनको योगफल तयार पार्यो। पीएनजीका सेसे बाउले सर्वाधिक ८१ रनको अविजित इनिङ खेले। उनले १ सय ६ बल खेल्दै १० छक्का प्रहार गरे। ओपनर किप्लिन डोरिगा पहिलो विकेटका लागि हिरीहिरीसँग अर्धसतकीय साझेदारी गर्दै ४४ बलमा ८ चौका र २ छक्कासहित ५५ नमा आउट भए। हिरीहिरीले ८५ बलमा ५ चौका र ४ छक्काको मद्दतमा ७७ रन योगदान गरेर आर्यन अफजल खानको बलमा बोल्डआउट भए। शीर्ष क्रमका तीन ब्याटरले उत्कृष्ट प्रदर्शन गर्दा मध्य क्रमका चाड सोपर र नोमन भानुवाले समान १० रन योगदान गरे। पीएनजीका अन्य ब्याटले दोहोरो अंकमा रन बनाउन सकेनन्। यूएईको बलिङमा आर्यन अफजल खानले १० ओभरमा तीन मेडन राख्दै ३४ रन खर्चिएर सर्वाधिक तीन विकेट लिएका थिए। जहुर खान र जुनाइद सिद्दीकीले समान दुई विकेट लिँदा, रोहन मुस्तफा र कार्थिक मियाप्पनले एकएक विकेट लिए। पीएनजीसँगको हार पछि यूएईलाई शीर्ष पाँचमा रहेर एकदिवसीय मान्यता जोगाउन बाँकी तीन खेल जित्नै पर्ने दवाव रहेको छ। यूएईले दोस्रो खेल आईतबार नेपालसँग खेल्ने छ। पीएनजी पहिलो खेलमा नेपालसँग ५२ रनले पराजित भएको थियो।"
मध्य भोटेकोसी जलविद्युत् आयोजनाको निर्माण अन्तिम चरणमा,"काठमाडौं : सिन्धुपाल्चोकमा निर्माणाधीन एक सय दुई मेगावाटको मध्य भोटेकोसी जलविद्युत् आयोजना निर्माणको अन्तिम चरणमा पुगेको छ। आयोजना सम्बद्ध अधिकारीका अनुसार आयोजनाको भौतिक प्रगति ९५ प्रतिशत बराबर पुगेको छ। भौतिक पूर्वाधारको काम अन्तिम चरणमा भइरहेको आयोजनाको निर्माण आगामी असारभित्र सक्ने लक्ष्यका साथ अगाडि बढाइएको छ। आयोजनाको बाँध, बालुवा थिग्य्राउने पोखरीलगायतका मुख्य संरचनाको निर्माण सम्पन्न भएको छ। हाल सो अयोजना निर्माणाधीन क्षेत्रको पर्खाल निर्माण एवं अन्य सुरक्षाका कार्य भइरहेको छ। कूल सात दशमलव दुई किलोमिटर मुख्य सुरुङ खन्ने कार्य सम्पन्न गरी हाल कङ्क्रिट लाइनिङको काम भइरहेको छ। विद्युतगृहको मुख्य सिभिल कार्य सम्पन्न गरी टर्वाइन, जेनेरेटर, नियन्त्रण कक्षका उपकरण जडान भइरहेको छ। विद्युतगृहबाट बाह्रबिसे सबस्टेसनसम्मको करिब चार किलोमिटर लामो दुई सय २० केभी प्रसारण लाइनका टावरहरु निर्माण सम्पन्न भएको छ। त्यसको तार तान्न बाँकी छ। विसं २०७१ साउनमा आएको जुरे पहिरो, २०७२ वैशाखको विनाशकारी भूकम्प, २०७२ असोजदेखि करिब साढे पाँच महिना नेपाल भारत सीमानाकामा भएको अवरोध, २०७३ असारमा भोटेकोसी नदीमा आएको बाढी, २०७७ असारमा निर्माणस्थल भोटेकोसी नदी एवं आसपासका क्षेत्रमा आएको बाढीपहिरो र कोभिड१९को महामारीको चपेटामा आयोजना परेको थियो। प्राकृतिक विपत्ति र सिभिल एण्ड हाइड्रोमेकानिकल कार्यको ठेकेदार चिनियाँ कम्पनी क्वाङसी हाइड्रो एण्ड इलेक्ट्रिकल कन्स्ट्रक्सनको कमजोर कार्यासम्पादनका कारण आयोजनाको निर्माण सम्पन्न हुने तालिका प्रभावित हुँदै आएको थियो। तर, करिब दुई वर्षको अवधिमा ठेकेदार कम्पनीले उत्साहजनकरुपमा काम गरी आयोजनालाई निर्माण सम्पन्न हुने अवस्थामा पुर्याएको प्राधिकरणका कार्यकारी निर्देशक कुलमान घिसिङले जानकारी दिए। कार्यकारी निर्देशक घिसिङ, आयोजना व्यवस्थापन निर्देशनालयका उपकार्यकारी निर्देशक ताराप्रसाद प्रधान, आयोजनाको प्रवर्द्धक मध्य भोटेकोसी जलविद्युत् कम्पनीका अध्यक्ष सुभाषकुमार मिश्र, प्रमुख कार्यकारी अधिकृत (सिइओ) रामगोपाल सिवाकोटीसहितको टोलीले निर्माणस्थलको निरीक्षण गरी निर्माण प्रगतिको जानकारी लिएको छ। टोलीले आयोजना व्यवस्थापन, ठेकेदार कम्पनी र परामर्शदातासँग छलफल गरी आगामी चार महिनाभित्र सम्पन्न गर्ने गरी बाँकी रहेका कामलाई तीव्रता दिन निर्देशन दिएको छ। कार्यकारी निर्देशक घिसिङले प्राकृतिक प्रकोपको चपेटामा परेर करिब बन्दको अवस्थामा पुगिसकेको आयोजनाको हालको निर्माण प्रगति सन्तोषजनक देखिएको बताए। कम्पनीका सिइओ सिवाकोटीले ठेकेदार कम्पनीको कार्यसम्पादनमा सुधार आएकाले आगामी असारभित्र निर्माण सम्पन्न गर्ने लक्ष्य राखी सोहीबमोजिम एकीकृत तालिका बनाएर काम भइरहेको उल्लेख गरे। ठेकेदार कम्पनीका प्रतिनिधिले कुनै समस्या नआएमा तोकिएकै समयमा निर्माण सम्पन्न गर्ने काम गरिरहेको बताएका थिए। आयोजनाको लागत बढ्न नदिन सिभिल तथा हाइड्रोमेकानिकलको काम इन्जिनियरिङ, खरिद र निर्माण (इपीसी) मोडेलमा चिनियाँ कम्पनी क्वाङ्सीले ठेक्का लिएको थियो। इलेक्ट्रो मेकानिकलतर्फको काम भने एन्ड्रिज हाइड्रोले गरिरहेको छ। आयोजनाको अनुमानित लागत कर्मचारी सञ्चयकोषसँग ऋण सम्झौता हुँदा निर्माण अवधिको ब्याजबाहेक रु १२ अर्ब २८ करोड ३३ लाख रहेको थियो। आयोजनाको अद्यावधिक अनुमानित लागत निर्माण अवधिको ब्याजबाहेक रु १५ अर्ब तीन करोड दुई लाख छ। निर्माणाधीन आयोजनाको सुरुको कूल लागतमध्ये ५० प्रतिशत स्वपुँजीबाट र ५० प्रतिशत ऋणबाट जुटाइएको छ। कम्पनीको जारी पुँजीको ५१ प्रतिशत संस्थापक सेयरधनीमध्येमा प्राधिकरणको १०, चिलिमे जलविद्युत् कम्पनी लिमिटेडको ३७, सिन्धुपाल्चोक हाइड्रोपावर, नेपाल अरनिको हाइड्रोपावर कम्पनी, सिन्धु इन्भेष्टमेण्ट कम्पनी र सिन्धु भोटेकोसी हाइड्रोपावरको समान एकएक एक प्रतिशत सेयर रहेको छ। कूल ४९ प्रतिशत साधारण सेयरधनी समूहमा (कर्मचारी सञ्चय कोषका सञ्चयकर्ता कर्मचारीको १९ दशमलव पाँच, संस्थापक संगठित संस्थाका कर्मचारीको तीन दशमलव पाँच, ऋणदाता संस्थाका कर्मचारीको एक, सिन्धुपाल्चोकवासीको १० र सर्वसाधारणको १५ प्रतिशत सेयर) रहेका छन्। कम्पनीले साधारण सेयर निष्कासन गरी रकम संकलन गरिसकेको छ। कम्पनीका साधारण लगानीकर्ता १० लाख ७५ हजार छन्। आयोजनाबाट वार्षिक रुपमा ५४ करोड २२ लाख युनिट विद्युत् उत्पादन हुनेछ। प्राधिकरणले आयोजनाको विद्युत् हिउँद र वर्षायाममा प्रतियुनिट क्रमशः ८४० र ४८० मा खरिद गर्नेछ। यसबाट कम्पनीलाई वार्षिक दुई अर्ब ८० करोड आम्दानी हुनेछ।"
"१० महिनाको आयात धान्ने रिजर्भ छ, माघमा अझै बढेको छ : गभर्नर अधिकारी","अधिकारीले नेपालको वित्तीय क्षेत्रमा कयौं समस्या रहेको भन्दै संरचनागत सुधारमार्फत् कर्जाको दुरूपयोग हुने अवस्थाको अन्त्य गर्नुपर्नेमा जोड दिए। काठमाडौं : नेपाल राष्ट्र बैंकका गभर्नर महाप्रसाद अधिकारीले नेपालको म्याक्रो इकोनोमिक फन्डामेन्टल सहज अवस्थामा रहेको बताएका छन्। राजधानीमा आयोजित दोस्रो राष्ट्रिय अर्थशास्त्री सम्मेलन २०७९ मा अधिकारीले पुस मसान्तसम्म १ खर्बको शोधनान्तर बचत रहेको दाबी गर्दै माघमा अझै सुधार भएको जानकारी दिए। गत आर्थिक वर्षको यही अवधिमा शोधनान्तर स्थिति २ खर्ब ४१ अर्बले घाटामा थियो, गभर्नर अधिकारीले भने, १० अर्ब डलरभन्दा बढी विदेशी विनिमय सञ्चितिका साथ १० महिनाको आयात धान्ने पर्याप्त अवस्थामा पुगेका छौं। नेपाल भित्रिने र बाहिरिने रकमबीचको यो अन्तर माघमा अझै सुधार भएको छ। अधिकारीका अनुसार पछिल्लो अवधिमा बैंकको लगानी गर्ने क्षमता बढेको छ। अघिल्लो आवको यही अवधिमा कर्जा निक्षेप अनुपात (सीडी रेसियो) ९६ प्रतिशतसम्म पुगेको तथ्य पेश गर्दै अधिकारीले अहिले यस्तो अनुपात ८६ प्रतिशतमा झरेको बताए। ऋण पाउन सजिलो त छैन। तर, हिजो दुरुपयोग हुनेगरी पनि ऋण प्रवाह हुन्थ्यो, आज त्यही डरले रोकिएको छ, उनले भने। अधिकारीले विश्वका अर्थतन्त्र डेट ट्र्याप (कर्जाको पासो)मा रहेको भन्दै नेपाल त्यस्तो अवस्थामा नरहेको बताए। धेरै मुलुकमा सार्वजनिक ऋणको सावाँ ब्याज तिर्न पनि रकम छैन, अधिकारीले भने, ती देशमा विदेशी विनिमय सञ्चितिमा पर्याप्तताको अभावले औषधि आयात रोकिने डर छ। यस्ता डरबाट नेपाल माथि आउनुमा अधिकारीले विलासिताका वस्तु आयात प्रतिबन्धको निर्णयले योगदान गरेको बताए। अधिकारीले पछिल्लो ५० वर्षसम्म १ प्रतिशत मुद्रास्फीति कायम गरेका विकसित मुलक नै १० प्रतिशत मुद्रास्फीतिमा गुज्रेको बताउँदै नेपालले ८ प्रतिशतमा सिमित राख्न सक्नु सन्तुलनको सूचकको रुपमा प्रस्तुत गरे। अधिकारीले नेपालको वित्तीय क्षेत्रमा कयौं समस्या रहेको भन्दै संरचनागत सुधारमार्फत् कर्जाको दुरूपयोग हुने अवस्थाको अन्त्य गर्नुपर्नेमा जोड दिए। गभर्नर अधिकारीले ब्याजदरको बारेमा आवश्यक वित्तीय साक्षरता पुर्याउन नसकेको स्वीकारे। स्थिर ब्याजदरमा कर्जा लिन पाउने व्यवस्था रहँदारहँदै व्यवसायी घटबढ हुने कर्जादरको सुविधा उपयोग गर्ने गरेको यथार्थ प्रस्तुत गरे। उनले ब्याजदरलाई विसं २०४६ सालदेखि नै बजारको अधिनमा छाडिएको बताउँदै राष्ट्र बैंकले ब्याजदर तोकोस् भन्ने माग जायज नरहेको बताए। यद्यपि लघुवित्तले १५ प्रतिशतभन्दा बढी ब्याजदरमा कर्जा दिन नपाउने व्यवस्था गरेको बताए"
पोखरा अन्तर्राष्ट्रिय विमानस्थलबाट रात्रिकालीन उडान सुरु,"पोखरा : पोखरा अन्तर्राष्ट्रिय विमानस्थलबाट बिहीबारदेखि रात्रिकालीन उडान सुरु भएको छ। पोखरा विमानस्थललाई हब बनाएर बुद्ध एयरले चार सहरका आन्तरिक विमानस्थलबाट नियमित रात्रिकालीन उडान सुरु गरेको हो। बुद्धले बिहीबार भद्रपुर, काठमाडौं, भैरहवा र नेपालगञ्जबाट पोखरामा रात्रिकालीन उडान भरेको छ। राति साढे ८ बजे भैरहवाबाट आएको पहिलो जहाज पोखरा अन्तर्राष्ट्रिय विमानस्थलमा अवतरण भएको थियो। यसै गरी ९ बजे काठमाण्डौंबाट आएको जहाज अवतरण भएको थियो। नेपालगञ्जबाट आएको जहाज राति १० बजेर ४० मिनेट जाँदा अवतरण भएको थियो। उडान डिले हुँदा चारवटै उडान तोकिएको समयभन्दा ढिला आएको बुद्ध एयर पोखराका स्टेसन म्यानेजर गौतम बरालले बताए। शुक्रबार पनि भद्रपुर, काठमाडौं, भैरहवा र नेपालगञ्ज विमानस्थलबाट यहाँ नियमित रात्रिकालीन उडान हुने छ। पहिलो फ्लाइट काठमाडौंबाट ८ बजे पोखरा विमानस्थलमा अवतरण हुने गरी उडान हुने बरालले बताए। चारै गन्तव्यका जहाजको रात्रि बिसान बिहीबारदेखि पोखरामा भएको छ। नेपाल नागरिक उड्डयन प्राधिकरण (क्यान)सँग सेड्यूल पास गराएर बुद्धले पोखरा विमानस्थलबाट व्यावसायिक रुपमा रात्रिकालीन उडान सुरु गरेको हो। जहाजमा यात्रुको चापलाई हेरेर चार सहरमा रात्रिकालीन उडान थपघट हुने बुद्ध एयरका मार्केटिङ डाइरेक्टर रुपेश जोसीले बताए। पोखरा पर्यटकीय सहर भएकाले रात्रिकालीन उडानमा पनि यात्रुको चाप बढ्ने व्यवसायीको विश्वास छ।"
पर्ल्स प्रणाली कार्यान्वयन गर्ने प्रतिबद्धता,"सहकारीमा श्रम ऐनले तोकेका सेवासुविधा तथा सुरक्षाका न्यूनतम सर्त पालन गराउने र जनशक्ति व्यवस्थापनलाई प्रभावकारी बनाउन नेफ्स्कुन साकोस म्यानेजर्स क्लबको सहभागितामा कार्यशाला आयोजना गर्ने उल्लेख छ। काठमाडौं : बचत तथा ऋण सहकारी संस्थाले पर्ल्स प्रणाली कार्यान्वयन गर्ने प्रतिबद्धता जनाएका छन्। नेपाल बचत तथा ऋण केन्द्रीय सहकारी संघ (नेफ्स्कुन)को आयोजनामा भएको साकोस सीइओ वर्कसपले १२ बुँदे घोषणापत्र जारी गर्दै सुरक्षित साकोस निर्माण गर्न पर्ल्स कार्यान्वयन गर्ने भएका हुन्। कोभिड१९ ले अर्थतन्त्र तथा सहकारीमा परेको प्रभावबाट सदस्य र संस्थाको संरक्षणका लागि संस्थाको आकार, संरचना र योजनाको समीक्षा गर्दै सन्तुलन कायम गर्न उक्त प्रणाली अवलम्बन गर्नुपर्ने उल्लेख छ। बचत तथा ऋण सहकारीको छवि संरक्षण र प्रविधि हस्तान्तरणका लागि विकास भएका स्तरीकरण (एक्सेस, प्रोवेसन तथा कब्रस), संस्थागत विकास र सुदृढीकरण गर्ने प्रतिबद्धता जनाइएको छ। बचत तथा ऋण सहकारीको सेवा स्तरीकरण, संस्थागत दिगोपना र अलग्गै पहिचानका लागि नीतिगत वातावरण तयार गर्न बचत तथा ऋण सहकारी ऐन निर्माणका लागि ऐक्यबद्धता र आवश्यक पैरवी गर्ने जनाइएको छ। सदस्य संघ संस्थालाई जारी गरिएको एकीकृत स्वनियमन मार्गनिर्देशन पालन गर्ने, साकोस सुरक्षाका लागि जागरण अभियान सञ्चालन गर्ने उल्लेख छ। सहकारीमा श्रम ऐनले तोकेका सेवासुविधा तथा सुरक्षाका न्यूनतम सर्त पालन गराउने र जनशक्ति व्यवस्थापनलाई प्रभावकारी बनाउन नेफ्स्कुन साकोस म्यानेजर्स क्लबको सहभागितामा कार्यशाला आयोजना गर्ने उल्लेख छ। कोपोमिस, गोएएमएल पूर्णरूपमा कार्यान्वयन गर्ने र त्यसका लागि नेफस्कुनबाट सहजीकरण गर्ने, बाह्य तथा आन्तरिक रूपमा देखा पर्ने जोखिमको व्यवस्थापन गर्न संस्थागत पुँजी कम्तीमा पाँच प्रतिशत कायम गर्ने प्रतिबद्धता जनाइएको छ। स्थिरीकरण कोषमा आबद्ध भई नियमित जोखिम सुपरिवेक्षण गर्ने र व्यवस्थापनमा सुरक्षाको सिद्धान्त कार्यान्वयन गर्ने जनाइएको छ। सहकारीमा प्रविधि विकासमा योगदान गर्ने र उपलब्ध भएसम्म सञ्जालको साझा प्रविधिको उपयोग गर्ने उल्लेख छ। उत्पादन र उत्पादकत्व वृद्धि गर्न पाँच करोड रुपैयाँभन्दा माथि कारोबार गर्ने सबैले अनिवार्य व्यवसाय विकास सेवा कक्ष स्थापना र जनशक्ति व्यवस्थापनमार्फत सदस्यलाई व्यवसाय विकास सेवा उपलब्ध गराउने साझा संकल्पमा उल्लेख छ। साकोस एकरूपता प्रणाली कार्यान्वयन गर्न नेफ्स्कुनले तय गरेको ढाँचामा उपलब्ध गराउने जनाइएको छ। फागुन २४ र २५ गते भएको वर्कसपको प्रतिबद्धता संघसंस्थामा नीतिगत व्यवस्था गरी कार्यान्वयन गर्न सबै सहमत भएका छन्। प्रविधियुक्त सेवा र सुशासनः दिगो साकोस र छवि निर्माणका लागि जिम्मेवार व्यवस्थापन भन्ने सोचका साथ गोष्ठी सकिएको छ। भूमि व्यवस्था, सहकारी तथा गरिबी निवारण मन्त्रालय, सहकारी विभाग र नेफ्स्कुनको संयुक्त आयोजना तथा नेफ्स्कुन साकोस म्यानेजर्स क्लबको व्यवस्थापनमा साकोस व्यवस्थापन प्रमुखको राष्ट्रिय गोष्ठी भएको थियो।"
सत्र करोड बराबरको नेपाली सिमेन्ट निर्यात,"नेपालले १६ करोड ७० लाख ३३ हजार रुपैयाँ बराबरको सिमेन्ट र क्लिङ्कर निर्यात गरेको हो। काठमाडौं : चालु आर्थिक वर्षको सात महिनामा नेपालले करिब १७ करोड रुपैयाँ बराबरको नेपाली सिमेन्ट निर्यात गरेको छ। भन्सार विभागले सार्वजनिक गरेको गत साउनदेखि माघ मसान्तसम्मको तथ्याङ्कअनुसार नेपालले १६ करोड ७० लाख ३३ हजार रुपैयाँ बराबरको सिमेन्ट र क्लिङ्कर निर्यात गरेको हो। सात महिनामा दश करोड ६३ लाख ७७ हजार रुपैयाँ बराबरको क्लिङ्कर र छ करोड छ लाख ५६ हजार रुपैयाँ बराबरको सिमेन्ट निर्यात भएको छ। विभागका अनुसार सो अवधिमा एक लाख ५१ हजार एक सय ५८ टन क्लिङ्कर र एक लाख ५३ हजार चार सय ९३ टन सिमेन्ट निर्यात भएको छ। सरकारले चालु आर्थिक वर्षको बजेटमा निर्यातमा छुटको घोषणा गरेसँगै नेपाली दुई सिमेन्ट उद्योगले नेपाली ब्राण्डका सिमेन्ट भारतमा गर्दै आएका छन्। गत असार २४ गतेदेखि पाल्पा सिमेन्टको तानसेनब्राण्ड र असोज ३१ देखि अर्घाखाँची ब्राण्डको सिमेन्ट भारत निर्यात सुरु भएको हो। दुई सिमेन्ट तथा एक स्टिल निर्यात गरेका व्यवसायी भारतीय बजारमा नेपाली उत्पादनले बजार पाएको बताउँछन्। नियमित निर्यात पाल्पा र अर्घाखाँची सिमेन्टले भारतका विभिन्न सहरमा नेपाली सिमेन्ट निर्यात भइरहेको बताएका छन्। अर्घाखाँची सिमेन्ट उद्योगका सञ्चालक राजेश अग्रवालले ठूला चाडपर्वमा निर्यात केही सुस्त भए पनि हाल नियमितरुपमा निर्यात भइरहेको जानकारी दिए। ठूला चाडपर्वका कारण केही सुस्तता भयो, नयाँ सामग्री, नयाँ ब्राण्ड, नयाँ बजार भएपछि हामीसँगै ग्राहकले बुझ्नसमेत केही समय लाग्छ, नयाँ स्थानमा पिकअप लिन केही समय लाग्यो, उनले भने, हामीले निरन्तररुपमा नेपाली सिमेन्ट र रड निर्यात गरेका छौँ, विस्तारै बजार पाउँछ, अर्घाखाँची ब्राण्डको सिमेन्ट हाल भारतको उत्तर प्रदेशमा निर्यात भइरहेको छ। पाल्पा सिमेन्टले गत असार २४ गते श्री स्टिलले गत साउन ४ गते तथा अर्घाखाँची सिमन्टले गत असोज ३१ गतेदेखि नेपाली उत्पादन भारत निर्यातको सुरु गरेका हुन्। सरकारले सिमेन्ट, स्टिललगायत सामान निर्यातमा आठ प्रतिशत अनुदान र वार्षिक रु दश करोड बढीको विद्युत् खपत गर्ने उद्योगलाई दुईदेखि १५ प्रतिशतसम्म महसुलमा छुट दिने घोषणा गरेको थियो। चालु आर्थिक वर्षको बजेटमार्फत सो व्यवस्था गरेको थियो। त्यसका लागि कार्यविधि पनि बनिसकेको छ। सिमेन्ट उत्पादक सङ्घले सरकारले सिमेन्ट निर्यातमा छुटको घोषणा गरेपछि भारतको विभिन्न सहरमा निर्यात सुरु भएको जनाएको छ। भारत सरकारबाट सिमेन्ट निर्यातमा गुणस्तर प्रमाणपत्रको पर्खाइमा धेरै सिमेन्ट उद्योग रहेको सङ्घले जनाएको छ। नेपाली सिमेन्ट उद्योगले भारत निर्यातका लागि भारत सरकारबाट गुणस्तर प्रमाणित प्रमाणपत्र लिनुपर्नेछ। सिमेन्ट उत्पादक सङ्घको तथ्याङ्कअनुसार नेपालमा ५० भन्दा धेरै सिमेन्ट उद्योग सञ्चालनमा छन्। तीमध्ये करिब १५ वटाले सिमेन्ट र क्लिङ्कर दुवै उत्पादन गर्दै आएका छन। यी सिमेन्ट उद्योगको वार्षिक उत्पादन क्षमता झण्डै दुई करोड २० लाख टन छ। निर्यात र विद्युत् महसुलमा छुट पाउने भएपछि उद्योगी उत्साहित भएका छन्। सरकारको उक्त छुटसँगै पाल्पा र अर्घाखाँची सिमेन्टपछि जगदम्बा, सर्वोत्तम र सौर्यलगायत सिमेन्ट उद्योग पनि निर्यातको तयारीमा छन्। सिजनमै छैन माग मङ्सिर महिनादेखि नेपालमा विकास निर्माणको समय सुरु भए तापनि सिमेन्ट खपत नभएको व्यवसायीले बताएका छन्। सिमेन्ट उत्पादन सङ्घका उपाध्यक्ष ताराप्रसाद पोखरेलले विकास निर्माणको सुरु भए तापनि सिमेन्टको मागमा वृद्धि नभएको बताए। उनका अनुसार बजारमा माग नहुँदा अधिकांश सिमेन्ट उद्योगले क्षमताको आधाभन्दा पनि कम उत्पादन गर्दै आएका छन्। हाल ३० प्रतिशतमात्र सिमेन्ट खपत भएको उनको भनाइ छ। रासस"
गैरकर बढाउने उपाय खोजिँदै,"काठमाडौं : अर्थ मन्त्रालय आगामी आर्थिक वर्षको बजेट निर्माणमा तातेको छ। मन्त्रालयले बजेट वक्तव्यसँगै आउने आर्थिक ऐनमा समावेश हुने राजस्व नीति सुधार गर्न विभिन्न उपसमिति बनाएर छलफल अघि बढाएसँगै गैरकर बढाउने उपाय पनि खोज्न थालिएको छ। आर्थिक ऐनमा करका दर हेरफेर तथा सुधार, समग्र कर प्रणाली सुधारका विषयमा नीतिगत र कानुनी सुधार, प्रक्रियागत सरलीकरणको नयाँ उपाय उल्लेख हुन्छ। जसअनुसार बिहीबार मन्त्रालयमा गैरकर उपसमितिको बैठक सम्पन्न भएको छ। राजस्व परामर्श समितिलाई ९ वटा उपसमितिले सुझाव दिएपछि समितिले प्रतिवेदन तयार पारी अर्थ मन्त्रालको अर्थमन्त्री, अर्थ सचिव तथा बजेट लेखन टिमलाई हस्तान्तरण गरिन्छ। राजस्व प्रशासनमा गैरकर प्राथमिकतामा नपर्ने कारणले यसकोे प्रभावकारिता वर्षैपिच्छै खस्कँदै गएको छ। गैरकर क्षेत्रगत ऐनबाट निर्दिष्ट हुने तथा छरिएका कानुन र निकायले उठाउने भएकाले गैरकर संकलन प्रभावकारी छैन। अर्थ मन्त्रालयको राजस्व महाशाखाले पनि करलाई मात्रै राजस्वको केन्द्रमा राख्ने गरेको छ। गैरकरका समस्या समाधान खोज्न गैरकर उपसमितिको बैठक बसेको हो। बैठक मन्त्रालयका सहसचिव तथा योजना, अनुगमन तथा मूल्यांकन महाशाखा प्रमुख आनन्द काफ्लेको अध्यक्षतामा बसेको थियो। गैरकरको विषयमा राजस्व प्रशासनमा अनेकौं झमेला छन्। गैर कर राजस्वसम्बन्धी प्रशासन गर्ने कुनै निश्चित निकाय नतोकिनाले पनि कहिले आन्तरिक राजस्व विभाग त कहिले अर्थ मन्त्रालयले गर्दै आएको छ। सहसचिव काफ्लेका अनुसार कुल राजस्वमा गैरकरको हिस्सा घटेको छ। गत वर्ष सरकारले उठाएको कुल राजस्वमध्ये ८६५ प्रतिशत गैरकर थियो। तर, सरकारले चालू आवमा कुल राजस्वमध्ये ७६८ प्रतिशतमात्र गैरकर उठाउने लक्ष्य राखेको छ। पुस मसान्तसम्मको तथ्यांकअनुसार सरकारले गत आवको भन्दा १३ प्रतिशत कम अर्थात् ४७ अर्ब ४३ करोड रुपैयाँमात्र उठाउन सकेको छ। काफ्लेका अनुसार कोभिड महामारीको प्रकोप कम, सामाजिक गतिविधि चलायमान र सरकारले प्रवाह गर्ने सेवाको लाभ सर्वसाधारणले लिने क्रम बढ्दा गैरकर संकलन बढे पनि लक्ष्यको तुलनामा न्यून रहेको देखिन्छ। वित्तीय संस्था तथा सेवामूलक निकायबाट पाउने लाभांश, राहदानी शुल्क, भिसा शुल्क, जलविद्युत् आयोजनाको रोयल्टी र पदयात्रा शुल्क घटेको छ। त्यसैगरी, सरकारी सम्पत्तिको बिक्रीबाट प्राप्त रकम, वित्तीय निकायबाट प्राप्त ब्याज र पर्वतारोहण रोयल्टीबाहेक १० करोड रुपैयाँभन्दा बढी संकलन हुने सबै प्रकारका गैरकर संकलन गत आवको भन्दा घटेको छ। यीमध्ये सबैभन्दा बढी वित्तीय निकायबाट प्राप्त ब्याज २४ सय प्रतिशतले तथा पदयात्राशुल्क ६ सय ५१ प्रतिशतले बढेको छ। वित्तीय संस्थाबाट प्राप्त लाभांश २ सय ६ प्रतिशतले बढ्दा, राहदानी शुल्क ७४, भिसा शुल्क १ सय ३५ र पर्वतारोहण रोयल्टी १ सय २५ प्रतिशतले बढेका छन्। उनले राज्यलाई राजस्व स्रोतको अभाव रहेको अवस्थामा आगामी दिनमा गैरकरलाई ध्यानमा राख्नुपर्ने विषय छलफलमा उठेको बताए। गैरकर बढाउन सूचना प्रविधिको प्रयोगमा पनि व्यापकता ल्याउनुपर्ने उपसमितिको ठहर छ। सरकारले उपलब्ध गराउने वस्तु तथा सेवा प्राप्त गरेको आधारमा गरिने भुक्तानी रकम, शुल्क, दस्तुर, सार्वजनिक सम्पत्तिको प्रयोग गरेबापत तिर्नुपर्ने रोयल्टीभाडा, सरकारी लगानीबाट प्राप्त हुने प्रतिफल, स्वेच्छिक रूपमा दिइने दान दातव्य र कुनै कानुनको उल्लंघनबाट प्राप्त हुने दण्ड, जरिबाना एवं जफत गैरकर राजस्व हुन्। २०७१ सालमा बनेको रूप खड्का नेतृत्वको उच्चस्तरीय कर प्रणाली पुनरावलोकन आयोगले कुल राजस्व परिचालनमा गैर कर राजस्वको योगदान घट्दै जानुमा सरोकारवाला निकायबाट यस क्षेत्रमा दिइएको न्यून प्राथमिकता नै एउटा मुख्य कारण रहेको औंल्याएको थियो। बैंक, वित्तीय संस्था, बिमा, सहकारी, तथा पुँजीबजार उपसमितिको बैठक बिहीबार बसेको छ। बैठक मन्त्रालयका सहसचिव झक्कप्रसाद आचार्यको अध्यक्षतामा बसेको हो।"

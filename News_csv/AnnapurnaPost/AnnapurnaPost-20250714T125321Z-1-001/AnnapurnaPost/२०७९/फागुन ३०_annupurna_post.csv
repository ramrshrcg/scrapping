शीर्षक,विवरण
"गाउँमा गाडी, गाडीले गरिबी","पकाउने ताउली बेचेर एक छाक खाना खानुपर्ने नागरिकका जीवन्त भोगाइसँग सिंहदरबार सायदै साक्षात्कार होला। विकट कर्णालीको कालीकोटका दर्दनाक पीडा यस्ता कति छन् कति भनी र गनी साध्य छैन। चुवामा होइन, समाज विकासको विश्लेषण गर्न समाजशास्त्रको विद्यार्थी हुनुका नाताले र आँखालाई साक्षी बनाएर लेखिरहेको छु। जन्मेदेखि अहिलेसम्म दिनचर्या यिनै ग्रामीण बस्ती बिकट कालीकोटमा बितिरहेकाले पनि लेखिरहेको हँु। १६ वर्षदेखि गैरसरकारी संस्थामा विपन्न तथा ग्रामीण समुदायमा काम गर्दा यस कालीकोट जिल्लाको ग्रामीण क्षेत्र लालुदेखि लैफु र भर्तादेखि नाग्मसम्म साबिकको ३० वटा गाविस हालको ६ वटा गाउँपालिका र ३ वटा नगरपालिका छन्। जसमा १,७७१ किलोमिटर क्षेत्रफल छ। करिब २३ हजार घरधुरीमा १ लाख २५ हजार जनसंख्या छ। प्रत्यक्षरूपमा स्थानीय समुदायसँग बसेर दिनरातसँगै बसेर गाउँको गरिबी, आयआर्जनको स्रोत महिला सशक्तीकरण, पछौटेपन, स्वास्थ्य उपचार, शिक्षा, भौतिक पूर्वाधार आदिका विषयमा छलफल गरिएको छ। मेरो भोगाइले अधिकांश ग्रामीण पहाडी तथा हिमाली जिल्लाको प्रतिनिधित्व गर्छ। जसको अध्ययनका लागि कुनै लेख रचना, इतिहासका पानाहरू पल्टाइरहनु पर्दैन। किनकि आँखाले देखेको दृश्य र ताजा अनुभूति घामजस्तै छर्लंग छ। जसको अनुभूति र भोगाइ हो। गाउँको चरम गरिबीको विषयमा खासै भनिरहनु पर्दैन। जहाँ वर्षौंदेखि फेर्न नपाएको लुगाफाटो, नाँगो खुट्टाले चप्पलसमेत नपाएर चिरा परेका खुट्टाहरू, बिहानबेलुका घाँसदाउरा गरेर पनि फाटेको लुगा, सिमेन्ट र चामलको बोराबाट तयार पारिएको झोला बोकी विद्यालय पुग्छन् नानीबाबु। यसरी कक्षा ४ पुगेपछि एबीसीडी सिकाउने अन्डर एसएलसी शिक्षकले पढाउँदा परिणाम कस्तो होला ? खरको चुहिने छानो भएको सरकारी विद्यालयमा जाँदाको मनोविज्ञानमात्र होइन, विद्यालय पोसाक त कहाँ हो कहाँ घुँडामा टालो हाल्दाहाल्दा तीनदेखि चारपटकसम्म च्यातिएको अवस्था छ। त्यै पनि सिलाएर चिसो मौसममा घुँडा र सुरुवालको सम्बन्ध टुटेको लुगा विद्यालय पोसाकको रूपमा देखिन्छ। राति पढ्दा सल्लाको झरो, निगालोको लोस्टो र हुनेखानेको घरमा बालेको टुकीको मुसोको मसी बनाई चोयाको कलमले लितिछिपी गरी परीक्षा दिएको ताजा अनुभव नगरेको पनि होइन। यहाँको गरिबी अझै कति विकराल छ भनी साध्य छैन। स्वास्थ्य अवस्थाबारे भन्ने हो भने मेरै कान्छीआमाले दिनभरि भिरालो वनमा घाँस काटेर ६० किलोको भारी बोक्दै बीच बाटोमा बहिनी जन्माइन्। त्यही घाँस काट्ने हसियाँले सालनाल काटिन्। पछ्यौरीको डोरीले बाँधिन्। भरखर जन्मेकी बहिनीलाई एकसरो धोतीले लपेटेर घर ल्याउँदा देख्ने मेरै आँखा साक्षी छन्। आमा सुत्केरी हुँदा ६ दिन नपुग्दै ओढ्ने र ओछ्याउने लुगासहितको करिब ५० किलोको भारी बोकिन्। अझ एक घण्टा बयालगाँडको खोलामा जाँदा आँङ (पाठेघर) खसेको तीतो यथार्थता अझै आँखामा झल्झली छन्। पल्लो घरको कान्छीबजै, नौलाघरको तारा अन्टी, जन्पुरा दिदी, लामा बाजेकी श्रीमती घाँस काट्न जाँदा भीरबाट लडेर अकालमा ज्यान गुमाएनन् कि। यसरी केटाकेटीको टुहुरोपन र बिचल्ली भएको पीडा नदेखेको र नबुझेको पनि होइन। सुत्केरी व्यथा लागी बच्चा जन्माउन नसकेर काँडागाउँकी बजै र उनकै श्रीमान् स्याउला काट्दै गर्दा रुखबाट खसेर मृत्यु भएको पनि देखेकै हुँ। नजिक अस्पताल नहुँदा र आर्थिक अभाव हुँदा उपचार नपाई छट्पटिएर मृत्यु भएको दर्दनाक पीडा कसरी हराउलान् आँखाबाट ? २०४७ सालमा फैलिएको हैजा र २०६२ कोलेराले गाउँको आधा जनसंख्या सकिए। यस्तो कारुणिक दृष्यले बेहोसी भएको गाउँलेको पीडाले सिंहदरबारलाई कति पिरल्यो होला र खै ! एकतर्फी बाटोमा डोको काटेर चार दिनसम्म बिरामी बोकेको कालीकोटको घटना थाहा पाएकै हो। त्यसैमा नौलाघरकी बजै माइतीमा बिरामी भई थला परिन्। तीन दिनसम्म बाटोमा बोक्दा पनि गाडी नभेटाउँदै बीच बाटोमा प्राण गयो। कान्छो छोरा दयाराम र ज्वाइँ कविराजबाहेक गाउँले कसैले पनि भेटेनन् उनलाई। रास्कोट नगरपालिका वडा नम्बर ८ की २८ वर्षीया महिलालाई सेरापाटाको ठूलो ढुंगामा सुत्केरी बेथा लाग्यो। त्यही खुला आकाशमुनि सुत्केरी हुन पयो। त्यसबेला साथी मानबहादुर सेजुवालको वर्षमा भएको दाह्री काट्न राखिएको बिलेटले मैले नै सुडेनी बनेर सालनाल काटें। एक छाक भात खान महिनौं कुर्नुपर्ने, एक भाग (आधा किलो) मासु खान पनि दसैं नै कुर्नुपर्ने, खडेरी तथा भोकमरीको बेला खाने थाल, पकाउने ताउली बेचेर एक छाक खाना खानुपर्ने नागरिकका जीवन्त भोगाइसँग सिंहदरबार सायदै साक्षात्कार होला। भोकमरीकै कारण बसाइँ सरेर आधा गाउँ अहिलेसम्म फर्केर नआएको पीडाको कथा खै कसले लेख्यो होला र ? विकट कर्णालीको कालीकोटका दर्दनाक पीडा यस्ता कति छन् कति भनी र गनी साध्य छैन। कर्णाली तथा कालीकोटको गरिबी, अशिक्षा, स्वास्थ्य, आयआर्जन, भोकमरी, बसाइँसराइ, महिला र बालबालिका, दलितको पीडाको सामाजिक रूपमा चित्रण गरेको छ। पछिल्ला वर्ष भने पहिलेको जस्तो चुहिने खरको छानोमुनि पढ्नु परेको छैन। आधारभूत शिक्षा र स्वास्थ्य उपचारका सानातिना काम स्थानीय स्तरमै भइरहेका छन्। हरेक बस्तीमा डोजर आतंकले छियाछिया गरी जमिन छिचोलेर आवश्यकता र वातावरणीय प्रभाव मूल्यांकन नै नगरी भए पनि सडक सञ्जालको रेखांकन भएका छन्। हिउँदमा धुले र वर्षात्मा हिले सडक अव्यवस्थित र असुरक्षाको कारण मृत्यु मार्गको रूपमा सडक सञ्जाल विस्तार भइरहेका छन्। हुन त समयको आवश्यकता पनि हो, गाउँगाउँमा शिक्षा, स्वास्थ्य, रोजगारी, खानेपानी, यातायात, आयआर्जन आदिको विकास हुनु राम्रै कुरा हो। यद्यपि सामाजिक विकासलाई वास्ता नगरिकन गरिएको विकासले कहिले रोजगारीको अवसर, आयआर्जनमा वृद्धि, गरिबीको अन्त्य र दिगो विकास हुने ? कसरी गाउँलेहरूले सजिलै स्वास्थ्य, शिक्षाको पहुँचमा पुग्ने, रोजगारीका अवसर कहिले पाउने, आफ्नै आम्दानीले कसरी गाडी चढ्ने हैसियत राख्ने आदि कुराले समाजमा सधैं पिरलोमा छ। भौतिक विकासको साथै सामाजिक विकासको पनि अति जरुरी छ। सामाजिक विकासलाई वास्ता नगरी बनाइएको विकास संरचनाले कुनै अर्थ राख्दैन। केबल बजेटको दोहन हुन्छ। समाज विकासको चस्मा (दृष्टिकोण) ले हेर्दा गाउँमा आएको गाडी र गाडीले निम्त्याएको गरिबी जो केहीले विश्लेषण गर्न सक्छ। सम्बन्धित सरोकारवाला निकाय र गाउँमा बस्ने गरिब तथा स्थानीय समुदायले सजिलै बुझ्न सक्नुपर्छ। केही हदसम्म भए पनि सुधार हुनुपर्छ अब। हुन त विकासका विभिन्न सूचकमध्ये सडक सञ्जाल पनि एक महŒवपूर्ण सूचक नै हो। जसले मान्छेहरूको आवतजावत र विभिन्न वस्तुको आयात निर्यातमा महŒवपूर्ण भूमिका खेलेको हुन्छ। सडक सञ्जाल बनाउँदा भावी पुस्ताको समेत ख्याल नगरी बनाइएका सडकले भने कसरी दिगो विकास होला ? यसरी कसरी स्थानीय समुदायको पहुँच भई आयआर्जनमा वृद्धि र गरिबीको अन्त्य होला ? चासो र चिन्ताको विषय बनेको छ। विकास निर्माणको जिम्मा लिएका स्थानीय तह, ठेकेदार, उपभोक्ता समिति, कमिसनका लागि योजना ल्याउने मुट्ठीभर पहुँचवालाको नितान्त व्यक्तिगत स्वार्थका कारण सडक सञ्जालले दिनप्रतिदिन गरिबीतर्फ धकेलिरहेको छ। गाउँमा आएको बजेट मान्छेले गर्न सकिने काम मेसिनबाट नगराउँदा गाउँलेको जीविकोपार्जनमा समस्या छ। सो बजेट गरिब तथा तीन महिनाभन्दा कम खान पुग्ने घरधुरी, न्यून आयस्रोत भएका, गाउँका युवा, कामदार वर्गको हातमा पैसा पर्न सकेको छैन। जुन पैसाले गाउँकै आम्दानी बढ्छ भन्ने विश्लेषण नगरिनु, सुक्खा तथा हिउँदको समयमा डोजरले बनाएका सडकहरू वर्षात्को समयमा पहिरो जानु र त्यही सडक सञ्जालले खेतीयोग्य जमिन र मानव बस्ती धरापमा पर्नुजस्ता विषयमा किन कसैले सोच्दैन ? डोजर सञ्चालनको क्रममा भएको भाइब्रेसनले आसपासको कडा जमिन छिचोलिएर भूक्षय हुन्छ भन्ने कुरा सूक्ष्म रूपमा विश्लेषण नगर्दा गाउँमा भूक्षयसँगै गरिबीसमेत बढेको छ। साथै अन्य गाडीहरू (बस, जिप, ट्रक, ट्याक्टर, मोटरसाइकल) आदि गाडीहरू गाउँमा आउँदा गाउँलेहरू सडकको पहुँचमा पुगे पनि गरिबीबाट माथि उठ्ने खासै आधार देखिएको छैन। केही समय भयो, घरको आँगनमै गाडी त गुड्छ। कुखुरा, बाख्रा, भाँडावर्तन बेचेर गाडी नचढी भएको छैन। गाडी चढ्ने फेसन भइसक्यो। हुनेहरूले मोटरसाइकल किन्छन्। नहुनेहरूले खेत गरा बेचेर पनि मोटरसाइकल चढ्न परेकै छ। सहरबाट ट्रक, ट्याक्टरमा चामल आउँछ। खेती गर्न छाडेर ऋण गरी गाडीले ल्याएको चामल खाएका छन्। आफ्नो उत्पादन घटेको छ। जमिन बाँझो भएको छ। सडक सञ्जाल जोडिँदा जति वस्तुहरू आयात हुन्छन्। त्यसको एक प्रतिशत पनि स्थानीय उत्पादन निर्यात हुन सकेको छैन। गाडी चढ्न पुख्यौली सम्पत्ति बेचेर गाडी चढ्न बाध्य भएकै छन्। जसरी गाडी आएर विभिन्न खालको मदिरा र पश्चिमा संस्कृतिको फेसन आएको छ। त्यसको पनि भोग गरेर दिनप्रतिदिन गरिबी बनाएकै छ। त्यसैले सजिलै भन्न सकिन्छ कि केही पैठारीको आधार नभई आयातमात्र भएकाले स्थानीय समुदायमा गाडीले गरिबी निम्त्याएको छ। साँच्चिकै भन्ने हो भने सरोकारवाला तथा विकासमा संलग्न सबैलाई अनुरोध गर्न चाहन्छु। स्थानीय स्तरमा डोजर चलाएर जे गल्ती गरियो, गरिहालियो। अब त्यस्तो नहोस्। तसर्थ कर्णालीवासीको ठूलो चाहना छ छिट्टै गाउँमा आएको गाडी र गाडीले निम्त्याएको गरिबीको सट्टा गाउँमा आएको गाडी र गाडीले ल्याएको समृद्धि भनेर भन्न पाइयोस्। स्थानीय समुदायमा गरिबीको अन्त्य भई समाजमा आएको समृद्धि भन्न पाइयोस्। डोजर आतंकका कारण पहिरैपहिरो भएको जमिनमा फलफूलको बगंैचा तथा हरियाली भएको दृश्य देख्न पाइयोस्। जय होस् नेपाली भूमिको अनि गाउँको समृद्धि।"
एपीएलको उपाधी ईलाभेन ब्रदर्श डिभर्नालाई,"सन्धिखर्क अर्घाखाँचीको सन्धिखर्कमा सञ्चालन भएको अर्घाखाँची प्रिमियर लिग (एपीएल)को उपाधी ईलाभेन ब्रदर्स डिभर्नाले जितेको छ। अर्घाखाँची क्रिकेट संघको आयोजनामा सन्धिखर्कको टुडीखेलमा भएको फाइनल खेलमा रोयल सन्धिखर्कलाई ८७ रनले पराजित गर्दै ईलाभेन ब्रदर्श डिभर्ना विजयी भएको हो । टस हारेर पहिले ब्याटिंग गरेको डिभर्नाले २० ओभरमा ८ विकेट गुमाएर एक सय २१ रन बनाएको थियो । जवाफी ब्याटिंग गरेको सन्धिखर्कले पुरै विकेट गुमाउदै ८७ रनको फराकिलो अन्तरले हार व्यहोरेको हो । खेल जितेसँगै डिभर्नाले नगद १ लाख १ हजार, ट्रफी मेडल र प्रमाणपत्र प्राप्त गरेको छ। दोस्रो हुनेले ५१ हजार ट्रफी मेडल र प्रमाणपत्र प्राप्त गरेको छ।"
नेपालमा लगानी गर्ने चिनियाँ कम्पनीलाई सहयोग गर्न तयार छौं : प्रधानमन्त्री प्रचण्ड,"सीमापार रेलवे र प्रसारण लाइनहरूको सम्भावनाले आगामी वर्षहरूमा दुई देशको आर्थिक सम्बन्धलाई उल्लेखनीय रूपमा सुधार गर्न मद्दत गर्ने प्रचण्डले विश्वास व्यक्त गरे। काठमाडौं : प्रधानमन्त्री पुष्पकमल दाहाल 'प्रचण्ड'ले छिमेकी मुलुकसँगको आर्थिक साझेदारी अभिवृद्धिका लागि सीमापार कनेक्टिभिटी अत्यावश्यक रहेको बताएका छन्। मंगलबार काठमाडौंमा आयोजना गरेको नेपालचीन व्यापार मञ्चको बैठकलाई सम्बोधन गर्दै प्रधानमन्त्री प्रचण्डले नेपालले व्यापार र लगानीमैत्री नीति अवलम्बन गरेको गरेको बताएका हुन्। उनले प्रत्यक्ष विदेशी लगानीलाई प्रोत्साहन, प्रवर्द्धन र संरक्षण गर्ने जिकिर गरे। प्रचण्डले सीमापार कनेक्टिभिटीको आवश्यकतालाई ध्यानमा राखि सरकारले नेपालचीन सीमानाका पूर्वाधार सुधार, सीमानाकामा परीक्षण र मान्यताका लागि पूर्ण सुविधा सम्पन्न प्रयोगशाला स्थापना गर्ने र विभिन्न स्थानमा बन्दरगाह निर्माणलाई तीव्रता दिएको बताए। उनले लाभदायक क्षेत्रहरु जलविद्युत, औद्योगिक उत्पादन, पूर्वाधार विकास, पर्यटन, कृषि, खनिज, खानी लगायतमा लगानी गर्न आह्वान गरे। प्रधानमन्त्री प्रचण्डले नेपालको कानुनले लगानीबाट कमाएको आम्दानीको पूर्ण फिर्तीलाई अनुमति दिने र नेपालमा दर्ता भएका विदेशी कम्पनीहरूले जग्गा खरिद, स्वामित्व र बिक्री गर्न सक्ने भएकाले लगानीबाट हुने लाभांश लैजान समस्या नरहेको धारणा राखे। उनले नेपालमा लगानी गर्न चाहने चिनियाँ कम्पनीहरूलाई आवश्यक सहयोग गर्न तयार रहेको बताए। सीमापार रेलवे र प्रसारण लाइनहरूको सम्भावनाले आगामी वर्षहरूमा दुई देशको आर्थिक सम्बन्धलाई उल्लेखनीय रूपमा सुधार गर्न मद्दत गर्ने प्रचण्डले विश्वास व्यक्त गरे।"
बैंक तथा फाइनान्सले घटाए ब्याजदर,"वाणिज्य बैंकहरुको छाता सङ्गठन नेपाल बैंकर्स सङ्घले चैतमा कर्जा र निक्षेपको ब्याजदर घटाउने निर्णय गरेको थियो। काठमाडौं : वाणिज्य, विकास बैंक तथा फाइनान्स कम्पनीले बुधबारदेखि लागू हुने गरी ब्याजदर घटाएका छन्। वाणिज्य बैंकहरुको छाता सङ्गठन नेपाल बैंकर्स सङ्घले चैतमा कर्जा र निक्षेपको ब्याजदर घटाउने निर्णय गरेको थियो। चैत १ गतेदेखि निक्षेपमा शून्य दशमलब चार प्रतिशत र कर्जामा एक प्रतिशत प्रिमियम दर घटाउने निर्णय भएको सङ्घका अध्यक्ष सुनिल केसीले जानकारी दिए। उनले सङ्घ ऋणको ब्याजदर घटाउनमा केन्द्रित भएको बताए। हाल बैंकहरुले कर्जामा आधारदरमा छ प्रतिशतसम्म प्रिमियम लिने गरेका थिए। अब एक प्रतिशत घटेपछि आधारदरमा पाँच प्रतिशतसम्म प्रिमियम दर तोक्नेछन्। यस्तै, निक्षेपतर्फको साधारण बचतमा न्यूनतम छ प्रतिशतदेखि अधिकतम आठ प्रतिशतसम्म ब्याज दिनेछन्। यसअघि साधारण बचतमा न्यूनतम छ दशमलब ४२ प्रतिशतदेखि अधिकतम आठ दशमलब ४२ प्रतिशतसम्म ब्याजदर तोकिएको थियो। मुद्दती निक्षेपको ब्याजदर भने स्थिर राखिएको छ। हाल बैंकहरुले मुद्दती निक्षेपमा ११ प्रतिशत ब्याज दिइरहेका छन्। यस्तैगरी, संस्थागततर्फ नौ प्रतिशत र रेमिट्यान्समुद्दती खातामा १२ प्रतिशत ब्याजदर तोकिएको छ। यस्तै, विकास बैंकहरुको छाता सङ्गठनका रुपमा रहेको डेभलपमेन्ट बैंकर्स एसोसिएसनले चैतका लागि मुद्दती निक्षेपको ब्याजदर शून्य दशमलव २५ प्रतिशतसम्म घटाएको छ। सङ्घको निर्णयअनुसार विकास बैंकहरुले चैत महिनादेखि एकवर्षे वा सोभन्दा माथिको व्यक्तिगत मुद्दती निक्षेपको ब्याजदर ११ दशमलव ६० प्रतिशत कायम गरेको छ। त्यस्तै, एक वर्षभन्दा कमको मुद्दती निक्षेपको ब्याजदर ११ दशमलव ५० प्रतिशत कायम भएको। हाल विकास बैंकहरुले एकवर्षे वा सोभन्दा बढी दुवैको व्यक्तिगत मुद्दती निक्षेपमा ११ दशमलव ७५ प्रतिशत ब्याजदर दिँदै आएका थिए। यसैगरी, ब्याजदर घटाएसँगै विकास बैंकहरुले चैतमा एकवर्षे वा सोभन्दा माथिको संस्थागत मुद्दती निक्षेपमा नौ दशमलव ६० प्रतिशत र साधारण बचतमा न्यूनतम छ दशमलव ६० प्रतिशतदेखि आठ दशमलव ६० प्रतिशत ब्याजदर प्रदान गर्नेछन्। त्यसैगरी, नेपाल वित्तीय संस्था सङ्घ (फाइनान्स) ले मुद्दती निक्षेपको ब्याज दर शून्य दशमलव २० प्रतिशतले घटाएको छ। सङ्घले तीन महिनामाथिको निक्षेपको ब्याज दर शून्य दशमलव १५ प्रतिशत घटाउने निर्णय गरेको छ। फाइनान्स कम्पनीहरुले एक वर्षको मुद्दती निक्षेपमा १२ दशमलव १० प्रतिशत ब्याज दिँदै आएकामा चैत १ गतेदेखि ११ दशमलव ९० प्रतिशत ब्याजदर कायम गरेका छन्।  रासस"
आयल निगमले किन्यो बिजुली कार,"नेपाल आयल निगम नेपालमा पेट्रोलियम पदार्थको आपूर्ति व्यवस्था गर्न एकाधिकार पाएको सरकारी संस्थान हो। निगमले प्रतिगोटा ५९ लाख रुपैयाँका दरले गाडी खरिद गरेको हो। काठमाडौं : देशभर पेट्रोलियम पदार्थको आपूर्तिको जिम्मा पाएको संस्थान नेपाल आयल निगमले विद्युतीय कार खरिद गरेको छ। इन्धन बेचेर नाफा आर्जन गर्ने संस्थानले बीवाईडीको बिजुली कार किनेको हो। नेपालका लागि बीवाईडीको आधिकारिक विक्रेता साइमेक्स इन्कले निगमलाई तीन वटा अल न्यु ई सिक्स गाडी हस्तान्तरण गरेको हो। नेपाल आयल निगमको दिगोपना र वातावरणीय जिम्मेवारीको अनुरूप ई सिक्सको खरिद प्रक्रिया अगाडि बढाइएको निगमका प्रवक्ता विनीतमणि उपाध्यायले बताए। शून्य उत्सर्जन र कम सञ्चालन खर्च रहेका विद्युतीय सवारीसाधन धेरै नै प्रभावकारी र वातावरण मैत्री छन्, उनले भने, पेट्रोलियम पदार्थ बेचेर नाफा गर्ने संस्थाले विद्युतीय कार किनेर सकारात्मक सन्देश प्रवाह गर्न खोजेका छौं। नेपाल आयल निगम नेपालमा पेट्रोलियम पदार्थको आपूर्ति व्यवस्था गर्न एकाधिकार पाएको सरकारी संस्थान हो। निगमले प्रतिगोटा ५९ लाख रुपैयाँका दरले गाडी खरिद गरेको हो। विद्युतीय कार बेच्न आवेदन माग गरिएकामा सबैभन्दा कम मूल्यमा बेच्न बीवाईडी तयार भएको उपाध्यायले बताए। अबौं रुपैयाँ मुद्रा विदेश पठाउनुभन्दा स्वदेशमै उत्पादन हुँदै आएको विद्युतीय ऊर्जाको प्रबद्र्धन गर्नुपर्छ भन्ने हाम्रो मान्यता छ, उपाध्यायले भने, तेल बेचेर नाफा कमाउने संस्था आफैंले बिजुली कार किन्नु नौलो विषय हुन सक्छ। शून्य उत्सर्जन र कम सञ्चालन खर्चका गाडी चढेर प्रतिलिटर दुई सय रुपैयाँ नजिकको पेट्रोल जोगाउने उद्देश्य रहेको उनको भनाइ छ। उपाध्यायले दिगोपनाका लागि प्रतिबद्घता अनुरूप इलेक्ट्रिक सवारी साधनहरूमा गरिएको लगानीमा निगमलाई गर्व महसुस भएको बताए। हामी विश्वस्त छौं कि इलेक्ट्रिक सवारीसाधन यातायातको भविष्य हुन्, उनले भने, आउने दिनमा हाम्रा सवारीसाधनलाई इलेक्ट्रिकमा रूपान्तरण गर्ने अवसरको खोजीमा छौं।"
"नेप्सेमा सामान्य अंकको सुधार, १ अर्ब १३ करोड सेयर कारोबार","काठमाडौं : साताको कारोबारको पहिलो दुई दिन लगातार उच्च अंकको गिरावट देखिएको सेयर बजारमा आज भने सामान्य अंकको सुधार देखिएको छ । आज नेपाल स्टक एक्सचेन्ज (नेप्से) परिसूचक १ ८५ अंकले बढेर १९५३ ०६ अंकमा कायम भएको छ । आज २५५ कम्पनीको ३३ लाख १८ हजार १०८ कित्ता शेयर २६ हजार ४७३ पटक खरिदबिक्री हुँदा १ अर्ब १३ करोड ५९ लाख २५ हजार बराबरको कारोबार भएको छ । यसदिन बैंङ्किङ,उत्पादन तथा प्रशोधन,लघुवित्त,म्युचुअल फन्ड र व्यापार समूहको उपसूचक घटेको छ भने बाँकी सबै समूहको उपसूचक बढेको छ । बैंकिङ समूह ३९५,उत्पादन तथा व्यापार समूह २३३८,लघुवित्त समूह १४ ४५,म्युचुअल फन्ड ० ०३ र व्यापार समूह ५० ३७ अंकले घटेको नेप्सेले जनाएको छ । आज जीवन बीमा समूहको उपसूचक ४६ ६१ अंकले बढेको छ भने विकास बैंक समूह १२८८ अंकले बढेको छ । त्यस्तै, होटल तथा पर्यटन समूह १९ ९५,जलविद्युत् समूह १८ ९५,लगानी समूह ०४४, जीवन बीमा समूह ६ ८८ र अन्य समूह ६  २१ अंकले बढेको छ । आज युनिक नेपाल लघुवित्त वित्तीय संस्था लिमिटेडको शेयर मूल्यमा सकारात्मक सर्किट लागेको छ । सबैभन्दा धेरै गुमाउनेमा भने एनआइसी एशिया ब्यालेन्स फन्डको शेयर मूल्य प्रतिकित्ता ५६४ प्रतिशतले घटेको छ । कारोबार रकम र शेयर सङ्ख्याका आधारमा एनआइसी एसिया बैंक सबैभन्दा अगाडि देखिएको छ । एनआइसी एसिया बैंकको सबैभन्दा धेरै १० करोड ४८ लाख २४ हजार १२५ रुपैयाँ बराबरको १ लाख ३६ हजार ७ ३३ कित्ता शेयर किनबेच भयो।"
पटवारी वीरगन्ज उद्योग वाणिज्य संघको अध्यक्ष निर्वाचित,"वीरगन्ज: वीरगन्ज उद्योग वाणिज्य संघको अध्यक्षमा अनिल अग्रवाल पटवारी निर्वाचित भएका छन्। मंगलबारको निर्वाचनबाट अध्यक्षमा पटवारी निर्विरोध निर्वाचित भएका हुन्। अध्यक्षमा पटवारीसँगै संघका सम्पूर्ण पदाधिकारी निर्विरोध चयन भएको मुख्य निर्वाचन अधिकृत बालमुकुन्द खरेलले जानकारी दिए। यसअघि संघको ३५ सदस्यीय कार्यसमिति सर्वसम्मत चयन गरिएको थियो। त्यही मध्येबाट पदाधिकारी चयन गर्नु पर्ने संघको विधानअनुसार मंगलबार भएको निर्वाचनमा अध्यक्षसहित सबै ११ जना पदाधिकारी निर्विरोध निर्वाचित भएका हुन्। संघको वरिष्ठ उपाध्यक्षमा हरि गौतम, उपाध्यक्षमा माधव राजपाल, महासचिवमा आशिष लाठ, कोषाध्यक्षमा शिवजीप्रसाद साह कलवार, उद्योग सचिवमा सुशान्त चाचान, वाणिज्य सचिवमा प्रेमचन्द गोयल चयन भएका छन्। सहकोषाध्यक्षमा अनोज रूंगटा तथा सहसचिवमा नरेश टिवडेवाल र निरज अग्रवाल सर्वसम्मत भएको खरेलले बताए। उपाध्यक्ष पदमा भने माधव राजपाल र अरविन्द अमात्य दुई जनाको उम्मेदवारी परेपनि समझदारीमा राजपाल निर्विरोध निर्वाचित भए।"
सुनको मूल्य एकैदिन १६ सयले बढ्यो,काठमाडौं : सुनको मूल्य प्रतितोला १६ सय रूपैयाँले बढेको छ। नेपाल सुनचाँदी व्यवसायी महासंघका अनुसार मंगलबार सुनको मूल्य १६ सय रुपैयाँले वृद्धि भएर प्रतितोला १ लाख ५ हजार ७०० रुपैयाँ पुगेको हो। यसअघि प्रतितोला सुन आइतबार १७ सय र सोमबार ७ सयले बढेको थियो। आज तेजाबी सुन प्रतितोला १ लाख ५ हजार २०० कायम भएको छ। यस्तै सुनको मूल्य बढेसँगै चाँदी पनि बढेको छ। आज प्रतितोला चाँदी १३ सय रूपैयाँमा कारोबार भइरहेको महासंघले जनाएको छ। सोमबार चाँदी १२ सय ५५ रूपैयाँमा खरिदबिक्री भएको थियो।
अरुण ३ पहुँचमार्गको मुआब्जा चाँडै,"संखुवासभाका प्रमुख जिल्ला अधिकारी वीरेन्द्रकुमार यादवले पनि मुआब्जाका लागि प्रक्रियागत काम भइरहेको बताए। छानबिन गर्ने, यकिन गर्ने काम भइरहेको छ, उनले भने, काठमाडौंमा पनि छलफल राखिएको छ। काठमाडौं : अरुण३ जलविद्युत् परियोजनाको पहुँचमार्गअन्तर्गत छ्याङकुटीदिदिङ खण्ड जग्गाको छुट मुआब्जा वितरणको प्रक्रिया सुरु हुने भएको छ। लगानी बोर्ड नेपालका सहायक प्रवक्ता रमेश अधिकारीले एक साताभित्र छुट मुआब्जा वितरणको प्रक्रियाको थालनी हुने जानकारी दिए। संखुवासभाका प्रमुख जिल्ला अधिकारी वीरेन्द्रकुमार यादवले पनि मुआब्जाका लागि प्रक्रियागत काम भइरहेको बताए। छानबिन गर्ने, यकिन गर्ने काम भइरहेको छ, उनले भने, काठमाडौंमा पनि छलफल राखिएको छ। मन्त्रिपरिषद्को २०७८ चैत्रको बैठकले अरुण ३ जलविद्युत् परियोजनाको पहुँचमार्ग जग्गाको छुट मुआब्जा वितरण गर्ने निर्णय गरेको थियो। तर, एक वर्षयता वितरण हुन सकेको थिएन। मन्त्रिपरिषद्को निर्णय कार्यान्वयनका लागि काम भइरहेको बोर्डका सहायक प्रवक्ता अधिकारीले पुष्टि गरे। सरकारको मुआब्जा दिने निर्णयपछि संखुवासभाका सहायक प्रमुख जिल्ला अधिकारीको संयोजकत्वमा समिति गठन भएको थियो। त्यसले बुझाएको रिपोर्टलाई पुनरावलोकन पनि गरियो। छुट मुआब्जाका लागि करिब चारपाँच सय रोपनी जग्गा अधिग्रहण गर्नुपर्ने बोर्डले जनाएको छ। संखुवासभाको छ्याकुटीदेखि विद्युत् गृहसम्मको २८ किमि सडक निर्माणमा २०७२ सालदेखि नै स्थानीयवासीले अवरोध गर्दै आइरहेका छन्। संखुवासभा जिल्लाको मकालु गाउँ पालिकामा अवस्थित अरुण तेस्रो जलविद्युत् आयोजना अरुण नदीमा निर्माणाधीन विद्युत् आयोजना हो। ९०० मेगावाट क्षमताको आयोजनाको कुल लागत १ खर्ब ४ अर्ब रुपैयाँ हुने अनुमान गरिएको छ। २०७५ वैशाख २८ गते प्रधानमन्त्री केपी शर्मा ओली र भारतीय प्रधानमन्त्री नरेन्द्र मोदीले काठमाडौंबाट यस आयोजनाको शिलान्यास गरेका थिए। पाँच वर्षभित्रमा सकाउने गरी आयोजना निर्माण गर्ने ठेक्का भारत सरकारको पब्लिक कम्पनी सतलज हाइड्रो कम्पनीले पाएको हो। कम्पनीसँग नेपाल सरकारको विद्युत् विकास सम्झौता (पीडीए) हुँदा पहुँच मार्ग सरकारले नै व्यवस्था गरिदिने भन्ने उल्लेख छ। सोहीअनुसार आयोजनाले पहुँचमार्ग कुरिरहेको कम्पनीका नेपालका लागि आवासीय प्रतिनिधि हरेराम सुवेदीले बताए। २०४५ सालमा सर्भे भई २०४६ मा सरकारले दिएको क्षतिपूर्ति अपर्याप्त भएको, कतिपयले नपाएको, सडक निर्माण गर्दा घरजग्गा, सिँचाइमा अप्ठ्यारोलगायतका कारण देखाउँदै मुआब्जा को माग गर्दै सडक निर्माण गर्न नदिने भन्दै स्थानीयले अवरोध गर्दै आएका छन्। २०७२०७३ सालमा सडको ट्र्याक खोल्न सडक विभागको अध्ययनले ३० मिटरको सडकको मापदण्ड लियो। सरकारले २०४५ सालमा १५ मिटरको सडकका लागि जग्गा अधिग्रहण गरेको थियो। अहिलेसम्म पनि मुआब्जा विवादले आयोजनाका निर्माण सामान ढुवानीमा बेलाबेलामा समस्या आउने गरेको छ। नेपाल सरकार र जलविद्युत् निगम लिमिटेड (एसजेभिएन) बीच आयोजना विकाससम्बन्धी समझदारीपत्रमा २०६४ सालमा हस्ताक्षर भएको थियो।"
लघुवित्तको निष्क्रिय कर्जा बढ्यो,"काठमाडौं: पछिल्लो समय लघुवित्त कम्पनीको निष्क्रिय कर्जा बढ्दै गएको देखिएको छ। नेपाल राष्ट्र बैंकले आज सार्वजनिक गरेको चालु आर्थिक वर्ष २०७९८० को दोस्रो त्रैमासिक अवधिको लघुवित्त वित्तीय संस्थाको गैरस्थलगत सुपरिवेक्षण प्रतिवेदनअनुसार निष्क्रिय कर्जा पछिल्लो छ महिना अवधिमा करिब ८३ प्रतिशतसम्म बढेको देखिएको हो। 'पुस मसान्तसम्ममा थोक कर्जा प्रदायक लघुवित्त वित्तीय संस्थाको निष्क्रिय कर्जाको अनुपातमा वृद्धि भएको छ। त्यस्तै, खुद्रा कर्जा प्रदायक लघुवित्त वित्तीय संस्थाको निष्क्रिय कर्जा रकममा उल्लेखनीय वृद्वि भएको छ' , प्रतिवेदनमा भनिएको छ। हाल सञ्चालनमा रहेका ६४ वटा लघुवित्त वित्तीय संस्थामध्ये चार वटा थोक कर्जा प्रदायक र ६० वटा खुद्रा कर्जा प्रवाह गर्ने लघुवित्त संस्था रहेका छन्। चालु आर्थिक वर्षको पुस मसान्तसम्ममा थोक कर्जा प्रदायक लघुवित्त वित्तीय संस्थाले प्रवाह गरेको कूल कर्जा रकम गत असारको तुलनामा तीन दशमलव १७ प्रतिशतले बढेर पुस मसान्तसम्म ५९ अर्ब ७८ करोड रुपैयाँ पुगेको छ। त्यस्तै, खुद्रा कर्जा प्रदायक लघुवित्त वित्तीय संस्थाले प्रवाह गरेको कूल कर्जा तथा सापट रकम पुस मसान्तमा तीन खर्ब ९१ अर्ब ४४ करोड रुपैयाँ छ। पुस मसान्तसम्ममा थोक कर्जा प्रदायक लघुवित्तको निष्क्रिय कर्जा ५२ करोड रुपैयाँ र खुद्रा कर्जा प्रदायक लघुवित्तको निष्क्रिय कर्जा १८ अर्ब ३४ करोड रुपैयाँ रहेको राष्ट्र बैंकले जनाएको छ। कुल प्रवाहित कर्जामध्ये थोक कर्जा प्रदायकको निष्क्रिय कर्जा शून्य दशमलव ८७ प्रतिशत र खुद्रा कर्जा प्रदायकको निष्क्रिय कर्जा चार दशमलव ६८ प्रतिशत छ। गत असार मसान्तसम्ममा खुद्रा कर्जा प्रदायक संस्थाको कूल कर्जामा निष्क्रिय कर्जाको अनुपात दुई दशमलव ५६ प्रतिशत थियो। अर्थात् पछिल्लो छ महिनामा निष्क्रिय कर्जा ८२ दशमलव ६२ प्रतिशतले बढेको छ। गत पुस मसान्तसम्ममा लघुवित्त वित्तीय संस्थाको सदस्य सङ्ख्या ५९ लाख ८८ हजार र ऋणी सङ्ख्या ३२ लाख ६० हजार रहेको छ। गत असार मसान्तको तुलनामा लघुवित्तका ऋणी एक दशमलव ३० प्रतिशतले घटेको पनि राष्ट्र बैंकले जनाएको छ। लघुवित्त वित्तीय संस्थाले आफ्नो जोखिमभारित सम्पत्तिको अनुपातमा न्यूनतम प्राथमिक पुँजी चार प्रतिशत र पुँजीकोष आठ प्रतिशत कायम गर्नुपर्ने वैधानिक प्रावधान रहेको छ। गतपुस मसान्तसम्म समग्रमा लघुवित्त वित्तीय संस्थाको जोखिमभारित सम्पत्तिको अनुपातमा प्राथमिक पुँजी र पुँजीकोष क्रमशः १२ दशमलव २३ प्रतिशत र १३ दशमलव ४५ प्रतिशत छ। चालु आर्थिक वर्षको छ महिना अवधिमा लघुवित्त वित्तीय संस्थाको चुक्ता पुँजी दुई दशमलव २३ प्रतिशतले र जोखिमभारित सम्पत्ति एक दशमलव शून्य सात प्रतिशतले बढेको पनि राष्ट्र बैंकले जनाएको छ।"

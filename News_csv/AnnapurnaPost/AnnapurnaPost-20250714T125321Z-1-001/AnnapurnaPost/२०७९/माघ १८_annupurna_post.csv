शीर्षक,विवरण
भ्रष्टाचारमा लज्जा,"भ्रष्टाचार विश्वका धेरै ठूला समस्याहरूको जड हो। यो बर्सेनि खस्कँदो छ। तथापि धेरै देशले यो डरलाग्दो समस्याको निराकरणमा उदासीनता देखाएको तथ्य भर्खरै प्रकाशित ट्रान्सपरेन्सी इन्टरनेसनलको करप्सन इन्डेक्स २०२२ ले स्पष्ट पारेको छ। यो प्रतिवेदनमा १८० देश सम्मिलित छन्। यो प्रतिवेदनअनुसार जिरोदेखि सयसम्ममा अंकभार तोकिएको छ। जिरोलाई सबैभन्दा भ्रष्ट देश र सयलाई पूर्ण भ्रष्टाचारमुक्त सफा देश मानिएको छ। यो वर्षमात्र २५ देशले यो अंकतालिकामा सुधार गरेको देखियो। दुर्भाग्य ! हामीहरूले विकसित र ठूला अर्थतन्त्र मानेका अस्ट्रिया (७५), क्यानाडा (८०), लक्जम्बर्ग (८०) र बेलायत (७९) औं अंकमा झरेको देखियो। यो प्रतिवेदनले विश्वका हाइर्याङ्किङ भनिएका देशमा समेत भ्रष्टाचारको सवालमा चनाखो हुनुपर्ने बताएको छ। यो प्रतिवेदन त्यस्ता विसंगतिको साक्षी भएर प्रस्तुत भएको छ कि विश्व कसरी भ्रष्ट बन्दै गइरहेको छ। यस्ता चुनौतीले संयुक्त रूपमा विश्व धम्कीहरूले एक शत्रुतापूर्ण वातावरण सिर्जना गर्छ। जहाँ लोकतन्त्र पछाडि पर्ने सम्भावना हुन्छ। अधिनायकवादी नेताहरू भने अझ शक्तिशाली हुन्छन्। त्यहाँ भ्रष्टाचार मौलाउँछ। सन् १९९५ देखि करप्सन इन्डेक्स विश्वको भ्रष्टाचारलाई मापन गर्ने एउटा अन्तर्राष्ट्रिय इन्डिकेटर बनेको छ। जसले विश्वका १८० मुलुकको पब्लिक सेक्टरमा हुने भ्रष्टाचारलाई मापन गर्छ। यो कार्यका लागि ट्रान्सपरेन्सी इन्टरनेसनलले विश्वभरबाट कयांै ख्यातिप्राप्त संस्था जस्तै विश्व बैंक, वल्र्ड इकोनोमिक फोरमलगायत अन्य प्राइभेट संस्थाको आधिकारिक तथ्यांकलाई आधार बनाएर यो नतिजा निकाल्ने गर्छ। यसपालि २०२२ को विश्व तथ्यांकअनुसार नेपालको ग्लोबल औसत सधैंझैं ४३ रहेको जनाइएको छ। जुन दश वर्षदेखि एउटै छ। यो नतिजामा विश्वका दुईतिहाइ देशहरूको औसत अंक ५० भन्दा तल छ। यस वर्षको नतिजाअनुसार सबैभन्दा राम्रो अंक प्राप्त गर्ने देशहरूको टपटेनको सूचीमा डेनमार्क (९०), फिनल्यान्ड (८७) र न्युजिल्यान्ड (८७) रहेका छन्। यिनीहरू डेमोक्र्याटिक इन्डेक्स, लिबर्टिज इन्डेक्समा समेत अग्रणी मानिएका छन्। यही नतिजाको अंकतालिकामा सबैभन्दा खराब ठानिएका १० देशका सूचीमा सिमालिया (१२), सिरिया (१३), साउथ सुडान (१३), उत्तर कोरिया (१७) अंकसहितका देश छन्। नेपालको अवस्था नेपालले यो वर्ष सन् २०२२ मा पनि कुनै खासै प्रगति नगरेर दुई वर्षयता ३३ बाट मात्र ३४ अंकमा रहेको सत्य अंकतालिकाले उजागर गरेको छ। जसअनुसार नेपाल ३४ अंकसहित १८० देशमा ११०औं स्थानमा छ। गत वर्षबाट कुनै प्रकारको परिवर्तन नहुनु नेपालका लागि एउटा लज्जाको विषय हो। हिजोका दिनमा केपी शर्मा ओलीको सरकारलाई ठूलो भ्रष्टाचार गरेको आरोप लगाएकाहरूको सरकारले समेत कुनै प्रकारको परिवर्तन महसुस गराउन नसक्नु ठूलो लोकलज्जाको विषय हो। सीआईबीले बालुवाटार काण्डको वर्षौं लगाएर गरेको अनुसन्धानलाई एउटा सरकारी वकिलले मुद्दालाई कमजोर बनाउन फाइल फिर्ता पठाउनु र मुद्दा नचलाउन गरिएको प्रपञ्च एउटा सफेद नीतिगत भ्रष्टाचारको नमुना हो। कैयौं मुद्दामा नेताहरूलाई जोगाउनु र कर्मचारी तथा सोझा जनतालाई अर्बौंको कर छलीको अभियोग दर्ता गर्नु विकृति र विसंगतिका नमुना हुन्। म भ्रष्टाचार गर्दिनँ र गर्न पनि दिन्नँ। यो भनाइ नेपालका झन्डै दुई तिहाइ बहुमतको तात्कालिक सरकारका शक्तिशाली प्रधानमन्त्री केपी शर्मा ओलीको थियो। सरकार सुशासन कायम गर्ने र भ्रष्टाचारमा शून्य सहनशीलताको नीति अवलम्बन गर्छ। देशका मन्त्री, सचिवहरू प्रायः कार्यक्रममा यो महवाणी दोहोर्याउँछन्। समृद्ध नेपाल र सुखी नेपाली सरकारको यो मूल मन्त्र हो। विगतमा अस्थिर सरकार, कुशासनबाट आजित भएर नेपाली जनताले नेकपालाई दुई तिहाइ बहुमत दिलाए। देश विकासको स्वर्णिम द्वार खोल्ने चाबी पनि सुम्पिए। देशले आज भोगेको बेथिति, देशको अवस्था बताइरहनु पर्दैन। विश्वले नेपाललाई कसरी हेरेको छ भन्ने कुराको वस्तुनिष्ठ मूल्यांकन गरौं। ट्रान्सपरेन्सी इन्टरनेसनलको सन् २०१९ को करप्सन पर्सेप्सन इन्डेक्समा १८० देशमध्ये नेपाल ११३औं स्थानमा परेको थियो। नेपालले १०० मा ३४ मात्र अंक पाएको थियो गत वर्ष। सन् २०१७ मा ३१ अंकसहित १२२औं स्थानमा थियो भने सन् २०१८ मा खस्किएर ३१ अंकसहित १२४औं स्थानमा झर्यो। पार्टीहरूको धारणा सुशासन, न्याय र मानव अधिकारको रक्षाका लागि भ्रष्टाचारलाई कडाइका साथ नियन्त्रण गरिन्छ। सुशासनका लागि सार्वजनिक प्रशासनलाई भ्रष्टाचारमुक्त बनाइन्छ। भ्रष्टाचारविरुद्ध जनचेतना र सक्रियता अभियान सञ्चालन गरिने छ। पारदर्शिता र जवाफदेही प्रणालीलाई सदृढ तुल्याइनेछ। नेकपा एमालेको धारणा छ। नेपाली कांग्रेसको यस्तो छ, राष्ट्रिय सदाचारसंहिता निर्माण गरी सबै क्षेत्रमा शुद्ध आचरणको विकास गर्ने व्यवस्था गरिन्छ। साझा पार्टीले भ्रष्टाचारीलाई कीरा परोस् भनेको छ। भ्रष्टाचारजन्य विकृति, कुशासन सूचना प्रवाहमा अवरोध र जवाफदेहिता विहीनताको अवस्थाको अन्त्य गर्न सूचनाको हक र तेस्रो पक्षको अनुगमन (थर्ड पार्टी मनिटरिङ) गराइने भनेर राप्रपाले भनेको छ। डा बाबुराम भट्टराईले लगाएको आरोप डा बाबुराम भट्टराईले गत वर्षमात्र बूढीगण्डकी प्रोजेक्टमा ९ अर्बको भ्रष्टाचार भएको बताएका थिए। त्यो ठूला नेताहरू ओली, प्रचण्ड र देउवाले बाँडेर खाएको प्रमाण आफूसँग भएको भन्दै आवश्यक परे सम्बन्धित निकायमा पेस गर्ने र झुट ठहरिए आफू मर्न तयार रहेको बताएका थिए। आज उनको बोली फेरिएको छ। यो नै भ्रष्टाचारको मूल जड हो। नेताहरूले आफूअनुकूल घटनाहरूलाई गर्ने व्याख्या प्रकाशित इन्डेक्समा देखिएको नतिजाले प्रष्ट पारेको छ। वाइड बडी विमान खरिद, सुरक्षण छापाखाना खरिद र सञ्चारमन्त्रीको टेप प्रकरण, यती होल्डिङसँगको अपारदर्शी र शंकास्पद कारोबार, चिनी आयातमा घोटाला, कोरोना संक्रमण नियन्त्रणका लागि स्वास्थ्य सामग्री खरिदमा ओम्नी समूहको साँठगाँठ र अनियमितता, बजेट सार्वजनिक गर्नुअघि अति गोप्य राख्नुपर्ने राजस्वका दररेट परिवर्तनलाई चुहाएर विद्युत्बाट चल्ने गाडी र चकलेट आयातमा अनियमितताजस्ता प्रकरण सार्वजनिक भए। यस्ता प्रकरणमा मुछिएकाहरूको प्रतिरक्षा गरेर ओलीले भ्रष्टाचारलाई प्रोत्साहन र संरक्षण गर्नुभयो (पोलिटब्युरोमा पेस भएको २० पृष्ठको १८ बुँदे प्रतिवेदन, पृ १२)। केपी ओलीको ४० पेज लामो जवाफी प्रतिबवदन त्यस्ता विसंगतिका केही नमुना हुन्। अख्तियार, सम्पत्ति शुद्धीकरण र सतर्कता केन्द्र निष्पक्ष निकायले यसरी एकअर्कालाई लगाएका संगीन भ्रष्टाचारका आरोपहरूलाई जाँच पड्ताल गर्न केले रोकेको छ ? संविधानमा लेखिए पनि अख्तियार दुरुपयोग अनुसन्धान आयोगको काम कारबाही सरकारको आज्ञापालक खेतालाभन्दा बढी हुन नसकेको कुरा उजागर छ। अख्तियार क्रियाशील हुन्थ्यो भने नेपाल करप्सन इन्डेक्समा यसरी बदनाम हँुदैनथ्यो। केही महिनाअगाडि डा बाबुराम भट्टराईले संसद्को रोस्टममा उभिएर भने हिजो हामी त्यति सानु बुकुरो घर हुनेहरू यति छिट्टै कसरी अर्बौं सम्पत्ति र विशाल घरका अधिपति भयौं ? म देशको प्रधानमन्त्री र अर्थमन्त्रीसमेत भएको मान्छेले धेरैचोटि हिसाब गरें, तर शुद्ध कमाइले यो सम्भव देखिनँ। सबैलाई अनुरोध गर्छु, हाम्रा कमाइको छानबिन गरौं। दोषी देखिए दण्ड भोग्न तयार छु। बाबुरामको यो अनुरोधमा सम्पत्ति शुद्धीकरणको विशाल महŒव लुकेको छ। कहाँबाट आए त्यत्रो पैसा मात्र १५२० वर्षमा ? एउटा देशको इमान्दार डा गोविन्द केसी सेवानिवृत्त हुँदा न उनको घर थियो न कुनै सम्पत्ति तर आज राजनीति गर्नेहरूको बढ्दो फूर्तिको स्थायी स्रोत के हो ? किन मन्त्रीहरू मालदार मन्त्रालय नै रोज्छन् ? किन सम्पत्ति विवरण बुझाउन मान्दैनन् ? राष्ट्रिय सतर्कता केन्द्रको परिचालन गर्नुपर्ने मुख्य अभिभारा भएका देशका सर्वहाराका नेता तत्कालीन प्रधानमन्त्री ओलीका मुख्य नजिकका पात्र गोकुल बाँस्कोटालाई टेप प्रकरणको आरोप लागेको छ। निष्पक्ष छानबिन गराउनुपर्ने जिम्मेवारी भएका ओलीले आफंै दुई हात अघि सारेर उनको बचाउ गर्नुले दालमा भएको कालो प्रस्टिएको छ। यो पनि करप्सन इन्डेक्समा प्रस्टै लेखिएको छ। यी कुराले देशको विदेशी लगानी पूर्वाधारको निर्माणमा कस्तो असर पार्छ ? सबैले सोच्नुपर्ने बेला भएन र ? अन्त्यमा नेपालमा जतिसुकै लोकतान्त्रिक, गणतान्त्रिक, समाजवादउन्मुख सरकार बने पनि भ्रष्टाचारविरुद्ध गर्व गर्न लायक निर्णय गर्न नसकेको आमनागरिक गुनासो छ। बरु उल्टै भ्रष्टाचारमा संलग्न व्यक्तिलाई पुरस्कृत र नियुक्ति दिएको भन्दै सरकारको आलोचना हुने गरेको पाइन्छ। यो पछिल्लो तथ्यांकलाई सरकारले गम्भीर रूपमा लिनुपर्ने नागरिक समाज र विज्ञहरूले जोड दिएका छन्। कोही माइकालाल तयार छ, एउटा निष्पक्ष आयोगको सामना गर्न सक्ने ? सुशीला कार्की, सुरेन्द्र केसी, चित्रबहादुर केसी, गोविन्द केसी, नारायणमान बिजुक्छे, कृष्ण पहाडी र दमननाथ ढुंगानालगायतको सम्भाव्य आयोगको सामना गर्न ? ओठे जवाफ फर्काएर होइन, कानुनको माध्यमबाट लागेको आरोपको खण्डन गर्न सक्नुपर्छ अनि मात्र नेपाल यस्ता ट्रान्सपरेन्सी इन्टरनेसनलको करप्सन पर्सेप्सन इन्डेक्समा बदनाम हुने छैन। नेपालले यो वर्ष सन् २०२२ मा पनि कुनै खासै प्रगति नगरेर दुई वर्षयता ३३ बाट मात्र ३४ अंकमा रहेको सत्य अंकतालिकाले उजागर गरेको छ। जसअनुसार नेपाल ३४ अंकसहित १८० देशमा ११०औं स्थानमा छ।"
एन्फा अध्यक्ष नेम्वाङ एएफसी सदस्यमा निर्वाचित,काठमाडौं : अखिल नेपाल फुटबल संघ (एन्फा) अध्यक्ष पंकजविक्रम नेम्वाङ एसियाली फुटबल महासंघ (एएफसी)को सदस्यमा निर्वाचित भएका छन्। बहराइनको मनामामा भएको ३३औं एफसी कंग्रेसको निर्वाचनमा नेम्वाङ दक्षिण एसियाबाट सदस्यमा निर्वाचित भएका हुन्। उनको कार्यकाल सन् २०२७ सम्म रहनेछ। सदस्यमा नेम्वाङसहित १४ जनाको उम्मेदवारी परेको थियो। खुल्ला सदस्यका लागि नेम्वाङसँगै दक्षिण एसियाबाट भारतका डा शाजी प्रभाकरण र माल्दिभ्सका बासाम अडिल जलिल गरी तीन जनाको उम्मेदवारी परेको थियो।
क्यानको वार्षिक सम्झौतामा १८ पुरुष१२ महिला खेलाडी,"पोखरा: नेपाल क्रिकेट संघ (क्यान)को पोखरामा मंगलबार बसेको बैठकले तीन ग्रेडमा गरी १८ पुरुष र १२ जना महिला खेलाडीलाई वार्षिक करार सम्झौतामा राख्ने निर्णय गरेको छ। पुरुषतर्फ ग्रेड ए मा रोहित पौडेल, सोमपाल कामी, दीपेन्द्रसिंह ऐरी र आशिफ शेख हुनेछन्। यस्तै, बीमा आरिफ शेख, कुशल भुर्तेल र ज्ञानेन्द्र मल्ल तथा सीमा कमल ऐरी, विनोद भण्डारी, गुल्शन झा, अर्जुन साउद, अविनाश बोहरा, ललित राजवंशी, कुशल मल्ल, देव खनाल, सागर ढकाल र विवेक यादव छन्। यस्तै महिलातर्फ, ए ग्रेडमा रुबिना क्षेत्री, सीता रानामगर र इन्दु बर्मा छन्। त्यसबाहेक बी ग्रेडमा काजोल श्रेष्ठ, कविता कुँवर र अस्मिना कर्माचार्य र ग्रेड सीमा कविता जोशी, विन्दु रावल, संगीता राई, ममता चौधरी, ज्योति पाण्डे र अप्सरी वेगम छन्। क्यानले संघको वार्षिक साधारण सभा अर्को महिना सुर्खेतमा गर्ने निर्णय गरेको छ। क्यानले विभागीय टिम नेपाल पुलिसबाट व्यावसायिक क्रिकेट खेल्दै आएका गुल्शन झालाई यू१९ को कप्तान पनि नियुक्त गरेको छ। गुल्शनले राष्ट्रिय टिमबाट पनि डेब्यू गरिसकेका छन्। तीव्र गतिका बलरसँगै ब्याटिङमा पनि दखल राख्ने गुल्शनलाई कप्तानको जिम्मेवारी दिने निर्णय गरेको हो। यस्तै, क्यानले पुरुष तथा महिला खेलाडीको करार सम्बन्धमा पनि निर्णय गरेको छ।"
"नेपाल टी २० को गभर्निङ काउन्सिल विघटन, कार्यबाहक सचिवको राजीनामा स्वीकृत","पोखरा: नेपाल क्रिकेट संघ (क्यान)को पोखरामा मंगलबार बसेको बैठकले नेपाल टी २० लिगको गभर्निङ काउन्सिल विघटन गर्ने निर्णय गरेको छ। क्यानका कार्यबाहक सचिव प्रशान्त विक्रम मल्लको नेतृत्वमा रहेको गभर्निङ काउन्सिलमा सात सदस्य थिए। मल्लले सचिव पदबाट राजीनामा दिएको र त्यो स्वीकृत गरेको समेत क्यानले बताएको छ। उनको राजीनामा स्वीकृतिसँगै कार्यबाहक सचिवको जिम्मेवारी दुर्गाराज पाठकलाई दिएको छ। क्यानको विशेष साधारण सभा २०८० जेठ मसान्त भित्र आयोजना गरेर जिल्ला, प्रदेश र केन्द्रीय कार्यसमितिको निर्वाचन सम्पन्न गर्ने निर्णय पनि क्यानले गरेको छ। यस्तै, भारतीय कम्पनी सेभेन थ्री स्पोर्ट्ससँगको सम्झौता तोड्ने निर्णय गरेको र त्यो निर्णय वार्षिक साधारण सभाबाट अनुमोदन गराउने तयारी पनि क्यानको छ। क्याको हाल विद्यमान कार्यसमतिका १५ र राष्ट्रिय खेलकुद परिषद् (राखेप)का प्रतिनिधिसहित सात जनाले नेपाल टी २० लिगको विषयलार्य लिएर अध्यक्ष र कार्यसम्पादन समितिका सदस्यको राजीनामा माग गरेर निलम्बनतर्फ धकेलेको पनि बैठकले निर्णय निकालेको छ। त्यसबाहेक एभरेष्ट प्रिमियिर लिग (ईपीएल)का सञ्चालक आमिर अख्तरले क्यानका अध्यक्ष चतुर बहादुर चन्दको नाममा सर्वोच्च अदालतमा दायर गरेका मुद्दा फिर्ता लिन आग्रह गर्ने निर्णय पनि गरेको जानकारी दिएको छ। क्यानले तीन ग्रेडमा गरी १८ पुरुष र १२ जना महिला खेलाडीलाई वार्षिक करार सम्झौतामा राख्ने निर्णय गरेको छ। पुरुषतर्फ ग्रेड ए मा रोहित पौडेल, सोमपाल कामी, दीपेन्द्रसिंह ऐरी र आशिफ शेख हुनेछन्। यस्तै, बीमा आरिफ शेख, कुशल भुर्तेल र ज्ञानेन्द्र मल्ल तथा सीमा कमल ऐरी, विनोद भण्डारी, गुल्शन झा, अर्जुन साउद, अविनाश बोहरा, ललित राजवंशी, कुशल मल्ल, देव खनाल, सागर ढकाल र विवेक यादव छन्। यस्तै महिलातर्फ, ए ग्रेडमा रुबिना क्षेत्री, सीता रानामगर र इन्दु बर्मा छन्। त्यसबाहेक बी ग्रेडमा काजोल श्रेष्ठ, कविता कुँवर र अस्मिना कर्माचार्य र ग्रेड सीमा कविता जोशी, विन्दु रावल, संगीता राई, ममता चौधरी, ज्योति पाण्डे र अप्सरी वेगम छन्। क्यानले संघको वार्षिक साधारण सभा अर्को महिना सुर्खेतमा गर्ने निर्णय गरेको छ।"
क्यानको वार्षिक साधारण सभा फागुन १४१५ गते सुर्खेतमा,"पोखराः नेपाल क्रिकेट संघ (क्यान)को पोखरामा मंगलबार बसेको बैठकले वार्षिक साधारण सभा अर्को महिना सुर्खेतमा गर्ने निर्णय गरेको छ। क्यानले विभागीय टिम नेपाल पुलिसबाट व्यावसायिक क्रिकेट खेल्दै आएका गुल्शन झालाई यू१९ को कप्तान पनि नियुक्त गरेको छ। गुल्शनले राष्ट्रिय टिमबाट पनि डेब्यू गरिसकेका छन्। तीव्र गतिका बलरसँगै ब्याटिङमा पनि दखल राख्ने गुल्शनलाई कप्तानको जिम्मेवारी दिने निर्णय गरेको हो। यस्तै, क्यानले पुरुष तथा महिला खेलाडीको करार सम्बन्धमा पनि निर्णय गरेको छ।"
गुल्शन झा यू१९ को कप्तान नियुक्त,पोखराः नेपाल क्रिकेट संघ (क्यान)को पोखरामा मंगलबार बसेको बैठकले गुल्शन झालाई यू१९ राष्ट्रिय पुरुष टिमको कप्तान नियुक्त गरेको छ। विभागीय टिम नेपाल पुलिसबाट व्यावसायिक क्रिकेट खेल्दै आएका गुल्शनले राष्ट्रिय टिमबाट पनि डेब्यू गरिसकेका छन्। तीव्र गतिका बलरसँगै ब्याटिङमा पनि दखल राख्ने गुल्शनलाई कप्तानको जिम्मेवारी दिने निर्णय गरेको हो। क्यानको बैठकले फागुन १४ र १५ गते कर्णाली प्रदेशको सुर्खेतमा वार्षिक साधारण सभा गर्नेसमेत निर्णय गरेको छ।
सहिद रामकृष्ण श्रेष्ठ महिला फुटबल प्रतियोगिता सञ्चालन हुँदै,"धनकुटा : आगामी माघ २३ गतेदेखि सहिद रामकृष्ण श्रेष्ठ अन्तरपालिका महिला फुटबल प्रतियोगिता हुने भएको छ। सहिद रामकृष्ण श्रेष्ठ स्मृति प्रतिष्ठानले पत्रकार सम्मेलनको आयोजना गर्दै आगामी माघ २३ देखि २६ गतेसम्म धनकुटा५ तल्लो टुँडिखेलमा प्रतियोगिता हुन लागेको जानकारी दिएको हो। प्रतियोगितामा जिल्ला सात स्थानीय तहबाट एकएक टिमको सहभागिता हुने प्रतिष्ठानका अध्यक्ष ईश्वर श्रेष्ठले बताए। प्रतियोगिताको विजेता टिमले ६० हजार रुपैयाँ नगद पुरस्कार सहित ट्रफि र उपविजेता टिमले नगद ३० हजार रुपैयाँसहित ट्रफी प्राप्त गर्नेछन्। गतको संस्करणभन्दा यो पटक पुरस्कार राशिमा वृद्धि गरिएको श्रेष्ठले बताए। गत संस्करणको विजेताले ५० हजार र उपविजेताले २५ हजार पुरस्कार प्राप्त गरेका थिए। हरेक खेलमा वुमन अफ द म्याच, प्रतियोगिताको उत्कृष्ट खेलाडी र विधागत रूपमा उत्कृष्ट हुने खेलाडीलाई पुरस्कारको व्यवस्था गरिएको छ। २०३० चैत्र ३ गते तत्कालीन राजा विरेन्द्र विराटनगर आउँदा बम प्रहार गर्ने क्रममा श्रेष्ठको निधन भएको थियो। उनलाई २०७४ माघ ३ गते तत्कालीन् प्रधानमन्त्री शेरबहादुर देउवा सरकारले सहिद घोषणा गरेको हो। श्रेष्ठको स्मृतिमा प्रतिष्ठानले २०७६ सालदेखि महिला फुटबल प्रतियोगिता सञ्चालन गर्दै आएको छ। यस पटकको प्रतियोगिता तेस्रो संस्करण हो।"
जिल्लास्तरीय अन्तर पालिका भलिबल प्रतियोगिता सुरु,"नुवाकोट : नुवाकोटको खरानीटारमा जिल्लास्तरीय अन्तर पालिका भलिबल प्रतियोगिता सुरु भएको छ। तादी गाउँपालिकाको आयोजनामा जिल्लास्तरीय अन्तरपालिका प्रथम तादी अध्यक्ष कप भलिबल प्रतियोगिता बुधबारदेखि सुरु भएको छ। अमरज्योति मावि खरानीटारको खेल मैदानमा माघ २१ सम्म सञ्चालन हुने प्रतियोगितामा विभिन्न १३ वटा भलिबल समूहले सहभागिता जनाएको आयोजक तादी गाउँपालिकाकी उपाध्यक्ष सन्जु प्याकुरेल श्रेष्ठले जानकारी दिइन्। प्रतियोगिताको उद्घाटन खेलमा आयोजक तादी गाउँपालिका विजयी भएको छ। प्रतियोगितामा विजेतालाई नगद एक लाख ५० हजार, उपविजेतालाई एक लाख, तेस्रो हुनेलाई नगद ५० हजार रुपैयाँसहित शिल्ड, मेडल र प्रमाणपत्र प्रदान गरिने छ।"
"भारतबाट पेट्रोलको मूल्य बढेर आयो, यस्तो छ नयाँ मूल्यसूची","काठमाडौं : भारतबाट पेट्रोलियम पदार्थको मूल्य बढेर आएको छ। इन्डियन आयल कर्पोरेसनले नेपाल आयल निगमलाई नयाँ मूल्य पठाएको हो। जसअनुसार पेट्रोल र डिजेलको लागत प्रतिलिटर ८ रुपैयाँ बढेर आएको छ भने मट्टितेलमा ४ रुपैयाँ ६० पैसा बढेको छ। कर्पोरेसनले पठाएको नयाँ मूल्यसूचीअनुसार निगमलाई हवाई इन्धन ७ रुपैयाँ ८० पैसा महँगो बन्ने भएको छ। तेलको भाउ बढेर आउँदा खाना पकाउने एलपी ग्यासको मूल्य प्रतिसिलिन्डर ७५ रुपैयाँ घटेको छ। भारतले हरेक १५ दिनमा नयाँ मूल्यसूची पठाउने गर्छ जसको आधारमा नेपाल आयल निगमले नेपाली बजारमा इन्धनको मूल्य घटबढ गर्ने गर्छ। निगम प्रवक्ता विनितमणि उपाध्यायका अनुसार नयाँ मूल्य सूचीअनुसार १५ दिनमा निगमलाई ९ करोड १५ लाख रुपैयाँ घाटा हुनेछ। निगमले विगत चार महिना नाफा गरेको थियो। चार महिनाको बीचमा हामीले सरकारको ऋण अंश कम गर्दै गएका छौं भने र भारतको वक्यौता पनि तिर्दै गएका थियौं, प्रवक्ता उपाध्यायले भने, घाटामा गएसँगै निगम फेरि आर्थिक अवस्था जटिलतातर्फ उन्मुख भएको छ।"
मान्द्रेढुंगाबाट प्याराग्लाइडिङ उडान सुरु,"पोखरा : पोखरा अन्तर्राष्ट्रिय विमानस्थल सञ्चालनसँगै केही समय रोकिएको प्याराग्लाइडिङ यसअघि भइरहेको स्थान सराङकोटदेखि ५ किलोमिटर पर पोखरा २४ मान्द्रेढुंगाबाट व्यावसायिक उडान सुरु भएको छ। पुस १७ गतेदेखि अन्तर्राष्ट्रिय विमानस्थल सञ्चालनमा आएसँगै नेपाल नागरिक उड्डयन प्राधिकरणले नियमित उडान भइरहेका क्षेत्र सराङकोट, तोरीपानीको विकल्पमा मान्द्रेढुंगाबाट उडान भर्न सर्तसहित अनुमति दिएअनुसार नयाँ ठाउँबाट उडान सुरु भएको हो। पहिलो एक महिना परीक्षण उडानको रूपमा बिहान ११ बजेदेखि ३ बजेसम्म मान्द्रेढुंगाबाट उडान भरेर पामे क्षेत्रमा अवतरण गर्ने गरी प्याराग्लाइडिङ उडान भर्न क्यानले अनुमति दिएको छ। त्यसपछि क्यानले थप निर्णय गर्नेछ। पहिले सराङकोटबाट उडेको प्याराग्लाइडर फेवाताल किनार सेदी, खपौदी, चंखपुर क्षेत्रमा अवतरण गर्दै आएकोमा अब भने मान्द्रेढुंगाबाट उडान भरेर पाँच किलोमिटरभन्दा पर पामे नजिकैको फाँटमा अवतरण गर्नु पर्नेछ। नियमित उडान भइरहेको क्षेत्रभन्दा फरक क्षेत्रबाट उडान र अवतरण गर्नुपर्ने भएपछि नेपाल हवाई खेलकुद संस्थाले व्यावसायिक पाइलटलाई प्राविधिक ज्ञान दिने, टेस्ट फ्लाइट गर्नेदेखि पाइलट टु पाइलट कक्षा पनि सञ्चालन गरेपछि व्यावसायिक उडान सुरु गरेको नेपाल हवाई खेलकुद संस्थाका अध्यक्ष सुनील भट्टराईले जानकारी दिए। नयाँ ठाउँबाट उडान र अवतरणमा अभ्यस्त भएपछि व्यावसायिक उडान सुरु भएको भट्टराईले बनाए। नयाँ उडान क्षेत्र मान्द्रेढुंगासम्म जाने सहज बाटो निर्माण, उडान र अवतरण गर्ने क्षेत्रको जमिनको व्यवस्थापन नेपाल हवाई खेलकुद संस्थाले व्यवस्थापन गरेर उडान सुरु गरेको हो।"
प्री ओपन सेसन : नेप्से परिसूचक ०२५ अंकले घट्यो,काठमाडौं : प्री ओपन सेसनमा नेप्से परिसूचक ०२५ अंकले घटेर २१११४३ विन्दुमा पुगेको छ। सो सेसनमा सेन्सेटिभ इण्डेक्स पनि ०८२ अंकले घटेको छ। आज प्री ओपन सेसनमा १६ कम्पनीको ४ हजार ७०६ कित्ता सेयर १९ लाख ९८ हजार ५२१ रुपैयाँमा कारोबार भयो। कारोबारमा आएका कम्पनीमध्ये १० को मूल्य बढेको छ भ ने ४ को घटेको छ। बाँकी १ कम्पनीको मूल्य सो सेसनमा स्थिर रह्यो।
शुभम् पावर कम्पनीको आईपीयो आजदेखि भर्न पाइने,"काठमाडौं: शुभम पावर कम्पनी लिमिटेडले सर्वसाधारणका लागि निष्काशन तथा बिक्री खुला गरेको साधारण सेयर (आईपीओ)मा आजदेखि आवेदन दिन पाईने भएको छ। कम्पनीले यस अघि नै आयोजना प्रभावितहरु र वैदेशिक रोजगारीमा गएका नेपालीहरुका लागि लागि आईपीओ बिक्री गरी बाँडफाँड गरिसकेको छ। कम्पनीले प्रतिकित्ता १०० रुपैयाँ अंकित दरका ४ लाख ८१ हजार ८२२ कित्ता सेयर सर्वसाधारणहरुमा निष्काशन गर्न लागेको हो। कम्पनीले सर्वसाधारणलाई छुट्याएको सेयरमा आयोजना प्रभावित क्षेत्रका बासिन्दाहरुले आवेदन नदिएको सेयर सार्वजनिक निष्काशनका लागि छुट्याएको थियो। सोमध्ये ५८ हजार ५८ कित्ता सेयर वैदेशिक रोजगारीमा रहेका नेपालीलाई, २९ हजार ३० कित्ता सामूहिक लगानी कोषमा बाँडफाँट गरिएको छ भने ११ हाजर ६१० कित्ता कर्मचारीहरुलाई छुट्याएको छ। यो आईपीओमा लगानीकर्ताले न्यूनतम १० कित्तादेखि अधिकतम ५ हजार कित्तासम्मका लागि आवेदन दिन पाउनेछन्। आस्वा सदस्य बैंक तथा वित्तीय संस्थाहरु र तिनका तोकिएका शाखा कार्यालय तथा मेरो सेयरबाट आवेदन दिन सकिनेछ। आईपीओ निष्कासन तथा बिक्री प्रबन्धक मुक्तिनाथ क्यापिटल छ।"
जनवरीमा भित्रिए ५५ हजार पर्यटक,"काठमाडौं : अंग्रेजी वर्ष सन् २०२३ को जनवरी महिनामा ५५ हजार ७४ विदेशी पर्यटक नेपाल भित्रिएका छन्। नेपाल पर्यटन बोर्डले उपलब्ध गराएको तथ्यांकअनुसार वर्षको पहिलो महिना हवाई मार्ग भएर ५५ हजार बढी विदेशी नागरिकले नेपाल भ्रमण गरेका हुन्। पर्यटक आगमन उत्साहवद्र्धक रहेको बोर्डका निर्देशक मणिराज लामिछानेले बताए। उनले अफ सिजनमा पनि उल्लेख्य सङ्ख्यामा पर्यटक भित्रिनु सकारात्मक सुरुवात भएको उल्लेख गरे। जनवरीमा भारतबाट १६ हजार चार यस ३६ पर्यटक आएका छन्। अमेरिकाबाट छ हजार पाँच सय ६१ पर्यटकले नेपाल भ्रमण गरेका छन्। त्यस्तै, अष्ट्रेलियाबाट तीन हजार चार सय ४१ र बंगलादेशबाट दुई हजार चार सय ६८ पर्यटक भित्रिएको बोर्डको विवरणमा उल्लेख छ। सन् २०२२ को जनवरीमा १६ हजार चार सय ३६ पर्यटक आएका थिए भने सन् २०२१ मा आठ हजार छ सय ७४ पर्यटकले नेपाल भ्रमण गरेका थिए। यो विवरण हेर्दा महामारीपछि जनवरी महिनामा हालसम्मकै उल्लेख्य पर्यटक आएको देखिन्छ। कोभिड१९ महामारीका कारण घटेको विदेशी पर्यटकको संख्या सन् २०२२ मा भने केही बढेको थियो। उक्त वर्ष छ लाख १४ हजार एक सय ४८ विदेशी पर्यटकले नेपाल भ्रमण गरेका थिए। महामारीपूर्व सन् २०१९ मा ११ लाख ९७ हजार ९१ पर्यटक नेपाल आएका थिए। तर सन् २०२० मा कोरोना महामारीका कारण विदेशी पर्यटकको सङ्ख्या ८१ प्रतिशतले कमी आई दुई लाख ३० हजार ८५ जना पर्यटक नेपाल भित्रिएका थिए। त्यसैगरी २०२१ मा भने एक लाख ५० हजार नौ सय ६२ पर्यटक नेपाल आएका थिए। जुन सन् २०२० को तुलनामा ३४ दशमलव चार प्रतिशतले कमी हो। रासस"
"मध्यरातमा एक ट्यांकर डिजेल चोरी, खुद्रा मूल्य ३४ लाख रुपैयाँ",काठमाडौं : देशको मुख्य राजमार्गमा मध्यरातमा एक ट्यांकर डिजेल चोरी भएको छ। सप्तरीको रुपनगरस्थिति उक पेट्रोल पम्पबाट शनिबार राती ट्यांकर हराएको थियो। सो ट्यांकर शनिबार बिहानमात्र स्थानीयले जंगल जाने बाटोमा फेला परेको थियो। व्यवसायी गुणराज निरौलाको नाममा रहेको को १ ख ३६५५ नम्बरको ट्यांकर रुपनगरमै घर भएका चालक विनोद भुजेलले चलाएका थिए। हराएको तेल दिलिप आयल ट्रेडर्स र भण्डारा ट्रेडर्सले खरिद गरेको पाइएको छ। चोरी भएको डिजेलको खुद्रा मूल्य ३४ लाख रुपैयाँ पर्छ। ट्यांकर अम्लेखगञ्ज डिपोबाट डिजेल लिएर विराटनगर जाँदै थियो। हराएको ट्यांकर खैरवनामा फेला परेको हो। नेपाल आयल निगमले तेल चोरी गर्नेलाई हदैसम्मको कारबाहीको तयारी गरेको छ। निगम प्रवक्ता विनितमणी उपाध्यायका अनुसार ट्यांकर चालक तीन महिना निलम्बनमा पर्नेछन्। यसैगरी तेल चोर्ने दुई पेट्रोल पम्पबाट सबै तेल जफत गरी १ लाख रुपैयाँ जरिवाना गरिनेछ भने ६ महिना ती पम्पलाई तेल बेच्न दिइने छैन।
"सुन चाँदीको मूल्य बढ्यो,कतिमा हुँदैछ कारोबार?",काठमाडौं :छापावाल सुनको मूल्य ५०० ले बढेको छ। आज ५०० सयले बढेर प्रतितोला सुनको मूल्य १ लाख ६ हजार ३०० पुगेको नेपाल सुनचाँदी व्यवसायी महासंघले जनाएको छ। अघिल्लो दिन मंगलबार प्रतितोला १ लाख ५ हजार ८०० रूपैयाँमा कारोबार भएका थियो। यसदिन ५०० सयले बढेर १ लाख ६ हजार ३०० पुगेको नेपाल सुनचाँदी व्यवसायी महासंघले जनाएको छ। आज चाँदीको मूल्य अघिल्लो दिनको तुलनामा ५ रूपैयाँले बढेर प्रतितोला १ हजार ३ सय ७० पुगेको छ । महासंघले अन्तरराष्ट्रिय बजारमा हुने सुन तथा चाँदीको कारोबार मूल्यका आधारमा दैनिक सुन तथा चाँदीको मूल्य तोक्दै आएको छ ।
जहिले पनि भ्रष्टाचारकै दलदलमा देश,"काठमाडौं : सरकार फेरिनासाथ एउटा नारा सुनिन्छ, भ्रष्टाचारमा शून्य सहनशीलता। तर, वास्तविकता ठीक उल्टो छ। पछिल्लो १० वर्षको तथ्यांकले भ्रष्टाचारको विकराल अवस्था देखाउँछ। यससम्बन्धी विश्वव्यापी सूचकांकमा सन् २०१२ देखि २०२२ सम्म सुधार भएको छैन। समीक्षा अवधिमा सूचकांक उस्तै अवस्थामा देखिए पनि जनताले भ्रष्टाचार अझ बढेको महसुस गर्दै आएका छन्। सुशासनविद् खेमराज रेग्मी राजनीतिक भ्रष्टाचार बढ्दै गएको बताउँछन्। ठूला भ्रष्टाचार रोकिएका छैनन्। सानातिना रोकेर हुँदैन, रेग्मी भन्छन्। राजनीतिक नेतृत्व नसुध्रिएसम्म भ्रष्टाचारमा कमी नआउने उनको ठम्याइ छ। अझ भनौं प्रधानमन्त्रीको इच्छाशक्ति नभएसम्म भ्रष्टाचार नियन्त्रण हुँदैन। प्रधानमन्त्रीले मलाई चार पैसा दिन पनि पर्दैन, तपाईंहरूले पनि कतै लिएको थाहा पाए राम्रो हुँदैन भनेर सबै मन्त्रीलाई कडा निर्देशन गर्ने, त्यहीअनुसार आफूले पनि गर्ने हो भने कसले भ्रष्टाचार गर्ने आँट गर्ला ?, उनी भन्छन्, मन्त्रीले सचिवलाई मलाई एक पैसा बुझाउनुपर्दैन भने पनि भ्रष्टाचार घट्छ। तर, यहाँ मन्त्रीलाई पुर्याउनुपर्छ। पूर्वमुख्यसचिव विमल कोइराला हाम्रो शासन व्यवस्था कमजोर भएकै कारण नै भ्रष्टाचार मौलाएको बताउँछन्। सार्वजनिक संस्था प्रभावकारी हुन सकेनन्। राजनीतिक दलले सार्वजनिक संस्थालाई आफ्नो भर्ती केन्द्र बनाए। ती निकाय नातागोता, आफन्तले भरिएका छन्। उनीहरूले देशलाई खेलाचीका रूपमा लिएको देखिन्छ, रेग्मी भन्छन्, सार्वजनिक संस्था प्रभावकारी नहुँदा भ्रष्टाचारमा कमी आएको छैन। भ्रष्टाचार नियन्त्रण गर्न गठित संस्था धेरै छन्। संवैधानिक निकाय अख्तियार दुरुपयोग अनुसन्धान आयोग छ। सम्पत्ति शुद्धीकरण अनुसन्धान विभाग, राष्ट्रिय सतर्कता केन्द्र, राजस्व अनुसन्धान विभागलगायत सरकारी निकाय पनि छन्। गैरसरकारी संस्था पनि धेरै छन् । जसले भ्रष्टाचार न्यूनीकरणमा काम गरिरहेका छन्। तर, सन् २०१२ देखि २०२२ सम्मको अवस्था हेर्दा भ्रष्टाचारले जरा गाडेको देखिन्छ। भ्रष्टाचारको विश्वव्यापी सूचकांकले नेपाल भ्रष्टाचारव्याप्त देशको सूचीमा राखेको छ। सन् २०२२ को सूचकांकमा नेपालको अवस्था केही सुधार देखिएको छ। अघिल्लो वर्षभन्दा १ अंक माथि गएर ११० औं स्थानमा परेको हो। ट्रान्सपरेन्सी इन्टरनेसनल नेपालले मंगलबार सार्वजनिक गरेको १ सय ८० देशको भ्रष्टाचार अवधारणा सूचकांक (सीपीआई) २०२२ मा नेपालले १०० मा ३४ अंक पाएको छ। गत वर्ष अंक ३३ (११७ औं स्थान) थियो। नेपालको अंकमा केही सुधार भए पनि भ्रष्टाचारव्याप्त मुलुकको श्रेणीमा कायमै छ। अख्तियारका पूर्वआयुक्त डा गणेशराज जोशीका अनुसार ५० अंकभन्दा कम हुनु धेरै भ्रष्टाचार भएको मुलुकमा नै पर्नु हो। राजनीतिक नेतृत्व र सरकार नै जिम्मेवार हुनुपर्छ। त्यसपछि मात्रै सुधार आउँछ, डा जोशी भन्छन्, राजनीतिक दलको खर्च गर्ने तरिका पनि सुधार गर्नुपर्छ। राजनीतिक दल र नेताको खर्च पनि पारदर्शी हुनुपर्छ। नागरिक समाजले खबरदारी गर्नुपर्छ। उक्त संस्थाकी अध्यक्ष पदमिनी प्रधानांगका अनुसार पनि यो सुधार भएको होइन। कम्तीमा पाँच अंकमाथि गए मात्रै केही कमी भएको भन्न सकिएला। धेरै वस्तुको आयात रोकिएका कारण अलिकति कमी देखिएको हो, अध्यक्ष प्रधानांग भन्छिन्, ४३ अंक पुगेको भए पो घटेको भन्नु। भ्रष्टाचार कम गर्न राजनीतिक नेतृत्वको इच्छाशक्ति हुनुपर्ने उनी बताउँछिन्। प्रतिबद्धता कार्यान्वयन गर्नुपर्यो। त्यसपछि मात्रै भ्रष्टाचारमा कमी आउँछ। सुशासन कायम हुन्छ। देश विकास हुन्छ, उनी भन्छिन्, राजनीतिक नेतृत्व प्रतिबद्ध नभएसम्म भ्रष्टाचार घट्नेवाला छैन। यहाँ न्यायालय, संसद् र सरकार सबैतिर भ्रष्टाचार छ। नेपालले सन् २०२२ मा विश्व बैंकबाट ३५, बल्र्ड इकोनोमिक फोरमबाट ३८, ग्लोबल इनसाइटबाट ३५,बर्टोल्सम्यान फाउन्डेसनबाट ३३, वल्र्ड जस्टिस प्रोजेक्टबाट ३० र भी डीईएमबाट ३० स्कोर पाएको छ। यस सूचकांकमा १०० अंकले अति स्वच्छ र ० अंकले अति भ्रष्ट जनाउँछ। ५० भन्दा कम अंक (स्कोर) प्राप्त भए बढी भ्रष्टाचार हुनेमा गनिन्छ। यस वर्षको औसत अंक ४३ छ। नेपालको औसतभन्दा पनि ९ अंक कम छ। विश्वका दुईतिहाइ मुलुकमा भ्रष्टाचार गम्भीर समस्याका रूपमा रहेको सूचकांकमा उल्लेख छ। २०१२ यताको नेपालको अवस्थाले यो दशक नै भ्रष्टाचारको दशक जस्तो देखाएको छ। जबकी सन् २०१२ मा नेपाल २७ अंक ल्याएर १३९ औं स्थानमा थियो। सन् २०१३ मा ३१ अंकसहित ११६ औं, २०१४ मा २९ अंकसहित १२६ औं, २०१५ मा २७ अंकसहित १३० औं, २०१६ मा २९ अंकसहित १३१ औं, २०१७ मा ३१ अंकसहित १२२ औं, २०१८ मा ३१ अंकसहित १२४ औं, २०१९ मा ३४ अंकसहित ११३ औं, २०२० मा ३३ अंकसहित ११७ औं स्थानमा थियो। २०२१ मा ३३ अंकसहित ११७ औं स्थानमा थियो। सीपीआई२०२२ को सूचकांकमा डेनमार्क ९० अंक प्राप्त गरी सबैभन्दा कम भ्रष्टाचार हुने मुलुकमा परेको छ। सोमालिया १२ अंक प्राप्त गरी सबैभन्दा बढी भ्रष्टाचार हुने मुलुकका रूपमा सूचीकृत भएको छ। ८७ अंकसहित फिनल्यान्ड र न्युजिल्यान्ड सबैभन्दा कम भ्रष्टाचार हुने दोस्रो मुलुकमा परेका छन्। दक्षिण सुडान, सिरिया १३ अंक ल्याएर सबैभन्दा धेरै भ्रष्टाचार हुने मुलुकमा सूचीकृत छन्। सन् २०१७ यताको वर्षमा लग्जेम्बर्ग(८७), क्यानाडा(७४), युनाइटेड किंडम(७३), अस्ट्रिया(७१), मलेसिया(४७), मंगोलिया(३३), पाकिस्तान(२७),होन्डुरस(२३),निकारागुआ(१९),हाइटी(१७)मा भारी गिरावट आएको छ। त्यस्तै आयरल्यान्ड (७७), दक्षिण कोरिया(६३), आर्मेनिया(४६), भियतनाम(४२), मालदिप्स(४०), मोल्डोभा(३९), अंगोला(३३), उज्वेकिस्तान(३१) ले आफ्नो अवस्थामा सुधार गरेका छन्। दक्षिण एसियामा भुटानमा कम भ्रष्टाचार सीपीआई २०२२ ले दक्षिण एसियाली राष्ट्रमध्ये भुटान सबैभन्दा कम भ्रष्टाचार हुने सूचीमा राखेको छ। उक्त मुलुक ६८ अंक पाएर २५ औं स्थानमा छ। माल्दिभ्सले ४० अंक (८५ औं), भारत ४० अंक (८५ औं), श्रीलंका ३६ अंक (१०१ औं), नेपाल ३४ अंक (११० औं), पाकिस्तान २७ अंक (१४० औं), बंगलादेश २५ अंक (१४७ औं) र अफगानिस्तान २४ अंक (१५० औं) प्राप्त गरेका छन्। छिमेकी मुलुक चीनले ४५ अंक (६५ औं) पाएको छ। सन् २०२२ मा विश्व बैंक, वल्र्ड इकोनोमिक फोरम, ग्लोबल इनसाइट, बर्टेल्सम्यान फाउन्डेसन, वल्र्ड जस्टिस प्रोजेक्ट र भीडीईएमसहित ६ वटा संस्थाद्वारा प्रकाशित सर्वेक्षणलाई आधार मानिएको छ। विश्व बैंकले सरकारद्वारा सार्वजनिक पदाधिकारीहरूको कामकारबाहीको निगरानी, नागरिक समाजलाई राज्यको सूचनामा पहुँच र सीमित व्यक्तिहरूको राज्य सञ्चालनमा पकडबारे सर्वेक्षण गरेको छ। वल्र्ड इकोनोमिक फोरमले आयात निर्यात, सार्वजनिक सेवा, कर भुक्तानी, ठेक्कापट्टा र न्यायिक निर्णयमा भ्रष्टाचारबारे सर्भेक्षण गरेको छ। ग्लोबल इनसाइटले व्यापार, व्यवसाय, ठेक्कापट्टा, आयात निर्यातमा घूस र भ्रष्टाचारबारे सर्वेक्षण गरेको छ। बर्टेल्सम्यान फाउन्डेसनले पदको दुरुपयोगमा सार्वजनिक पदाधिकारीमाथि कतिको कारबाही हुन्छ र सरकारको भ्रष्टाचार नियन्त्रणको प्रयास कतिको सफल छ भन्ने सर्वेक्षण गरेको छ। वल्र्ड जस्टिस प्रोजेक्टले सरकार, न्यायालय, संसद् र सुरक्षा निकायका प्रतिनिधिहरूद्वारा निजी स्वार्थका लागि सार्वजनिक पदको दुरुपयोग विषयमा सर्वेक्षण गरेको छ। भेराइटिज अफ डेमोक्रेसी प्रोजेक्ट (भीडीईएम) ले राजनीतिक भ्रष्टाचारअन्तर्गत संसद्, कार्यपालिका र न्यायपालिका सम्बन्धित भ्रष्टाचारको व्यापकता जस्ता विषयमा सर्वेक्षण गरेको छ। यस्ता विषयमा समस्या कायमै रहेकाले सन् २०२२ को सूचकांकमा नेपालको स्थान औसतभन्दा तल रहेको अर्थात् भ्रष्टाचार गम्भीर समस्याकै रूपमा रहेको देखिएको छ। सीपीआई २०२२ सम्बन्धी प्रेस वक्तव्यमा भ्रष्टाचारविरुद्ध विश्वभर नै प्रभावकारी कार्य हुन नसकेको उल्लेख छ। भ्रष्ट सरकारले नागरिकको सुरक्षा गर्ने क्षमता नराख्ने र फलस्वरूप नागरिक वितृष्णा द्वन्द्वमा रूपान्तरण हुने जनाइएको छ। एसिया प्रशान्त क्षेत्रमा भ्रष्टाचारविरोधी कदमलाई त बेवास्ता नै गरिएको उल्लेख छ। ट्रान्सपरेन्सी इन्टरनेसनले सरकारहरूलाई भ्रष्टाचार विरोधी प्रतिबद्धतालाई प्राथमिकता दिन, सूचनाको हक कायम राख्न तथा निजी प्रभाव कम गर्दै भ्रष्टाचार र त्यसबाट उत्पन्न हुने द्वन्द्वबाट मुक्त हुन आग्रह गरेको छ। ट्रान्सपरेन्सी इन्टरनेसनल नेपालले भ्रष्टाचारविरुद्ध हालै नेपाल सरकारबाट भएको प्रतिबद्धताको कार्यान्वयन, स्वार्थको द्वन्द्वको सम्बोधन, दण्डहिनताको अन्त्य, कानुनको पालना र नियन्त्रणमुखी निकायहरूको प्रभावकारितामार्फत सुशासनको अभिवृद्धि गर्न सम्बद्ध पक्षहरूको ध्यानाकर्षणका लागि अपिल गरेको अध्यक्ष पद्मिनी प्रधानांगले बताइन्। यस्ता प्रयास सार्थक भए भविष्यमा यस सूचकांकमा नेपालको अवस्थामा सुधार हुने अपेक्षा गर्न सकिने उनको भनाइ छ । राजनीतिक नेतृत्व नसुध्रिएसम्म रोकिँदैन खेमराज रेग्मी, सुशासनविद् राजनीतिक भ्रष्टाचार बढ्दै गएको छ। ठूला भ्रष्टाचार रोकिएका छैनन्। सानातिना रोकेर हुँदैन। जबसम्म ठूला राजनीतिक भ्रष्टाचारमा कमी आउँदैन। संसदीय समितिलगायतले कति भ्रष्टाचारका प्रतिवेदन दिएका छन्। तर, कारबाही हँुदैन। अनि कहाँ भ्रष्टाचारमा कमी आउँछ र ? सुशासन पनि हुँदैन। हो, यो ठूला भ्रष्टाचारका घटना बाहिर नआएका कारण सीपीआईमा केही सुधार देखिएको हो। तर, यो सूचांकका आधारमा नेपालमा भ्रष्टाचार घट्यो भन्न सकिँदैन्। ५० अंकभन्दा माथि भयो भने मात्रै सुशानोन्मुख देश भन्न सकिन्छ। हाम्रो देश त औसतमा पनि छैन। ४३ लाई औसत मानिएको छ। ४३ अंकभन्दा कम भएका मुलुक त महाभ्रष्टमा नै पर्छन्। अझै ४३ अंक नै पुग्न ९ नम्बर चाहिन्छ। राजनीतिक नेतृत्व नसुध्रिएसम्म भ्रष्टाचारमा कमी आउँदैन। अझ प्रधानमन्त्रीको इच्छाशक्ति नभएसम्म भ्रष्टाचार नियन्त्रण हँुदैन। प्रधानमन्त्रीले मलाई चार पैसा दिन पनि पर्दैन, तपार्इंहरूले पनि कतै लिएको थाहा भए राम्रो हँुदैन भनेर सबै मन्त्रीलाई कडा निर्देशन गर्ने, त्यहीअनुसार आफूले पनि गर्ने हो भने कसले भ्रष्टाचार गर्ने आँट गर्ला। मन्त्रीले सचिवलाई मलाई एक पैसा बुझाउनुपर्दैन भने पनि भ्रष्टाचार घट्छ। तर, यहाँ मन्त्रीलाई पुर्याउनुपर्छ। प्रशासनिक भ्रष्टाचार सानो मात्रामा हुन्छ। यसले राष्ट्रिय अर्थतन्त्रमा उथलपुथल हुँदैन। तर, जनता भने निराश हुन्छन्। सुशासनको प्रत्याभूति हुँदैन। कुनै आयोजना जान, विभागको प्रमुख, महानिर्देशक हुुन पनि मन्त्रीलाई पैसा बुझाउनुपर्ने अवस्था छ। सबैतिर भ्रष्टाचार व्याप्त छ पद्मिनी प्रधानांग, अध्यक्ष, ट्रान्सपरेन्सी इन्टरनेसनल नेपाल राजनीतिक नेतृत्व प्रतिबद्ध नभएसम्म भ्रष्टाचार घट्नेवाला छैन। यहाँ न्यायालय, संसद् र सरकार सबैतिर भ्रष्टाचार छ। न्यायालयमा न्यायाधीश नियुक्तिदेखि पेसी तोक्नसम्ममा भ्रष्टाचार छ भनिन्छ। स्वार्थका लागि यहाँ पदको दुरुपयोग हुन्छ। राजनीतिक भ्रष्टाचार यस्तै छ। राज्य सञ्चालक निजी स्वार्थका लागि जे पनि गर्छन्। मन्त्रिपरिषद्को निर्णयमा नै आर्र्थिक चलखेल हुने गरेको छ। नीतिगत भ्रष्टाचार व्याप्त छ। स्वार्थ बाझिने गरी मन्त्री बनाइन्छ। कानुन बनाउने ठाउँमा स्वार्थ बाझिने व्यक्ति राखिन्छ। शून्य सहनशीलता भन्ने मात्रै भएको छ। दण्डहिनताको अवस्था छ। सार्वजनिक सेवाको सहज प्रवाह छैन। छिटोछरितो सार्वजनिक सेवा पाइँदैन। सार्वजनिक सेवा प्रवाह हुने कार्यालय र आर्थिक कारोबार धेरै हुने स्थानमा भ्रष्टाचार बढी छ। यहाँ जेमा पनि अतिराजनीतीकरण छ। सेटिङमा सबै कुरा हुन्छन्। नातावाद, कृपावाद छ। पैसा कमाउन राजनीतिक नेतृत्वले जे पनि गर्छन्। एक अंक तलमाथि त भएको छ नि ! गत वर्ष ३३ अंक थियो अहिले ३४ भएको छ। यो सुधार भएको होइन। कम्तीमा पाँच अंकमाथि गए मात्रै केही कमी भएको भन्न सकिएला। धेरै वस्तुको आयात रोकिएका कारण अलिकति कमी देखिएको हो। ४३ अंक पुगेको भए पो घटेको भन्नु। भ्रष्टाचार कम गर्न राजनीतिक नेतृत्वको इच्छाशक्ति हुनुपर्यो। प्रतिबद्धता कार्यान्वयन गर्नुपर्यो। त्यसपछि मात्रै भ्रष्टाचार कमी आउँछ। सुशासन कायम हुन्छ। देश विकास हुन्छ। कमजोर शासन व्यवस्था नै कारक विमल कोइराला, पूर्वमुख्यसचिव हाम्रो शासन व्यवस्था कमजोर भयो। त्यही कारण नै भ्रष्टाचार मौलाएको हो। सार्वजनिक संस्था प्रभावकारी हुन सकेनन्। राजनीतिक दलले सार्वजनिक संस्थालाई आफ्नो भर्ती केन्द्र बनाए। ती निकाय नातागोता, आफन्तले भरिएका छन्। उनीहरूले देशलाई खेलाचीका रूपमा लिएको देखिन्छ। सार्वजनिक संस्था प्रभावकारी नहुँदा भ्रष्टाचारमा कमी आएको छैन। निर्वाचन प्रणालीका कारणले यहाँ भ्रष्टाचार बढेको छ। यो निर्वाचन प्रणाली नै धेरै खर्चिलो छ। धन र बल नभएको व्यक्ति उम्मेदवार हुनै नसक्ने अवस्था आएको छ। निर्वाचन प्रणालीले भ्रष्टाचार बढाउन सहयोग गरेको छ। पछिल्ला १० वर्षमा शासन व्यवस्थामा खासै फेरबदल पनि भएको छैन। यसले गर्दा पनि भ्रष्टाचार नियन्त्रणमा कमी नआएको हो। सूचकांकमा तात्विक परिवर्तन देखिएन डा गणेशराज जोशी, पूर्वआयुक्त, अख्तियार सेवा प्रवाह, सुशासनमा धेरै सुधार गर्नुपर्नेछ। बिचौलियाका कारण सेवाप्रवाहको लागत बढेको छ। अख्तियारले २०७५ सालमा नै गरेको अध्ययनमा बिचौलियाका कारण सेवाप्रवाहमा लागत एकतिहाइ बढेको पाइएको थियो। अहिले त त्यो अझ बढेको छ। भ्रष्टाचार सूचकांकले सन्तोषजनक अवस्था देखाएको छैन। यो सूचकांक तात्विक परिवर्तन देखिएन। ५० अंकभन्दा कम हुनु भनेको धेरै भ्रष्टाचार भएको मुलुकमा नै पर्छ। राजनीतिक नेतृत्व र सरकार नै जिम्मेवार हुनुपर्छ त्यसपछि मात्रै सुधार आउँछ। राजनीतिक दलको खर्च गर्ने तरिका पनि सुधार गर्नुपर्छ। राजनीतिक दल र नेताको खर्च पनि पारदर्शी हुनुपर्छ। सरकार संयन्त्रको पहलमा नागरिक समाजले खबरदारी गर्नुपर्छ। कम भ्रष्टाचार हुने १० देश र प्राप्तांक १ डेनमार्क (९०) पहिलो २ फिनल्यान्ड(८७) दोस्रो ३ न्युजिल्यान्ड(८७) दोस्रो ४ नर्वे(८४) चौथो ५ सिंगापुर(८३) पाँचौ ६ स्विडेन(८३) पाँचौ ७ स्विट्जरल्यान्ड(८२) सातौं ८ नेदरल्यान्ड(८०) आठौं ९ जर्मनी (७९) नवौं १० आयरल्यान्ड(७७) दसौं बढी भ्रष्टाचार हुने १० मुलुक र प्राप्तांक १ सोमालिया (१२) १८० औं २ सिरिया (१३) १७८ औं ३ दक्षिण सुडान(१३) १७८ औं ४ भेनेजुएला(१४) १७७ औं ५ यमन(१६) १७६ औं ६ लिबिया(१७) १७१ औं ७ उत्तार कोरिया(१७) १७१ औं ८ हैटी(१७) १७१ औं ९ इक्वोटोरियल(१७) १७१ औं १० बुरुन्डी(१७) १७१ औं कति अंक पाउँदा कस्तो ? १०० अति स्वच्छ ० अति भ्रष्ट ५० कम बढी भ्रष्टाचार यस वर्षको औसत अंक ४३ नेपालको औसतभन्दा ९ अंक कम"
'आकाशकी रानी' भनेर चिनिने बोइङ ७४७ को कारुणिक बिदाई,"काठमाडौं : अन्तर्राष्ट्रिय हवाई यातायातमा द्रूत उडानको विम्ब बनेको जम्बो बोइङ ७४७ को विधिवत् बिदाई गरिएको छ। बोइङले आफ्नो अन्तिम उत्पादन अर्थात् १५७४औँ ७४७ विमान वासिङ्टन राज्यको पुगेट साउण्ड क्षेत्रमा क्रेतालाई हस्तान्तरण गरेर बिदा गरेको हो। ५५ वर्षदेखि बोइङका विमान बनाउन खटेका हजारौँ कामदारले भावुक भएर बोइङ ७४७ लाई बिदा गरेको दृश्य कारुणिक थियो। भीमकाय भए पनि चित्ताकर्षक जम्बो जेटले सन् १९६७ मा पहिलो सेवा प्रारम्भ गरेको थियो। मालबाहक विमानका रूपमा उडान भरेको जम्बो जेट पछि व्यावसायिक उडानमा उपयोग गरियो। पाँच सय यात्री बोक्ने क्षमताको विशाल विमान अमेरिकी अन्तरिक्ष अनुसन्धान तथा वायुयान प्रशासनका उपकरण बाहक मात्र बनेन अपितु अमेरिकी राष्ट्रपतिको आधिकारिक विमान एयरफोर्स वानबनेर विश्व यात्रा गर्यो। हवाई यात्रामा क्रान्ति ल्याएको जम्बो जेट अन्तर्राष्ट्रिय शहरहरूलाई जोड्ने भरपर्दो माध्यम बन्यो। त्यसअघि विश्वका प्रमुख शहरहरू सिधा हवाई सम्पर्कबाट कहिल्यै जोडिन पाएका थिएनन्। समयको प्रवाहसँगै अमेरिकी कम्पनी बोइङको सौता एयरबस युरोपमा जन्मियो। विगत १५ वर्षदेखि प्रमुख प्रतिद्वन्द्वी बनेको एयरबसले कम इन्धनमा लामो समय उडान भर्नसक्ने क्षमता भएका फराकिला यात्री विमान निर्माण गर्न थाल्यो। चार इञ्जिनयुक्त बोइङका ७४७ विमानभन्दा दुई वटामात्र इञ्जिन भएका एयरबसका किफायती मात्र होइन अधिक लाभ दिने साबित भए। मालबाहक विमान कम्पनी एटलास एयरलाई विमान हस्तान्तरण गर्न बोइङको विशाल कारखाना परिसरमा आयोजित कार्यक्रममा विश्वका विभिन्न भागमा खटिएका बोइङका उच्च अधिकारी, बोइङका ७४७ विमान उडाएका कलाकार एवम् विमान चालक जोन ट्रोभोल्टा सहभागी थिए। 'विमानको व्यापार गर्नेले लाभहानीको हिसाब गर्नु स्वाभाविक हो, यस्तो क्षण पनि कुनै दिन आउने छ भन्ने आशङ्का पनि गरिएको हुनुपर्छ,' लामो समयदेखि नागरिक उड्डनको क्षेत्रमा काम गरेका रिचार्ड अबुलाफिया अब कसैले पनि चार इञ्जिन भएको विमान नचाहने वास्तविकता सुनाउँदै भने। बोइङको विरासत बलियो बनाउन जम्बो जेटले गरेको योगदान भने नमेटिने उनी बताउँछन्। बोइङले ठूलो सैन्य यातायात सम्झौता गुमाएपछि ७४७ विमान निर्माणको थालनी गरेको हो। कम इन्धन जलाएर लामो समयसम्म उडान गर्न सक्ने उच्च बाइपास टर्बोफ्यान इञ्जिनयुक्त विकसित विमान बनाएर मुनाफा कमाउने योजनामा उक्त कम्पनी क्रियाशील थियो। झण्डै १६ महिनामा ५० हजार कामदारले क्षेत्रफलका हिसाबले विश्वको सबैभन्दा ठूलो कारखानामा कठोर परिश्रमका साथ पहिलो ७४७ विमान बनाएका थिए। विमान निर्माण गर्ने कारखानाको भौतिक संरचना पूर्णरूपमा पूरा नहुँदै उनीहरूले बनाएको विमानलाई द इन्क्रेडिवल्स उपनाम दिएका थिए। आज जम्बो जेट हस्तान्तरण समारोहमा सरिक भएका ९२ वर्षीय देसी इभान्सले सन् १९५७ मा सियाटलको दक्षिणी भाग रेन्टनमा रहेको बोइङको कारखानामा काम सुरु गरेका थिए। कम्पनीमा ३८ वर्ष सेवा गरेका उनलाई सन् १९६७ मा बोइङका प्रमुख कार्यकारी अधिकृतले भोलि बिहानदेखि एभरेटमा ७४७ विमान बनाउन सहभागी हुन निर्देशन दिएको सम्झना सुनाए। काममा गएपछि आफूलाई त्यहाँका प्रमुखले रबरको जुत्ता, किटको बलियो टोपी र बाक्ला लुगा लगाउन सुझाएका बताए। कारखाना निर्माणाधीन अवस्थाको उनको यो अनुभव थियो। पछि आफूलाई विमानको भित्री भाग कसरी स्थापना गरिन्छ, विभिन्न भागलाई सिल गर्ने र रङरोगन गर्ने कामको निरीक्षण गर्ने जिम्मेवारी दिइएको जानकारी इभान्सले दिए। पहिलो ७४७ विमान तयार हुँदाको क्षणलाई अविश्वनीय समय मान्ने इभान्स अन्तिम विमान हस्तान्तरण भइरहँदा त्यसको अग्रभागमा थिए। ऐतिहासिक आजको क्षण अझ अविश्वनीय लाग्यो उनलाई। यद्यपि उनले निराश हुनुपर्ने कारण नभएको बताउँदै सबै हर्षित हुनुपर्नेमा जोड दिए। विमानको इन्धन राख्ने स्थान ६८५ मिटर लामो थियो भने झण्डै छ तले भवनजत्तिकै अग्लो पृष्ठभाग थियो। ह्वेलमाछा झैँ विशाल यो विमानलाई आकाशकी रानी भनेर संसारले चिन्यो। केही विमान कम्पनीले यो विमानको एउटा भागलाई कक्टेल लाउञ्जमा परिणत गरे भने केहीले पियानो बार पनि बनाए। रमाइलो के छ भने सन् १९७६ मा सिंगापुर एयरलाइनसका लागि बनाइएको एउटा डिकमिसन ७४७ अहिले स्टकहोम विमानस्थल नजिक ३३ कोठे होटलमा परिणत भएको छ। यो संसारकै विशाल वाइड बडीविमान थियो। धेरैभन्दा धेरै यात्री बोक्ने क्षमताको यो विमान कुनै समय यात्राको सारसमेत बन्यो तर सन् ७० को दशकमा हवाई यात्राको नियमनसँगै पर्याप्त यात्री नहुँदा र टिकटको मूल्य घटाउनुपर्ने बाध्यात्मक परिस्थितिका कारण धेरै विमान कम्पनीका निम्ति यो क्रमशः सेतो हात्तीमा परिणत भयो। सन् १९७० मा न्युयोर्कलण्डन पहिलो उडान गरेको जम्बो जेटले त्यसको तीन विश्वव्यापीरूपमा उत्पन्न इन्धन संकटका कारण थप समस्या झेल्नुपर्यो। इन्धन संकटले निम्त्याएको मन्दीसँगै कुनै समय एक लाख आठ हजार कामदारबाट शुरु भएको बोइङले आफ्ना कर्मचारी ३८ हजार छ सय नब्बेमा सीमित गर्यो। सन् ८० को उत्तरार्द्धमा परिष्कृत नयाँ मोडेल ७४७४०० उत्पादन सुरु भयो। ९० को दशकको प्रारम्भमा एशियामा आएको आर्थिक वृद्धिले केही राहत भयो। कम खर्चमा यात्रा सहज भएपछि नयाँ विमान चढ्नेहरू पनि बढे। लसएन्जलसहङकङ उडानबाट यात्रा गरेका विश्लेषक अब्दुलाफिया उक्त विमानले हवाई यात्रामा क्रान्ति ल्याएको मान्छन्। त्यसअघि त्यति लामो दूरी विश्रामबिना एकै उडानबाट असम्भव थियो, अर्थात् इन्धन भर्न कहीँ रोकिनुपर्थ्यो। र, टिकटको मूल्य पनि मनासिब थियो। यात्रुबाहक उडानका निम्ति ७४७ विमान प्रयोग गर्ने अन्तिम एयरलाइन्स अमेरिकी विमान कम्पनी डेल्टा एयरलाइन्स बनेको छ। यद्यपि जर्मनीको लुफ्थान्सालगायत केही अन्तर्राष्ट्रिय विमान कम्पनीले यसलाई उडाइरहेका छन्। लुफ्थान्साका प्रमुख कार्यकारी अधिकृत कास्र्टेन स्पोहर केही दशकअघि विद्यार्थीका रूपमा सोही विमान चढेर युवा एक्सचेञ्ज कार्यक्रममा सहभागी हुन अमेरिका पुगेका थिए। यसपटक पनि उनी ७४७ विमानबाटै हस्तान्तरण समारोहमा भाग लिन आएका थिए। उनले धेरैभन्दा धेरै यात्रीलाई सोही विमानमार्फत् सेवा दिने प्रतिबद्धता व्यक्त गरे। हवाई जहाजको पर्याय नै बोइङ भएको उनको कथन छ। एजेन्सीरासस"
"वैदेशिक ऋण तिर्न अपुग, २० प्रतिशत बजेट कटौती","काठमाडौं : संघीय सञ्चित कोष ९० अर्ब रुपैयाँ घाटामा रहेको भन्दै अर्थ मन्त्रालयले सबै सरकारी निकायको २० प्रतिशत बजेट कटौती र खर्च रोक्काको निर्णय गरेको छ। यसबाट चालू आर्थिक वर्ष सरकारको २४ अर्ब ५० करोड रुपैयाँ जोगिने मन्त्रालयको निष्कर्ष छ। वैदेशिक ऋणको साँवा तथा ब्याज भुक्तानी गर्न विनियोजन गरिएको रकम अपर्याप्त भई नेपाल सरकारले संकलन गर्ने राजस्वबाट थप विनियोजन गर्नुपर्ने भएको छ, अन्नपूर्ण पोस्ट्लाई प्राप्त मन्त्रालयको टिपोटमा लेखिएको छ, चालू शीर्षकमा विनियोजन गरिएको रकम कटौती गर्नुका साथै केही शीर्षकको रकम रोक्का राख्नुपर्ने अवस्था आएको छ। मन्त्रालयका अनुसार चालू आवको साढे ६ महिना बित्दा सरकारले आम्दानीभन्दा ९० अर्ब रुपैयाँ बढी खर्च गरेको हो। महालेखा नियन्त्रक कार्यालयको तथ्यांकले भने माघ १६ गतेसम्म १ खर्ब ९ अर्ब घाटा देखाउँछ। जसअनुसार खर्च ६ खर्ब २० अर्ब भएको छ। आम्दानी भने ५ खर्ब ११ अर्ब मात्रै भएको देखिन्छ। वैदेशिक ऋणको साँवा तथा ब्याज भुक्तानी गर्न विनियोजन गरिएको रकम अपर्याप्त हुन गएकाले नेपाल सरकारको स्रोतमा चाप परेको छ, मन्त्रालयका प्रवक्ता आनन्द काफ्लेले मंगलबार साँझ जारी गरेको प्रेस विज्ञप्तिमा लेखिएको छ,। ऋण तिर्न सरकारले राजस्वबाट थप विनियोजन गर्नुपर्ने देखिएको छ। सोही कारण सरकारले चालू शीर्षकमा विनियोजित बजेट कटौती गर्नुका साथै केही शीर्षकको रकम रोक्का राख्नुपर्ने अवस्था आएको प्रवक्ता काफ्लेले बताए। आम्दानी न्यून हुँदा राष्ट्रिय गौरव र रूपान्तरणकारी आयोजना तथा रोजगारी सिर्जनामा महत्वपूर्ण योगदान गर्ने आयोजना तथा कार्यक्रममा स्रोतको व्यवस्थापन गर्न असहज भएको विज्ञप्तिमा उल्लेख छ। अर्कातर्फ प्रदेश तथा स्थानीय तहलाई दिनुपर्ने भुक्तानी गर्न पनि असजिलो अवस्था आएको जनाइएको छ। अर्थतन्त्र समस्यै समस्यामा जेलिँदा सरकारलाई अत्यावश्यक खर्चसमेत जुटाउन धौधौ भएको हो। मन्त्रालयले भनेको छ, आयातमा प्रतिबन्ध लगाउँदा आर्थिक गतिविधिमा संकुचन आएको हो भने राजस्व संकलन निकै कम भएको हो। कोभिड१९ को प्रभाव, युक्रेनरसियाको युद्ध तथा अन्य विविध कारणबाट विश्वव्यापी रूपमा आपूर्ति शृंखलामा प्रतिकूल प्रभाव परेको छ। मन्त्रालयले यसअघि मातहतका निकायमा अनावश्यक खर्च १५ प्रतिशतले कटौती गर्न परिपत्र गरेको थियो। तर, त्यति मात्र पर्याप्त नदेखिएपछि मन्त्रालयले संघीय सरकारका सबै निकायलाई खर्च कटौती गर्न तथा अनावश्यक खर्च रोक्न निर्देशन दिएको हो। प्रवक्ता काफ्लेका अनुसार सबै निकायले बाँकी रहेको बजेटमध्ये २० प्रतिशत कटौती गर्नुपर्नेछ। यसैगरी खरिद प्रक्रिया प्रारम्भ भइनसकेका आयोजना तथा कार्यक्रम अगाडि बढाउन अर्थको पूर्वस्वीकृतिसहमति अनिवार्य गरिएको छ। चालू आवभर मन्त्रालयको स्वीकृतिबिना कुनै प्रकारको नयाँ दरबन्दी सिर्जना गर्न पाइने छैन। यसैगरी नेपाल सरकारको स्रोतबाट बेहोर्ने सबै प्रकारका गोष्ठी, सेमिनार र कार्यशाला स्थगन भएको छ। अर्थको निर्णयअनुसार चालू आवमा फर्निचर र नयाँ गाडी किन्ने काम पनि स्थगन गरिएको छ। विदेश भ्रमण गर्नुपर्दा अर्थको स्वीकृति अनिवार्य गरिएको छ। यो निर्णय विश्वविद्यालय, प्रतिष्ठान, समिति, नियामक निकाय, बोर्डलगायत सबै सार्वजनिक संस्थानमा समेत लागू हुने विज्ञप्तिमा उल्लेख छ। मन्त्रालयले चालूतर्फको खर्चमा अनिवार्य दायित्वबाहेक न्यूनतम २० प्रतिशत कटौती गर्न प्रदेश सरकार र स्थानीय तहहरूलाई पनि अनुरोध गर्ने भएको छ। विनियोजनबाट आगामी दिनमा बाँकीमध्ये दायित्व सिर्जना भइसकेको बाहेकको २० प्रतिशत कटौती गरिएको प्रवक्ता काफ्लेले बताए। यस्तो निर्णय गरेसँगै २५ अर्ब रुपैयाँ अनावश्यक खर्च जोगिने दाबी उनको छ। खर्च कटौतीको निर्णय कार्यान्वयन गर्दा १० अर्ब ५० करोड रुपैयाँ बचत हुनेछ, उनले भने, खर्च रोक्का राख्दा करिब १४ अर्ब रुपैयाँ बराबरका कार्यक्रमहरू स्थगन हुनेछन्। उनका अनुसार मन्त्रालयले चालू आवको बजेट र खर्चमा मितव्ययिता गरी सरकारको वित्त सन्तुलन कायम राख्न पनि खर्च कटौती र खर्च रोक्का गर्ने निर्णय गरेको हो। लक्ष्यअनुसार राजस्व असुली नहुँदा तथा बजेटरी सहायता समयमा प्राप्त नहुँदा सरकारले लक्ष्यअनुसार आम्दानी गर्न नसकेको हो। अर्कातर्फ कर्मचारीको तलब, पेन्सन र सामाजिक सुरक्षा, रासायनिक मल आपूर्ति र विपद् व्यवस्थापनका लागि अनिवार्य खर्च गर्नुपर्ने हुन्छ। यस्ताखर्चे बर्सेनि बढ्दा सरकारको ढुकुटीमा अतिरिक्त भार बढेको छ। सरकारको व्ययभार बढेकाले चालू खर्चको परिमाण अत्यधिक बढेको अर्थको तर्क छ। यसबीच आन्तरिक ऋणको ब्याजदर बढेको छ भने नेपाली मुद्रा पनि कमजोर बनेको छ। कुनकुन शीर्षकमा खर्च कटौती ? इन्धन मर्मतसम्भार मसलन्द तथा कार्यालय सामग्री पत्रपत्रिका छपाइ तथा सूचना प्रकाशन सेवा र परामर्श सूचना प्रणाली तथा सफ्टवेयर सञ्चालन खर्च भ्रमण अन्य भत्ता कार्यक्रम खर्च अनुगमन मूल्यांकन खर्च कर्मचारी तालिम, गोष्ठी, सेमिनार र कार्यशाला मेसिनरी तथा औजार, फर्निचर तथा फिक्चर्स निर्मित भवनको संरचनात्मक सुधार तथा पुँजीगत सुधार खर्चमा केके कडाइ ? खरिद प्रक्रिया अघि बढाउन अर्थको स्वीकृति चाहिने स्वीकृतिबिना दरबन्दी सिर्जना गर्न नपाउने दरबन्दीभन्दा बढी कर्मचारी खटाउन नपाइने सरकारले खर्च बेहोर्ने गोष्ठी। कार्यशाला रोक्ने फर्निचर र नयाँ सवारी साधन खरिद गर्न नपाउने विदेश भ्रमण गर्न अर्थको स्वीकृति लिनुपर्ने चालू खर्च रकमान्तर गर्न नपाउने आर्थिक सहायता दिन नपाउने, दिनै परे सहमति लिनुपर्ने भवनको संरचनात्मक सुधार खर्च रोक्नुपर्ने सुरुवात नभएका कार्यक्रम रोक्का राख्नुपर्ने भुक्तानीको थप दायित्व सिर्जना गर्न नपाउने खर्च कटौती तथा रोक्काका ११ कारण सरकारको आय र व्ययबीच सन्तुलन राख्न लक्ष्यअनुसार राजस्व असुली नभएको, बजेटरी सहायता समयमा नआएको, तलब बढेको, निर्वाचन खर्च गर्नुपरेको लक्ष्यभन्दा न्यून संकलित राजस्वबाटै सरकारको अनिवार्य दायित्व बेहोर्नुपरेको आयात प्रतिबन्धले आर्थिक गतिविधिमा संकुचन चालू खर्चमा चाप, आन्तरिक ऋणको व्याजदर वृद्धि, नेपाली मुद्रा कमजोर वैदेशिक ऋण भुक्तानी गर्न विनियोजन गरिएको रकम अपर्याप्त संघीय सञ्चित कोषमा चाप, सरकारको वित्त प्रणालीमा जोखिम आर्थिक वृद्धिका लागि रकमको व्यवस्था गर्न प्रदेश र स्थानीय तहलाई वित्तीय हस्तान्तरण प्रदान गर्न चालू खर्चमा मितव्ययिता कायम गर्न कम्पार्टमेन्ट फन्डबापतको रकम जुटाउन"
आज विदेशी पैसाको नेपाली मूल्य कति?,काठमाडौं: नेपाल राष्ट्र बैंकले बुधबारका लागि विदेशी मुद्राको विनिमयदर तोकेको छ। जसअनुसार भारतीय रुपैयाँ १०० को खरिददर १६० रुपैयाँ र बिक्रीदर १६० रुपैयाँ १५ पैसा तोकेको छ। त्यस्तै अमेरिकन डलर एकको खरिददर १३० रुपैयाँ ७८ पैसा र बिक्रीदर १३१ रुपैयाँ ३८ पैसा कायम भएको छ। युरोपियन यूरो एकको खरिददर १४१ रुपैयाँ ५४ पैसा तथा बिक्रीदर १४२ रुपैयाँ १९ पैसा तोकेको राष्ट्र बैंकले जनाएको छ। कुन देशको पैसाको विनिमयदर कति ?

शीर्षक,विवरण
"आफ्नो होइन, देशबारे सोचौं","आफू सत्तामा भए सबै ठीक नत्र सबै गलत। यस्तो मानसिकताले न व्यक्तिको विकास हुन्छ, न देशको। २०४६ सालमा प्रजातन्त्र आएपछि देशमा परिवर्तन होला भन्ने आमअपेक्षा थियो। ३३ वर्ष बित्यो तर नागरिकले परिवर्तनका आभास पाएनन्। खासमा देश विकासको अवस्था धेरै राम्रो होला भन्ने अपेक्षा थियो। त्यो हुन सकेन। तीन दशक नाघिसक्दा केही नपाएपछि नागरिकले अब सरकारको नेतृत्वमा जाने राजनीतिक दलहरूलाई कसरी विश्वास गर्ने ? के आधार बाँकी छन् र विश्वास गर्न ? पछिल्लो निर्वाचनले पनि राम्रो परिणाम दिएन। एक किसिमले गोलमालजस्तो भएको छ। पाँच वर्ष सरकार टिक्दा धेरै थोक होला भनेजस्तो भइसकेको छ। निर्वाचनलाई खेल मान्दा त्यसको नियमलाई पनि त मान्नै पर्यो नि। जसलाई नागरिकले सरकार चलाउने म्यान्डेड दिन्छन्, उसैको भरोसा गर्ने हो र अपेक्षा पनि उसैसँग गर्ने हो। यहाँ त आफू सरकारमा गए सब ठीक नगए सब बेठीक भन्ने चलन भयो। यो चाहिँ भएन। प्रतिपक्ष पनि सरकारमै आउनु पूरै गलत अभ्यास हो। अरू देशमा पनि सिद्धान्त अगाडि सारिएको छ, हाम्रो पनि त्यस्तै हुनुपर्छ। मानिस पूर्ण नहुने हुनाले राम्ररी गर्छु भन्दा पनि उल्टो हुनसक्छ त्यसैले सरकारलाई प्रतिपक्ष चाहिन्छ। अचम्म के भने प्रतिपक्ष हुनुपर्ने नेपाली कांग्रेस सरकारलाई समर्थन गरेर राष्ट्रपति ताकिराखेको छ। उसको यो काम त पक्कै सही छैन होला। सरकारमा सहभागी दलमा पनि उपयुक्त मान्छे छन् नि। फेरि राजनीतिमा सक्रिय हुने मान्छे नै सबैभन्दा राम्रो हुन्छ भन्ने छैन, होइन। राम्रा मान्छेहरू छन् अर्थात् योग्य मान्छेहरू छन् नि। म त भन्छु, योग्य मान्छेलाई दिनुभन्दा पनि बढी सक्रिय मान्छेलाई मात्र दिने चलन देखिन्छ जुन झन् विवादास्पद हुन्छ, भइरहेको छ। सरकारकै कुरा गर्दा पनि निर्वाचनअघि पुराना दलहरूले राम्रो काम गरेनन् भनेर आलोचना गर्ने नयाँ दलहरूले पनि अडान लिन सकेको देखिएन। जो नयाँहरू सरकारमा आए, उनीहरूले जनआकांक्षाअनुरूप गर्न सकेको देखिएन। नेपालको राजनीतिमा परिपक्वता अझै आउन सकेन। नयाँहरूले संविधानलाई नै राम्रोसँग बुझेका छैनन्। अर्कोतिर देश कसरी सञ्चालन गर्नुपर्छ भन्ने ज्ञान पनि गहिरो देखिएन। राजनीतिक पार्टीहरूको धर्म के हो ? त्यो नेता, कार्यकर्तालाई थाहा नभएपछि झनै भद्रगोल हुने भइहाल्यो। सामाजिकआर्थिक क्रान्तिका जरुरी छ तर यसका लागि पनि त राजनीतिक स्थिरता आउनुपर्यो। तीन दशकमा नआएको स्थिरता अब आइहाल्छ भन्ने आधार पनि देखिएका छैनन्। अरू देशमा राजनीतिक स्थिरतापछि झन्डै दुई दशकभित्रै अर्थतन्त्र अब्बल भएको पाइन्छ। हामी नेपालीले के गर्छौं ? सबैले चिन्ता लिएर यस्तो गर्नुहुन्न भनेर सकारात्मक रूपले काम गर्यौं भने राजनीति स्थिर हुन्छ। होइन भने अरूले जतातिर लैजान्छन्, उतै जान्छौं। यसमा आम नेपालीदेखि देश हाँक्नेसम्म सबैले चिन्तन गर्नुपर्यो। अनिमात्र सक्रिय हुने हो। कसैले पनि देशलाई अप्ठेरो हुने काम गर्नु भएन। अरू देशलाई बिगारेर अगाडि बढ्ने देशहरू पनि छन्। उनीहरूको हा हा हो हो मा हामी लाग्नु भएन। दाजुभाइमा एकआपसमा झगडा हुन्छ, स्वाभाविक पनि हो यो। तर त्यसलाई भित्रै राख्नुपर्छ, अन्यत्र ओकल्नु हुन्न। यस यथार्थलाई मूल पार्टीका साथीहरूले ध्यान दिनुभयो भने देश उँभो लाग्न थाल्छ। हाम्रै देशका साथीहरूमात्र लाग्ने हो भने मुलुकमा राजनीतिक स्थिरता र सिस्टम धेरै परको विषय होइन। तर विदेशीहरू पछाडि भएकाले भन्न सकिन्न। तिनले त आफ्नो स्वार्थअनुसार हाम्रो देशलाई हराउन चाहन्छन्। म गलत छैन भने हामी त्यसैमा पछि लागेजस्तो लाग्छ। जस्तो, एउटा उदाहरण सन् १९१७ को रूसी क्रान्तिपछि आफ्नै केन्द्र समितिका कति नेताले विदेशबाट गुप्तचर विभागबाट पैसा पाइरहे। तिनीहरूको हत्यापछि हाम्रै नेता, मन्त्रीहरूको समेत पासपोर्ट जर्मनको गुप्तचर विभागसँग छ। बिरामी भयो भनेर विदेश जाने सबै उपद्रव उताबाट गराउने काम पनि भएको छ। हाम्रो सिमाना पनि खुल्ला छ। को कहाँ जान्छ थाहै हँुदैन। त्यसैले हरेक पार्टी जो सरकारमा जान्छन्, तिनीहरूको केन्द्रीय समितिको विचार देखिन्न। केही भए पनि वान फोर्थ चाहिँ विदेशीहरूबाट सञ्चालित छ। ठगिनबाट जोगाउने काम पनि राजनीतिक पार्टीहरूकै हो। हामी राजनीति गर्नेहरू सरकारमा पुग्छौं, देश चलाउँछौं भने जिम्मेवारी हाम्रो होइन र ? सेवा दिन पुगेकाहरूले ठग्न मिल्छ ? पटुकोभित्र भन्दा पनि पार्टीभित्र बसेर सबैलाई राम्रोसँग बन्दोबस्त गराउन सक्ने नेताहरूको खाँचो छ। चार पाँचजना पदको निम्ति तलमाथि गर्ने होलान्। सबै छैनन्। खासमा साथीहरूलाई कमान्ड गर्ने पार्टी नेतृत्वमा भर पर्छ। अर्को एउटा समस्या के देखिएको छ म अढाइ वर्ष चलाउँछु, तँ अढाइ वर्ष चला। देश चलाउने कुरो हो। व्यक्ति व्यक्तिबीचको कुरो होइन यो। देश विकासका लागि यसरी बाँडचुँड गर्नु कति उपयुक्त होला ? सबैले बुझेकै कुरो हो। खासमा यो गलत हो। यसको बिज पहिल्यै रोपिएको रहेछ। पछिकाले त पछ्याउने नै भए। नेपालमा यो कहाँबाट सुरु भयो भने कांग्रेसनेता बीपी कोइरालाको सरकारको पालामा। कोइरालालाई सरकार नदिने कुरा भएपछि डा तुलसी गिरीलाई जवाहरलाल नेहरूले कमसेकम एक, दुईवटा सांसदसम्म दरबार र संसद्को बीचमा पुलको काम गर्न सक्ने मान्छे हामीलाई चाहिएको छ भनेपछि यस्तो भयो। बीपीलाई बनाउनु हुन्न भन्ने होइन भन्ने पनि आयो। त्यसपछि त्यो दबाबले बनेको आधा समय सुवर्णशमशेरलाई र आधा बीपी कोइरालालाई दिइयो। खासमा व्यक्ति र देशलाई फरक आँखाले हेर्नुपर्छ। यसमा कुनै सम्झौता गर्नु हुन्न। खासमा अढाइ वर्षपछि नयाँ सरकार छान्नु उपयुक्त हुन्छ। यो सबैले मनमा राख्नु पर्यो। साँच्चै आफूले वचन नै दिएको हो भने वचन त पूरा गर्नु पर्यो। होइन भने आफूले छोडिदिनु पर्यो। देशको चिन्ता नभएपछि सरकारमा बसेर के गर्ने ? सरकारमा जानु देश चलाउनु हो। राम्रो काम गर्न, विकास गर्न र जनतालाई सेवासुविधा दिनलाई हो। अब पनि नेताले देश सोचेनन् भने नागरिकले कहिले सुविधा पाउने ? त्यसकारण नेताहरूले अब गहिरिएर सोच्नुपर्ने बेला आएको छ। सधैं आफू, आफ्ना र आफन्तमा केन्द्रित भएर देश उँभो लाग्दैन। उँधो लाग्ने मतिमा रमाएर हुँदैन। गर्ने एउटा भन्ने अर्को गरेर हामीले जे बोले पनि हुन्छ, झुट बोले पनि हुन्छ भन्ने भाष्य नै गलत छ। सरकारमा जाँदैमा सबै त्यत्तिकै राम्रो जानकार हुन्छन् भन्ने होइन। कहिलेकाहीँ त राजालाई पनि ठगले ठगेकै थियो। राजाहरू पनि जनतासँग व्यावहारिक जीवनमा नजाने (सीमित घेरामा बस्ने) भएकाले सबै कुरा थाहा हुन्नथ्यो। यस सन्दर्भमा रोचक घटना छ। एकचोटि राजाले प्रधानमन्त्रीलाई भने, ठग भनेको कस्तो हुन्छ ? मान्छेजस्तै हो सरकार, उनले भनेछन्। उसो भए एकचोटि एउटा राम्रो ठगलाई बोलाउनू भनेछन्। प्रधानमन्त्रीले पनि सबैभन्दा ठूलो ठगलाई बोलाइदिएछन्। तिमी के गर्छौ ? भनेर सोध्दा म ठग्छु सरकार भनेछ। कसरी ठग्छौ ? एकचोटि देखाऊ त भनेपछि उसले भनेछ, त्यसका लागि घरबाट किताब लिएर आउनु पर्छ। मेरो घर टाढा छ। राजाले एउटा राम्रो घोडा लिएर जाऊ र किताब लिएर आऊ भनेछन्। हेर्दाहेर्दै केही घण्टा बिते। राजाले प्रधानमन्त्रीसँग सोधेछन्, खै त्यो ठग त आएन नि ? प्रधानमन्त्रीले भनेछन्, अब ऊ आउँदैन सरकार। के लागिरहेको छ भने जुनसुकै पार्टीको सरकार आए पनि नागरिकलाई ठग्ने नै हो। ठगको घेरामा परेको हुनाले सम्भवतः अब हामी पछि परेका हौं भन्ने सबैले महसुस गरेका छौं। अहिले नेकपा माओवादी केन्द्रका अध्यक्ष पुष्पकमल दाहाल प्रचण्डजीको नेतृत्वमा सरकार छ। के उहाँले निर्वाचनताका जारी गरेको घोषणापत्रअनुसार नै अहिले काम गरिरहनु भएको छ ? सरकारमा सहभागी सबै पार्टीले घोषणापत्रकै आधारमा काम गरिरहेका छन् त ? यी सबै कुरा नैतिकताको प्रश्न पनि हो। ठगिनबाट जोगाउने काम पनि राजनीतिक पार्टीहरूकै हो। हामी राजनीति गर्नेहरू सरकारमा पुग्छौं, देश चलाउँछौं भने जिम्मेवारी हाम्रो होइन र ? सेवा दिन पुगेकाहरूले ठग्न मिल्छ ? हरेक राजनीतिक पार्टी एउटा न एउटा वर्गको आधारमा र सिद्धान्तको आधारमा आदर्श समाज सिर्जना गर्नकै निम्ति स्थापना भएको हुन्छ। तर दुर्भाग्य, आजका राजनीतिक पार्टीहरू जो सरकारमा छन् र अरू बाहिर बसेका पार्टीहरूको विषयमा पनि केलाउँदा त्यसअनुसारको प्रतिफल नेपालीले पाउन सकेका छैनौं। अब विदेशीलाई भन्ने कुरा होइन, हामी आफैं देशवासी नागरिक, पार्टीका नेता र कार्यकर्ता सबै जिम्मेवार बन्न जरुरी छ। एकै दिनमा छलाङ मार्न सकिने कुरो होइन यो। छलफल, अन्तरक्रियाहरूमा लैजानु पर्छ। अहिले देखिएका कुरामध्ये खेद लाग्दै कुरा हो यो। नेपाली कांगे्रस देशको सबैभन्दा पुरानो पार्टीमध्येको हो। राम्रो गर्छु भन्दाभन्दै सोचेर गरेका काम पनि परिणाम उल्टो भएर गएका सरकारका धेरै उदाहरण छन्। त्यसैले कांग्रेसले सरकार असफल भयो भने त्यसलाई सच्याउनेजोगाउने काम प्रमुख प्रतिपक्षी बनेर गर्नुपर्छ। सरकारका गल्ती कमजोरी प्रमुख प्रतिपक्षले हेरिरहेकै हुन्छ। प्रतिपक्षले कुनै पनि बेलामा यो सरकार असफल हुन सक्छ, त्यसबेला जोगाउनुपर्छ भनेर वेइटिङ मा बस्ने हो। विपक्षी छायाँ सरकार हो। सरकारसँग जति मन्त्रालय र विभाग छन्, त्यहीअनुसारको प्रतिपक्षी मन्त्रिमण्डल बनाउनु पर्छ। जसरी पहिला नेपाली कांग्रेसको सरकार ढल्यो, त्यसरी ढल्न सक्ने सम्भावना धेरै भएको हुनाले त्यसबेला छायाँ सरकारमा जान्छ। यसले सरकारले गरेका कमी, कमजोरीहरूलाई सच्याउने अवसर दिन्छ। खासमा दलहरू पदका निम्ति होइन, सिद्धान्तका निम्ति, नीतिका निम्ति अघि बढ्नुपर्ने हो। किनकि सरकारमा जाने बाटो निर्वाचन हो। निर्वाचनमा घोषणापत्र जसले जे बनाउँछ, सरकारमा पुग्दा कार्यान्वयन गर्नुपर्ने पनि त्यही नै हो। तर, नेपालको हकमा त्यसो खासै हुन्न। घोषणा पत्रअनुसार गरे नागरिकले पुनः पत्याउने हो, नत्र निर्वाचनमा सजाय दिन्छन्। दलहरू इमान्दार हुने हो भने घोषणा पत्रअनुसार योजना र बजेट बनाउनु पर्छ। यसो भयो भने देशमा विकास पनि हुन्छ। अहिले नेकपा माओवादी केन्द्रका अध्यक्ष पुष्पकमल दाहाल प्रचण्डजीको नेतृत्वमा सरकार छ। के उहाँले निर्वाचनताका जारी गरेको घोषणापत्रअनुसार नै अहिले काम गरिरहनु भएको छ ? सरकारमा सहभागी सबै पार्टीले घोषणापत्रकै आधारमा काम गरिरहेका छन् त ? यी सबै कुरा नैतिकताको प्रश्न पनि हो। सरकारमा नपुगुञ्जेल यो भएन ऊ भएन भन्ने तर पुगेपछि सबै बिर्सने संस्कृति सबैभन्दा घातक छदलीय नेतामा। एउटाले अर्कोलाई हिलो छ्याप्ने काम गर्नु हुन्न। आफू भए सबै ठीक नत्र सबै गलत। यस्तो मानसिकताले न व्यक्तिको विकास हुन्छ, न देशको।"
विवेकशीलको अबको बाटो,"हामी नेपाली राजनीतिमा नयाँ धार स्थापना गर्न चाहन्थ्यौं डेलिभरीको राजनीति अर्थात् परिणाम दिने राजनीति। अहिले जसरी सामाजिक सञ्जालले संसारमा ठूलो प्रभाव पारेको छ, त्यसरी नै अबको केही वर्षमा संसार रोबोर्ट र कृत्रिम बुद्धिमता (आर्टिफिसियल इन्टेलिजेन्स)ले बदल्नेछ। त्यसपछि संसारमा टिक्ने भनेको इनोभेसन, सिर्जनशीलता, टिम वर्कजस्ता गुण भएका मानिस नै हुन्। त्यसपछि टिक्ने भनेको विवेक भएका नागरिक नै हुन्। तर, पपुलिज्म र सामाजिक सञ्जालको अल्गोरिदमले मानिसको विवेकलाई बन्धक बनाइरहेको छ। सामाजिक सञ्जालमा कुनै गीत सुन्यौं भने त्यस्तै गीत वा त्यही गायकको गीत फेसबुक, टिकटक वा युट्युबले सिफारिस गर्छ। फलस्वरूप, प्रयोगकर्तालाई बहकाइरहेको हुन्छ। बेरोजगारी, गुणस्तरहीन शिक्षा, महँगो स्वास्थ्य सेवाले रिसाएका नागरिकलाई उद्वेलित गर्न अब धेरै गाह्रो छैन। वल्र्ड पपुलेसन रिभ्युको रिपोर्टअनुसार औसत इन्टेलिजेन्स क्युओटिएन्ट (आईक्यू) मा नेपाल ४२९९ अंकका साथ संसारकै सबैभन्दा अन्तिम स्थानमा (१९९औं नम्बरमा) छ। अर्थात् हामी बुद्धिमानीमा सबैभन्दा पुछारमा छौं। संसार सिर्जनशीलतामा अघि बढ्दैछ तर हामी पछाडि छौं। संसारमै सबैभन्दा पछाडि छौं। यही कुरा बुझेर २०६९ सालमा उज्ज्वल थापाको नेतृत्वमा हामीले विवेकशील नेपाली सुरु गर्यौं। लागेको थियो, कमन सेन्ससहितको नागरिक बनाउन सक्यौं भने देश बन्छ। कमन सेन्स को नेपालीमा ठ्याक्कै शब्द नपाएपछि विवेकशील राख्यौं। त्यतिबेला राज्य, सत्ता कस्तो हुनुपर्छ भन्ने थाहा थिएन, नागरिक विवेकशील बने भने देश बन्छ भन्ने थियो। त्यसैले यो आन्दोलन सडक सन्देश, सूचनाको हकसम्बन्धी तालिम, शिक्षास्वास्थ्यलाई नागरिकमुखी बनाउने अभियान, महिला हिंसाविरुद्धको अभियान, नेपाल खुल्ला छ, गरिखान देऊजस्ता उद्यमीमैत्री अभियानबाट सुरु भयो। यसकारण विवेकशील २०६९ जेठ १५ गते पहिलो संविधानसभा भंग हुँदै गर्दा त्यो रात धेरै नेपालीले आँखाभरि आँसु राखेर हालको राजनीतिबाट विश्वास गुमाए। संविधान समयमै आओस् भनेर केही युवाले नयाँ संविधानलाई स्वागत छ भनेर संविधानसभा अगाडि अभियान गर्दै थिए। त्यो दिन राति जब संविधानसभा भंग भयो, त्यसपछि जन्मिएको थियो वैकल्पिक राजनीति। ती युवाको आँसुबाट जन्मिएको थियो विवेकशील अभियान। हुन त डा देवेन्द्रराज पाण्डेको नेतृत्वमा २०५० सालमा लोक दल गठन भएको थियो। गणतन्त्र आएपछिको भने यो पहिलो प्रयत्न थियो। संविधानसभा भंग भएपछि त्यही संविधानलाई स्वागत गर्न गएका युवा अगाडि बढ्ने भन्ने छलफलमा जुटे। उनीहरू नियमित रूपमा बस्थे र अब के गर्ने ? भन्ने छलफल गर्थे। उज्ज्वल थापाहरूले अब नयाँ संस्कार र सेवाप्रवाह सहितको राजनीति चाहिन्छ भनेर छलफल अगाडि बढाए। केही साथी राजनीतिभन्दा अभियानमार्फत नै अघि बढ्ने धारणा राख्दै दलमा प्रत्यक्ष आबद्ध हुनु भएन। हप्तौंको छलफलपछि फलस्वरूप २०६९ साल भदौमा विवेकशील नेपाली मञ्च गठन भयो। मञ्चले हामीले नगरे कसले गर्ने, अहिले नगरे कहिले गर्ने ?, युवा अघि सर्छ, देश अघि बढ्छ, यो वाद त्यो वाद देश भयो बर्बाद, विकल्प कुर्दै बस्ने कि आफैं बन्ने ? जस्ता नारासहित अब शिक्षा, स्वास्थ्य, बिजुली, पानीलगायत सेवाप्रवाहको राजनीति गर्नुपर्छ भनेर पर्चा वितरण गर्दै हिँड्यो। २०६९ मंसिरमा विवेकशील नेपालीले चप्पल कारखाना, चक्रपथमा आफ्नो कार्यालय स्थापना गर्यो। लगत्तै भारतमा केजरीवालले आम आदमी पार्टी स्थापना गरे। नेपालमा विवेकशील नेपाली र भारतमा आम आदमी पार्टी संयोगले उस्तै समयमा उदाएको थियो। हाम्रो दल साइकलयात्रा, सडक अभियान र रचनात्मक कार्यक्रमहरू गर्दै टिम बनाउँदै थियो। २०७० सालको सुरुआतमा विवेकशील नेपालीले १४ वटै अञ्चलबाट देश बुझ्न पदयात्रा गर्यो। नेपालीको सपना संकलन गर्यो। बुद्ध जयन्तीको दिन। लुम्बिनीमा भेला भएर ती सपनालाई साक्षी राख्दै वृक्षरोपणसहित सपना साकार बनाउने कसम खाएर राजनीतिक एजेन्डा तय गर्यो। तत्कालीन अवस्थामा नागरिकले काममा गएको श्रीमान् फर्किऊन्, र सँगै बस्न पाइयोस्, पानी लिन दुई घण्टा हिँड्न नपरोस्, राम्रो शिक्षा पाइयोस्जस्ता आफ्ना सपना सुनाए। हजारौं नागरिकसँगको संवादले विवेकशील नेपालीले आफ्नो मुद्दा निर्माण गरेको थियो। नेपाली राजनीतिलाई सेवाप्रवाहको नयाँ धारमा लान चाहन्थ्यौं। व्यवस्थापिका, न्यायपालिका र कार्यपालिकाको सांगठनिक अभ्यास, पृथक् विधान, सीईओसहितको पार्टी व्यवस्थापन, सम्पूर्ण रूपमा पारदर्शितासहित विवेकशील नेपाली पार्टी नै धेरैका निम्ति पृथक् पार्टीका रूपमा स्थापित हुँदै थियो। यसबीच २०७२ मा माओवादीका तत्कालीन नेता डा बाबुराम भट्टराईले माओवादी त्यागेर २०७३ जेठ ३० गते नयाँ शक्ति पार्टीमार्फत वैकल्पिक राजनीतिको सुरुआत गर्नुभयो। पूर्वप्रधानमन्त्रीको यो अभ्यासले वैकल्पिक राजनीतिमा नयाँ आशा जगायो। यसले विवेकशील नेपालीको पनि चर्चा बढायो। नयाँ शक्तिमा भने विस्तारै नयाँ अनुहार हराउँदै माओवादीकै नेताहरूको अनुहार अगाडि आउँदै गर्दा नयाँ शक्ति नयाँ रहन सकेन। विभिन्न क्षेत्रका मानिसलाई जुटाएर नयाँ पार्टी खोल्न बीबीसीबाट रवीन्द्र मिश्र २०७३ फागुन १७ गते राजीनामा दिए र साझा पार्टी स्थापना गरे। रवीन्द्र मिश्र र बाबुराम भट्टराईको आगमनले वैकल्पिक राजनीतिले थप चर्चा पायो। २०७४ को स्थानीय तहको निर्वाचनमा काठमाडौंबाट रञ्जु दर्शना (विवेकशील नेपाली दलको तर्फबाट) र किशोर थापा (साझा पार्टीको तर्फबाट) उम्मेदवारी दिएर वैकल्पिक राजनीतिलाई थप स्थापित गर्यो। दर्शनाले २३ हजार ७ सय ३९ मत ल्याइन् भने थापाले १८ हजार ४ सय ६९ मत ल्याए। लगभग उस्तै दल मिलेर लडेको भए राम्रो हुने भन्ने सबैको आग्रह, दुई पार्टीको विचार र मूल्यमान्यतामा समानता रहेकाले २०७४ साउन ११ गते विवेकशील साझा पार्टी बन्यो। २०७४ कै प्रदेश सभा र प्रतिनिधिसभा निर्वाचनमा समेत भाग लिएर २ लाख १२ हजार ३ सय ६४ प्राप्त गर्यो। बीचमा विवेकशील र साझाका नेताबीच मूलभूत रूपमा कार्यशैली मिलेन। तर पनि करिब २३ महिनाको अभ्यासपछि २०७५ पुस २७ मा फेरि यी दुई दल एक भए। दुर्भाग्य, दोस्रो एकीकरणको आठ महिनापछि पार्टीमा रवीन्द्र मिश्रले राजावादी धार लिएपछि पार्टी वैचारिक रूपमा विभाजित हुन पुग्यो। जब रवीन्द्र मिश्र आफ्ना केही साथी लिएर राप्रपा प्रवेश गरे। जब रवीन्द्र मिश्रसँग नगएका साथीले उक्त राजावादी दस्तावेजलाई घातक भन्दै खारेज गरे। त्यसपछि विवेकशील साझा पार्टीलाई नयाँ ढंगबाट अघि लान, एकीकृत गर्न खोजिरहेका छौं। पार्टीका उपलब्धिहरू अपेक्षा गरेअनुरूप संगठन निर्माण हुन नसक्नु, विगत डेढ वर्ष पार्टी वैचारिक मतभेदमा फस्नु, पार्टी फुट्नु, आफैंले जगाएको आशामा टिक्न नसक्नु, निर्वाचनमा राम्रो परिणाम ल्याउन नसक्नु पार्टीको कमजोरी रह्यो। असफलता रह्यो। असफलतासँगै यो संस्थाका निम्ति निकै ठूलो अनुभव पनि रह्यो। विवेकशील साझा पार्टीले विगत १० वर्षमा धेरै काम गर्यो। नेपालमा वैकल्पिक राजनीतिको बहस छेड्यो। स्वतन्त्र उम्मेदवारको रूपमा २०७० मा काठमाडौंबाट चुनाव लड्यो। २०७२ सालमा भूकम्पमा काम गर्ने अब्बल संस्थामध्ये पार्टी अगाडि नै थियो। नेपाल खुल्ला छ, संविधान बनाउन दबाब दिने अभियान सञ्चालन गरियो। आज पार्टी वैचारिक रूपमा मूलबाटो मा फर्किएको छ। साथै, उज्ज्वल पथ अंगीकार गरेर महाधिवेशन सम्पन्न गरेको छ। प्रस्ट विचार र दुई सशक्त महिला नेतृत्व दिएर महाधिवेशनले पार्टीलाई सही दिशा प्रदान गरेको छ। सरसफाइ अभियान, रञ्जुजी र किशोरजी उम्मेदवार बनाएर स्वतन्त्र उम्मेदवारलाई बल पुर्याउने कुरा, गोविन्द केसीको अभियानमार्फत स्वास्थ्य सुधारको नेतृत्व, पारदर्शिता र जवाफदेहिताका निम्ति सूचनाको हकको कार्यक्रमलगायत गरियो। इनफ इज इनफमा महत्त्वपूर्ण भूमिका, स्वास्थ्य सामग्रीमा भएको भ्रष्टाचार अर्थात् ओम्नी काण्डमा सशक्त पहल भयो। विगत १० वर्षमा विवेकशील साझाले धेरै राम्रा काम गरेको छ। विवेकशील साझाको यात्राका उपलब्धिलाई निम्न बुँदाहरूमा छलफल गर्न सकिन्छ। राजनीतिमा नयाँ सम्भावना कुनै बेलामा दल भनेकै कांग्रेस, एमाले, माओवादी, राप्रपा भन्ने थियो। नेता भनेकै तिनै अनुहार थिए। विगत केही वर्षमा त्यो भाष्य बदलिएको छ। अब नागरिकले नयाँ पार्टी अनि नयाँ अनुहार खोज्न थालेका छन्। स्वतन्त्र उम्मेदवार र नयाँ पार्टीहरूले जित्न थालेका छन्। यसले दल तन्त्रले कब्जा गरेको लोकतन्त्रलाई अलिकति फराकिलो बनाएको छ। यो प्रयत्नले लोकतन्त्रलाई बलियो बनाउनेछ र दलीय राजनीतिलाई पनि थप शुद्धीकरण गर्नेछ। मुद्दाकेन्द्रित राजनीति विवेकशील नेपाली दल २०६९ सालमा बाटोमा धारा, बल्ब, किताब झुन्ड्याएर अभियान गर्दै स्थापना भएको दल हो। विवेकशील व्यवस्था होइन, अवस्था परिवर्तनको राजनीति गर्ने भनेर सुरु भएको थियो। उज्ज्वल दाइको नेतृत्वमा वैकल्पिक राजनीतिले सामाजिक मुद्दालाई मूलधारको राजनीतिसँग जोड्न सफल भएको थियो। स्वास्थ्य, शिक्षा, सुशासनजस्ता सामाजिक मुद्दा मूलधारको राजनीतिको मुद्दा बन्नु अनि बहस चलाउन सक्नु सानो राजनीतिक उपलब्धि होइन। शान्तिपूर्ण पृथक् शैली पेट्रोलको भाउ बढ्दा होस् वा सरकारको विरोध गर्नुपर्दा होस्, हाम्रो राजनीतिमा चक्काजाम गर्ने, बन्द गर्ने, हडताल गर्ने राजनीतिक परम्परा थियो। विवेकशीलले नेपाल बन्दको राजनीतिभन्दा नेपाल खुलाउने राजनीति शक्तिशाली र प्रभावकारी हुन्छ भनेर प्रमाणित गर्यो। विवेकशील नेपालीले शान्तिपूर्ण दबाबको नयाँ शैली ल्यायो, जसले आन्दोलनको नयाँ रूपमा माइतीघरलाई अगाडि सार्यो। केही पुराना दलले पनि कुचो समात्नेदेखि प्ले कार्ड बोकेर शान्तिपूर्ण राजनीति सुरु गरे। केही वर्षयता काठमाडौंलगायत देशभरका रेलिङ भाँचिएको छैन। पार्टी अनि चुनावी अभियानको आयव्ययमाथि छलफल हुन थालेको छ। राजनीति सकारात्मक अनि रचनात्मक बन्दै गइरहेको छ। आज प्रत्येक पार्टीमा पुस्ता हस्तान्तरण अनि युवा नेतृत्वबारे देशव्यापी बहस हुँदै छ। राजनीतिमा मध्यमार्ग विवेकशील आन्दोलन सुरु हुँदै गर्दा एउटा नारा खुब घन्क्यायौं यो वाद, त्यो वाद, देश भयो बर्बाद। हामीले दलको वाद सिद्धान्त हुनु हुँदैन भनेका थिएनौं, हाम्रो बुझाइ थियो अबको संसारमा कुनै पनि दल वादको सीमित घेरामा अल्झनु हुँदैन। हामी नेपाली राजनीतिमा नयाँ धार स्थापना गर्न चाहन्थ्यौं परिणाम दिने राजनीति। नागरिकको आवश्यकतालाई केन्द्रमा राख्ने राजनीति। जसलाई सुरुआती दिनमा तत्कालीन विवेकशील नेपालीका नेता गोविन्द नारायण र उज्ज्वल थापाले समयसापेक्ष सुधार मार्ग को नाम दिनुभयो। पछिल्लो केही वर्ष हामीले अति वादको आशक्तिमा डुबेको समाजका निम्ति गतिशील मध्यमार्गीको राजनीतिक प्रस्ताव ल्याएका थियौं। नेपाली समाज उग्र वामपन्थी र दक्षिणपन्थीमा विभाजित समाज हो। हामी त्यसलाई चिर्न एउटा युवा पुस्ताको नेतृत्वमा मध्यमार्गी पार्टी बनाउन चाहन्थ्यौं। त्यस्तो पार्टी जो भविष्यमुखी होस्, समाधान दिन सक्ने होस् र सबैलाई जोड्न सक्ने होस्। अबको बाटो विवेकशील साझा पार्टी अब फेरि कसरी उठ्न सक्ला ? विवेकशील आन्दोलनले दिनुपर्ने प्रश्नको उत्तर यो हो। संसद्मा कसैले अमर्यादित बोल्यो वा काम गर्यो भने, त्यसलाई संसद्को रेकर्डबाट हटाउने चलन हुन्छ। यो आन्दोलनलाई गिजोल्न जुन राजावादी धार ल्याइयो, त्यसलाई पनि यो आन्दोलनले रेकर्डबाट हटाएर अघि बढ्न जरुरी छ। त्यो काम पार्टीको भर्खरै सम्पन्न महाधिवेशनले पूरा गरेको छ। आज पार्टी वैचारिक रूपमा मूलबाटो मा फर्किएको छ। साथै, आज पार्टीले उज्ज्वलपथ अंगीकार गरेर महाधिवेशन सम्पन्न गरेको छ। प्रस्ट विचार र दुई सशक्त महिला नेतृत्व दिएर महाधिवेशनले पार्टीलाई सही दिशा प्रदान गरेको छ। विवेकशील साझा पार्टी अग्र्यानिक वैकल्पिक शक्ति हो। यसले प्रियतावादभन्दा समाधानवादलाई अंगीकार गरेको छ। एउटा तरिका हुन्छ, जसले समस्यालाई जटिल बनाएर डर पैदा गरेर पपुलिज्मको राजनीति गर्छ। दोस्रो तरिका भने, समस्याको पहिचान गरेर समाधान दिएर राजनीति गर्छ। विवेकशीलले सधैं दोस्रो तरिका अपनाएको छ। व्यक्ति सफल हुन सजिलो छ तर संस्था बनाउन गाह्रो छ। अहिले जति पनि वैकल्पिक पार्टीहरू देखिएका छन् वा स्वतन्त्र व्यक्तिहरू देखिएका छन् उनीहरू व्यक्तिगत रूपमा सफल होलान् तर संस्थागत रूपमा उहाँहरूले काम नै सुरु गर्नु भएको छ। उहाँहरूको परीक्षण हुन बाँकी छ। विवेकशील यो मानेमा अन्यभन्दा एक कदम अगाडि छ। राजनीतिमा एक दशक टिक्नु, उभिनुमात्र पनि सजिलो कुरा होइन। विवेकशीलमा अब त्यो एक दशक टिकेको आत्मविश्वास नै उसको अबको यात्राको ऊर्जा बन्न सक्छ। देशमा प्रतिपक्ष नभएको बेलामा नागरिकको मुद्दा उठाएर प्रतिपक्षको भूमिका निर्वाह गर्नुु पर्ने आवश्यकता छ। संगठन विस्तार गर्ने, शिक्षा स्वास्थ्य रोजगारीजस्ता मुद्दामा स्पष्ट नीति ल्याउने, पार्टीमा निरन्तर प्रशिक्षण दिने, १६५ चुनावी क्षेत्रमा काम गर्ने, एउटा मुद्दामा केन्द्रित रहेर अभियान छेड्ने, स्थानीय तहको निर्वाचनका निम्ति नयाँ युवा उम्मेदवार तयार गर्ने नै विवेकशील साझाको अबको मार्गचित्र बन्नुपर्छ। विवेकशील साझाले आधारभूत काम गरेर नागरिकमा ठिक्कैको मात्र आशा जगाइराख्न सके पनि अर्को निर्वाचनमा राम्रो मत ल्याउन सक्छ। पपुलिज्मले गालेको, वैकल्पिक राजनीतिको मैदानमा अरू पार्टीहरू पनि आएको, डिजिटल प्रविधिले क्रान्ति गरेको, देशकै राजनीति अस्थिर बनेको, अर्थतन्त्र बिजोग भएको बेलामा अग्र्यानिक तरिकाले एउटा पार्टी नेतृत्वमा पुग्न सजिलो छैन। यसलाई चिर्दै, नागरिकमा आशा जगाउँदै अघि बढ्नुपर्ने आजको वैकल्पिक राजनीतिको आवश्यकता छ। जसरी एउटा ढुंगा हन्डर खाँदाखाँदा बाटुलो बन्छ, जसरी एउटा कोइला चापका कारण हीरा बन्छ। त्यसरी नै यी हन्डर र प्रेसरले पनि विवेकशील अभियान थप खारिनेछ। थप सुदृढ हुनेछ। थप सशक्त हुनेछ। अर्को निर्वाचनमा देश हाँक्ने शक्ति बन्न सक्नेछ।  पाण्डे, विवेकशील साझा पार्टीका नेता हुन्।"
इन्द्रेणीजस्तै रेन्बो ट्राउट माछा,"माछा पर्यटनको विकासले पनि यस्ता ठाउँहरू रेन्बो ट्राउट माछाजस्तै रंगीन बनिसकेका छन्। माछा भन्नेबित्तिकै मानिसको मन माछाजस्तै चञ्चल हुन्छ। जसरी माछा पानीमा पौडिन्छ त्यसरी नै मानिसको मन एउटा संवेदनामा पौडी खेल्न थाल्छ। माछा पानीमा तैरिएजस्तै मानिस पनि माछा हेरेर खुसी, उमंग र रोमाञ्चकताले आफ्ना भावनाहरूको पानीमा तैरिन थाल्छ। माछा हेर्ने, समात्ने र खाने प्रक्रिया प्राचीनकालदेखि आधुनिक कालसम्म चलिरहेकै छ। माछालाई पालन गर्नुका अतिरिक्त बल्छी खेल्ने, हेर्ने र अन्य मनोविनोदको लागि पनि प्रयोग गरिन्छ। विश्वभरि माछा समात्ने, पाल्ने र खाने चलन हजारौं वर्षदेखि चल्दै आएको हो। कृषि क्षेत्रमा आधुनिक प्रविधिको विकाससँगै माछापालनमा पनि नयाँनयाँ प्रविधिहरू थपिएका छन्। माछाको जातीय विशेषताअनुसार पालन प्रविधिहरू पनि फरकफरक हुन्छन्। वैज्ञानिक, प्राविधिक र किसानहरूले लामो समयको खोज, अनुसन्धान र पालन व्यवहारबाट पालनयोग्य माछाको पहिचान तथा छनोट गरेका हुन्छन्।त्यसैमध्येको एउटा माछा हो रेन्बो ट्राउट। यो माछा इन्द्रेणीजस्तै रंगीन हुन्छ, त्यसैले यसलाई रेन्बो ट्राउट नाम दिइएको छ। यो माछालाई सालमोनिडा परिवारमा पहिचान गरिन्छ। यसको शरीर रेन्बो अर्थात् इन्द्रेणीजस्तै रंगीन हुन्छ। ट्राउट माछा पनि धेरै प्रजातिका हुन्छन्। नेपालका नदी, खोला र तालमा पाइने करिब १७ प्रकारका असला माछा पनि ट्राउट प्रजातिमै पर्छन्। नेपालको रारा तालमा तीन प्रकारका असला माछा पाइन्छन् जुन अन्य कुनै ठाउँमा पाइँदैनन् भनिन्छ। यहाँ त्यही इन्द्रेणीजस्तै रंगीन रेन्बो ट्राउट माछाको चर्चा गरिएको छ। यो माछापालन गर्न प्रशस्त चिसो पानी उपलब्ध हुने, बाढीपहिरो नलाग्ने, केही भिरालो परेको जमिन, यातायात, बिजुली र सञ्चार सुविधा भएको ठाउँ उपयुक्त हुन्छ। हाम्रो देशमा मध्य र उच्च हिमाली भेगबाट आउने धेरैजसो खोलानाला, झरना, मूल र धमिलो पानी नआउने नदीको चिसोपानीमा यो माछा पालन गर्न सकिन्छ। रेन्बो ट्राउट माछा सफा, चिसो र निरन्तर बगिरहने पानीमा पाइने मांसाहारी जातको माछा हो। मानव स्वास्थ्य र पोषणका लागि चाहिने विशिष्ट पौष्टिक तत्त्वहरू यो माछामा पाइन्छ। यसमा असाधारण रूपमा ओमेगा तीन पाइन्छ, जुन तत्वत मानव स्वास्थ्यका लागि धेरै महत्त्वपूर्ण मानिन्छ। साथै यसमा बोसोको मात्रा अरू मासुमा भन्दा कम हुन्छ। यसमा पाइने पौष्टिक तत्वहरू दिमाग, छाला र मुटुको लागि पनि राम्रो मानिन्छ। हरेक एक सय ग्राम रेन्बो ट्राउट माछामा १५३ क्यालोरी, २६ ग्राम प्रोटिन, ४७ ग्राम असन्तृप्त बोसो, १२ ग्राम सन्तृप्त बोसो र ३५३ मिलिग्राम सोडियमलगायत १८ प्रकारका इमिनोएसिडजस्ता तत्त्वहरू पनि पाइन्छ। यसमा काँढाहरू कम हुने भएकोले खान पनि सजिलो हुन्छ। चिसोपानीमा पालिने भएको कारणले यो माछा अरूभन्दा निकै स्वादिष्ट हुन्छ। नेपालको सन्दर्भमा यो उच्च मूल्य पर्ने माछा हो। यसको पालन गर्न किसानहरूले पानीको उपयुक्त वातावरण तयार गर्नुपर्छ। त्यसको लागि स्थायी र भरपर्दो स्रोतबाट पानीको व्यवस्था गरी पानी निरन्तर बगिरहने गतिशील पोखरी अर्थात् रेसवे निर्माण गर्नुपर्छ। असल व्यवस्थापन भएमा एक वर्ग मिटरको जल क्षेत्रफलबाट करिब १० देखि २० किलोग्राम माछा उत्पादन हुन्छन्। यो माछापालन गर्दा प्राविधिक र विज्ञको सल्लाह लिनुपर्छ। सम्भाव्यता अध्ययन गर्ने, गतिशील पोखरीको निर्माण गर्ने र भुराको छनोट गर्न जान्नु पर्छ। दानाको उचित प्रयोग गर्ने, नियमित रूपमा पानीको जाँच गर्ने र रेसवे पोखरीको सफाइ तथा रोगको पहिचान र उपचार गर्नेतिर पनि ध्यान दिनु्पर्छ। यो माछालाई प्राकृतिक बासस्थानमा रहनसहन गर्न शून्यदेखि २२ डिग्री तापक्रम चाहिन्छ। प्रजनन गर्न ८ देखि १३ तथा राम्रो वृद्धिका लागि १४ देखि १८ डिग्री सेल्सियससम्मको तापक्रम आवश्यक पर्छ। प्रतिलिटर ६७ मिलिग्रामभन्दा बढी घुलित अक्सिजनको आवश्यकता हुन्छ। यसलाई पालन गर्न गतिशील पोखरी अर्थात् रेसवेहरूको निर्माण गर्नु पर्छ। यो माछा पालनको लागि पानीको उचित व्यवस्थापन र गुणमा ध्यान दिनु पर्छ। उपयुक्त भौतिक र रासायनिक गुणको मात्रा पानीमा हरेक क्षण आवश्यक भइरहन्छ। माछालाई जथाभावी चलाउन र तनाव दिन हुँदैन। जाल तान्दा र ओसारपसार गर्दा चोटपटक नलाग्ने गरी काम गर्नुपर्छ र पानीको वातावरणलाई स्वच्छ राख्नु पर्छ। साथै यसलाई सधैंभरि ३० देखि ३५ प्रतिशत प्रोटिनयुक्त दाना दिनु पर्छ। कम प्रोटिन भएको दाना दिएर यो माछाको वृद्धि हुन सक्दैन। मत्स्य विकास निर्देशनालय र मत्स्य अनुसन्धान केन्द्रका अनुसार नेपालमा सर्वप्रथम यो माछा जापानको मियाजाकी प्रान्तबाट उपहारस्वरूप सन् १९८८ मा ल्याइएको थियो। मत्स्य अनसन्धान केन्द्र गोदावरीमा पालन परीक्षण सुरु गरिएको र त्यसपछि यसलाई मत्स्य अनुसन्धान केन्द्र त्रिशूलीमा प्रजनन र पालन गर्ने काम भएको थियो। जापान सरकारबाट प्राप्त ५० हजार गोटा रेन्बो ट्राउट माछाका भुरा उपलब्ध भएपछि नेपालमा त्यसको परीक्षण उत्पादनका सुरु गरिएको थियो। उक्त परीक्षण उत्पादनलाई सन् १९९७ मा पहिलो पटक किसानस्तरमा लगिएको थियो। निजी क्षेत्रबाट सन् १९९८ मा नुवाकोटको ककनीमा किसानद्वारा गरिएको पालन सफल भएपछि देशभरि यसको प्रचारप्रसार र पालन भइरहेको छ। हाल ताप्लेजुङदेखि डोटी जिल्लासम्म रेन्बो ट्राउट माछापालन भइरहेको छ। मुलुकको मध्यपहाडी र हिमाली क्षेत्रको तल्लो भूभागमा यसको सघन प्रविधिबाट पालन गर्न सकिन्छ। यो माछाले खाने दानाको मूल्य महँगो हुने भएकोले यसको मूल्य पनि अरू माछाको भन्दा निकै महँगो हुन्छ। २०७७०७८ सालमा ४७ हेक्टर क्षेत्रफलमा ६६८ मेट्रिकटन रेन्बो ट्राउट माछा उत्पादन भएको तथ्यांक केन्द्रीय मत्स्य प्रवद्र्धन तथा संरक्षण केन्द्रले सार्वजनिक गरेको छ। जहाँ यो माछा पालन गरिएको छ, त्यहाँ माछा खान र घुमफिर गरेर मनोरञ्जन लिन जाने मानिसको भीड लाग्ने गरेको छ। माछा पर्यटनको विकासले पनि यस्ता ठाउँहरू रेन्बो ट्राउट माछाजस्तै रंगीन बनिसकेका छन्।  भट्टराई, मत्स्य विज्ञ हुन्।"
"स्कटल्यान्ड ४८४ ओभरमा अल आउट, नामिबियालाई २२२ रनको लक्ष्य","अन्तिम खेल खेलिरहेको नामिबियाले ४८४ ओभरमा सबै विकेट गुमाएर दुई सय २१ रनको योगफल तयार गर्;यो। काठमाडौं : आईसीसी विश्वकप क्रिकेट लिग २ अन्तर्गत त्रिदेशीय शृंखलामा सोमबार स्कटल्यान्डले नामिबियालाई दुई सय २२ रनको लक्ष्य दिएको छ। कीर्तिपुरमा जारी त्रिदेशीय एकदिवसीय शृंखलामा स्कटल्यान्डले ४८४ ओभरमा सबै विकेट गुमाएर दुई सय २१ रनको योगफल तयार गर्यो। त्रिवि क्रिकेट मैदानमा टस हारेर ब्याटिङ थालेको स्कटल्यान्डका लागि क्रिस्टोफर म्याक ब्राइडले ७५ बलमा सात चौकासहित सर्वाधिक ४७ रनको योगदान गर्दा कप्तान रिची बेरिङ्टनले ३२ रन जोडे। यस्तै, टोमस म्याकिन्टोसले ३४, माइकल लिस्कले २९ तथा लियाम नेलरले २० रन बाहेक अन्य ब्याटरले उल्लेख्य प्रदर्शन गर्न सकेनन्। नामिबियाका लागि रुबेन ट्रम्पेल्म्यानले ९४ ओभरमा ३० रन खर्चेर सर्वाधिक पाँच विकेट लिँदा टाङ्गेनी लुङ्गामेनीले दुई विकेट लिए। बर्नार्ड स्कोल्ज, बेन शिकोङ्गो र पिकी या फ्रान्सले नामिबियाका एकएक ब्याटरलाई घर फर्काएका थिए। पहिलो खेलमा नेपाल, दोस्रो खेलमा स्कटल्यान्ड र तेस्रो खेलमा नेपालसँग नै पराजित भएको नामिबिया यो शृंखलामा जितविहीन छ। नेपालसँग पराजित भएको स्कटल्यान्ड दोस्रो जितको खोजीमा छ। शृंखलाको अन्तिम खेलमा मंगलबार नेपाल र स्कटल्यान्ड भिड्ने छन्।"
त्रिदेशीय शृंखलाः नामिबिया जितविहीन,"काठमाडौंः आईसीसी विश्वकप क्रिकेट लिग २ अन्तर्गत त्रिदेशीय शृंखलाका लागि नेपाल आएको नामिबिया जितविहीन बनेको छ। नेपाल भ्रमणअन्तर्गत कीर्तिपुरस्थित त्रिवि क्रिकेट मैदानमा सोमबार भएको अन्तिम खेलमा स्कटल्यान्डसँग ४३ रनले पराजित भएसँगै नामिबियाले अंक जोड्न सकेन। त्रिवि क्रिकेट मैदानमा टस हारेर ब्याटिङ थालेको स्कटल्यान्डले दुई सय २१ रनको योगफल तयार गरेको थियो। यसअघि नै लिग २ च्याम्पियन बनिसकेको स्कटल्यान्डका लागि क्रिस्टोफर म्याक ब्राइडले ७५ बलमा सात चौकासहित सर्वाधिक ४७ रनको योगदान गर्दा कप्तान रिची बेरिङ्टनले ३२ रन जोडे। यस्तै, टोमस म्याकिन्टोसले ३४, माइकल लिस्कले २९ तथा लियाम नेलरले २० रन बाहेक अन्य ब्याटरले उल्लेख्य प्रदर्शन गर्न सकेनन्। नामिबियाका लागि रुबेन ट्रम्पेल्म्यानले ९४ ओभरमा ३० रन खर्चेर सर्वाधिक पाँच विकेट लिँदा टाङ्गेनी लुङ्गामेनीले दुई विकेट लिए। बर्नार्ड स्कोल्ज, बेन शिकोङ्गो र पिकी या फ्रान्सले नामिबियाका एकएक ब्याटरलाई घर फर्काएका थिए। दोस्रो इनिङमा नामिबियाका ओपनर लो हान्द्रे लौरेन्सले ६७ बलमा ६ चौकासहित ५२ रनको इनिङ खेलेर आउट हुँदा कप्तान जेरार्ड एरास्मसले ३८ बलमा ४३ रन जोडे। यस्तै, विकेटकिपरब्याटर जेन ग्रीनले २५ रन जोड्दा अन्य ब्याटरको प्रदर्शन उल्लेख्य रहेन। पहिलो खेलमा नेपाल, दोस्रो खेलमा स्कटल्यान्ड र तेस्रो खेलमा नेपालसँग नै पराजित भएको नामिबिया यो शृंखलामा जितविहीन छ। नेपालसँग पराजित भएको स्कटल्यान्डले दोस्रो जित निकालेको छ। शृंखलाको अन्तिम खेलमा मंगलबार नेपाल र स्कटल्यान्ड भिड्ने छन्। जितसँगै स्कटल्यान्डले लिग २ मा ३४ खेलबाट ४८ अंक बनाएको छ। नामिबिया ३३ खेलबाट ३७ अंक जोडेर तेस्रो स्थानामा छ। नेपाल २७ खेलबाट २४ अंक जोडेर ३७ अंकसहित छैटौं स्थानमा छ।"
नेपालभारत विद्युत् व्यापार गर्न थप २ प्रसारणलाइन बन्ने,"बैठकले अन्तरदेशीय विद्युत् व्यापारका लागि उच्च क्षमताका प्रसारणलाइन निर्माणलाई अगाडि बढाउने निर्णय गरेको छ। काठमाडौं : नेपाल र भारतबीच विद्युत् आयातनिर्यातका लागि रणनीतिक महत्वका थप दुई अन्तरदेशीय प्रसारणलाइन पाँच वर्षभित्र बनाइने भएको छ। दुई देशका ऊर्जासचिवस्तरीय बैठकमा यी प्रसारणलाइन तोकिएकै अवधिमा पूरा गर्ने सहमति जुटेको ऊर्जासचिव दिनेश घिमिरेले बताए। जसमध्ये पूर्वमा इनरुवापूर्णिया र पश्चिममा लम्कीबरेली ४ सय केभी क्षमताका आयोजना छन्। इनरुवापूर्णिया सन् २०२७२८ र लम्कीबरेली २०२८२९ सम्म बनाइसक्ने सहमति भएकोे छ। यो पटकको सबैभन्दा ठूलो र नेपालले चाहेको निर्णय पनि यही दुई प्रसारणलाइन हुन्। आन्तरिक विद्युत् प्रसार तथा भारतमा बिजुली आयात निर्यात गर्न यी प्रसारणलइन महत्वपूर्ण छन्, सचिव घिमिरेले भने। यी प्रसारणलाइन बुटवलगोरखपुरको मोडालिटीमा बनाउने सम्बन्धमा भारत सकारात्मक देखिएको छ। भारतले सरकारसँगको छलफलपछि अघि बढ्ने भनेको छ। हामीले पनि मन्त्रिपरिषद्बाट लगानी स्वीकृत गराउनुपर्ने हुन्छ, सचिव घिमिरेले भने। नेपालभारत ऊर्जासचिवस्तरीय संयुक्त निर्देशक समितिको दशौं बैठक प्रसारणलाइन विस्तार र व्यापार प्रवद्र्धनमा महत्वपूर्ण निर्णयसँगै सम्पन्न भएको सहभागीको भनाइ छ। ऊर्जा, जलस्रोत तथा सिँचाइ मन्त्रालयका सचिव घिमिरे र भारतीय समकक्षी आलोक कुमारको सहअध्यक्षतामा शनिबारसम्म दुई दिन भारतको राजस्थानमा बैठक चलेको थियो। त्यस बैठकले अन्तरदेशीय विद्युत् व्यापारका लागि उच्च क्षमताका प्रसारणलाइन निर्माणलाई अगाडि बढाउने निर्णय गरेको छ। हाम्रो अन्तरदेशीय प्रसारणलाइन गुरुयोजनाअनुसार मध्यभागको मस्र्याङ्दी करिडोर, दोर्दी बूढीगण्डकीलगायत आयोजनाको विद्युत् प्रसारण बुटवलगोरखपुरबाट हुने भनिएको छ। पूर्वका आयोजनाको विद्युत् प्रसारण इनरुवापूर्णियाबाट र पश्चिमका फुकोट, कर्णाली बेतनलगायत आयोजनाको विद्युत् प्रसारण लम्कीबरेलीबाट गर्ने जनाइएको छ। बिजुली पूर्वबाट पश्चिम पुर्याउन र बढी भएको उत्पादन भारत पठाउन यी प्रसारणलाइन आवश्यक मानिन्छ। यस्तै, नेपालभारत अन्तरदेशीय प्रसारणलाइन ढल्केवरमुजफ्फपुरबाट ८ सय मेगावाटसम्म आयातनिर्यातको सहमति भएको छ। हाल सञ्चालनमा रहेको ढल्केबरमुजफ्फरपुर ४०० केभी पहिलो अन्तरदेशीय प्रसारण लाइनबाट आयात निर्यात भइरहेको विद्युत् क्षमतालाई ६ सयदेखि बढाएर ८ सय मेगावाट पुर्याउने निर्णय भएको छ। यस्तै भारतको विहारसँग जोडिएका अन्य चार प्रसारणलाइनबाट पनि करिब ४ सय मेगावाट निर्यातका लागि भारत सहमत भएको छ। आगामी वर्षायामदेखि नै बढी भएको बिजुली भारत पठाउन सकिने घिमिरेले बताए। विहारसँग विद्युत् व्यापार गर्न १३२ (किलोभोल्टकेभी)का चार प्रसारणलाइन छन्। जसमा रक्सौलपरवानीपुर, कुशाहाकटैया, नानपाराकोहलपुर र मैनियानौतनवा छन्। यसअघि यी लाइनबाट आयात मात्र गरिरहेकामा आगामी वर्षादेखि निर्यात पनि गर्ने नेपालको प्रस्तावमा भारत सकारात्मक भएको घिमिरेले सुनाए। यसका लागि भारतको केन्द्रीय विद्युत् प्राधिकरण (सीईए)ले नेपालको प्राधिकरण र भारतको विहार राज्य सरकारसँग छलफल गरी प्रक्रिया मिलाएर आगामी वर्षासम्म निर्यात गर्ने गरी काम गर्ने भनिएको छ। यी सबै लाइनको भारतीय खण्डमा सानातिना काम गर्न बाँकी रहेछ। ती काम नहुँदा पनि अहिले हामीले आयात गरिरहेको मात्रामा निर्यात गर्न सकिनेछ, उनले भने। कुशाहाकटैयाको काम एक महिना, रक्सौलपरवानीपुर अप्रिलमे, मैनियानौतनवा प्रसारणलाइन सेप्टेम्बर र नानपाराकोहलपुर आगामी वर्षको पहिलो महिनाभित्र सम्पन्न गर्ने समय तोकिएको छ। यी काम सम्पन्न भए बढी मात्रामा बिजुली आयातनिर्यात गर्न सकिन्छ। ढल्केवरमुजफ्फपुरबाट ८ सय र विहारसँग जोडिएका प्रसारणलाइनबाट करिब ४ सय गरी यस वर्षको वर्षायाममा करिब १२ सय मेगावाट निर्यात गर्न सकिने बाटो खुलेको छ। नेपालभारत अन्तरसरकारी सम्झौताका आधारमा नेपालबाट दीर्घकालीन रूपमा विद्युत् निर्यात गर्न प्रस्ताव गरिएको थियो। भारतीय पक्षले यसलाई सकारात्मक रूपमा लिँदै नेपालबाट प्रस्ताव प्राप्त गरेपछि जाँच गरी आवश्यक निर्णय लिइने बताएको छ। टनकपुरबाट नेपालले विद्युत् आयात मात्र गर्दै आएकोमा अब निर्यात पनि गर्न पाउने सहमति भएको छ। बैठकले टनकपुरमहेन्द्रनगर १३२ केभी सिंगल सर्किटबाट अप्रिलदेखि जुनसम्म ७० र जुलाईदेखि मार्चसम्म ८० मेगावाट दुवैतर्फ प्रवाह गर्न सहमति दिएको नेपाल विद्युत् प्राधिकरणका कार्यकारी निर्देशक कुलमान घिसिङले बताए। इनरुवापूर्णिया र लम्की बरेली अन्तरदेशीय प्रसारणलाइन पाँच वर्षभित्र बनाउने सहमति आउँदो वर्षायाममा करिब १२ सय मेगावाट विद्युत् निर्यात गर्न बाटो खुल्यो नेपालले टनकपुरबाट पनि विद्युत् निर्यात गर्न पाउने भारतको प्रसारण (ग्रिड) प्रयोग गरी बंगलादेशमा निर्यात गर्न दिन भारत सकारात्मक अर्को वर्ष पश्चिममा २ सय मेगावाट थपिन्छ भनेकामा कन्डक्टर अपग्रेड गरी टनकपुरबाटै उक्त बिजुली भारत पठाउने र यसका लागि उक्त प्रसारणलाइन, सबस्टेसन अपग्रेड गर्ने सम्बन्धमा सहसचिवस्तरीय ज्वाइन्ट टेक्निकल टिम (जेटीटी)ले अध्ययन गर्ने भनिएको छ। बैठकमा सहभागी कार्यकारी निर्देशक घिसिङले नेपालले भारतको प्रसारण ग्रिड प्रयोग गरी बंगलादेश विद्युत् निर्यात गर्न राखेको प्रस्तावलाई भारतले सकारात्मक रूपमा लिएको बताए। निर्यात गरिने जलविद्युत् आयोजनाको नाम पठाएपछि आवश्यक सहमति दिने निर्णय भएको घिसिङले उल्लेख गरे। बंगलादेश विद्युत् निर्यात गर्ने आयोजनाको प्रस्ताव स्वीकृतिका लागि भारतको केन्द्रीय विद्युत् प्राधिकरणसमक्ष बढाउने र प्राधिकरणले आवश्यक परीक्षण गरी भारत सरकारले जारी गरेको विद्युत् आयातनिर्यात (क्रसबोर्डर) निर्देशिकाको परिधिभित्र रहेर सहमति दिने निर्णय भएको छ, घिसिङले भने। नेपालले १३२ केभी तथा त्यसभन्दा कम क्षमताका प्रसारणलाइनमार्फत भारतीय बजारमा विद्युत् निर्यातको प्रस्ताव राखेको थियो। भारतले उक्त प्रस्ताव अन्तर राज्य प्रणाली कारोबारको भएको र प्रसारण शुल्क, चुहावट आदि विषय रहेकाले केन्द्रीय विद्युत् प्राधिकरणले भारतीय निकायहरूसँगको समन्वयमा टुंगो लगाउने निर्णय भएको छ। नयाँ बुटवलगोरखपुर लाइन कार्यान्वयन तथा प्रसारण सेवा सम्झौता छिट्टै सम्पन्न गर्ने र उक्त लाइन मार्च २०२५ सम्ममा निर्माण सम्पन्न गर्ने निर्णय भएको छ। बैठकले संखुवासभामा भारतीय सरकारको स्वामित्वको सतलज जलविद्युत् निगमले निर्माण गरिरहेको अरुण तेस्रो आयोजनाको निर्माणाधीन ढल्केबर सीतामढी (भारत) ४०० केभी प्रसारणलाइनबाट पनि विद्युत् आदान प्रदान गर्न अध्ययनका लागि संयुक्त प्राविधिक टोलीलाई निर्देशन दिएको छ। उक्त प्रसारण लाइनको क्षमता करिब २ हजार मेगावाट हो। नेपालमा सौर्यलगायत ऊर्जा क्षेत्रमा परामर्श सेवा तथा क्षमता अभिवृद्धि उपलब्ध गराउन भारतको एनटीपीसीसँग समझदारीपत्रमा छिट्टै हस्ताक्षर हुने भएको छ। बैठकमा हरित हाइड्रोजनको क्षेत्रमा द्विपक्षीय सहयोग गर्ने निर्णय भएको छ। संयुक्त निर्देशक समितिको ११ औं बैठक ६ महिनापछि चितवनमा बस्ने तय भएको जनाइएको छ।"
"सेयर बजारमा २३ अंकको करेक्सन,११ उपसमूहको सूचक नकारात्मक",अघिल्लो साताबाट निरन्तर ओरालो लागेको सेयर बजारमा आज २३६० अंकको करेक्सन आएको हो। काठमाडौं :सेयर बजारमा दोहोरो अंकले करेक्सन आएको छ। अघिल्लो साताबाट निरन्तर ओरालो लागेको सेयर बजारमा आज २३६० अंकको करेक्सन आएको हो। नेप्से परिसूचक २३६० अंकले ओरालो लागेर २०४६८१ विन्दुमा अडिएको छ। सेन्सेटिभ इण्डेक्स ४९१ अंकले घटेको छ। यसदिन एउटा मात्रै कम्पनीको सेयर मूल्य सकारात्मक सर्किट लेभलमा कारोबार भयो। राप्ती हाइड्रोपावर एन्ड जनरल कन्स्ट्रक्सनको मूल्य १० प्रतिशतले बढेको हो। जीवन विकास लघुवित्त वित्तीय संस्थाको सेयर मूल्य ९१५ प्रतिशतले घट्यो। आज २५८ कम्पनीको ६० लाख ९१ हजार ३५३ कित्ता सेयर १ लाख ९४ हजार ७६ लाख २३ हजार ९९३ रूपैयाँमा खरिदबिक्री भयो।३८ हजार ४१५ पटक सेयर कारोबार भयो। कारोबारमा आएका १३ उपसमूहमध्ये ११ को मूल्य घट्यो भने २ बढ्यो। मनु एन्ड प्रोको सेयर मूल्य सर्वाधिक ३ प्रतिशत बढिले घट्यो। माइक्रोफाइनान्सको मूल्य २३४ प्रतिशतले ओरालो लाग्दा अदर्श र डेभलपमेन्ट बैंकको १ प्रतिशत बढिले घट्यो। म्युचुअल फण्ड र ट्रेडिङ उपसमूहको मूल्य क्रमश ०७९ र ०४० प्रतिशतले बढेको हो।
टेलिकमका सेवा सुधार्न व्यवस्थापनलाई अल्टिमेटम,"टेलिकमको सञ्चार सेवा अवरुद्ध हुने क्रम बढ्दै गएपछि सेवाग्राही पनि आजित भएका छन्। काठमाडौं : नेपाल टेलिकमका सेवाहरूमा बारम्बार समस्या देखिएपछि कर्मचारी युनियनहरूले तत्काल सुधार गर्न नेतृत्वलाई अल्टिमेटम दिएका छन्। एक महिनामै तीन पटक पोस्टपेड मोबाइलमा समस्या आएपछि उनीहरूले व्यवस्थापनलाई चेतावनी दिएका हुन्। टेलिकमले माघ ३ गते आएको समस्यामा विज्ञप्ति जारी गरी प्र्राविधिक समस्याका कारण ग्राहकमा पर्न गएको असुविधाप्रति क्षमा मागेको थियो। पछिल्लो समयमा फागुन ३ र ४ गते पनि यस्तै समस्या आएको थियो। टेलिकमले जीएसएम पोस्टपेड मोबाइलको बिलिङमा समस्या आएको जनाएको छ। चार वटा युनियनले भने समस्या दोहोरिन गएको र कम्पनीले क्षति व्यहोर्नु परेकोमा छानबिन गरी सात दिनभित्र समस्या समाधान गर्न ध्यानाकर्षण गरेका छन्। बिलिङमा प्राविधिक समस्या देखाइएको छ, नेपाल दूरसञ्चार राष्ट्रिय कर्मचारी संगठनका महासचिव तेजबहादुर शाही भन्छन्, बिलिङ सिस्टम आउटडेड भइसक्यो नयाँ जडान गर्नुपर्नेमा व्यवस्थापन पक्षबाट टालटुले जवाफ मात्रै दिने गरेका छन्। नेपाल दूरसञ्चार राष्ट्रिय कर्मचारी संगठनका महासचिव मणि पोखरेलले कर्मचारीले शुक्रबार ध्यानाकर्षण गराएसँगै छलफल सुरु भएको बताए। उनका अनुसार आइतबार ९१० घण्टासम्म टेलिकम सञ्चालक बोर्ड, उच्च व्यवस्थापन र चारवटा कर्मचारी युनियनका अध्यक्षहरूबीच टेलिकम सुधारका विषयमा छलफल भएको थियो। प्रबन्ध निर्देशक सुनील पौडेलले एक साताभित्र सुधारका प्रक्रिया सुरु गर्ने प्रतिबद्धता जनाएको उनले बताए। बिलिङमा बारम्बार समस्या आएपछि कर्मचारी युनियनहरूले व्यवस्थापन र बोर्डको गत शुक्रबार ध्यानाकर्षण गराएका हुन्। नेपाल टेलिकम वर्कस् युनियनका महासचिव लोकेन्द्र पनेरूले पछिल्लो समयमा नेतृत्वबाट सुधार गर्ने प्रतिबद्धता आएको बताए। टेलिकम सुधारका लागि बोर्ड र व्यवस्थापनबीच छलफल सुरु भएको जनाइएको छ। बिलिङ सिस्टम आउटडेड भएका कारण पछिल्लो समयमा नेपाल टेलिकममा समस्या आएको जनाइएको छ। टेलिकमको बिलिङ प्रणालीमै खराबी टेलिकमका टेलिफोन अवरुद्ध, बिलिङ प्रणाली कारक टेलिकममा समस्यै समस्या सेवाग्राहीले सास्ती भोगिरहनुपर्ने अवस्था अन्त्य गर्न टेलिकम कर्मचारी युनियनहरूले माग गरेका छन्। उनीहरूले सिस्टम र सेवाको प्राविधिक परीक्षण गराउन भनेका छन्। दोषी उपर कारबाही गर्न, दूरसञ्चार सेवा भरपर्दो र विश्वासिलो बनाउन एवं कम्पनीका आयोजनाको श्वेतपत्र जारी गर्न र समस्याको दिगो समाधानसहितको कार्ययोजना ७ दिनभित्र लागू गर्न युनियनले भनेका हुन्। सुधारको पहल नगरेमा कम्पनीको रक्षार्थ हामी संघर्षमा जान बाध्य हुनेछौं विज्ञप्तिमा भनिएको छ। टेलिकमको सञ्चार सेवा अवरुद्ध हुने क्रम बढ्दै गएपछि सेवाग्राही पनि आजित भएका छन्। युनियनहरूले सेवाग्राहीले भोग्नु परेको सास्ती र कम्पनीले व्यहोरेको क्षतिप्रति गम्भीर ध्यानाकर्षण भएको जनाएका छन्। महासचिव शाहीले छानबिन समितिको प्रतिवेदन सार्वजनिक नहुँदा दुःख लागेको बताए। दोषी उपर कारबाहीमा तदारुकता नदेखाउनुले सम्बन्धित पक्षमा संवेदनशीलता, जिम्मेवारीबोध र जवाफदेहितामा कमी भएको युनियनको ठहर छ।"
सिँचाइलाई विद्युत् निःशुल्क,"विद्युत्को प्रयोगमा प्रोत्साहन गर्न र सिँचाइ गर्दा लागत कम गर्न विद्युत्को खर्च गाउँपालिकाले व्यहोर्ने निर्णय गरेको हो। जनकपुरधाम : सर्लाहीको चन्द्रनगर गाउँपालिकाले किसानले खेतमा सिँचाइ गरेबापत लागेको विद्युत् महसुल तिरिदिने भएको छ। विद्युत्को प्रयोगमा प्रोत्साहन गर्न र सिँचाइ गर्दा लागत कम गर्न विद्युत्को खर्च गाउँपालिकाले व्यहोर्ने निर्णय गरेको हो। कृषि विद्युतीकरणबाट सिँचाइ गर्दा कम लागतमा धेरै सिँचाइ गर्न सकिने भएकाले डिजेलपेट्रोलको प्रयोग कम गर्न यो अवधारणा ल्याएको गाउँपालिकाले जनाएको छ। यसका लागि गाउँपालिकाले संरचनाहरू तयार गरिसकेको पालिकाका अध्यक्ष राजकुमार महतोले अन्नपूर्णलाई बताए। उनका अनुसार पालिकाअन्तर्गतका सातवटै वडामा विद्युत् मिटर जडान गरिसकिएकोे छ। गाउँपालिकाको १२औं गाउँसभा बैठकले किसानले खेत सिँचाइ गर्दा उठेको महसुल पालिकाले तिरिदिने निर्णय गरेको हो। सिँचाइ क्षेत्र विस्तार हुँदा सहज सिँचाइ हुने, कृषि उत्पादन बढ्ने र किसानको लागतसमेत घट्ने भएकाले विद्युत् महसुल गाउँपालिकाले व्यहोर्ने निर्णय गरेको गाउँपालिका अध्यक्ष महतोले बताए। यो निर्णयबाट सम्पूर्ण किसान लाभान्वित हुने अपेक्षा गरेका छौं, अध्यक्ष महतोले भने, खेतीप्रति किसानको आकर्षणसमेत बढ्नेछ। उनका अनुसार पालिकाको ३८ हजार जनसंख्यामा ९० प्रतिशत नागरिक कृषि पेसामा आबद्ध रहेका छन्। यसअघि किसानले डिजेलबाट चल्ने पम्पसेटबाट खेती सिँचाइ गर्दै आएका थिए। यसरी सिँचाइ गर्दा महँगो पर्न जाने किसानको गुनासो रहँदै आएकोमा अबदेखि विद्युत्को महसुल पालिकाले नै तिरिदिने भएपछि किसानलाई सहज उनले सुनाए। कृषि मिटर जडानका लागि फारम भर्ने र बुझाउने व्यवस्थासमेत गाउँपालिकाले गरेको छ। गाउँपालिकाले नै किसानको फाराम प्राधिकरणमा लगेर मिटर ल्याउने र जडान गरिदिने तयारी गरिएको गाउँपालिकाका अध्यक्ष महतोले जानकारी दिए। चालू आर्थिक वर्ष २०७९८० मा कृषि विद्युतीकरण र किसानको बिल भुक्तानीका लागि गाउँपालिकाले १ करोड ४० लाख रुपैयाँ बजेट विनियोजन गरेको छ। एकपटक डिजेल पम्पबाट १० कट्ठा जग्गा सिँचाइ गर्दा एक हजार रुपैयाँसम्म खर्च लाग्ने गरेको महतोले बताए। खेती सिँचाइका लागि गाउँपालिकाले निःशुल्क विद्युत् उपलब्ध गराउँदा आफूहरूलाई ठूलो राहत हुने किसान रामप्रबोध महतो बताउँछन्।"
जग बसालेर अलपत्र,"२०७४०७५ बाट निर्माण सुरु गरिएको उक्त कोल्ड स्टोर निर्माण कार्य हालसम्म पनि सम्पन्न भएको छैन। वीरेन्द्रनगर : सुर्खेतमा कोल्ड स्टोर निर्माणको काम अलपत्र परेको छ। वीरेन्द्रनगर१२ स्थित औद्योगिक क्षेत्रमा निर्माण गर्न लागिएको कोल्ड स्टोरको निर्माण कार्य अलपत्र छ। उच्च मूल्य कृषि विकास परियोजना (एचभीएपी) र प्रदेश सरकारको कृषि विकास निर्देशनालयले कोल्ड स्टोर निर्माणका लागि अनुदान दिएका थिए। कर्णाली कोल्ड चेन लजिष्टिक प्रालिले कोल्ड स्टोर सञ्चालन गर्ने उद्देश्यका साथ भवन निर्माणसमेतको जिम्मा पायो। २०७४०७५ बाट निर्माण सुरु गरिएको उक्त कोल्ड स्टोर निर्माण कार्य हालसम्म पनि सम्पन्न भएको छैन। एचभीएपीले आर्थिक वर्ष २०७४०७५ मा तीन किस्ता गरी ६९ लाख ८९ हजार र कृषि विकास निर्देशनालयले आर्थिक वर्ष २०७६०७७ मा २७ लाख १२ हजार अनुदान कोल्ड स्टोर निर्माणका लागि भुक्तानी दिइसकेको छ। जसमा कोल्ड स्टोर सञ्चालनका लागि कर्णाली कोल्ड चेन लजिष्टिक प्रालिले थप रकम आफैं व्यहोर्नुपर्ने हुन्छ। तर, एक करोड रुपैयाँ बराबरको अनुदान पाएको सो कम्पनीले आफ्नो सहलगानी नगरेर सरकारी अनुदान फजुल खर्च गराएको हो। सरकारी निकायबाट प्राप्त अनुदान र कम्पनीको लगानी गरी करिब २ करोड लागत हुन जान्छ। तर, हाल भवनको ग्राउण्ड लेभल फाउण्डेसनको निर्माण मात्रै गरिएको छ। निर्माण भएको ग्राउण्ड लेभल फाउण्डेसन पनि पुरानो भएर झाडी उम्रिएको छ। एचभीएपी परियोजना हाल कार्यान्वयनमा छैन भने कृषि क्षेत्र विकास परियोजनाले एचभीएपीसँग सम्बन्धित कार्यहरू गर्दै आएको छ। सञ्चालक समितिका अध्यक्ष कलाधर उपाध्यायले लगानीकर्ताहरूबीच खटपट भएका कारण काम रोकिएको बताए। लगानी जुटाउन नसक्दा लगानीकर्ताहरूबीच खटपट भएको हो। कर्णाली कोल्ड चेन लजिष्टिक प्रालि र वीरेन्द्रनगर औद्योगिक क्षेत्रबीच २०७४ माघ १५ गते कोल्ड स्टोर निर्माणका लागि सम्झौता भएको थियो। औद्योगिक क्षेत्र अन्र्तगत रहेको १० रोपनी जग्गामा कोल्ड स्टोर निर्माण गर्ने गरी सम्झौता गरियो। वीरेन्द्रनगर औद्योगिक क्षेत्रका कार्यालयले कोल्ड स्टोर निर्माण कार्य सम्पन्न गरी सञ्चालनमा ल्याउन लिखित तथा मौखिक रुपमा पटकपटक ताकेता गरेको छ।"
मल खरिद गर्न थप साढे ७ अर्ब स्रोत सुनिश्चित,"काठमाडौं : अर्थ मन्त्रालयले चालु आर्थिक वर्षमा आवश्यक पर्ने रासायनिक मल खरिदका लागि थप ७ अर्ब ५० करोड रुपैयाँको स्रोत सुनिश्चित गरेको छ। रासायनिक मल खरिदका लागि कृषि तथा पशुपछी विकास मन्त्रालयको गरेको प्रस्तावमा अर्थ मन्त्रालयले सहमति दिएको हो। मन्त्रालयकाअनुसार स्रोत सुनिश्चितमध्ये २ अर्ब ४० करोड रुपैयाँ कृषि तथा पशुपछी विकास मन्त्रालयका लागि विनियोजन गरिएको बजेटबाट व्यवस्था गरिनेछ। २ अर्ब ५० करोड रुपैयाँ आगामी आर्थिक वर्षको सिलिङमा समावेश गरिनेछ। २ अर्ब ६० करोड रुपैयाँ दायित्व सिर्जना भएपछि निकासा गरिने बताइएको छ। रासायनिक मल खरिद गर्न चालु आर्थिक वर्षका लागि १५ अर्ब रुपैयाँ विनियोजन गरिएको थियो। रासायनिक मल खरिदका लागि अर्थ मन्त्रालयले थप १६ अर्ब रुपैयाँको स्रोत सुनिश्चित गरेको थियो। कृषि तथा पशुपछी विकास मन्त्रालयको माग अनुसार पुनः थप स्रोतको व्यवस्था गरिएको हो। रासायनिक मल खरिद र आपूर्ति व्यवस्था सहज गर्ने सम्बन्धी उपप्रधानमन्त्री तथा अर्थमन्त्री विष्णुप्रसाद पौडेलले पाँच दिनअघि कृषि तथा पशुपछी विकास मन्त्री ज्वालाकुमारी साह, कृषि विकास सचिव गोविन्दप्रसाद शर्मा लगायतसँग छलफल गरेका थिए। सो अवसरमा उपप्रधानमन्त्री तथा अर्थमन्त्री पौडेलले रासायनिक मल खरिदका लागि स्रोतको समस्या नहुने बताउँदै अबिलम्ब आवश्यक प्रक्रिया सुरु गर्न आग्रह गरे।"
७ महिनामा १८ प्रतिशत बजेट खर्च,"प्रदेश सरकारले चालू आर्थिक वर्षका लागि ४२ अर्ब ६३ करोड ५७ लाख बजेट विनियोजन गरेको थियो। बुटवल : लुम्बिनी प्रदेश सरकारको बजेट खर्च ७ महिनाको अवधिमा १८ प्रतिशतमात्रै भएको छ। निर्वाचन, सरकार परिवर्तन र राजधानी स्थानान्तरणका कारण बजेट खर्च हुन नसकेको हो। प्रदेश सरकारले चालू आर्थिक वर्षका लागि ४२ अर्ब ६३ करोड ५७ लाख बजेट विनियोजन गरेको थियो। जसमध्ये चालू आर्थिक वर्षको ७ महिना पूरा हुँदा विकास बजेट ४ अर्ब ५८ करोड ८१ लाख र चालू खर्च ४ अर्ब ९४ करोड २ लाख बजेटमात्रै खर्च भएको छ। प्रदेश लेखा नियन्त्रक कार्यालयका अनुसार आर्थिक वर्षको माघ मसान्तसम्म विकास बजेट १८६३ प्रतिशतमात्रै खर्च भएको छ। प्रदेश सरकारले यो अवधिमा चालू खर्च भने २७४४ प्रतिशत छ। लुम्बिनी प्रदेश सरकारले आर्थिक वर्ष २०७९०८० का लागि पुँजीगत खर्च २४ अर्ब ६३ करोड १९ लाख ५१ हजार र चालू खर्च १८ अर्ब ३७ लाख रुपैयाँ विनियोजन गरेको थियो। बजेट कार्यान्वयन गर्ने मन्त्रालयहरूले पछिल्ला दुई महिना काम नै गर्न नसकेको उच्च अधिकारीहरू बताउँछन्। आधा मन्त्रालय बुटवल, आधा मन्त्रालय देउखुरीका कारण मन्त्रालयले काम गर्न नसकेका हुन्। सबैभन्दा बढी पुँजीगत बजेट रहेको भौतिक पूर्वाधार विकास मन्त्रालयले केही दिन अघिमात्रै मन्त्री पाएको छ। यस मन्त्रालय मातहतका निकायले कार्यालय स्थानान्तरणका कारण ठेक्काको काम गर्न नसकिएको जनाएका छन्। प्रदेश लेखा नियन्त्रक दीपक ज्ञवालीले अहिले ठेक्काको चरणमै कार्यालय देखिएकाले बजेट खर्च नभएको बताए। समयमा नै ठेक्कापट्टा नहुने, बजेट आउनेबित्तिकै ठेक्कापट्टाका लागि सम्झौता नभई अन्तिम समयमा मात्रै हुँदा विकास बजेट खर्च हुन नसकेको देखिन्छ, उनले भने। आर्थिक वर्षको ६ महिना बितिसक्दा कुनै पनि मन्त्रालयको खर्च प्रगति सन्तोषजनक छैन। प्रदेश लेखा नियन्त्रक कार्यालयका अनुसार मुख्यमन्त्री तथा मन्त्रिपरिषद्को कार्यालयले चालू र विकास खर्च गरी ६ महिनामा १८८७ प्रतिशत बजेट खर्च गरेको छ। जसमा चालूतर्फ १८७० प्रतिशत र पुँजीगततर्फ २०७० प्रतिशत बजेट खर्च भएको छ। त्यस्तै अर्थ मन्त्रालयले चालू तथा पुँजीगत गरी १३२३ प्रतिशत, उद्योग, वाणिज्य तथा आपूर्ति मन्त्रालयले २७७४ प्रतिशत, ऊर्जा, जलस्रोत तथा सिँचाइ मन्त्रालयले १९९५ प्रतिशत, महिला बालबालिका तथा ज्येष्ठ नागरिक मन्त्रालयले ११५४ प्रतिशत, कृषि, खाद्य प्रविधि तथा भूमि व्यवस्था मन्त्रालयले १८९३ प्रतिशत बजेट खर्च गरेका छन्। साथै आन्तरिक मामिला, कानुन तथा सञ्चार मन्त्रालयले १८९३ प्रतिशत, वन, वातावरण तथा भूसंरक्षण मन्त्रालयले २६४१ प्रतिशत, भौतिक पूर्वाधार विकास मन्त्रालयले १८३३ प्रतिशत, पर्यटन, ग्रामीण तथा सहरी विकास मन्त्रालयले २२६१ प्रतिशत, शिक्षा, विज्ञान, युवा तथा खेलकुद मन्त्रालयले २८९८ प्रतिशत बजेट खर्च भएको छ। स्वास्थ्य, जनसंख्या तथा परिवार कल्याण मन्त्रालयले २८०४ प्रतिशत, श्रम, रोजगार तथा यातायात व्यवस्था मन्त्रालयले २८९७ प्रतिशत बजेट खर्च गरेको कोष तथा लेखा नियन्त्रकको कार्यालयले जनाएको छ। अर्थ विश्लेषक मनिकर कार्कीले प्रदेशहरूले बजेट कार्यान्वयनमा परम्परावादी शैली अपनाउँदा खर्च हुन नसकेको बताए। बजेट तर्जुमा गर्ने बेलामा जनताको आवश्यकताको पहिचान नगरी हचुवाको भरमा परियोजनाहरू छनोट गर्ने गरिएको छ, उनले भने, असारे विकासको परम्परा कायमै हँुदा आर्थिक वर्षको सुरुको महिनामा विकास खर्च कम हुने गरेको छ। त्रिभुवन विश्वविद्यालयका प्राध्यापक नूरजंग केसीले निर्वाचनका कारणले पनि यो समयमा बजेट कम खर्च भएको हुन सक्ने बताए। नीतिगत रुपमा नै समस्या रहेको हुनाले अपेक्षा गरे जति बजेट खर्च हुन सकिरहेको छैन, उनले भने, यसमा सुधार हुनुपर्छ। प्रशासनिक भवन बन्दै लुम्बिनी प्रदेश सरकारले स्थायी राजधानीमा तीन अर्ब रुपैयाँ लागतमा भवन निर्माणको काम सुरु गरेको छ। मुख्यमन्त्रीसहित ९ मन्त्रालयका प्रशासनिक भवन निर्माण सुरु गरिएको हो। ३ अर्ब ९ करोड २९ लाख रुपैयाँ लागतमा अपांगमैत्री प्रशासनिक भवन बन्नेछन्। प्रशासनिक भवन २०८२ साल पुसमसान्तभित्र निर्माण सक्ने लक्ष्य रहेको छ। खानेपानी, ग्रामीण तथा सहरी विकास मन्त्री चेतनाराण आचार्यले प्रशासनिक भवन निर्माण तोकिएकै समयमा सकिने र बजेटका अभाव हुन नदिने बताए। अहिले प्रशासनिक भवन नभएका कारण मुख्यमन्त्री कार्यालयसहित मन्त्रालयहरू राप्ती प्राविधिक शिक्षालयको भवन, राप्ती गाउँपालिकाका वडा कार्यालयहरूमा रहेका छन्।"

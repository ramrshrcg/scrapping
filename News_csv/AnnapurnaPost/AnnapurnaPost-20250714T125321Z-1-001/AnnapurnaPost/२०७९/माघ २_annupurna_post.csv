शीर्षक,विवरण
नीति ? : नियत सुध्रियोस्,"संघीय र प्रदेशसभाको निर्वाचन नतिजा धेरैको अनुमानभन्दा फरक थियो। अपर्झट र असामान्य रफ्तारमा नयाँ सरकारको गठनले सबैलाई आश्चर्यचकित बनायो। केही विश्लेषणहरूमा त यसलाई सर्जिकल स्टाइकको संज्ञासमेत दिइयो। जति दल र सांसदको सहमति तथा समर्थनले सरकार बन्यो, त्यो उल्लेख्य थियो। प्रधानमन्त्रीले संसद्मा विश्वासको मत लिँदाको परिस्थितिले बहुलवादी र बहुमतवादी राजनीतिक अभ्यास दुवैको भाष्यसमेत परिवर्तन गर्दियो। अहिलेका प्रधानमन्त्री संसद्मा सर्वाधिक समर्थन पाएर साझा प्रधानमन्त्री बन्ने दुर्लभ दोस्रो नेता बनेका छन्। २०५१ सालको मध्यावधिपछि पहिलो पटक त्रिशंकु संसद् बन्यो। दलहरूले आपसी सहमतिमा समेत सरकार निर्माण गर्न सकेनन्। मनमोहन अधिकारीको नेतृत्वमा अल्पमतको एकमाना सरकार बन्यो। उहाँले संसद्मा विश्वासको मत माग्दा पक्षमा शतप्रतिशत र विपक्षमा शून्य मत परेको थियो। २८ वर्षको अन्तरालमा देखिएका यी दुई परिघटनाका समान आधार छन्। त्यतिखेर समेत नेपाली कांग्रेसले आफू इतरको सरकारलाई विश्वास दियो। शेरबहादुर देउवा नै संसदीय दलको नेता हुनुहुन्थ्यो। विपक्षरहित समर्थन पाएकै सरकारमाथि घोर षड्यन्त्र गरियो। अप्रत्याशित समर्थन दिनेबाटै यसको नेतृत्व भयो। त्यही संसद्ले प्राडो, पजेरो, सुरासुन्दरी तथा सुत्केरी काण्ड, संसद्को बानियाँ गिरी र अपहरणलगायतका अनेकन संसदीय विकृतिलाई बिजारोपण गर्यो। आज पनि सरकारलाई कांग्रेसका उही नेतृत्वले यस्तै अर्थमा समर्थन दिएको प्रस्ट छ। जति धेरै समर्थन उति धेरै सन्त्रास र संशयको इतिहास छ। अब पनि यस्तो नहोला भन्न सकिन्न। सरकारको बनावटलाई लिएर व्यापक व्यंग्य र विरोध सुरु भइसकेको छ। एक दिन अघिसम्म पानी बाराबारको अवस्थामा रहेका नेताहरू सत्ताका सारथि छन्। पुराना दलका पुराना नेताको नेतृत्वलाई नस्वीकार्ने हुँकार दिनेहरू आफ्नो लाचारीमा निरुत्तर देखिन्छन्। सिद्घान्त, नीति, लक्ष्य केही पनि नमिल्नेहरूको उदेकलाग्दो गठजोड छ। प्रधानमन्त्रीलाई विश्वासको ओभरलोडले उठ्नै नसक्ने गरी थिचिदिएको छ। सत्ता, फगत जसरी पनि सत्ता र शक्ति लिप्सामात्र सबैको एउटै आशक्ति बनेको छ। यस्तो विषम परिस्थितिले गर्दा सरकार सञ्चालन र देशको प्रभावकारी प्रशासनलाई लिएर आगामी दिनमा दलहरूमाथि चुनौतीको चाङ बढ्दो देखिन्छ। बढ्दा चुनौतीहरू आधा दर्जनभन्दा बढी दलको सहकार्यमा सरकार बनेका कारण शक्तिको भागबन्डा सायदै सहज होला। एक उपप्रधानमन्त्रीले सरकारमा प्रतिपक्षको भूमिका खेल्ने बताइसकेका छन्। अर्काले वरीयताको गुनासो गरिरहेका छन्। सरकारमा सहभागी नभएका दलले समेत विश्वास गरेकाले उनीहरूको पनि चित्त बुझाउनु पर्ने बाध्यता छ। नागरिकमुखी कार्यक्रम र कार्ययोजनमा यो सरकारसमेत खासै चुस्त देखिने सम्भावना छैन। न्यूनतम साझा कार्यक्रमको गोलमोटल प्रस्तुतिले त्यो देखाइसकेको छ। ठूला भ्रष्टाचारका फायल खोल्ने भनेर शीर्ष नेतालाई इंगित गर्न खोजिएको देखिन्छ। कसैले गणतन्त्रलाई दोष देखाउँदै अब राजतन्त्रको पुनस्र्थापनाका लागि पहल गर्नेे बताएका छन्। कोही धर्म सापेक्षताको लागि लड्ने बताउँछन्। गणतन्त्रलाई दोष दिँदै पुनः एकात्मक राज्य संरचनालाई ब्युँताउनु पर्ने दाबा गर्नेहरू छन्। संसदीय पद्धति प्रत्युत्पादक भएको अनि प्रत्यक्ष निर्वाचित कार्यकारी हुनुपर्नेसम्मका तर्कहरू गरिँदैछन्। अवलम्बलन गरिएको व्यवस्थालाई लिएर विरोधाभास तथा भड्कावमूलक भाषणबाजी बढ्दैछ। यो संसद् पनि नागरिकका लागि आधारभूत र अपेक्षित व्यवस्थापकीय सेवाप्रवाह गर्नेभन्दा नीतिगत बहसबाजीमा अल्मलिने देखिन्छ। यसको सामुल असर सरकारलाई पनि पर्नेछ। अधिकांशले अहिलेसम्म विगतका यो वा त्यो नीतिलाई यी अधोगतिको कारण देखाएर नै नागरिकलाई झुक्याए। विदेशी हस्तक्षेपका कारण काम गर्न नसेकेको भनेर आफ्नो कमजोरी र असक्षमता लुकाए। नीति परिवर्तन भएपछि स्वतः देशमा सामाजिक आर्थिक परिवर्तन हुने भाषणबाजीमा अल्मल्याए। अहिले पनि कार्यकारी अधिकारसहितको प्रत्यक्ष निर्वाचित राष्ट्रपतिप्रधानमन्त्रीको व्यवस्था ग रे यी अवस्था नदोेहोरिने तर्क राख्नेहरूसमेत छन्। हामीले अहिलेसम्म भोगेका दृष्टान्तले यही बताउँछ। यस पटकको संसद् र सरकार निर्माणले यस्तो बहसबाजीको आत्मरतिमा रमाउनेलाई झनै सुनौलो अवसर दिएको छ। यस्तै अवस्था आउने देखिन्छ। सबैका आफ्नाआफ्ना गुणअवगुण होलान् तर यहाँ नीतिभन्दा नियतकै कारण समस्या आएको देखिन्छ। नेतृत्वमा राम्रो नियत भए कुनै पनि नीति देशको प्रगतिमा बाधक बन्दैन। सवारीमात्र राम्रो होइन, यात्रुले अपेक्षित गन्तव्यमा सकुशल पुग्न सवारी चालक पनि कुशल हुनुपर्छ। यसैमा हामी नराम्ररी चुक्यौं। विश्वमा यी विविधताका बाबजुद उत्तिकै अलौकिक सफल अनि अनुपम अभ्यासहरू देखिएका छन्। अलौकिक अभ्यासहरू नीति राम्रो हुँदैमा परिणाम राम्रो आउने कल्पना फकाइफुल्याई बाघलाई शाकाहारी बनाउन सकिन्छ भन्ने जस्तै भ्रम हो। कहीँ कतै आजसम्म शासन व्यवस्थाको नाम वा पद्धति आफैं कुनै खराबी वा व्यवधान बनेका छैनन्। पुँजीवादी शासन नाम दिइएको केही देशहरूमा सर्वसाधारणका लागि निःशुल्क सरकारी सार्वजनिक यातायातको व्यवस्था छ। सरकारले सहरका मुख्य ठाउँमा संकलन केन्द्र राखेर उच्च घरानियाबाट लत्ताकपडा र खाद्यवस्तु दान गर्न लगाउँछ। गरिबहरूलाई वितरण गर्छ। पुँजीवादकै उच्चस्वरूप भनेर व्याख्या गरिने अधिकांश युरोपियन देशहरूमा शिक्षा निःशुल्क छ। रोजगारीको उच्च प्रत्याभूति छ। प्रत्यक्ष निर्वाचित कार्यकारीको पद्धतिमा ससंद्को सार्वभौमिकता गुम्छ, निरंकुशताको सम्भावना हुन्छ भनेर अड्चन थाप्नेहरू पनि छन्। उनीहरूले किन अमेरिका र रसियाजस्ता सफल एवं सक्षम मुलुकहरूको इतिहास बिर्सिएका छन् ? हिटलर, नेपोलियन बोनापार्ट अनि जुलियस सिजरजस्ता खराब पात्रहरूलाई मात्र उदाहरणमा प्रस्तुत गर्नेले भ्लादिमिर पुटिन, निकोलस सार्कोजी, विड्रो विल्सन, फ्राकंलिन डी रुजभेल्ट, दाइ सिया पिङजस्ता नामहरूलाई किन सम्झँदैनन् ? प्रधानमन्त्री पद्धतिमा रहेका भारत तथा बेलायत दुवैले प्रगति र सभ्यतामाथि ठूलै बाजी मारेका छन्। ली क्वान, महाथिर विन महोमद, मारग्यारेट थ्याचरजस्ता संसदीय प्रधानमन्त्रीको इतिहास स्वर्णिम छ। अमेरिकामा प्रजातान्त्रिक र चीनमा समाजवादी प्रणाली छन्। गम्भीर मतभेद अनि बेमेलतासहित फरक विचार र सिद्घान्तमा आधारित ती राजनीतिक चेतनाबीच दुवै राष्ट्र सफलताको यात्रामा उत्तिकै अब्बल छन्। भारत गणतन्त्रमा र बेलायत राजतन्त्रमा छन्, परन्तु उनीहरूको विकास भएकै छ। प्रगति चुलिएकै छ, अग्रगमन निरन्तर छ। स्विडेन, जापान, युनाइटेड अरब इमिरेटस, कुवेत, डेनमार्कजस्ता राष्ट्रमा राजतन्त्र नै प्रिय छ। अमेरिका, भारत, चीन, फ्रान्समा गणतन्त्र उत्तिकै सफल छ। संसदीय पद्धति नै अवलम्बन गरेका इथियोपिया, लिविया, इराक असफल रहे पनि क्यानडा, भारत, जापान, कुवेत, सिंगापुर, बेलायत, डेनमार्क, फिनल्यान्ड, जर्मनी सफलताका पर्याय छन्। साइप्रस, अर्जेन्टिना, अमेरिकाले सर्वाधिकार सम्पन्न प्रत्यक्ष राष्ट्रपतिकै व्यवस्थाभित्र आफूलाई सबलीकरण गराउँदैछन्। अफगानिस्तान, कंगो, इन्डोनेसिया, नाइजेरिया, जिम्बाबेजस्ता उदाहरणहरूले राष्ट्रपति आलंकारिक मात्रै हुनुपर्ने तर्कलाई सघाउँछ। नागरिकलाई व्यवस्थाको नाम र नीतिभन्दा नेतृत्वले दिने काम महत्त्वपूर्ण सवाल हो। यदाकदा संघीयतालाई पनि देशको आगामी विकासको साधक वा बाधकको रूपमा व्याख्या गर्दै रमाउनेहरू छन्। एकथरी मानिस संघीयताकै कारण सबै बिग्रिहाल्ने, सर्वनाश हुने, देश र नागरिकता पनि अर्कैको हुन सक्ने भन्छन्। अर्काथरी संघीयताले आम उन्मुक्तिसाथ सम्पूर्ण आर्थिक सामाजिक, सांस्कृतिक समस्याहरूको जादुमय निराकरणको सपना देख्छन्। स्विटजरल्यान्ड संघीय छ। उसको विकास र सभ्यताको उचाइ अनि मानवको जीवनस्तर संसारमा सबैका लागि ईष्र्यायोग्य र अनुकरणीय छ। युरोपकै अन्य केही मुलुक इटाली, फ्रान्स एकात्मक र केन्द्रीय शासन व्यवस्थामा छन्। यद्यपि अरूहरूको विकासलाई धावा बोलिरहेका छन्। २०४७ सालको संविधान पनि संसारका निकै राम्रा संविधानमध्ये एक भनिन्थ्यो। तर नीति मात्रै राम्रो भएर के उपलव्धि भयो त ? संविधानको अभावमा सबै कुरा बिग्रिने भ्रममा थियौं। संसारकै सबैभन्दा व्यवस्थित प्रजातान्त्रिक अभ्यास हुने र प्रजातन्त्रको जननी मानिने बेलायतसँग आजसम्म लिखित संविधान छैन। तर ऊ अरू सबैका लागि अनुकरणीय हिसाबमा चलेकै छ। न्युजिल्यान्ड र इजरायलमा समेत संविधान छैन। कसैको स्पष्ट बहुमत नभएकै कारण निरन्तर अस्थिरता अनि विराट विकृति आउँछ भन्ने तर्क बन्दैछ। तर बिना स्पष्ट बहुमत भारतमा मनमोहन सिंहको नेतृत्वमा तालमेलकै सरकार सफलतापूर्वक लगातार १० वर्ष चल्यो। अर्थतन्त्रको बलियो जग बसायो। ससम्मान बिदा भएको एक दशक नाघेको छैन। जर्मनीमा एन्जेला मार्केलले तालमेल र मेलमिलापकै आधारमा लामो समय नेतृत्व गरेको नजिर छ। फिनल्यान्डमा वर्तमान प्रधानमन्त्री सन्ना मरिनले सफलतापूर्वक ताममेलकै सरकारलाई नेतृत्व दिएको बारेमा विश्व राजनीति ज्ञात छ। देशको प्रगतिमा राम्रो नीतिभन्दा राम्रा नेताहरू र तिनका राम्रा नियतको भूमिका बढी हुन्छ। नेतृत्वको नियत सफा भए जुनसुकै नीतिबाट पनि देश समृद्घ बन्छ। यदि नीतिलाई प्रयोेग गर्नेहरू कमजोर भएमा जस्तोसुकै कल्पना र परीक्षण अफापसिद्घ नै हुन्छन्। नियत सफा राखेर जुनसुकै दलले जो सुकैसँग सहकार्य गर्दा पनि हुन्छ। नियत नै खराब भएमा चाहिँ कोहीसँग मिल्दा वा नमिल्दैमा केही नौलो र अपेक्षित परिणाम आइहाल्दैन। तसर्थ नयाँ अथवा पुराना सबै दलहरूले नीतिमा भाँडभैलो र सौदाबाजी गर्नेभन्दा राजनीतिक पवित्रता अनि सफा नियत निर्माण गर्नुपर्छ। अनि मात्र देशको अपेक्षित प्रगति हुन्छ। नेतृत्वले नीति त बारम्बार नयाँ र राम्रो पनि बनायो। अब चाहिँ नियत राम्रो बनाउनु आवश्यक छ। नेतृत्वमा नियतको सघन संशोधन नभएसम्म केवल नीतिमात्र संशोधन गरेर नयाँ देशको लक्ष्यमा पुगिँदैन। अहिलेसम्म हाम्रो देश बर्बाद भएको नीति खराब भएर होइन, नेतृत्वसँग खराब नियत भएर चाहिँ अवश्य हो। सुधार नीतिमा होइन, नियतमा देखिनुपर्छ।"
एनभीए राष्ट्रिय पुरुष क्लब भलिबलको च्याम्पियन हेल्प नेपाल,"काठमाडौं : सातौं संस्करणको एनभीए राष्ट्रिय पुरुष क्लब भलिबल च्याम्पियनसिपको उपाधि हेल्प नेपाल स्पोर्ट्स क्लबले जितेको छ। त्रिपुरेश्वरस्थित राष्ट्रिय खेलकुद परिषद्को कभर्डहलमा आइतबार भएको फाइनलमा विभागीय टोली त्रिभुवन आर्मी क्लबलाई ३० को सोझो सेटमा हराउँदै हेल्प नेपालले उपाधि जितेको हो। एकपक्षीय खेलमा हेल्प नेपालले २५२१, २६२४, २५२३ को जित निकाल्यो। हेल्प नेपालले तेस्रो पटक उपाधि जितेको हो। हेल्प नेपालले यसअघि २०७३ र २०७६ को संस्करणमा पनि उपाधि जितेको थियो। च्याम्पियनसिपको सर्वोत्कृष्ट खेलाडी महिलातर्फ नेपाल पुलिस क्लबकी उषा भण्डारी र पुरुषमा हेल्प नेपालका मुवासर राजा घोषित भए। उत्कृष्ट सेटर महिलातर्फ पुलिसकी कमला पुन र पुरुषमा आर्मीका हरिहजुर थापा बने। पुरुषतर्फ विभागीय टोली एपीएफले तेस्रो स्थान हात पार्यो। आइतबार भएको खेलमा एपीएफले अर्को विभागीय टोली नेपाल पुलिस क्लबलाई ३१ को सेटमा हरायो। एपीएफले पुलिसलाई १५२५, २५२०, २५२३, २५१८ ले पराजित गर्यो। महिला पुलिस च्याम्पियन यसैगरी महिलातर्फ विभागीय टोली नेपाल पुलिस क्लबले उपाधि हात पार्यो। आइतबार भएको फाइनलमा न्यु डायमन्ड स्पोर्ट्स क्लबलाई ३२ सेटमा पराजित गर्दै पुलिसले दोस्रो पटक उपाधि जितेको हो। यसअघि २०६९ मा पुलिसले पहिलो पटक उपाधि जितेको थियो। निकै प्रतिस्पर्धात्मक खेलमा पहिलो सेट २५२२ ले गुमाएको पुलिसले दोस्रो सेट २५१७ ले आफ्नो पक्षमा पारेको थियो। न्यु डायमन्डले तेस्रो सेट २७२५ ले जित्दा चौथो सेट पुलिसले २५१९ ले जितेको थियो। निर्णायक तथा पाँचौं सेट १५११ ले जित्दै पुलिसले उपाधि उचालेको हो। महिलातर्फ विभागीय टोली आर्मीलाई हराउँदै एपीएफले तेस्रो स्थान हात पार्यो। प्रतिस्पर्धात्मक खेलमा एपीएफले आर्मीलाई ३२ ले पराजित गरेको हो। एपीएफले २५१६, २५२०, २१२५, २१२५, १५७ ले आर्मीलाई पाखा लगायो। उपाधिसँगै हेल्प नेपाल र नेपाल पुलिस क्लबले चार लाख नगद पुरस्कार प्राप्त गरे। उपविजेता आर्मी र न्यु डायमन्डले दुई लाखमा चित्त बुझाए। तेस्रो स्थान हात पारेको एपीएफका दुवै टोलीले एक लाख रुपैयाँ पाए। च्याम्पियनसिपमा पुरुषतर्फ १४ र महिलातर्फ आठ टोलीको सहभागिता रहेको थियो। उषा र मुवासर सर्वोत्कृष्ट च्याम्पियनसिपको सर्वोत्कृष्ट खेलाडी महिलातर्फ नेपाल पुलिस क्लबकी उषा भण्डारी र पुरुषमा हेल्प नेपालका मुवासर राजा घोषित भए। उत्कृष्ट सेटर महिलातर्फ पुलिसकी कमला पुन र पुरुषमा आर्मीका हरिहजुर थापा बने। न्यु डायमन्डकी सलिना श्रेष्ठ र हेल्प नेपालका दीपक थापा उत्कृष्ट डिफेन्स, आर्मीकी संगम महतो र हेल्प नेपालका मुवासर राजा उत्कृष्ट सर्भर, एपीएफकी कविता भट्ट र नेपाल पुलिस क्लबका नविन नगरकोटी ब्लकर, न्यु डायमन्डकी प्रतिभा माली र आर्मीका धनबहादुर भट्ट उत्कृष्ट स्पाइकर एवं नेपाल पुलिसका रुपेश विष्ट र हेल्प नेपालका उत्सव खड्का उत्कृष्ट प्रशिक्षक बने। च्याम्पियनसिपको सर्वाेत्कृष्ट खेलाडीले नगद २५ हजार र विधागततर्फका विजेताले जनही १५ हजार रुपैयाँ पुरस्कार पाए।"
माघ ७ गतेदेखि जिल्लास्तरीय फुटबल प्रतियोगिता,"झापा : भद्रपुरको कलवलगुरीमा निर्मल बान्तवा स्मृति जिल्लास्तरीय नकआउट फुटबल प्रतियोगिता हुने भएको छ। राष्ट्रिय स्तरका पूर्व फुटबल खेलाडी स्व बान्तवाको सम्झनालाई जीवन्त राख्न भद्रपुर १० स्थित कलवलगुरी समाजले यही माघ ७ गतेदेखि जिल्लास्तरीय नकआउट फुटबल प्रतियोगिता गर्न लागेको हो। समाजले सोमबार पत्रकार सम्मेलनको आयोजना गर्दै प्रतियोगिताका बारेमा जानकारी गराएको हो। ऐतिहासिक तथा प्राकृतिक सम्पदा बोकेको कलवलगुरीको खेल मैदान ओझेलमा पर्दै आइरहेको र जिल्ला स्तरमै खेलाडी उत्पादनमा मद्दत पुग्ने उद्देश्यले यस प्रतियोगिताको आयोजना गरिएको समाजका अध्यक्ष बाबुराम पराजुलीले जानकारी दिए। प्रतियोगिता सम्पन्न गर्न करिब ७ लाख बढी खर्च हुने अनुमान गरिएको छ। नजिकिँदै गरेको भद्रपुर झापा गोल्ड कपका कारण आर्थिक संकलनमा केही समस्या उत्पन्न भए पनि विभिन्न दातृ निकाय, स्थानीय तह, खेल प्रेमी, विदेशमा रहेका साथीभाइबाट सहयोग प्राप्त भइरहेको समाजका अध्यक्ष पराजुलीले बताए। स्व बान्तवाका भाइ निशान बान्तवाले प्रथम पुरस्कार बापत एक लाख ५१ हजार दिएका छन्। भद्रपुर नगरपालिकाले एक लाख सहयोग गर्न उनले बताए। माघ १४ गतेसम्म सञ्चालन हुने प्रतियोगितामा आयोजकसहित आठ वटा टिमको सहभागी रहने आयोजक समितिका मित्र बस्नेतले जानकारी दिए। आयोजक कलवलगुरी समाज, दमक ट्रेनिङ सेन्टर, सैनिक फुटबल क्लब, केके फुटबल क्लब पृथ्वीनगर, शनिश्चरे फुटबल क्लब, जलथल फुटबल क्लब, बिर्तामोड युनाइटेड फुटबल क्लब र काँकडभिट्टा ट्रेनिङ सेन्टरले प्रतियोगितामा भाग लिने उनले बताए। विजेता टिमलाई १ लाख ५१ हजार, उपविजेतालाई ७५ हजार प्रदान गरिनेछ। त्यस्तै उत्कृष्ट खेलाडी, गोलकिपर, फेयर प्ले, म्यान अफ द म्याच र म्यान अफ द सिरिज हुने खेलाडीलाई पनि पुरस्कृत गरिने जनाइएको छ। पत्रकार सम्मेलनमा झापा जिल्ला फुटबल सङ्घ अध्यक्ष भगीरथ आले मामाले समाज र प्रतियोगिताको लोगो सार्वजनिक गरेको कार्यक्रमको सञ्चालन आयोजक समितिका सरोज काफ्लेले जानकारी दिए।"
भौगोलिक बनावटले उडानमा केही चुनौती छ,"पूर्वसिनियर क्याप्टेन के बी क्षेत्री  नेपाल वायुसेवा निगम नेपालको आकाश असुरक्षित नै हो त ? यति धेरै हवाई दुर्घटना के कारणले हुन्छ ? नेपालको आकाशलाई असुरक्षित भन्न मिल्दैन। यातायातमा सबैभन्दा सुरक्षित माध्यम नै जहाज हो। कुनै पनि दुर्घटना हुनुमा विभिन्न कारण हुन्छन्। नेपाल त्यसै पनि डाडाँकाँडा भएको देश भएर यहाँको कुनै पनि उडान गाह्रो नै हुन्छ। पोखराको एयरपोर्टको सम्बन्धमा त यो लागू हुँदैन। विमान दुर्घटना हुने प्रमुख कारणहरूमा भौगोलिक कारण हुन्छ। जुन नेपालको हकमा प्रमुख नै मान्न सकिन्छ। नेपालको भौगालिक जटिलता, बदलिरहने मौसम, जहाजको प्राविधिक पक्ष र मानवीय त्रुटिका कारण जहाज दुर्घटना हुने गरेका हुन्। नेपालको भौगोलिक बनावटले गर्दा उडानमा चुनौती पक्कै भने छ। सुरक्षित उडानका लागि सुदृढीकरण गर्न जरुरी छ। पुराना जहाज भएकै कारण दुर्घटना हुने हो त ? जहाज पुरानो भन्ने हुँदैन। विमानका हरेक पाटपुर्जाका छुट्टाछुट्टै आयु हुन्छ। तीनका समयसमयमा परीक्षण पनि हुन्छ भने त्यहीअनुसार परिवर्तन पनि गरिन्छ। पुरानो हुँदैमा जहाज दुर्घटना हुने र नयाँ नहुने भन्ने हुँदैन। पुरानोभन्दा पनि ती जहाजको कसरी मर्मतसम्भार भएको छ र कसरी उडाइएको छ भन्ने कुरा मुख्य हुन्छ। यातायातमा सबैभन्दा सुरक्षित माध्यम नै जहाज हो। नेपालको भौगोलिक बनावटले गर्दा उडानमा चुनौती भने पक्कै छ। सुरक्षित उडानका लागि सुदृढीकरण गर्न जरुरी छ। पुरानो हुँदैमा जहाज दुर्घटना हुने र नयाँ नहुने भन्ने हुँदैन। पुरानोभन्दा पनि ती जहाजको कसरी मर्मतसम्भार भएको छ र कसरी उडाइएको छ भन्ने कुरा मुख्य हुन्छ। पाइलटहरूलाई उडानका लागि फोर्स गर्नु हुँदैन भने एकपछि अर्को लगातार उडान पनि राख्नु हुँदैन। पाइलट सधैं तनावरहित हुन जरुरी छ। एउटा जहाज सुरक्षित उडाउनका लागि जहाज नयाँ भएर मात्र हुँदैन। पाइलटले सुरक्षित उडान गर्नुपर्यो, जहाजको भारवहन क्षमताअनुसार सामान राख्नुपर्यो, प्राविधिक रूपमा जहाज सबल हुनपर्यो लगायतका कारण हुन्छन्। जहाज दुर्घटनालाई रोक्न के गर्नुपर्छ ? विगतमा भएका दुर्घटनाहरूमा बनेको प्रतिवेदनको अक्षरांश पालना हुनुपर्छ। ती आएका सुझाव कार्यान्वयन भएको भए नभएको पर्यटन मन्त्रालय, नेपाल नागरिक उड्डयन प्राधिकरणले अनुगमन गर्नुपर्यो। त्यसपछि भनेको जहाजको प्राविधिक जाँच हुनुपर्यो। कुन पार्टपुर्जाको कति समयमा जाँच गर्नुपर्ने भन्ने उल्लेख भएबमोजिम चेकजाँच हुनपर्यो। जहाज उडाउने पाइलटको स्वास्थ्य जाँच, पाइलटको तालिम कति महिना हनुुपर्ने र त्यो भएको छ कि छैन पनि हेर्नुपर्छ। नयाँनयाँ पाइलट आउँदा पनि समस्या आउन सक्छ। ती पाइलटले कहाँबाट तालिम लिएर आएको हो र त्यो कतिको विश्वसनीय संस्था हो भनेर पनि ध्यान दिन जरुरी छ। यस्तै, पाइलटहरूलाई उडानका लागि फोर्स गर्नु हुँदैन भने एकपछि अर्को लगातार उडान पनि राख्नु हुँदैन। पाइलट सधैं तनावरहित हुन जरुरी छ। त्यो वातावरण जहाज कम्पनीले तयार पार्नुपर्छ। सुरक्षा जस्तो संवेदनशील विषयमा सबै बढी जिम्मेवार बन्नुपर्छ।"
"भारतबाट डिजेल मूल्य घटेर आउँदा पेट्रोलको वृद्धि, नेपालमा के होला ?","काठमाडौं : भारतबाट डिजेलको मूल्य घटेर आउँदा पेट्रोलको भने बढेको छ। इन्डियन आयल कर्पोरेसन (आईओसी) ले नेपाल आयल निगमलाई नयाँ मूल्यसूची पठाएको हो। आईओसीले अंग्रेजी महिनाको १ र १६ तारिखमा नयाँ मूल्यसूची पठाउने गर्दछ। निगमका अनुसार निगमका अनुसार डिजेलमा प्रतिलिटर ३ रुपैयाँ ७३ पैसा घटेर आएको हो। तर, पेट्रोलमा भने प्रतिलिटर २ रुपैयाँ ५१ पैसा बढेर आएको छ। नयाँ मूल्यसूची अनुसार अब पेट्रोलको लागत १६५ रुपैयाँ ४२ पैसा र डिजेलको लागत १६३ रुपैयाँ ६४ पैसा पर्नेछ। उपभोक्ताले पेट्रोल प्रतिलिटर १७५ रुपैयाँ र डिजेल १७२ रुपैयाँ प्रतिलिटरमा खरिद गरिरहेका छन्। यसैगरी हवाई इन्धनको लागत पनि १ रुपैयाँ ६९ पैसाले घटेको छ। निगमले हरेक १५ दिनमा प्राप्त नयाँ लागतअनुसार नेपाल इन्धनको भाउ समायोजन गर्ने गर्दछ।"
बुटवल पावर कम्पनीमा नयाँ नेतृत्व,"काठमाडौं : बुटवल पावर कम्पनी लिमिटेडको ३०औं वार्षिक साधारणसभा सम्पन्न भएको छ। सञ्चालक समितिका अध्यक्ष पद्म ज्योतिको अध्यक्षतामा सम्पन्न भयो। उक्त सभाले सेयरधनीलाई आव २०७८०७९ को खुद मुनाफा तथा सञ्चित नाफाबाट चुक्ता पुँजीको ७५ प्रतिशत नगद लाभांश वितरण गर्ने तथा पाँच प्रतिशत बोनस सेयर जारी गर्ने प्रस्ताव पारित गरेको छ। सरकारको आंशिक लगानी रहेका कारण कम्पनी ऐन २०६३ बमोजिम सरकारको स्वीकृति लिएर सेयरधनीलाई नगद लाभांश यथाशक्य छिटो वितरण गरिने जनाइएको छ। बोनस सेयर जारी भएसँगै कम्पनीको चुक्ता पुँजी रु ३ खर्ब ४० अर्ब ९० करोड ६४ हजार ६ सय कायम हुनेछ। कम्पनीले सञ्चालन गर्दै आएका ९४ मेगावाटको आँधीखोला र १२ मेगावाटको झिमरुक जलविद्युत् केन्द्र नियमित रूपमा सञ्चालन भइरहेका छन्। सहायक तथा सम्बद्ध कम्पनीमार्फत सञ्चालित ४ मेगावाटको खुदी जलविद्युत् केन्द्र र ६० मेगावाटको खिम्ती प्रथम जलविद्युत् केन्द्रको सञ्चालन सुचारु रूपमा हुँदै आएको छ। खिम्ती प्रथम जलविद्युत् केन्द्रको स्वामित्वको आधा हिस्सा जुलाई २०२० देखि नेपाल विद्युत् प्राधिकरणमा गएको छ। लमजुङ जिल्लास्थित ३० मेगावटकोे न्यादी जलविद्युत् आयोजनाको निर्माण कार्य सम्पन्न भई २०७९ वैशाख २७ देखि सञ्चालनमा आएको छ। नेपाल विद्युत् प्राधिकरणबाट निर्माण हुनुपर्ने प्रसारण लाइन निर्माणमा ढिलाइ भएका कारण आयोजनाले वैकल्पिक प्रसारण लाइन निर्माण गरी विद्युत् आपूर्तिको व्यवस्था गरिएको छ। यद्यपि, प्राधिकरणले वर्षायाममा सबै विद्युत् नलिएका कारण सो आयोजनालाई मार्का पर्न गएको छ। ३७६ मेवाको काबेली ए जलविद्युत् आयोजनाको स्थानीय रूपमा वित्तीय लगानी जुटाएर निर्माणकार्य पुनः सुचारु गर्नका लागि तयारी भइरहेको छ। तीन चिनियाँ लगानीकर्तासँगको संयुक्त लगानीमा मस्र्याङ्दी नदीमा निर्माणको चरणमा रहेका आयोजनामा १३५ मेगावाटको मनाङ मस्र्याङ्दी जलविद्युत् आयोजना, १३९२ मेगावाटको तल्लो मनाङ मस्र्याङ्दी जलविद्युत् आयोजना र ३२७ मेगावाटको माथिल्लो मस्र्याङ्दी दोस्रो जलविद्युत् आयोजना, क्यासकेड अर्ध जलाशययुक्त अवधारणामा ( ६०१ मेगावाट) अगाडि बढाउने क्रममा छन्। मनाङ मस्र्याङ्दी जलविद्युत् आयोजनाको निर्माणकार्य चालू आवभित्रै सुरु हुनेछ। त्यस्तै ७९ मेगावाटको चिनोखोला जलविद्युत् आयोजना पनि निर्माणको तयारीमा छ। १६० मेवाको मुगु कर्णाली जलविद्युत् आयोजना र ७ मेवाको झिमरुक सौर्य आयोजना पनि सम्भाव्यता अध्ययनकै क्रममा छन्।"

शीर्षक,विवरण
जात कहाँ बुझाऊँ सरकार ?,"असमावेशी र अलोकतान्त्रिक अभ्यास वा व्यवहारले हामीलाई लज्जाबोध किन हुँदैन ? कहीँ, कतै र कोही पनि जाति रहनु हुँदैन। कसैले पनि आफ्नो जन्मको आधारमा आफू ठूलो या सानो बताउने हक मान्य हुँदैन। यति चाहन्छौं। यो चाहना गलत कसरी हुनसक्छ ?, पेरियार भन्छन्। सन् १८७९ भारतको तमिलनाडुमा जन्मिएका ईबी नायकर रामासामी पेरियार तमिलनाडुका एक प्रमुख राजनेता, दलित शोषित उत्पीडित समुदायका मसिहा थिए। उनले जस्टिस पार्टी नामक राजनीतिक दलको गठन गरेका थिए। भारतीय कंग्रेस पार्टीद्वारा सञ्चालित युवा प्रशिक्षण शिविरमा ब्राह्मण प्रशिक्षकद्वारा गैरब्राह्मण युवा तथा विद्यार्थीमाथि विभेद भएको देखेँ। त्यसपछि उनले त्यस्तो विभेदी हर्कतको विरोध गर्दै पार्टी नेतृत्व समक्ष विभेद हटाउन आग्रह गरे। तर, कंग्रेस नेताहरूले व्यवहार सच्याउनु सट्टा पेरियारको उक्त आग्रहप्रति चासो नदेखाएका कारण उनले कंग्रेस पार्टी परित्याग गरे। समाजशास्त्र र मानवशास्त्रमा विद्यावारिधि गरेका दलित अभियन्ता दलित मुक्तिका खातिर निकै सक्रिय छन्। तर, उनले बहिनीलाई स्वविवेक जीवनयापन गर्न, पेसा चुन्न र श्रीमान् रोज्नबाट अवरोध गरे। त्यस्तै अर्का युवा जो चिकित्सा विज्ञानमा स्नातक सकेर मेडिकल पेसामा आबद्ध छन्, उनी दिदीलाई छोरी भएकै कारण स्वविवेक प्रयोग गर्नबाट रोक्ने गर्छन्। यी दुई प्रतिनिधि पात्रको एउटै बुझाइ छ, महिलाले नेपाली समाज, परम्पराअनुसार बोल्नु र चल्नुपर्छ। यस्तै धेरै शिक्षित, देश विदेश घुमेका, उत्पीडित समुदायको मुक्तिका कुरा गर्ने तर जड विवेक र मानसिकता भएका पात्र थुप्रै भेटिन्छन्। उनीहरूलाई लाग्छ, श्रीमतीलगायत महिलामाथि हिंसा, दमन र गालीगलौज गर्नु पुरुष हुनाको अतिरिक्त अधिकार हो। तथापि महिला मुक्ति भने उनीहरूलाई नभई भएको छैन। पंक्तिकारले २०७७ वैशाखदेखि नामको पछाडि जात (थर) नखेल्ने र सट्टाकम उदय शब्द प्रयोग गर्ने उद्घोष गरेको थियो। यो जाति व्यवस्थाप्रतिको घृणा र विद्रोह हो। मानवले आफ्नै जातिप्रति गौरव गर्नुपर्ने कुनै वैज्ञानिक कारण र आधार छैन। आफ्नो जातप्रति (कथित नीच जातकै किन नहोस्) गर्व गर्नेले अन्य जातप्रति घृणा गर्छ। अवश्य उसले आपूलाई उच्च र अन्यलाई नीच देख्छ। मानव कल्याणका निम्ति मान्छेको जात मान्छे मात्रै र नै हो। अन्य छैन र होइन भन्नेमा छ। त्यो नै एकमात्रै सत्य हो। मेरो जाति विशेष, मेरो भाषा, क्षेत्र, धर्म उत्तम, मेरो पोसाक, मेरो वर्ण सुन्दर र राजकीय तर अन्यको नीच, असभ्य, दुर्गुणयुक्त र कमजोर भन्ने विचार नै विभेदका आधार हुन्। मानवता, विवेक, गुण, योगदान, योग्यता, क्षमता र निपूर्णतामा होइन, जाति, धर्म, भाषा, क्षेत्र, लिंग र वर्णमा गर्व गर्छाैं। तर, प्रश्न छ, म मेरो कथित जात कहाँ बुझाउँ सरकार ? म चाहन्छु, मलाई मेरो नाम र कामले चिनुन्, जातले होइन। लोकतन्त्रको (अ)सफल अभ्यासमा छौं। स्थानीय, प्रदेश र संघीयसभा गरी तीन तहको शासकीय स्वरूप नेपालको संवैधानिक व्यवस्था हो। संविधानबमोजिम तीनै तहको दोस्रो कार्यकालको जननिर्वाचित प्रतिनिधि चुनिएका छन्। प्रतिनिधिसभाले प्रधानमन्त्रीसहित संघीय कार्यपालिका गठन गरिसकेको र प्रदेशहरूमा पनि सरकार गठन भएका छन्। स्थानीय तह प्रत्यक्ष निर्वाचित प्रतिनिधिहरूको सभातह हो। प्रदेश तथा संघीय संसद्ले राष्ट्रपति, उपराष्ट्रपति निर्वाचित गरिसकेका छन्। जाति व्यवस्थाको अन्त्य गर्नुको विकल्प छैन। राज्यले संविधान, कानुनमा नै जातीय पहिचान नखुल्ने गरी शब्द राखेर नागरिकता प्राप्त गर्ने व्यवस्था गरोस्। लोकतन्त्रमा आम मतदाता, नागरिकले मतदानमार्फत प्रतिनिधि आफैं चुन्न पाउने संवैधानिक, शक्तिशाली र सबैभन्दा महत्त्वपूर्ण अधिकार प्राप्त गरेका हुन्छन्। साथै जनप्रतिनिधिमार्फत संविधान र कानुनबमोजिमका विशेष पदहरू पूर्ति गरिने व्यवस्था हुन्छन्। सोहीबमोजिम जिम्मेवारी पूरा भएका छन्। तथापि चुनावदेखि चुनावसम्म फन्को मार्ने वैधानिक कार्यमात्रै लोकतन्त्र होइन। हाम्रो लोकतन्त्रका मुख्य आधार नागरिकद्वारा निर्वाचित जनप्रतिनिधि चुन्ने र चुनिन पाउने व्यवस्था, संघीय लोकतान्त्रिक गणतन्त्र, धर्म निरपेक्षता, समावेशीता आदि हुन्। के लोकतान्त्रिक, गणतान्त्रिक आधार समावेशी छन् ? राज्यका हरेक तह, निकाय, पद, उच्च ओहोदा आदि समावेशी, विविधतालाई सम्मान गरिएको व्यवहारमा देखिनु जरुरी छैन ? जसका निम्ति समावेशीता, लोकतन्त्र, विधिको शासन चाहिएको छ, हो के त्यो समुदाय, क्षेत्र, धर्म, लिंगले लोकतन्त्र, समावेशीता अनुभव गर्न पाएका छन् ? ध्यान किन जान सकेन ? यो युगको मूल प्रश्न यही हो। नेपाल निर्माण र सभ्यताका आधारमा मुख्यतः ४ खम्बे राजनीतिक शक्तिसहितको मुलुक हो। ती खम्बा हुन्, पहिलो आदिवासीजनजाति, दोस्रो आर्यखस, तेस्रो दलित र चौथो मधेसी। यी ४ राजनीतिक, सामाजिकसांस्कृतिक र आर्थिक समुदाय हुन्। राज्यका प्रमुख पदहरूमा यी ४ राजनीतिक समूहको समानुपातिक समावेशीता जरुरी छ। तथापि गैरन्यायिक, असंवैधानिक, अलोकतान्त्रिक र लज्जाहीनतापूर्वक महत्त्वपूर्ण संवैधानिक जिम्मेवारीहरूमा केवल आर्यखस समुदायको एकछत्र राज छ। जस्तैः राष्ट्रपति, प्रधानमन्त्री, प्रधानन्यायाधीश, प्रतिनिधिसभाका सभामुख, राष्ट्रियसभाका अध्यक्ष, प्रमुख मन्त्रीहरू, ७ मध्ये मधेस प्रदेश बाहेकका मुख्यमन्त्रीहरू, पहिलोदेखि चौथोसम्मका प्रमुख राजनीतिक दलका अध्यक्षहरू, संसद्मा ती दलका नेताहरू, सदनमा प्रमुख प्रतिपक्षी दलका नेताहरू, सेना, प्रहरी, सशस्त्र प्रहरी प्रमुखहरू, मुख्यसचिव, लोकसेवा, अख्तियार, मिडिया आदिका प्रमुख सबै आर्यखस। यस्तो असमावेशी र अलोकतान्त्रिक अभ्यास वा व्यवहारले हामीलाई लज्जाबोध किन हँुदैन ? सम्पूर्ण मानव एकै जातिका हुन्। प्रकृति, संस्कृति र राजनीतिका कारण मानवबीच पृथकता देखा परे। प्राकृतिक प्रभावका कारण कालो, गोरो, सेतो आदि वर्ण बने। अग्ला, होचा कद, नाक लामो, थेप्चो, आँखा गडेका, थिम्से आदि प्रकृतिका कारण भएका हुन्। त्यसैमाथि शासन गर्नका निम्ति राजनीति गरिँदै आइयो। कार्ल माक्र्सको भनाइ सदा स्मरणीय छ, तल्लो वर्गमाथि दमन र शासन गरिरहन उच्च वर्गले धर्मको आविस्कार गरे। विश्वका जाति विभाजन, वर्ग विभाजन, सम्प्रदायको विभाजन, धर्म र धर्ममा नाममा हुने विभेद र विभाजन अर्थात् मानवबीच रहेका सबै खालका विभेद, विभाजन र पर्खाल सत्ता राजनीति हो। प्रश्न उठ्न सक्छ, आफू जाति व्यवस्थाविरोधी भन्ने, फेरि एकल जातीय राज्यसत्ता भयो भन्दै समावेशीताको पक्षमा पनि वकालत गर्ने ? तथ्य यो हो कि, हामी जातिवादी होइनौं, जाति व्यवस्था यो राज्य सत्ताद्वारा लादिएको हो। जाति व्यवस्थाको अन्त्य गर्नुको विकल्प छैन। राज्यले संविधान, कानुनमा नै जातीय पहिचान नखुल्ने गरी शब्द राखेर नागरिकता प्राप्त गर्ने व्यवस्था गरोस्।"
जनगणनाको सुखद सन्देश,"नेपाल जनसांख्यिक लाभांश उपभोग गर्ने समयमा छ। राष्ट्रिय जनगणनाको नतिजाले नेपालको जनसंख्या २ करोड ९१ लाख ६४ हजार ५ सय ७८ देखाएको छ। २०६८७८ को दशकमा जनसंख्याको वार्षिक वृद्धिदर ०९२ प्रतिशत देखिएको छ। उक्त अवधिमा २६ लाख ७ हजार ७४ नेपाली थपिएका छन्। यसले नेपाललाई एउटा सुन्दर र सम्भावनायुक्त देशका रूपमा चिनाएको छ। यहाँ केही भएन भनेर नकारात्मक भाव मात्र राख्नेका लागि सुखद सन्देश दिएको छ। उल्लेख्य मात्रामा प्रजननदरमा कमी, मृत्युदरमा गिरावट, स्वास्थ्य सेवाको विस्तार, शैक्षिक स्तरमा वृद्धि, रोजगारीको उपलब्धता आदि कारणले जन्मदर घटेको छ। जसले गर्दा बालबालिकाको संख्या घट्यो, युवाको बढ्यो। ज्येष्ठ उमेरको संख्या पनि क्रमशः बढेको देखिएको छ। जनसंंखिक बनावटमा युवाको बाहुल्य हुनु नेपाली धर्तीमा देखिएको चाँदीको घेरा हो। इतिहासमा कहिले पनि युवा अर्थात् सक्रिय (काम गरी खान सक्ने) उमेरको संख्या यति धेरै थिएन। तर, यसपटक सक्रिय उमेर (१५५९ वर्ष) समूहको जनसंख्या १ करोड ८० लाख ७१ हजार ६ सय ८५ पुगेको छ। यो भनेको ६१९ प्रतिशत हो। अघिल्लो जनगणनामा यो अनुपात ५६९ प्रतिशत थियो। काम गरी खान सक्ने उमेरको संख्या १० वर्षमा ५ प्रतिशतले बढ्नु सकारात्मक र आशलाग्दो संकेत हो। धेरै देशले जन्मदर, मृत्युदर घटेको, युवा र सक्रिय जनसंख्या बढेको बेला नै विकास र समृद्धि हासिल गरेका छन्। जनसंख्यामा बालबालिका र ज्येष्ठभन्दा युवाको संख्या बढेको अवस्थालाई जनसांख्यिक लाभांशको समय भनिन्छ। नेपाल त्यस्तै लाभांशको उपभोग गर्ने समयमा छ। जन्मदर र मृत्युदरमा ऐतिहासिक गिरावट आएको छ। तीव्र गतिमा प्रजननदरको गिरावटले द्रुत आर्थिक विकासका नयाँ अवसर सिर्जना गर्दछ। अहिलेको करिब ६२ प्रतिशत जनसंख्या त्यस्तै एउटा अवसर हो। जुन चाँदीको घेरा बनेर नेपालको धर्तीमा बसेको छ। अहिले न्यून आश्रित जनसंख्या भएको समय हो। यस्तै समयमा कोरिया, जापान, मलेसियाजस्ता देशले विकासमा फड्को मारेका हुन्। जापानसँग नेपालबीच धेरै कुरामा मेल खाँदैन। जनसांख्यिक बनावटका विषयमा भने धेरै कुरा मेल खान्छन्। त्यसैले चाँदीको घेराका रूपमा रहेको जनसंख्याको यो ढिक्कालाई नेपालले पूर्णरूपमा सदुपयोग गर्नुपर्छ। सन् १९९१ को जनगणनामा पहिलो पटक ५९ वर्षभन्दा ०४ वर्ष उमेर समूहको जनसंख्या कम्ती देखिएको हो। त्यसबेला ०४ वर्ष उमेर समुहको जनसंख्या १४६५ हुँदा ५९ वर्षको १५१५ प्रतिशत थियो। जबकि सन् २०२१ मा भएको जनगणनाअनुसार ०४ वर्ष उमेर समूह ८४ प्रतिशत मात्र छ। यसले जन्मदरको आकार सानो भएको पुष्टि गर्छ। शुक्रबार प्रकाशित तथ्यांकअनुसार जनसांख्यिक बनावटको सबभन्दा ठूलो मात्रा १०१४ र १५१९ वर्षको जनसंख्यामा छ। जसमा क्रमशः १०१४ वर्षको १० र १५१९ वर्षको १०२ प्रतिशत छ। यो जनसंख्या ५५५९ वर्ष नपुग्दासम्म उत्पादनशील र आर्थिक रूपमा सक्रिय हुन्छ। जनसंख्याको यो एउटा सुन्दर पक्ष हो। विज्ञका अनुसार सन् १९९२ देखि युवाको संख्या वृद्धिको लक्षण देखिएको हो। जसलाई जनसांख्यिक लाभांश भनिन्छ। यो समय जापानमा ५५ वर्ष थियो। नेपालमा पनि १९९२ देखि २०४७ सम्म गरी ५५ वर्ष जनसांख्यिक लाभांशको समय छ भन्ने गरिन्छ। त्यसपछि हाम्रो समाज बुढ्यौलीतर्फ प्रवेश गर्दछ। हामीले जनसांख्यिक लाभांश अर्थात् युवा जनसंख्याको बाहुल्य भएको समयको २९ वर्ष गुजारेका छौं। अब २५२६ वर्ष अवधिमा युवा जनसंख्यालाई उपभोग गरेर सबै आर्थिक सूचकलाई उच्च बिन्दुमा पुर्याउनुपर्छ। त्यसपछिका वर्षमा ज्येष्ठ नागरिकको जनसंख्या उच्च हुन्छ। त्यसबेला वृद्धआश्रित अनुपात उच्च बिन्दुमा पुगेको हुन्छ। हरेक युवाले उपार्जन गरेको आर्थिक स्रोत घरका ज्येष्ठ सदस्यको लालनपालनमा खर्च हुन्छ। यस्तो बेला आर्थिक उत्पादनमा ठूलो रकम लगाउन सकिँदैन। त्यसैले अहिले नै देश विकासमा मानव स्रोतको भरपुर उपयोग गर्नुपर्छ। समयले नेपाललाई यस्तो अवसर दिएको छ जसलाई गुमाए सुनौलो युग भनेर चिनिने जनसांख्यिक लाभांशको समय यत्तिकै खेर जानेमा द्विविधा छैन। (अधिकारी जनसंख्यासम्बन्धी अनुसन्धानकर्ता हुन्।)"
"न सोच, न शौचालय !","मधेसतिर बाटोमा कथंकदाचित कतै शौचालय पाइहालियो भने पनि त्यहाँ जान सक्ने अवस्था हुँदैन। खुला शौच गर्दा सोको असरले विभिन्न रोग फैलिई मानव जीवन नै जोखिममा पर्ने गरेको छ। मधेस प्रदेशको आर्थिक राजधानी भनिएको वीरगन्ज र प्रदेशको राजधानी जनकपुरधामबीच सार्वजनिक यातायातमा यात्रा तय गर्दा कम्तीमा चार घण्टा जति छ। सडक फराकिलो र चिल्लो भइसकेको छ। यात्रा सहज नै हुन्छ। तर, यो चार घण्टा महिलाका लागि निकै असहज र अप्ठ्यारो हुने गरेको छ। गतसाता वीरगन्जबाट यात्रुवाहक बसमा जनकपुर आउने साइत जुरेको थियो। सँगैको सिटमा बसेकी एक किशोरीबीच बाटोमा केही असहज व्यवहार देखाउन थालिन्। यात्रुका लागि बस कुनै ठाउँमा दुई मिनेट रोक्दा पनि ती किशोरीको आँखा वरिपरि फनफनी घुम्थ्यो। बस फेरि आफ्नै गतिमा गुडेपछि उनी निराश हुन्थिन्। आखिर उनको समस्या के हो ? बुझ्न चासो भयो। सोध्न पुगेँ, बहिनी के भयो ? केही अप्ठ्यारो छ ? उनले भनिन्, दिदी, यो बाटोमा शौचालय छैनन् ? शौच गर्न बस रुक्दैन ? मेरो त पेट नै फुट्लाजस्तो भइसक्यो। रजस्वला भएकी उनलाई शौचालय नभई जाने अवस्था थिएन। तर, लाज र कुनै सिप नदेखेर उनी जेनतेन आफूलाई सम्हालेर बसेकी थिइन्। बस चढेको करिब दुई घण्टापछि सर्लाहीको जंगल आउनै लाग्दा केहीबेरका लागि बसलाई सडकमा छेऊ लगाइयो। सहचालकले पाँच मिनेट जानोस् है भनेर यात्रीलाई सन्देश दिए। पुरुष यात्रीहरू धमाधम बसबाट ओर्लिएर सडक छेउछाउमै शौच गर्न उभिए। तर, बसमा भएका करिब ६ महिला र मेरो छेउमै बसेकी किशोरी चारैतिर आँखा घुमाउँदै निराश भइन्। सडकको छेउमा रोकिएको गाडी बाहिर निस्किएका महिलाहरू शौच कहाँ गर्ने भनी हैरान थिए। रजस्वला भएकी ती किशोरीलाई त झनै आपत् पर्यो। पुरुषहरू गाडीभित्र छिरिसकेपछि लाजशर्म मारेर केही वयस्क महिला सडक छेउमै शौच गर्न बसे। तर, ती किशोरीलाई खुलामा शौच गर्ने आँट नै भएन। उनी छट्पटिँदै फेरि पनि बसमै चढिन्। बस जनकपुरतर्फ लाग्यो। करिब डेढ घण्टापछि बस डिजेल भर्न पेट्रोलपम्पमा रुक्यो। तर, त्यहाँको शौचालयमा पनि ताल्चा लगाइएको थियो। ती किशोरी आत्तिएर पम्पका कर्मचारीलाई हारगुहार गर्न पुगिन्। उनीहरूले ताल्चा खोल्दिए। घण्टौंपछि उनी बल्ल शौचालय जान पाइन्। हुन त नेपाल २०७६ असोज १३ मै खुला दिसामुक्त भइसकेको छ। तर, महिलाका लागि निकै कष्टकर हुने गरेको छ। यात्रामा निस्कँदा प्यास लागे पनि महिलाले पानी नै नपिएर बस्नुपर्ने अप्ठ्यारा छन्। दिसापिसाब रोकेर राख्दा यसले शरीरमा निकै अप्ठ्याराहरू निम्त्याउँछ। नेपालमा लामो यात्रा होस् वा छोटो, रिफ्रेसमेन्ट सेन्टर कतै देखिँदैनन्। लामो यात्राको क्रममा बाटोमा होटलहरू सजिलै भेटिन्छन्। बाहिरबाट हेर्दा नै अति फोहोर र भित्र छिर्दा साससमेत फेर्न गाह्रो हुने शौचालयहरू महिलाले जेनतेन प्रयोग गर्नुपर्ने बाध्यता छ। चर्पी अनिवार्य सफा राख्नुपर्नेमा न त यात्रु, न व्यवसायी न सम्बन्धित कसैको पनि गम्भीर ध्यान जान सकेको छैन। स्वस्थ्य मानवका लागि जति पौस्टिक एवं सन्तुलित आहारको आवश्यकता पर्छ। शौचका लागि निश्चित अनि सुरक्षित स्थानको त्यत्ति नै जरुरी छ। विडम्बना ! करोडौं, अर्बौं रुपैयाँ भौतिक पूर्वाधार निर्माणका लागि खर्चने तीन तहका सरकारले शौचालय व्यवस्थापनतर्फ कुनै ध्यान दिएका छैनन्। महिनावारी र गर्भवती महिलाले यात्राको क्रममा शौचालयको अभाव हुँदा ठूलो सकस बहोर्नुपरेको छ। खुला शौच गर्दा सोको असरले विभिन्न रोग फैलिई मानव जीवन नै जोखिममा पर्ने गरेको छ। यसलाई सम्बन्धित पक्षले गम्भीर रूपमा सोच्नु आवश्यक छ। मधेसतिर बाटोमा कथंकदाचित कतै शौचालय पाइहालियो भने पनि त्यहाँ जान सक्ने अवस्था हँुदैन। दिसापिसाब गर्दा शौचालय फोहोर छ भने पनि त्यसबाट संक्रमणजन्य रोगहरू लाग्न सक्छन्। फोहोर शौचालयको प्रयोगले झाडापखाला, आउँ, हैजा, टाइफाइडलगायत संक्रमणजन्य रोगहरूको सम्भावना पनि प्रबल हुन्छ। फोहोरबाट हुने संक्रमणजन्य रोगको पहिलो कारण शौचालयको फोहोर नै हो। जहाँ व्यवस्थित र सफा शौचालय हुँदैन, त्यहाँ सरुवा रोगको महामारी फैलिने जोखिम सधैं उच्च रहन्छ। सरुवा रोगको असर, रोकथाम र सचेतनाका लागि सबैभन्दा पहिला शौचालय सफा र व्यवस्थित हुनु आवश्यक छ। तबमात्र मानव स्वास्थ्य गुणस्तरीय हुन्छ। सरसफाइ र शौचालयको व्यवस्था मानव सभ्यताको सूचक भएकाले यसलाई देशका सबै सहरमा अवश्य तीनै तहको सरकारले आवश्यक व्यवस्था मिलाउन आवश्यक छ। दुर्भाग्य, मानवको जनजीविकासँग सरोकार राख्ने विषयमा कुनै सरोकार भएको देखिँदैन। शौचालय अभावको मारमात्रै यात्राको क्रममा नभई हामीकहाँ पर्यटकीय थलोहरू, सार्वजनिक स्थलहरू, सरकारी अस्पताल र कार्यालय साथै विभिन्न सार्वजनिक निकायहरूमा त्यत्ति नै छ। प्रत्येक निर्वाचनमा विभिन्न दल र स्वतन्त्र रूपमा उम्मेदवार बन्न लागेकाहरूले लामा प्रतिबद्धता पत्र सार्वजनिक गर्छन्। तर, सामान्य व्यक्तिको जीवनलाई प्रतिदिन प्रभावित गर्ने शौचालय र खानेपानीका विषय आदिलाई महत्त्व दिइन्न।"
सर्लाहीलाई स्तब्ध पार्दै पर्सा सेमिफाइनलमा,वीरगन्ज : पर्सा दोस्रो मधेस प्रदेश स्तरीय फुटबल प्रतियोगिताको सेमिफाइनलमा प्रवेश गरेको छ। पूर्व प्रधानमन्त्री स्वर्गीय गिरिजा प्रसाद कोइरालाको १३ औं स्मृतिमा वीरगन्जको आदर्शनगर रंगशालामा जारी प्रतियोगिताअन्तर्गत आइतबार भएको खेलमा सर्लाहीलाई १० को रोमान्चक जित हात पार्दै पर्साले अन्तिम चारमा स्थान सुरक्षित गरेको हो। पर्साका लागि खेलको ३२ औं मिनेटमा कृष्ण शाक्यले गरेको गोल नै निर्णायक बन्यो। खेल अवधिभर पर्सा माथि हाबी भएका सर्लाहीका स्कोररले गोल गर्ने थुप्रै अवसर पाए पनि फिनिसिङ गर्न नसक्दा उसले १० हो पराजय व्यहोर्नु परेको हो। आइतबारको खेलको म्यान अफ दी म्याच पर्साका कृष्ण शाक्य नै घोषित भए। प्रतियोगिता सोमबारको खेल बारा र सप्तरी बीच हुने फाउण्डेसन मधेस प्रदेशका संयोजक महम्मद शाहबुद्धिनले जानकारी दिए। यसअघि शनिबार भएको उद्घाटन खेलमा महोतरीलाई ४१ को फराकिलो गोल अन्तरले पराजित गर्दै सिरहाले सेमिफाइनलको यात्रा तय गरिसकेको छ। चैत १८ गते सम्म प्रतियोगितामा मधेस प्रदेशका आठवटै जिल्लाका गरी आठ टिम सहभागी छन्। प्रतियोगिताको उपाधिक विजेताले नगद २ लाख ५० हजार र उपविजेताले नगद १ लाख ५० हजार रुपैयाँ पुरस्कार पाउने फाउण्डेसनका पर्सा अध्यक्ष धिरज कुमार गुप्ताले जानकारी गराए।
जीतपुरसिमरा गोल्डकप : रोमाञ्चक जितसँगै मकवानपुर सेमिफाइनलमा,"सिमराः भरतपुर फुटबल क्लबलाई टाइब्रेकरमा निराश बनाउँदै मकवानपुर ११ जगदम्बा १३औं जीतपुरसिमरा गोल्डकपको सेमिफाइनलमा प्रवेश गरेको छ। सिमरा रंगशालामा शनिबार भएको रोमाञ्चक खेलमा भरतपुरलाई टाइब्रेकरमा ४३ ले स्तब्ध पार्दै मकवानपुरले अन्तिम चारमा स्थान सुरक्षित गरेको हो। निर्धारित समयमा दुबै टिमले २२ को बराबरी खेलेपछि खेल अतिरिक्त समयमा धकेलिएको थियो। अतिरिक्त समयमा पनि दुबै टिमले ११ गोल गर्दै खेल ३३ को स्थितीमा पुर्याएपछि नतिजा टाइब्रेकरमा निस्किएको हो। यता खेल सुरु भएको १० मिनेटमै दुई गोलको अग्रता लिएको मकवानपुरविरुद्ध उत्कृष्ट पुनरागमन गरेको भरतपुर टाइब्रेकरमा भने सफल हुन सकेन। टाइब्रेकरमा भरतपुरका आकाश थापामगरको प्रहार पोष्टमा लागेर फर्किदा टिप्सन राईको प्रहार क्रसबार माथिबाट बाहिरिन पुग्यो।सजिन थापा, भिष्म क्षेत्री र सुनिल श्रेष्ठ टाइब्रेकरमा सफल देखिए। मकवानपुरका लागि संजिव अर्याल, मनिष पौडेल, सुजन गुरुङ र सुदीप श्रेष्ठले गोल गरे। अविनाश खड्काको प्रहार भरतपुरका गोलरक्षक मनोज गुरुङले रोकेका थिए। भरतपुरविरुद्ध संघर्षपूर्ण जित निकाल्दै मकवानपुर ११ जारी गोल्डकपको सेमिफाइनलमा पुग्ने पहिलो टिम बन्दै गर्दा मोफसलका दुई टिमबीचको भिडन्त भने सम्झनलायक बन्यो। प्रतियोगिताको उद्घाटन खेलमा आयोजक नव जनजागृति युवा क्लबलाई पराजित गर्दै क्वाटरफाइनलमा प्रवेश गरेको भरतपुरविरुद्ध मकवानपुरले उत्कृष्ट सुरुवात गरेको थियो। मकवानपुरले पहिलो हाफको १० मिनेटभित्रै भरतपुरविरुद्ध २० को अग्रता लिएको थियो। खेलको चौथो मिनेटमा सुजन गुरुङ र १०औं मिनेटमा मनिष पौडेलले आकर्षक गोल गर्दै मकवानपुरलाई सुखद् सुरुवात गराए। कप्तान समेत चितवनका गोलरक्षक मनोज गुरुङको मिस पासलाई सदुपयोग गर्दै सुजनले डिबक्स बाहिरबाट सानदार गोल गरे। त्यसलगत्तै मनिष पौडेलले सेन्टर लाइन नजिकबाट गरेको प्रहारले सिधै जाली चुम्यो। उनको एयर बललाई भरतपुरका गोलरक्षकले ठम्याउन सकेनन्। गोलरक्षकको गल्तीका कारण खेलमा दुइ गोलले पछि परेको भरतपुरले ३३औं मिनेटमा गोलअन्तर घटायो। सजिन थापाको फ्रिकिक बलमा भिष्म क्षेत्रीको हेडर गोलपछि भरतपुर लयमा फर्कियो। भरतपुरले पहिलो हाफमा बनाएको केही राम्रा अवसर बनाएपनि सफल हुन सकेन। खेलको दोस्रो हाफमा भरतपुरले उत्कृष्ट पुनरागमन गर्यो। सजिन थापाले खेलको ५५औं मिनेटमा बराबरी गोल फकाए। सुनिल श्रेष्ठको पासलाई सदुपयोग गर्दै सजिनले खेल २२ को स्थितीमा ल्याए। भतरपुर आक्रामक बन्दै गर्दा मकवानपुर रक्षात्मक देखियो। खेलको दोस्रो हाफमा भरतपुरले लगातार दवाव सिर्जना गर्दै मकवानपुरविरुद्ध राम्रो अवसर बनायो। तर स्कोर निकाल्न सकेन। भरतपुरका सुनिल श्रेष्ठ, भिष्म क्षेत्री र सजिन थापाले गोल गर्ने राम्रा अवसर गुमाए। यता मकवानपुरले पनि केही अवसर खेर फाल्दा निर्धारित समय २२ को बराबरीमा सकियो। त्यसपछि थपिएको अतिरिक्त ३० मिनेट पनि रोमाञ्चक बन्न पुग्यो। अतिरिक्त समयको पाचौं मिनेटमा चितवनका सुधांश चौधरीले आत्मघाती गोल गर्न पुगे। मकवानपुरका संजिव अर्यालले प्रहार गरेको फ्रिकिक बललाई सुधांशले हेडमार्फत क्लियर गर्न गर्न खोज्दा गोल हुन पुगेको थियो। डिफेन्डर र गोलरक्षकबीच तालमेल हुन नसक्दा मकवानपुरले खेलमा ३२ को अग्रता लियो। अतिरिक्त समयको १५औं मिनेटमा भरतपुरका लागि सुनिल श्रेष्ठले गोल गर्दै खेल ३३ को स्थितीमा ल्याए। सुनिलले सेन्टर लाइनबाट बल अघि बढाउदै डिबक्स बाहिरबाट प्रहार गरेको बलले सिधै जाली चुमेको थियो। उनको प्रहारलाई मकवानपुरका गोलरक्षक रेनजेङ थिङले बचाउ गर्न सकेनन्। निर्धारित समय ३३ को बराबरीमा सकिएपछि मकवानपुरले टाइब्रेकरमा नाटकिय जित हात पार्यो। खेलको म्यान अफ दि म्याच मकवानपुरका मनिष पौडेल घोषित भए। उनले १० हजार नगद प्राप्त गरे। प्रतियोगिता अन्तर्गत आइतवार साविक विजेता न्युरोड टिम एनआरटी र वीरगन्ज युनाइटेडबीच खेल हुने। बागमती युवा क्लबलाई पन्छाउदै वीरगन्जले एनआरटीसंगको भेट पक्का गरेको थियो।"
अमेरिकासँग ८० रनले हार्यो नामिबिया,"विन्डोक : आईसीसी क्रिकेट विश्वकप छनोटको प्ले अफमा अमेरिकाले नामिबियालाई ८० रनले पराजित गरेको छ। विन्डोक क्रिकेट मैदानमा टस हारेर ब्याटिङ थालेको अमेरिकाले ९ विकेट गुमाएर दुई सय ३१ रनको योगफल तयार गरेको थियो। दोस्रो इनिङमा दुई सय ३२ रनको लक्ष्य पछ्याएको नामिबियाले ४१४ ओभरमा सबै विकेट गुमाएर एक सय ५१ रन मात्रै बनाउन सक्यो। नामिबियाका लागि शाउन फौचेले ९८ बलमा दुई चौकासहित ५५ रनको अर्धशतकीय इनिङ खेले। यस्तै,यान निकोलले ३८ तथा कप्तान एरास्मसले २२ रनबाहेक अन्य ब्याटरले उल्लेख्य प्रदर्शन गर्न सकेनन्। अमेरिकाका अली खान र निसार्ग पटेलले तीनतीन विकेट लिए। पहिलो इनिङमा अमेरिकाका लागि गजानन्द सिंहले ६३ बलमा पाँच चौका र एक छक्कासहित ५३ रनको अर्धशतकीय इनिङ खेले। त्यस्तै, नोस्थुस केन्जिगेले ४३ तथा जेसी सिंहले ३३ र आरोन जोन्सले ३६ रन जोडे। बलिङतर्फ नामिबियाका बेन शिकोङ्गो र शाउन फौचेले तीनतीन विकेट लिए। यस्तै, रुबेन ट्रुपेल्मनले दुई तथा पिकी या फ्रान्सले एक विकेट लिए। नामिबियाले ६ ओभरमा दुई विकेट गुमाएर १३ रन बनाएको छ। अमेरिका र नामिबिया दुवै टिम आईसीसी विश्वकप क्रिकेट लिग २ बाट प्ले अफमा पुगेका हुन्। प्ले अफमा क्यानडा, जर्सी, नामिबिया, पपुवा न्युगिनी, यूएई र अमेरिकाले प्रतिस्पर्धा गर्नेछन्। त्यसबाट शीर्ष दुई टिम जुनजुलाईमा जिम्बाब्वेमा हुने विश्वकपको छनोटमा स्थान बनाउने छन्।"
बैशाख १७ देखि सहिद भीमनारायण गोल्ड कप,"धनकुटा : पूर्वकै प्रतिष्ठित फुटबल प्रतियोगिता सहिद भीमनारायण गोल्ड कप आगामी बैशाखदेखि हुने भएको छ। गोल्डकप आयोजक समितिको बैठकले आगामी बैशाख १७ देखि २३ गतेसम्म प्रतियोगिता सञ्चालन गर्ने निर्णय गरेको हो। २०५५ सालदेखि सहिद भीमनारायण श्रेष्ठका नाममा प्रतियोगिता सञ्चालन हुँदै आइरहेको छ। बीचका केही वर्ष सञ्चालन भई स्थगित भएको प्रतियोगिता २०६३ सालदेखि पुनः नियमित हुन थालेको थियो। २०६३ सालयता बर्सेनि गोल्डकप सञ्चालन भई रहे पनि २०७६ यता प्रतियोगिता सञ्चालन हुने सकेको थिएन। कोरोना महामारीका कारण स्थगन भएको प्रतियोगिता तीन वर्षपछि पुनः सञ्चालन गर्न लागिएको हो। आयोजक समितिले प्रतियोगिताको पुरस्कार राशि पनि बढाउने निर्णय गरेको छ। यस पटकको विजेताले ७ लाख र उपविजेताले ३ लाख ५० हजार पाउने मुल आयोजक समितिका संयोजक सम्भु प्रधानले जानकारी दिए। पहिले विजेतालाई ५ लाख र उपविजेतालाई अढाई लाख दिएका थियौं, संयोजक प्रधानले भने, प्रतियोगितामा थप आकर्षण बढाउन यसपटक पुरस्कार राशी बढाएर ७ लाख पुर्याएका छौं। प्रतियोगिता सञ्चालनका लागि नौवटा उपसमिति पनि निर्माण गरिएको छ। सम्भु प्रधानको संयोजकत्वमा आर्थिक संकलन, गोविन्द राईको संयोजकत्वमा फिल्ड व्यवस्थापन, विनय राईको संयोजकत्वमा मञ्च तथा अतिथि स्वागत, विदुर खवासको संयोजकत्वमा प्रचार प्रसार तथा मिडिया व्यवस्थापन र रुपेश श्रेष्ठको संयोजकत्वमा स्वयंसेवक तथा गेट व्यवस्थापन उपसमिति निर्माण गरिएको छ। त्यस्तै, नविन किशोर शाक्यको संयोजकत्वमा सुरक्षा व्यवस्थापन, शुक्र लिम्बुको संयोजकत्वमा स्वास्थ्य उपचार, रामबहादुर श्रेष्ठको संयोजकत्वमा कार्यक्रम तयारी, शिशिर श्रेष्ठको संयोजकत्वमा सचिवालय सञ्चालन र सुमन श्रेष्ठको संयोजकत्वमा टिम व्यवस्थापन उपसमिति निर्माण गरेर तयारी थालिएको आयोजक समितिले जनाएको छ। २०३२ सालमा विराटनगरमा राजा विरेन्द्रलाई बम हानेको आरोपमा पक्राउ गरी २०३५ सालमा तत्कालीन प्रशासनले गोली हानी श्रेष्ठको हत्या गरेको थियो।"
विश्वकप छनोट प्ले अफः अमेरिकाविरुद्ध २३२ रनको लक्ष्य पछ्याउँदै नामिबिया,"विन्डोक : आईसीसी क्रिकेट विश्वकप छनोटको प्ले अफमा अमेरिकाले नामिबियालाई दुई सय ३२ रनको लक्ष्य दिएको छ। विन्डोक क्रिकेट मैदानमा टस हारेर ब्याटिङ थालेको अमेरिकाले ९ विकेट गुमाएर दुई सय ३१ रनको योगफल तयार गर्यो। अमेरिकाका लागि गजानन्द सिंहले ६३ बलमा पाँच चौका र एक छक्कासहित ५३ रनको अर्धशतकीय इनिङ खेले। त्यस्तै, नोस्थुस केन्जिगेले ४३ तथा जेसी सिंहले ३३ र आरोन जोन्सले ३६ रन जोडे। बलिङतर्फ नामिबियाका बेन शिकोङ्गो र शाउन फौचेले तीनतीन विकेट लिए। यस्तै, रुबेन ट्रुपेल्मनले दुई तथा पिकी या फ्रान्सले एक विकेट लिए। नामिबियाले ६ ओभरमा दुई विकेट गुमाएर १३ रन बनाएको छ। अमेरिका र नामिबिया दुवै टिम आईसीसी विश्वकप क्रिकेट लिग २ बाट प्ले अफमा पुगेका हुन्। प्ले अफमा क्यानडा, जर्सी, नामिबिया, पपुवा न्युगिनी, यूएई र अमेरिकाले प्रतिस्पर्धा गर्नेछन्। त्यसबाट शीर्ष दुई टिम जुनजुलाईमा जिम्बाब्वेमा हुने विश्वकपको छनोटमा स्थान बनाउने छन्।"
नेपाल कराते महासङ्घको अध्यक्षमा पुनः युवराज लामा,"यस्तै सदस्यमा रामबहादुर सिंह ठकुरी, सञ्जयसुन्दर सैँजु, रवि महर्जन, हिक्मत थपलिया, ताराप्रसाद ओली, यादव काफ्ले, राजेन्द्र बराल, शाहीकुमारी तिनुङ चयन भएका छन्। यस्तै अध्यक्ष लामाले पुनः सञ्जय राई र कमला रानालाई सदस्यमा मनोनित गरेको कोषाध्यक्ष भट्टराईले जानकारी दिए। काठमाडौं : नेपाल कराते महासङ्घको अध्यक्ष पदमा पुनः युवराज लामा चयन भएका छन्। चितवनको पटिहानीमा सम्पन्न महाधिवेशनले उनको नेतृत्व २२ सदस्यीय कार्यसमिति सर्वसम्मतरूपमा चयन गरेको हो । महासङ्घको वरिष्ठ उपाध्यक्षमा हरिशरण केसी सहित अन्य छ उपाध्यक्षमा प्रकाश मोहन धौभडेल, देवकुमार लामा, मकेन्द्रबहादुर सिंह, ओमकृष्ण प्रसाईँ, मजिन्द्र सिंह र श्याम शेर्पा चयन भएका छन्। महासचिवमा दावा गुरुङ र कोषाध्यक्षमा किशोर भट्टराई निर्विरोध निर्वाचित भए। सचिवमा ध्वजमान मोक्तान र बलराम मित्र चयन भएका छन्। यस्तै सदस्यमा रामबहादुर सिंह ठकुरी, सञ्जयसुन्दर सैँजु, रवि महर्जन, हिक्मत थपलिया, ताराप्रसाद ओली, यादव काफ्ले, राजेन्द्र बराल, शाहीकुमारी तिनुङ चयन भएका छन्। यस्तै अध्यक्ष लामाले पुनः सञ्जय राई र कमला रानालाई सदस्यमा मनोनित गरेको कोषाध्यक्ष भट्टराईले जानकारी दिए। महाधिवेशनबाट नै पाँच सदस्यीय सल्लाहकार समितिसमेत चयन गरिएको छ । सल्लाहकार समितिमा दिपेश शाक्य, निवासगोपाल वैद्य, हरि विष्ट, गणेश कार्की र विष्णु कार्की रहेका छन्। छयात्तर जना मताधिकारप्राप्त प्रतिनिधिसहित ८० जना महाधिवेशनमा सहभागी भएका थिए । सितोरियो, गोजुरियो, वादुरियो र सोतोकान विश्व फेडेरेसन (डब्लुकेएफ)ले मान्यता दिएका करातेका चार विधा हुन् । विसं २०३८ मा सितोरियो करातेमार्फत नेपालमा यो खेलको सुरुआत भएको हो । रासस"
सांसदमन्त्रीका स्वकीयको तलब कटौती गरेर खेलाडीको तलब बढाइयोस्: सांसद शाही,"काठमाडौं : प्रतिनिधि सभा सदस्य ज्ञान बहादुर (ज्ञानेन्द्र) शाहीले मन्त्री तथा सांसदहरूको तलब कटौती गरेर राष्ट्रिय खेलाडीको तलब बढाउनु पर्ने बताएका छन्। राष्ट्रिय प्रजातन्त्र पार्टीबाट सांसद बनेका शाहीले आइतबार संसद बैठकको शून्य समयमा बोल्दै खेलाडीको तलब बढाउनु पर्ने र रंशगाला बनाउनु पर्ने बताए। यो देशलाई यदि संसारमा कसैले चिनाउँछ भने त्यो खेलाडी हो, उनले भने, तर, आज राष्ट्रिय फुटबल टिमका कप्तानसमेत रहेका सुजल श्रेष्ठ नेपाल छाडेर अस्ट्रेलिया जान बाध्य भए। सन् २०१९ मा नेपालमै भएको १३औं दक्षिण एसियाली खेलकुदमा नेपालले फुटबलमा स्वर्ण पदक जित्दा सुजल कप्तान थिए। त्यसबाहेक सोलिडारिटी कप जित्दा पनि राष्ट्रिय टिमका मुख्य सदस्य रहेका सुजल अन्तर्राष्ट्रिय फुटबलबाट सन्यास लिँदै गत साता अस्ट्रेलिया उडेका थिए। उनीसँगै रन्जित धिमाल पनि गएका थिए। हालसम्म राष्ट्रिय टिमबाट खेलिसकेका दुई दर्जनभन्दा धेरै खेलाडी अस्ट्रेलिया गइसकेका छन्। यस्तै, १३औं दक्षिण एसियाली खेलुकदमा तेक्वान्दोमा स्वर्ण जित्ने लगभग सबै खेलाडी अस्ट्रेलिया छन्। पछिल्लो समय खेलकुद गतिविधि नियमित नहुँदा खेलाडी विदेशीने क्रम झन् बढ्दै गएको छ। खेलाडी मात्रै नभएर अन्य क्षेत्रका युवा पनि राम्रो अवसरको खोजी गर्न विदेशिने क्रम बाक्लिँदै गएको छ। भक्तपुरको बाघेश्वरी विद्यालयमा पढ्दै गरेका १२ कक्षाका विद्यार्धीले विदाईमा गर्दैगर्दा खाडीमा भेटौंला भने। आज यो देशका युवाको अवस्था त्यो छ, सांसद शाहीले भने, खेलकुद क्षेत्रमा झण्डै अहिले पनि नेपाल सरकारको कुल बजेट १७ खर्ब ९३ अर्ब ८३ करोडमध्ये खेलकुदको क्षेत्रमा दुई अर्ब ४६ करोड बजेट अर्थात ०१३ प्रतिशत छुट्याइएको छ। नेपाल सरकारको प्राथमिकतामा नपरेको खेलकुद क्षेत्रको बजेट पछिल्लो आर्थिक वर्षमा झनै घटाइएको थियो। यो बजेट हेर्दा मन्त्री ज्यूका स्वकीय सचिवभन्दा कम तबलमा राष्ट्रिय टिमका खेलाडीहरू खेलिरहेका छन्, उनले भने, त्यसैले हामी सबै सांसदमन्त्रीका स्वकीयहरूको तलब कटौती गरेर खेलाडीको तलबमा वृद्धि गरियोस्, रंगशाला बनाइयोस् र बजेट अगाडि बढाइयोस्।"
विराट गोल्डकप : एपिएफ विजयी,विराटनगर : विराटनगरको सहिद रङ्गशालामा भएको विराट गोल्डकप फुटबल प्रतियोगितामा अन्तर्गत शनिबार रातिको खेलमा साविक विजेता एपिएफ क्लब विजयी भएको छ। उक्त खेलमा एपिएफले भुटानको ड्रुक लुयल फुटबल क्लबलाई २१ गोलअन्तरले पराजित गरी सेमिफाइनलमा प्रवेश गरेको छ। निर्धारित समयसम्म एकएक गोलको बराबरीमा रहेको खेलमा एपिएफले दोस्रो हाफको अतिरिक्त समयमा पेनाल्टीमार्फत गोली गरी २१ को अग्रता बनाउँदै विजयी भएको हो। खेलमा निर्णायक गोल गरेका बेडुम प्लेयर अफ दि म्याच हुँदै नगद ११ हजार पुरस्कार प्राप्त गरेका छन्। प्रतियोगिताको विजेताले २० लाख १५ हजार प्राप्त गर्ने छन् भने उपविजेता टिमले १० लाख २५ हजार नगद राशि प्राप्त गर्ने छ। रासस
पर्यटक तान्दै पटिहानी,"चितवन : कलकल बगेको राप्ती नदी, चराचुरुंगीको चिरबिर आवाज। शान्त वातावरण, सूर्यास्तको लोभलाग्दो दृश्यले पटिहानी पुग्ने पर्यटक लोभिने गर्छन्। नदी किनारमा घाम ताप्दै गरेका गोहीको दृश्यले जो कोहीलाई मोहित बनाउँछ। चितवन राष्ट्रिय निकुञ्ज छेवैमा रहेको पटिहानीले अहिले आन्तरिक मात्रै होइन बाह्य पर्यटकलाई पनि आकर्षित गरेको छ। पटिहानी पुग्ने पर्यटक भन्छन्, यहाँ आएपछि त दोहोर्याएर आउन मन लाग्छ। विश्वका आर्थिक व्यवस्था मजबुत भएका दशका पर्यटकहरू चितवन राष्ट्रिय निकुञ्जभित्रका होटलमा आउँथे। प्रकृतिको शान्त वातावरणमा रमाउन चाहने पर्यटक निकुञ्जभित्रको होटल बन्द भएपछि चितवन आउन छोडेका थिए। अहिले शान्त वातावरणको पर्यटन मन पराउने पाहुना पटिहानीमा आकर्षित हुन थालेका छन्। पर्यटन प्रवद्र्धन गर्न पर्यटन व्यवसायी र स्थानीयको सक्रियता बढेपछि पर्यटकीय योजना अघि बढाएको वडाध्यक्ष विष्णु महतोले बताए। शान्त माहोलमा रमाउन चाहने पर्यटकको संख्या अहिले बढ्न थालेको छ। महँगा पर्यटक अहिले हाम्रोमा बढी आउँछन्। पहिला हामी प्रचार गथ्र्यौ अहिले उनीहरूले आफैं गरिदिन्छन्, उनले भने, पर्यटन बोर्डमा इको इन्ट्री प्वाइन्ट अझै पनि सौराहा देखिन्छ। त्यसलाई अब पटिहानी मेघौली जगतपुुरमा किन बिस्तार नगर्ने ? पर्यटनमा ख्याती कमाएको सौराहा कोलाहल बन्दै गएपछि पर्यटक पश्चिम चितवनमा केन्द्रीत छन्। पटिहानीलाई ब्रान्डिङ गर्न लागेका छौं, स्थानीय व्यवसायी दिपक पौडेलले भने ।"
प्रदेश र स्थानीय तहले संघबाट पाउने बजेट घट्ने,"काठमाडौं : प्रदेश र स्थानीय तहले चालु आर्थिक वर्ष २०७९०८० का लागि केन्द्र सरकारबाट पाएको बजेटको तुलनामा उनीहरूले आगामी आवमा पाउने बजेट घट्ने देखिएको छ। केही संघीय मन्त्रालयले पनि चालु आवको तुलनामा आगामी वर्ष न्यून बजेट पाउनेछन्। उनीहरूले यस वर्ष पाएको बजेटभन्दा आउँदो वर्ष तयार पार्नुपर्ने बजेटको सीमा (सिलिङ) को आकार घटाएर पठाइएको छ। राष्ट्रिय योजना आयोगले मध्यमकालीन खर्च संरचनासहित आगामी आवको बजेट सीमा (सिलिङ) तयार पारेर सबै मन्त्रालय र प्रदेशलाई दिइसकेको छ। आयोगले गत फागुन १२ गते सार्वजनिक गरेको विवरणअनुसार आगामी आव २०८००८१ का लागि १६ खर्ब ८८ अर्ब ४० करोडको सीमाभित्र रही बजेट तयार पार्न लागिएको छ। चालु आवका लागि सरकारले १७ खर्ब ९३ अर्ब ८३ करोड बराबरको बजेट ल्याएको थियो। आगामी आवको बजेट सिलिङ चालु आवको विनियोजित बजेटभन्दा एक खर्ब पाँच अर्ब ४३ करोडले कम हो। संघ सरकारको बजेट आकार घटेसँगै प्रदेश तथा स्थानीय तहले पाउने बजेट र विषयगत मन्त्रालयको बजेट रकम पछि घट्नेछ। आयोगको विवरणअनुसार चालु आवको विनियोजनको तुलनामा आगामी आवका लागि तोकिएको प्रदेशको सिलिङ १२ दशमलव आठ प्रतिशत र स्थानीय तहले पाएको सिलिङ १० दशमलव सात प्रतिशतले न्यून हो। चालु आव वर्षका लागि सरकारले प्रदेश र स्थानीय तहमा वित्तीय हस्तान्तरणतर्फ चार खर्ब २९ अर्ब ८३ करोड पठाएको थियो। सोमध्ये प्रदेशका लागि एक खर्ब २९ अर्ब ४६ करोड र स्थानीय तहका लागि तीन खर्ब ३७ करोड बराबर विनियोजन भएको थियो। योजना आयोगको विवरणअनुसार आगामी आवका लागि प्रदेशले पाउने बजेट सीमा एक खर्ब १२ अर्ब ८६ करोड र स्थानीय तहले पाउने बजेटको सीमा दुई खर्ब ६८ अर्ब २४ करोड बराबर छ। आगामी आवको बजेट सिलिङ हेर्दा चालु आवको विनियोजनको तुलनामा संघीय मामिला तथा सामान्य प्रशासन मन्त्रालयको बजेट निकै घट्ने देखिएको छ। चालु आवका लागि सामान्य प्रशासन मन्त्रालयले ३५ अर्ब तीन करोड ४४ लाख बराबरको बजेट पाएको थियो। तर आगामी आवका लागि उक्त मन्त्रालयलाई पाँच अर्ब ५१ करोड ७७ लाख बराबरको मात्रै सिलिङ दिइएको छ। जुन रकम चालु आवको विनियोजित बजेटको तुलनामा ७८ प्रतिशतले न्यून हो। स्वास्थ्य तथा जनसङ्ख्या मन्त्रालयको बजेट पनि घट्ने देखिएको छ। चालु आवका लागि स्वास्थ्य मन्त्रालयले पाएको बजेटको तुलनामा आगामी आवको सिलिङ ३६ प्रतिशतले न्यून देखिएको हो। चालु आवका लागि कूल ६९ अर्ब ३८ करोड बराबरको बजेट पाएको स्वास्थ्य मन्त्रालयले आगामी आवका लागि भने ४४ अर्ब ४५ करोडको बजेट सीमा पाएको छ। आयोगको विवरणअनुसार शिक्षा, विज्ञान तथा प्रविधि मन्त्रालयले चालु आवका लागि ७० अर्ब पाँच करोडको बजेट पाएकोमा आगामी आर्थिक वर्षका लागि ५७ अर्ब ८५ करोडको सीमा दिइएको छ। जुन १७ प्रतिशतले न्यून हो। युवा तथा खेलकुल मन्त्रालयले चालु आर्थिक वर्षका लागि दुई अर्ब ४५ करोडको बजेट पाएकोमा आगामी आवका लागि एक अर्ब ८८ करोडको सीमा पाएको छ। जुन चालु आवको भन्दा २३ प्रतिशतले न्यून हो। त्यसैगरी, भौतिक पूर्वाधार तथा यातायात मन्त्रालयको बजेट पनि घट्ने देखिएको छ। चालु आवका लागि एक खर्ब ६१ अर्ब ५६ करोड बराबरको बजेट पाएको यो मन्त्रालयले आगामी आवका लागि एक खर्ब २६ अर्ब २९ करोड बराबरको बजेट सिलिङ पाएको छ। चालु आवको विनियोजनभन्दा आगामी आवको सिलिङ २१ दशमलव आठ प्रतिशतले कम हो। उद्योग, वाणिज्य तथा आपूर्ति मन्त्रालयको बजेट पनि घट्ने देखिएको छ। चालु आवका लागि मन्त्रालयले १० अर्ब ४८ करोड बराबरको बजेट पाएकोमा आगामी आर्थिक वर्षका लागि आठ अर्ब १३ करोडको सीमा दिइएको छ। यस वर्षको विनियोजनको तुलनामा मन्त्रालयले आगामी आवका लागि पाएको सिलिङ २२ प्रतिशतले न्यून हो। आयोगका अनुसार खानेपानी मन्त्रालयको बजेटको सीमा पनि घटेको छ। चालु आवका लागि ३७ अर्ब ३५ करोडको बजेट पाएको मन्त्रालयले आगामी आवका लागि १५ अर्ब ३२ करोडको बजेट सीमा पाएको छ। जुन २३ दशमलव आठ प्रतिशतले न्यून हो। आगामी वर्ष संस्कृति, पर्यटन तथा नागरिक उड्डयन मन्त्रालयको बजेट पनि घट्ने देखिएको छ। चालु आर्थिक वर्षका लागि नौ अर्ब ३८ करोड बराबरको बजेट पाएको मन्त्रालयले आउँदो आवका लागि पाँच अर्ब ८१ करोडको सिलिङ पाएको छ। जुन ३८ प्रतिशतले न्यून हो। भूमि व्यवस्था, सहकारी तथा गरिबी निवारण मन्त्रालयको बजेट पनि घट्ने देखिएको छ। चालु आवका लागि मन्त्रालयले सात अर्ब चार करोड बराबर बजेट पाएकोमा आगामी आर्थिक वर्षका लागि छ अर्ब ६० करोडको सीमा पाएको छ। ऊर्जा जलस्रोत तथा सिँचाइ मन्त्रालयको बजेट पनि घट्ने देखिएको छ। विकास बजेट जोडिएका अधिकांश मन्त्रालयको बजेट घट्ने देखिए पनि केही मन्त्रालयको बजेट सीमा भने बढाइएको छ। योजना आयोगका अनुसार कृषि तथा पशुपन्छी विकास मन्त्रालयले पाएको बजेट सिलिङ चालु आवको विनियोजित बजेटभन्दा बढी छ। कृषि मन्त्रालयले चालु आवका लागि ५५ अर्ब ५७ करोड बराबर बजेट पाएको थियो। तर आगामी आवको बजेटको सीमा बढाएर ५६ अर्ब १९ करोड पुर्याइएको छ। शहरी विकास मन्त्रालयको बजेट सिलिङ पनि चालु आर्थिक वर्षको बजेटभन्दा बढी छ। यो मन्त्रालयले चालु आर्थिक वर्षका लागि ५५ अर्ब छ करोड बराबरको बजेट पाएकोमा आगामी आर्थिक वर्षको बजेट सीमा १५ प्रतिशतले बढाएर ६३ अर्ब ४७ करोड पुर्याइएको छ। त्यसैगरी, सञ्चार तथा सुचना प्रविधि मन्त्रालयका लागि १३ अर्ब ६४ करोड बराबरको बजेट सिलिङ पठाइएको छ। जुन चालु आर्थिक वर्षका लागि मन्त्रालयले पाएको बजेट भन्दा ५८ प्रतिशतले बढी हो। चालु आर्थिक वर्षका लागि सञ्चार मन्त्रालयले ८ अर्ब ५९ करोडको बजेट पाएको थियो। अहिले अर्थतन्त्रमा देखिएका विभिन्न चुनौती र त्यसले आर्थिक सूचकहरूमा पारेको प्रभावलाई विश्लेषण गरेर बजेटको सीमा अनुमान गरिएको आयोगको भनाइ छ। मध्यमकालीन खर्च संरचनाअनुसार सरकारी राजस्व आगामी तीन आवमा सरदर १४ प्रतिशतका दरले वृद्धि हुने अनुमान गरिएको छ। राजस्व वृद्धिको सोही अनुमानका आधारमा बजेटको आकार पनि अनुमान गरिएको हो। नेपाल सरकारको कूल स्रोत आगामी आव २०८००८१ का लागि १६ खर्ब ८८ अर्ब ४० करोड, आव २०८१०८२ का लागि १८ खर्ब ८० अर्ब २० करोड र आव २०८२०८३ का लागि २० खर्ब ८८ अर्ब ९० करोड बराबर रहने प्रारम्भिक अनुमान आयोगको छ।"
"सुनको मूल्य सस्तियो, चाँदी बढ्यो",काठमाडौं : नेपाली बजारमा सुनको भाउ सस्तिएको छ। आइतबार सुन तोलामा ६ सय रुपैयाँले सस्तिएको हो। नेपाल सुन चाँदी व्यवसायी महासंघका अनुसार आज सुन ६ सय रुपैयाँले घटेर प्रतितोला १ लाख ९ हजार २ सय कायम भएको हो। तेजाबी सुन १ लाख ८ हजार ७०० कायम भएको छ। अघिल्लो कारोबार साताको अन्तिम दिन शुक्रबार सुन प्रतितोला १ लाख ९ हजार ८ सय रुपैयाँमा कारोबार भएको थियो। तेजाबी सुन १ लाख ८ हजार ७०० कायम भएको छ। सुनको मूल्य घटेपनि चाँदी भने महंगिएको छ। आज प्रतितोला चाँदी १ हजार ३७० रुपैयाँमा किनबेच भइरहेको महासंघले जनाएको छ। शुक्रबार प्रतितोला चाँदी १ हजार ३६० रुपैयाँमा कारोबार भएको थियो।
हवाई सुरक्षाप्रति आक्रामक बन्दै प्राधिकरण,"काठमाडौं : पछिल्ला दिनमा एक पछि अर्को हवाई सुरक्षासँग जोडिएका घटना सार्वजनिक भइरहेका बेला नियामक निकाय नेपाल नागरिक उड्डयन प्राधिकरण मुलुकको हवाई सुरक्षा सुदृढिकरणका लागि आक्रामक रूपमा प्रस्तुत भएको छ। स्वदेशी तथा विदेशी वायुसेवा कम्पनीको उडानमा लापरबाही, हवाई सुरक्षा पालनामा देखिएको हेलचेक्रयाइलाई मध्यनजर गर्दै प्राधिकरणले हवाई सुरक्षामा विशेष चासो देखाएको हो। मुलुकमा बढ्दो हवाई सुरक्षामा देखिएका जोखिमलाई मध्यनजर गरी प्राधिकरणले विभिन्न तवरले सुक्ष्म निगरानी बढाएको प्राधिकरणका प्रवक्ता जगन्नाथ निरौलाले बताए। 'हवाई सुरक्षाका विषयमा प्राधिकरणले सुक्ष्म निगरानी गरिरहेको छ। हवाई सुरक्षामा लापरबाही गर्ने वायुसेवा कम्पनी र संलग्नलाई आवश्यक कारबाही पनि भइरहेको छ,' उनले भने। हवाई क्षेत्रको सेफ्टी र सेक्युरिटीप्रति सचेत हुँदै प्राधिकरणले उडान सुरक्षा उल्लंघन गर्नेलाई कानुनी दायरामा ल्याइरहेको प्रवक्ता निरौलाले उल्लेख गरे। संस्कृति, पर्यटन तथा नागरिक उड्डयनमन्त्री सुदन किराँतीले हवाई उडानलाई सुरक्षित र भरपर्दो बनाउन पटक पटक निर्देशन पनि दिँदै आएका हुन्। शनिबार पत्रकारसँगको अन्तरक्रियामा पनि उनले हवाई सुरक्षाप्रति कुनै किसिमको कमिकमजोरी हुन नदिन आफूले सम्बन्धित निकायका अधिकारीलाई बारम्बार ध्यानाकर्षण गराइरहेको बताएका थिए। यसैबीच प्राधिकरणले नेपाल वायुसेवा निगम (नेपाल एयरलाइन्स) सँग आकासमै ठोकिनबाट जोगिएको एयर इण्डियाको जहाजको सम्बन्धमा छानबिन गर्ने भएको छ। प्राधिकरणले उक्त घटनामा संलग्न एयरलाइन्समाथि छानबिन गरिने प्राधिकरणका प्रवक्ता निरौलाले बताए। गत शुक्रबार नेपाल एयरलाइन्सको जहाज मलेसियाको क्वालालम्पुरबाट काठमाडौंस्थित त्रिभुवन विमानस्थल आउँदै थियो। सोही समय दिल्लीबाट काठमाडौंका लागि उडेको एयर इण्डियाको जहाज १९ हजारको फिटको उचाइबाट उडिरहेको थियो। एयर ट्राफिक कन्ट्रोलर (एटीसी) को अनुमतिबिना नै एयर इण्डियाको जहाज एक्कासि १५ हजार फिटमा झर्दा नजिकै रहेको नेपाल एयरलाइन्सको जहाजसँग झन्डै ठोक्किन पुगेको थियो। लगत्तै नेपाल एयरलाइन्सले उडान केही फिट डाउन गरेकाले दुर्घटना हुनबाट बचेको थियो। उनका अनुसार उक्त घटनाप्रति प्राधिकरणको ध्यानाकर्षण भएको र घटनामा एयर इण्डियाका तर्फबाट देखिएको लापरबाहीका सम्बन्धमा छानबिन गर्न एक समिति गठन गरिएको छ। जतिसक्दो छिटो अध्ययन गरी प्रतिवेदन पेस गर्न उक्त समितिलाई निर्देशन दिइएको छ। यसअघि फागुन १५ गते पनि कतारको दोहाबाट काठमाडौं आउँदै गरेको कतार एयरवेज र मलेसियाको क्वालालम्पुरबाट काठमाडौं आउँदै गरेको नेपाल एयरलाइन्सको जहाज आकाशमै ठोकिनबाट बचेका थिए। उक्त घटनामा आन्तरिक उडानमा रहेको बुद्ध एयरको जहाज पनि जोखिएको थियो। यही चैत ९ गते प्राधिकरणले काठमाडौंलुक्ला उडानका क्रममा टावरमा रहेका एयर ट्राफिक कन्ट्रोलर ( एटीसी) सँग अपशब्द बोल्ने अन्नपूर्ण हेलिकप्टरका एक पाइलटलाई निलम्बन गरेको थियो। त्यसैगरी उडान सुरक्षा मापदण्ड उलङ्घन गर्ने थप दुई हेलिकप्टर कम्पनी क्रमशः एयर डाइनेस्टी र फिस्टेल एयरका पाइलटलाई पनि निलम्बन गरिएको थियो। यसअघि यही चैत ७ गते प्राधिकरणले वायुसेवा निगमको ट्वीनओटर जहाजका चालकदलसहित सात जनालाई निलम्बन गरेको थियो। ताप्लेजुङबाट काठमाडौंका लागि उडान भरेको निगमको नाइन एन एबीटी विमानमा लोड सिट क्षमताभन्दा एक सय पाँच केजी बढी सामान बोकेको सूचना पाएपछि प्राधिकरणले जाँच गर्दा कागजमा देखाइएको भन्दा बढी तौल भेटिएकाले उडान अनुशासन पालना नगर्ने जहाजका चालक दलका सदस्यसहित विमान ग्राउण्डेड गरिएको प्राधिकरणले उल्लेख गरेको छ। चालक दलका तीन सदस्य, निगमका मार्केटिङ कर्मचारी र डिसप्याचरसहित सात जनालाई निलम्बन गर्नाका साथै घटनाबारे आवश्यक छानबिन गरिने प्राधिकरणले जनाएको छ। त्यसैगरी गत फागुन २५ गते काठमाडौंबाट भैरहवा उडेको श्री एयरलाइन्सको जहाजको इञ्जिनमा आगोको संकेत देखिएपछि आकस्मिक अवतरण गरिएको थियो। श्री एयरलाइन्सको उडान नं ८२१ को जहाजको इञ्जिनमा फायर वर्निङ देखिएपछि बिचबाटै डाइभर्ट गरेर काठमाडौंमा आकस्मिक अवतरण गरिएको हो। घटनालगत्तै प्राधिकरणले उक्त एयरलाइन्सका उडानमा रहेका सबै जहाज एक दिन ग्राउण्डेड गरी जाँच गराएपछि भोलिपल्ट जहाज पुनः उडानका लागि अनुमति दिएको थियो। यसरी हवाई सुरक्षा पालनामा लापरबाही गर्ने र आचरण विपरीत काम गर्ने विमान कम्पनी र संलग्न पाइलटलाई कानुनी दायरामा ल्याउन प्राधिकरण आक्रामकरूपमा प्रस्तुत भएको हो। मुलुकको हवाई सुरक्षा संवेदनशीलतालाई मध्यनजर गर्दै उडान सुरक्षालाई सुदृढ र प्रभावकारी तुल्याउन लागि परेको प्राधिकरणले जनाएको छ।"
महिला आर्थिक क्षेत्रमा सशक्त,"सम्मेलनमा नेपालसहित भारत, पाकिस्तान, श्रीलंका, बंगलादेश, भुटान, माल्दिस, जर्मनीलगायत मुलुकका राजनीति, आर्थिक, सामाजिक, वातावरणलगायतका क्षेत्रमा स्थापित, रुपान्तरणकारी एवं प्रभावशाली व्यक्तित्वको सहभागिता छ। काठमाडौं : प्रधानमन्त्री पुष्पकमल दाहालले महिलाहरू पछिल्लो सयममा आर्थिक क्षेत्रमा सशक्त हुँदै गएकोे बताएका छन्। नेपाल उद्योग परिसंघको महिला नेतृत्व शिखर सम्मेलनको शनिबार उद्घाटनका अवसरमा बोल्दै दाहालले महिला हर क्षेत्रमा सक्रियतासाथ अघि बढेको सुनाए। दुई दिन चल्ने सम्मेलनले कोभिड १९ का कारण महिलामा परेको असर, त्यसका विषयमा छलफल र समाधान खोज्ने छ। सम्मेलनमा लैङ्गिक समानताका विषयसहित महिला नेतृत्वबीच विचार आदानप्रदान गर्ने, साझा रणनीति बनाउने, महिलाका सफलता सुनाउने, महिलालाई प्रोत्साहित गर्ने र एकअर्काबाट सिक्ने अवसर प्राप्त हुने जनाइएको छ। नेतृत्वमा महिला, अर्थतन्त्रमा महिलाको योगदान, र परिवर्तनका संवाहक महिला विषयमा छुट्टा छुट्टै सत्रमा छलफल भइरहेको छ। सम्मेलनमा नेपालसहित भारत, पाकिस्तान, श्रीलंका, बंगलादेश, भुटान, माल्दिस, जर्मनीलगायत मुलुकका राजनीति, आर्थिक, सामाजिक, वातावरणलगायतका क्षेत्रमा स्थापित, रुपान्तरणकारी एवं प्रभावशाली व्यक्तित्वको सहभागिता छ। सम्मेलनमा सामाजिक र सूचना प्रविधि क्षेत्रमा उच्च योगदान पुर्याएका म्यागी डोइन र सोनिका मानन्धरलाई इन्स्पायरिङ ओमन अफ द इयरबाट सम्मान गरिएको छ। सम्मेलदनमा उद्यमशीलता प्रबद्र्धनका लागि महिला उद्यमीहरूबाट उत्पादित स्वदेशी वस्तुको प्रदर्शनी समेत गरिएको छ। उद्योगी तथा प्रतिनिधिसभा सदस्य विनोद चौधरीले महिला नेतृत्वलाई चुनौतीसँगै अवसर पनि रहेको बताए। क्षमता प्रदर्शन गर्न महिला सक्षम भएको उनले सुनाए। नेपाल उद्योग परिसंघका अध्यक्ष विष्णुकुमार अग्रवालले नेपाल राष्ट्र बैंकको सहुलियतपूर्ण कर्जा नीतिले महिलालाई उद्यमी बन्न सहयोग पुर्याएको बताए। उनीहरू उद्यमशील हुन सक्षम भएको अध्यक्ष अग्रवालले जनाए। दीगो विकासका लागि आर्थिक रुपमा महिला सहभागिता बढ्नुपर्ने बताए। महिलाको नेतृत्व क्षमता बढाउन समय अनुसारको प्रशिक्षण र शिक्षाको आवश्यकता रहेको उनको भनाइ छ। सरकारले ३३ प्रतिशत महिलाको सहभागिता उल्लेख गरे पनि व्यवहारकमा कार्यान्वयन हुन नसकेको उनले सुनाए।"
"दोहोरो अंकले घट्यो सेयर बजार, नेप्से परिसूचक १८ सयमा झर्यो","काठमाडौं : साताको पहिलो कारोबार दिन आइतबार नेप्से परिसूचक दोहोरो अंकले ओरालो लागेको छ। यसदिन नेप्से परिसूचक २६८५ अंकले घटेर १८८८२९ विन्दुमा झरेको हो। सेन्सेटिभ इन्डेक्स ५०२ अंकले घटेर ३५५९९ विन्दुमा अडिएको छ। यसदिन २५९ कम्पनीको ३७ लाख ५४ हजार ३३४ कित्ता सेयर १ अर्ब २८ करोड ९३ लाख ७१ हजार ५३१ रुपैयाँमा खरिदबिक्री भयो। आज ३२ हजार १६८ पटक कारोबार भयो। कारोबार रकमका आधारमा यसदिन हिमालयन डिस्टिलरी शीर्षस्थानमा रह्यो। सो कम्पनीको ८ करोड ६२ लाख ८८ हजार ३४१ रुपैयाँमा खरिदबिक्री भयो। एनआईसी एसिया बैंकको ७ करोड ९५ लाख मूल्य बराबरको सेयर कारोबार गरी दोस्रो स्थानमा रह्यो भने नेष्डो समृद्ध लघुवित्त वित्तीय ७ करोडको कारोबार गरी तेस्रो स्थानमा रह्यो। दोहोरो अंकले घटेको सेयर बजारमा दुई कम्पनीको मूल्यमा सकारात्मक सर्किट लेभलमा कारोबार भयो। माया खोला हाइड्रोपावर र एसियन हाइड्रोपावरको सेयर मूल्य ९९८ प्रतिशतले बढेको हो। यस्तै आज चार कम्पनीको मूल्य १० प्रतिशतले ओरालो लाग्यो। जीवन विकास लघुवित्त वित्तीय,जल्पा सामुदायिक लघुवित्त वित्तीय,युनिक नेपाल लघुवित्त वित्तीय र महिला लघुवित्त वित्तीय संस्थाको मूल्य १० प्रतिशतले घटेको हो।"
निजी क्षेत्रलाई काम गर्ने वातावरण माग,"राजनीतिक व्यवस्था बदल्यौं तर राजनीति र कर्मचारी तन्त्रमा परिवर्तन आएन, उनले भने, हामी पञ्चायत हुँदै गणतन्त्रसम्म आइपुग्यौं तर हाम्रो कर्मचारीतन्त्रको काम गर्ने शैली पञ्चायतकालीन नै छ। काठमाडौं : नेपाल उद्योग वाणिज्य महासंघका वरिष्ठ उपाध्यक्षका उम्मेदवार उमेशलाल श्रेष्ठले सरकारबाट नीजि क्षेत्रलाई सम्मान नगरिएपनि काम गर्ने वातावरण बनाइदिन आग्रह गरेका छन्। सरकारले निजीक्षेत्रको सम्मान नगरेसम्म देश आर्थिक रुपमा सबल हुन नसक्ने पनि उनले बताए। सुदूरपश्चिम प्रदेश उद्योग वाणिज्य महासंघको छैठौं वार्षिक साधारणसभालाई सम्बोधन गर्दै श्रेष्ठले तीन तहको सरकार चलाउन निजी क्षेत्रको ठूलो सहयोग रहेको सुनाए। एउटा कम्पनी दर्ता गर्न ३ दर्जन सरकारी निकायमा पुगेर हात जोड्दै हिड्नुपर्ने अवस्था रहेको उनले बताए। राजनीतिक व्यवस्था बदल्यौं तर राजनीति र कर्मचारी तन्त्रमा परिवर्तन आएन, उनले भने, हामी पञ्चायत हुँदै गणतन्त्रसम्म आइपुग्यौं तर हाम्रो कर्मचारीतन्त्रको काम गर्ने शैली पञ्चायतकालीन नै छ। कुनै पनि मुलुकमा राजनीतिक क्रान्ति हुँदा आर्थिक व्यवस्थाका साथै सरकार र कर्मचारीतन्त्रको कार्यशैली बदलिने बताए। तर यहाँ कुनै पनि कार्यशैलीमा परिवर्तन नआएको उनको गुनासो थियो। उद्योगी व्यवसायीले अहिले पनि राजा महेन्द्रको पालाको २०१९ सालको कानूनको अधिनमा रहेर व्यापार व्यवसाय गर्नुपरेको भन्दै कालोबजारी ऐनजस्ता झण्झटिला कानून तत्काल परिवर्तन गरिनुपर्ने उनको तर्क थियो। हामी अहिले बैंक विरुद्ध आन्दोलनमा छौं तर हाम्रा लागि त्यो भन्दा ठूलो समस्या नीति नियममा देखिएका समस्या छन्, उनले भने, अहिले नियामक निकायले बैंकलाई विना लगाम छाडिदिँदा समस्या आएको छ। सरकार र राष्ट्रबैंक निजी क्षेत्रमैत्री हुनु जरुरी छ। सरकार र राष्ट्रबैंकले उच्च व्याजदर घटाउन सक्ने बताए।"
"विदेशी अनुदान घट्यो, ऋण बढ्यो","नेपालले लिएका अधिकांश ऋण सहुलियतपूर्ण र लामो अवधिका छन्। यद्यपि भविष्यमा दायित्व नहुने भएकाले अनुदान राम्रो देखिनेमा जानकार एकमत देखिन्छन्। तर, ऋण लिँदा त्यसको प्रयोग केमा भइरहेको छ भन्ने बहस आवश्यक छ। काठमाडौं : विदेशी दाताले नेपाललाई ऋणमा जोड दिँदै अनुदान घटाउँदै लगेका छन्। यो क्रम ०७४ सालपछि बढ्दो देखिन्छ। कुल प्रतिबद्धतामा हरेक वर्ष अनुदानको हिस्सा घट्दो छ। प्राप्त सहायतामा पनि यसको अनुपात घटेर ऋण बढिरहेको छ। ०७२ को महाभूकम्पपछिका तीन आर्थिक वर्षसम्म सहायता प्रतिबद्धतामा अनुदानको हिस्सा ४० प्रतिशत हाराहारी थियो। त्यसपछिका वर्षमा औसत १५ प्रतिशतमा झरेको छ। यस्तै प्राप्तितर्फ २०७३७४ अघि अनुदानको मात्रा ४२ प्रतिशतभन्दा बढी थियो। त्यसयता जुन घट्दो र ऋण बढ्दो रहेको तथ्यांकले देखाउँछ। नेपालको ऋण तिर्ने क्षमता बढ्दै गएको र अतिकम विकसितबाट विकासशील राष्ट्रतर्फ उन्मुख भएकाले यो अवस्था आएको अर्थविद् बताउँछन्। दातृ निकायले २०७२७३ मा १ खर्ब ९५ अर्ब रुपैयाँ सहायता दिने प्रतिबद्धता जनाएका थिए। जसमध्ये ४०५ प्रतिशत अर्थात् ७९ अर्ब अनुदान थियो। २०७३७४ मा आएको २ खर्ब ५० अर्बको प्रतिबद्धतामध्ये ३९ प्रतिशत अर्थात् ९७ अर्ब र २०७४७५ को २ खर्ब २ अर्बमा ४२ प्रतिशत अर्थात् ८५ अर्ब अनुदान थियो। त्यसपछि २०७८७९ मा २ खर्ब ३८ अर्ब प्रतिबद्धतामध्ये ९३ अर्ब (३९२ प्रतिशत) अनुदान थियो। भूकम्पपछिका अन्य आर्थिक वर्षमा यस्तो प्रतिबद्धता २० प्रतिशतभन्दा कम छ। २०७५७६ मा १ खर्ब ३८ अर्बमध्ये २४२, २०७६७७ मा २ खर्ब २० अर्बमध्ये १३७ र २०७७७८ मा २ खर्ब २५ अर्बमध्ये १२१ प्रतिशत रहँदा चालू आवको ८ महिनामा १ खर्ब ५१ अर्बमध्ये अनुदानको हिस्सा २४८ प्रतिशत मात्र छ। प्राप्त गरेको सहायतामा पनि घट्दो छ। अर्थ मन्त्रालयको तथ्यांकअनुसार २०७२७३ सम्म प्राप्त सहायतमा अनुदानको हिस्सा ४२ प्रतिशत थियो। जुन २०७८७९ सम्म आइपुग्दा १७६ प्रतिशतमा झरेको छ। २०७२७३ मा प्राप्त ७७ अर्बमध्ये ३२ अर्ब अनुदान थियो। २०७३७४ मा ९० अर्बमध्ये ३५५ प्रतिशत अर्थात् ३२ अर्ब र २०७४७५ को १ खर्ब ३३ अर्बमा २६ प्रतिशत अर्थात् ३५ अर्ब अनुदान थियो। त्यसपछि २०७५७६ मा १ खर्ब २४ अर्ब सहायतामध्ये २३९, २०७६७७ मा १ खर्ब ९२ अर्बमध्ये १० प्रतिशत अनुदान छ। २०७७७८ मा प्राप्त १ खर्ब ५७ अर्ब सहायतामध्ये मात्र २७ अर्ब (१७ प्रतिशत) अनुदान रह्यो। गत आवमा १ खर्ब ४७ अर्बमध्ये २६ अर्ब रुपैयाँ अनुदान हो। अन्तर्राष्ट्रिय मुद्रा कोषको प्रतिवेदनले नेपालको ऋण तिर्न सक्ने क्षमता बढेको देखाउँछ। यसकारण द्विपक्षीय तथा बहुपक्षीय विकास साझेदारले ऋणको मात्रा बढाइरहेका छन्। अनुदान दिन विकास साझेदारको प्राथमिकतामा द्वन्द्वग्रस्त, अतिकम विकसित वा आर्थिक रूपमा कमजोर राष्ट्र पर्छन्। नेपाल यी तीनै परिस्थितिभन्दा माथि उठिसकेका कारण विस्तारै अनुदान कम हुनु स्वाभाविक रहेको अर्थशास्त्री डा रमेश पौडेल बताउँछन्। संक्रमणकालीन अवस्थामा नरहेको र नेपालको क्षमता पनि बढेको छ, डा पौडेल भन्छन्, जनयुद्ध अन्त्य भएको डेढ दशक भइसकेको छ र सन् २०२६ भित्र अतिकम विकसित मुलुकबाट ग्र्याजुएट हुँदै छौं। आर्थिक अस्थिरताको सूचकांकमा नेपाल अन्य दक्षिण एसियाली मुलुकभन्दा अगाडि पनि छ। यसर्थ अनुदानको प्राथमिकतामा नेपाल नपर्ने भएकाले सहुलियतपूर्ण कर्जामा जानुपर्ने अर्थशास्त्री डा पौडेल बताउँछन्। धेरैभन्दा धेरै सहुलियतपूर्ण कर्जा पाउन सरकारको डिलिङ क्षमता बढ्नुपर्ने, प्राप्त सहायताको उचित लगानी गर्नुपर्ने उनको भनाइ छ। पौडेलका अनुसार विकास साझेदारले अनुदानको ठूलो हिस्सा युक्रेनको पुनरुत्थानमा र बचेको रकम आर्थिक रूपमा अस्थिर मुलुकमा खर्च गर्नेछन्। केही रकम महामारी, प्रकोपलगायत आपतकालीन परिस्थितिमा पनि खर्च हुनेछ। हामीले अनुदानको आश गर्नु हुँदैन, उनी भन्छन्, ऋणको उचित परिचालन गर्नुपर्छ। सकेसम्म कम दरमा पाउने र उत्पादनमूलक क्षेत्रमा लगानीमार्फत आर्थिक वृद्धिमा सघाउन सरकारले सक्नुपर्छ। अर्थविद् डा मणिकलाल श्रेष्ठ नेपालले दातृ निकायलाई कदर गर्न नसकेको बताउँछन्। सोधभर्ना लिने प्रक्रियाको जटिलताका कारण पनि विदेशी सहायता प्राप्तिमा कमी आएको उनको तर्क छ। सबै सहायता अनुदानका रूपमा सित्तैमा लिन्छु भन्ने मानसिकता हुनुहुँदैन, डा श्रेष्ठ भन्छन्, हाम्रो लक्ष्य वैदेशिक सहायताको अधिकतम परिचालन गर्ने हुनुपर्छ। अनुदानको सट्टा सहुलियतपूर्ण ऋण आउँछ भने सो ऋण परिचालन गरेर अधिकतम फाइदा कुन क्षेत्रमा लगानी गर्दा हुन्छ, त्यसमा खर्च गर्नुपर्ने उनको तर्क छ। नेपाल सक्षम हुँदै जाँदा विस्तारै अनुदान घट्ने र कर्जा बढ्ने स्वाभाविक हो, उनी भन्छन्। अनुदानमा दाताका स्वार्थ बढी हुने तर ऋण आफूले भनेअनुसार र चाहेको ठाउँमा प्रयोग गर्न सकिने भएकाले अनुदान घट्दैमा चिन्ता लिनुपर्ने तथा ऋण बढ्दैमा आत्तिनु नपर्ने श्रेष्ठ बताउँछन्। नेपालले लिएका अधिकांश ऋण सहुलियतपूर्ण र लामो अवधिका छन्। यद्यपि भविष्यमा दायित्व नहुने भएकाले अनुदान राम्रो देखिनेमा जानकार एकमत देखिन्छन्। तर, ऋण लिँदा त्यसको प्रयोग केमा भइरहेको छ भन्ने बहस आवश्यक छ। कुल गार्हस्थ्य उत्पादन (जीडीपी)को तुलनामा कुल सार्वजनिक ऋण अधिकतम ३३ प्रतिशत हुनु अर्थतन्त्रका लागि सकारात्मक मानिएको छ। त्यसभन्दा बढी लिनु भावि पुस्ताका लागि बोझ मात्र हो। तर, अर्थ मन्त्रालयको तथ्यांकअनुसार यस्तो जीडीपीको अनुपातमा सार्वजनिक ऋण ४२ प्रतिशत पुगिसकेको छ। ८ महिनामा डेढ खर्बको प्रतिबद्धता, २४ प्रतिशत मात्र अनुदान चालू आर्थिक वर्ष २०७९८० को फागुन मसान्तसम्ममा दातृ निकायले नेपाललाई १ खर्ब ५१ अर्ब ५२ करोड वैदेशिक सहायता प्रदान गर्ने प्रतिबद्धता गरेका छन्। नेपालले द्विपक्षीय तथा बहुपक्षीय विकास साझेदारबाट ३७ अर्ब ५२ करोडको अनुदान र १ खर्ब १४ अर्ब सहुलियतपूर्ण ऋणको प्रतिबद्धता प्राप्त गरेको हो। चैत २ सम्म गरेको प्रतिबद्धता तथा द्विपक्षीय सम्झौताअनुसार दातृ निकायमध्ये सबैभन्दा बढी सहायता प्रदान गर्ने प्रतिबद्धता विश्व बैंकले गरेको छ। उसले तीन फरक परियोजनाका लागि ६५ अर्ब ५० करोड रुपैयाँ ऋण दिने अर्थ मन्त्रालयले जनाएको छ। विश्व बैंकले ग्रिन रेजिलेन्स एन्ड इन्क्लुसिभ डेभलपमेन्ट (ग्रिड) कार्यक्रमलाई १२ अर्ब ७५ करोड, क्षेत्रीय यातायात तथा व्यापार कनेक्टिभिटी परियोजनालाई ३४ अर्ब ९६ करोड र डिजिटल नेपाल एक्सिलेरेसन कार्यक्रमलाई १७ अर्ब ७९ करोड बराबर ऋण दिने जनाइएको छ। दोस्रो धेरै प्रतिबद्धता एसियाली विकास बैंकबाट आएको छ। उसले नेपालको पहाडी क्षेत्रमा फलफूल तथा ओखरखेती प्रवद्र्धनमा २ अर्ब ४७ करोड र महिलाको क्षमता विकास कार्यक्रमलाई १ अर्ब ५७ करोड अनुदान दिने भनेको छ। बैंकले पहाडी क्षेत्रमा फलफूल तथा ओखरखेती प्रवद्र्धनका लागि ७ अर्ब ७९ करोड र विद्यालय शिक्षा क्षेत्र योजनाका लागि २६ अर्ब ५१ करोड बराबरको ऋण दिने प्रतिबद्धता पनि गरेको छ। सहायताको तेस्रो ठूलो प्रतिबद्धता गर्ने विकास साझेदार बेलायत हो। देशका आधारमा सबैभन्दा धेरै प्रतिबद्धता गर्ने देश पनि बेलायत हो। बेलायत सरकारले सुरक्षा तथा न्यायप्रणाली क्षमता विकास कार्यक्रम फेज२ का लागि ५ अर्ब २६ करोड र स्थानीय पूर्वाधार कार्यक्रमका १४ अर्ब ४० करोड अनुदान प्रतिबद्धता जनाएको छ। जापानी सहयोग नियोग (जाइका)बाट प्रोजेक्ट फर ह्युमन रिसोर्स डेभलपमेन्ट स्कलरसीप (जेडिएस) कार्यक्रमका लागि ३५ करोड र तराई क्षेत्र सिँचाइ प्रणाली सुदृढीकरण परियोजनाका लागि २ अर्ब अनुदान प्रतिबद्धता आएको छ। यसैगरी सहरी क्षेत्रको विद्युत् प्रणाली व्यवस्थापन परियोजनाका लागि १४ अर्ब २० करोड ऋणको प्रतिबद्धता आएको छ। युरोपियन युनियनबाट वास फर अल परियोजनाका लागि १ अर्ब ३७ करोड र सशक्त महिला, समृद्ध नेपाल कार्यक्रमका लागि २ अर्ब अनुदानको प्रतिबद्धता आएको छ। स्वीट्जरल्यान्ड सरकारबाट प्राविधिक तथा व्यावसायिक शिक्षा कार्यक्रमका लागि ९९ करोड रुपैयाँ अनुदानको प्रतिबद्धता आएको छ। दक्षिण कोरियाले कोरियाबाट फर्किएका कामदारको उद्यमशीलता विकासमा १ अर्ब र नेपाल प्रहरीको साइबर ब्युरोको क्षमता विकास गर्न १ अर्ब अनुदानको प्रतिबद्धता जनाएको छ।"
"८ महिनामा डेढ खर्बको प्रतिबद्धता, २४ प्रतिशत मात्र अनुदान","नेपालले द्विपक्षीय तथा बहुपक्षीय विकास साझेदारबाट ३७ अर्ब ५२ करोडको अनुदान र १ खर्ब १४ अर्ब सहुलियतपूर्ण ऋणको प्रतिबद्धता प्राप्त गरेको हो। काठमाडौं : चालू आर्थिक वर्ष २०७९८० को फागुन मसान्तसम्ममा दातृ निकायले नेपाललाई १ खर्ब ५१ अर्ब ५२ करोड वैदेशिक सहायता प्रदान गर्ने प्रतिबद्धता गरेका छन्। नेपालले द्विपक्षीय तथा बहुपक्षीय विकास साझेदारबाट ३७ अर्ब ५२ करोडको अनुदान र १ खर्ब १४ अर्ब सहुलियतपूर्ण ऋणको प्रतिबद्धता प्राप्त गरेको हो। चैत २ गतेसम्म गरेको प्रतिबद्धता तथा द्विपक्षीय सम्झौताअनुसार दातृ निकायमध्ये सबैभन्दा बढी सहायता प्रदान गर्ने प्रतिबद्धता विश्व बैंकले गरेको छ। उसले तीन फरक परियोजनाका लागि ६५ अर्ब ५० करोड रुपैयाँ ऋण दिने अर्थ मन्त्रालयले जनाएको छ। विश्व बैंकले ग्रिन रेजिलेन्स एन्ड इन्क्लुसिभ डेभलपमेन्ट (ग्रिड) कार्यक्रमलाई १२ अर्ब ७५ करोड, क्षेत्रीय यातायात तथा व्यापार कनेक्टिभिटी परियोजनालाई ३४ अर्ब ९६ करोड र डिजिटल नेपाल एक्सिलेरेसन कार्यक्रमलाई १७ अर्ब ७९ करोड बराबर ऋण दिने जनाइएको छ। दोस्रो धेरै प्रतिबद्धता एसियाली विकास बैंकबाट आएको छ। उसले नेपालको पहाडी क्षेत्रमा फलफूल तथा ओखरखेती प्रवद्र्धनमा २ अर्ब ४७ करोड र महिलाको क्षमता विकास कार्यक्रमलाई १ अर्ब ५७ करोड अनुदान दिने भनेको छ। बैंकले पहाडी क्षेत्रमा फलफूल तथा ओखरखेती प्रवद्र्धनका लागि ७ अर्ब ७९ करोड र विद्यालय शिक्षा क्षेत्र योजनाका लागि २६ अर्ब ५१ करोड बराबरको ऋण दिने प्रतिबद्धता पनि गरेको छ। सहायताको तेस्रो ठूलो प्रतिबद्धता गर्ने विकास साझेदार बेलायत हो। देशका आधारमा सबैभन्दा धेरै प्रतिबद्धता गर्ने देश पनि बेलायत हो। बेलायत सरकारले सुरक्षा तथा न्यायप्रणाली क्षमता विकास कार्यक्रम फेज२ का लागि ५ अर्ब २६ करोड र स्थानीय पूर्वाधार कार्यक्रमका १४ अर्ब ४० करोड अनुदान प्रतिबद्धता जनाएको छ। जापानी सहयोग नियोग (जाइका)बाट प्रोजेक्ट फर ह्युमन रिसोर्स डेभलपमेन्ट स्कलरसीप (जेडिएस) कार्यक्रमका लागि ३५ करोड र तराई क्षेत्र सिँचाइ प्रणाली सुदृढीकरण परियोजनाका लागि २ अर्ब अनुदान प्रतिबद्धता आएको छ। यसैगरी सहरी क्षेत्रको विद्युत् प्रणाली व्यवस्थापन परियोजनाका लागि १४ अर्ब २० करोड ऋणको प्रतिबद्धता आएको छ। युरोपियन युनियनबाट वास फर अल परियोजनाका लागि १ अर्ब ३७ करोड र सशक्त महिला, समृद्ध नेपाल कार्यक्रमका लागि २ अर्ब अनुदानको प्रतिबद्धता आएको छ। स्वीट्जरल्यान्ड सरकारबाट प्राविधिक तथा व्यावसायिक शिक्षा कार्यक्रमका लागि ९९ करोड रुपैयाँ अनुदानको प्रतिबद्धता आएको छ। दक्षिण कोरियाले कोरियाबाट फर्किएका कामदारको उद्यमशीलता विकासमा १ अर्ब र नेपाल प्रहरीको साइबर ब्युरोको क्षमता विकास गर्न १ अर्ब अनुदानको प्रतिबद्धता जनाएको छ। विदेशी अनुदान घट्यो, ऋण बढ्यो"

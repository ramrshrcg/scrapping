शीर्षक,विवरण
किन चाहिन्छ राष्ट्रिय सहमति ?,"गणतन्त्र पछि पनि हामी राजनैतिक अस्थिरता र भयावह अल्पविकासको चरणबाट गुज्रिरहेका छौं। राजनैतिक परिवर्तन भए पनि मुलुकको अवस्था सुध्र्रिएन। आम जनताले परिवर्तनको प्रतिफलका रूपमा आफ्नो दैनिक जीवनमा अनुभूति गर्न पाएनन्। देशमा हिजोभन्दा आज कुन क्षेत्रमा के कति राम्रो भयो ? त्यो महसुस गर्न पाएनन्। यस्तो किन भयो ? संविधान कार्यान्वयन क्षमता र स्तर हाम्रा सत्तासीन दलहरूको यस्तै भइरहेमा हामी कहाँ पुगौंला ? जनतामा निराशा व्याप्त छ। ती निराशालाई आशामा परिणत गर्दै जान ढिलो गर्नु हुँदैन। सर्वोपरि राजनैतिक तहमा यो नव वर्ष २०८० देखि नै के, कस्ता कदम चालिहाल्नु पर्ला ? यसबारे राष्ट्रव्यापी बहस हुनु आवश्यक छ। सच्चिने बाटो लागिहाल्नु नितान्त जरुरी भइसकेको छ। अन्यथा यथास्थितिमा अहिलेकोे राजनीतिक परिवर्तन वा संविधानलाई उद्देश्यमूलक बनाउनु त परै जाओस्। यसलाई निरन्तरता दिने वा बचाउने काम, कर्तव्य पनि हाम्रो बशको कुरा होला जस्तो लाग्दैन। मुलुकमा आमूल परिवर्तन त भयो तर यस परिवर्तनलाई प्रतिबद्धताका साथ कार्यान्वयन गर्ने राजनैतिक दल र नेतृत्व नै भएनन्। यसेै भएर पनि नयाँ पुस्ताले राष्ट्र निर्माणको खास ऊर्जा तथा सिर्जनशील समय हिजो हाम्रो पुस्ताले जस्तै लोकतान्त्रिक राज्य प्रणलीको संघर्षमै सक्न नपरोस्। यही भनेर आजभोलि आफूलाई लागेका कुरा यसरी राख्दै आएको छु। यथास्थितिमा यो संविधान चल्ने पनि होइन, छिट्टै ढल्ने पनि होइन। यसले छल्ने मात्र हो। छल्ने भनेको देशको उज्ज्वल भविष्यको सम्भावनालाई अझै प्वाल पार्दै जाने हो। यहाँसम्म माथि औंल्याएजस्तो आम जनतामा व्याप्त निराशाको कुरा छ। त्यो बेलिविस्तार गर्न पर्ने विषय नै भएन। किनभने आजको यथार्थले तिनलाई त्यसै उदांगो पारिरहेको छ। न हिजोजस्तो हामी कृषि प्रधान देश भएर आत्मनिर्भर हुन सक्यौं। न उद्योगधन्दा बढाएर देशभित्रै रोजगारीको आधार भरपर्दो बनाउन सक्यौं। न त निर्यात नै बढाउनै सक्यौ। सबैभन्दा भरपर्दो स्रोत पर्यटन उद्योगलाई पनि राज्य स्तरमा नीतिगत जति बढावा दिनु पथ्र्यो। न त्यति प्रोत्साहनै गर्न सक्यौं। आमूल राजनैतिक परिवर्तनपछि पनि न आर्थिक अनुशासनमा अघि बढेर भ्रष्टाचार घटाई कानुनी राज नै सबल बनाउन सक्यांै। सारांशमा यति मात्र हो यसबीचमा हामी कुन संवैधानिक संस्थाको जग बलियो बनाउन लाग्यौ ? अरू पनि धेरै कारणहरू छन्। आज गणतन्त्रपछि पनि हामी राजनैतिक अस्थिरता र भयावह अल्पविकासको चरणबाट गुज्रिरहेका छौं। यस्ता कारणमध्ये मुख्य कारण किटान गर्न कत्ति हिचकिचाउनु पर्दैन। मेरो दृष्टिमा, देशमा आमूल परिर्तन त भयो तर यस परिवर्तनलाई प्रतिबद्धताका साथ कार्यान्वयन गर्ने राजनैतिक दल र नेतृत्व नै भएनन्। जसका कारण प्रथमतः नयाँ परिप्रेक्ष्यमा आजका चुनौती सम्बोधन गर्न सक्नुपर्छ। त्यसका लागि राष्ट्रिय सहमतिमा पुगेर अविलम्ब संविधानको सघन पुनरावलोकन तथा संविधान संशोधन गरी गर्न सकिन्छ।"
वित्तीय प्रणालीमा स्थायित्व,"मुलुकको वित्तीय क्षेत्रलाई सहयोग, सहकार्य र समन्वयको खाँचो छ। उच्च ब्याजदर, खस्किँदो लगानीकर्ताको मनोविज्ञान, शिथिल अर्थतन्त्रजस्ता समस्या गहिरिएका छन्। राजनीतिज्ञ विन्स्टन चर्चिलले भनेका छन्, कहिल्यै पनि राम्रो संकटलाई खेर नफाल्नुहोस्। मुलुकको बाह्य क्षेत्र सन्तोषजनक अवस्थामा फर्किएको छ। तर, सार्वजनिक वित्त अप्ठ्यारो अवस्थामा छ। लक्ष्यअनुसार राजस्व उठ्न छाडेको छ। आन्तरिक ऋणले चालू खर्च धान्नु परिरहेको छ। सरकारले अत्यावश्यकबाहेकको भुक्तानी रोकेको छ। राजनीतिक अस्थिरताले सार्वजनिक सेवा पनि खल्बलिएको छ। मुलुकको वित्तीय क्षेत्रलाई सहयोग, सहकार्य र समन्वयको खाँचो छ। उच्च ब्याजदर, खस्किँदो लगानीकर्ताको मनोविज्ञान, शिथिल अर्थतन्त्रजस्ता समस्या गहिरिएका छन्। नेपाल राष्ट्र बैंकले सार्वजनिक गरेको तथ्यांकअनुसार फागुनमा १ अर्ब ४ करोड रुपैयाँ रेमिट्यान्स भित्रिएको छ। रेमिट्यान्स एक अर्बभन्दा माथिको आँकडामा भित्रिन थालेपछि बाह्य क्षेत्रमा सन्तोषजनक सुधार देखिएको हो। फागुनसम्म शोधनान्तर बचत १ खर्ब ४८ खर्ब १० अर्ब रुपैयाँ बचतमा छ। माघमा १ खर्ब ३३ अर्ब रुपैयाँ बचतमा थियो। राजस्व कम उठ्न थालेपछि चालू खाताको घाटा भने झन् फराकिलो भएको छ। माघसम्म २९ अर्ब ६४ करोड रुपैयाँ रहेको चालू खाता घाटा फागुनमा पुनः बढेर ४४ अर्ब पुगेको हो। तर यो अंक गत वर्षको तुलनामा कमी छ। फागुनमा महँगी दर घटेर ७ दशमलव ४४ पुगेको छ। आर्थिक वर्षको अन्त्यसम्म औसत मूल्यवृद्धि दर ७ दशमलव ९३ रहने नेपाल राष्ट्र बैंकको अनुमान छ। विदेशी मुद्राको सञ्चितिमा पनि वृद्धि भएको छ। फागुनसम्म १० अर्ब ७० करोड डलर कायम छ। जसले ९ दशमलव ४ महिनाको वस्तु तथा सेवा आयात धान्न सक्ने राष्ट्र बैंकले जनाएको छ। साथै राष्ट्र बैंकले नेपालको आर्थिक वृद्धिदर ४ दशमलव ५ प्रतिशत रहने प्रक्षेपण गरेको छ। अहिले कम्तीमा १० महिनालाई पुग्नेगरी विदेशी विनिमय सञ्चिति रहेको छ। पछिल्लो समय उल्लेख्य रूपमा राजस्व संकलन हुन थालेको छ। बैंकवित्तीय संस्थामा ब्याजदर उच्च हुँदा केही समस्या देखिएको छ। राष्ट्र बैंकको चालू पुँजी कर्जादेखि ब्याज बढाउने नीतिसम्मले अर्थतन्त्र समस्यामा छ। हालैका केही समय बैंकहरूको खराब ऋण बढ्दै गएकोले वित्तीय संस्थाहरूप्रति प्रश्न उठ्न थालेका छन्। बैंकका कर्मचारीहरूले कुटाइ खान थालेका छन्। चौतर्फी रूपमा ब्याज बढेर समस्या आएको विश्लेषण भइरहेको छ। स्वतन्त्र केन्द्रीय बैंकले अलोकप्रियताको चिन्ता नगरी मूल्य स्थिरतालाई उच्च प्राथमिकता दिनुपर्ने हुन्छ। नेपालमा केन्द्रीय बैंकको आवश्यकताको विचार सन् १९५० को दशकबाट सुरु भयो। मुख्यतया वित्तीय क्षेत्रको विकासको लागि मार्गदर्शन गर्न र तिनीहरूको पर्यवेक्षण गर्नको लागि नेपाल राष्ट्र बैंकको स्थापना भएको थियो। मुलुकको अर्थतन्त्र महामारीपछिको अवस्था र युद्धपछिको स्थितिमा संघर्ष गरिरहेको छ। महामारीको तीन वर्षमा रोजगारी गुमाएकाहरूको लागि रोजगार पुन ः प्राप्ति प्राय शून्य वा नकारात्मक छ। बिस्तारै सुधार हुँदै गए पनि सरकारी ढुकुटी खस्किएको छ। विदेशी मुद्रा सञ्चिति हालै केही बढेको छ। विश्व बैंकले आर्थिक वर्ष सन् २०२४ मा करिब ४ प्रतिशतले आर्थिक वृद्धि हुने प्रक्षेपण गरेको छ। तर पनि सरकारले चालू आर्थिक वर्षमा करिब ७ प्रतिशतको वृद्धिदर हासिल गर्ने अवास्तविक अपेक्षा गरेको छ। तथापि, केन्द्रीय बैंकले मौद्रिक नीतिमार्फत स्वीकार गरे कि वर्तमान आर्थिक अवस्थालाई ध्यानमा राख्दै यस्तो उच्च वृद्धि असम्भव छ। आर्थिक वृद्धिको लागि मौद्रिक अनुशासनको व्यापार गर्न केन्द्रीय बैंकमा दबाब बढ्दै जानु स्वाभाविक छ। अर्थतन्त्रलाई पुनरुत्थान गर्न राजनीतिज्ञहरूको असफलताको लागि केन्द्रीय बैंकलाई बलिको बोका बनाइनु उचित हो होइन छलफलको विषय हुन सक्छ। यसको विपरीत, राजनीतिज्ञहरूले अर्थव्यवस्था राम्रो हुँदाको जश आफूले लिन चाहन्छन्। सरकारले केन्द्रीय बैंकलाई एकैसाथ धेरै लक्ष्यहरू पूरा गर्न भनेको छ। मुद्रास्फीति कम गर्ने, वित्तीय प्रणाली पुनरावलोकन र अर्थव्यवस्था पुनर्जीवित गर्न निर्देशन दिए पनि केन्द्रीय बैंकले तीव्र मुद्रास्फीतिलाई नियन्त्रण गर्न धेरै कठिन छ। बढ्दै गएको मुद्रास्फीति, बढ्दो आयात खर्च, नेपाली मुद्राको अवमूल्यन, तरलता व्यवस्थापनको समस्या, बैंकिङ क्षेत्रमा घट्दो निक्षेप, सहकारीमा अनियमितता, व्यापार घाटा बढ्दा लगानीकर्ता निराश भएका छन्। नेपाल राष्ट्र बैंकको काम बृहत् अर्थतन्त्र र वित्तीय प्रणालीमा स्थायित्व कायम गर्ने हो। वित्तीय प्रणाली स्थायित्व भनेको कार्यशील बैंकिङ प्रणालीलाई कायम राख्नु, कर्जा प्रवाह कायम राख्नु र अन्तिम उपायको ऋणदाताको रूपमा काम गर्नु हो। नेपालको पुँजीबजार मूलतः वास्तविक क्षेत्रभन्दा पनि वित्त तथा बैंकिङ संस्थाहरूमा आधारित भएकोले पुँजीबजारमा गभर्नरको भूमिका महत्त्वपूर्ण हुन्छ। केन्द्रीय बैंकको नेतृत्व गर्नको लागि बृहत् आर्थिक सिद्धान्त र अनुभवको ठोस बुझाइ र बैंकिङ र वित्तमा व्यावहारिक अनुभव चाहिन्छ। वित्तीय क्षेत्रमा यी जोखिमहरू बढ्दै गएका छन्। राष्ट्र बैंकले लिएको कसिलो मौद्रिक नीतिका कारण ब्याजदर बढेको भन्दै निजी क्षेत्रबाट चौतर्फी विरोध भइरहेका बेला अन्तर्राष्ट्रिय मुद्रा कोष (आईएमएफ) ले भने उक्त नीतिको प्रशंसा गरेको थियो। राष्ट्र बैंकले लिएको कसिलो मौद्रिक नीतिका कारण ब्याजदर बढेको भन्दै निजी क्षेत्रबाट चौतर्फी विरोध भइरहेका बेला आईएमएफले भने उक्त नीतिको प्रशंसा गरेको छ। आईएमएफको निष्कर्षअनुसार कसिलो मौद्रिक नीतिले नेपालको बाह्य क्षेत्रमा स्थिरता ल्याउन सहयोग गर्नुका साथै मूल्य वृद्धिदर घटाउन योगदान गरेको छ। दिगो मध्यकालीन विकासका लागि आर्थिक सुधारहरूको आवश्यकतामा पनि जोड दिएको छ। बैंकिङ नियम र सुपरिवेक्षणमा सुधार अगाडि बढाउनुपर्ने, व्यवसायको लागत घटाउनुपर्ने, वैदेशिक लगानीका अवरोधहरू हटाउनुपर्ने र सुशासनलाई बढावा दिनुपर्ने आदि सुझावसमेत सरकारलाई दिएको थियो। आईएमएफले चालू आर्थिक वर्षमा ४ दशमलव ४ प्रतिशत आर्थिक वृद्धिको प्रक्षेपण पनि गरेको छ। आईएमएफले दिगो मध्यकालीन विकासका लागि आर्थिक सुधारहरूको आवश्यकतामा पनि जोड दिएको छ। मुलुकको अर्थतन्त्रमा आएको सुस्तता, राजनीतिक अस्थिरता र कोभिड १९ महामारीको प्रभाव कम गर्न नेपाल राष्ट्र बैंकले दिएको सुविधा हटाएपछि खराब ऋण अनुपातमा वृद्धि भएको देखिन्छ। मौद्रिक नीतिको कार्यान्वयनलाई सुदृढ गर्नका लागि राम्रोसँग काम गर्ने ब्याजदर फ्रेमवर्क चाहिन्छ। जसले छोटो अवधिको ब्याजदरमा अस्थिरता घटाउँछ। कम छोटो अवधिको ब्याज दर अस्थिरताले वित्तीय बजार विकासलाई समर्थन गर्नेछ। र, नीति संकेत र प्रसारणमा सुधार गर्नेछ। मध्यम अवधिमा उच्च वृद्धि हासिल गर्नका लागि संरचनात्मक समस्याहरू समाधान गर्नु आवश्यक छ। मुलुकमा सम्भावना उच्च हुँदाहुँदै पनि कमजोर व्यापारिक वातावरण, विद्युत् अभाव, पूर्वाधारको आवश्यकता, कमजोर सुशासन र कठिन श्रम सम्बन्धलाई सम्बोधन गर्न आवश्यक छ।"
प्रदेश गौरवको योजना मिनी रंगशाला को निर्माण अलपत्र,"सिन्धुपाल्चोक : सिन्धुपाल्चोकको सदरमुकाम चौतारास्थित टुँडिखेलमा लामो समयदेखि युवाहरूले खेलकुद अभ्यास गर्न पाएका छैनन्। बागमती प्रदेश सरकारको गौरवको योजनाअन्तर्गतको मिनी रंगशाला निर्माण अलपत्र परेपछि खेल गतिविधि ठप्प बन्न पुगेको हो। प्रदेश सरकारको सार्वजनिक निर्माण कार्यान्वयन एकाई काभ्रेमार्फत ४१ करोड ६२ लाख रुपैयाँ लागतमा २०७६ भाद्र २ गतेदेखि रंगशाला निर्माण थालिएको थियो। जसको शिलान्यास बागमती प्रदेशका तत्कालीन सामाजिक विकास मन्त्री युवराज दुलालले गरेका थिए। जिल्लामा खेलकुद गतिविधिलाई लक्षित गरेर निर्माण सुरु गरिएको रंगशालाको काम साढे दुई वर्षमा सकिने गरी सम्झौता गरिएको थियो। सम्झौताको समय २०७७ फागुनमा सकिएपछि पुनः १ वर्षको लागि समय थप गरिएको थियो। सो समयसीमा पनि सकिएको १३ महिना बितिसकेको छ। रंगशालाको हालसम्म छ वटा प्याराफिटमा तीन निर्माणको चरणमा छ भने तीन वटा प्याराफिटको काम सुरु नै भएको छैन। ठेकेदारको ढिलासुस्ती लगायतका कारण हालसम्म ३५ प्रतिशत मात्रै निर्माण सम्पन्न भएको छ। हामीले निर्माण व्यवसायीलाई पटक पटक निर्माण सम्पन्न गर्न ताकेता गरेको भएपनि हालसम्म ३५ प्रतिशत मात्रै निर्माण सम्पन्न भएको पाइएको छ, सार्वजनिक निर्माण कार्यान्वयन एकाइ भैंसेपाटी काभ्रेका प्रमुख डा चन्द्रप्रसाद लुईंटेलले भने। समय थप गर्दा पनि निर्माण पूरा गर्न नसकेका कारण ठेकेदार कम्पनीलाई कालो सूचीमा राखिएको लुइँटेलले जानकारी दिए। अब नयाँ टेण्डर गरेर निर्माण प्रकृया अघि बढाइनेछ, उनले भने। एकाइका अनुसार मिनी रंगशालाको फुटबल मैदान एन्फा (अखिल नेपाल फुटबल संघ) को मापदण्डबमोजिम सय मिटर लम्बाइ र ६५ मिटर चौडाइको हुनेछ। रंगशालामा ६ हजार दर्शक क्षमताको प्याराफिट बन्नेछ भने पाँच सय सवारी साधन अट्ने पार्किङस्थल, ड्रेसिङ रुमलगायत संरचना बनाइनेछ। सरकारी निकायबाट रंगशालाको पटक पटक अनुगमन हुँदै आएको छ। बुधबार बागमती प्रदेश सामाजिक विकास मन्त्री कुमारी मोक्तानसहितको टोलीले रंगशालाको अनुगमन गरेको छ। अनुगमन पछि उनले कामलाई तीव्रता दिने विषयमा तुरुन्त काम थाल्ने र आगामी वर्षभित्र निर्माण सम्पन्न गरिने बताइन्। जिल्ला फुटबल संघका अध्यक्ष अमृतमान श्रेष्ठले समयमै ठेकेदारले काम सम्पन्न गर्दा खेलकुद गतिविधि आयोजनामा समस्या भएको गुनासो गरे। यसअघि जिल्लास्तरका खेलकुद यही खेल मैदानमा हुने गरेको बताउँदै अध्यक्ष श्रेष्ठले भनेअहिले केही खेलकुद गर्नुपरे लामोसाँघु पुग्नुपर्छ। रंगशाला निर्माण पनि सुरु हुन सकेको छैन। खेल मैदान नहुँदा निक्कै समस्या परेको छ। रंगशाला निर्माणमा ढिलासुस्ती भएपछि स्थानीय क्लबले निर्माणाधीन रंगशालाभित्र सेभेन ए साइड मापदण्ड अनुसारको मैदान तयार गरेका छन्। तोकिएको समयसीमाभित्र रंगशाला निर्माण कार्य सम्पन्न नभएपछि आवश्यक खेलकूद गतिविधिका लागि आफूहरूले निर्माण सामग्रीलाई एक ठाउँमा एकीकृत गरि खेल मैदान तयार गरेको चौतारा स्पोर्टिङ क्लबका अध्यक्ष सविन श्रेष्ठले बताए। समयमै रंगशालाको निर्माण सम्पन्न हुन नसक्दा सुन्दर टुँडिखेल कुरुप बनेको स्थानीय होटल व्यवसायी रामचन्द्र नेपालले बताए। उनका अनुसार निर्माण स्थलबाट निस्किएको माटोले पानी पर्दा टुँडिखेल हिलाम्मे हुने गरेको छ। जिल्लामा खेलप्रतिको आकर्षण धेरै छ। तर खेलका लागि पूर्वाधार अभावका कारण जिल्लामा आयोजना हुने प्रतियोगिता खुम्चिँदै गइरहेको जिल्ला भलिबल संघका उपाध्यक्ष रामचन्द्र सापकोटाले बताए। खेलप्रतिको आकर्षण व्यापक भए पनि स्तरीय मैदान अभावले खेल प्रतिभा पलायन हुने स्थिति बनेको सापकोटाको भनाइ"
मार्टिन्सको गोलमा थ्री स्टार विजयी,काठमाडौं : अजयी मार्टिन्सको निर्णायक गोलप्रेरित थ्री स्टार क्लबले सहिद स्मारक ए डिभिजन लिगमा नेपाल पुलिस क्लबलाई १० को नतिजामा पराजित गरेको छ। जारी सिजन लिगमा थ्री स्टारको यो चौथो जित हो। सातदोबाटोस्थित एन्फा कम्प्लेक्समा सम्पन्न खेलमा मार्टिन्सले ६५औं मिनेटमा गरेको गोल नै थ्री स्टारलाई तीन अंक दिलाउन काफी रह्यो। जितसँगै थ्री स्टारले आठ खेलबाट १४ अंक जोडेको छ। लिगमा थ्री स्टारले तीन खेलमा बराबरी खेल्दा दुई खेलमा हार बेहोरेको छ। थ्री स्टारसँग पराजित भएसँगै पुलिसले भने रेलिगेशन क्षेत्रबाट माथि उक्लिने सुनौलो अवसर गुमायो। लिगमा छैटौं हार बेहोरेको पुलिस तालिकाको १३औं स्थानमा छ। पुलिसले आठ खेलमध्ये एकमा जित र एकमा बराबरी खेलेको छ। लिगमा आजै हुने दोस्रो खेलमा नवप्रवेशी चर्च ब्वाइज युनाइेड र फ्रेन्ड्स क्लबबीच प्रतिस्पर्धा हुँदैछ। त्रिपुरेश्वरस्थित दशरथ रंगशालामा हुने यो खेल साँझ ५:४५ बजेदेखि सुरु हुँदैछ।
क्रिकेटले जगाएको आशा,"विश्व खेलकुदको महाकुम्भ ओलम्पिकमा नेपाली खेलाडीले पदक प्राप्त गर्न सकेका छैनन्। नेपालका लागि ओलम्पिक सहभागितामा मात्र सीमित बनेको छ। काठमाडौं : गत चैत २ गते कीर्तिपुरस्थित त्रिवि क्रिकेट मैदान भरिभराउ थियो। संयुक्त अरब इमिरेट्स (यूएई) विरुद्धको आईसीसी विश्वकप क्रिकेट लिग टुको अन्तिम खेलमा घरेलु टोली नेपाललाई समर्थन गर्न २० हजारभन्दा बढी दर्शक झुम्मिएका थिए। उनीहरूले त्रिभुवन विश्वविद्यालय क्रिकेट मैदानभित्र मात्रै होइन, वरपरका रुखमा चढेरसमेत क्रिकेटको मज्जा लिएका थिए। घरेलु मैदानमा भएको लिग२ को अन्तिम खेलमा नेपालले २० हजारभन्दा बढी घरेलु समर्थकमाझ ऐतिहासिक जितको खुसी साटेका थिए। यूएईलाई डकवर्थलेविसस्टर्न (डीएल) मेथडमा नौ रनले पराजित गर्दै नेपालले आगामी जुनजुलाईमा जिम्बावेमा हुने ग्लोबल छनोटको यात्रा तय गरेको समाचारले भन्दा पनि समर्थकको भीड र रुखको टुप्पामा बसेर खेल हेरेको समाचारले अन्तर्राष्ट्रिय सञ्चार माध्यममा चर्चा कमायो। त्यसपछि नेपालको एक मात्रै अन्तर्राष्ट्रिय क्रिकेट मैदानको स्तरोन्नतीका विषयले पनि त्यक्तिकै चर्चा पायो। खेल हेर्न पुगेका प्रधानमन्त्री पुष्पकमल दाहाल प्रचण्डले त्रिवि मैदानमा फ्र्ड लाइट जडानका लागि तत्कालै निर्देशनसमेत दिएका थिए। आईसीसी विश्वकप क्रिकेट लिग२ का पछिल्ला १२ मध्ये नेपालले ११ खेलमा जित निकालेको थियो। त्यसमा पनि आठ खेल घरेलु मैदानमै भएको थियो। नेपालले घरेलु मैदानमा भएका आठ वटै खेलमा जित निकालेको थियो। सन् २०२३ को क्रिकेट विश्वकपको ग्लोबल छनोटको यात्रा तय गर्नुका साथै सन् २०२७ सम्म एकदिवसीय राष्ट्रको मान्यता जोगाएपछि नेपाली क्रिकेटको चर्चा चुलिएको हो। नेपाली क्रिकेटले अन्तर्राष्ट्रिय एरिनामा ऐतिहासिक सफलता हात पारेको यो पहिलो पटक होइन, पछिल्लो दशकमा नेपाली क्रिकेटले थुप्रै पटक ऐतिहासिक सफलता पाएका छन्। यही वर्ष नेपाल दोस्रो पटक यू१९ विश्वकपमा छनोट भयो। घरेलु टोली यूएईलाई सात रनले हराउँदै आठ वर्षपछि उमेर समूहको विश्वकपमा छनोट भएको थियो। यसअघि सन् २०१६ मा नेपालले पहिलो पटक यू१९ विश्वकप खेलेको थियो। अन्तर्राष्ट्रिय क्रिकेट काउन्सिल (आईसीसी) को एसोसिएट राष्ट्र नेपालले सन् २०१४ मा टीट्वेन्टी विश्वकपमा प्रतिस्पर्धा गरेको थियो स सन् २०१८ मा पहिलो पटक एकदिवसीय राष्ट्रको मान्यता पाएको नेपालले यही वर्ष टीट्वेन्टी राष्ट्रको सदस्यता पाएको थियो। सन्दीप ग्लोबल आइकन यही दशकमा युवा लेगस्पिनर सन्दीप लामिछानेले टीट्वेन्टी फ्रेन्चाइज प्रतियोगितामा विश्वका प्रतिष्ठित घरेलु लिगहरूमा आफ्नो उपस्थिति जनाए। २०७५ मा इन्डियन प्रिमियर लिग (आईपीएल) टोली दिल्ली डेयर डेभिल्सबाट फ्रेन्चाइज क्रिकेटमा डेब्यु गरेका उनले त्यसपछि पछाडि फर्केर हेर्नु परेन। आईपीएलमा सनसनीपूर्ण प्रदर्शन गरेपछि उनी टीट्वेन्टी फ्रेन्चाइज लिगका व्यस्त क्रिकेटर बन्न सफल भए। विश्वका प्रमुख फ्रेन्चाइज टोलीमा आबद्ध सन्दीप कलिलो उमेरमै करोडपति बने। अन्तर्राष्ट्रिय फ्रेन्चाइज क्रिकेटमा सनसनी मच्चाएका सन्दीपमाथि यही वर्ष नाबालिग बलात्कारको अभियोग लाग्यो। नाबालिग बलात्कार आरोप लागेपछि नेपाल क्रिकेट संघ क्यानले सन्दीपलाई हटाउँदै रोहित पौडेललाई राष्ट्रिय टोलीको कप्तान नियुक्त गरेको थियो। अभियोग लागेपछि केही समय बिदेश बसेका उनी गत असोज २० मा नेपाल फर्किएका थिए। लामो समय थुनामा बसेका उनलाई उच्च अदालत पाटनले गत पुस २८ गते धरौटीमा रिहा गर्न आदेश दिएको थियो। त्यसपछि उनी राष्ट्रिय टोलीमा फर्किए । २० वर्षपछि एसियाडमा रजत सन् २०१८ मा इन्डोनेसियाको जकार्तामा एसियन खेलकुद प्रतियोगिता (एसियाड) आयोजना भयो। नेपालले लगभग सबै खेलमा सहभागिता जनायो। नेपालले कराते, तेक्वान्दो, उसु र बक्सिङमा पदकको आशा राखेको थियो। तर, यी खेलका स्टार खेलाडीहरू पदकनजिकसम्म पनि पुग्न सकेनन्। आशा गरेका खेलका खेलाडी पदकविहीन हुँदा पुरुष प्याराग्लाइडिङ टोलीले पहिलोपटक एसियाडमा सहभागी प्याराग्लाइडिङमा ऐतिहासिक सफलता दिलाए। सन् १९९८ मा सविता राजभण्डारीले बैंकक एसियाडमा नेपाललाई रजत दिलाएकी थिइन्। त्यसपछि नेपाल एसियाडमा रजतविहीन थियो। नेपालले एसियाडमा २० वर्षपछि रजत हात पारेको हो। यसअघि सन् २०१४ को इन्चोन एसियाडमा विमला तामाङले कांस्य पदक दिलाएकी थिइन्। सन् १९५१ बाट सुरु भएको एसियाली खेलकुद प्रतियोगिता (एसियाड) को पहिलो संस्करणदेखि नै नेपालले सहभागिता जनाए पनि अहिलेसम्म स्वर्ण पदक जित्न सकेको छैन। नेपाली टोलीको सहभागिता ब्यापक बने पनि रजत पदकभन्दा माथि उठ्न सकेको छैन। एसियाली खेलकुदको ७२ वर्षको इतिहासमा नेपालले दुई रजत र २२ कांस्य गरी जम्मा २४ पदक जितेको छ। भलिबल राष्ट्रिय खेल मुलुकको राष्ट्रिय खेल के भन्ने लामो समयदेखिको बहसको टुंगो यही दशकमा लाग्यो। सरकारले नेपालको राष्ट्रिय खेल भलिबललाई निर्धारण गयो। २०७४ जेठ ८ गते बसेको मन्त्रिपरिषदको बैठकले नेपालको राष्ट्रिय खेल भलिबल निर्धारण गरेको हो। यसअघि डन्डिबियो र कबड्डीले आफूलाई राष्ट्रिय खेलको दाबी गरे पनि सरकारी स्तरबाट नेपालको राष्ट्रिय खेलको टुंगो लागेको थिएन। ओलम्पिकमा सहभागिता मात्रै विश्व खेलकुदको महाकुम्भ ओलम्पिकमा नेपाली खेलाडीले पदक प्राप्त गर्न सकेका छैनन्। नेपालका लागि ओलम्पिक सहभागितामा मात्र सीमित बनेको छ। नेपाली खेलाडीले सन् १९६४ को टोकियो ओलम्पिकदेखि सहभागिता जनाउन थाले पनि अहिलेसम्म सम्झन लाय प्रदर्शन हुन सकेको छैन। सन् १९८८ को दक्षिण कोरियाको सोलमा भएको ओलम्पिकमा तेक्वान्दो खेलाडी विधान लामाले कांस्य पदक जिते पनि तेक्वान्दोलाई प्रदर्शनी खेलका रुपमा समावेश गरिएकाले त्यसले पदकको मान्यता पाउन सकेन। ओलम्पिक सहभागिताको ५९ वर्ष बितिसक्दा पनि नेपालको सहभागिता सहभागितामै सीमित रहँदै आएको छ । दक्षिण एसियाली खेलकुदमै रमाउँदै नेपालमा संस्थागत रूपमा खेलकुद विकासको थालनी भएको ६ दशक नाघिसकेको छ। २०१५ सालमा राष्ट्रिय स्वास्थ तथा खेलकुद परिषद् गठन भएपछि संस्थागत रूपमा खेलकुद विकास थालिको हो। खेलकुद संस्थागत थालनी भएको लामो कालखण्ड बितिसक्दा पनि नेपाली खेलकुदले गति लिन सकेको छैन। खेलकुदलाई अनुत्पादक क्षेत्रका रूपमा हेर्ने सरकारी दृष्टिकोणमा परिवर्तन आउन सकेको छैन। विश्व खेलकुदसँग तादात्म्यता मिलाउँदै सफलताको शिखर चुम्न अघि बढ्नुपर्नेमा आफ्नै परिवेशद्वारा सिर्जित विभिन्न समस्या र अप्ठ्याराहरूसँग लुकामारी खेल्नमा नै व्यस्त छ, नेपाली खेलकुद। अझै पनि नेपाली खेलकुदको परिधि दक्षिण एसियाली खेलकुद (साग) को घेराभन्दा माथि उठ्न सकेको छैन। नेपाली खेलकुद दक्षिण एसियाली खेलकुदमा हासिल गरेको उपलब्धिमा मात्रै रमाउने गरेको छ। नेपालबाटै शुभारम्भ भएको दक्षिण एसियाली खेलकुद महोत्सव ३५ वर्षमा तेस्रोपटक सफलतापूर्वक सम्पन्न भयो। सन् २०१९ डिसेम्बरमा भएको १३औं दक्षिण एसियाली खेलकुदमा सात हजारभन्दा बढी खेलाडी र पदाधिकारी सहभागी भएका थिए। प्रतियोगितामा सात देशका तीन हजार खेलाडीले ३१७ स्वर्णका लागि प्रतिस्पर्धा गरेका थिए। समयमै पूर्वाधार निर्माण नहुँदा नेपालले यसअघि दुईपटकसम्म प्रतियोगिता सार्नु परेको थियो। भूकम्पका कारण मुख्य खेलस्थल दशरथ रंगशाला भत्किएकाले छोटो अवधिमा पुनर्निर्माण सक्न चुनौती थपिएको थियो। तीन राष्ट्रिय प्रतियोगिता हरेक दुई वर्षको अन्तरालमा राष्ट्रिय खेलकुद प्रतियोगिता आयोजना गर्ने भनिए पनि पछिल्लो एक दशकमा राष्ट्रिय खेलकुद प्रतियोगिताका जम्मा तीन संस्करण मात्र हुन सक्यो। २०७३ मा पूर्वाञ्चलमा सातौं राष्ट्रिय खेलकुद प्रतियोगिता आयोजना भयो। त्यसपछि २०७६ मा नेपालगन्जमा आठौं र २०७९ मा गण्डकी प्रदेशमा नवौं राष्ट्रिय खेलकुद प्रतियोगिता आयोजना भयो।"
ठूला आयोजना अगाडि बढाउने लगानी बोर्डको निर्णय,"काठमाडौं : स्वदेशी, विदेशी र ठूलो आकारका आयोजनाहरू नेपाल लगानी बोर्ड मार्फत् अगाडि बढाइने भएको छ। प्रधानमन्त्री पुष्पकमल दाहालको अध्यक्षतामा बसेको लगानी बोर्डको ५३ औं बैठकले यस्तो आयोजना अगाडि बढाउने निर्णय गरेको हो। अर्थमन्त्री डा प्रकाशशरण महतका अनुसार ऊर्जा क्षेत्रमा जलविद्युत् आयोजनालाई अघि बढाउने निर्णय भएको छ। तल्लो अरुण, माथिल्लो मर्स्याङ्दी, दूधकोशी२ लगायत जलविद्युत आयोजनालाई अगाडि बढाउने लगानी बोर्डको बैठकले निर्णय गरेको छ। त्यसैगरी सिमेन्टमा लगानी भएका आयोजनामा उत्पादन तहमा पुगेका छन्, त्यससँग जोडिएको विषयमा पनि केही निर्णय भएको मन्त्री डा महतले बताए। रासायनिक मल उत्पादनको चासो सर्वत्र छ। त्यस विषयमा पनि लगानी बोर्डले केही निर्णय गरेको छ। लगानी बोर्डका उपाध्यक्ष समेत रहेका अर्थ मन्त्री डा महतले भने, मल उत्पादनका लागि वैदेशिक लगानीकर्ताले विस्तृत अध्ययन गर्न अनुमति पर्खिरहनु भएको छ, दुई वटा वैदेशिक लगानीकर्तालाई अनुमति दिने प्रकृया अगाडि बढाउने निर्णय भएको छ। लगानीसँग जोडिएको अन्य धेरै विषयमा बोर्डमा छलफल भएको मन्त्री डा महतले बताए। उनले भने, यतिबेला लगानी विभिन्न चरणमा छन्, कोही अध्ययनको चरणमा छन्, कोही सम्पन्न हुने चरणमा छन्, कोही कार्यान्वयनको चरणमा पुगेका छन्। यी विभिन्न चरणमा भएका आयोजनाहरूलाई अगाडि बढाउने र त्यो सँगसँगै आगामी दिनमा लगानी बोर्डको प्राविधिक लगायत अन्य क्षमतामा वृद्धि गरेर भविष्यमा थप लगानीको परिवेश निर्माण गर्ने कुरामा छलफल भएको थियो। बोर्ड बैठकमा कार्यविधि, ऐनमा संशोधन गर्नुपर्ने कुरा उठेका थिए। त्यस विषयमा सरकारले आवश्यकताअनुसार निर्णय लिने मन्त्री डा महतले बताए। उनले भने, आगामी दिनमा लगानी सम्मेलन गर्ने विषय पनि उठेको थियो, त्यसको उपयुक्त मिति छलफल पछि टुंग्याइने छ। प्रधानमन्त्री तथा लगानी बोर्डका अध्यक्ष पुष्पकमल दाहाल प्रचण्डको अध्यक्षतामा लगानी बोर्डको ५३औं सम्पन्न बैठले ५ वटा जलविद्युत परियोजनाक लागि १ खर्ब ४६ अर्ब २२ करोड रूपैयाँ वैदेशिक र २१ अर्ब ३७ करोड स्वदेशी गरी कूल १ खर्ब ६७ अर्ब ५९ करोड बराबरको लगानी स्वीकृत गरेको छ । लगानी बोर्डको कार्यालय, नयाँ बानेश्वरमा सम्पन्न बोर्ड बैठकले तल्लो अरुण जलविद्युत परियोजनाका लागि ९२६८ अर्ब बराबरको लगानी स्वीकृत गर्नुका साथै विकासकर्तासँग वार्ता गरी परियोजना विकास सम्झौताको सहमतिको दस्तावेज तयार पारेर बोर्डसमक्ष पेश गर्न लगानी बोर्डका प्रमुख कार्यकारी अधिकृतको संयोजकत्वमा वार्ता समिति गठन गरेको छ। त्यसैगरी, १०२ मेगावाटको माथिल्लो मर्स्याङ्दी१ जलविद्युत परियोजनाको ३३१९ अर्ब, ७० मेगावाटको दुधकोसी२ (जलेश्वर) जलविद्युत परियोजनाको २०३५ अर्ब, ७०३ मेगावाटको सिम्बुवा खोला जलविद्युत परियोजनाको १३४४ अर्ब र ४३ मेगावाटको अप्पर मादी० खोला जलविद्युत परियोजनाको लागि ७९३ अर्ब लगानी स्वीकृत गरेको छ ।"
"महासंघको अध्यक्षमा चन्द्रप्रसाद ढकाल निर्वाचित, यस्तो बन्यो नयाँ नेतृत्व","काठमाडौं : नेपाल उद्योग वाणिज्य महासंघमा नयाँ नेतृत्व चयन भएको छ। अध्यक्षमा चन्द्रप्रसाद ढकाल र वरिष्ठ उपाध्यक्षमा अन्जन श्रेष्ठ निर्वाचित भएका छन्। महासंघको विधानमा वरिष्ठ उपाध्यक्ष नै स्वतः अध्यक्ष बन्ने प्रावधानका कारण ढकाल अध्यक्ष भएका हुन्। नयाँ नेतृत्वले सपथग्रहण गरिसकेको छ। पहिलो चरणमा कसैले पनि ५० प्रतिशत मतभार नकटाएपछि अन्जन श्रेष्ठ र उमेशलाल श्रेष्ठबीच पुनः चुनाव हुने तयारी हुँदै थियो। तर, दुई उम्मेदवारलाई राखेर अध्यक्ष, पूर्व अध्यक्षहरूले छलफल गरी सर्वसम्मत नेतृत्व चयन गरेका हुन्। उमेशलालकै समर्थनमा अन्जन श्रेष्ठ वरिष्ठ उपाध्यक्षमा निर्वाचत भएका हुन्। अन्जन तीन वर्षपछि महासंघको अध्यक्ष बन्नेछन्। महासंघको विधानअनुसार ५० प्रतिशत मतभार कटाउन नसकेपछि रामचन्द्र संघई मैदानबाट बाहिरिएका थिए। सबै मतभारलाई १०० प्रतिशत मानेर ५० प्रतिशत बढी मत प्राप्त गर्ने वरिष्ठ उपाध्यक्षमा विजयी हुन्छन्। पहिलो चरणमा ५१ प्रतिशत मत नआएमा बढी मत प्राप्त गर्नेबीच प्रतिस्पर्धा हुन्छ र त्यसमा जसले बढी मत ल्याउँछ उही विजयी हुने महासंघको विधानमा छ। विधानअनुसार जिल्ला नगर वाणिज्य संघको ५० प्रतिशत मतभार हुन्छ। एशोसिएट्सको ३० प्रतिशत र वस्तुगतको २० प्रतिशत मतभार हुन्छ। जिल्ला नगरतर्फ १ सय १७ मत खसेकोमा सघंईले ३९ मत,उमेशलाल श्रेष्ठले २८ र अञ्जन श्रेष्ठले ४७ मतमात्रै प्राप्त गरेका थिए। वस्तुगततर्फ खसेको कूल १ सय २३ मतमा सघंईले १२ मत, अञ्जनले ४१ मत र उमेशलाले ६९ मत प्राप्त गरे। वस्तुगत तर्फबाट सर्वाधिक मत पाएसँगै उमेशलाल दोस्रो चरणमा जाने अवसर पाएका थिए। तर, उनले दोस्रो चरणमा भने जान रुची देखाएनन्। एसोसिएटतर्फ संघईले ६ सय १३ मत ल्याए। अञ्जनले ५ सय ७३ र उमेश श्रेष्ठले ४ सय २६ मत प्राप्त गरे। महासंघको इतिहासमा त्रिपक्षीय भिडन्त पहिलोपटक भएको हो। महासंघमा यसअघि दुई पक्षीयबीच मात्रै चुनाव हुने गरेको थियो। सुरूमा अग्रता लिइरहेका संघई विधानअनुसार मतभार नकटेपछि बाहिरिएका थिए। जिल्लानगरतर्फ रामचन्द्र संघई प्यानलका सुरकृष्ण वैद्य उपाध्यक्षमा विजयी भए। उनले ४३ मत प्राप्त गरेर विजयी भए। निकटतम प्रतिस्पर्धी अन्जन श्रेष्ठ प्यानलका अरुणराज सुमार्गीले ३७ मत पाए। वस्तुगतर्फ उमेशलाल श्रेष्ठ प्यानलका हेमराज ढकाल विजयी भए। ६१ मत ल्याएर ढकाद विजयी हुँदा निकटतम प्रतिस्पर्धी अन्जन प्यानलका मनिशलाल प्रधानले ५८ मत ल्याए। एसोसिएट उपाध्यक्षमा रामचन्द्र संघाई प्यानलकी ज्योत्सना श्रेष्ठ विजयी भइन्। उनले ८ सय ४६ मत प्राप्त गर्दा उनका प्रतिस्पर्धी भरतराज आचार्यले ७ सय ८१ मत ल्याए। १९ जना एसोसियट सदस्यमा डारामशरण थपलिया १४४० मत ल्याएर सर्बाधिक मत ल्याउने सदस्यमा विजयी भए। मनोज पौडेल, अम्बिकाप्रसाद पौडेल, आनन्दकुमार बगेरिय, राजेशकुमार अग्रवाल, सुशील थापा, शैलेन्द्र गुरागाई निर्वाचित भए। सुनिलनारायण श्रेष्ठ, हेमन्त गोल्छा अविनाश बोहोरा, गोपाल खनाल, देशबन्धु बस्नेत, प्रबलजङ पाण्डे उज्वलकुमार श्रेष्ठ, ऋषी अग्रवाल, जुना माथेमा, मुकुन्दप्रसाद तिमल्सिना, शक्तिकुमार बेगानी र सन्दिपकुमार अग्रवाल निर्वाचित भए । २९ जनाको उम्मेदवारी परेको थियो। जिल्ला नगरतर्फ ११ जना सदस्य उमेशलाल श्रेष्ठ प्यानलका र ७ जना अन्जन श्रेष्ठ प्यानलका निर्वाचित भएका छन्। सदस्यमा मोहनप्रसाद श्रेष्ठ, प्रयास कार्की, अमरेश चन्द्र बैदार, ताराबहादुर कार्की, नविन रिजाल, कल्पना गैरे, उमेश डालमिया, उज्ज्वल प्रसाद कसजु, बेदबहादुर श्रेष्ठ, मन्जुकुमार श्रेष्ठ (कोज), अब्दुल वाहिद मन्सुर, किशोरकुमार आचार्य, कृष्ण कटुवाल केशबप्रसाद भण्डारी, पुष्पराज कुँवर, गोकुल श्रेष्ठ, निरक केसी, अनिलकृष्ण श्रेष्ठ, दिपक नेपाल र निरक केसी निर्वाचित भएका छन्। वस्तुगततर्फ अरनीको राजभण्डारी, कमला श्रेष्ठ, डा, सुबोधकुमार गुप्ता, नरेशलाल श्रेष्ठ, नानीराज घिमिरे, पशुपतिदेव पाण्डे, भक्तबहादुर हमाल, मनोज अधिकरी, रवीन पुरी, रामकृष्ण कार्की (राजु), लिलेन्द्रप्रसाद प्रधान, शिवप्रसाद घिमिरे, शोभा ज्ञवाली, हरीबहादुर कार्की विजयी भएका छन्। १४ जना पदका लागि २८ जनाको उम्मेदवारी परेको थियो।"
'सिंहदरबारमा बस्नेले सहकारी चिनेनन्',"काठमाडौं : पाँच तारा बचत तथा ऋण सहकारी संस्थाको १५औं वार्षिकोत्सवमा बोल्ने अधिकांश वक्ताहरूले सिंहदरबारले सहकारीलाई नचिनेको गुनासो गरेका छन्। सहकारीले मुलुकको आर्थिक, सामाजिक रुपान्तरणमा उल्लेख्य योगदान पुर्याएको भए पनि सिंहदरबारमा बस्नेहरूले सहकारीको योगदानलाई मूल्यांकन गर्न नसकेको सहकारी अभियन्ताले गुनासो गरे। राष्ट्रिय सहकारी महासंघका पूर्व अध्यक्ष दिपकप्रकाश बास्कोटाले राजनीतिज्ञहरूलाई सहकारीका बारेमा एजुकेट गर्न आवश्यक रहेको औंल्याए। राजनीतिज्ञहरूमा सहकारी भनेको बचत ऋण कारोबारी मात्र भन्ने बुझाई रहेको बताए। उनले बचत ऋण सहकारीको एउटा पाटोमात्र रहेको बताए। नेताहरूले सहकारीमार्फत् समाजवादोन्मुख अर्थतन्त्र निर्माण गर्ने भने पनि उनीहरूलाई सहकारीको चुरो कुरो नै थाहा नभएको बास्कोटाले बताए। सहकारीमा विकृति छिरेको स्वीकार्दै उनले भने, सहकारीको मूल्य, मान्यता र सिद्धान्तमा बस्नेहरूमा त्यस्तो समस्या छैन, तर सहकारीको ब्यानर बोकेर ठगी गर्नेहरूलाई हामीले नै लखेट्नुपर्छ, नत्र दोष हामीलाई नै लाग्छ। सहकारी अभियन्ता घनश्याम खतिवडाले सिंहदरबार सहकारीप्रति रुखो भएको आरोप लगाए। सिंहदरबारमा बसेकाहरूलाई चुनौती दिँदै उनले भने एक पटक समुदायमा आधारित सहकारीले गरेको कामका बारेमा पढ्नुस्, बुझ्नुस् र सहकारीमैत्री ऐन नियम बनाउनुस्। आफू संसदमा हुँदा सहकारी क्षेत्रको हकहितका लागि आवाज उठाएको र करको दर वृद्धिको विषयमा समेत सदनमा कडा प्रतिवाद गरेको उनले स्मरण गरे। सहकारी ऐनलाई अविलम्ब संशोधन गरेर सहकारीमैत्री बनाउन उनले सुझाए। सिंहदरबारले त सहकारीमैत्री ऐन बनाउन सकिरहेको छैन, उनले भने संघीयतापछि सहकारी ७६१ तहमा बाँडिएको छ, स्थानीय तहले कस्तो ऐन बनाउलान् ? सहकारीमा विकृति मात्र नभएको र समुदायको लागि समेत राम्रो काम गरेका संस्था थुप्रै भएको भन्दै उनले सहरमा रहेर पनि पाँचतारा सुशासन र व्यवस्थापकीय हिसाबले उत्कृष्ट रहेको भन्दै सबैलाई अध्ययन अवलोकन गर्न सुझाए। सरोजकुमार शर्माले अहिले सहकारीमा संकट देखिएको भन्दै अभियन्ताहरू सहकारीको साख जोगाउन लाग्नुपर्ने बताए। सहकारीले सदस्यको आर्थिक समृद्धिका लागि काम गर्न सके सहकारीमा लागेको बादल चाँडै हट्ने उनले बताए। सिंहदरबारमा बस्नेहरूलाई सहकारीको महत्व बुझाउन नसक्दा समस्या आएको उनको भनाई छ। सहकारीलाई कृषि मन्त्रालयसँग जोड्नुपर्नेमा भूमि व्यवस्थासँग जोड्दा समस्या आएको भन्दै उनले थपे,कृषि र सहकारीको सम्बन्ध अन्योन्याश्रित छ, भूमिबाट सहकारीलाई कृषिमा ल्याउन सके राम्रो हुन्छ। सहकारीमार्फत कृषि उत्पादन समेत बढाउन सकिन्छ। राष्ट्रिय सहकारी महासंघका अध्यक्ष मिनराज कँडेलले विश्व अर्थतन्त्रमा आएको मन्दी र त्यसको प्रभाव नेपालको अर्थतन्त्रमा परेकाले बैंक वित्त र सहकारी संस्थाहरू समस्यामा परेको बताए। हरेक वस्तुको भाउ आकासिएको छ। अर्थतन्त्र शिथिल छ। व्यापार व्यवसाय ठप्प भएको छ। यसले गर्दा कतिपय संस्थाहरूलाई तरलता व्यवस्थापनमा समस्या परेको हो, उनले भने, सदस्यको विश्वास जितेका संस्थामा जस्तोसुकै परिस्थितिमा पनि समस्या आउँदैन। राष्ट्रिय सहकारी बैंकका अध्यक्ष केबी उप्रेतीले कुनै पनि सरकारले सहकारीलाई सहयोग नगरेको भन्दै सदस्य स्वयंले नै सहकारीलाई बचाउनुपर्नेमा जोड दिए। सहकारीलाई हामीले नै जोगाउने हो, उनले भने, एमाले, काँग्रेस, माओवादी कसैले जोगाउनेवाला छैनन्। सरकारले सहकारीलाई पैसा नदिए पनि फरक नपर्ने तर ऐनमा भएका प्रवद्र्धनात्मक व्यवस्था कार्यान्वयनमा ल्याउन र सकारात्मक सन्देश दिन उनले आग्रह गरे। जिल्ला सहकारी संघ काठमाडौंका सचिव बालकुमार बास्तोलाले पाँचतारा साकोस निर्वाचन क्षेत्र नं २ कै नमूना साकोस भएको भन्दै उनले सामाजिक क्रियाकलापमा पनि संस्थाले उल्लेख्य योगदान पुर्याउनु सकारात्मक भएको जनाए। संस्था अध्यक्ष भोला नाथ पाठकले संस्थाले विगत १५ वर्षदेखि सहकारीको सिद्धान्त र मूल्यमान्यतामा रहेर सदस्यको विश्वास जित्दै अगाडि बढेको बताए। संस्थाले बचत ऋणको मात्र कारोबार नगरी समुदाय र सदस्यका हरेक आवश्यकतामा योगदान पुर्याउँदै आएको उनले बताए। यस वर्ष संस्थाले मकवानपुरको जनचेतना साकोसकी निवर्तमान अध्यक्ष मञ्जुकुमारी थिङलाई पाँच तारा राष्ट्रिय व्यक्तित्व सम्मानबाट सम्मानित गरेको छ। त्यसैगरी कार्यक्रममा ज्येष्ठ सदस्य र पाँचपटक भन्दा बढी रक्तदान गर्ने रक्तदातालाई सम्मान तथा चाँदीको सिक्का प्रदान गरिएको थियो। संस्थाले प्रकाशन गरेको वार्षिक स्मारिका तथा नयाँ वर्ष २०८० को क्यालेण्डर समेत त्यस अवसरमा विमोचन गरिएको थियो।"
पाँच जलविद्युत् आयोजनामा एक खर्ब ६७ अर्ब बराबरको लगानी स्वीकृत,"काठमाडौं : बिहीबार बसेको लगानी बोर्डको ५३औँ बैठकले विभिन्न पाँचवटा जलविद्युत् आयोजनाका लागि एक खर्ब ६७ अर्ब बराबरको लगानी स्वीकृत गरेको छ। बिहीबार स्वीकृत भएकामध्ये एक खर्ब ४६ अर्ब वैदेशिक र २१ अर्ब रुपैयाँ स्वदेशी लगानी हो। बैठकले तल्लो अरुण जलविद्युत् परियोजनाको मात्रै ९२ अर्ब ६८ करोड लगानी स्वीकृत गरेको लगानी बोर्डको कार्यालयका प्रवक्ता अमृत लम्सालले जानकारी दिए। भारतीय कम्पनी सतलज जलविद्युत् निगमले बनाउन लागेको तल्लो अरुणमा परियोजना विकास सम्झौता (पीडीए) गर्नका लागि दस्तावेज तयार पार्न लगानी बोर्डका प्रमुख कार्यकारी अधिकृतको संयोजकत्वमा वार्ता समितिसमेत गठन गरिएको छ। बैठकले एक सय दुई मेगावाट विद्युत् उत्पादन क्षमताको माथिल्लो मर्स्याङ्दी१ परियोजनाका लागि ३३ अर्ब १९ करोड र ७० मेगावाट उत्पादन क्षमताको दूधकोशी२ (जलेश्वर) जलविद्युत् परियोजनाका लागि २० अर्ब ३५ करोड बराबर लगानी स्वीकृत गरेको छ। त्यसैगरी ७० दशमलव तीन मेगावाट उत्पादन क्षमताको सिम्बुवा खोला जलविद्युत् परियोजनाका लागि १३ अर्ब ४४ करोड र ४३ मेगावाट उत्पादन क्षमताको अप्पर मादीखोला जलविद्युत् आयोजनाका लागि सात अर्ब ९३ करोड बराबरको लगानी स्वीकृत भएको छ। बैठकले रासायनिक मल कारखाना स्थापनाका सम्बन्धमा अध्ययन अनुमतिका लागि पेस भएको प्रस्तावअनुसार विकासकर्ता कम्पनीसँग गरिने समझदारीपत्रको मस्यौदालाई पनि स्वीकृत गरेको छ। त्यस्तै, ग्रिन क्याल्सियम एमोनियम नाइट्रेट मल उत्पादन गर्न अध्ययन अनुमतिपत्रका लागि मलेसियाको रेनिकोला होल्डिङ्सको प्रस्तावलाई स्वीकृत दिने निर्णयसमेत भएको छ। डाबर नेपालको पूँजी तथा क्षमता वृद्धिका लागि गरिने समझदारीपत्रको मस्यौदा पनि स्वीकृत गरेको छ। पश्चिम सेती र सेती नदी६ जलविद्युत् परियोजनाको विकासका लागि भारतीय कम्पनी एनएचपीसी लिमिटेडसँग भएको समझदारीपत्रका व्यवस्थाअनुसार प्रारम्भिक अध्ययन प्रतिवेदन तयार पार्न विकासकर्ता कम्पनीले गरिरहेको कामबारे पनि बोर्डले जानकारी लिएको छ। त्यस्तै, बोर्डमा तमोर जलाशययुक्त जलविद्युत् परियोजना र भेहिकल म्यानुफ्याक्चरिङ एसेम्बली प्लान्टको प्रगतिबारे पनि छलफल भएको जनाइएको छ।"
एसियाकै दोस्रो अन्तरदेशीय पेट्रोलियम पाइपलाइन,"काठमाडौं : दशक २०७०७९ मा नेपाली अर्थतन्त्र र आपूर्ति प्रणालीमा योगदान गर्ने महŒवपूर्ण परियोजना हो, मोतीहारीअमलेखगन्ज पेट्रोलियम पाइपलाइन। केपी शर्मा ओली प्रधानमन्त्री हुँदा २०७६ भदौ २४ गते यो मल्टिप्रोडक्ट पाइपलाइन निर्माण पूरा भएर उद्घाटन भएको थियो। पाइपलाइन निर्माणपछि भारतबाट ट्यांकरमा तेल ओसार्ने बाध्यता अन्त्य भएको छ। हालका लागि पाइपलाइनबाट डिजेलमात्र आयात हुँदै आएकोमा भविष्यमा पेट्रोल पनि यसैबाट आयात गर्न मिल्ने गरी काम भएको छ। पाइपलाइनबाट प्रतिघण्टा १ लाख ९३ हजार लिटरसम्म डिजल आउने गरेको छ। नेपाल आयल निगमका अनुसार आगामी सन् २०२४ को जनवरीभित्र पेट्रोल आयात गर्न मिल्ने पूर्वाधारको निर्माण पूरा गर्ने लक्ष्य राखेर मंसिर २९ गते पाइपलाइनको दोस्रो चरणको काम सुरु भएको छ। पाइपलाइनमार्फत आयात हुने तेलले देशको ६५ देखि ७० प्रतिशत पेट्रोलियम खपत धान्नेछ। दोस्रो चरण सम्पन्न भएसँगै बरौनीदेखि अमलेखगन्जसम्म ट्यांकरमा तेल आयात गर्नुपर्ने छैन। पाइपलाइनबाट कम समयमा बन्द प्रणालीबाट भारतबाट आयात हुने पेट्रोलमा गुणस्तर कायम र चोरी तथा मिसावटको डर पनि अन्त्य भएको छ। पाइपलाइनबाट डिजेल आयात हुन थालेदेखि निगमकोे मासिक दुई अर्ब रुपैयाँ ढुवानी खर्च जोगिएको छ। पेट्रोल पनि आउन थालेपछि मासिक चार अर्ब रुपैयाँ जोगिनेछ। पाइपलाइनका कारण उपभोक्तालाई इन्धनको मूल्यमा प्रतिलिटर तीन रुपैयाँ सस्तो परेको निगमले जनाएको छ।"
"वर्षको अन्तिम दिन सेयर बजार दोहोरो अंकले घट्यो, १ अर्ब ६५ करोडको कारोबार","काठमाडौं : आर्थिक वर्ष २०७९ को अन्तिम दिन आज नेप्से परिसूचक दोहोरो अंकले ओरालो लागेको छ। नेप्से परिसूचक २९०७ अंकले घटेर १९३४४७ विन्दुमा पुगेको छ। अघिल्लो कारोबार दिन बुधबार नेप्से परिसूचक ९२२२ अंकले वृद्धि भएको थियो। नेप्से दोहोरो अंकले घटेपनि कारोबार रकम भने बुधबारको तुलनामा बढेको छ। आज २७० कम्पनीको ४९ लाख १० हजार २६० कित्ता सेयर १ अर्ब ६५ करोड १६ लाख ६६ हजार २९६ रुपैयाँमा खरिदबिक्री भयो। बुधबार १ अर्ब ७ करोड ६० लाख ७६ हजार रुपैयाँको सेयर कारोबार भएको थियो। आज तीन कम्पनीको सेयर मूल्यमा सकारात्मक सर्किट लेभलमा कारोबार भयो। आदर्श लघुवित्त वित्तीय,कालिञ्चोक दर्शन र मोलंग हाइड्रो पावरको सेयर मूल्य १० प्रतिशतले बढेको हो। कारोबार रकमका आधार शिवम् सिमेन्ट शीर्षस्थानमा रह्यो। सो कम्पनीको ८ करोड ४२ लाख ३७ हजार ३४४ रुपैयाँको सेयर खरिदबिक्री भयो। यस्तै हिमालयन डिस्टिलरीको ५ करोड ९१ लाख र एनआईसी बैंकको ५ करोड र ३५ लाख रुपैयाँ बराबरको सेयर कारोबार भयो। कारोबारमा आएका १३ वटै उपसमूहका सूचक नकारात्मक देखिएका छन्। यसदिन डेभलपमेन्ट बैंकको सेयर मूल्य सर्वाधिक २४८ र मनु एन्ड प्रोको २३३ प्रतिशतले ओरालो लाग्यो।"
मानव निर्यातको दशक,"काठमाडौं : नेपालको अर्थतन्त्र वैदेशिक रोजगारीले धानेको छ। दैनिक २२ सय नेपाली वैदेशिक रोजगारीमा जाने गरेका छन्। वैदेशिक रोजगार विभागको तथ्यांकअनुसार एक दशकमा ३५ लाख नेपाली रोजगारीका लागि बिदेसिएका छन्। स्वदेशमा रोजगारी सिर्जना हुन नसक्दा बाध्यात्मक रूपमा उनीहरू विदेश गएका हुन्। बर्सेनि पाँच लाख बढी श्रमबजारमा आउँछन्। त्यसमध्ये केही हजारले पनि स्वदेशमा रोजगारी पाउँदैनन्। शिक्षित र दक्ष युवाहरू पनि बिदेसिएका छन्। अर्ध बेरोजगारका कारण स्वदेशमा काम पाएका धेरै युवाहरू पनि उतै हानिएका छन्। २०७० को दशकमा संविधान बन्यो। २०७२ मा संविधान बने पनि त्यसपछिका सरकारले स्वदेशमा रोजगारी सिर्जना गर्नै वास्ता गरेनन्। आर्थिक क्रियाकलाप बढ्न नसक्दा युवाहरू बिदेसिन बाध्य भए। सरकारले पछिल्लो आधा दशकदेखि सय दिने रोजगारी दिने अभियान सुरु गर्यो। सूचीकृत भएका अधिकांश युवाले सय दिन मात्र होइन, केही दिनमात्रै पनि रोजगारी पाउन सकेका छैनन्। श्रम, रोजगार तथा सामाजिक सुरक्षा मन्त्रालयका सहसचिव रामचन्द्र ढकाल रोजगारी सिर्जना हुन नसकेको स्विकार्छन्। यो दशकमा ९० लाख युवा कुनै आर्थिक गतिविधिमा संलग्न पाएनन्। संविधानको धारा ३३ मा सबै नागरिकलाई रोजगारीको हकको व्यवस्था गरे पनि रोजगारी सिर्जना गर्न कुनै पनि सरकारले योजना ल्याउन सकेनन्। अर्थविद् डा दिनेशचन्द्र देवकोटा भन्छन्, हामीले युवालाई जोड्न सकेनौं, संरचनामा सुधार र परिवर्तन नहुँदा यस्तो परिणाम देखियो। श्रमविज्ञ डा गणेश गुरुङ कलकारखाना बन्द हुँदा आन्तरिक रोजगारीका अवसर गुमेको बताउँछन्। सरकारले सबैलाई सीप, सबैलाई रोजगार कार्यक्रम सञ्चालन गरे पनि घोषणा कागजमै सीमित छ। आम्दानी बढाउने तथा स्वदेशमै युवालाई रोक्ने गरी रोजगारी सिर्जना हुन नसकेको श्रमविज्ञ गुरुङको भनाइ छ। १५ औं योजनाले रोजगारीको स्पष्ट व्यवस्था गरेको छ। तर, कार्यान्वयन हुन सकेको छैन। सबै नागरिकलाई मर्यादित र उत्पादनशील रोजगारीका अवसर उपलब्ध गराउने, बेरोजगारको दर तथा श्रमको अल्प उपयोगलाई घटाउने, स्थानीय तहदेखि रोजगारीका कार्यक्रम उपलब्ध गराउने, कानुनको कार्यान्वयन गर्ने उल्लेख गरिए पनि कार्यान्वयनमा कसैको ध्यान गएको छैन। एक दशकमा ३५ लाख युवा वैदेशिक रोजगारीमा गएको तथ्यांकले देखाउँछ। औसतमा हिसाब गर्दा बर्सेनि ३ लाख ५० हजार युवा विदेश जान बाध्य छन्। रेमिट्यान्सले मुलुक धानेको छ। राजनीतिज्ञ तथा कर्मचारी स्वदेशमा रोजगारी सिर्जना गर्न कुनै कदमै चाल्दैनन्। निजी क्षेत्रले सजिलो बाटो खोजिरहेको छ। उद्योगधन्दा छोडेर व्यापारतर्फ निजी क्षेत्र केन्द्रित हुँदा सहकारी क्षेत्रले पनि उत्पादन बढाउन, रोजगारी सिर्जना गर्न र सदस्यलाई उद्यमी बनाउन यो दशकमा कुनै काम गर्न सकेनन्।"
घट्दै कर्जानिक्षेपको ब्याजदर,"काठमाडौं : वाणिज्य बैंकको कर्जा र निक्षेपको ब्याजदर वैशाखदेखि घट्ने भएको छ। विशेषगरी मुद्दती निक्षेपको ब्याजदर हालसम्म दोहोरो अंकमा भए पनि अब एकल अंकमा झर्ने भएको हो। वाणिज्य बैंकका सबै प्रमुख कार्यकारी अधिकृत (सीईओ)हरूको सहभागितामा बुधबार बसेको बैठकले भद्र सहमति गर्दै मुद्दती निक्षेपको ब्याजदर घटाएको हो। उक्त निर्णयअनुसार वाणिज्य बैंकले वैशाख १ गतेदेखि एकवर्षे मुद्दतीको ब्याज ११ प्रतिशतबाट ९९९ प्रतिशत कायम गर्ने भएका छन्। यस्तै, संस्थागत निक्षेपकर्ताको ब्याजदर ७९९ प्रतिशत कायम भएको छ। चैत्रसम्ममा संस्थागत निक्षेप ९९९ प्रतिशत थियो। यस्तै, कल डिपोजिटको ब्याजदर २७ प्रतिशतमा सीमित राखिएको छ। साथै, अब साधारण बचतको ब्याजदर ५४ देखि ७४ प्रतिशत कायम हुनेछ। तर बैंकर्स संघकै निर्णयअनुसार साधारण बचतमा चैत्र महिनामा न्यूनतम ०४२ प्रतिशत बिन्दुले घटाएर न्यूनतम ६ प्रतिशतदेखि अधिकतम ८ प्रतिशतसम्म मात्रै कायम गरिएको थियो। अहिले घटाएको निक्षेपको ब्याजदरको प्रभाव कर्जामा भने आगामी साउनदेखि मात्रै पर्ने नेपाल बैंकर्स संघका कार्यकारी निर्देशक अनिल शर्मा बताउँछन्। तर यसबीच तेस्रो त्रैमासिक अवधिमा घटेको निक्षेपको ब्याज गणनाबाट निक्लिने आधारदर (बेस रेट) अनुसार कर्जाको ब्याजदरको लाभ नयाँ र पुराना ऋणीहरूले लिन पाउने उनले बताए। गत माघमा भएको परिवर्तन र चैत्रमा स्प्रेडदर ४२ हुनुपर्ने व्यवस्था छ। यसको असर वैशाखमै कर्जाको ब्याजदरमा देखिने भएकाले ऋणको ब्याजदर घट्छ। नयाँ ऋणीलाई जेठदेखि र पुरानालाई साउनसम्म पर्खिनु पर्छ, कार्यकारी निर्देशक शर्माले अन्नपूर्णसँग भने, ब्याजदरले गर्दा मात्रै व्यवसाय नचलेको होइन। तर सबैको आरोप चर्को ब्याजदर भन्ने रह्यो अब घटाइएको छ। हेरौं न त १ यस्तै, नेपाल बैंकर्स संघका उपाध्यक्ष सन्तोष कोइराला बजारमा कर्जाको ब्याजदर घटाउन चौतर्फी माग हुँदै आएकोमा बैंकरले मुद्दती निक्षेपको ब्याजदर घटाउन बाध्य भएको बताउँछन्। कर्जाको ब्याजदर घटाउन दबाब आएकाले अब विस्तारै निक्षेपको ब्याजदर घटाउँदै जानका लागि बैंकर्सहरूले यस्तो निर्णय गरेको उनले बताए। कोइराला भन्छन, एकैचोटी कर्जाको ब्याजदर घटाउन सकिँदैन। निक्षेपको ब्याजदर घटाउँदै गएपछि कर्जाको ब्याजदर पनि घट्छ। कर्जाको ब्याज वैशाखमा अलिकति घट्छ। तर अहिले घटाएको मुद्दतीको ब्याजका कारण कर्जाको ब्याज भने साउनमा मात्रै घट्नेछ। तेस्रो त्रैमासको आधार दरको हिसाबले हेर्दा वैशाखमा कर्जाको ब्याजदर करिब ०२५ प्रतिशत बिन्दुले घट्ने माछापुच्छे बैंकको सीईओसमेत रहेका उपाध्यक्ष कोइरालाको अनुमान छ। तर अब साउनमा कर्जाको ब्याजदर राम्रै घट्छ। यद्यपि अहिले नेपाल राष्ट्र बैंकले ४४ प्रतिशतको स्प्रेड दर (कर्जानिक्षेप ब्याजदर अन्तर) लाई घटाएर वाणिज्य बैंकले चैत्रमा ४२ कायम गर्नु पर्नेछ। अझ असारसम्ममा झन् घटाएर स्प्रेडदर ४ प्रतिशतमात्रै कायम राख्नु पर्नेछ। यसकारण स्प्रेड दरलाई घटाउँदा पनि कर्जाको ब्याजदर थोरै अंशमा नियन्त्रण गर्न बैंकहरू बाध्य भएका छन्। यसकारण अब बैंकले यो दरलाई आआफ्नो हिसाबले घटाउँदा पनि कर्जाको ब्याजदर कम हुने उनको भनाइ छ। निक्षेपको ब्याजदर घट्दै गर्दा ऋणीलाई परेको भार पनि घट्छ। यो भएपछि कर्जाको माग पनि आउला। कम ब्याजमा निक्षेप गएपछि अहिले बजारमा महँगो कर्जाको ब्याजदरको गुनासो केही हदसम्म पूरा हुने अपेक्षा गरिएको छ। बैंकहरूले हरेक त्रैमासिक प्रतिवेदनमा आधार दर (बेस रेट) मा रहेर कर्जाको ब्याज निर्धारण गर्ने गर्छन्। यसैले चालू आवको तेस्रो त्रैमासिक प्रतिवेदनअनुसारको नयाँ आधारदरमा वैशाखमा कर्जाको ब्याजदर पनि घट्ने भएको हो। बैंकर्सका अनुसार बैंकमा अहिले लगानी योग्य पुँजी (तरलता) सहज छ। अहिले कर्जाको माग कम छ। बढी ब्याज भएकै कारण कर्जा लिने व्यवसायी पनि त्यति उत्साहित छैनन्।"
आईटीमा फड्को,"काठमाडौं : नेपालले २०७० को दशकमा सूचना प्रविधि क्षेत्रमा उल्लेख्य प्रगति गरेको छ। यो दशकमा सूचना प्रविधिमा खासै काम नभए पनि प्रयोगमा भने उत्साह बढेको छ। नेपाल सरकारले डिजिटल नेपाल फ्रेमवर्क ल्याएको छ। विद्युतीय सुशासन आयोगका प्रमुख कार्यकारी अधिकृत दीपेश विष्टले डिजिटाइजेसन र डिजिटलाइजेसनमा नेपालले फड्को मारेको बताउँछन्। यस दशकमा पूर्वाधार क्षेत्रमा काम हुन थालेका छन्। सरकारी सेवा प्रवाहमा सूचना प्रविधि अपनाइएको छ। २०७० दशकमा सरकारका सिस्टम बन्न थाल्यो। सूचना प्रविधि क्षेत्रमा खासगरी तीन फेज डिजिटाइजेसन, डिजिटलाइजेसन र डिजिटल ट्रान्सफर्मेसन पर्छन्। यो दशकमा दुईवटा काम प्रभावकारी भएको विष्ट सुनाउँछन्। सरकारी कागजतपत्र, फाइल, दस्तावेज स्क्यान गरेर डिजिटाइजेसन गरिएको छ। प्रिन्ट कपीका पुराना फाइलहरू सुरक्षित गराउन सरकारको ध्यान पुगेको छ। जसले गर्दा यस्तो प्रविधिबाट धमिराबाट जोगाउन सहज भयो। यसका साथै यो दशकमा धेरै सरकारी काम अनलाइनमार्फत भएका छन्। सरकारी वेवसाइटका सिस्टम बनेका छन्। सेवा प्रवाह अनलाइनमार्फत हुन थालेका छन्। सर्भरमा पनि सरकारले फड्को पारेको छ। तर, प्रभावकारी हुन सकिरहेको छैन। सरकारी निकायको काम अटोमेटिक हुनेलाई डिजिटाइजेसन भनिन्छ। तर कतिपय अवस्थामा अनलाइनमा पनि लाइन लाग्नुपर्ने अवस्था यो दशकमा बनेको विद्युतीय सुशासन आयोगका प्रमुख कार्यकारी अधिकृत विष्ट बताउँछन्। डिजिटल ट्रान्सफरमेसनमा नेपालले प्रगति गर्न सकेको छैन। अन्य दुई क्षेत्रमा ६० प्रतिशतभन्दा बढी काम डिजिटल ट्रान्सफरमेसनमा भए पनि नेपालमा भने पाँच प्रतिशत पनि हुन सकेको छैन। डिजिटल नेपाल फ्रेमवर्क प्रभावकारी कार्यान्वयन गराउनतर्फ सरकारले चासो देखाएकोे छैन। बनेपामा सूचना प्रविधि पार्क बनाउन नसकेर अलपत्र परेको छ। जनताको डाटा एकपटक कलेक्सन गर्ने र पछि दुःख नदिने सिस्टम बनाउनुपर्छ, विष्ट भन्छन्, सिस्टम बन्यो तर एकीकृत नगर्दासम्म सुशासन दिन सकिँदैन। सेवा केन्द्र खोलेर भए पनि एप्स चलाउन सिकाउने र सरकारी सबै काम इन्टिग्रेटेड सर्भिसमा जोड्नुपर्ने विष्टको भनाइ छ। यस दशकमा ब्रोडब्यान्ड, मोबाइलमा डाटा सर्भिस राम्रो भयो। सरकार तथा निजी क्षेत्रको सूचना प्रविधिमा राम्रो काम भएको छ। आईटी कलेज खुल्ने र विद्यार्थी पढ्ने क्रम बढेको छ। इन्टरनेटका ग्राहक बढेका छन्। यहाँ उत्पादन भएका तथा विदेशमा पढेका नेपालीले समेत आईटी क्षेत्रका विदेशी कम्पनीमा काम गरेका छन्। अहिलेसम्मको प्रगतिमा उत्साहजनक अवस्था रहेको आईटी विज्ञहरू बताउँछन्। सरकारी निकायबीच अन्तरआबद्धता गराउन यो दशकमा नसकिँदा सर्वसाधारणमा अलमल परेको आईटी विज्ञ सुरेश कर्ण बताउँछन्। व्यवस्थापकीय कमजोरी भएका छन्, गर्न सकिने, गाह्रो नहुने काम पनि हुन नसकेको स्थिति छ, उनले भने। उनी सरकारले आईटीबाट सेवा दिँदा पूर्वतयारी गरी जनतालाई दुःख नदिई प्रभावकारी सेवा दिनुपर्ने बताउँछन्। राष्ट्रिय परिचयपत्र लिनै झन्झट छ, उनले भने, सरकारले पूर्वतयारी गरी अनलाइनबाट प्रभावकारी सेवा दिन सक्नुपर्छ। सरकारले सरकारी क्षेत्रमा जनशक्ति उत्पादन गर्न र दरबन्दी व्यवस्था गर्न चुकेको छ। निजामती ऐन बनाउँदा प्राविधिक सेवा क्षेत्र बनाउनुपर्ने विष्ट बताउँछन्। हाल सरकारसँग तीन जना मात्र सहसचिव र तीन मात्र आईटी डाइरेक्टर छन्। आईटी अत्यावश्यक पर्ने अधिकांश मन्त्रालयमा दरबन्दी उल्लेख गरिएको छैन। कम्प्युटर अपरेटर दरबन्दी क्रेट गर्न सरकारले सकेको छैन। मानव संसाधन नभएर समस्या भएको छ, विष्ट भन्छन्, सूचना प्रविधि सेवा प्रयोग गरी सेवा दिनुपर्छ। नागरिक एप, प्यान नम्बर, सेयरका कारोबार गर्न पूर्ण अनलाइन सिस्टम भएको छ। अनलाइनबाटै जन्म, विवाह, र मृत्युका विवरण राख्न थालिएको छ। निजी क्षेत्रले सूचना प्रविधिको प्रयोगबाट आम्दानी बढाएका छन्। बजारीकरण राम्रो भएको छ। अनलाइन डेलिभरी सर्भिस सहज भएको छ। डेलिभरी कम्पनी थुप्रै छन्। मोबाइलबाटै अर्डर गर्न सकिन्छ। यसबाट सस्तो, छिटो छरिटो भएको छ, खानेकुरा, राइडर सेयरिङमा राम्रै भएको छ। कला, ब्लगरले जानकारीमूलक मनोरञ्जन प्रदान गर्नुका साथै विदेशी मुद्रा आर्जन गर्न सफल भएको कर्ण बताउँछन्। युट्युवमार्फत विदेशी मुद्रा आर्जन गरेका छन्। नेपालको मौलिकता, सौन्दर्यता जोगाउनका साथै कनेक्ट गर्ने देशलाई चिनाउने र विदेशी मुद्रा आर्जन गर्ने काम प्रभावकारी भएको छ। नयाँ पुस्ताले इन्टरनेटमा आइडिया सिर्जना गर्न सकेका छन्। गाउँसम्मै पहुँच विस्तार भएको छ। डिजिटल साक्षरता, विद्युतीय साक्षरता प्रभावकारी भएको छ। रेमिट्यान्समा प्रविधि प्रयोगबाट रकम पाउन र पठाउन सजिलो र छिटो भएको कर्ण बताउँछन्।"
विशिष्ट विदेशी पाहुनाको भ्रमण,भारतीय प्रधानमन्त्री नरेन्द्र मोदी र चीनका राष्ट्रपति सि चिनफिङको भ्रमणलाई विशेष महत्वका रूपमा हेरिएको थियो। काठमाडौं : एक दशकमा विभिन्न देशका राष्ट्र प्रमुखहरू नेपाल भ्रमणमा आए। कतिपय देशबाट भने राष्ट्र प्रमुखकका सूचना बोकेर उच्च प्रतिनिधिमण्डलले भ्रमण गरे। भारतीय प्रधानमन्त्री नरेन्द्र मोदी र चीनका राष्ट्रपति सि चिनफिङको भ्रमणलाई विशेष महत्वका रूपमा हेरिएको थियो। २०७९ चैतसम्ममा भारतीय प्रधानमन्त्री मोदी विभिन्न समय गरेर ५ पटक नेपाल आए। मोदी प्रधानमन्त्रीका रूपमा पाँचौंपटक बुद्ध जयन्तीको अवसरमा लुम्बिनी आएका थिए। भारतका राष्ट्रपति प्रणव मुखर्जी पनि योबीचमा २०७३ कात्तिक १७ देखि १९ गतेसम्मको नेपाल भ्रमणमा आएका थिए। राष्ट्रपति विद्यादेवी भण्डारीको मैत्रीपूर्ण निमन्त्रणामा उनी राजकीय भ्रमणमा नेपाल आएका थिए। भारतका राष्ट्रपतिबाट १८ वर्षपछि नेपालको भ्रमण भएको थियो। यसअघि भारतका राष्ट्रपति के आर नारायण नेपालको भ्रमणमा आएका थिए। नेपालको उत्तरी छिमेकी चीनका राष्ट्रपति सी चिनफिङ दुई दिने राजकीय भ्रमणका लागि २०७६ साल असोज २५ गते नेपाल भ्रमणमा आएका थिए। नेपालमा बहुप्रतीक्षित चिनियाँ राष्ट्रपतिको उक्त भ्रमणलाई सरकारको विशेष कूटनीतिक उपलब्धिका रूपमा समेत हेरिएको थियो। यसअघि २३ वर्ष पहिले सन् १९९६ मा चिनियाँ राष्ट्रपति जियाङ जमिनले नेपालको दुई दिने भ्रमण गरेका थिए। सीको नेपाल भ्रमणका बेला नेपाल र चीनबीच विभिन्न आर्थिक साझेदारीका विषयमा छलफल र सम्झौताहरू भएका थिए। नेपाल र चीन जोड्ने नाकाहरूमा पूर्वाधार विकास र स्तरोन्नतिलाई प्राथमिकता दिइने विषयलाई विशेष प्राथमिकता दिइएको थियो। सन् २०१२ मा चिनियाँ प्रधानमन्त्रीको छोटो नेपाल भ्रमणपछि उक्त भ्रमण पहिलो उच्चस्तरीय भ्रमण थियो। संयुक्त राज्य अमेरिकी सिनेटर क्रिर्सटन जिलिब्रान्डको नेतृत्वमा आएको प्रतिनिधिमण्डलले प्रधानमन्त्री शेरबहादुर देउवासहित वरिष्ठ नेपाली अधिकारीहरूसँग भेटवार्ता गरेको थियो। युक्रेन द्वन्द्वका कारण उत्कर्षमा पुगेको विश्वव्यापी तनावको समयमा उक्त भ्रमण भएको थियो। नेपाल र अमेरिकाले कूटनीतिक सम्बन्ध स्थापना भएको ७५औं वार्षिकोत्सव मनाइरहँदा प्रभावशाली अमेरिकी सांसदहरूको प्रतिनिधिमण्डलले नेपालमा तीनदिने भ्रमण गरी उच्चस्तरीय भेटवार्ता गरेको थियो। काठमाडौंस्थित अमेरिकी राजदूतावासको एउटा विवरणअनुसार पछिल्ला केही दशकमा अमेरिकाले १२ अर्ब २४ करोड रुपैयाँभन्दा बढीको रक्षा साझेदारी नेपाली सेनासँग गरेको छ। पुष्पकमल दाहाल प्रचण्ड नेतृत्वको सरकारसँग वासिंगटनले बलियो सम्बन्ध बनाउन खोजेको संकेत गरेको छ। अमेरिकी राजनीतिक मामिलाका उपविदेशमन्त्री भिक्टोरियो नुल्यान्डको भ्रमण भएको एक सातापछि नै अन्तर्राष्ट्रिय विकासका लागि अमेरिकी नियोग (यूएसएआईडी ) प्रशासक सामन्था पावरले नेपाल भ्रमण गरेकी थिइन्। सामन्थाको पछिल्लो नेपाल भ्रमण सन् २००२ पछिको उच्चस्तरको भ्रमण थियो। सन् २००२ मा पूर्वअमेरिकी विदेशमन्त्री कोलिन पावेलले नेपालमा सशस्त्र द्वन्द्वका बेला काठमाडौं भ्रमण गरेकी थिइन्। पावरले ५ करोड ८५ लाख अमेरिकी डलर (साढे ७ अर्ब रुपैयाँभन्दा बढी) सम्मको सहयोग प्रदान गर्ने घोषणा गरेकी थिइन्। नेपालका लोकतान्त्रिक संस्था र नागरिक समाजको सुदृढीकरणका लागि आर्थिक सहयोग घोषणा गरिएको भनिएको छ। सो घोषणा रकममध्ये ४ करोड २ लाख डलर सन् २०२२ मा घोषित ६५ करोड ९० लाख अमेरिकी डलरको विकास उद्देश्य सम्झौताको एक अंश हो। नेपालमा समावेशी लोकतन्त्र र समृद्धि सुदृढीकरण गर्न २ करोड डलरसम्म समावेश गरिएको अमेरिकाले जनाएको छ। जनगणतान्त्रिक बंगलादेशका राष्ट्रपति मोहम्मद अब्दुल हमिद नेपालको औपचारिक राजकीय भ्रमणमा २०७६ कात्तिक २६ गते देखि २९ गते नेपाल भ्रमणमा आएका थिए। राष्ट्रपति विद्यादेवी भण्डारीको औपचारिक मैत्रीपूर्ण निमन्त्रणामा उनी नेपालको राजकीय भ्रमणमा आएका थिए। बंगलादेश र नेपालबीच सन् १९७२ अप्रिल ८ देखि द्विपक्षीय सम्बन्ध कायम हुँदै आएको छ। म्यानमारका स्टेट काउन्सिलर आङ सान सुकी २०२० मा नेपाल भ्रमणमा आएकी थिइन् नेपाल भ्रमण वर्ष२०२० को प्रवद्र्धन गर्न नेपाल आएकी थिइन्।
उद्योग वाणिज्य महासंघको दोस्रो चरणको निर्वाचन ४ बजेदेखि,काठमाडौं : नेपाल उद्योग वाणिज्य महासंघको दोस्रो चरणको निर्वाचन ४ बजेदेखि हुने भएको छ। महासंघको विधानअनुसार उम्मेदवारले ५० प्रतिशत मतभार कटाउन नसकेपछि दोस्रो चरणको निर्वाचन हुन लागेको हो। दोस्रो चरणको निर्वाचनका लागि उमेशलाल श्रेष्ठ र अन्जन श्रेष्ठबीच प्रतिस्पर्धा हुँदैछ। उमेशलालले २८ र अञ्जनले ४७ मतमात्रै प्राप्त गरेका थिए। ३९ मतमात्र ल्याएका रामचन्द्र संघई प्रतिस्पर्धाबाट बाहिरिएका थिए। मुख्य निर्वाचन अधिकृत लीलामणि पौडेलले दोस्रो चरणको मतदान ४ बजेदेखि हुने बताए। त्यसका लागि दुई पक्षबीच छलफल भइरहेको जानकारी दिए। महासंघको इतिहासमा त्रिपक्षीय भिडन्त पहिलोपटक भएको थियो। दोस्रो चरणमा संघई पक्षले कता भोट हाल्छ भन्ने विषयले नेपाल प्रज्ञा प्रतिष्ठान तातेको छ।
"अझै सुरु भएन दोस्रो चरणको निर्वाचन, सहमतिको प्रयास जारी","काठमाडौं : नेपाल उद्योग वाणिज्य महासंघको वरिष्ठ उपाध्यक्षको पदका लागि दोस्रो चरणको निर्वाचन अन्योल भएको छ। निर्वाचन समितिका संयोजक लीलामणि पौडेलले निर्वाचन र सहमतिको सम्भावना बराबरी रहेको बताए। सहमतिका लागि प्रयास भइरहेको हामीलाई आएको छ, पौडेलले भने, सहमति होला भनेर हामीले केही समय पर्खिरहेका छौं। महासंघको विधानअनुसार ५० प्रतिशत मतभार कटाउन नसकेपछि रामचन्द्र संघई मैदानबाट बाहिरिएका थिए। अन्जन श्रेष्ठ र उमेशलाल श्रेष्ठबीच सहमतिको प्रयास भइरहेको छ। महासंघको नेतृत्व, पूर्वअध्यक्षहरू सहमतिका लागि प्रयास गरिरहेका छन्। निर्वाचनमा आएका धेरैजसो मतदाताहरू घर फर्किसकेका छन्। हिजोको जस्तो निर्वाचनको माहोल नेपाल प्रज्ञा प्रतिष्ठानमा छैन। सहमतिको प्रयास भइरहेकाले पनि त्यहाँ रहेका उद्योगी व्यवसायीहरू सहमति होला भन्ने पक्षमा देखिएका छन्। सबै मतभारलाई १०० प्रतिशत मानेर ५० प्रतिशत बढी मत प्राप्त गर्ने वरिष्ठ उपाध्यक्षमा विजयी हुन्छन्। पहिलो चरणमा ५१ प्रतिशत मत नआएमा बढी मत प्राप्त गर्नेबीच प्रतिस्पर्धा हुन्छ र त्यसमा जसले बढी मत ल्याउँछ, उही विजयी हुने महासंघको विधानमा छ। विधानअनुसार जिल्ला नगर वाणिज्य संघको ५० प्रतिशत मतभार हुन्छ। एशोसिएट्सको ३० प्रतिशत र वस्तुगतको २० प्रतिशत मतभार हुन्छ। महासंघका वरिष्ठ उपाध्यक्ष एवं अबका अध्यक्ष चन्द्रप्रसाद ढकालले यसअघि नै तीन जना उम्मेदवारसँग छलफल गरी नयाँ सहमतीय प्रयास गरेका थिए। उनको प्रस्तावमा कोही उम्मेदवार टसमस नभएपछि महासंघको इतिहासमै पहिलोपटक त्रिपक्षीय भिडन्त भएको थियो।"
"एजेन्डा आर्थिक समृद्धि, उपलब्धि न्यून","बाह्य क्षेत्रमा खासै देखिनेगरी उपलब्धि हुन सकेन। विगतदेखि नै हाम्रो आयातमुखी अर्थतन्त्रमा आधारित छ। काठमाडौं : ७० को दशक प्रारम्भ हुने बेला नेपालमा राजनीति संक्रमणको अन्त्य भएर मुख्य एजेन्डा आर्थिक समृद्धि बन्यो। संविधान २०७२ मा आएपछि सबैको आशा पनि आर्थिक समृद्धि नै थियो। तर दुर्भाग्य संविधान आउनुअघि भूकम्प गयो। संविधान आएको भोलिपल्टदेखि नाकाबन्दी सुरु भयो। नाकाबन्दीसँगै प्राकृतिक विपत्तिले मुलुकलाई केही वर्ष पछाडि धकेलिदियो। यति हुँदाहुदै पनि यो दशकमा सकारात्मक संकेत देखिएको अर्थविद् डा रामेश्वर खनाल औंल्याउँछन्। उनी भन्छन्, यो दशकमा नेपालीमा संकटसँग जुँधेर पनि काम गर्न सक्ने सामथ्र्य रहेछ भन्ने पुष्टि भयो। त्यही भएर पनि आर्थिक वर्ष ०६९०७० को तुलनामा नौ आर्थिक वर्षको अवधिमा प्रतिव्यक्ति आम्दानी करिब दोब्बर भएको छ। आव ०६९०७० मा नेपालीको प्रतिव्यक्ति आम्दानी ७ सय १३ अमेरिकी डलर थियो। आर्थिक वर्ष ०७८०७९ को अन्त्यमा प्रतिव्यक्ति आय १३ सय ७१ डलर पुगेको छ। हामीले भूकम्प, नाकाबन्दीजस्ता संकट भोग्दाभोग्दै पनि आर्थिक गतिविधि चलायमान रहे। यो अवधिमा दुई पटक आर्थिक वृद्धि ऋणात्मक रह्यो। समष्टिगत रूपमा प्रतिव्यक्ति आम्दानी दोब्बर हुन पुग्यो। तलब खुवाउन हम्मे सरकारको चालू खर्चको आकार ठूलो छ। अर्कोतर्फ पुँजीगत खर्च समयमा नहुने समस्या छ। पछिल्ला दशकमा सरकारले घाटाकै बजेट ल्याउँदै आएको छ। हुँदाहुँदै चालू आर्थिक वर्षमा सरकारले विभिन्न पूर्वाधार निर्माणको भुक्तानीसमेत समयमा गर्न सकेको छैन। मुलुकमा विदेशी मुद्रा सञ्चिति जोगाउन आयात कडाइ गर्दा राजस्व घट्यो। सरकारको आम्दानीको मुख्य स्रोत राजस्व घट्दा चालू खर्च अर्थात् कर्मचारीलाई समेत तलब खुवाउन हम्मेहम्मे पर्ने अवस्था आएको छ। औद्योगिक क्षेत्रमा छलाङ ०७० को दशकपछि मुलुकको औद्योगिक उत्पादन खासै बढ्न सकेको छैन। तर पनि यो दशकमा औद्योगिक क्षेत्रमा केही देखिनलायक काम भए। मुलुक सिमेन्टमा आत्मनिर्भर भएको छ। घरायसी प्रयोजनका उपभोग्य वस्तुको उत्पादन पनि बढेको छ। यो दशकमा करिब स्वदेशी तथा विदेशी लगानीमा साना तथा ठूला गरेर ३ हजार ३ सय हाराहारीमा नयाँ उद्योग थपिएको उद्योग विभागको तथ्यांकमा छ। प्यान्डामिकले पर्यटन प्रभावित पर्यटन क्षेत्रमा भूकम्प, नाकाबन्दी, कोभिड १९ जस्ता प्यान्डामिक कारणले प्रभावित बन्यो। यस्ता प्यान्डामिक नभएको भए नेपालमा पर्यटनको आगमन वार्षिक १० लाखको संख्या पुग्थ्यो। भौतिक पूर्वाधारमा उपलब्धि भौतिक पूर्वाधारमा केही हदसम्म उपलब्धि हासिल भएको छ। यद्यपि भोलिका दिनमा यसको लाभदायी प्रयोग गर्न सकिन्छ वा सकिँदैन भन्नेमा प्रश्न हुन सक्ने पूर्वअर्थसचिव डारामेश्वर खनाल औंल्याउँछन्। नेपालमा एउटा मात्रै अन्तर्राष्ट्रिय विमानस्थल भएकोमा अहिले क्षेत्रीयस्तरका अन्तर्राष्ट्रिय विमानस्थलहरू भैरहवाको गौतमबुद्ध र पोखरा निर्माण भए।, उनी भन्छन्। पछिल्लो दशकमा अधिकांश राजमार्गहरू एक लेनबाट चार लेनमा विस्तार हँुदै छन्। पहिला मुख्य रणनीतिक राजमार्गहरू एक लेन वा दुई लेनका थिए। बाह्य क्षेत्रमा भएन उपलब्धि बाह्य क्षेत्रमा खासै देखिनेगरी उपलब्धि हुन सकेन। विगतदेखि नै हाम्रो आयातमुखी अर्थतन्त्रमा आधारित छ। जसले आयात मात्रै बढाउने तर निर्यात बढाउन नसक्ने प्रवृत्ति पुरानै हो। उदार अर्थ व्यवस्थामा गएपछि त्यतिबेला निर्यात ह्वात्तै बढेको अर्थविद् डा खनाल अनुभव सुनाउँछन्। त्यसपछि निर्यात त्यति बढ्न सकेन। रेमिट्यान्स, अन्तर्राष्ट्रिय व्यापार र वैदेशिक लगानीको क्षेत्रमा देख्नलायक उल्लेखनीय काम भएनन्। बैंकिङ क्षेत्र विगत ५० र ६० को दशकमा बैंकिङ क्षेत्र संकटमा पर्दा निवारण गर्ने काम भए। लुम्बिनी बैंक, किस्ट बैंकलगायतका केही बैंक समस्याग्रस्त भएसँगै नेपाल राष्ट्र बैंकले आफ्ना अधिनमा लिएको थियो। यस अवस्थामा अधिकांश बैंकहरू मर्जरमा गएका थिए। यद्यपि ७० को दशकमा धेरै बैंक तथा वित्तीय संस्थाहरू पुँजी, शाखा सञ्जाललगायत सबै पक्षमा बलियो बन्न मर्जर तथा प्राप्तिमा गए। कुनै समय बैंक तथा वित्तीय संस्थाको कुल संख्या ह्वात्तै बढेर ३ सय ३ सम्म पुगेको थियो। २०७० वैशाखसम्म वाणिज्य बैंक मात्रै ३२ वटा थिए तर अहिले घटेर २१ मा सीमित छन्। बैंक तथा वित्तीय क्षेत्रमा मध्यम स्थिति रहेको सरोकारवाला बताउँछन्।"
नेपाल उद्योग वाणिज्य महासंघको वरिष्ठ उपाध्यक्षमा अन्जन श्रेष्ठ,"काठमाडौं : नेपाल उद्योग वाणिज्य महासंघको वरिष्ठ उपाध्यक्षमा सर्वसम्मत नेतृत्व चयन भएको छ। तीन जना उम्मेदवारमध्ये कसैले पनि ५० प्रतिशत मताभार कटाउन नसकेपछि सहमतीबाट अञ्जन श्रेष्ठ वरिष्ठ उपाध्यक्ष् भएका हुन्। प्रतिस्पर्धी उमेशलाल श्रेष्ठले अञ्जनलाई वरिष्ठ बनाउन सहमति गरेका हुन्। पहिलो चरणको निर्वाचनमा अञ्जन, उमेश र रामचन्द्र संघईले प्रतिस्पर्धा गरेका थिए। उमेशकै प्रस्तावमा अन्जन वरिष्ठ उपाध्यक्ष बनेका हुन्।"
"महालेखा परीक्षकको प्रतिवेदन सार्वजनिक, सरकारको बेरुजु ५ खर्ब ८७ अर्ब","काठमाडौं : सरकारको बेरुजु बढेर ५ खर्ब ८७ अर्ब पुगेको छ। महालेखा परीक्षकको कार्यालयले सार्वजनिक गरेको २०७९ को प्रतिवेदनअनुसार फर्स्यौट गर्न बाँकी बेरुजु ५ खर्ब ८७ अर्ब ३३ करोड ९४ लाख रुपैयाँ रहेको छ। गत आर्थिक वर्षमा १ खर्ब १९ अर्ब ७७ करोड ७० लाख रुपैयाँ थपिएको हो। यो वर्ष संघीय र प्रदेश सरकारी कार्यालय, स्थानीय तह, संगठित संस्था, समिति तथा अन्य संस्थासमेतको ७१ खर्ब ३८ अर्ब १७ करोडको लेखापरीक्षण गर्दा प्रारम्भिक प्रतिवेदनबाट १ खर्ब १९ अर्ब ७७ करोड ७० लाख रुपैयाँ थपिएको हो।"
विकासमा एक फड्को रेल,"जनकपुरधाम : नेपालमा ब्रिटिसभारत सरकारले सन् १९२७ मा आमलेखगन्जरक्सौल ३९ किलोमिटर र सन् १९३७ मा जनकपुरजयनगर ४५ किलोमिटर रेल मार्ग निर्माण गरेको थियो। तर, पछि जनकपुरजयनगर रेल्वेलाई महोत्तरीको विजलपुरासम्म विस्तार भयो। विस्तारको केही दिन नबित्दै जनकपुरविजलपुर २२ किलोमिटर खण्डको पुल बगाएपछि सेवा अवरुद्ध भएको थियो। त्यसपछि जनकपुरजयनगरमा सिमिति भएको रेल सेवा अहिले आएर महोत्तरीको बर्दिबाससम्म विस्तार गरिँदैछ। तत्कालीन समयमा जनकपुरजयनगर रेल्वे ब्रिटिस इन्डिया सरकारले नेपालको काठ भारत लैजान निर्माण गराएको थियो। तर, नेपालको काठ निकासीमा रोक लागेपछि सोही रेलमा मानिस आवतजावत गर्न थाल्यो। साथै दुई देशीय परिवहन सेवासमेत रेलको माध्यमबाटै हुन्थ्यो। २०२१ सालमा जनकपुर रेलवे नेपाल यातायात संस्थानको एउटा शाखाका रूपमा कायम भयो। भारत सरकारले चार डिजेल पावर इन्जिन र १८ बोगी प्रदान गरेपछि २०५१ सालमा आधुनिक रेल सेवा सञ्चालनमा आएको थियो। व्यवस्थित गर्ने उद्देश्यले २०२१ सालमा नेपाल यातायात संस्थानअन्तर्गत राखिएको रेल सेवालाई २०२५ मा जनकपुरजयनगर रेलवे नामकरण गरियो। नेपालमा रेल सेवाको इतिहास करिब ९ दशक लामो छ। झण्डै १० वर्ष बन्द रेल्वे सेवालाई सरकारले वर्ष दिनअघि ल्यायो सञ्चालनमा २०५८ सालमा यातायात संस्थान विघटन भएर २०६१ सालको जेठ १८ मा नेपाल रेल कम्पनीको रूपमा कम्पनी रजिस्ट्रारको कार्यालयमा दर्ता भएपछि जनकपुरजयनगर रेल्वे नेपाल रेल्वेको रूप लिएको हो। झण्डै १० वर्ष बन्द रहेको रेल्वे सेवालाई सरकारले वर्ष दिनअघि सञ्चालन गर्यो। नेपालको एक मात्र जनकपुरजयनगर रेल सेवा बन्द भएको झण्डै ६ वर्षपछि २०७८ मंसिर २ गते शुक्रबार पौने २ बजे रेल जनकपुरधाम ल्याइयो। पुरानो न्यारो गेज ट्रयाक विस्थापित गरेर ब्रोडगेज ट्रयाक मा आधुनिक रेल सञ्चालन गर्ने योजनाअनुरूप नयाँ रेल गुडिरहेको छ। रेल्वे विभाग नेपालले जनकपुरजयनगर रेल्वे सेवा सञ्चालनका लागि इन्जिन र बोगी भारतको मद्रासबाट बनाएर हाजिपुरजयनगर हुँदै जनकपुरधामसम्म ल्याएको हो। लामो समयको प्रतिक्षापछि बहुप्रतिक्षित कुर्थाजनकपुरजयनगर रेल्वे सेवा सञ्चालनका लागि भारतबाट २ सेट रेलको बगी र ४ वटा इन्जिन नेपाल ल्याएर एक वर्षदेखि नियमित रूपमा सञ्चालित छ। नेपालको राष्ट्रिय झण्डा अंकित रंगमा तयार पारिएको दुवै रेल जनकपुरजयनगरको दुईपटक यात्रा तय गर्ने गरेको छ। एकपटकमा १३ सय यात्रु अटाउने क्षमता रहेको रेलको नेपाल सेवाको इतिहास करिब ९ दशक लामो छ।"
"रामचन्द्रको अग्रता कायमै, पछि पर्दै उमेशलाल",काठमाडौं : नेपाल उद्योग वाणिज्य महासंघको वरिष्ठ उपाध्यक्षमा रामचन्द्र संघइले अग्रता लिएका छन् । एक हजार मत गणना हुँदा संघईले ३९० मत प्राप्त गरेका छन् । उनका निकटम प्रतिष्पर्धी अन्जन श्रेष्ठले ३३२ मत पाएका छन् । उमेशलाल श्रेष्ठले २ सय ६८ मत ल्याएका छन् । महासंघको विधान अनुसार कोही उम्मेदवारले ५० प्रतिशत कटाउन नसके पहिलो र दोस्रोका बीचमा पुनः मतदान हुने व्यवस्था गरिएको छ। अन्य प्रजातान्त्रिक व्यवस्थामा एक मत बढी ल्याएर जित्न सकिने भएपनि महासंघमा अनिवार्य ५० प्रतिशत मत ल्याउनुपर्ने बाध्यकारी व्यवस्था छ। महासंघका पदाधिकारीहरु पुनः मतदान हुन सक्ने संकेत गरेका छन्। महासंघको इतिहासमै पहिलो पटक त्रिपक्षीय भिडन्त भएको हो।
"वरिष्ठ उपाध्यक्षको मतगणना जारी : उपाध्यक्षमा श्रेष्ठ, ढकाल र वैद्य निर्वाचित","वरिष्ठ उपाध्यक्षमा उमेशलाल श्रेष्ठ, रामचन्द्र सघंई र अन्जन श्रेष्ठ प्रतिष्पर्धी छन्। काठमाडौं : नेपाल उद्योग वाणिज्य महासंघको उपाध्यक्ष मत सार्वजनिक भएको छ। उपाध्यक्षमा ज्योत्सना श्रेष्ठ, हेमराज ढकाल र सुरकृष्ण वैद्य निर्वाचित भएका छन्। महासंघको वरिष्ठ उपाध्यक्षमा मतगणना जारी छ। वरिष्ठ उपाध्यक्षमा उमेशलाल श्रेष्ठ, रामचन्द्र सघंई र अन्जन श्रेष्ठ प्रतिष्पर्धी छन्। निर्वाचन समितिका अनुसार ५ सय मत गणना हुँदा अन्जन १६१, उमेशले १५६ र रामचन्द्र १७५ मत ल्याएका छन्। एसोसिएट उपाध्यक्षमा ज्योत्सना श्रेष्ठ निर्वाचित भएकी हुन्। उमेशलाल श्रेष्ठ र अन्जन श्रेष्ठ प्यानलबाट साझा उम्मेदवारका रुपमा उठेका भरत आचार्यलाई ६५ मतले पछि पार्दै जितेकी हुन्। श्रेष्ठले ८ सय ४६ मत प्राप्त गरेका छन्। आचार्यले ७ सय ८१ मत प्राप्त गरे। वस्तुगत उपाध्यक्षमा हेमराज ढकाल निर्वाचित भएका छन्। उमेशलाल श्रेष्ठको प्यानलका उम्मेदवार ढकालले ६१ मत ल्याएर जिते। उनका प्रतिस्पर्धी मनिसलाल प्रधानले ५२ र सकुन्तलाल हिराचनले ७ मत पाए। जिल्ला नगरतर्फको उपाध्यक्षमा रामचन्द्र संघई समूहका सुरकृष्ण वैद्य निर्वाचित भएका छन्। वैद्य ४३ मतसहित विजयी भए भने उनका प्रतिष्पर्धी अन्जन श्रेष्ठ प्यानलबाट चुनाव लडेका अरुणराज सुमार्गीले ३७ मत ल्याए। उमेशलाल प्यानलका दिनेश श्रेष्ठले भने ३४ मत ल्याए। एसोसिएटतर्फको सदस्यमा १९ जना निर्वाचित भएका छन्। अम्बिकाप्रसाद पौडेल, अविनाश बोहोरा, आनन्द बगरिया, उज्वलकुमार श्रेष्ठ, गोपाल खनाल, रामशरण थपलिया, देशबन्धु बस्नेत, प्रवलजंग पाण्डे, मनोज पौडेल, राजेशकुमार अग्रवाल विजयी भए। सुशील थापा, शैलेन्द्र गुरागाई, सुनिलनारायण श्रेष्ठ, शक्तिकुमार बेगानी, सन्दिपकुमार अग्रवाल, जुना माथेमा, ऋषि अग्रवाल र हेमन्त गोल्छा पनि एसोसिएट सदस्यमा निर्वाचित भए।"
उद्योग वाणिज्य महासंघको मतगणना : रामचन्द्र संघइले लिए अग्रता,काठमाडौं : नेपाल उद्योग वाणिज्य महासंघको वरिष्ठ उपाध्यक्षमा रामचन्द्र संघइले अग्रता लिएका छन्। ८ सय मत गणना हुँदा संघईले ३ सय १७ मत प्राप्त गरेका छन्। उनका निकटम प्रतिष्पर्धी अन्जन श्रेष्ठले २ सय ५५ मत पाएका छन्। उमेशलाल श्रेष्ठले २ सय १९ मत ल्याएका छन्। महासंघको विधान अनुसार कोही उम्मेदवारले ५० प्रतिशत कटाउन नसके पहिलो र दोस्रोका बीचमा पुनः मतदान हुने व्यवस्था गरिएको छ। अन्य प्रजातान्त्रिक व्यवस्थामा एक मत बढी ल्याएर जित्न सकिने भएपनि महासंघमा अनिवार्य ५० प्रतिशत मत ल्याउनुपर्ने बाध्यकारी व्यवस्था छ। महासंघका पदाधिकारीहरु पुनः मतदान हुन सक्ने संकेत गरेका छन्। महासंघको इतिहासमै पहिलो पटक त्रिपक्षीय भिडन्त भएको हो।

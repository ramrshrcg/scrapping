शीर्षक,विवरण
गण्डकी प्रदेशस्तरीय भलिबलको उपाधि फलेवासलाई,कुश्मा : सातौँ पर्वत महोत्सवअन्तर्गत गण्डकी प्रदेशका स्थानीय तह स्तरमा आयोजना गरिएको भलिबल प्रतियोगिताको उपाधि पर्वतको फलेवास नगरपालिकाले हात पारेको छ। शनिबार भएको फाइनल खेलमा पर्वतकै महाशिला गाउँपालिकाविरुद्ध पाँच मध्येका तीन सेटमा जित निकाल्दै फलेवास नगरपालिकाले खेल जितेको हो। सेमिफाइनल खेलमा बागलुङको गलकोट नगरपालिकालाई पाखा लगाउँदै फलेवास फाइनलमा आइपुगेको हो भने महाशिलाले पर्वतकै मोदी गाउँपालिकालाई पराजित गर्दै फाइनलको यात्रामा आएको थियो। निकै प्रतिस्पर्धात्मक बनेको खेलको पहिलो सेटमा फलेवासले २५१९ को अन्तरमा जीत हात पारेको थियो। दोस्रो सेटमा भने महाशिला लयमा फर्किँदै २७२५ को अन्तरमा फलेवासलाई पराजित गर्न सफल भयो। खेलको तेस्रो सेट पनि महाशिलाकै पक्षमा रह्यो। तेस्रो सेटमा महाशिलाले २७२५ को अन्तरमा फलेवासलाई पराजित गर्न सफल भयो। चौथो सेटमा भने अघिल्ला दुई सेटको नतिजा उल्ट्याउँदै फलेवासले महाशिलालाई पराजित गर्यो। फलेवासले २७२५ को अन्तरमा महाशिलालाई पराजित गर्न सक्यो। दुवै समूहको २२ सेटको बराबरी कायम रहेको अवस्थामा पाँचौँ तथा अन्तिम सेट १५ अंक रहेको थियो। जसमा फलेवासले महाशिलालाई १५१२ को अन्तरमा पराजित गरेको छ। खेलमा एउटा सहभागी हुने समूहले बढीमा दुई जनासम्म राष्ट्रिय खेलाडी समावेश गर्न पाउने नियम राखिएको थियो। यो नियमअनुसार फलेवास नगरपालिकाले नेपाल पुलिस क्लबका दुई खेलाडीहरू रविन चन्द ठकुरी र सफल बिकलाई लिएर खेलेको थियो। महाशिला गाउँपालिकाले सशस्त्र प्रहरीको एपीएफ क्लबका दुई खेलाडीहरू विजय थापा र टेकराज अवस्थीलाई लिएको थियो। प्रतियोगितामा प्रथम बनेको फलेवासले २ लाख रुपैयाँ नगद सहिद मेडल र प्रमाणपत्र पाएको छ। दोस्रो बनेको महाशिलाले १ लाख नगदसहित मेडल र प्रमाणपत्र पाएको छ। सान्त्वना स्थानमा आउने दुई समूहलाई नगद ३०३० हजार रुपैयाँसहित मेडल र प्रमाणपत्र पाएका छन्।
क्यानविरुद्ध माइतिघरमा प्रदर्शन,"काठमाडौं : नाबालिग बलात्कारको मुद्दा चलिरहँदा राष्ट्रिय टिमको बन्द प्रशिक्षणमा समावेश गर्ने नेपाल क्रिकेट संघ (क्यान)को विरोध गर्दै माइतिघरमा प्रदर्शन भएको छ। क्यानले फेब्रुअरीमा हुने त्रिदेशीय शृंखलाका लागि दोस्रो चरणको बन्द प्रशिक्षणमा सन्दीप लामिछानेको नाम पनि समावेश गरेको थियो। त्यसपछि बलात्कारको मुद्दा अदालतमा विचाराधीन हुँदाहुँदै क्यानले सन्दीपलाई समावेश गरेपछि सामाजिक सञ्जालमा  अभियान सुरु भएको थियो। माइतिघरमा उपस्थित भएका प्रदर्शनकारीले 'क्यान कि क्याननट् , उता फिक्सिङ गराउने यता आरोपितलाई क्याम्पमा राख्ने क्यान मुर्दावाद,' जस्ता नारा लेखेका प्लेकार्ड बोकेर प्रदर्शन गरेका थिए। यद्यपि, धरौटीमा रिहा भएका सन्दीप धरौटी रकम धेरै भएको र उच्च अदालतले शर्त राखेको भन्दै सर्वोच्च जाने तयारीमा छन्। भदौमा गौशालाको एक होटलमा नाबालिग बलात्कारको आरोप लागेका सन्दीप उच्च अदालतको आदेशपछि पुस २८ गते २० लाख धरौटीमा रिहा भएका थिए। सन्दीपलाई धरौटी रकम धेरै लिएको र विदेश जान रोकेकाले त्यसको विरोधमा सर्वोच्च अदालत जान लागेको सन्दीपतर्फका कानुन व्यवसायी सरोज कृष्ण घिमिरेले जानकारी दिएका थिए। हो, हामी सर्वोच्च अदालत जाने तयारीमा छौं। उच्च अदालतले सन्दीपलाई धेरै धरौटी रकम लिएको र विदेश जानबाट रोकेको छ, खेल्न पाउने एक खेलाडीको हैसियतमा उसको अधिकार हो, त्यसैले हामी सर्वोच्च जान लागेका हौं, उनले अन्नपूर्णसँग भनेका थिए। अदालतमा आफैँ हाजिर हुन आएका खेलाडीलाई खेल्न पाउने अधिकारबाट रोकेकाले त्यसको विरुद्धमा सर्वोच्च जानुपरेको पनि व्यवसायी घिमिरेले बताएका थिए। यद्यपि, भदौमा बलात्कारको मुद्दा दर्ता भएर पक्राउ पुर्जी जारी भएपछि एक महिना भागेका सन्दीप असोज २० गते नेपाल फर्किएका थिए। त्रिभुवन विमानस्थलबाटै पक्राउ परेका सन्दीपलाई काठमाडौं जिल्ला अदालतले कात्तिक १८ गते पुर्पक्षका लागि थुनामा पठाएको थियो। सन्दीप शुक्रबारदेखि राष्ट्रिय टिमको बन्द प्रशिक्षणमा सहभागी भइसकेका छन्।"
न्यू डायमन्डको विजयी सुरुआत,"काठमाडौं : न्यू डायमन्ड क्लबले शेरबहादुर खड्का स्मृति प्रतिष्ठानको आयोजनामा आजदेखि सुरु भएको राष्ट्रिय महिला भलिबल प्रतियोगिताको छैटौं संस्करणमा विजयी सुरुआत गरेको छ। त्रिपुरेश्वरस्थित राष्ट्रिय खेलकुद परिषद्को कभर्डहलमा भएको उद्घाटन खेलमा विभागीय टिम त्रिभुवन आर्मी क्लबलाई न्यू डायमन्डले ३० को सोझो सेटमा पराजित गर्यो। पहिलो सेट २५२० ले जितेको डायमन्डले दोस्रो सेट २५१४ ले आफ्नो पक्षमा पारेको थियो। तेस्रो सेटमा सम्हालिन नसकेको आर्मी २५१० मा सीमित भयो। आजै हुने दोस्रो खेलमा दुई विभागीय टिम सशस्त्र प्रहरी बलको एपीएफ क्लब र नेपाल पुलिस क्लब भिड्दै छन्। प्रतियोगितामा साविक विजेता सशस्त्र प्रहरी बलको एपीएफ क्लब, न्यु डायमन्ड युथ स्पोर्ट्स क्लब, नेपाल पुलिस क्लब, त्रिभुवन आर्मी क्लब, गण्डकी प्रदेश भलिबल संघ र एभरेष्ट भलिबल क्लब गरी ६ टिमले उपाधीका लागि प्रतिस्पर्धा गर्ने भनिएको थियो। तर, एभरेष्ट र गण्डकी नआएपछि चार टिम मात्रै भएका छन्। करिब ४० लाखको अनुमानित खर्च रहेको प्रतियोगिताका विजेता टोलीले नगद तीन लाख रूपैयाँ पुरस्कार पाउने छन्। यस्तै, उपविजेताले एक लाख ५० हजार र तेस्रो हुने टिमले ७५ हजार रुपैयाँ नगद पुरस्कार प्राप्त गर्नेछन्। प्रतियोगिताका सर्वोत्कृष्ट खेलाडीलाई नगद ५० हजारसँगै अन्य आकर्षक पुरस्कार प्रदान गरिने प्रतिष्ठानका अध्यक्ष रञ्जन खड्काले जानकारी दिए। यस्तै विधागततर्फका उत्कृष्ट हुनेलाई जनही १५ हजार र हरेक खेलको प्लेयर अफ दी म्याचलाई १० हजार रुपैयाँ नगद पुरस्कार प्राप्त गर्नेछन्। एक उदीयमान खेलाडीलाई नगद १५ हजारसहित इमर्जिङ प्लेयर अवार्डबाट सम्मानित गरिने खड्काले जानकारी दिए। प्रतियोगिता उद्घाटनकै क्रममा न्यू डायमन्डकी खेलाडी सलिना श्रेष्ठलाई नगद ५० हजार रुपैयाँसहित स्पेसल अवार्डबाट सम्मानित पनि गरिएको छ। सलिना राष्ट्रिय टिमकी पनि नियमित सदस्य हुन्।"
प्रथम वडाध्यक्ष गोल्डकपको उपाधि फ्युजनलाई,"उदयपुर : त्रियुगा नगरपालिका१० बोक्सेमा जारी प्रथम वडाध्यक्ष गोल्डकप फुटबल प्रतियोगिताको उपाधि फ्युजन क्लब बोक्सेले चुमेको छ। वडा युवा तथा खेलकुद विकास समितिले गंगा खेल मैदानमा आयोजना गरेको प्रतियोगितामा गाईघाट फुटबल क्लबलाई पछि पार्दै फ्युजनले जित निकालेको हो। निर्धारित ६० मिनेटको खेल ११ गोलमा टुंगिएपछि खेल टाइब्रेकरमा परिणत भएको थियो। टाइब्रेकरमा ५३ ले पछि पार्दै फ्युजनले उपाधि रक्षा गरेको हो। निकै प्रतिस्पर्धात्मक खेलको ५४ मिनेटमा फ्युजनका सुनिल खड्काले एक गोल गर्दै खाता खोलेका थिए। प्रतिउत्तरमा थप गरिएको तीन मिनेटको अन्तिम समय ६३ औँ मिनेटमा गाईघाटका पविन राईले एक गोल गरेपछि खेल बराबरीमा टुंगिएको हो। जितसँगै फ्युजनले १ लाख नगदसहित ट्रफी प्राप्त गरेको छ। उपविजेता गाईघाटले ५० हजार नगद र ट्रफीमा चित्त बुझाउनु पर्यो। प्रतियोगितामा सात विद्याका उत्कृष्ट खेलाडीलाई नगदले सम्मान गरिएको आयोजक समितिका सदस्य रुपेश मगरले बताए। उनका अनुसार खेलको म्यान अफ दि म्याच फ्युजनका सुदिप श्रेष्ठ घोषित भए। त्यसैगरी वेष्टगोलकिपर फ्युजनकै प्रमिज्य गच्छदार, वेष्ट डिफेन्स फ्युजनका टिप्सन राई, वेष्ट कोच सोही समूहका हेम राई घोषित भए। उदयमान खेलाडीका रूपमा फ्युजनकै सैसन राई, सर्वोत्कृष्ट खेलाडी सोही समूहका प्रमिज्य गच्छदार र वेष्टमिडफिल्डर गाईघाटका अन्जन हमाल घोषित भए। विजेता र उपेविजेता समूहलाई त्रियुगा नगरपालिकाका मेयर वसन्तकुमार बस्नेत, उपमेयर महेश्वरी राईले नगदसहित ट्रफीले सम्मान गरे। वडा युवा तथा खेलकुद विकास समितिले आयोजना गरेको प्रतियोगिता प्रतियोगितामा सिरहा, सप्तरी, सुनसरी र उदयपुर गरी ८ वटा टिम सहभागिता रहेको सदस्य मगरले जानकारी दिए। वडा युवा तथा खेलकुद विकास समितिले आयोजना गरेको प्रतियोगिता उदयपुरकै लागि यो सबैभन्दा ठूलो धनराशीको गोल्डकप हो। यसअघि वडाहरूले सामान्य राशीका वडास्तरीय प्रतियोगिताहरू हुँदै आएका छन्। वडाध्यक्ष किरण पाण्डेले आगामी वर्षलाई अझ बढाएर लैजाने बताए। उनले भने, यो वडाको सानो वजेटबाट सुरुवात गरेका हौ यसलाई आगामी वर्ष राशी बढाउँदै निरन्तरता दिने लक्ष्य छ।'"
"छैटौं राष्ट्रिय महिला भलिबल आजदेखि, आर्मी र न्यू डायमन्ड भिड्दै","काठमाडौं: शेरबहादुर खड्का स्मृति प्रतिष्ठानको आयोजनामा राष्ट्रिय महिला भलिबल प्रतियोगिताको छैटौं संस्करण आजदेखि सुरु हुँदैछ। त्रिपुरेश्वरस्थित राष्ट्रिय खेलकुद परिषद्को कभर्डहलमा हुने उद्घाटन खेलमा विभागीय टिम त्रिभुवन आर्मी क्लब र न्यू डायमन्ड आमनेसामने हुँदैछन्। प्रतियोगितामा साविक विजेता सशस्त्र प्रहरी बलको एपीएफ क्लब, न्यु डायमन्ड युथ स्पोर्ट्स क्लब, नेपाल पुलिस क्लब, त्रिभुवन आर्मी क्लब, गण्डकी प्रदेश भलिबल संघ र एभरेष्ट भलिबल क्लब गरी ६ टिमले उपाधीका लागि प्रतिस्पर्धा गर्नेछन्। नेपाल भलिबल संघको प्राविधिक सहयोगमा हुने प्रतियोगितामा सहभागी टोलीलाई दुई समूहमा विभाजन गरी लिगकम नकआउटका आधारमा प्रतिस्पर्धा गराइने आयोजकले बताएको छ। करिब ४० लाखको अनुमानित खर्च रहेको प्रतियोगिताका विजेता टोलीले नगद तीन लाख रूपैयाँ पुरस्कार पाउने छन्। यस्तै, उपविजेताले एक लाख ५० हजार र तेस्रो हुने टिमले ७५ हजार रुपैयाँ नगद पुरस्कार प्राप्त गर्नेछन्। प्रतियोगिताका सर्वोत्कृष्ट खेलाडीलाई नगद ५० हजारसँगै अन्य आकर्षक पुरस्कार प्रदान गरिने प्रतिष्ठानका अध्यक्ष रञ्जन खड्काले जानकारी दिए। यस्तै विधागततर्फका उत्कृष्ट हुनेलाई जनही १५ हजार र हरेक खेलको प्लेयर अफ दी म्याचलाई १० हजार रुपैयाँ नगद पुरस्कार प्राप्त गर्नेछन्। एक उदीयमान खेलाडीलाई नगद १५ हजारसहित इमर्जिङ प्लेयर अवार्डबाट सम्मानित गरिने खड्काले जानकारी दिए। यसैगरी छैटौं संस्करणको उद्घाटनका अवसरमा एक जना राष्ट्रिय खेलाडीलाई नगद ५० हजार रुपैयाँसहित स्पेसल अवार्डबाट सम्मानित पनि गरिने भएको छ।"
छ महिनामा एक सय ४५ उद्योग दर्ता,"काठमाडौं : चालु आर्थिक वर्ष २०७९८० को पुस मसान्तसम्ममा कूल एक सय ४५ उद्योग दर्ता भएका छन्। उद्योग विभागले सार्वजनिक गरेको अर्धवार्षिक अवधिको उद्योग दर्ता र विदेशी लगानी स्वीकृतिको तुलनात्मक विश्लेषण तथ्यांकअनुसार चालु आवको पुस मसान्तसम्ममा ३९ ठूला, ४१ मझौला र ६५ साना उद्योग दर्ता भएका हुन्। यी उद्योगमा स्वदेशी र विदेशी दुवै खालको लगानी रहेको छ। गत आवको अर्धवार्षिक अवधिको तुलनामा यस वर्षको उद्योग दर्ताको सङ्ख्या कम हो। गत आवको पुस मसान्तसम्ममा ४६ ठूला, ५७ मझौता र ५२ साना गरी कूल एक सय ५५ उद्योग दर्ता भएको विभागको तथ्यांकमा देखिन्छ। चालु आवको पुस मसान्तसम्ममा दर्ता भएका एक सय ४५ उद्योगमा एक खर्ब ३९ अर्ब बराबर लगानी प्रतिबद्धता आएको पनि विभागले जनाएको छ। यसवर्षको अर्धवार्षिक अवधिमा आएको लगानी प्रतिबद्धता पनि गत वर्षको भन्दा कम हो। गत आवको पुस मसान्तसम्ममा एक खर्ब ९० अर्ब बराबर लगानी प्रतिवद्धता आएको देखिन्छ। विभागका अनुसार हालसम्म नेपालमा कूल २७ खर्ब ६६ अर्ब लगानी प्रतिवद्धतासहित आठ हजार नौ सय नौ उद्योग दर्ता भएका छन्। यस्ता उद्योगमा ठूला उद्योग एक हजार तीन सय ४४, मझौता उद्योग दुई हजार ५८ र साना उद्योग पाँच हजार पाँच सय सात रहेका छन्। यसरी हालसम्म दर्ता भएका करिब नौ हजार उद्योगबाट प्रस्तावित रोजगारी छ लाख ६७ हजार तीन सय २३ जना रहेको पनि विभागले जनाएको छ। गत पुस मसान्तसम्ममा दर्ता भएका कूल एक सय ४५ उद्योगमध्ये एक सय ३३ उद्योगमा १७ अर्ब ३० करोड बराबर विदेशी लगानीको प्रतिबद्धता आएको छ। हालसम्म नेपालमा कूल पाँच हजार छ सय ६४ विदेशी लगानी स्वीकृति भएको पनि विभागले जनाएको छ। यसरी विदेशी लगानी स्वीकृत भएका उद्योगमा ठूला उद्योग तीन सय २४, मझौला उद्योग छ सय २२ र साना उद्योग चार हजार आठ सय १८ रहेका छन्। हालसम्म स्वीकृत कूल विदेशी लगानी प्रतिबद्धता भने चार खर्ब ३६ अर्ब बराबर रहेको विभागको तथ्यांकबाट देखिन्छ। यसरी विदेशी लगानी स्वीकृत गर्दा प्रस्तावित रोजगारीको सङ्ख्या दुई लाख ९९ हजार नौ सय ६१ जना छ। नेपालमा हालसम्म साढे पाँच हजारभन्दा बढी उद्योगमा विदेशी लगानी स्वीकृत भएकामा पर्यटन र सेवामूलक क्षेत्रका उद्योगमा तुलनात्मक रूपमा बढी लगानी भएको देखिएको छ। गत पुस मसान्तसम्म वैदेशिक लगानी भित्र्याउने उद्योगमध्ये सेवा र पर्यटन क्षेत्रका उद्योगको सङ्ख्या मात्रै आधाभन्दा बढी छ। चालु आवको छ महिना अवधिमा एउटा प्याटेन्ट दर्ता, आठ वटा डिजाइन दर्ता र एक हजार पाँच सय ५१ ट्रेडमार्क दर्ता भएको पनि विभागले जनाएको छ। विभागमा हालसम्म भएको कूल पेटेन्ट दर्ताको सङ्ख्या भने ८१ छ। त्यस्तै तीन सय डिजाइन र ५७ हजार पाँच सय ६६ ट्रेडमार्क दर्ता भइसकेको विभागले जनाएको छ।"
बैंकिङ कसूरका घटना बढ्दो,"काठमाडौं: काठमाडौँ महानगरपालिका३१ शान्तिनगर बस्ने ४३ वर्षीय भुवनबहादुर माझीले बैंकिङ कसूर गरेको ठहर गर्दै उच्च अदालत पाटन, ललितपुरको फैसलाले एक करोड १९ लाख ७३ हजार रुपैयाँ बिगो बराबरको जरिवाना ठहर गर्यो । गत भदौदेखि फरार रहेका उनलाई दुई दिनअघि काठमाडौँ उपत्यका अपराध अनुसन्धान कार्यालयले पक्राउ गरेको हो । बैंकिङ कसूर मुद्दामा नौ लाख ६० हजार रुपैयाँ बिगो कायम भएका ४७ वर्षीय भीमबहादुर तामाङलाई पनि प्रहरीले पक्राउ गरी अदालतमा बुझाएको छ। प्रहरीले पक्राउ गरी कारबाहीको दायरामा ल्याएका यी प्रतिनिधि घटना हुन्। तर कसूर प्रमाणित भएर फरार रहेका र बैंकिङ् कसूरका सयौँ आरोपी अझै फरार सूचीमा रहेको जिल्ला प्रहरी परिसर काठमाडौँले जनाएको छ । परिसरबाट हालै मात्र सरुवा भएका प्रहरी उपरीक्षक (एसपी) दिनेशराज मैनाली पछिल्ला समयमा बैंकिङ कसूर तथा अपराधका घटनामा बढोत्तरी भइरहेको बताउँछन्। परिसरको तथ्याङ्कअनुसार बैंकिङ अपराधका मुद्दा दर्ता अत्यधिक छन् । प्रहरी उपरीक्षक मैनालीका अनुसार आर्थिक वर्ष २०७७७८ मा एक हजार सात सय ४१ बैंकिङ कसूरका मुद्दा दर्ता भएका थिए । आव २०७८७९ मा दुई हजार सात सय १५ मुद्दा दर्ता भएकामा चालु आवको पुस मसान्तसम्ममा दुई हजार नौ सय ९९बैंकिङ कसूरका मुद्दा दर्ता भएका छन् । एसपी मैनाली नागरिक जति सहजरुपमा बैंकिङ पहुँचमा पुगेका छन् बैकिङ कसूर तथा सजाय ऐन, २०६४ को प्रावधानबारे सचेत नहुँदा जोखिम बढिरहेको बताउँछन्। यसले प्रहरीमा मुद्दाको चाप बढ्नुका साथै संलग्न व्यक्ति हिरासतमा पर्नु, संस्था कालो सूचीमा पर्नु र न्याय निरुपण गर्ने क्रममा मुद्दाको फैसला हुँदा कैद र जरिवाना भइ फरार रहनेको सङ्ख्या तीव्ररुपमा बढिरहेको छ । इन्टरनेटको माध्यमद्वारा (कनेक्ट आइपिएस, मोबाइल बैंकिङ, विभिन्न डिजिटल भुक्तानी सेवा प्रदायक एपमार्फत)समेत कारोबार गर्दा बैंकिङ कार्यमा नयाँपन आई सहजता प्रदान गरेको भए पनि त्यसको पूर्ण तवरले जानकार नहुँदा ह्याकरले वान टाइम पासवर्ड (ओटिपी) ह्याक गरी खातामा रहेको रकम गायब गरिदिने, एक जनालाई रकमान्तर गर्नुपर्ने रकम अर्कैको खातामा जानेलगायत गतिविधि बढेको छ । नेपालमा यसको नियमनका लागि बैंङिङ कसूर तथा सजाय ऐन, २०६४ रहेको छ । उक्त कानुनी व्यवस्था अनुसार दश लाखसम्म बिगो भए एक वर्षसम्म कैद, दश लाखभन्दा बढी ५० लाखसम्म बिगो भए एक वर्षदेखि दुई वर्षसम्म कैद, ५० लाखभन्दा बढी एक करोडसम्म बिगो भए दुई देखि तीन वर्षसम्म कैद, एक करोडभन्दा बढी बिगो भए तीनदेखि पाँच वर्षसम्म कैदको प्रावधान छ। यस्तै बैंकिङ कसूर मुद्दाको अनुसन्धान तथा तहकिकातसम्बन्धी काम कारबाहीमा कसैले बाधा, विरोध गरेमा अनुसन्धान तथा तहकिकात गर्ने अधिकारीको प्रतिवेदनको आधारमा मुद्दा हेर्ने अधिकारीले ६ महिनासम्म कैद वा पाँच हजारसम्म जरिवाना वा दुवै सजाय गर्न सक्ने व्यवस्था ऐनमा छ। खातामा रकम नभएको जानीजानी चेक दिएर त्यो नसाटिँदा हुने बैंकिङ कसूरको सङ्ख्यासमेत बढिरहेको काठमाडौँ उपत्यका अपराध अनुसन्धान कार्यालयका प्रहरी उपरीक्षक कृष्णप्रसाद कोइराला बताउँछन्।"
पुतलीबजारमा वित्तीय साक्षरता सम्बन्धि तालिम,"स्याङ्जा: वित्तीय कारोबार बुझाउन र प्रयोगमा सहज बनाउने उद्देश्यले पुतलीबजार नगरपालिकामा वित्तीय साक्षरता सम्बन्धी तालिम दिइएको छ। पुतलीबजार नगरपालिका र संयुक्त राष्ट्र संघिय विकास कार्यक्रम (यूएनडीपी) को आर्थिक सहयोग तथा सूर्योदय क्लबको व्यवस्थापनमा वित्तीय साक्षरता तालिम दिइएको हो। नगरपालिका र यूएनडीपीद्वारा बिगत २ वर्षदेखि हरित पुनरुत्थान तथा कोभिड१९ प्रतिकार्य पहल परियोजना संचालनमा छ। सोही अन्तर्गत सहभागी महिलालाई वित्तीय कारोवार बुझ्न सहज बनाउने उदेश्यले साक्षरता तालिम प्रदान गरिएको हो। तालिममा मोवाइल बैकिङ्ग, इन्टरनेट बैकिङ्ग, एटीएम, क्रेटिड, मास्टर कार्डको उपयोग, घरमै बसेर बिजुली, पानी, इन्टरनेट लगायतको बील भुक्तानीका विषय जानकारी गराइएको छ।"
सप्तकोसी बैंक घोटाला प्रकरण : उच्च अदालतको आदेश सर्वोच्चबाट सदर,"विराटनगर : सप्तकोसी डेभलपमेन्ट बैंक घोटाला प्रकरणमा बैंकका तत्कालीन सीईओ नवीन सुवेदीसहित ३ जनालाई थुनामा राख्न उच्च अदालत विराटनगरले दिएको आदेशलाई सर्वोच्च अदालतले सदर गरिदिएको छ। सुवेदीसहित बैंकका तत्कालीन लेखा प्रमुख देवीप्रसाद भण्डारी र जनरल सर्भिस डिपार्टमेन्ट (जीएसडी) प्रमुख हिमाल भट्टराईलाई पूर्पक्षका लागि थुनामा राख्न उच्चले दिएको आदेश सर्वोच्चले शुक्रबार सदर गरिदिएको हो। उच्चका तत्कालीन मुख्यन्यायाधीश (हाल सर्वोच्चका न्यायाधीश) तिलप्रसाद श्रेष्ठ र न्यायाधीश मुरारीबावु श्रेष्ठको संयुक्त वाणिज्य इजलासले पक्राउ परेकामध्ये नवीन, देवीप्रसाद र हिमाललाई थुनामा राखेर मुद्दाको पुर्पक्ष गर्न २०७८ साल फागुन १३ गते आदेश दिएको थियो। बैंकका अपरेसन प्रमुख अमित थापामगरलाई भने २ लाख रुपैयाँ धरौटीमा छाड्न आदेश भएको थियो। प्रतिवादी बनाइएकीमध्ये पछि हाजिर भएकी खातावाला बबिता सुवेदीलाई पनि थुनामा राख्न उच्चले आदेश दियो। उच्च अदालतको आदेशपछि कारागार चलान भएका बैंकका कर्मचारी नवीन, देवीप्रसाद र हिमाल तथा खातावाला बबिताले उक्त आदेश बदर गरिपाउँ भनेर सर्वोच्चमा अपिल गरेका थिए। निवेदनमाथि सुनुवाइ गर्दै सर्वोच्चका न्यायाधीश अनिलकुमार सिन्हा र कुमार रेग्मीको संयुक्त इजलासले उच्चको आदेश सदर गर्दै नवीन, देवीप्रसाद र हिमाललाई थुनामा राखेर मुद्दाको पुर्पक्ष गर्न आदेश दिएको सर्वोच्चका सहरजिष्ट्रार नारायण रेग्मीले बताए। उनका अनुसार सर्वोच्चको आदेशपछि तीनै जनाले थुनामा रहेरै मुद्दाको पुर्पक्ष गर्नुपर्ने छ। खातावाल बबिताका हकमा भने उच्चको आदेश उल्टिएको छ। थुनामा राख्ने उच्चको आदेश उल्टाउँदै बबितालाई भने धरौटीमा छाड्न सर्वोच्चले आदेश दिएको हो। बैंकको कर्पोरेट कार्यालय विराटनगरबाट १५ करोड रुपैयाँ बढी अपचलन गरेको आरोपमा प्रहरीले बैंकका ५ जना कर्मचारीलाई पक्राउ गरेर घटनाको अनुसन्धान थालेको थियो। राष्ट्र बैंक र सप्तकोसी डेभलपमेन्ट बैंकले दिएको जाहेरीका आधारमा रकम घोटालामा संलग्नविरुद्ध प्रहरीले बैंकिङ कसूरको मुद्दामा अनुसन्धान गरेको हो। अनुसन्धानबाट सीईओ सुवेदीको योजनामा फर्जी रेमिट्यान्स खडा गरी २०७२ साल चैत महिनादेखि २०७८ मंसिरसम्म लगातार भुक्तानी लिएर बैंकको १५ करोड ७५ लाख ४० हजार ५ सय ७५ रुपैयाँ घोटाला गरिएको खुलेको थियो। उक्त प्रकरणमा बैंकका ९ जना कर्मचारी र ३ जना खातावालासहित १२ जनालाई प्रतिवादी बनाएर उच्च अदालत विराटनगरमा २०७८ फागुनमा मुद्दा दर्ता भएको थियो। पक्राउ परेकामध्ये बैंकका सहायक होमप्रसाद पौडेललाई कोरोना संक्रमण देखिएपछि तत्काल हाजिरजमानीमा छाडिएको थियो। पछि हाजिर भएका उनलाई उच्चले धरौटीमा छाड्न आदेश दियो। बैंकको रकम घोटाला प्रकरणमा तत्काल ५ जना पक्राउ परेका भएपनि अरु फरार थिए। पछि हाजिर भएकामध्ये उच्चले खातावाला बबिताबाहेक बैंकका कार्यालय सहयोगी चूँडाबहादुर निरौला, सहायक पदबाट राजीनामा दिएका निश्चल सुवेदी, कनिष्ठ सहायक पदबाट राजीनामा दिएकी समीक्षा अधिकारी, वरिष्ठ सहायक शुभेच्छा निरौला तथा खातावाला कमल दाहाल तथा मनोज भट्टराईलाई धरौटीमा छाड्न आदेश दिएको थियो।"
"विमानस्थल बन्यो, उडानको छैन टुंगो","वीरेन्द्रनगर : कालीकोटको नरहरिनाथ गाउँपालिका१ स्थित सुनथराली विमानस्थल ३७ वर्ष लगाएर निर्माण सकिए पनि जहाज उडानअवतरणको टुंगो छैन। विमानस्थल निर्माण आयोजनाले धावनमार्गमा कालोपत्रे गरी रंगरोगनको काम पनि सम्पन्न भएको छ। यसअघि नै परीक्षण उडान सफल भएको यो विमानस्थलमा हालसम्म नियमित उडान हुन सकेको छैन। निर्माणको सबै काम सम्पन्न भए पनि यो विमानस्थलमा कहिलेबाट नियमित उडान हुने भन्ने टुंगो नहुँदा सर्वसाधारण निराश छन्। निर्माण सुरु भएको ३३ वर्षपछि २०७३ माघ २९ गते तत्कालीन पर्यटनमन्त्री जीवनबहादुर शाहीको पालामा परीक्षण उडान सफल भएको थियो। त्यसपछि फेरि त्यो विमानस्थलमा जहाज अवतरण भएको छैन। २०७५ साउनमा विमानस्थल कालोपत्रे गर्नका लागि श्याम एन्ड शंकर जेभीले ठेक्का लिएको थियो। पटकपटक म्याद थपेर गत पुसमा काम सम्पन्न गरेको हो। निर्माण कम्पनीसँग २०७७ असार मसान्तसम्म कालोपत्रे गर्नुपर्ने सम्झौता थियो। विमानस्थल निर्माणमा झन्डै ४२ करोड बजेट खर्च भएको निर्माण आयोजनाले जनाएको छ। २०७५ साउनमा कालोपत्रे गर्न श्याम एन्ड शंकर जेभीले ठेक्का लिएको १५ करोड र त्यसअघि पटकपटक भएका ठेक्काहरूमा २७ करोड गरी ४२ करोड बढी बजेट खर्च भएको हो। विमानस्थलको स्थलगत अनुगमन गरी निर्माण कार्य पूरा भएको प्रतिवेदन दिएपछि नियमित उडान हुने आयोजना प्रमुख रत्नबहादुर श्रेष्ठले बताए। विमानस्थल निर्माणको काम सकिएको छ उनले भने, तत्कालै नियमित उडान गर्नका लागि हाम्रो तयारी छ। उनका अनुसार विमानस्थलको धानवमार्गको लम्बाइ ६ सय ४० मिटर र चौडाइ २० मिटर छ। भौगोलिक रूपमा पनि जहाज उडानका लागि निकै उपयुक्त विमानस्थल रहेको श्रेष्ठले बताए। उनका अनुसार विमानस्थलमा भौतिक संरचना निर्माणको काम पूरा भइसकेको छ। नरहरिनाथ गाउँपालिका अध्यक्ष नगेन्द्रबहादुर विष्टले पटकपटकको ताकेतापछि विमानस्थल निर्माणको काम सकिएको बताए। जहाज आएन भने विमानस्थल बनेको पनि केही काम छैन उनले भने, नियमित उडानका लागि हामी लागिरहेका छौं। विमानस्थलमा आउने सडकको पनि स्तरोन्नति गर्ने योजना रहेको उनले बताए। विमानस्थलको नियमित उडान भएमा यहाँका पर्यटकीय स्थलहरू रामारोशन, बाजुरा र कालीकोटको सिमानामा रहेको त्रिवेणी पाटन, बडिमालिकाको पर्यटन प्रवद्र्धनमा सहयोग पुग्ने स्थानीय दीपेन्द्र बुढाले बताए। यो विमानस्थल निर्माणकै क्रममा ३५ जनाले ज्यान गुमाएका थिए। माओवादीले थालेको युद्धको बेला २०५८ मा धादिङ जोगीमाराका १७ जनासहित ३५ जना मजदुरहरूलाई नेपाली सेनाले हत्या गरेको थियो। १८ जना कोटबाडाकै स्थानीय मजदुर थिए। उनीहरू सबैको चिहान त्यही विमानस्थलभित्र छ। ती मजदुरका परिवारहरूले विमानस्थलमा जहाज चढ्न पाए आफ्ना आफन्तहरू गुमाएको घाउमा मल्हम लाग्ने बताउँछन्।"
गैंडा संरक्षण गर्न एसियाली सम्मेलन,"चितवन : दुर्लभ एकसिंगे गैंडा संरक्षणका लागि चितवनमा सम्मेलन सुरु भएको छ। पाँच एसियाली राष्ट्रको सम्मेलन चितवनको पटिहानीमा सुरु भएको हो। तीन दिनसम्म चल्ने सम्मेलनमा नेपालसहित भारत, भुटान, इन्डोनेसिया र मलेसियाका उच्च अधिकारी बैठकमा सहभागी हुनेछन्। प्राकृतिक संरक्षणमा लागेका विज्ञहरूले कार्यपत्र र अनुभव साट्नेछन्। आआफ्नो देशमा गैंडा संरक्षणका क्षेत्रमा भएका प्रगतिहरू प्रस्तुत गर्नेछन्। उनीहरूले आफ्नो देशमा भएका कामका बारेमा कार्यपत्र प्रस्तुत गर्नेछन्। यसअघि पहिलो बैठक इन्डोनेसिया र दोस्रो बैठक भारतको दिल्लीमा भएको थियो। बैठकमा भेनेजुएयला, संयुक्त अरब इमिरेट्स, केन्या, दक्षिण अफ्रिकालगायतका देशका संरक्षणकर्मीहरू छन्। गैंडा संरक्षणमा देखिएका चुनौती र भावी योजनाको विषयमा छलफल केन्द्रित हुनेछ। राष्ट्रिय निकुञ्ज तथा वन्यजन्तु संरक्षण विभागका महानिर्देशक डा महेश्वर ढकालले गैंडा संरक्षणमा देखिएका चुनौतीहरूका विषयमा बृहत् छलफल गरी आगामी योजनाहरू तय गरिने बताए। यो तेस्रो सम्मेलन भएकोले अघिल्लो सम्मेलनको निर्णयको मूल्यांकन गर्दै थप रणनीति बनाउनेछ, उनले भने, सम्मेलनले सबै पक्षमा छलफल गरेर भविष्यमा कस्तो नीति लिने भन्ने निर्णय हुन्छ। एकसिंगे गैंडाको दोस्रो ठूलो बासस्थान नेपाल हो। नेपालका तर्फबाट वातावरणमा आएको परिवर्तनले वन्यजन्तु र बासस्थानमा परेको असर र गैंडा संरक्षणमा भएका कामसँगै शून्य चोरी सिकारी नियन्त्रणका विषयमा कार्यपत्र प्रस्तुत गरिने बताइएको छ।"
नेपाली आकाश सुरक्षित छ,"काठमाडौं : हवाई दुर्घटना संयोगमात्रै भएकाले आम नागरिक त्रसित नहुन सरोकारवालाहरूले अनुरोध गरेका छन्। नेपाल वायुसेवा सञ्चालक संघले शुक्रबार आयोजना गरेको उड्डयन सुरक्षा विषयक अन्तक्र्रियामा सरोकारवालाहरूले यस्तो अनुरोध गरेका हुन्। प्राविधिक ज्ञान भएका योग्य चालकदेखि जहाजको चेकजाँच, मर्मत, निरीक्षणलगायतमा उच्च सतर्कता अपनाउने भएकाले एउटा दुर्घटनालाई आधार मानेर त्रसित नहुन ध्यानाकर्षण गरिएको छ। यससँगै हवाई दुर्घटनालाई लिएर सामाजिक सञ्जालमा सत्यतथ्यविहीन अफवाह फैलाएको भन्दै नेपाली आकाश सुरक्षित भएको विज्ञहरू बताउँछन्। नेपाल वायुसेवा सञ्चालक संघका अध्यक्ष क्याप्टेन रामेवर थापा हवाई सुरक्षालाई ध्यानमा राख्दै सञ्चालन गर्ने गरेको तर दुर्घटना संयोग हुने गरेको बताउँछन्। दुर्घटना नेपालमा मात्रै होइन धेरै मुलुकमा थुप्रै पटक भएका उदाहरण दिँदै उनले भने, जर्मनमा भर्खरै विमान दुर्घटनाबाट धेरैको ज्यान गएको छ। नेपालको हवाई यातायात त्यति डरलाग्दो छैन, दुर्घटना हिँड्दाहिँड्दै पनि हुने भएकाले हरेक कुरामा जोखिम हुने बताउँदै उनले आफूले उडान गर्दा ठूलो दुर्घटनाबाट भाग्यले बाँचेको अनुभव सुनाए। पाइलटले जोगाउन हरकदम पहल गर्ने उनको भनाइ छ। दुर्भाग्यवश हुने दुर्घटना आफैंमा दुःखद् भएको बताउँदै उनले थपे, दुर्घटना एउटा कारणले मात्रै हुँदैन। खराब मौसम, इन्जिनियरिङ, प्राविधिक, व्यवस्थापन, नियमनलगायतका विभिन्न कारणले हुन सक्छन्। यसैक्रममा उनले नेपालको उड्डयन मुलुकको धरोहर भएको बताए। किनभने पर्यटक भित्र्याएर पर्यटन क्षेत्रमा महŒवपूर्ण भूमिका खेल्ने काम वायुसेवाले गर्दै आएकोले उड्डयन मुलुकको धरोहर भएको उनको भनाइ छ। यसैले यसलाई बचाउनतर्फ लाग्न सबैमा अनुरोध गरे। अन्तर्क्रियामा इन्जिनियरिङ विभागको तर्फबाट मेघेन्द्रकुमार श्रेष्ठले कार्यपत्र प्रस्तुत गर्दै हवाई यात्रा सुरक्षित बनाउन इन्जिनियरहरूले हरपल लागि पर्ने गरेको बताए। जहाज चेकजाँच गरेर शतप्रतिशत सही छ भनेपछि मात्र उडाइन्छ। जहाज नेपाल उड्डयन प्राधिकरणबाट प्रमाणीकरण नभएसम्म भिœयाउन नपाउने भएकाले यसमा उच्च सतर्कता अपनाइन्छ। हरेक दिन, हरेक पटक उडान भरेपछि नियमअनुसार पटकपटक मर्मत गरिन्छ, श्रेष्ठ भन्छन्, जहाजमा कति लोड भए उडान हुन्छ भन्नेमा चनाखो होइन्छ। जहाज बनाएर मात्रै हँुदैन यसको निरन्तर उडान पनि महŒवपूर्ण हो। जहाज डिजाइन गरेको कम्पनीले समयअनुकूल परिवर्तन भएको प्रविधि, निर्देशनलगायतबारे संशोधनबारे जानकारी गर्दै आएको हुन्छ। गुणस्तरयुक्त पार्टपुर्जा परिवर्तनसँगै, उडान भरेको पटकैपिच्छे निरीक्षण र निरन्तर मर्मत गरिन्छ। मर्मत गर्न पनि विशेष इन्जिनियर नै हुनुपर्ने भएकाले उसको योग्यता, अनुभव र क्षमतावान्लाई मात्रै यसको जिम्मा दिइन्छ। यसर्थ, जहाजको प्राविधिक पाटो बलियो हुने गरेको उनको दाबी छ। उच्च सुरक्षा अपनाइन्छ यसबारे सरोकारवालाहरूले बुझ्न जरुरी छ। जहाजको उमेर बढ्दैमा थोत्रो हुँदैन। २०३० वर्षअघिको भन्दैमा उडान सुरक्षित छैन भन्ने हुँदैन। उमेरले होइन यसको नियमनमा रहेर निरीक्षण, जाँच कति गरिन्छ भन्नेमा पनि भर पर्छ। यस्तै, सेफ्टी एन्ड सेक्युरिटी डिपार्टमेन्टका क्याप्टेन विनोद पुरी आम नागरिकको दिमागमा नेपालको आकाश कत्तिको सुरक्षित छ, भन्ने कुरामा बढी शंका सिर्जना भएको बताउँछन्। यद्यपि नेपालको आकाश थप सुरक्षित बनाउन जहाज उडानमा संलग्नलाई थप तालिम, एयर ट्राफिक कन्ट्रोलर (एटीसी)को भूमिका हुने भएकाले अब नेपाल उड्डयन प्राधिकरण र सञ्चालकहरूले पनि निगरानीमा जोड दिनुपर्ने उनको भनाइ छ। यसभन्दा अगाडि पनि मानवीय त्रुटिभन्दा पनि अधिकांश हवाई दुर्घटना एक्कासी खराब मौसम परिवर्तनले भएको बताए। क्याप्टेन पुरी उदाहरण दिँदै भन्छन्, सन् २०१९ मा समिट एयर लुक्लामा दुर्घटना भएको थियो। सोही वर्ष पाथीभरामा खराब मौसमका कारण दुर्घटना भएको थियो। दुर्घटना संयोग मात्रै हो। त्यसैले नेपालको आकाश असुरक्षित छ भनेर शंका पैदा नगरौं। अन्तक्र्रियामा नेपाल नागरिक उड्डयन प्राधिकरण त्रिभुवन अन्तर्राष्ट्रिय विमानस्थलका निर्देशक श्यामकिशोर साह पछिल्लो हवाई दुर्घटना ठूलो भएकोमा दुःख व्यक्त गर्दै यस्ताखाले दुर्घटना हुन नदिन प्राधिकरणले कडाइ गरिरहेको बताउँछन्। सुरक्षित हुन जहाजै नउडाउन मिलेन, उडाएपछि उच्च सतर्कता कायमै हुन्छ। नियमन, तालिम र प्रविधिमा जोड दिएको छ। एउटा हवाईजहाज दुर्घटना हुँदैमा सबै असुरक्षित हँुदैनन्। कहिलेकाहीँ फेल हुनसक्छ। हरेक यात्रा सुरक्षित बनाउन शतप्रतिशत कोसिस हुन्छ। यसैले सडक यातायातसँग हवाई यातायातलाई तुलना गर्न मिल्दैन, निर्देशक साहले भने। यसैक्रममा उनले विमानस्थलको संख्या र काम गर्ने समय बढाए पनि जनशक्ति भने कम भएको जनाए। यसैगरी, कार्यक्रममा नेपाल वायुसेवा सञ्चालक संघका महासचिव मनोज कार्की अहिले सञ्चारमाध्यमभन्दा सामाजिक सञ्जालका सूचना जथाभावी आएर वायुसेवालाई बदनाम गर्न खोजिएकोले एउटा घटनालाई आधार मानेर सबैलाई त्यसरी मूल्यांकन गर्न नहुने बताउँछन्।"

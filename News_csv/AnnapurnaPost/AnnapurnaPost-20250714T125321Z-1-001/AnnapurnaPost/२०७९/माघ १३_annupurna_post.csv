शीर्षक,विवरण
युवाको राजनीतिक भविष्य,"विश्वभर शासकीय शैली र संरचनामा सुधार गरी लोकतन्त्रको संस्थागत विकासका लागि युवाको योगदान अतुलनीय छ। समाजका सबै तप्काका मानिसलाई राजनीतिमा प्रतिनिधित्व गराउने व्यवस्था हुनुपर्छ। युवा राजनीतिक मूल प्रवाहबाट बिमुख भए देशकै लागि प्रत्युत्पादक हुन्छ। युवालाई राजनीतिबाट बिमुख गर्दा जीवन्त र महत्त्ववपूर्ण समाजको अवस्था नै देशको नीति निर्माण गर्ने र निर्णय लिने धारबाट अलगिन्छ। राजनीतिमा सहभागिता दिन पाउने सन्दर्भ मौलिक राजनीतिक र लोकतान्त्रिक हक हो। समाजलाई अग्रगमनतर्फ उन्मुख गराउन, स्थायित्व भएको शान्तिपूर्ण समाजको सिर्जना गर्न अत्यावश्यक हुन्छ। युवाको विशेष प्रकारका आवश्यकताहरूलाई सम्बोधन गर्ने गरी नीति र कार्यक्रम तर्जुमा साथै कार्यान्वयन अत्यावश्यक छ। लोकतन्त्रको संस्थागत विकास राजनीतिमा युवाको सहभागिताको अभावमा कल्पना गर्न सकिन्न। युवाको सहभागिता हुँदा राजनीतिले सार्वजनिक हितमा कार्यक्रमहरू कार्यान्वयन गर्नसम्भव हुन्छ। आविष्कार र असल अभ्यासहरूको प्रयोग गरी समाजलाई द्रुत गतिमा प्रगतिको पथमा अग्रसर गराउन युवा सक्षम छन्। ऊर्जाशील, जोसजाँगर र उत्साह भएका युवावाट देशको समुन्नति र समृद्धि सम्भव हुन्छ। विश्व परिवेशमा युवाको राजनीतिक सहभागिता विश्वका प्रायः सबै देशका युवाले राजनीतिक परिवर्तनका क्रममा अत्यन्त महत्त्ववपूर्ण भूमिका निर्वाह गरिआएका छन्। आन्दोलनका क्रममा सहभागिता मात्रदिने होइन, समग्र सहभागिता गराई जुलुसको नेतृत्वदायी भूमिकामा प्रस्तुत भएका छन्। युवालाई लोकतन्त्रको बहाली, पुनर्बहाली र लोकतान्त्रिक आन्दोलनमा प्रयोग मात्र गर्न उनीहरू अभ्यस्त छन्। केही देशले युवालाई राजनीतिमा सहभागी गराउन धेरै प्रकारका कार्यक्रम र रणनीति बनाएका छन्। उनीहरूलाई राजनीतिमा आकर्षित गराउने तरिकाहरूको अवलम्बनसमेत हुन थालेको छ। आर्थिक विकास र सहयोगसम्बन्धी संस्था (ओईसीडी) ले प्रकाशित गरेको प्रतिवेदनमा ५३ प्रतिशत यस क्षेत्रका देशमा युवाको सक्रिय सहभागितामा राजनीति अघि बढेको उल्लेख छ। राज्यले नै युवालाई राजनीतिमा आकर्षित गर्न प्रशिक्षण, पुनर्ताजगी कार्यक्रमहरू सञ्चालन गरी सबल र इच्छुक बनाउने प्रयास भएको छ। अन्तरसंसदीय संघ (आईपीयू)ले सन् २०२१ मा प्रकाशित गरेको अध्ययन प्रतिवेदनका अनुसार ३० वर्षमुनिका युवाको संसद्मा प्रतिनिधित्व जम्मा तीन प्रतिशतमात्र छ। ६० प्रतिशत यस क्षेत्रका सांसद ४५ वर्षमुनिका छन्। आर्मेनिया, सन्म्यारिनो, ग्याम्बिया र बेल्जियममा १० प्रतिशत सांसद ३० मुनिका छन्। २१औं शताब्दीको लोकतन्त्रमा केही देशले युवालाई राजनीतिप्रति सचेत बनाउन कार्यक्रम छैन। लेबनान सरकारले स्नातक गर्दै गरेका युवालाई कानुन निर्माण प्रक्रिया र नीति निर्माणका विषयमा सरकार र संसद्मा केही अवधि उपस्थिति गराई अभ्यास गराउँछ। यस प्रकारको अवसर भारत र संयुक्त अधिराज्यले समेत प्रदान गरिराखेका छन्। अन्य देशले पनि यो अभ्यासलाई आत्मसात् गर्दै प्रयोगमा ल्याएका छन्। युवाले जानकारी राख्ने मात्र होइन, यस सम्बन्धमा अनुसन्धान र बृहत् अध्ययनसमेत गर्न आकर्षित भएका छन्। नेपालको राजनीतिमा युवाको उपस्थिति नेपालको जनसंख्यामा युवा ४०६८ प्रतिशत छन्। ठूलो जनसंख्या युवाकै छ। नेपालमा युवाबाटै ठूलाठूला राजनीतिक परिवर्तन सम्भव भएका छन्। अप्ठेरो अवस्थामा यो समूह उत्साहित बनी योगदान गरिराखेको छ। नयाँनयाँ अध्ययन र आविष्कार युवाबाटै सम्भव भएको छ। यत्ति ठूलो योगदान र महत्त्वव हुँदै गर्दा पनि युवालाई प्रत्यक्ष राजनीतिमा मूलप्रवाहीकरण गर्न खासै प्रयास भएको छैन। ऊर्जाशील र बौद्धिक क्षमतावान् युवा विदेश पलायन भइराखेका छन्। देशभित्र रोजगारीका अवसर नहुनुले यो स्थिति सिर्जना भएको हो। बौद्धिक पलायन देशको समृद्धिका लागि प्रत्युत्पादक सिद्ध भएकोमा सन्देह छैन। यही कारण युवाको राजनीतिमा सहभागिता न्यून हुने अवस्था बनेको छ। देशका १४ प्रतिशत युवा अध्ययन र रोजगारीका लागि उन्नत देशमा छन्। यसका पछाडि देशमा रोजगारीका अवसरहरू उपलब्ध नहुनु र राजनीतिक अस्थिरता र संक्रमणकालको अन्त्य हुने अवस्थासमेत नदेखिनु हो। अत्यन्त न्यून पारिश्रमिकका कारण जीवनयापन गर्न कठिन हुनु हो। देश लामो समयसम्म कठिन अवस्थाको द्वन्द्वबाट प्रभावित हुनुजस्ता कारण छन्। यत्ति ठूलो संख्यामा बौद्धिक पलायन हुनु र ठूलो मात्रामा युवामध्ये पूर्वी देशलगायतमा वैदेशिक रोजगारीमा जानुले देश युवाविहीन बन्दै गएको प्रमाण पेश गर्छ। नेपालका पुरातनशैली र सोचमा अभ्यस्त राजनीतिज्ञहरू युवा पुस्तालाई राजनीतिको नेतृत्व हस्तान्तरण गर्न थोरै मात्र पनि इच्छुक छैनन्। ६० वर्ष माथिकाबाट देश शासित छ। युवाको नेतृत्व विकास गर्ने पक्ष पनि वृद्धनेताहरूको प्राथमिकतामा देखिँदैन। व्यवसायी ज्ञान र अनुभवको कमी भएकाले उनीहरूलाई नेतृत्व प्रदान गर्न नहुने तर्क उनीहरूको छ। संवैधानिक र कानुुनी प्रावधानसमेत युवामैत्री छैनन्। युवालाई आकर्षित गर्न सौहाद्र्रपूर्ण प्रावधानहरू राखिएका छैनन्। निर्वाचनमा प्रतिस्पर्धा गर्न युवालाई उत्साहित बनाएका छैनन्। २५ वर्ष पूरा भएको नेपाली नागरिकमात्र प्रदेश र संघको निर्वाचनमा सहभागी हुन सक्छन्। कानुनी प्रावधानहरू युवा प्रतिनिधित्वका लागि सौहाद्र्र देखिएनन्। नेपाल संसद्मा युवाको ५ प्रतिशतमात्र प्रतिनिधित्व छ। यही प्रतिनिधित्व विश्वका देशहरूको सरदर १३५ प्रतिशत छ। युवालाई प्रोत्साहन गर्ने गरी युवाको दूरदृष्टि २०२५ (नेपालको दसवर्षे रणनीतिक योजनाको एक अंश) ले केही प्रावधान राखेको छ। यद्यपि यसको प्रभावकारितामा प्रश्नचिह्न छ। २०१७ मा सम्पन्न संसदीय निर्वाचनमा ३१ प्रतिशतको युवा सहभागिता थियोे। यी प्रतिस्पर्धीको प्रतिशत यस निर्वाचनमा ३२ पुगेको छ। ५० प्रतिशत स्थानमा युवाले प्रतिस्पर्धा गर्न पाउनुपर्ने मागसमेतको ज्ञापन सरकारलाई बुझाउने कार्यसमेत भएको छ। स्थानीय तहको निर्वाचनमा ४० वर्षमुनिका युवा ४१ प्रतिशतले प्रतिस्पर्धा गरेका थिए। निर्वाचनमा पुरानाहरूलाई विस्थापित गरौं भन्ने नारा बुलन्द बनेको थियो। निष्कर्ष विश्वभरका युवा यदि राजनीतिमा सहभागिता दिई निर्वाचित भएमा केही समयपश्चात् कुनै दलमा प्रवेश गरेको देखिन्छ। दल प्रवेश नगर्नेहरू राजनीतिक परिदृश्यबाटै पलायन भएको पाइन्छ। नेपालको स्थानीय तहहरूको निर्वाचनमा बालेन, हर्क र गोपाल निर्वाचित भएपश्चात युवा संघीय र प्रदेशको निर्वाचनमा आकर्षित भए। स्थानीय निर्वाचनको तुलनामा संसदीय निर्वाचनमा युवाको अवस्थामा सुधार छ। दलीय व्यवस्थामा दलहरूको देशभर हुने संगठन र सञ्जालका कारण स्वतन्त्र युवालाई दलका उम्मेदवारसँग प्रतिस्पर्धा कठिन हुन्छ। तर पनि दलहरूका कार्य सम्पादनलाई नागरिकले सकारात्मक देख्न नसकेका कारण उनीहरू निराश बन्दै स्वतन्त्र युवाको पक्षमा मतदानमा सरिक भए। युवाले राम्रै संख्यामा स्थान सुरक्षित गरी उत्साहित बनेको अवस्था छ। संसद्मा निर्णायक संख्यामा युवा छैनन्। सरकारमा सहभागी हुँदा पुरानै शैलीलाई सुधार गर्न कठिन हुन्छ। प्रतिपक्षमा रहँदा प्रमुख प्रतिपक्षको हैसियत उनीहरूको छैन। संसद्मा यी युवा सांसदको प्रस्तुतीकरण संख्यात्मक हिसाबले निर्णायक र प्रभावकारी हुन कठिन छ। युवाले राजनीतिक भविष्य सुरक्षित राख्न जनताप्रतिको इमान्दारिता हुनुपर्छ। उनीहरूले जनता र सुशासनका पक्षमा सडक, सदन र सरकारमा समेत ठूलो दबाब सिर्जना गर्नुपर्छ। तसर्थ युवाको राजनीतिक यात्रा अत्यन्त कठिन छ। मतदाताको आकर्षण अहिलेसम्म युवातर्फ देखिनु आशालाग्दो पक्ष हो। यो नै उनीहरूको राजनीतिक भविष्यको सम्भावना र सुन्दर पक्ष हो। यदि युवासमेत राजनीतिक यात्रामा चुक्दै गए भने आत्मघाती कदम सावित हुनेछ।"
सपनाको देशसँगको नेपालसम्बन्ध,"सन् १५०७ मा श्याम उलरले विश्वको नयाँ नक्सा बनाए। त्यस समयभन्दा पहिले नै इटालियन नागरिक क्रिस्टोफर कोलोम्बस १४९२ मा टापुको रूपमा रहेको एउटा भूगोल पत्ता लगाएका थिए। जतिबेला उनी आफ्नै समुद्री जहाजबाट घुम्दै थिए। उनै कोलोम्बसले उक्त टापुको नाम अमेरिका भनी नामकरण गरे। त्यही अमेरिका हो वर्तमान विश्वको शक्तिशाली राष्ट्र। इतिहास भन्छ, अमेरिका पत्ता लाग्नुभन्दा पाँच सय वर्षअगाडि युरोपियन तीर्थयात्रीहरू पैदल हिँडेर क्यानडा पुगेका थिए। जुन वनजंगलको घना क्षेत्र भएको त्यस ठाउँको नाम न्यफाउन्डल्यान्ड टापु थियो। क्यानडामा रहेको उक्त ठाउँ अहिले प्रख्यात बनेको छ। जसलाई युनेस्कोले विश्वसम्पदामा सूचीकृत गरेको छ। त्यतिबेलै अमेरिका भ्रमण गरिएको थियो भन्ने मत पनि पाइन्छ। सम्भवतः यही भएर अमेरिकामा नै पहिला मानव बस्ती थियो। रोचक सन्दर्भ के छ भने अमेरिकामा एसिया महादेशबाट आएर मानव बस्ती बसालेको हो भन्ने इतिहास बोल्छ। विश्वको पूर्वीय केही अलगअलग भूभागमा मानव बस्तीको विस्तार भएको इतिहास छ। यद्यपि विश्वको एक भूभाग मरुभूमि र वनजंगलले ढाकेको छ। तीन प्रतिशत भूभाग त समुद्रले नै भरिएको छ। सन् १६२० मा धार्मिक स्वतन्त्रताका लागि हल्यान्ड, इङ्ल्यान्ड, फ्रान्स र स्पेनबाट अमेरिका आउन थालेको पाइन्छ। यसरी आउनेहरूमा धार्मिक नारा दिएर किसान पनि हुन्थे। मानव बस्ती बसोबास गर्न थालेसँगै जनावर र समुद्री प्राणीसमेत एकबाट अर्को महासागर र एक महादेशबाट अर्को महादेशहरूमा ओसारपसार हुन थालेको पाइन्छ। मान्छे जहाँ पुग्यो, त्यहाँ त्यस्तै नाम राख्यो। जुन नागरिक जुन भूमिमा टेक्यो, त्यही भूमिको नागरिक बन्यो। यसरी नै युरोपियनमध्ये पैदल तीर्थयात्रीमा बेलायती नागरिक नै विश्वमा पहिलो हुँदै गएको पाइन्छ। यसरी जहाँ जहाँ पुग्यो, त्यहाँका त्यहाँ आफ्नो नाम राख्ने, झण्डा गाड्ने र हैकम जमाउने गरेको पाइन्छ। यसरी नै उसले विश्वमा ब्रिटिस शासन चलाएको बुझिन्छ। अमेरिकामा पनि त्यही भएको पाइन्छ। पर्यटक बनेर आउने ब्रिटिस, इटालियन, फ्रेन्च र डचहरूले यहाँ बस्ती बसाले। आदिवासी अमेरिकन इन्डियनहरू आफूलाई दमन गरेका कारण सन् १७७५ अघि नै विद्रोही बने। परिणामः सेना तयार गर्न थाले। सन् १७७५ मा बेलायती सेनासँग भिड्न थाले। उपनिवेशीहरूले सैन्य तयार गरे। दासविरोधी नेताहरूको भेला भयो। जसले योजना बनाए। १७७६ को जुलाई ४ मा अमेरिकालाई ब्रिटिसबाट स्वतन्त्र भएको घोषणा गरे। त्यसपछि १० वर्ष लगाएर सन् १७८७ मा १० धाराको मात्र संविधान लेखे। जनताद्वारा, जनताको र जनताका लागि सरकार भनेर संविधानमा व्यवस्था गर्ने देश, अमेरिका। १७ पटक संशोधन गरेर २७ वटा धारा राखेर बनाएको संविधान हो यो। नेपालमा संविधान बनाउने बेला अमेरिकाको यो संविधान पनि अध्ययन गरिन्छ। संविधान बनाउने बखत नेताहरूले अमेरिका र फ्रान्सको संविधान नेपालीमा अनुवाद गरेका थिए। यता पुराना १३ राज्यलाई अनुमोदन गरेर सन् १७८९ मा अमेरिकाको पहिलो संविधान जारी गरेर जर्ज वासिङ्टन प्रथम राष्ट्रपति बने। जो अमेरिकाका राष्ट्रपिता मानिन्छन्। त्यतिबेला न्यूयोर्क राज्य अमेरिकाको राजधानी थियो। १८औं शताब्दी चलेको गृहयुद्ध (जुन १८८५ सम्म चलेको थियो) मा सैनिक र जनता गरी ३६ लाख मानिसको निधन भएको इतिहास छ। जब अमेरिका मजबुत भयो तबसम्म यसका फिलिपिन्स, भियतनाम, गुआम, पुएत्रोरिकाजस्ता उपनिवेशहरू बने। त्यसपछि अमेरिकाको उदय भयो। विश्वमा जताततै अमेरिका हुन थाल्यो। सन् १९१४ मा विश्वयुद्ध सुरु भयो। अमेरिकाले विश्वविजय हासिल गरेपछि १९४१ मा विश्वयुद्ध अन्त भयो। त्यसबेला भारतमा पनि ब्रिटिसहरूले राज्य गरिरहेका थिए। नेपाली गोर्खाली पनि ब्रिटिसको आँखामा भिजिसकेको हुनाले अमेरिकाले नेपालसँग छिटो मित्रता गर्न खोजेको थियो सायद। तत्कालीन समयमा भारतका लागि अमेरिकी राजदूत हेनरी एफ ग्रेडी थिए। उनी नै नेपालका लागि पनि पहिलो अमेरिकन कूटनीतिज्ञ हुन्। १९४८ फेब्रुअरी ३ मा अमेरिकी विदेश मन्त्रालयले नेपाल र नेपालले अमेरिकामा मिनिस्टरहरू राख्ने घोषणा सहमति गरे। बेलायतका लागि नेपाली राजदूत केशरशमशेर जबरालाई नै अमेरिकाका लागि नेपालको प्रतिनिधित्व गर्ने पहिलो कूूटनीतिज्ञ तोकियो। अमेरिकाका राष्ट्रपति ह्यारी एस तुर्मानको कार्यकालमा जबराले वासिङटनमा आफ्नो ओहोदाको प्रमाणपत्र बुझाएका थिए। भारतका लागि अमेरिकी राजदूत हेनरी एफ ग्रेडीले पनि सोही समयताका नेपालका लागि पहिलो मिनिस्टरका रूपमा राजा त्रिभुवन वीरविक्रम शाहसमक्ष आफ्नो ओहदाको प्रमाणपत्र बुझाएका थिए। त्यसअघि मिसन टु नेपालको नाम लिएर सन् १९४८ मै उनी नेपाल आई तत्कालीन प्रधानमन्त्री पद्मशमशेर जबरालाई भेटेका थिए। साथै जबरासमक्ष दोस्रो विश्वयुद्धमा नेपालका गोर्खा सैनिकले बेलायती सेनाका तर्फबाट पुयाएको योगदानको कदरस्वरूप अमेरिकी सेनाको लेजन अफ मेरिट चढाएका थिए। ह्यारी एस ट्रुुम्यान अमेरिकी राष्ट्रपतिको व्यक्तिगत प्रतिनिधिका रूपमा मन्त्रिस्तरीय हैसियतमा नेपाल मिसनमा आएका थिए। एक साता लामो नेपाल बसाइका क्रममा उनले राजा त्रिभुवनलाई अमेरिकी राष्ट्रपति ह्यारी एस ट्रुम्यानको पत्र पेस गरेका थिए। यसरी अमेरिकाले नेपाललाई स्वतन्त्र राष्ट्रको मान्यता दिएको थियो। तत्कालीन प्रधानमन्त्रीका पाहुना भएर वा उनीहरूको अनुमति लिएर मात्र देशभित्र प्रवेश पाउने नियम थियो। त्यसैले प्रधानमन्त्री केशरशमशेरको अनुमति लिएर सन् १९४७ मा स्याटर्थ ह्वाइटले मिसन टु नेपालको नाम राखी नेपालमा विकासको पाइला टेकाएका थिए। नेपालमा आधिकारिक मिसन हुने एकमात्र युरोपेली राष्ट्र बेलायत थियो। त्यतिबेला नेपालसँग जोडिएको कुनै पनि सीधा मार्ग थिएन। उनीहरूको मिसन रेल र रोडको यात्रा तय गरी अन्तिममा घोडाखच्चर र डोलीमा चढेर काठमाडौंसम्म पुगेको थियो। त्यही समयमा मकवानपुरको भीमफेदीबाट मोटर बोकेर काठमाडांै पुयाइएको थियो। त्यसपछि उपत्यकामा गाडी गुडेका थिए। कलकत्तादेखि रक्सौल र भीमफेदीसम्म रेलबाट ढुवानी गर्ने काम भएको पाइन्छ। अमेरिका संसारका सबैजसो मानिसका लागि सपनाको देश हो। सबै देशका मानिस यहाँ आएर बसोबास गरिरहेका छन्। बाँकी धेरैले यहाँ आउने चाहना पालिरहेका पनि होलान्। विश्वका सबैभन्दा बढी धनाढ्यमध्ये ५० हजार नागरिक अमेरिकामै बस्छन्। अमेरिका अवसरै अवसरले भरिएको कानुनी राज्यको मुलुक हो। यदि दक्ष जनशक्ति छ भने यहाँ नसोचेको माथिल्लो तहमा पुग्ने अवसर हुन्छ। अमेरिकामा जात, धर्म, लिंग, वर्ण, राष्ट्रियता कुनै कुरा सोधिँदैन र भेदभाव पनि गरिँदैन। यो राम्रो पक्ष छ। हरेक नागरिक अमेरिकी कानुनबाट संरक्षित हुन्छन्। विकासलगायत यस्तै विविध कारणले सायद अमेरिकालाई सपनाको देश भनिएको हुनुपर्छ। अमेरिका मूलतः आप्रवासी मुलुक हुनाले यहाँ संसारका प्रायः देशबाट मानिस आएर बसोबास गरेका छन्। दक्षिण एसियाको सुन्दर मुलुक नेपालबाट मात्र करिब पाँच लाख नेपाली अमेरिकामा बसोबास (स्थायी अस्थायी) गरेका छन्। छात्रवृत्तिमा सन् १९६४ मा अमेरिका आएका डा तुलसी जोशी यहाँका पुराना नेपाली बासिन्दा हुन्। केही नेपाली नेपालको नागरिकता नै त्यागी अमेरिकी नागरिक भइबसेका छन्। केही ग्रिनकार्ड, केही रोजगार, केही व्यापार र व्यवसाय र केही अध्ययनका लागि बसोबास गरेका छन्। अमेरिकामा राजनीति गर्न र मतदानका लागि यहींको नागरिक हुनुपर्छ। करिब २१ हजार नेपाली अमेरिकामा मतदानमा सहभागी हुन पाउँछन्। यसरी विश्वविजेता अमेरिकासँग नेपालको नाता यस किसिमले जोडिएको पनि ७५औं वर्षगाँठ पुगेको छ। दूतावासको बुलेटिनअनुसार अमेरिकाले यसबीच नेपालमा विद्यालय, औषधि, अस्पताल, सैनिक सहयोग, सञ्चार क्षेत्र, विद्युत् आदिमा गरी हालसम्म तीन सय अर्ब नेपाली रुपैयाँ सहयोग गरिसकेको छ। धामी, एक दशकदेखि अमेरिकाको न्युयोर्कमा बस्छन्।"
"जस्तो पात्र, उस्तै प्रवृत्ति","चुनाव अगाडि जुन किसिमको परिणामको अपेक्षा गरिएको थियो, त्यसअनुसार नतिजा आएन। राजनीतिमा भोलि अनुमान गर्न कठिन हुन्छ। जे भए पनि आम जनताले रोजेका मान्छे आएका छन्। त्यसमा मझौला खालका जनप्रतिनिधि छनोट भएको पाइन्छ। केही गलत मनोवृत्तिका मान्छेलाई जनताले हराएका छन् भने केही पहुँच र पैसाले पनि जनप्रतिनिधि बन्ने अवस्था आएको छ। उच्च तहका भनिएकाहरू पनि गलत मनसाय देखिन पात्र पनि निर्वाचित भएका छन्। जसले सकारात्मक सोच राख्छन्, तिनीहरूलाई नयाँ सरकार बनिरहेकै छ। यो यथार्थको आसपास पनि छ। शासन कसरी चलाउने अर्थात् प्रजातन्त्रलाई कसरी चलाउने भन्ने कुरा यतिबेलाको प्रश्न हो। प्रजातन्त्र भनेको एउटा सक्षम नागरिकले नै शासन चलाउनु पर्ने परिपाटी हो। त्यो नै दिगो हुनुपर्ने हामीले देखेबुझेको हो। दक्षिणको हेर्दा कानुन विषयमा स्नातकोत्तर तह उत्तीर्ण गरेको वा विद्यावारिधि गरेकै मान्छे हुनुहुन्थ्यो, राजेन्द्रप्रसाद प्रथम भारतीय राष्ट्रपति। महात्मा गान्धी पनि कानुन पढेकै भए। यी सबै जसको नेतृत्वमा भारत स्वतन्त्र गर्न एउटा समूह भयो। स्वतन्त्र भैसकेपछि त्यसको नेतृत्व आयो। यसमा शालिन र भद्र मानिसले नेतृत्व गरे। देश अलि सभ्य मानिसले नै चलाउनु पर्छ भन्ने संसारले देखाएको छ। थर्ड वल्र्ड डेमोक्रेसी पनि आयो। तेस्रो लहर पनि आयो। नेपालको हिसाबले हेर्दा ३० वर्षको एकतन्त्रीय शासन व्यवस्थापछि लोकतन्त्र आयो। अपवादबाहेक सबै निर्वाचनहरू शान्तिपूर्ण ढंगले भएकै देखिन्छन्। यसमा उपलब्धि के छ भने निर्वाचनको परिणामलाई स्वीकार्ने अलिकति असन्तोष देखाए पनि स्वीकार्ने परिपाटी भने राम्रो देखिन्छ। प्रजातन्त्र आएपछि पनि दुईवटा संविधानसभा र तीनचारवटा आमचुनाव भइसकेको छ। सार्वभौम हिसाबले हेर्दा नेपालको शासन व्यवस्था प्रगतिशील छ, १३०० शताब्दीदेखि १७०० शताब्दीको सुरुको समयमा पुनर्जागरणले ल्याएको परिवर्तनजस्तै। पुरानो सञ्चारमाध्यममा १६४८ संवत्मा आएको वा ल्याएको परिवर्तन जस्तै ठूलो उपलब्धि पनि हो। यस अवधिमा आएको त्यो भनेको संघीय गणतन्त्र, लोकतन्त्रमा आधारित, धर्म निरपेक्षता यी सबै कुरा उच्चतम किसिमको संघीयता पनि विकसित रूप हो। छोटै समयमा प्राप्त भएका छन्। यी प्राप्त हुनुमा चाहिँ सेवासुविधाको कुरा छ। हाल जनजीवनलाई गहिरिएर हेर्ने हो भने सेवासुविधा सहज ढंगले नगरेको अवस्था पनि छ। किनकि यत्रा चुनाव गरिए, यत्तिका नेता जनप्रतिनिधि बने। सरकारहरू परिवर्तन भए। सबै कुरा हुँदाहुँदै पनि सरकारहरूले सेवासुविधा प्रवाह गर्न सकेनन्, परिणाम नै दिन सकेनन्। यसरी जनतामा निराशा छाएको छ। कुनै पनि कुरामा कुनै पनि सरकारले गर्व गर्ने बाटो दिएनन्। केही विकासहरू भएका छन्। ती त हुने नै थिए। जनताको आधारभूत आवश्यकता खास गरेर सामाजिक सुरक्षातर्फ र आर्थिक उन्नतितिर परिवर्तन गर्ने कुरामा असफल भइरहेको अवस्था छ। जति पनि सरकार आए, वाचा बाँधेका कारण जनताबाट अनुमोदित भएर आए। सांसदमात्र बनेनन्, राज्यमन्त्री, मन्त्री, उपप्रधानमन्त्री, प्रधानमन्त्री, राष्ट्रपति बने। विभिन्न किसिमका वाचाबन्धन हँुदाहँुदै पनि आफूमात्र समृद्ध हुने बाटो अपनाएको देखिन्छ। नेताहरू फुक्दै जाने जनताहरू सुक्दै जाने देश गरिब हँुदै जाने भएर आयो। यसमा जो आए पनि राज्यसत्ताको मनपरी प्रयोग गरे, शक्तिको दुरुपयोग गरे। जनताको जनमतको दुरुपयोग गर्ने काम नै बढी मात्रामा भयो। दसवर्षे जनयुद्ध भयो। त्यसले जनधनको प्रशस्त क्षति पनि पुयायो। यसरी सरकारमा आएको माओवादी शक्ति पनि तीनपटक प्रधानमन्त्री भएको अवस्था छ। किन जनयुद्ध लडेको हो ? त्यसले के प्राप्त गयो ? युद्ध लड्दा ४० बँुदे मागसहित आएको त्यसमा कुनै पनि चासो राखेको देखिँदैन। कुनै पनि राजनीतिक दलहरू २०४६ सालको आन्दोलनपछि यदि कृष्णप्रसाद भट्टराई, मनमोहन अधिकारीहरूको नेतृत्व भएको जस्तो सरकार बन्ने र काम गर्ने भएको भए सायद परिणाम अर्कै हुन सक्थ्यो होला। जनता कतिसम्म धैर्य गर्न सक्छन् भने जनयुद्ध गरेर देश चलाउँछु भन्ने दललाई पनि सरकारमा आएपछि क्षमा दिएको अवस्था छ। विकल्प नभएरै सायद पचाइसकेको अवस्था छ। त्यो परिवर्तनमा पनि कुनै दोष लागेन। अब अहिले निर्वाचनले यति सकारात्मक परिणाम दिएको छ कि राष्ट्रिय दल नै बढी मात्रामा शक्तिमा आएका छन्। नयाँ दलहरू पनि उदाएका छन्। यी दुवै परिणाम र परिस्थिति हेर्दा राजनीति र जनमतले गम्भीर संकेत गरेको छ। दलहरूले राम्रो काम गरेनन्। ठूलो विसंगति पनि देखियो। दल र नेतामा कुनै भिजन पनि भएन। देश तहसनहस भयो आर्थिक हिसाबले। आर्थिकमात्र होइन, सामाजिक र राजनीतिक हिसाबले पनि। पुराना सोचमा अडिएका राजावादी र दक्षिणपन्थी राप्रपाले पनि आफूलाई पुनर्परिभाषित गरेको अवस्था चुनावी परिणामले दिएको छ। यस्तो परिणाम आउनुमा पनि कारण छन्। सरकारको नेतृत्वमा पुग्नेहरूको कार्यशैलीले कुशासन दिएर पनि जनताले यस्तो प्रतिफल चुनौतीस्वरूप दिएका हुन्। आफूलाई प्रतिपक्षी भन्न रुचाउने नेपाली कांग्रेस पनि अहिले सत्ताकेन्द्रित राजनीतिमा रमाइरहेछ। उसमा प्रतिफल नदिने भन्ने किसिमको छनक अहिले पनि भेटिन्छ। खास गरेर सेवाप्रवाह गर्न नसकेको अवस्थामा छ सरकारमा पुगे पनि। सेवाप्रवाह सहज विषय होइन, जबसम्म निश्चित योजना बनाउन सरकार अक्षम हुन्छ। न जनताका लागि कुनै योजना छन् न दलहरूमा दृष्टिकोण। बहुदलमा भएका विसंगतिविरुद्ध हामी काम गर्छौं भनेर आइरहेका दल र स्वतन्त्र सांसदमै पनि पूर्ण भरोसा गर्ने अवस्था देखिँदैन। यस्तै भइराख्यो भने बहुदलीय प्रजातन्त्र भनिएको यो व्यवस्थामै ठूलो प्रश्न चिह्न उठ्ने अवस्था आएको छ। पुरानो होस् या नयाँ नेपाल, आधारभूत अवस्था के देखियो भने पुराना दलहरूले नयाँहरूलाई नेतृत्वको मौका नै नदिने अवस्था रह्यो। एमालेमा पनि आयो, माओवादीमा त आउने नै भयो। उनीहरूले आफूले सकेसम्म वर्षौंवर्ष पनि सत्तामा हावी भइरहने परिपाटी कायम राख्न चाहे। कांग्रेस पनि प्रजातान्त्रिक पार्टी हुँ भन्छ तर एकदमै वृद्ध मान्छेहरूले मात्रै दल र सरकारलाई पकडमा राखिराख्ने काम गरे। कांग्रेस होस् वा एमाले अनि माओवादी, कसरी हुन्छ सत्ता क्याप्चर गर्ने भन्नेमै केन्द्रित छन्। यसमा खासगरी तीन व्यक्ति शेरबहादुर देउवा, केपी शर्मा ओली र पुष्पकमल दाहाल प्रचण्ड लागिपर्ने नेता हुन्। सत्ताकेन्द्रित मोहले नीतिहरूको मूल राजनीति नै फोहोर बनाइरहेको अवस्था छ। यिनीहरूले सरकार बनाए, बदलाको भावले गर्ने राजनीति गरेका छन्। प्रजातन्त्रमा के हुनुपर्छ भन्ने नेताहरूमा विवेक नै भएन। लोकतन्त्रको आधार प्रतिद्वन्द्वी हुनुपर्छ। त्यो प्रतिद्वन्द्वीसँग चुनाव लड्नुपर्छ। जिते पनि हारे पनि त्यसलाई स्वीकार गर्नुपर्छ। हार्नेले अर्को पाँच वर्ष कुर्छ र आफ्नो पक्षमा जनमत बनाउन अभ्यास गर्छ। फेरि जनतालाई सुसूचित गर्छ। फेरि अर्को शक्तिमा प्रतिस्पर्धा हुन्छ। यहाँ त के देखियो भने दलहरूबीच शत्रुताको भावना छ। एउटा दलले अर्को दललाई शत्रु देख्ने, एउटा उम्मेदवारले अर्को उम्मेदवारलाई शत्रु देख्ने अवस्था देखियो। त्यसैले यसले एउटा ठूलो प्रश्न उठाएको छ। ४५ जना उपप्रधानमन्त्री राख्ने पनि हामी नै हौं। काम गर्ने चाहिँ मन्त्रीको अनि तलबभत्ताा चाहिँ उपप्रधानमन्त्रीको ? नयाँ नेतामै यो अवस्था हुनुको संकेत सही छैन। पुष्पकमल दाहाल केका लागि प्रधानमन्त्री भएका हुन् ? केपी ओली केका लागि अढाइ वर्षपछि प्रधानमन्त्री हुने ? शेरबहादुर देउवा केका लागि प्रधानमन्त्री हुने चाहना राख्ने ? विल्कुल सत्तामा जाने र त्यसको स्वाद चाख्ने अथवा रमाउनेबाहेक केही देखिएन। देशलाई परिवर्तन गर्ने र आर्थिकसामाजिक विकास गर्ने भन्ने देखिएन। यसै साता एउटा नागरिकले आत्मदाह गरे। त्यसको चुरो कुरो भनेको सिस्टमले डेलिभरी सही ढंगमा नगर्दाको परिणाम हो। अहिलेको सरकार भनेको दाहाल नेतृत्वमा ओलीको रजगज हो। विगत हेरिसकेका जनताले यिनबाट अब के र कस्तो अपेक्षा गर्लान् ? जनताप्रति उत्तरदायी नहुने सरकारहरू सामुन्ने एउटा आचार्यले ज्यान फालेर कति परिवर्तन आउला ? यति हुँदा पनि खासै ठूलो परिवर्तन आउला र ? प्रश्न उब्जिसकेका छन्। लाग्छ, यो सरकारले आत्मदाह गर्ने प्रेमप्रसाद आचार्यको कुरा सुन्छजस्तो मलाई लाग्दैन। सत्तामा बसिरहेका पुराना र नयाँ दलहरूबाट पनि ठूलो आशा गर्ने ठाउँ देखिएको छैन। किनभने यिनीहरू सिद्धान्तको आधारमा भन्दा पनि विसंगतिहरू देखाएर नयाँहरू आइरहेको अवस्था छ। उनीहरू सत्तामै गएर बसिसके पनि राज्यस्रोतले निर्णय गरिसकेपछि त्यसमा ठूलो परिवर्तन आउने सम्भावना देखिँदैन। यो नकारात्मक पक्ष नै हो। सामाजिक र आर्थिक सुधार नभइकन हालको पुँजीवादी लोकतन्त्र चल्न सक्तैन। दिगो हुने कल्याणकारी राज्यको स्थापनार्थ गर्न यो कामयावी हुन सक्दैन। यो संसारले नै स्वीकार गरेको कुरा हो। अब विकास र परिवर्तन गर्न एउटा अनुशासन चाहिन्छ। त्यो आर्थिक होस् वा राजनीतिक दुवै क्षेत्रमा जरुरी छ। मुख्यतः भ्रष्टाचार निर्मूल बनाउनु पयो। यहाँ त जनताले विगत छिटो भुल्ने र उनै पात्रहरूलाई चुनेर पठाइरहने कारण पनि समस्या ज्यूँ का त्यूँ देखिन्छ। यसमा शिक्षाको कमी होला वा हामी जनताहरू पनि केही प्रलोभनमा परिराखेका हौंला। राजनीतिशास्त्रले भन्छ, राजनीति ६ महिनामै बदलिन सक्छ तर आर्थिक नीति बदलिन ६ वर्ष लाग्न सक्छ अनि सामाजिक परिवर्तन गर्न ६० वर्ष लाग्न सक्छ। यो सरकारमा पुगेकाहरूले यसको जग बसाउनै पर्छ। हाम्रोजस्तो देशमा ४५ जना उपप्रधानमन्त्री राख्ने पनि हामी नै हौं। काम गर्ने चाहिँ मन्त्रीको अनि तलबभत्ता चाहिँ उपप्रधानमन्त्रीको ? नयाँ नेतामै यो अवस्था हुनुको संकेत सही छैन। अर्को उपाय चाहिँ सामाजिक आन्दोलन नै हो। समाजको बेथितिलाई चिर्न सामाजिक आन्दोलन जरुरी देख्छु। तर चुनौती ठूलो छ। गलत मान्छेहरूलाई चुनावमा हराउने काम अलिकति भए पनि सुरु भएको छ। नागरिक र सञ्चारमाध्यमबाट निरन्तर खबरदारी भइनरहे यो पाँच वर्ष यसै खेर जान सक्छ।"
श्रीस्वस्थानीमा माघस्नान,"स्वस्थानी व्रत आरम्भ भइसकेको छ। शालीनदी मेला पुस २२ गतेदेखि प्रारम्भ भएको छ। पौषशुक्ल पूर्णिमादेखि माघशुक्ल पूर्णिमासम्म यहाँ श्रीस्वस्थानीदेवीको व्रत उपासना गरिन्छ। एक महिना चल्ने पर्वमा साँखुको शालीनदी तीर्थको भ्रमण गर्नेको विशेष घुइँचो लाग्छ। पछिल्ला वर्षमा श्रीमाधव नारायण स्वस्थानी तथा शालीनदी सुधार समितिले नै एउटै मेलामा झन्डै करोडको कारोबार गर्न थालेको छ। जुन क्षेत्र शंखरापुर नगरपालिका भइसकेपछि त दानदातव्यको बाढी आएको छ। कलियुगमा सदा यज्ञ, हवनादी कार्य सम्भव हुँदैन। पर्व विशेषको तीर्थस्नानबाट यसको पूर्ति हुने कुरा शास्त्रहरूले पुष्टि गरेका छन्। स्नानले तनशुद्धि, दानले धन शुद्धि, ध्यानले मनशुद्धि हुन्छ। दानमा महिना विशेष, समय विशेष तोकिएको छ। गाई, भूमि, तिल, बस्त्र, सुन, धान्यादी वस्तुहरूको दानले तन, मन, धन सवै पवित्र बन्छ। वैशाखमा जल र अन्नदानको महत्त्वव बढी छ भने कात्तिकमा तप र पूजाको अधिक महत्त्वव छ। माघमा भने यी सबै पुण्य केवल स्नानले मात्रै प्राप्त हुन्छ। सकाम भावले स्नान गरे मनोरथ पूरा हुने र निष्काम भावले स्नान गरे जीवनमा परमगति प्राप्त हुन्छ। अन्य पुण्यकर्मले स्वर्ग प्राप्ति र पुण्य क्षिण भएपछि स्वर्गबाट फिर्ता हुनुपर्छ। माघ स्नानबाट सदाका लागि दिव्यधाम प्राप्त हुने कुरा शास्त्रहरूमा छ। एकपटक पृथ्वीमा लामो समयसम्म वर्षा भएन। सबैले धेरै कष्ट पाए। सम्पूर्ण वन, वनस्पति उजाड हुन थाले। फलपूल, अनाज उब्जनी नहुँदा सबै प्राणीलाई धेरै ठूलो समस्या पयो, अकालमृत्यु हुन थाल्यो। समस्त भूमण्डलमा हाहाकार मच्चियो। नर्मदा नदीतटमा आश्रम बनाई शिष्यहरूका साथ महर्षि भृगु बस्थे। आश्रम बस्न योग्य नहुने भयो। कैलाशगिरीको पश्चिम मणिकुटनामक पर्वततिर महर्षि भृगु बस्न थाले। हिमालय पर्वतको सो क्षेत्र सुन, हीरा, मणि, जुहाररात आदि रत्नले पूर्ण थियो। अनिकालको बेला यही आश्रम बनाउनु उनले उत्तम ठाने। धेरै समय यसै आश्रममा रहँदा एकपटक उनीसमक्ष त्यसै पर्वतबाट झरेर विद्याधर तथा उनकी पत्नी भेट्न आए। दुई दम्पती अत्यन्त मलिन र दुःखी देखिए। महर्षि भृगुले प्रश्न गरे तिमी जोडी किन यति दुःखी छौ ? विद्याधरले जवाफ दिए, हाम्रो पुण्यको प्रभावले देवलोक पुग्यौं। यी मेरी पत्नी रूप र लावण्यले धपक्क बलेकी छन्। कुन दुष्कर्मको फलले हो मेरो रूप भने बाघको जस्तो नराम्रो छ। यिनको तुलनामा नराम्रो छु र धेरै दुःखी छु। मनमा शान्ति छैन, सदा जलिरहेको छु। कसो गरुँ ? महाराज भृगु त्रिकालदर्शी थिए। विद्याधरले ललाटे लिखितम् हेर्दैै भन्न लागे सुन विद्याधर नराम्रो कामको परिणाम सानै किन नहोस्, नराम्रै हुन्छ। तिमीले पूर्वजन्ममा माघ महिनाको एकादशीको व्रत गरेछौ, भोलिपल्ट द्वादशीको दिन शरीरमा तेलको सेवन गरेछौ। एकादशीको व्रत गरेर द्वादशीमा तेल सेवन गर्नाले अघि इलानन्दन पुरुरवाको हालत पनि यस्तै भएको थियो। हिमालयबाट निस्केकी गंगामा स्नान गरेर उनले त्यो दोष निवारण गरेका थिए। तिमी पनि त्यसै गर, विद्याधरले कुरा सुन्नासाथ सम्पूर्ण इन्द्र्रियलाई निग्रह गरे। उनका अनुसार, पुरुरवा कुसको आसनमा बसे। हृदयमा भगवान्को ध्यान गरे। श्रीविग्रहयुक्त नीलमेघ समान श्यामवर्ण, कमलको समान नेत्र, दुई हातमा शंख, चक्र र हातमा गदा र पद्यले युक्त, पिताम्बरधारी, कौस्तुभमणिले युक्त, गलामा वनमालाधारी भगवान् विष्णुको स्वरूप सम्झिए। प्राणवायुलाई खिचे र नाकको अगाडि भागमा दृष्टि दिए। कुण्डलिनी शक्तिलाई उठाए र सुषुम्ना नाडीमा प्रवेश गराए। यसरी एक महिनासम्म निराहार कठिन तप गरे। थोरै दिनमै ईश्वर प्रसन्न भएर सात जन्मको आराधनाको अभिलेखलाई समेत हेरेर विष्णुले प्रत्यक्ष दर्शन दिए। त्यसदिन संयोगले माघशुक्लपक्षको द्वादशी परेछ। सूर्य मकरराशिमा रहेछन्। विष्णुले शंखजल दिनासाथ महाराजा पुरुरवाले सुन्दर शरीर पाएछन्। रूप मनोहर भएकाले स्वर्गकी अप्सरा आकर्षित भई उर्वशीले उनीसँग बिहा गरिछन्। उनले भनेछन्, विद्याधर तिमी पनि त्यसै गर। माघ महिना नजिक आइरहेछ। माघको स्नानले सम्पूर्ण पाप नष्ट हुन्छन्। पुष्कर, काशी, प्रयाग, गंगासागरमा १० वर्षसम्म गरेको पुण्य माघ महिनाको तीन दिनको स्नानले प्राप्त हुन्छ। अक्षय पुण्य चाहनेले त मकर राशिमा सूर्य रहेको यो माघभर प्रातः स्नान गर्नुपर्छ। यसबाट आयु, आरोग्य, रूप, सौभाग्य, उत्तम गुणसमेत प्राप्त हुन्छ। माघस्नानले आयु र धन वृद्धि हुन्छ। सत्ययुगमा तपस्याको, त्रेतायुगमा ज्ञानको, द्वापरमा पूजाको महत्त्वव भएझैं कलिमा दानको महत्त्वव छ। विद्याधरले माघस्नान गरे, देवमुख प्राप्त गरेर आनन्दपूर्वक मणिपर्वतमा रहे। साँखु क्षेत्रमा पर्ने शालीनदीमा अघि चन्द्रावतीले स्नान गरेर आपूले सुखभोग प्राप्त गरेकी थिइन्। त्यहाँ चन्द्रावतीको शिला अझै छ। चन्द्रावती बस्ने सानो कुटी अभै देखिन्छ। शालीनदी क्षेत्रमा हरिहर, माधवनारायणका शिला एवं मूर्तिहरू छन्। गरुड, हनुमान, सत्यनारायण आदि र ठूला, साना सत्तल, पाटीहरू पनि छन्। त्यहाँ श्री स्वस्थानीको विशेष आराधना र पूजा हुने गर्छ। अघि शंखदेव राजाले राज्य गरेका, शंखपुर पछि शंखरापुर भएको र पछि अपभ्रंश हुँदै जाँदा साँखु भएको हो भनी इतिहासविद् बताउँछन्। साँखुलाई लावण्यदेश र श्रीस्वस्थानीकै प्रसंगअनुसार नवराजले राज्य गर्ने गरेको पनि बुझिन्छ। वज्रयोगिनीदेवीबाट संरक्षित छ साँखुक्षेत्र। साँखुबजारबाट एकडेढ किलोमिटर पूर्वतर्फ शालीनदीक्षेत्र छ। शालीनदी श्रीस्वस्थानीदेवीको अति पावनपीठ हो। स्कन्दपुराण, केदारखण्डका अनुसार हरेक हिन्दु धर्मावलम्बीका घरघरमा श्रीस्वस्थानीदेवीको व्रतउपासना गर्ने, स्वस्थानीकथा भन्ने, सुन्ने चलन रहेको छ। स्वस्थानी व्रतकथाअनुसार सत्ययुगमा हिमालयपुत्री पार्वतीले महादेवलाई पति पाउन यो व्रत गरेकी थिइन्। शालीनदीको जल अर्चन गर्दैमा पनि शरीरको रोग निको हुने, आरोग्य प्राप्ति हुने, तनमा कान्ति र मनमा शान्ति प्राप्त हुने विश्वास गरिन्छ। शालीनदीमा स्नान गरेर चन्द्रावतीले गुमेका पति नवराज पाएकी थिइन्। शरीरमा नवकान्ति प्राप्त गरेर उनी नजिकै रहेको लावण्यदेशकी रानी भएकी थिइन्। गोमानामकी ब्राह्मणीले हराएको पुत्र नवराज प्राप्त गरेकी थिइन्। बिछोड भएका नागनागिनीको पुनर्मिलन भएको थियो। धनधान्य र आफ्नो अटल सौभाग्य अनि वैभव प्राप्त गर्न चाहनेहरू श्रीस्वस्थानीको उपासना शालीनदी क्षेत्रमा बसेर गर्ने गर्छन्। तिनीहरू व्रतकै क्रममा चाँगुनारायण, पनौती, पशुपतिक्षेत्रसम्म पुग्छन्। व्रतप्रतिष्ठा गर्दै माघशुक्ल पूर्णिमामा श्रीस्वस्थानीदेवीको व्रत साङ्गे गरी विशेषयज्ञसमेत गर्छन्।"
टाइगर कप भलिबलमा घरेलु टोली गण्डकी र एपिएफ फाइनलमा,"पोखरा : पोखरामा जारी तेस्रो टाइगर कप भलिबल प्रतियोगिताअन्तर्गत पुरुषतर्फ उपाधिका लागि घरेलु टोली गण्डकी प्रदेश र सशस्त्र प्रहरीको एपिएफ क्लब भिड्ने भएका छन्। टाइगर ग्रुप अफ पोखरा नेपालको आयोजना पोखरा रंगशालामा भइरहेको तेस्रो टाइगर कप राष्ट्रिय तथा अन्तर्राष्ट्रिय आमन्त्रित खुल्ला क्लब च्याम्पियनसिप महिला तथा पुरुष भलिबल प्रतियोगितामा सेमीफाइनलमा भारतीय खेलाडी सम्मिलित गण्डकीले विभागीय टोली नेपाल आर्मीको चुनौतीलाई पन्छ्याउँदै फाइनलमा पुगेको हो। गण्डकीले पहिलो सेटबाट दवावमा राखेको आर्मीलाई ३० को सहज जित निकाल्दै फाइनलमा पुगेको हो। पहिलो सेट २५२३ ले जितेको गण्डकीले दोस्रो सेट समान २५२३ र तेस्रो सेट २५१६ ले जितेको हो। उक्त प्रतियोगितामा गण्डकीका विवस आले म्यान अफ दि म्याच हुँदै ५ हजार नगद प्राप्त गर्दा घनश्याम चौधरीले नगद ३ हजार बरावरको गिफ्ट ह्याम्पर प्राप्त गरे। यस्तै अर्को खेलमा प्रतियोगितामा नै अविजित रहेको एपिएफले नेपाल पुलिस क्लबलाई ३० को सोझो सेटमा पराजित गर्दै फाइनल यात्रा तय गरेको छ। एपिएफले पहिलो सेट २५१० दोस्रो २५२१ र तेस्रो २५१८ ले जित्दै घरेलु टोली गण्डकी संग उपाधिका लागि भिड्ने भएको छ। उक्त खेलमा एपिएफका टेकराज अवस्थी म्यान अफ दि म्याच घोषित भए भने विजय थापा वेष्ट स्पाइकर हुन सफल भए। महिलातर्फको तेस्रो स्थानका लागि भएको खेलमा प्रतियोगिताकै कमजोर टिम गण्डकी प्रदेश होङवान्जी न्यू डायमण्डसँग ३० को सोझो सेटमा पराजित हुन पुगेको छ। न्यू डायमण्डले २५१९, २५१६ र २५१६ ले खेल जित्दै प्रतियोगितामा तेस्रो स्थान प्राप्त गरेको छ। महिलापुरुष दुवैतर्फ उपाधी विजेता टिमहरुलाई ५५ लाख रुपैयाँ नगद, उपविजेता टिमलाई समान नगद २ लाख ५० हजार, तेस्रो हुने टिमलाई नगद १ लाख २५ हजार र सान्त्वना हुने टिमलाई नगद ६५ हजार सहित ट्रफी र प्रमाण पत्र प्राप्त गर्नेछन्।"
मार्सेलो बिएल्सा लन्डनमा!,"लन्डन: अर्जेनटाइन फुटबल प्रशिक्षक मार्सेलो बिएल्सा एभर्टनको मुख्य प्रशिक्षक नियुक्तीको विषयमा थप छलफल गर्न लन्डन आइपुगेका छन्। लिड्स युनाइटेडका पूर्व प्रशिक्षक ६७ वर्षीय बिएल्सालाई एभर्टन मुख्य प्रशिक्षक बनाउन प्रयासरत छ। बिएल्सासँगै बर्न्लीका पूर्व प्रशिक्षक सिन डाइचको पनि चर्चा कायम छ। तर, बिएल्सा लन्डन आइपुगेसँगै उनको सम्भावना प्रवल बनेको अन्तर्राष्ट्रिय सञ्चारमाध्यमहरूले दाबी गरेका छन्। नियमित खराब प्रदर्शनका कारण लाम्पार्डलाई एभर्टनले दुई दिन अगाडि बर्खास्त गरेको थियो। गत वर्ष जनवरीमा एभर्टनका प्रशिक्षक नियुक्त भएका लाम्पार्डले रेलिगेसनबाट एभर्टनलाई जोगाएका थिए। तर, यसपाली पनि सुरुआतदेखि खराब प्रदर्शनको शिकार बनेको एभर्टन रेलिगेसनबाट बच्न संघर्षरत छ। जारी सिजन २० खेलमा तीन जित मात्र निकालेको एभर्टन १५ अंक जोडेर १९औं स्थानमा छ। रेलिगेसन जोनमाथि १७औं स्थानमा भएको वुल्भ्सभन्दा एभर्टन दुई अंकले पछाडि छ। एभर्टनले प्रिमियर लिगका अर्को खेल फेब्रुअरी चारमा लिग लिडर आर्सनलसँग खेल्दैछ। र, त्यो खेलअघि नै एभर्टन प्रशिक्षकको टुङ्गो लगाउन चाहन्छ।"
एट्लेटिकोलाई हराउँदै रियाल सेमिफाइनलमा,मड्रिड : सेमिफाइनलमा एट्लेटिको मड्रिडलाई परातिज गर्दै रियाल मड्रिड स्पेनिस कोपा डेल रेको सेमिफाइनलमा पुगेको छ। बिहीबार राति सान्टियागो बेर्नाबेउमा भएको खेलको पहिलो हाफमा एट्लेटिकोले अग्रता लिएको थियो। नह्युल मोलिनाको पासमा अल्भारो मोराटाले १९औं मिनेटमा गरेको गोलसँगै भ्रमणकारी एट्लेटिकोले अग्रता लिएको थियो। निर्धारित ९० मिनेटको खेल सकिन ११ मिनेट बाँकी रहँदासम्म कायम अग्रता अन्तिम समयमा जोगाउन नसक्दा खेल अतिरिक्त समयमा पुगेको थियो। रोडरिगोले ७९औं मिनेटमा एक्लो प्रयासमा गरेको सुन्दर गोलसँगै रियालले बराबरी गरेको थियो। निर्धारित समयमा खेल बराबरीमा सकिएपछि अतिरिक्त समयमा धकेलियो। अतिरिक्त समयको नवौं मिनेट (९९औं मिनेट) मा एट्लेटिकोका डिफिेन्डर स्टेफन साभिच रातो कार्ड खाँदै मैदानबाट बाहिरिएका थिए। दश जनामा सीमित भएको एट्लेटिको माथि हाबी बनेको रियालले दुई गोल थप्यो। एक सय चार मिनेटमा करिम बेन्जिमाले गोल गरेसँगै २१ ले अगाडि लागेको रियालका लागि अतिरिक्त समयको इन्जुरी समयमा भिनिसियसले गोल गर्दै ३१ को जित सुनिश्चित गरे। बिहीबार राति नै भएको अर्को क्वार्टरफाइनलमा एथ्लेटिक क्लबले भ्यालेन्सियालाई ३१ कै नतिजामा पराजित गरेर अन्तिम चारमा स्थान बनाएको छ। बार्सिलोना र ओसासुना यसअघि नै सेमिफाइनलमा पुगिसकेका छन्। सेमिफाइनल खेलका लागि भने ड्र हुनेछ।
त्रिदेशीय शृंखलाको बन्द प्रशिक्षणमा २८ खेलाडी,"काठमाडौं : अर्को महिना घरेलु मैदानमा हुने आईसीसी विश्वकप क्रिकेट लिग२ अन्तर्गत घरेलु मैदानमा हुने त्रिदेशीय एकदिवसीय शृंखलाका लागि २८ खेलाडीलाई बन्द प्रशिक्षणमा बोलाइएको छ। नेपाल क्रिकेट संघ (क्यान)ले बिहीबार सामाजिक सञ्जालमार्फत खेलाडीको सूची सार्वजनिक गरेको हो। कप्तान रोहित पौडेल तथा पूर्वकप्तान ज्ञानेन्द्रसहित सिद्धान्त लोहनी, सूर्य तामाङ तथा अंकित सुवेदी लगायतलाई समेटेर २८ सदस्यीय टिम बोलाइएको हो। नाबालिग बलात्कारको आरोप लागेर धरौटीमा छुटेका पूर्वकप्तान सन्दीप लामिछाने भने टिममा परेका छैनन। उनको मुद्दा अदालतमा विचाराधीन रहँदा क्यानले पनि कानुन अनुसार अगाडि बढ्ने बताएको थियो। नेपाली टिम: कुशल भुर्तेल, आसिफ शेख, ज्ञानेन्द्र मल्ल, रोहित पौडेल, दीपेन्द्रसिंह ऐरी, आरिफ शेख, गुल्शन झा, करण केसी, सोमपाल कामी, शरद भेसावकर, ललित राजवंशी, विनोद भण्डारी, सागर ढकाल, सन्दीप जोरा, किशोर महतो, कमलसिंह ऐरी, सिद्धान्त लोहनी, अर्जुन साउद, अविनाश बोहरा, सूर्य तामाङ, विवेक यादव, भीम सार्की, कुशल मल्ल, मौसम ढकाल, अनिल साह, बिक्रम शोब, भुवन कार्की, अंकित सुवेदी।"
सित्सिपास अस्ट्रेलियन ओपनको फाइनलमा,"मेलबर्न: विश्व नम्बर तीन स्टेफानो सित्सिपास अस्ट्रेलियन ओपनको फाइनलमा पुगेका छन्। बिहीबार मेलबर्नस्थित रोड लेभर एरेनामा भएको सेमिफाइनलमा १८औं वरीयताका रुसी खेलाडी करेन हचानोभलाई ३१ सेटको नतिजामा पराजित गर्दै सित्सिपास पहिलो पटक वर्षको पहिलो ग्रान्डस्लामको फाइनलमा पुगेका हुन्। पहिलो सेट ७६ (७२), दोस्रो सेट ६४ ले जितेका सित्सिपासले तेस्रो सेटमा तीन म्याच प्वाइन्ट डिफेन्ड गर्न नसक्दा ६७ (६८) ले गुमाएका थिए। यद्यपि, निर्णायक बनेको चौथो सेटमा सित्सिपासले ६३ को सहज जितसहित फाइनल यात्रा तय गरे। ग्रीसका खेलाडी सित्सिपास कुनै पनि ग्रान्डस्लामको फाइनलमा दोस्रो पटक पुगेका हुन्। यसअघि २०२१ मा उनी फ्रेन्च ओपनको फाइनलमा पुगेका थिए। यस्तै, अस्ट्रेलियन ओपनका पछिल्ला दुई संस्करणमा सेमिफाइनलसम्म पुगेर निराश बनेका थिए। सित्सिपासले आइतबार हुने फाइनलमा उपाधिका लागि नोभाक जोकोभिच र टमी पौलबीचको विजेतासँग खेल्ने छन्।"
अन्तर्राष्ट्रिय टेनिस सोमबारदेखि,"काठमाडौं : नेपाल टेनिस संघको आयोजनामा जे ६० काठमाडौं आईटीएफ जुनियर टेनिस च्याम्पियनसिपअन्तर्गत सर्किट१ सोमबारदेखि हुने भएको छ। यु१८ उमेरसमूहको प्रतियोगितामा ब्वाइजतर्फ ८ तथा गल्र्समा ७ राष्ट्रको सहभागिता रहने आयोजक संघका सदस्य समेत रहेका प्रतियोगिताका निर्देशक अजय विष्टले जनाएका छन्। ब्वाइजगल्र्समा दुवैमा समान ६४६४ खेलाडी रहेकाले दुवै समूहमा समान ३२३२ खेलाडीको मेन ड्र का लागि शनिबार र आइतबार छनोट खेल खेलाइने छ। छनोटको ब्वाइजमा नेपालबाट ९, भियतनाम, चाइनिज ताइपेइ, चीन र दक्षिण कोरियाबाट समान ३३, अमेरिका र हङकङबाट समान २२ तथा भारतबाट ३९ खेलाडीले प्रतिस्पर्धा गर्ने छन्। गल्र्समा नेपालबाट ९, हङकङ, बेल्जियम, रुस र थाइल्यान्डबाट ११, मंगोलियाबाट २ र भारतबाट ४९ खेलाडी सहभागी हुने छन्। प्रतियोगिताअन्तर्गत सर्किट २ फेब्रुअरी ६ देखि ११ तारिखसम्म हुनेछ। खेलहरू सातदोबाटोस्थित टेनिस कम्प्लेक्समा हुनेछ। प्रतियोगिता सञ्चालन गर्न करिब १२ लाख खर्च हुने आयोजकले जनाएको छ।"
'खेलाडीका लागि केपी ओली कप',"काठमाडौंः राष्ट्रिय युवा संघको आयोजनामा फागुन ११ गतेदेखि काठमाडौंमा हुने तय भएको केपी ओली कप खेलाडी जोगाउन सञ्चालन गर्न लागिएको बताइएको छ। नेपाल खेलकुद पत्रकार मञ्चमा शुक्रबार आयोजित पत्रकार सम्मलेनमा संघका अध्यक्ष किरण पौडेलले पछिल्लो समय प्रमुख समस्याको रुपमा देखापरेको खेलाडी पलायन रोक्न र फुटबल खेलेरै बाँच्न पाउने अवस्था बनाउन सहयोग गर्न प्रतियोगिता आयोजना गर्ने बताए। केपी ओली युवा संघको संस्थापक अध्यक्ष हुनुन्थ्यो, त्यसैले उहाँको नाममा प्रतियोगिता गर्न लागेका हौं, उनले भने, अन्य राजनीतिक दलले पनि हामीले झैं प्रतियोगिता गरे भने त्यसबाट पनि खेलाडीलाई फाइदा हुन्छ भन्ने आस गरेका छौं। केपी ओली पार्टीको अध्यक्ष पनि भएको र उनको लिगेसी खेलकुदमा ढाल्न पनि प्रतियोगिता आयोजना गर्न लागिएको उनले बताएका थिए। अन्य राजनीतिक दलको तुलनामा केपी ओली धेरै खेल बुझेको, रुचि भएको र खेललाई माया गर्ने भएकाले त्यो भावना खेलमा उतार्दा त्यसले सकारात्मक प्रभाव पर्छ भनेर आयोजना गर्न लागिएको हो, उनले भने। प्रतियोगिताको प्रायोजक हालसम्म कोही नभएको तर छिट्टै व्यावसायिक घराना जोडिनेमा आशा व्यक्त गरे। केपी ओली कप प्रतियोगिताका लागि अखिल नेपाल फुटबल संघ (एन्फा)ले पनि यसका लागि स्वीकृति दिइसकेको छ। प्रतियोगिताको विजेताले १० लाख, उपविजेताले पाँच लाख नगद प्राप्त गर्ने पौडेलद्वारा जारी विज्ञप्तिमा उल्लेख छ। प्रतियोगिताका सर्वोत्कृष्ट खेलाडीले एक लाख तथा उदीयमान खेलाडीलाई ५० प्रदान गरिने उनले बताए। प्रतियोगिताको उद्घाटन खेल च्यासलमा र बाँकी खेल एन्फा कम्प्लेक्समा हुने एन्फाका उपाध्यक्ष दीपक खतिवडाले जानकारी दिए। प्रतियोगिताको फाइनल दशरथ रंगशालामा हुने पनि उनले जानकारी दिए।"
जोकोभिच १०औं पटक अस्ट्रेलियन ओपनको फाइनलमा,मेलबर्न: नोभाक जोकोभिच १०औं पटक अस्ट्रेलियन ओपनको फाइनलमा पुगेका छन्। मेलबर्नस्थित रोड लेभर एरेनामा भएको सेमिफाइनलमा अमेरिकी खेलाडी टमी पौललाई सोझो सेटमा पराजित गर्दै ९ पटकका अस्ट्रेलियन ओपन च्याम्पियन फेरि एक पटक फाइनलमा पुगेका हुन्। विश्व नम्बर चार जोकोभिच ७५ ६१ ६२ को नतिजामा जितसहित २२ औं ग्रान्डस्लाम जित्न एक कदम मात्रै टाढा छन्। क्वार्टफाइनलमा जोकोभिचले एन्ड्रे रुब्लेभलाई सोझो सेटमा पराजित गरेका थिए। जोकोभिचले आइतबार उपाधिका लागि ग्रीसका स्टेफानो सित्सिपाससँग खेल्ने छन्। सित्सिपास रुसी खेलाडी करेन हचानोभलाई पराजित गर्दै फाइनलमा पुगिसकेका छन्। सित्सिपास पहिलो ग्रान्डस्लाम जित्न चाहन्छन्।
सर्भिस चार्ज लिन नपाइने,"काठमाडौं : होटल व्यवसायीहरूले अब सेवा शुल्क (सर्भिस चार्ज) लिन नपाउने भएका छन्। सर्वोच्च अदालतले बिहीबार संविधानविपरीत उक्त व्यवस्था लागू गरिएको भन्दै सेवा शुल्क लिन नपाउने फैसला गरेको हो। सर्वोच्च अदालतको संवैधानिक इजलासले बुधबारदेखि लागू हुने गरी श्रम ऐन २०७४ को दफा ८७ (३) र श्रम नियमावलीको नियम ८२ खारेज गरेको छ। ऐनमा होटल, मोटल, रेस्टुरेन्ट, जंगल सफारी वा अन्य व्यवसाय गर्ने रोजगारदाताले सामूहिक सम्झौताबमोजिम लिइएको सेवा शुल्क रकम तोकिएबमोजिम वितरण गर्नु पर्ने उल्लेख छ। नियमावलीको नियम ८२ मा होटल, मोटल, रेस्टुरेन्ट, जंगल सफारी वा यस्तै अन्य व्यवसाय र रोजगारदाताले ग्राहकबाट कुनै सेवा शुल्क लिएको भए यस्तो सेवा शुल्क रकम श्रमिकलाई वितरण गर्ने व्यवस्था गरिएको छ। सर्वोच्चले सर्भिस चार्ज लिने व्यवस्था संविधानको धारा ४४ तथा धारा ११५ को उपधारा १ को भावना र मर्म अनुकूल नदेखिएको, संवैधानिक प्रावधानसँग बाझिन गएको सर्वोेच्चको ठहर छ। श्रम, रोजगार तथा सामाजिक सुरक्षा मन्त्रालयका प्रवक्ता डण्डुुराज घिमिरेले सर्वोच्चको फैसलाअनुसार श्रम ऐन कानुन संशोधन हुने बताए। फैसलाबमोजिम प्रक्रिया अघि बढ्छ, घिमिरेले भने। फैसलाअनुसार अब १० प्रतिशत सेवा शुल्क लिन नपाइने व्यवस्था कार्यान्वयन हुने प्रवक्ता घिमिरेले बताए। ऐनको प्रावधानअनुसार सम्झौता गरिएकोमा सेवा शुल्कबापत उठाइएको मासिक रकम ट्रेड युनियन संघबीच सम्झौताबमोजिम, सम्झौता नभएमा मासिक रूपमा उठेको रकमको ७१ प्रतिशत तालिमी वा श्रमिक आपूर्तिकर्तामार्फत कार्यरत श्रमिकलाई र २४ प्रतिशत ब्रेकेज तथा अपरेसनल लिकेज व्यवस्थापनका लागि रोजगारदातालाई दिने व्यवस्था छ। होटल व्यवसायसँग सम्बन्धित रोजगारदाता संगठनले २ दशमलव ५ प्रतिशत क्षेत्रका ट्रेड युनियनले पनि २ दशमलव ५ प्रतिशत पाउने व्यवस्था गरिएको छ। ऐन र नियमावलीको उक्त व्यवस्था कार्यान्वयन गर्दै होटल, रेस्टुरेन्ट, मोटेल, जंगल सफारीसँग सम्बन्धित व्यवसायीले उपभोक्ताबाट १० प्रतिशत सेवा शुल्क लिँदै आएका छन्। संविधानको धारा ४४ मा प्रत्येक उपभोक्तालाई गुणस्तरीय वस्तु तथा सेवा प्राप्त गर्ने हक हुने व्यवस्था छ। गुणस्तरीय वस्तु वा सेवाबाट क्षति पुगेको व्यक्तिलाई कानुनबमोजिम क्षतिपूर्ति पाउने हक छ।उपभोक्ताले उपयुक्त, गुणस्तर सेवा तथा लागत मूल्य वास्तविक र मनासिव हुनुपर्छ, फैसलामा भनिएको छ, सेवा प्रदायकले प्रदान गरेको वस्तु वा सेवाको वास्तविक लागत मूल्यको सापेक्षतामा व्यापारिक दृष्टिले अस्वाभाविक रूपमा उपभोक्ताबाट बढी सेवा शुल्क असुल गर्ने कार्यबाट उपभोक्ता हितको संरक्षण हुँदैन। सर्भिस लिने व्यवस्था संविधानको धारा ११५ को उपधारा १ को कानुन बमोजिमबाहेक कुनै कर लगाइने वा उठाइने छैन भन्ने प्रावधानविपरीत रहेको संवैधानिक इजलासको ठहर छ। ब्रेकेज तथा अपरेसनल लिकेज व्यवस्थापनका लागि भनी आम उपभोक्ताबाट अतिरिक्त शुल्क असुल गरी रोजगारदाताको संगठन वा श्रमिकको संगठन चलाउनु पनि न्यायोचित हुँदैन फैसलामा भनिएको छ। व्यवसायीले प्रदान गर्ने वस्तु वा सेवाको मूल्यमा नै श्रमिकको ज्यालालगायतका सम्भावित सबै प्रकारका लागत मूल्य समावेश गरिने हुनाले थप रकम लिन हुँदैन, फैसलामा भनिएको छ, उपभोक्ताले कुनै छुट्टै लाभ वा सुविधा प्राप्त गरेको पनि हुँदैन। राष्ट्रिय उपभोक्ता मञ्चका अध्यक्ष प्रेमलाल महर्जनले उपभोक्तासँग लिइँदै आएको सेवा शुल्क खारेजीको माग गर्दै २०७४ सालमा सर्वोच्च अदालतमा रिट दायर गरेका थिए। उक्त रिटमा सर्वोच्चले फैसला गरेको हो। महर्जनले सर्वोच्चको फैसलाले उपभोक्तालाई राहत पुग्ने बताए। नेपाल ट्रेड युनिय महासंघ एवम् संयुक्त ट्रेड युनियन समन्वय केन्द्र (जेटीयूसीसी) का अध्यक्ष विनोद श्रेष्ठले श्रम ऐनको उक्त व्यवस्था हटाउने फैसला जाहेज नभएको बताए। लामो संघर्षबाट प्राप्त गरेको फल न्यायाधीशलाई लाग्दैमा श्रकिमलाई धोखा दिन पाइँदैन, उनले भने, यो सीमित व्यक्तिले गरेको अपराध हो, नेपालमात्र होइन, संसारभर सर्भिस चार्ज लागू भएको कुरा हो। सर्भिस चार्ज हटाउने व्यवस्थाले होटल बन्द हुनुका साथै सक्षम कामदार वैदेशिक रोजगारीमा जान बाध्य हुने र श्रम क्षेत्र तहसनहस हुने श्रेष्ठ बताउँछन्। जुन बेला मुद्दा लडेर जितेका थियौं, त्यतिबेला हरिकृष्ण कार्की कानुन व्यवसायी भई श्रमिककै पक्षमा बहस गर्नुभएको थियो, अहिले न्यायाधीश हुँदा श्रमिकको विपक्षमा फैसला गर्नु भएको छ।"
पेट्रोल आयात पनि एक वर्षभित्र पाइपलाइनबाट,"काठमाडौं : सरकारले एक वर्षभित्र पेट्रोल पनि मोतिहारीअम्लेखगन्ज पेट्रोलियम पाइपलाइनबाटै ल्याउने भएको छ। हाल पाइपलाइनबाट डिजलमात्र आयात हुँदै आएको छ। अब पेट्रोल पनि ल्याइने गरी निर्माण कार्य सुरु भइसकेको छ। यो दक्षिण एसियाको एकमात्र अन्तरदेशीय पेट्रोलियम पाइपलाइन हो। भारतीय आयल कर्पोरेसन र नेपाल आयल निगमले यो पाइपलाइन निर्माण गरेका हुन्। पहिलो चरणमा डिजेलमात्र आयात हुने गरी २०७६ भदौ २४ गते पाइपलाइनको उद्घाटन गरिएको थियो। त्यसयता प्रतिघण्टा १ लाख ९३ हजार लिटरसम्म डिजल पाइपलाइनबाट आयात हुन्थ्यो । यो एसियाको दोस्रो अन्तरदेशीय पाइपलाइन मल्टिप्रोडक्ट पाइपलाइन (एउटै पाइपबाट एकभन्दा बढी प्रकारका पेट्रोलियम पदार्थ ढुवानी गर्न मिल्ने) हो। पाइपलाइनबाट प्रतिघण्टा २ लाख ९४ हजार लिटरसम्म इन्धन आयात गर्न सकिन्छ। नेपाल आयल निगमका अनुसार आगामी सन् २०२४ को जनवरीभित्र पेट्रोल आयात गर्न मिल्ने पूर्वाधार निर्माण कार्य सम्पन्न गर्ने लक्ष्य राखेर मंसिर २९ गते पाइपलाइनको दोस्रो चरणको निर्माण सुरु भएको छ। दोस्रो चरण सम्पन्न भएसँगै डिजेल आयात हुने गरेको पाइपलाइनबाटै पेट्रोल पनि प्राप्त हुनेछ। यसैगरी पेट्रोल भण्डार क्षमता विस्तार गरी १ करोड १६ लाख ३० हजार लिटर पुग्नेछ भने ट्यांकर लोड गर्ने सबै प्रणाली पूर्ण स्वचालित हुनेछ।नेपाल आयाल निगम अम्लेखगन्ज डिपो तथा मधेस प्रदेश कार्यालय प्रमुख प्रदीप यादवका अनुसार २०२४ जनवरीमा काम सक्ने गरी दाता इन्डियन आयल कर्पोरेसन र पूर्वाधार निर्माणको जिम्मा पाएको लिखिता इन्फ्रास्ट्रक्चर प्रालिले प्रतिबद्धता जनाएका छन्। यादवले दोस्रो चरणमा ४१ लाख लिटरका २ वटा पेट्रोल भण्डारण कक्ष तथा २ लाख ५० हजार लिटरका २ वटा ट्रान्समिक्स इन्धन भण्डारण कक्ष निर्माण हुनेछन्। हाल निगमको डिजेल भण्डारण क्षमता १ करोड ९८ लाख ४० हजार, पेट्रोल भण्डारण क्षमता ३४ लाख ३० हजार लिटर र मट्टितेल ७ लाख ६० हजार लिटर छ। दोस्रो चरणमा २४ वटा स्वचालित लोडिङ बे पम्प हाउस, अत्याधुनिक प्रयोगशाला, पानी र तेल सेपेरेटर, पीएमसीसी कक्ष निर्माण हुनेछन् भने फायरफाइटिङ प्रणाली पनि स्तरोन्नति हुनेछ। दोस्रो चरणको काम सुरु भएको डेढ महिनामा निर्माणस्थल छेकबार गरी खाली गरिएको छ। यसैगरी साइट सर्भे, संरचनाको वास्तविक रेखांकन तथा विभिन्न सिभिल कार्यको सुरुआत भएको डिपो प्रमुख यादवले बताए। दोस्रो चरण सम्पन्न भएसँगै बरौनीदेखि अम्लेखगन्जसम्म ट्यांकरमा तेल आयात बन्द हुनेछ भने पेट्रोलको भण्डारण क्षमता १ करोड १६ लाख लिटर पुग्नेछ, यादवले भने, हालसम्म पेट्रोलियम पाइपलाइनको पूर्ण सदुपयोग हुन सकेको छैन। डिपो परिसरमा पूर्वाधार निर्माण सम्पन्न भएसँगै सो उपलब्धि हासिल हुनेछ। यसैगरी अम्लेखगन्ज डिपो अपरेसन कार्य पूर्ण रूपम स्वचालित हुने दाबी उनको छ। यसबाहेक निगमले आफ्नै खर्चमा ५० लाख लिटर पेट्रोल र ५० लाख लिटर डिजेल भण्डारण ट्यांक निर्माण गरिरहेको छ। ढुवानी खर्चको व्यापक बचत बरौनीदेखि अम्लेखगन्जसम्म आउन २ दिन समय लाग्ने पेट्रोल पाइपबाट १ मिनटमै ल्याउन सक्नेछौं, यादवले भने । कम समय लाग्ने तथा बन्द प्रणाली भएकाले भारतबाट आयात हने पेट्रोलमा गुणस्तर कायम हुनेछ भने चोरी तथा मिसावटको सम्भावना निकै कम रहेको यादवको दाबी छ। पाइपलाइनबाट डिजेल आयात हुन थालेदेखि निगमले मासिक २ अर्ब रुपैयाँ ढुवानी खर्च बचत गरेको थियो। पेट्रोल पनि आउन थालेपछि पेट्रोल ढुवानीमा खर्च हुने अतिरिक्त १ अर्ब ८० करोड रुपैयाँ पनि बचत हुने यादव बताउँछन्। थप २ अर्ब ५३ करोड भारु खर्च हुने पहिलो चरणमा आईओसी र एनओसीको सहकार्यमा २ अर्ब रुपैयाँ खर्च गरी पाइपलाइन तयार पारेका थिए। उतिबेला आईओसीले पाइपलाइन निर्माणको लागत जुटाइदिएको थियो। दोस्रो चरणको काम सक्न थप ७५ करोड भारतीय रुपैयाँ लागत अनुमान गरिएकामा निर्माण कार्य सुरु हुनै ढिला हुँदा लागत दोब्बर भएको छ। दोस्रो चरणको काम सक्न निगमलाई अब १ अर्ब ५४ करोड रुपैयाँ भारु लाग्नेछ। पाइपलाइन निर्माणको पहिलो चरणको खर्च आईओसीले र दोस्रो चरणको एनओसीले व्यहोर्ने सम्झौता भएको थियो। दोस्रो चरणमा सक्ने काममध्ये भण्डारणस्थल आईओसीले आफ्नै खर्चमा बनाइदिन लागेको हो। यसबाहेक आईओसी र एनओसीले भण्डारण क्षमता विस्तार गर्न थप ५० करोड र ४९ करोड भारु खर्च गर्न लागेका छन्।"
मैदाआँटाको चरम अभाव,"काठमाडौं : बजारमा मैदा, आँटाको चरम अभाव हुन थालेको छ।मैदा, आँटा कच्चा पदार्थको रूपमा प्रयोग हुने बिस्कुट, चाउचाउ, बेकरी, तन्दुुरी, नान, भोजनालय, रेस्टुरेन्टलगायत ठूलासाना सबै होटललाई मागअनुसार मैदा, आँटा मैदा उद्योगले उपलब्ध गराउन नसक्दा बजारमा चरम अभाव भएको बताएको छ। भारतले वैशाख ३० गतेदेखि गहुँ आयातमा प्रतिबन्ध लगाएको थियो।यसको कारण बजारमा मैदा, आँटाको चरम अभाव भएको नेपाल मैदा उद्योग संघको गुनासो छ।यद्यपि, गत पुस पहिलो साता नेपालमा कोटाको आधारमा ५० हजार मेट्रिकटनसम्मको गहुँ निर्यात गने घोषणा गरेको थियो।भारत सरकारको वैदेशिक व्यापार महानिर्देशनालयले सन् २०२३ मार्च ३१ सम्ममा कोटामार्फत नेपालमा गहुँ निर्यात गर्न अनुमति दिएको बताउँदै उद्योग, वाणिज्य तथा आपूर्ति मन्त्रालय आपूर्ति महाशाखाकी उपसचिव उर्मिला केसीले कोटाको गहुँ सिफारिस गरिसकेकाले ल्याउने क्रममा रहेको जानकारी दिइन्। उपसचिव केसीका अनुसार कोटाबमोजिम गहुँ आयात गर्न २७ ओटा उद्योगमार्फत ३० हजार मेट्रिकटनको सिफारिस एक साता अघिमात्रै परराष्ट्र मन्त्रालयले सिफारिस गरेर पठाएको छ। नेपाल मैदा उद्योग संघकै सिफारिसमा निवेदन परेकोे २७ ओटा उद्योगहरूले गहुँ आयात गर्ने भएका हुन्।कोटामध्ये अब २० हजार मेट्रिकटन गहुँ आयात गर्न बाँकी रहेको उनले जानकारी दिइन्।कोटामा भएको गहुँ सिफारिस गरेजतिले बजारमा पहिला जति भने पर्याप्त हुन नसक्ने तर भरथेक हुने उनको ठहर छ।यो कच्चापदार्थको लागि मात्रै उद्योगहरूलाई हो।गहुँमात्रै सिधै प्रयोग गर्नको लागि बजारमा समस्या छैन, पुग्छ।यद्यपि कोटामै हुने उद्योगले मैदाजन्य उत्पादन गर्न भरथेग हुन्छ, केसीले भनिन्।मैदा, आँटाको चरम अभाव भएको संघले ध्यानाकर्षण गराएको छ। संघका अनुसार यो अभावले कसरी बजारमा पर्याप्त उपलब्ध गराउने भन्नेमा मैदा व्यवसायी चिन्तित छन्।तर अहिले प्राप्त ५० हजार मेट्रिकटन गहुँ सबै मैदा मिलले मिलिङ गर्न पाउँदा पनि २० दिनलाई पुग्ने र त्यसपछि फेरि हाहाकार मच्चिन सक्ने संघले जनाएको छ।नेपालमा गहुँको सिजन आउन अझ तीन महिना बाँकी रहेकाले स्वीकृत कोटाले उद्योगलाई नधान्ने भएकाले आयात खुलाउन सरकारको ध्यानाकर्षण गराएको छ। भारत सरकारको प्रतिबन्धपश्चात मैदा उद्योगले बजारबाट महँगो मुल्यमा गहुँ खरिद गरिरहेको हँुदा मैदा, आँटाको मूल्य बढिरहेकाले उपभोक्तालगायत सबै क्षेत्रलाई प्रभाव परिरहेको संघका महासचिव राधेश्याम अग्रवाल बताउँछन्।संघका अनुसार अहिले पछिल्लो समयमा बजारमा गहुँ नै छैन, जसको कारण देशभरिका ८० प्रतिशत मैदा उद्योग नै बन्द हुने अवस्थामा पुगेका छन्।अन्य बाँकी उद्योगहरू पनि एक हप्तामा पूर्ण बन्द हुने अवस्थामा छ।मैदा उद्योगले बजारमा मैदा, आँटा दिन सक्ने अवस्था नै छैन।योे विषम परिस्थितिबाट केही हदसम्म राहत पाउन तोकिएको कोटा तुरुन्त पाउनुपर्ने देखिन्छ, संघको भनाइ छ।तर सरकारले पाएको स्वीकृत कोटामध्ये ३० हजार मेट्रिकटन आयात हुने प्रक्रियामा रहेको जनाएको छ। भारत सरकारले दिएको ५० हजार मेट्रिकटन गहुँ तुरुन्त मगाएर भए पनि तत्काललाई राहत दिन सरकारसँग संघको अनुरोध छ।बाँकी तीन महिनाको लागि ३८ वटा उद्योगको लागि लगभग दुई लाख मेट्रिकटन गहुँ आवश्यक पर्ने संघको भनाइ छ।गहुँ उपलब्ध भएमा यहाँका उद्योग चल्ने र सबै क्षेत्रलाई फाइदा पुग्ने हुँदा मैदा आयातको सट्ट गहुँ आयात गर्न तुरुन्त प्रक्रिया अगाडि बढाइदिन सरकारसमक्ष संघले अनुरोध गरेको छ।"
कमिसनको खेलले ९ आयोजना अलपत्र,"जाजरकोट : भेरी नगरपालिका१ स्थित रिम्ना लिफ्ट सिँचाइ आयोजना कागजी रूपमा सम्पन्न भएको पाँच महिना पुग्यो।काम भने अधुरै छ।२५ लाख रुपैयाँ खर्चिएको यो आयोजना अलपत्र छ।तर, निर्माण सम्पन्न भएको भन्दै कृषि विकास कार्यालयले सम्पूर्ण रकम भुक्तानी दिइसकेको छ। सोलारका पाता अलपत्र र तोडफोड गरिएका छन्।पाइप अपुग छ।५ सय मिटर अनुमान गरिए पनि कार्यालयले तीन सय मिटर मात्रै दिएको छ।सिँचाइ पोखरीसम्म पाइप नपुगेकै कारण आयोजना सञ्चालनमा आउन नसकेको हो।सम्पूर्ण निर्माण सामग्री कार्यालय आफैंले खरिद गरेको थियो। भेरी१३ बारेलास्थित इमिलेचौर लिफ्ट सिँचाइ योजना पनि अलपत्र छ।१५ लाख लागतको आयोजनाको पाइप र सोलार पाता यत्रतत्र छरिएका छन्।सोलार सिस्टम चल्दैन।यसका लागि पनि सम्पूर्ण निर्माण सामग्री कार्यालयले नै खरिद गरेको थियो।तर, स्टिमेटअनुसार पाइप पाएन।जसकारण हालसम्म नदीदेखि पोखरीसम्म पानी पुगेको छैन। भेरी१२ को बिस्नेचौर लिफ्ट सिँचाइ आयोजना पनि अलपत्र छ।१० लाख लागतको आयोजनाले न स्टिमेटअनुसार पाइप पाएको छ न त पाइप र सोलारको संरक्षण नै गरिएको छ।५ सय ८० मिटर पाइप स्टिमेट गरिएकामा ३ सय मिटर मात्र आएको छ।यसको पोखरीसमेत बनाइएको छैन।सोही क्षेत्रमा यसअघि निर्माण गरिएको डिप बोरिङको पोखरीमा पानी जम्मा गर्ने भनिएको थियो।तर, नदीबाट पोखरीसम्म पुग्ने पाइप आयोजनाले पाएको छैन।सोलार सिस्टम पनि चल्दैन।खानेपानीसमेत सुविधा नभएको त्यहाँका २५ घरधुरी स्थानीयले नदीबाट पानी बोकेर पिउन बाध्य छन्। भेरी नगरपालिका१३ स्थित बिस्नेचौरमा लिफ्ट सिँचाइ योजनाको अवस्था पनि बिजोग छ।१५ लाखको आयोजनाबाट ३५ घरधुरी लाभान्वित हुने लक्ष्य थियो।तर, निर्माण सम्पन्न नभएकै कारण किसानले लाभ पाउन सकेका छैनन्। यी मात्रै होइन, गत आर्थिक वर्ष कृषि विकास कार्यालयबाट सञ्चालित नौ सिँचाइ आयोजना अलपत्र परेका छन्।कागजमा सम्पन्न भए पनि सञ्चालनमा ल्याउन सकिएको छैन।तर, रकम भुक्तानी भइसकेको छ।कमिसनको चक्करले कुनै पनि आयोजना पूर्णरूपमा निर्माण सम्पन्न नभएका हुन्।सबै आयोजनाले लागत स्टिमेटअनुसार पाइप पाएका छैनन्।आयोजना सञ्चालनमा आउन नसकेपछि पाइप, सोलार र पानी तान्ने मोटर अलपत्र छन्।तर, लिफ्ट आयोजनाको नाममा १ करोड ३५ लाख रकम भने भुक्तानी भइसकेको छ।२०७८७९ मा १० वटा सिँचाइ आयोजना निर्माण थालिएका हुन्।कागजी रूपमा निर्माण सम्पन्न गराएर कार्यालयले १ करोड ३३ लाख रकम भुक्तानी दिइसकेको भए पनि आयोजना सम्पन्न हुन सकेका छैनन्।आयोजना अलपत्र परेको र कार्यालयले कमिसनको चक्करमा काम अलपत्र पारेको गुनासो गर्दा पनि सुनुवाइ नभएको उपभोक्ता समितिहरूले जनाएका छन्। यी हुन् अलपत्र आयोजना कृषि विकास कार्यालयले गत आर्थिक वर्ष सञ्चालन गरेका ९ सिँचाइ आयोजना अलपत्र परेका छन्।छेडागाड१३ को मनघाट लिफ्ट सिँचाइ योजना, भेरी१० को तल्लोचौर लिफ्ट सिँचाइ योजना, भेरी१२ को बिस्नेचौर लिफ्ट सिँचाइ योजना, भेरी१३ को इमिलेचौर लिफ्ट सिँचाइ योजना अलपत्र छन्।भेरी१२ को बारेला लिफ्ट सिँचाइ योजना, भेरी११ को थापाचौर लिफ्ट सिँचाइ योजना, भेरी नगरपालिका१ को रिम्ना लिफ्ट सिँचाइ योजना, नलगाड७ को चामाखेत लिफ्ट सिँचाइ योजना र नलगाड८ को मनमई लिफ्ट सिँचाइ योजना पनि अलपत्र छन्।यीमध्ये मनघाट ८ लाख, तल्लोचौर १० लाख, बिस्नेचौर १५ लाख, इमिलेचौर १० लाख, बारेला १० लाख, थापाचौर १५ लाख, रिम्ना, २५ लाख, चामाखेत १० लाख र मन्मई १५ लाखका आयोजना हुन्। कसले खायो कमिसन ? कमिसन खाने प्रवृत्तिका कारण आयोजना अलपत्र परेका छन्।तर, कमिसन कसले खायो भन्ने विषयमा उपभोक्ता र कार्यालयले एकले अर्कालाई दोष दिएका छन्।कार्यालयले कमिसन खाएकै कारण आयोजना अलपत्र परेको आरोप उपभोक्ता लगाउँछन्। कमिसन खानकै लागि आयोजनाका सम्पूर्ण सामग्रीहरू कार्यालय आफैंले खरिद गयो इमिलेचौर लिफ्ट सिँचाइ योजनाका अध्यक्ष रामे कामीले भने, कमिसन खाएकै कारण कार्यालयले स्टमेटअनुसार पाइप दिएन, दिएका सामान पनि गुणस्तर छैनन्। भेरी नगरपालिका१३ का धरमबहादुर बस्नेतले कृषि विकास कार्यालयले कमिसन खाएकै कारण आयोजना अलपत्र परेको आरोप लगाए।कमिसनका लागि उपभोक्तालाई थाहै नदिई कार्यालयले सामग्री खरिद गयो, बस्नेतले भने, कार्यालयले उपभोक्ताको खातामा रकम हाल्यो।चेकमा सही गराएर समान खरिद गर्ने भन्दै चेक दियौं। उनीहरूले उपभोक्ता समितिलाई थाहा नदिए बोलपत्र आह्वान गरेको, उपभोक्ताको नामबाट कागज मिलार सामग्रीहरू खरिद गरेको जस्ता आरोप लगाएका छन्। कमिसनकै लागि कार्यालयले सोलार, पाइप, जाली, सिमेन्टलगायत सामग्री आफंैले खरिद गरेको उपभोक्ताको आरोप छ।केही आयोजना सम्पन्न हुन नसकेको कृषि विकास कार्यालयले पनि स्वीकार गरेको छ।हतारमा आर्थिक वर्षको अन्तिममा गरिएका आयोजना भएकाले भनेजस्तो र स्टमेटअनुसार गर्न नसकिएकोे कार्यालयका प्रमुख रविन धितालको स्वीकारोक्ति छ। आयोजनाका सामान खरिदमा कार्यालयले कमिसनको प्रलोभन गरेको छैन।हामीले सप्लायर्स र सोेलार कम्पनीसँग सम्पर्क गराइदिएका हौं।उपभोक्ता समितिलाई थाहा नै नदिएर होइन, समान ल्याउन सहज होस् भनेर सवै ठाउँको सामान एकैपटक खरिद गरिएको हो, धितालले भने। ढिलो गरी बजेट गत वैशाखमा आएको र उपभोक्ता समिति गठन गरी सम्झौता गर्दासम्म जेठ लागेको र एक महिनामा सबै काम हतारमा गर्दा केही सामग्री अपुग भएको दाबी उनले गरे।यसमा कार्यालयको कुनै संलग्नता नरहेको उनले जिकिर गरे।प्रदेश सरकारका यी आयोजना छनौटमा प्रदेशसभा सदस्यको पनि संलग्नता छ।तर, काम सम्पन्न भए नभएकाबारे उनीहरूले कुनै चासो देखाएका छैनन्।"
अर्थतन्त्र सुधारोन्मुख : गभर्नर,"उदयपुर : नेपाल राष्ट्र बैंकका गभर्नर महाप्रसाद अधिकारीले नेपाली अर्थतन्त्र सुधारोन्मुख रहेको बताएका छन्। उदयपुरको चौदण्डीगढी नगरपालिका६ स्थित जनज्योति माध्यमिक विद्यालय परिसरमा नवनिर्मित सरस्वती मन्दिरको बिहीबार उद्घाटन गर्दै अधिकारीले नेपालको अर्थतन्त्र चाँडै सुधारमा आउने विश्वास व्यक्त गरे। करिब १५ लाखको लागतमा निर्मित उक्त मन्दिर वडा नं ७ का वडाध्यक्ष केशव अधिकारीले आफ्ना वर्षीय छोरा युगान्त र १९ वर्षीया छोरी अनुजाको स्मृतिमा निर्माण गरेका हुन्। स्वर्गीय भतिज र भतिजीको नाममा निर्माण भएको मन्दिरको उद्घाटन गर्दै गभर्नर अधिकारीले विश्व बजारमा देखिएको उत्तरचढावले लामो समय नेपाली अर्थतन्त्रलाई क्षति पुयाए पनि पछिल्लो चार महिनायता सुधार हुँदै गएको दाबी गरे। उनले भने, निरन्तर घाटामा रहेको अर्थबजार पछिल्लो असोज महिनायता बचततर्फ अग्रसर देखिएको हो, जुन सकारात्मक सन्देश हो। बाह्य समस्याका कारण नेपालको अर्थतन्त्र कमजोर भएको उनले बताए। त्यसका बाबजुद मौद्रिक नीतिमा केही सुधारात्मक अभ्यासहरू भइरहेका छन् उनले भने। उनले साना व्यवसायीलाई संरक्षण गर्ने गरी नीति बनाइएको बताए। अधिकारीले वित्तीय समावेशीकरणको नीति अवलम्बन गरी सबै नेपालीलाई बैंकिङ कारोबारमा जोड्ने अभियान सुरु गरिएको बताए। यसका साथै विद्यार्थीसँग राष्ट्र बैंक कार्यक्रममार्फत बैंकसम्बन्धी जानकारी दिने काम सुरु गरिएको बताए। चौदण्डीगढीका मेयर कालुमान लामाले सामान्य किसानसँग जोडिने गरी राष्ट्र बैंकले कार्यक्रम सञ्चालन गरिनुपर्ने बताए। उनले गरेर खान्छु भन्ने दृढ इच्छाशक्ति भएका सामान्य नागरिकलाई बैंकले ऋण नदिने र लगानी गर्ने स्रोत नहुँदा आर्थिक समृद्धिका बाटोहरू बन्द भएको बताए। उपमेयर मणिकादेवी दुलालले सस्तो ब्याजदरमा सामान्य किसानले बैंकबाट ऋण पाउने हो भने मुलुक समृद्धशाली बन्न कुनै समय नलाग्ने बताइन्।"
जयनगरमा फर्निचर मेला,"रौतहट: मधेस प्रदेशकै ठूलो काठको फर्निचर मेला जयनगरमा सुरु भएको छ। हरेक वर्ष श्रीपञ्चमीदेखि गरुडा नगरपालिका १ जयनगरमा काठबाट बन्ने विभिन्न फर्निचरहरुको प्रदर्शनी र मेला लाग्दै आएको छ। एक महिना लाग्ने मेला तथा प्रदर्शनिमा पलङ, खाट, कुर्सी र दराज, झ्याल, ढोकालगायतका विभिन्न फर्निचरका सामग्री बिक्री गर्न राखिएको छ। हरेक वर्ष फर्निचर मेलामा व्यापारी थपिने गरेको र फर्निचर मेलाले गाउँको मान बढाएको वडाअध्यक्ष शेख ओहावले बताए। श्रीपञ्चमीदेखि एक महिनाभन्दा बढी जयनगरमा फर्निचर मेला लाग्ने गरेको वडाध्यक्ष शेख ओहावको भनाइ छ। मेलामा फर्निचर सस्तो पाइने भएको धेरै ठाउँका ग्राहक तथा व्यापारी पुग्ने गरेका छन्। जयनगरमा लाग्ने फर्निचर मेलाबाट काठमाडौं, जनकपुर, पोखरा, चितवन, वीरगञ्जका साथै रौतहट र बाराका विभिन्न बजारबाट व्यापारी आउने गरेका छन्। मेलामा १० करोड बराबरको कारोवार हुने अनुमान गरिएको फर्निचर मेला आयोजक समितिले जनाएको छ। फर्निचर मेलामा मानिसको चहलपहल बढ्दै गएको छ। मेलाबाट थोकमा किनेर अन्यन्त्र जिल्लामा खुद्रा बिक्री गर्न लैजाने व्यापारी फर्निचर छानिरहेका छन्। जयनगरमा श्रीपञ्चमीको अवसरमा फर्निचर तथा फलामे सामानको मेला तथा प्रर्दशनी हुने गरेको छ। ५० वर्षभन्दा अघिदेखि रौतहटको शिवनगरमा लाग्दै आएको मेला २०६४ सालबाट जयनगर चौकमा लाग्न थालेको हो। मेलामा फलामका कृषि औजार बनाएर बिक्री गर्नका लागी भारतको पटना तथा राजस्थानबाट पनि व्यापारी आउने गरेका छन्।"
सुनको मूल्य प्रतितोला ११ सयले घट्यो,"काठमाडौं : सुनचाँदी बजारमा शुक्रबार छापावाल सुनको मूल्य अघिल्लो कारोबार दिनको तुलनामा प्रतितोला ११ सयले घटेको छ । अघिल्लो दिन प्रतितोला १ लाख ६ हजार ९ सयमा कारोबार भएको सुनको मूल्य आज प्रतितोला १ लाख ५ हजार ८ तोकिएको छ । नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला एक लाख पाँच हजार तीन सय छ । यसको मूल्य अघिल्लो दिन एक लाख छ हजार चार सय थियो । त्यस्तै आज चाँदीको मूल्य अघिल्लो कारोबार मूल्यका तुलनामा स्थिर रही प्रतितोला एक हजार तीन सय ८० कायम रहेको महासङ्घले जनाएको छ । सुनको मूल्य हालसम्मकै उच्च, तोलाको १ लाख ६ हजार ९ सय"
माया खोला हाइड्रोपावरको आईपीओ खुला,"काठमाडौं : माया खोला हाइड्रोपावर कम्पनी लिमिटेडले सर्वसाधारणका लागि साधारण शेयरको निष्कासन तथा बिक्री खुला गरेको छ। कम्पनीले आयोजना प्रभावित स्थानीय बासिन्दा तथा वैदेशिक रोजगारीमा रहेका नेपालीका लागि आजदेखि प्राथमिक सार्वजनिक निष्कासन (आईपीओ)का बिक्री खुला गरेको हो। जारी पुँजी एक अर्बको ३४ प्रतिशत बराबरको ३४ लाख कित्ता साधारण शेयरमध्ये आयोजना प्रभावित स्थानीय बासिन्दाका लागि १० लाख कित्ता शेयर निष्कासन गरी बाँडफाँट गरिसकिएको छ। दुई लाख ४० हजार कित्ता शेयर वैदेशिक रोजगारीमा रहेका नेपालीका लागि, एक लाख २० हजार कित्ता सामूहिक लगानी कोषलाई बाँडफाँट गरिएको र ४८ हजार कित्ता कर्मचारीलाई छुट्याइएको छ। बाँकी १९ लाख ९२ हजार कित्ता शेयर प्रतिकित्ता एक सयका दरले सर्वसाधारणलाई निष्कासन गर्न लागिएको कम्पनीले जनाएको छ। लगानीकर्ताले यही माघ १७ सम्म आवेदन दिन सक्नेछन्। सो अवधिमा मागबमोजिम आवेदन नपरे माघ २७ सम्म न्यूनतम १० कित्तादेखि अधिकतम एक लाख कित्ता खरिदका लागि आवेदन दिन सकिने छ। धितोपत्र निष्कासन तथा बिक्री प्रबन्धक प्रभु क्यापिटल लिमिटेड रहेको छ। इच्छुक लगानीकर्ताले नेपाल धितोपत्र बोर्डबाट स्वीकृति प्राप्त आस्वा सदस्य बैंक तथा वित्तीय संस्थाबाट सीआस्वा प्रणालीमार्फत र मेरो शेयरबाट आवेदन दिने सकिने जनाएको छ। कम्पनीले सङ्खुवासभाको धर्मदेवी नगरपालिकाको माया खोलामा १४ दशमलव नौ मेगावाट क्षमताको मायाखोला जलविद्युत् आयोजना निर्माण गरेको छ।"
बजेटको अर्धवार्षिक समीक्षाको तयारी,"काठमाडौं : अर्थ मन्त्रालयले चालु आर्थिक वर्ष २०७९८० को बजेटको अर्धवार्षिक समीक्षाको तयारी थालेको छ। मन्त्रालयले एक समिति नै गठन गरेर समीक्षाको तयारी थालेको हो। मन्त्रालयअन्तर्गतको बजेट तथा कार्यक्रम महाशाखा प्रमुखको नेतृत्वमा समिति गठन गरिएको मन्त्रालयका प्रवक्ता आनन्द काफ्लेले जानकारी दिए। उनका अनुसार समितिले गत पुस मसान्तसम्मको बजेट समीक्षाको प्रतिवेदन पेश गर्नुपर्नेछ। समितिले बुझाएको प्रतिवेदनका आधारमा मन्त्रालयले चालु आवको बजेटको समीक्षा गर्नेछ। बजेट महाशाखा प्रमुख रितेशकुमार शाक्यको नेतृत्वमा नेपाल राष्ट्र बैंक, योजना आयोग, महालेखा नियन्त्रक कार्यालय, सार्वजनकि ऋण व्यवस्थापन कार्यालयबाट एकएक जना प्रतिनिधि, अर्थ मन्त्रालयका सबै सहसचिव र बजेट महाशाखाका सबै उपसचिव सदस्य रहेका छन्। मन्त्रालयअन्तर्गतका विभिन्न शाखाका आठआठ जना सहसचिव र उपसचिव उक्त समितिको सदस्य रहेका छन्। सरकारले चालु आवका लागि १७ खर्ब ९३ अर्ब ८३ करोड बराबरको बजेट सार्वजनिक गरेको थियो। जसमा कूल विनियोजनमध्ये चालुतर्फ सात खर्ब ५३ अर्ब ४० करोड अर्थात् ४२ प्रतिशत, पुँजीगततर्फ तीन खर्ब ८० अर्ब ३८ करोड अर्थात् २१ दशमलव दुई प्रतिशत र वित्तीय व्यवस्थातर्फ दुई खर्ब ३० अर्ब २२ करोड अर्थात् १२ दशमलव आठ प्रतिशत विनियोजन गरिएको छ। त्यसैगरी प्रदेश र स्थानीय तहमा वित्तीय हस्तान्तरणतर्फ चार खर्ब २९ अर्ब ८३ करोड अर्थात् २४ प्रतिशत बजेट छुट्याइएको छ। अनुमान गरिएको खर्चको स्रोत बेहोर्न आन्तरिक राजस्वबाट १२ खर्ब ४० अर्ब, वैदेशिक अनुदानबाट ५५ अर्ब ११ करोड, वैदेशिक ऋणबाट दुई खर्ब ४२ खर्ब २६ करोड र दुई खर्ब ५६ अर्ब आन्तरिक ऋण गरी कूल चार खर्ब ९८ अर्ब ४६ करोड बराबर ऋण लिइने उल्लेख छ। गत आर्थिक वर्षमा १६ खर्ब ३२ अर्ब ८३ करोड बराबरको बजेट विनियोजन गरिएकोमा त्यसलाई घटाएर १५ खर्ब ४६ अर्ब २८ करोड बराबरको बनाइएको थियो।"

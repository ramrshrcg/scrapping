शीर्षक,विवरण
सुशासनका लागि प्रविधिको उपयोग,"ढिलासुस्ती, भ्रष्टाचार नियन्त्रण गरेर सुशासन कायम गर्न ठूलो सहयोग अवश्य हुनेछ। मुलुकमा सुशासन कायम गरेर जनतालाई छिटो, छरितो तथा सर्वसुलभ रूपमा सेवा उपलब्ध गराउनु सरकारको कर्तव्य हो। सुशासनबाट नै मुलुकमा विकास तथा समृद्धि हासिल हुन्छ। हरेक पटक मन्त्रीहरू पदभारपछि मातहतका कार्यालयमा निरीक्षण गर्ने र कर्मचारीहरूलाई निर्देशन दिने परिपाटी छ। तर अस्थिर राजनैतिक अवस्थामा त्यस्ता आदेश निर्देशनहरूको महत्त्व घट्दै गएको छ। कुनै पनि देशको राज्य सञ्चालन नियम, कानुनको परिधिमा रहेर निश्चित विधि पद्धतिबाट चल्ने गर्छ। यो राज्यमा हुनुपर्ने कानुनी सर्वोच्चताको सर्वमान्य सिद्धान्त पनि हो। राज्य सञ्चालनको लागि आवधिक रूपमा जनताको अभिमतको आधारमा सरकारहरू निर्माण हुने गर्छन्। आवश्यक परे कानुनसमेत परिवर्तन गरेर राज्य सञ्चालनका विधि पद्धतिहरू निर्माण गरेर राज्य सञ्चालन गर्ने गर्छन्। सरकारहरू धेरै पटक परिवर्तन भए पनि प्रविधिको विकाससँगै प्रणालीहरू सुधार हुन सकेनन्। कम्प्युटरहरू किनिए इन्टरनेटहरू जोडिए तालिम, सेमिनार, गोष्ठीहरू गरिए। तर ती सबै डेटाहरू जम्मा गर्ने, जोड घटाउ गर्ने चिठीपत्रहरू प्रिन्ट गर्ने तथा सामाजिक सञ्जाल उपयोग दुरुपयोगमै सीमित भए। आधुनिक सफ्टवेयर जडान गरेर सर्वसुलभ, सहज तथा निरन्तर रूपमा जनता समक्ष प्रविधिको पहुँच पुर्याएर सेवा दिने कार्य सफल छैन। अहिले प्रत्यक्ष जनसरोकार राख्ने कार्यालयहरूमा कम्प्युटर इन्टरनेट तथा विशेष किसिमका सहयोगी सफ्टवेयरको जडानसमेत भएका छन्। तर तिनको उचित व्यवस्थापनको अभावमा त्यस्ता कार्यालयहरूमा दैनिक भीड लाग्ने गर्छ। क्षमताअनुसार सर्भरहरू जडान नभएका होलान्। जनसेवाका लागि आवश्यक जनशक्ति नहोलान् त्यो अर्को पाटो हो। तर उपलब्ध भएका साधनस्रोत र कार्यालयमा रहेका जनशक्तिको उचित उपयोग तथा व्यवस्थापन इमान्दारीपूर्वक चाहिँ नभएकै हो। जनताको चाहना लाइन बस्नु नपरोस् भन्ने होइन। उनीहरू लाइन बस्न तयार छन् तर त्यो लाइन बसाउनेको कार्यालयको इमान्दारिताप्रति अविश्वास हो। पैसा, पहुँच र सम्पर्कको भरमा काम छिटो हुने सो नभए लाइन बसी राख्नुपर्ने अवस्थाको विरोध हो, गुनासो हो। अमेरिका, बेलायत, जापान, अस्ट्रेलियाजस्ता विकसित देशहरूमा समेत हरेक ठाउँमा लाइन बस्नुपर्छ। चिया कफी खाने ठाउँमा समेत लाइन बस्नुपर्छ। जनता लामो समय लाइन बस्न तयार छन्। तर निश्चित समयमा काम सम्पन्न हुने ग्यारेन्टी चाहन्छन्। बेलुका ४ बजे सर्भर डाउन भयो भनेर काम रोक्ने र ५ बजेपछि पछाडिको ढोकाबाट अतिरिक्त पैसा दिएर काम गराउनुपर्ने बाध्यता नहोस् भन्ने हो। सरकारी सेवा छिटो, छरितो तथा सहज बनाउनका लागि हाम्रो हुलाक प्रणालीको सुधार गर्नैपर्छ। हरेक घरहरूको नम्बरिङ सिस्टम बनाउनै पर्छ। भौतिक रूपमा चाहिने कागजपत्रहरूजस्तो पासपोर्ट, नागरिकता, परिचयपत्र, लालपुर्जा, सरकारी पत्राचार, बैंकका कागजपत्र आदि हुलाकमार्फत सम्बन्धितको ठेगानामा पठाउने व्यवस्था गराउनु पर्छ। यो व्यवस्था गर्न त समय लाग्ला। तर, अहिलेलाई धेरै कागजपत्र अनलाइन, इमेलमार्फत प्राप्त गर्न पनि सकिन्छ। पासपोर्ट, नागरिकता परिचयपत्रहरू, प्रमाणपत्रहरू तथा सक्कल नै चाहिने कागजपत्रहरू नजिकको वडा कार्यालयहरूमार्फत प्राप्त गर्न सकिन्छ। अहिले पनि पासपोर्ट, राष्ट्रिय परिचयपत्र तथा अन्य केही ठाउँमा अपोइन्टमेन्ट लिन सक्ने व्यवस्था गरेको देखिन्छ। तर त्यो सहज तथा व्यावहारिक भने छैन। तोकिएको दिनमा गए पनि फरकफरक ठाउँमा पटकपटक लाइन बस्नुपर्ने र भित्रभित्रसमेत कामहरू हुने कारण लाइनमा बस्दाबस्दै अर्को दिन पनि फेरि आउनुपर्ने अवस्था छ। एउटा आवेदन दिनमात्रै पटकपटक धाउनुपर्ने र डकुमेन्ट प्राप्त गर्न अर्को दिन फेरि लाइन बस्नुपर्ने अवस्था छ। सेवाहरू एकै ठाउँबाट दिनुपर्छ भन्ने मान्यता छ। तर सहर बजारहरूमा भने यसले निकै भीड बढाउने सास्ती हुने देखिन्छ। सरकारले सेवा दिनको लागि गरिने परीक्षणहरू छुट्टै निकायबाट गराउन सकिन्छ। जस्तो फिंगर प्रिन्ट गर्ने निकाय, प्रदूषण चेक गर्ने निकाय, कुनै प्राविधिक जाँचपास गर्ने निकाय फरक सरकारी वा निजी संस्थालाई दिन सकिन्छ। सवारी नवीकरणमा समेत धेरै गुनासो आएको सुनिन्छ। नवीकरणको लागि प्रदूषण जाँचपास वा कुनै प्राविधिक जाँचपास गराउनु पर्ने हुन्छ। नवीकरणको लागि अनलाइनबाटै फर्म भरेर पैसा तिर्ने व्यवस्था मिलाउन सकिन्छ। प्राविधिक जाँच गर्ने निकाय सहरका मापदण्ड पुगेका ठूलाठूला वर्कसपलाई कानुनी अधीनमा रहेर जाँचपास गर्ने अधिकार दिन सकिन्छ। सवारीधनीले तोकिएका नजिकका वर्कसपमा गई सवारीजाँच पास गराई प्राप्त कागजात अनलाइन आवेदनसाथ अपलोड गरी रकम अनलाइनमार्फत भुक्तानी गर्न सकिन्छ। नवीकरण गर्ने कार्यालयले नवीकरण गरी सोको पत्र र म्याद देखिने गरी एउटा स्टिकर सवारीधनीलाई पठाउने गर्नुपर्छ। सवारीधनीले सो स्टिकर गाडीमा देखिने गरी टाँस्नुपर्ने व्यवस्था गरे बाटोबाटोमा प्रहरीले ब्लुबुक चेक गर्नुपर्ने झन्झट समाप्त हुनेछ भने यातायात कार्यालयले बिना भीडभाड काम गर्न सक्नेछ। तर यसरी पासपोर्ट, सवारी नवीकरणमा तेस्रो पक्षले गर्ने कार्यप्रति उनीहरू जिम्मेवार बनाउनुपर्छ। यस्ता प्राविधिक पक्षको उनीहरूले गरेको परीक्षण सोझै सम्बन्धित कार्यालयमा पठाउनुपर्ने अनिवार्य गर्नुपर्छ। गलत काम गर्नेप्रति कानुन भने कठोर बन्नै पर्छ। सफ्टवेयर, सुरक्षालगायत व्यावहारिक कठिनाइहरू धेरै हुन सक्छन्। अहिले स्थानीय निकायहरू धेरै सक्रिय छन्। उनीहरूसँग सहकार्य गर्न सकिन्छ। अमेरिकामा ड्राइभिङ लाइसेन्स लिँदा पहिले अनलाइन टेस्ट लिएर सिकारु लाइसेन्स लिनुपर्ने हुन्छ। ट्रायलको लागि अप्वाइन्टमेन्ट लिई निर्धारित दिनमा ट्रायल दिएर पास गरेपछि इन्स्ट्रक्टरले दिएको एउटा कागजको आधारमा लाइसेन्स अफिसमा गएर एउटा फर्म भरेर छोडेपछि केही दिनमा लाइसेन्स घरमै आइपुग्छ। त्यसैगरी कम्पनीसँग गाडी किन्दा सवारीधनीको लाइसेन्स अनिवार्य हुनुपर्छ। पास गर्ने, नामसारी गर्ने केही गर्नु पर्दैन जे गर्नुपर्छ गाडी कम्पनीले नै गर्छ। नयाँ गाडी छ भने दुई वर्ष, पुरानो भए प्रत्येक वर्ष समय समाप्त हुनुभन्दा केही समय अगाडि नै प्रदूषण टेस्टको कागजात साथ अनलाइन प्रक्रियामार्फत भुक्तानी गरेपछि केही दिनभित्रै नवीकरणको स्टिकर घरमै आई पुग्छ। गाडीको अगाडिपट्टि पुरानो निकालेर नयाँ टाँसी दिएपछि कहीँ सोधखोज हुँदैन। त्यसैगरी अमेरिकन पासपोर्ट बनाउँदासमेत सुरुमा नागरिकता लिने प्रक्रिया पूरा गर्नुपर्छ। नागरिकता प्राप्त गरी सकेपछि नजिकको हुलाक अफिसमा गएर पासपोर्टका लागि आवेदन गर्न सकिन्छ। आवेदन दिने काम केही मिनेटमै सम्पन्न हुन्छ। केही समयपछि घरमा नै पासपोर्ट आइपुग्छ। अन्दाजी समय उनीहरूले भनी दिएका हुन्छन्। यदि आफूलाई चाँडो चाहिएको भए बढी पैसा तिरेर चाँडो लिन सकिन्छ तर त्यो पनि घरमै आउँछ। अमेरिकाजस्तो गर्न नसकौंला तर त्यहाँबाट केही सिक्नु चाहिँ अवश्य पर्छ। हाम्रा उच्चस्तरका नेता, नीति निर्माता, कर्मचारीहरू देश विदेश घुमिरहेका छन्। यस्तो सजिलो सरल विधि प्रणाली लागू गर्न गराउन केले रोकेको होला ? स्वाभाविक रूपमा जनशक्ति, सुरक्षा, विश्वास र भरोसाको चुनौतीहरू होलान्। तर, त्यसको लागि कानुन बलियो हुनैपर्छ। गल्ती, बेइमानी र जालसाजी गर्नेलाई कठोर कानुनी व्यवस्था भने हुनै पर्छ। यसबाट ढिलासुस्ती, भ्रष्टाचार नियन्त्रण गरेर सुशासन कायम गर्न ठूलो सहयोग अवश्य हुनेछ।"
सम्पत्ति वैध बनाउने प्रपञ्च !,"आयस्रोत देखाउन नपर्ने व्यवस्था हुने हो भने मुलुकमा सुशासन कस्तो होला ? आर्जित सम्पत्तिको वास्तविक स्रोत लुकाउने प्रवृत्ति देखिन थालेको छ। सम्पत्तिको स्रोतको प्रकृति बदल्ने वा लुकाएर सम्पत्ति शुद्धीकरणको प्रयासले भ्रष्टाचारमा बढाउँछ। गैरकानुनी कार्यबाट आर्जन गरेको सम्पत्तिलाई वैध बनाउने चलखेल हुन थालेको छ। यसै सन्दर्भमा सरकारले माघ २७ गते संसद्मा सम्पत्ति शुद्धीकरणसम्बन्धी विधेयक प्रतिनिधिसभामा दर्ता गरेको छ। अहिले सम्पत्ति शुद्धीकरण (मनी लाउन्डरिङ) निवारण ऐन, २०६४ को संशोधन गर्न विधेयकका केही प्रावधानप्रति आपत्ति व्यक्त भइरहेको छ। विधेयकको मुख्य चासो र चिन्ताको विषय अवैध अर्थात् स्रोत नखुलेको सम्पत्तिलाई कर तिरेर वैध बनाउने प्रावधानप्रति हो। विधेयक जस्ताको तस्तै पारित भए स्रोत नखुलेको सम्पत्तिलाई कर तिरेर वैध बनाउन बाटो खुल्ने निश्चित छ। सम्पत्ति शुद्धीकरण (मनी लाउन्डरिङ) निवारण ऐन, २०६४ मा आयस्रोत देखाउन नसक्ने सम्पत्ति जफत हुने व्यवस्था छ। नयाँ विधेयकमा घुमाउरो ढंगले आयस्रोत देखाउन नसकेको अवस्थामा पनि उन्मुक्ति दिने प्रावधान राखिएको छ। आन्तरिक राजस्व विभागले करसम्बन्धी कसुर गरे, नगरेको यकिन गर्नुपर्ने व्यवस्था छ। कसुर नगरेको पाइएमा त्यस्तो व्यक्तिको सम्पत्तिलाई चालू आय वर्षको आय मानी प्रचलित कानुनबमोजिमको अधिकतम कर निर्धारण गरी असुल गर्नुपर्ने व्यवस्था बनाउन लागिएको छ। कुनै पनि व्यवसायबाट हासिल गरेको सम्पत्तिको स्रोत देखाउन नसकेता पनि एक वर्षको आय देखाएर करको दायरामा आउने र सम्पत्तिलाई वैध बनाउने आसयका साथ विधेयक ल्याइएको छ। विधेयकको यो व्यवस्थाले अकुत सम्पत्तिको आयस्रोत देखाउन सकस परिरहेकाहरूलाई सजिलो बनाइदिएको छ। विधेयक जस्ताको तस्तै पास हुने हो भने भ्रष्टाचार धेरै बढ्नुका साथै धनी र गरिबबीचको खाडल झन् बढ्नेछ। उक्त विधेयकमा १९ वटा कानुनमा एकीकृत संशोधनको प्रस्ताव गरिएको छ। यस विधेयकका समर्थकहरूले ऐनको प्रावधानप्रति समर्थन गर्दै विदेशमा भएको रकम स्वदेश भित्र्याउन रोकेको तर्क पेस गरेको छ। मुलुकभित्र करोडौं अर्बौं रकम कमाएको अर्बाैं रकम विदेश कसरी पुग्यो ? विदेशबाट आउन खोजेको रकम कसरी विदेश पुग्यो ? कहाँ कसरी र कुन स्रोतबाट कमाएको हो ? यसको अनुसन्धान नहुनु दुःखद् छ। त्यसैले विधेयकमा भएको यो व्यवस्थाप्रति आपत्ति व्यक्त हुनु स्वाभाविक हो। यदि यो विधेयक जस्ताको तस्तै पारित भएमा मुलुक तत्कालको लागि खैरो सूचीमा पर्ने सम्भावना छ। त्यस्तै निकट भविष्यमा कालो सूचीमा प्रवेश गर्नेछ। खैरो सूचीमा पर्दा मुलुकको व्यापार व्यवसाय अप्ठेरो अवस्था पर्छ। कालो सूचीमा पर्दा त बैंकिङ कारोबार कुनै पनि मुलुकमा हुँदैन। ऐन संशोधन गर्न बनेको विधेयक विवादित हुनुको पछाडि सम्पत्ति शुद्धीकरणको भित्री प्रयास हो। अवैध रूपमा आर्जित सम्पत्तिलाई वैध बनाउने प्रक्रियाको सबै प्रयास एवं क्रियाकलापलाई सम्पत्ति शुद्धीकरणको स्रोतको रूपमा लिइन्छ। ऐनमा अवैध सम्पत्तिको आम्दानीको स्रोत देखाउन नसक्दा जफत हुने व्यवस्था छ। तर, अहिले प्रस्तावित विधेयक अवैध सम्पत्तिको आम्दानीको स्रोत देखाउन नसक्ने व्यक्तिलाई करको दायरामा ल्याएर उन्मुक्ति दिने खालको छ। त्यसैले भ्रष्टाचार न्यूनीकरणका लागि राजनीतिक प्रतिबद्धता पहिलो सर्त हो। सरोकारवालाहरूसँग छलफल गरेर मात्र विधेयकको संशोधन गर्नुपर्छ। आयस्रोत देखाउन नपर्ने व्यवस्था हुने हो भने मुलुकमा सुशासनमा कस्तो होला ? सम्पत्तिको आयस्रोत देखाउन नपर्ने व्यवस्था गर्ने हो भने भ्रष्टाचार झन्झन् बढ्छ। अहिले प्रस्तावित विधेयक अवैध सम्पत्तिाको आम्दानीको स्रोत देखाउन नसक्ने व्यक्तिलाई करको दायरामा ल्याएर उन्मुत्ति दिने खालको छ। राजनीतिक दलमात्र नभई विभिन्न व्यक्तिहरू आर्थिक रूपमा सबल हुने बाटो खोजिरहेका छन्। दलहरूमा पार्टी कार्यालय स्थापना र कार्यकर्ता परिचालन एवं निर्वाचन जित्नको लागि स्रोतको आवश्यकता देखिएको छ। त्यस्तै व्यक्तिमा पनि सम्पत्ति सञ्चय गर्ने होड चलेको छ। आयस्रोत वा आर्थिक अवस्थाको तुलनामा कतिपयको जीवनस्तर अस्वाभाविक देखिएको छ। भौतिक होस् वा अभौतिक अथवा चल अचल सम्पत्तिको चर्चा हुने गरेको छ। वैधानिक किसिमले सम्पत्ति कमाउनु स्वाभाविक हो। तर, गैरकानुनी रूपले सम्पत्ति आर्जन गर्ने प्रवृत्तिले समाजमा जरा गाड्न थालेको छ। संसद्मा पुगेका व्यवसायीहरू स्वार्थ जोडिएका विषयमा नबोल्न र संसदीय समितिमा बस्नु हुँदैन। आफ्नै व्यवसायमा मेलखाने कानुन संशोधन प्रक्रियामा पनि सामेल हुनु हुँदैन। अकुत सम्पत्ति आर्जन गरेका तर स्रोत खुलाउन नसकेका व्यक्तिहरूमाथि कारबाही अघि नबढेको अवस्था छ। भ्रष्टाचारका ठूलाठूला काण्डहरू पटकपटक भइरहेका छन्। तर, अनुसन्धान, छानबिन र कारबाही अघि बढेको छैन। राजनीतिक संरक्षणकै कारण कतिपय मुद्दाहरूको सुनुवाइ नभएको अवस्था छ। अख्तियार दुरुपयोग अनुसन्धान आयोगले मन्त्रिपरिषद्बाट भएका निर्णयहरू हेर्न नपाउने व्यवस्था छ। यसले गर्दा नीतिगत भ्रष्टाचारहरूतर्फ कारबाही अघि बढ्न सकेको छैन। अख्तियार दुरुपयोग अनुसन्धान आयोगले मन्त्रिपरिषद्बाट भएका आर्थिक कारोबारका निर्णयहरू हेर्न र अनुसन्धान गर्न पाउने व्यवस्था गर्नुपर्छ। विदेशमा रहेका नेपालीको सम्पत्तिबारे छानबिन नभइरहेको अवस्था छ। भ्रष्टाचारजन्य क्रियाकलापबाट विदेशमा रहेका नेपालीहरूको कालो धनको अनुसन्धान हुनु आवश्यक छ। त्यस्तै लगानीमा आयस्रोत खोज्ने व्यवस्थालाई सुधार गरी थप कडा गर्नुपर्छ। प्रधानाङ्ग, ट्रान्सपरेन्सी इन्टरनेसनल नेपालकी अध्यक्ष हुन् ।"
उपमेयर कप भलिबलको क्वार्टर फाइनल आजबाट,"हेटौंडा : हेटौंडा१२ पान्तले स्थित बुद्ध माविको खेल मैदानमा जारी उपमहानगरस्तरीय उपमेयर कप महिला तथा पुरुष भलिबल प्रतियोगिताको क्वाटर फाइनलका खेलहरु आजबाट हुने भएको छ। सोमबारबाट सुरु भएको पाँचौँ संस्करणको सो प्रतियोगिताको क्वार्टर फाइनलमा वडा नम्बर ४, ५, ६, ८, ११, १२, १६ र १९ प्रवेश गरेका छन्। त्यस्तै लिग चरणका खेलहरु सकिँदा महिलातर्फ वडा नम्बर २, ६, ९, ११, १२, १४, १७ र १९ क्वार्टर फाइनल प्रवेश गरेका हुन्। केशवलाल श्रेष्ठ स्मृति प्रतिष्ठान, मकवानपुर जिल्ला भलिबल संघ र हेटौंडा उपमहानगरपालिका भलिबल संघको आयोजनामा जारी प्रतियोगितामा पुरुषतर्फ १० र महिलातर्फ ९ वटा वडाको सहभागिता थियो। प्रतियोगिताको विजेता र उपविजेता टिमले क्रमशः नगद ५० हजार र ३० हजार रुपैयाँसहित ट्रफी प्राप्त गर्नेछन्। यस्तै सेमिफाइनलसम्म पुग्ने टोलीले पनि १०१० हजार रुपैयाँ प्राप्त गर्ने छन्। प्रतियोगिताको सर्वोत्कृष्ट खेलाडीले नगद २ हजार ५ सयसहित ट्रफी प्राप्त गर्दा विधागत उत्कृष्ट खेलाडीहरुले नगद १ हजार ५ सय रुपैयाँ प्राप्त गर्ने खेल संयोजक त्रिविक्रम रुपाखेतीले जानकारी दिए। प्रतियोगिताको लागि करिब ८ लाख ४६ हजार रुपैयाँ खर्च हुने आयोजकको अनुमान छ। प्रतियोगिताको अघिल्लो संस्करणमा महिला तथा पुरुष दुवैतर्फको उपाधि हेटौंडा १७ ले जितेको थियो।"
"वित्तीय क्षेत्र सुरक्षित छ, सानोतिनो धक्काले असर गर्दैन : गभर्नर अधिकारी","काठमाडौं : नेपाल राष्ट्र बैंकका गभर्नर महाप्रसाद अधिकारीले वित्तीय क्षेत्र सुरक्षित रहेको बताएका छन्। मंगलबार आयोजित पत्रकार सम्मेलनमा गभर्नर अधिकारीले वित्तीय संस्थामा पुँजी प्रयाप्तता ,बढ्दो रेमिटेन्स,अघिल्लो वर्षको तुलनामा चालु खर्च घाटा सुधारिनुलगायत कारणले वित्तीय क्षेत्र सुरक्षित रहेको बताए। गभर्नरले भने,'सानोतिनो धक्काले नेपालको वित्तीय क्षेत्रलाई छुन सक्दैन।' मंसिर,पुस,माघ र फागुनमा १ खर्ब रेमिटेन्स भित्रिएको उनले बताए। उनले औसत रेमिटेन्स आर्थिक वर्षको प्रत्येक महिना ९९ अर्ब रहेको जानकारी दिए। उनले अघिल्लो वर्षको चालुआर्थिक घाटा उल्लेख्यरुपमा सुधार भएको र फागुन मसान्तसम्म ४४ अर्ब ३१ करोड पुगेको बताए। अधिकारीका अनुसार विदेशी विनिमय संचिती सुविधाजनक स्थितीमा आइपुगेको छ । गत असार मसान्तमा १२ सय १५ अर्ब संचिती रहेकोमा अहिले १४ सय १ अर्ब संचिती पुगेको हो। जसले ९४ महिनाको वस्तु आयात धान्न प्रयाप्त हुने उनको भनाइ छ। उनले अघिल्लो वर्षको तुलनामा मुद्रास्फितीमा भने उल्लेख्य कमी आएको उनले बताए।"
साल्ट ट्रेडिङको सञ्चालक समिति अध्यक्षमा प्रदिपलाल श्रेष्ठ चयन,काठमाडौं : साल्ट ट्रेडिङ कर्पोरेशन लिमिटेडको सञ्चालक समिति अध्यक्षमा प्रदिपलाल श्रेष्ठ चयन भएका छन्। आइतबार बसेको सञ्चालक समितिको बैठकबाट श्रेष्ठलाई सर्वसम्मत अध्यक्षमा चयन गरेको प्रबन्धक उमेश कुमार ओझाले जानकारी दिए।
"सुनचाँदीको भाउ फेरि बढ्यो, तोलाको कति पुग्यो ?",काठमाडौं : सुनको भाउ आज ५ सय रुपैयाँले बढेको छ। अघिल्लो कारोबार दिन सोमबार ७ सयले घटेको सुन मंगलबार ५ सय रुपैयाँले बढेको हो। नेपाल सुन चाँदी व्यवसायी महासंघका अनुसार आज ५ सय रुपैयाँले बढेर प्रतितोला सुनको मूल्य १ लाख ९ हजार ८०० रुपैयाँ पुगेको हो। सोमबार प्रतितोला सुन १ लाख ९ हजार ३ सय रुपैयाँमा कारोबार भएको थियो। तेजाबी सुन १ लाख ९ हजार ३०० कायम भएको छ। सुनको मूल्य बढेसँगै चाँदी पनि बढेको छ। आज ५ रुपैयाँले बढेर तोलाको १४ सय ३५ रुपैयाँमा कारोबार भइरहेको महासंघले जनाएको छ। सोमबार चाँदी तोलाको १४ सय ३० रुपैयाँमा कारोबार भएको थियो।
राष्ट्र बैंकले भन्यो विदेशी मुद्रा सञ्चिति सुविधाजनक स्थितिमा,काठमाडौं : नेपाल राष्ट्र बैंकले विदेशी मुद्रा सञ्चिति सुविधाजनक स्थितिमा रहेको जानकारी दिएको छ। देशको आर्थिकि तथा वित्तीय स्थिति सार्वजनिक गर्दै नेपाल राष्ट्र बैंकले २०७९ असार मसान्तमा १२ खर्ब १५ अर्ब ८० करोड बराबर रहेको कूल विदेशी विनिमय सञ्चिति १५२० प्रतिशतले वृद्धि भएको जनाएको छ। फागुन मसान्तमा विदेशी विनिमय सञ्चिति १४ खर्ब १ अर्ब २१ करोड पुगेको राष्ट्र बैंकको भनाइ छ। अमेरिकी डलरमा यस्तो सञ्चिति २०७९ असार मसान्तमा ९ अर्ब ५४ करोड रहेकोमा २०७९ फागुन मसान्तमा १२१० प्रतिशतले वृद्धि भई १० अर्ब ६९ करोड कायम भएको छ। उक्त विदेशी विनिमय सञ्चितिले १०९ महिनाको वस्तु आयात र ९४ महिनाको वस्तु तथा सेवा आयात धान्न पर्याप्त रहने राष्ट्र बैंकले जनाएको छ।
राजधानीकै व्यस्त सडकको पुल अलपत्र,"काठमाडौं : राजधानीको व्यस्त तिनकुने पुल ठेकेदारको लापरवाहीका कारण अझै अलपत्र छ। ०७१ सालमा पूर्वसांसद एवं ठेकेदार हरिनारायणप्रसाद रौनियारको पप्पु कन्स्ट्रक्सनले पुलको ठेक्का लिएको थियो। पुलको ठेक्कामा बदनाम पप्पु कन्स्ट्रक्सनले २१ करोड रुपैयाँमा साढे ३ वर्षमा सक्नेगरी पुलको ठेक्का लिएको थियो। सम्झौताअनुसार ०७४ मै दुई लेनको कुल १७० मिटर लामो २ वटा पुल बन्नुपर्ने थियो। तर, २०७६ मा गरिएको स्थलगत निरीक्षणमा पुलको पाइलमा गम्भीर त्रुटि पाइयो। २९५ मिटर गहिरो पाइल निर्माण गर्नुपर्नेमा पप्पुले १६५ मिटरको मात्र बनाएर झारा टार्ने काम गरेको थियो भने २ वटा पाइल निर्माणाधीन अवस्थामै भाँचिएका थिए। डिजाइन अनुसार समस्याको समाधान गरेर मात्र काम अघि बढाउन निर्देशन भएपनि कम्पनीले जबरजस्ती पुलको सबस्ट्रक्चर निर्माण गरेर ढलान थालेपछि ठेक्का तोडिएको हो। सार्वजनिक खरिद अनुगमन कार्यालयले पप्पुलाई ०७६ मै कालोसूचीमा राखेको छ। त्यसपछि वाइपी किराँतेश्वर जेभीले पुल निर्माणको ठेक्का पाएको थियो। साढे २४ लाखमा ४२ महिनामा पुल निर्माण गरिसक्नुपर्ने समयसिमा सहित वाइपी किरांतेश्वरलाई ठेक्का दिइएको थियो। नयाँ ठेकेदारलाई पप्पुले गरेको काममध्ये प्राविधिक हिसाबले समस्या भएको संरचना भत्काएर नयाँ गर्न भनिएको थियो। तर, नयाँ ठेकेदारले पनि अझै काम अघि बढाएको छैन। ०७१ सालमा सो पुलसँगै बिजुलीबजारस्थित धोबीखोला पुल निर्माणका लागि ठेक्का सम्झौता भएको थियो। धोबीखोलामा नयाँ प्रविधि (आर्क एण्ड ब्रिज) बाट पुल निर्माण पनि भयो। तर, तीनकुने पुलको काम भने अझै अघि बढेको छैन। तीनकुनेको पुल साँघुरो भएकाले यस क्षेत्रमा सवारी चाप बढी हुँदा सर्वसाधारण र चालक हैरान छन्। यो पनि पढ्नुहोस जलमग्न तीनकुने कोटेश्वरतीनकुने जाम तीनकुने जग्गा अधिग्रहण : ४५ वर्षदेखि मुआब्जा किचलो तस्बिरमा हेर्नुहोस् पानी परेपछि तीनकुनेकोटेश्वर सडकको हालत तीनकुने पुलमा पप्पुले बदमासी गरेको ठहर अघि बढ्दैछ तीनकुनेको पुल निर्माण तीनकुनेस्थित बागमती पुल निर्माण आगामी वर्षबाट"
सहकारीको ऋण उठाउन सहजीकरण गर्छौं : महानगर,"काठमाडौं : सहकारीको ऋण असुली गर्नका लागि काठमाडौं महानगरपालिकाको सहकारी विभागले सहजीकरण गर्ने भएको छ। नेपाल सहकारी पत्रकार समाज (सीजेएन) र काठमाडौं महानगरपालिका सहकारी विभागको संयुक्त आयोजनामा भएको कार्यक्रममा सहकारीका समस्या समाधानमा सबै पक्ष जिम्मेवार भएर लाग्नुपर्ने औंल्याइएको छ। सरकार, सहकारी अभियान, सहकारीका सञ्चालक र सदस्यले आआफ्नो स्थानबाट सहजीकरण गरे समाधान निकाल्न सकिने उनीहरूले बताए। कार्यक्रममा बोल्दै काठमाडौं महानगरपालिका सहकारी विभागका निर्देशक देवेन्द्रप्रसाद पोखरेलले अहिलेको आर्थिक चक्रमा परेको प्रभावलाई मनन् गर्दै सहकारी सञ्चालक, सदस्य, नियामक र अभियानकमी एक ठाउँमा आएर समस्या सहजीकरणको उपाय निकाल्नुपर्ने बताए। महानगरपालिकाको सहकारी विभागका उपनिर्देशक विमला कोइरालाले अन्तर सरकारी क्षेत्राधिकारमा एकरूपता ल्याउन पहिला कानुनी पक्ष सुधार हुनुपर्ने बताइन्। सहकारी संघसंस्था सञ्चालन, अनुमतिपत्र नियमन तथा व्यवस्थापनमा कानुनी अड्चन देखिएको उनले औंल्याइन्। सहकारी ऐन २०७४ ले सहकारीको दर्ता, नियमन तथा अनुगमनको अधिकार स्थानीय तहलाई दिए पनि संविधानतः तीनवटै सरकारले आआफ्नो क्षेत्रबाट सहकारी हेर्न पाउने गरी व्यवस्था भएसँगै समस्या देखिएको छ। कार्यपत्र प्रस्तुत गर्दै कोइरालाले कानुनी छिद्रताका कारण संघीय सरकार, प्रदेश सरकार र स्थानीय तहबीच सहकारीको कार्य क्षेत्राधिकारका विषयमा विवाद हुने गरेको उनले औंल्याइन्। सहकारी संस्था र सदस्यहरूबीच सहमतिमा समाधान निकाल्न भरपुर प्रयास गरेको जनाउँदै उनले भनिन्, हामी समस्यालाई उल्झाउने भन्दा पनि सुल्झाउनेतर्फ केन्द्रित छौं। एउटा संस्थासँग २८ पटकसम्म छलफल गरेका छौं। समस्या समाधान भएन भने र सञ्चालकहरू सम्पर्कमा नै आएनन् भने मात्र प्रहरीकहाँ उजुरी पठाउँछौं। संस्थाबाट ऋण नतिर्ने सदस्यलाई कारबाही गर्न ऐनले नै संस्थाहरूलाई अधिकार दिएको र पूर्ण प्रक्रिया अपनाएर दिएको ऋण नउठे उठाउन विभागले सघाउने बताइन्। संस्थाले गरेको लगानी सुरक्षित छ भन्ने आधार प्रस्तुत गरे विभागले सदस्यहरूलाई ६ महिनाका लागि कुर्न समेत आव्हान गर्छउनले भनिन्। कुनै सहकारीले गल्ती गर्यो, सम्पत्ति रोक्का गर्नुपर्यो भने कानुनी व्यवधान आउने रहेछ। एक पालिकाले अर्को पालिकालाई पत्र काट्न समस्या आउने गरेको छ, उपनिर्देशक कोइरालाले भनिन्, यस्तो अवस्थामा प्रहरीको समेत सर्पोट चाहिने हुँदा केन्द्रीय सरकारले नै यसको जिम्मेवारी लिइदिँदा सहज हुने थियो। उपनिर्देशक कोइरालाले पछिल्लो समय महानगरभित्र सहकारीहरूले बचतकर्ता सदस्यको बचत रकम फिर्ता नदिने, बचत लिएर फरार हुने जस्ता घटना बढेको भन्दै सयौंको संख्यामा उजुरीहरू परिरहेको बताइन्। सम्भव भएसम्मका सहकारीका विवाद महानगरभित्रै समाधान गरेर पठाउने गरेको बताइन्। छलफल गरेर समाधान ननिक्लने, अटेर गर्ने संस्थाहरूलाई प्रहरीमा पठाउन बाध्य भएको उनले जनाइन्। चालु आर्थिक वर्षमा मात्र यस्ता ५८ वटा सहकारी संघ संस्थाहरूलाई प्रहरीको जिम्मा लगाइएको उनले बताइन्। सञ्चालकले सक्रियता देखाए ६ महिनासम्म निक्षेपकर्तालाई धैर्य गर्न समय दिने गरेको उनले बताइन्। काठमाडौं जिल्ला बहुउद्देश्यीय सहकारी संघ काठमाडौंका अध्यक्ष मनोज थापाले अहिलेको समस्या सहकारीका कारणले मात्रन भएर विश्वव्यापी रुपमा नै आएको आर्थिक मन्दीका कारण भएको बताए। यतिखेर एउटा मात्र क्षेत्र होइन सबै जसो क्षेत्र प्रताडित छ। सहकारी मात्र होइन बैंकमा नै तरलताको समस्यामा छअध्यक्ष थापाले भने, केहीँ महिना अघिसम्म ७८ प्रतिशत रहेको ब्याजदर एकैपटक १८ प्रतिशत हाराहारी पुग्दा अवस्था कस्तो होला ? यो वित्तीय क्षेत्रकै भूकम्प हो। एकैपटक १० प्रतिशत माथिले ब्याजदर बढ्नु भनेको सुनामी आउनु जस्तै हो। अहिलेको कठिन अवस्थामा सहकारी बचाउन सबै पक्ष एक भएर लाग्नुपर्ने उनले जोड दिए। मुलुकमा ३० हजार सहकारी खुले पनि त्यसको नियमन गर्न नसक्दा समस्या आयो उनले भने,त्यति धेरै सहकारी आवश्यक छ कि छैन भन्ने नियामकले बिचार पुर्याउनुपर्थ्यो। अब सहकारीमा एकीकरण आवश्यक छ। त्यो संख्यालाई घटाएर ५ हजारमा झार्नुपर्छ। काठमाडौं बचत तथा ऋण सहकारी संघ (कास्कून) की कोषाध्यक्ष सीमा पुरीले अहिलेको स्थिति कसैका कारण नभएर वित्तीय संकटले निम्त्याएको बताइन्। पहिला सहकारी अभियान बचाउन लाग्नुपर्ने उनको भनाइ छ। सहकारीले बचत रकम फिर्ता गर्न नसकेको भन्दा पनि तत्कालका लागि तरलता सहजीकरण गर्न सहयोग गरेर विश्वास बढाउनतर्फ लाग्नुपर्ने बताइन्। सदस्यहरूले पनि समयको कठिनाइ बुझेर बचत झिक्न भन्दा सहकारी बचाउन लाग्नुपर्ने उनको भनाइ थियो। सदस्यले विश्वास गरेको हकमा मात्रै संस्था बच्ने भन्दै अविश्वासको हावाहुरी सहकारीभित्र छिरे २५३० प्रतिशत तरलता लिएर बसेका संस्था पनि समस्यामा पर्न सक्ने उनको भनाई छ। काठमाडौं जिल्ला सहकारी संघका सचिव बालकृष्ण वास्तोलाले अहिलेको समस्याको निराकरणका लागि सबै सरोकारवाला पक्षहरूले एक ठाउँमा भेला भएर सहजताको बाटो पहिल्याउनु पर्ने बताए।"
नेप्सेमा २७ अंकको सुधार : कुन समूहको सेयर मूल्य कति बढ्यो ?,"काठमाडौं : सेयर बजारमा दोहोरो अंकको सुधार देखिएको छ। कारोबार साताको तेस्रो दिन आज नेप्से परिसूचक २७३१ अंकले बढेर १८७१३३ विन्दुमा पुगेको छ। सेन्सेटिभ इन्डेक्स ५७९ अंकले बढेर ३५५४५ विन्दुमा अडिएको छ। २६२ कम्पनीको ३३ लाख १५ हजार ७२० कित्ता सेयर ९४ करोड ५२ लाख ४९ हजार १७९ रुपैयाँमा खरिदबिक्री भयो। आज दुई कम्पनीको मूल्यमा सकारात्मक सर्किट लाग्यो। कालिञ्चोक दर्शन र आदर्श लघुवित्त वित्तीय संस्थाको मूल्यमा सकारात्मक सर्किट लेभलमा कारोबार भयो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको ७ करोड १० लाख मूल्य बढिको कारोबार भयो। सानिमा मिडल तमोर हाइड्रोपावरको मूल्य ५ करोड र प्रभु बैंकको ३ करोड मूल्य बढिको सेयर कारोबार भयो। कारोबारमा आएका १३ वटै उपसमूहको सूचक सकारात्मक देखिएका छन्। आज मनु एन्ड प्रो उपसमूहको सूचक सर्वाधिक ३ प्रतिशतले बढ्यो। डेभलपमेन्ट बैंक र फाइनान्सको सूचक २ प्रतिशत बढिले बढ्यो। बैंकिक, होटल्स एन्ड टुरिजम, हाइड्रोपावर,माइक्रो फाइनान्स, म्युचुअल, अदर्श र ट्रेडिङ उपसमूहको सूचक १ प्रतिशतले बढिले बढ्यो।"
ब्याजदर कसले निर्धारण गर्छ? राष्ट्र बैंकका गर्भनरले दिए जवाफ,"काठमाडौं : नेपाल राष्ट्र बैंकका गर्भनर महाप्रसाद अधिकारीले बैंक तथा वित्तीय संस्थाहरूमा ब्याजदरले निर्धारण गर्ने बताएका छन्। मंगलबार आयोजित पत्रकारहरूको जिज्ञासामा उनले ब्याजदर निर्धारणबारे जवाफ दिएका हुन्। उनले विसं २०४६ देखि नै बैंक तथा वित्तीय संस्थाको ब्याजदर निर्धारण बजारलाई दिएको बताए। उनले त्यो प्रथा हालसम्म निरन्तरता पाएको स्पष्ट पारे। उनले बजारले नै बैंक तथा वित्तीय संस्थाहरूमा ब्याजदर निर्धारण गरिरहेको बताए। 'नेपाल राष्ट्र बैंकले ब्याजदर निर्धारण गर्ने जिम्मा बजारलाई दिएको २०४६ देखि हो। त्यो अहिलेसम्म निरन्तर छ। बजारमा तरलता सहज छ भने ब्याजदर तल झर्छ। यदि तरलता क्रन्च भयो भने ब्याजदर माथि जान्छ,' उनले भने, 'राष्ट्र बैंकले त्यसको मोनिटर भने गर्छ।' ब्याजदरको अन्तिम लाभग्राही सर्वसाधारण हुनुपर्ने आफूहरूको हुनुपर्ने गर्भनर अधिकारीको भनाइ छ। त्यसैले निक्षेप र कर्जाको अन्तर ४४ प्रतिशतको सीमा तोकेको उनले बताए। 'निक्षेप र कर्जाको अन्तर ४४ प्रतिशत हामीले राखेका छौं। बैंकले पाउने भनेको ४४ प्रतिशत नै हो। घटे बढेको खण्डमा कुनै बेला डिपोजिट गर्नेले पाउँछन्, कुनै बेला ऋणीले पाउँछन्,' उनले भेन। उनले ब्याजरबाट पीडित धेरै जनाले यसबारे प्रश्न उठाएको भन्दै उनले कर्जाको सही सदुपयोग भयो भएन भन्ने मुख्य कुरा भएको बताए। 'बैंकको ब्याजदरका कारण धेरै जना बिरक्तिनुभएको छ। ब्याज बेसी भएर हो कि अरु आर्थिक गतिविधि नभएर हो? व्यवसाय ऋण र ब्याजको कुरा त मात्र नहोला। एउटा उत्पादनको कम्पोनेन्टभित्र ब्याजको हिस्सा कति हुन्छ?,' गर्भनर अधिकारीले प्रश्न गरे, 'कर्जाको सही प्रयोग भयो कि भएन? कर्जाको मिस्युज भयो भन्ने पनि छ। मिस्युज भएकाहरूलाई कारबाही पनि गरिरहेका छौं।' उनले कर्जा मिस्युज गर्नेहरूलाई फौजदार कानुन लगाउनुपर्ने सुझाव आएको भन्दै बैंकिङ कसुरको डिग्री हेरेर कारबाही भइरहेको बताए।"
सबैखाले व्यवसायीले अपनत्व गर्ने महासंघ बनाउँछु,"काठमाडौं : नेपाल उद्योग वाणिज्य महासंघका वरिष्ठ उपाध्यक्षका उम्मेदवार उमेशलाल श्रेष्ठले सबै उद्योगी व्यवसायीले अपनत्व गर्ने महासंघ बनाउनुपर्ने आवश्यकता टड्कारो रहेको बताएका छन्। अहिले साना, घरेलु तथा मझौला उद्योगी व्यवसायीहरूको समस्या एकदमै जटिल बन्दै गएको छ भने वस्तुगत र जिल्ला नगरका उद्यमी व्यवसायीको अवस्था एकदमै दयनीय बनेको छ, महासंघको ५७ औं साधारणसभामा बोल्दै उनले भने, वस्तुगत तथा जिल्ला नगरका साथीहरू आफ्ना समस्या लिएर सडक आन्दोलनमा उत्रदा पनि महासंघ नेतृत्वले नदेखेको र नसुनेको अवस्था छ। अहिले महासंघका जिल्ला नगर, वस्तुगत, एसोसिएट्स र द्विराष्ट्रिय संघबीच अन्तरसम्बन्ध नरहेको भन्दै आगामी दिनमा सबै पक्षहरूबीच समन्वय र सहकार्य आवश्यक रहेको बताए। मेरो विरासत कुनै ठूलो व्यावसायिक घरना होइन तर मैले सानोबाट प्रवेश गरेर अहिले राम्रै अवस्थामा आफ्नो व्यवसाय संचालन गरिरहेको छु,महासंघमा पनि मेरो लामो अनुभव छ, उनले भने, महासंघमा उद्योगी व्यवसायीहरूको जे माग हो मेरो एजेण्डा पनि त्यहीँ नै हो त्यसैलाई सम्बोधन गर्न वरिष्ठ उपाध्यक्षमा उम्मेदवारी दिएर अघि बढेको छु। महासंघका उद्योगी व्यवसायीका समस्या सुन्ने, देख्ने र उक्त समस्या समाधानका लागि सम्बन्धित निकायका लिएर लविङ गर्न सक्ने निडर नेतृत्वको आवश्यकता रहेको भन्दै त्यसका लागि निर्विकल्प रहेको समेत उनको दावी थियो। हामीले व्यवसायी माझ जे बोल्छौं सरकारसँग पनि त्यहीँ विषय इमान्दारिताका साथ उठाउन पर्छ, उनले भने, त्यो इमान्दारिता मसँग छ यदि तपाईंहरूले निर्वाजित गरेर पठाउनु भएको खण्डमा पूर्ण रुपमा पालना गर्नेछु। नयाँ नेतृत्व चयनसँग महासंघमा अबका दिनमा हुने अध्यक्ष चन्द्रप्रसाद ढकालको सहयोगीको रुपमा अघि बढ्न वरिष्ठ उपाध्यक्षमा उम्मेदवारी दिएर अघि बढेको भन्दै आफूले जितेको अवस्थामा सबै खाले उद्यमी व्यवसायीले अपनत्व गर्ने महासंघ बताउने समेत उनको प्रतिवद्धता थियो। चन्द्रजीले बिहीबारबाट महासंघको नेतृत्व सम्हाल्दै हुनुहुन्छ, उनले भने, म पनि जितेर गएको अवस्थामा एक महिनाभित्रै व्यावसायिक हकहितमा काम गर्ने महासंघ पाउनुहुनेछ। आर्थिक क्षेत्रको संवाहक निजी क्षेत्र भएको र निजी क्षेत्र नभई सरकार नचल्ने भन्दै अहिलेको अवस्थामा निजी क्षेत्रको मनोबल उकास्न नयाँ नयाँ कार्यक्रम ल्याउनका महासंले पहल गर्नुपर्ने बताए। बजारमा आएको मागको गिरावटको कारण अहिले उद्योगी व्यवसायीको सामान बिक्री हुने अवस्था छैन जसका कारण बैंकको कर्जा तिर्न सक्ने अवस्थामा छैनौं, उनले भने, हामी उद्योगी व्यवसायीले बैंकको कर्जा वा ब्याज तिर्दैनौं भनेका छैनौं तर अहिलेको अवस्थामा राष्ट्र बैंकले कर्जाको पुनर्तालिकीरण र सरकारले ब्याजमा सहुलियत दिनु जरुरी छ। देशको अर्थतन्त्रमा निजी क्षेत्रले ६५ देखि ७० प्रतिशत योगदान दिँदै आएको भन्दै अर्थतन्त्र जोगाउनका लागि पनि सरकारले निजी क्षेत्रको सुरक्षा दिनुपर्ने बताए। साथै अहिले सरकारले निजी क्षेत्रलाई काम गर्ने वातावरण बनाइदिनुपर्ने समेत उनले बताए। हामीले सरकारसँग खोजेको सम्मान फूलमाला वा खादा होइन, उनले भने, अहिलेको झण्झटिलो नीति नियम परिवर्तन गरेर काम गर्ने वातावरण बनाइदिनु पर्यो त्यही नै हो हाम्रा लागि सम्मान। उक्त कार्यका लागि महासंघले नेतृत्व लिनुपर्ने समेत उनले बताए। अहिले महासंघभित्र शुद्धीकरण जरुरी देखिएको भन्दै आफू निर्वाचित भएको खण्डमा तुरुन्तै उक्त कामको थालनी गर्ने बताए।"
आरकेडी होल्डिङ्सले आईपीयो जारी गर्ने,"काठमाडौं : आरकेडी होल्डिङ्स कम्पनी लिमिटेडले आईपीओ निष्कासन गर्ने भएको छ। कम्पनीको छैटौँ साधारणसभाले सर्वसाधरणका लागि आईपीओ जारी गर्ने निर्णय गरेको हो। कम्पनीको पुँजी वृद्धि, स्थानीयवासी तथा सर्वसाधरणलाई लगानीको अवसर दिने उद्देश्यले आईपीओ जारी गर्न साधारणसभाले अनुमति दिएको कम्पनीका अध्यक्ष रामचन्द्र शर्माले जानकारी दिए। स्थानीयवासी र वैदेशिक रोजगारीमा रहेका नेपाली, कर्मचारी, सामूहिक लगानी कोष र सर्वसाधारणलाई समेत गरी १२ प्रतिशत शेयर दिने गरी आईपीओ जारी हुनेछ। यसबाहेक संस्थापक शेयरधनीहरुलाई १० प्रतिशत अग्राधिकार शेयर जारी गर्ने भएको छ। कम्पनीको अधिकृत पुँजी दुई अर्ब रहेको छ भने जारी पुँजी एक अर्ब ५० करोड रहेको छ। कम्पनीमा संस्थापक शेयर पुँजी ७८ प्रतिशत रहेको छ। आरकेडी होल्डिङअन्तर्गत बन्दीपुर एन्ड टुरिज्म लिमिटेडले पहाडकी रानी भनेर चिनिने बन्दीपुरमा केबुलकार र पाँचतारे होटल, स्काई वाक, बन्जी, जिपलाइन लगायतका पर्यटन पूर्वाधार निर्माण गरिरहेको छ। पञ्चासे केबुलकार एन्ड टुरिज्म लिमिटेडमार्फत कास्की, पर्वत र स्याङ्जाको सिमानामा पर्ने पर्यटकीयस्थल पञ्चासेमा र बुढीमाँ छिम्केश्वरी केबुलकार लिमिटेडमार्फत तनहुँको छिम्केश्वरीमा केबुलकार निर्माणको प्रक्रिया अगाडि बढाएको छ।"
वाइडबडी काण्डमा खोइ कारबाही ?,"काठमाडौं : महालेखा परीक्षकको कार्यालय र संसदको सार्वजनिक लेखा समितिले नेपाल एयरलाईन्सको वाइडबडी खरिदमा भ्रष्टाचार भएको ठहर गरे, ०७५ सालमा। लेखा समितिले जहाज खरिद प्रक्रियामा संलग्नमाथि कारबाहीको सिफारिससहित अख्तियार दुरुपयोग अनुसन्धान आयोगमा लेखी पठायो। तर, अख्तियारले त्यसलाई अझै निष्कर्षमा पुर्याएको छैन। महालेखा परीक्षकको ५५औं वार्षिक प्रतिवेदनमा नेपाल एयरलाइन्सको वाइडबडी (एयरबस ३३०२००) जहाज खरिदमा अनियमितता भएको ठहर गर्यो। सम्झौता गरिएभन्दा निकै कमसल खालका जहाज ढिला गरी ल्याइएको भन्दै महालेखाले अनियमितताको आशंका गर्यो। १२ अर्ब रुपैयाँ ऋणमा ल्याइएका दुइटा वाइडबडीको ऋण र साँवा गरी करिब ३३ अर्ब रुपैयाँ निगमको दायित्वमा थोपरिएको थियो। पहिलो वाइडबडी विमान ए ३३०२४३, नाइनएलएएलवाई अन्नपूर्ण २०७५ असार १४ मा र दोस्रो वाइडबडी विमान ए ३३०२४३, नाइनएलएएलजेठ मकालु साउन १० गते फ्रान्सको टुलुजबाट काठमाडौंमा अवतरण भएका थिए। तर, बोलपत्रअनुसार जहाज आउन ढिलाइ हुँदा निगमले पहिलो जहाजबाट ९ महिनाको आम्दानी र दोस्रो जहाजबाट ४ महिनाको आम्दानी गुमाएको थियो। ति जहाजको गैर दर्ता प्रमाणपत्र फ्रान्सको ईएएसएबाट प्राप्त भएको तर अन्यत्र दर्ता भएको प्रमाण उपलब्ध भएन। र यसले गैरकानुनी खरिद बिक्री प्रक्रिया तथा रकम अपचलन भएको पुष्टि भएको लेखा समितिको ठहर थियो। एयरबस खरिदका क्रममा भएको आर्थिक अनियमिता, निगमको बदनियत, जहाजको भारवहन क्षमतामा गडबडीलगायतका विषयमा महालेखापरीक्षकको ५५औं वार्षिक प्रतिवेदनले औंल्याएपछि संसदीय छानबिन भएको थियो। महालेखा प्रतिवेदन अनुसार निगमले आर्थिक विनियमावली, २०६५ को विनियम २३६ (१) अनुसार निर्माता कम्पनीसँग विमान खरिद नगरि आपूर्तिकर्तासँग खरिद गरेको देखाएको थियो। बढीमा एक हजार घण्टा उडेको र २०७१ भन्दा पछि बनेको नयाँ जहाज भनी उल्लेख गरेकोमा २०६५ सालभन्दा पहिला नै बनेको जहाज खरिद गरिएका थिए। यस्तै, उल्लेखितभन्दा भारवहन क्षमता पनि प्रतिविमान १२ मेट्रिक टन कम भएको लेखा समितिको निष्कर्ष थियो। पुरानो जहाज खरिद गर्दा सो कम्पनीले बिक्रीमा ठूलो छुट दिएको तर निगमले नयाँ जहाजको नै खरिद मूल्यमा किनेको देखिएको उक्त प्रतिवेदनमा उल्लेख छ। एयर बस कम्पनीसँग सोझै खरिद गर्दा तिर्नुपर्ने मूल्य र बोलपत्रबाट कायम मूल्यबीच तुलना गर्न सकिने अवस्थामा तुलना नगरेका कारण निगमलाई ठूलो आर्थिक नोक्सानी भएको लेखा समितिको ठहर थियो। यो पनि पढ्नुहोस एयरबस भन्छ वाइडबडी भाडामा सरकारसँगै छैन वाइडबडी किनेको प्रमाण लेखा समिति भन्छ : वाइडबडीमा ६ अर्ब ५९ करोड घोटाला, २ अर्ब ४० करोड कमिशन पनि गायब वाइडबडी प्रकरण : उपसमितिले कामै गरेन वाइडबडी प्रकरण : निगमलाई लेखाका ३८ प्रश्न वाइडबडी प्रकरण : पर्यटनमन्त्री र सचिव भ्रष्टाचारमा मुछिएको प्रतिवेदनमा के छ ? (पूर्णपाठ) वाइडबडीमा सांसद विभाजित वाइडबडी प्रकरणमा उपसमितिले सर्वोच्चको फैसला किन देखेन ? वाइडबडीले उब्जाएका प्रश्न वाइडबडीमा छानबिन : लेखा समितिको पत्रप्रति अख्तियारको असन्तुष्टि सुशासन समितिमा अख्तियार प्रमुखको जवाफ वाइडबडी प्रकरणमा विस्तृत अनुसन्धान हुन्छ वाइडबडीमा अख्तियार वाइडबडी एक अर्ब ६६ करोड घाटामा वाइडबडीमा धमाधम बयान वाइडबडी प्रकरण : 'भार घटाएको पैसा तिराउनू अर्बौ डुबाएको वाइडबडी"

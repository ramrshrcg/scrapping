शीर्षक,विवरण
वसन्तमा फागुको हर्ष,"मौसम जाडोबाट विस्तारै गर्मीतिर उन्मुख छ भने प्रकृतिले नयाँ पालुवाहरू दिन थालेको छ। घरआँगनमा आएको होली खेल्ने रंग, अबिरहरू तम्तयार छन्। अधिकारको दुरुपयोग गर्नेलाई होलिकाको अवस्था हुने बिम्ब पस्कँदै समापनतिर जाने यो पर्व सत्ययुगदेखि नै आरम्भ भएको हो। धर्म, संस्कृतिको अक्षुष्णतालाई कायम राख्ने नेपालीहरूका घर आँगनमा वसन्तको महोत्सव, होलीपर्व, हर्ष र विजयोत्सवका रूपमा सदाझैं यस वर्ष पनि आइपुगेको छ। विखण्डनतिर उन्मुख भइरहेको, हरेक विषयमा समर्थन र विरोध भनौं अन्तरविरोधको स्वरमा हुर्कन लागेको हाम्रो समाजलाई यो पर्वले निश्चय नै सद्भाव र भाइचारा अनि राष्ट्रिय एकताको सन्देश दिन्छ नै। नयाँ ऊर्जा, नयाँ उत्सव, नवीनतम जोस र जाँगर लिएर नेपालको भावी चित्र खिच्ने अभिलाषा बोकेर नव वसन्तको खोजी गरिरहेका नेपालीबीच अतीतका कटु यथार्थलाई बिर्सेर धार्मिक, सांस्कृतिक र मौलिक चिनारी प्रस्तुत गर्न उद्यत् नेपाली के तराई, के उपत्यका के पहाड सबैतिर एक साता होली महोत्सव मनाउँदैछन्। देश विकास भनौं प्रगतितर्प उन्मुख हुन पहिले मनोमालिन्यलाई छोड्नु पर्छ। त चीरदाहको नामले परिचित फागुलाई असत्यमाथि सत्यको विजय उत्सवका रूपमा लिने चलन रहेको हो। राजधानी काठमाडौंको वसन्तपुरमा एक हप्ताअगाडि नै २५ फिट अग्लो काठको लिंगो ठड्याई विभिन्न रंगका कपडाले बेरिएको छ। यसरी बडो उल्लासका साथ फागु आगमनको संकेत दिने लिंगोलाई वृन्दावनको आनन्द कदमको रूखको प्रतीक मान्ने चलन छ। लिंगोको टुप्पोमा छत्राकार दिइएको चीर ठड्याउने कार्यलाई फागु पूर्णिमाको अघिल्लो रातिसम्म राखेर जलाइन्छ। चीरलाई दहन गरिने भएकाले चीरदाहको नामले फागु पूर्णिमाका दिन खुसीयालीका रूपमा पनि मान्ने चलन छ। चीरलाई दहन गरिने भएकाले चीरदाहको नामले फागु पूर्णिमाका दिन खुसीयालीका रूपमा जात्रा मनाइन्छ। चीरको खरानी दल्ने, त्यसको टीका लगाउने, घर सजाउने, शरीरमा रंगीविरंगी चित्र बनाई एकआपसमा फागु खेल्ने चलन पनि रहेको छ। शत्रुता र वैरभावलाई बिर्सेर आपसी भाइचाराको रूपमा, मित्रताको गाँठो बलियो पार्ने चाडको रूपमा पनि फागुलाई मनाइने गरिन्छ। तराईमा फागुको रौनक पूर्णिमाको भोलिपल्ट हुन्छ। मिथिला (जनकपुर)मा धूमधामसाथ मनाइने यो पर्वले तराईका प्रत्येक कुनासम्म आफ्नो पहुँच बढाएको छ। तराईका ग्रामीण परिवेशमा रहेका फोहोर, घाँस पतझरहरूलाई जलाएर पुराना दर्द बिर्सने, चीरदाह, उत्सवका रूपमा मनाइन्छ। वसन्तका नयाँ पालुवाझैं जीवनमा नयाँ उत्साहको ऊर्जा थप्ने चाड फागु नेपालका कुनाकाप्चा ग्रामीण परिवेशसम्म बडो उत्सुकताका साथ मनाइने गरिन्छ। अधिकारको दुरुपयोग गर्नेहरूलाई विशेष सतर्क गराउने संकेत दिने होलिका दहन उत्सवले प्राचीन इतिहासको पनि संकेत गर्छ। धन, पद प्रतिष्ठाको अनि क्रोध, लोभको प्रतीक हिरण्यकशिपुले सात्विक कार्यका प्रतीक प्रह्लादको अन्त्य गर्न भरमग्दुर प्रयत्न गरेको तर सत्यको विनाश भने हुन नसक्ने देखे। त्यसपछि अग्निले दहन गर्न नसक्ने दैवीशक्ति लिएर बसेकी बहिनी होलिकाको काखमा राखेर भक्त प्रह्लादको अन्त्य गर्ने प्रयास स्वरूप प्रह्लादलाई जलाउन प्रयत्न गर्यो। अन्ततः प्राप्त शक्तिको दुरुपयोग भएको देखी अग्निदेवले प्रह्लादको सट्टा होलिकालाई नै दहन गरिदिए। असत्यको प्रतीक हिरण्यकशिपु र उसकी समर्थक होलिका दहनको खुसीयालीमा त्यसै होलिका दहनको खरानीको टीका लगाई खुसी व्यक्त गर्ने क्रममा फागु खेल्ने परम्रा विकसित हुँदै आयो। प्रह्लादलाई बाजागाजासहित रंगीन उत्सवका साथ अबिरयात्रा गरिएको संस्मरण स्वरूप फागुपूर्णिमा मनाउने चलनले सबै जनमानसमा एउटा अमिट छाप छोडेको छ। सत्ययुगको उपर्युक्त संस्मरणले द्वापरयुगको संकेतस्वरूप वृन्दावनमा गोपिनीहरूका साथ श्रीकृष्णले रसरंग गरेको प्रसंग जोडिन पुग्छ। होलिको उत्सव मान्दै कल्मष हटाउने, आत्मीय स्नेह बढाउने, सुख, समृृद्धि र ऐश्वर्य वृद्धि गर्ने चाडको रूपमा द्वापरयुगदेखि नै मान्दै आएको पर्व कलियुग आजसम्म आइपुग्दा पनि बढेको छ। आफन्तसँग भेटघाट गरी खुसीको साटासाट गर्दै उपहार दिँदै, मीठा खानेकुरा खाने पर्वका रूपमा पनि यसलाई लिइन्छ। नयाँ अन्न स्वास्थवद्र्धक जौ, चना, गहुँको परिकार बनाउने त्यसको आहुती दिँदै आत्मेश्वर शरीरभित्रको परमेश्वरलाई भोगप्रसाद लगाउने चाडका रूपमा पनि यसलाई हेर्ने गरिन्छ। यसमा आहुती दिइएको तिलक प्रसाद टीका लगाउने चाडको रूपमा पनि लिइन्छ। द्वापर युगमा राजा युधिष्ठिरको पालामा पनि होली महोत्सव मनाइने गरिन्थ्यो। भविष्य पुराणको कथानकअनुसार ढुण्डा नामकी राक्षस्नीले केटाकेटीहरूलाई बडो उपद्रव गर्न थालेकीले हातमा मसाल लिएर ठूलो जनसमूहका साथमा अग्नि प्रज्वलित गर्दा ढुण्डा राक्षसी डराई केटाकेटी अपहरण गर्ने कार्य बन्द गरेकी र सबैलाई सुख शान्ति मिलेको कुरा पनि पौराणिक कथाहरूको प्रसंग पाइन्छ। फागु महोत्सवमा अग्निदहन गर्दा वरिपरिको वातावरण स्वच्छ, पवित्र हुने, रोग निरोधक शक्ति वृद्धि हुने, रोगका कीटाणुहरू, फोहोर नास हुने, शरीर निरोगी हुने वैज्ञानिक दृष्टिकोणले पनि यो उत्सवलाई सबैले मान्ने गरेका हुन्। प्रदूषित वातावरण, समयमा सहरमा फोहोर नउठ्ने कार्यलाई यो पर्वले तीखो व्यंग्य गरेको छ। फागुको राग गाउने परम्परा पनि मल्लकालीन इतिहासबाट आरम्भ भएको देखिन्छ। किंवदन्तीअनुसार भोट गएका एक व्यापारी आफ्नो बस्ती काठमाडौंको ठहिटी टोलमा फर्कन सकेको खुसीयालीमा काठमाडौं सहरमा अबिर जात्रा गर्ने परम्परा सुरु भएको भन्नेहरू पनि छन्। काठमाडौंको ठबली महाबिहारबाट चक्रद्य जात्रा सुरु हुने परम्परा भएकाले सो कुराको पुष्टि हुन्छ। काठमाडौंवासीले होलीलाई चक्रद्य भन्ने गरेका र यो जात्रा होलीकै सम्झनामा सुरु भएको हुन सक्ने कुरा संस्कृतिविद्हरूको मत छ। भगवान् मस्येन्द्रनाथको पुकार गर्दै सार्थबाहु नामक व्यापारी ठूलो कष्टका साथ भोटबाट फर्कन सकेको संस्मरणस्वरूप पनि काठमाडौंवासीले यो जात्रा सुरु गराएको भन्ने किंवदन्ती छ। आफ्नो भदा प्रह्लादलाई काखमा राखी जलाउन खोज्दा आफैं डढेकी र त्यसको खुसीयालीमा होलिका दहन उत्सव मनाइने गरिएको हो। सत्ययुगदेखि नै आरम्भ गरिएको फागु उत्सवले प्राप्त अधिकारको दुरुपयोग गर्नेलाई होलिकाकै हालत हुन्छ भन्ने संकेतसमेत दिन्छ। हिरण्यकशिपुको वितण्डा समाप्त पार्न, सत्य, शान्त र भक्तिभावले ओतप्रोत प्रह्लादलाई बचाउन जगदीश्वर श्रीविष्णु आज्ञाले हिरण्यकशिपुकी बहिनी होलिकाको अन्त्य गरेको प्रसंग पनि पौराणिक चर्चाको विषय बनेको छ। पुरानो मनोमालिन्य, शत्रुता र वैरभावलाई बिर्सेर घरघरमा गई शुभकामना, भोज भतेर, बधाई साटासाट गरिने यो फागुपर्व काठमाडौंमा मल्लकालदेखि आरम्भ भएको कुरा इतिहासले पुष्टि गरेको छ।"
सुशासनका लागि प्रणाली,"नेपालमा व्यवस्थाहरू परिवर्तन भए, सरकारहरू परिवर्तन भए तर प्रविधिको विकाससँगै प्रणालीहरू सुधार हुन सकेनन्। हरेक सरकारको कर्तव्य हुन्छ, देशमा सुशासन कायम गरेर जनतालाई छिटो, छरितो तथा सर्वसुलभ रूपमा सेवा उपलब्ध गराउने र देशको विकास तथा समृद्धि हासिल गर्ने। नेपालमा पनि हरेक पटक सरकार परिवर्तन हुँदा मन्त्रीप्रधानमन्त्रीबाट आउने प्रतिबद्धता र पदस्थापनपछि चर्चा गर्ने विषय पनि यिनै हुन्। त्यतिमात्र होइन, हरेक पटक मन्त्रीहरू पदभार गरेपछि मातहतका प्रत्यक्ष रूपमा जनताको सरोकार हुने कार्यालयमा निरीक्षण गर्ने र त्यहाँ उपस्थित कर्मचारीहरूलाई निर्देशनआदेश दिने परिपाटी परम्पराजस्तो लाग्छ। तर अहिलेको अस्थिर राजनीतिक अवस्थामा त्यस्ता आदेश निर्देशनहरूको महत्त्व भने घट्दै गएको देखिन्छ। किनकि कुनै पनि देशको राज्य सञ्चालन नियम कानुनको परिधिमा रहेर निश्चित विधिपद्धतिबाट चल्ने गर्छ। यो राज्यमा हुनुपर्ने कानुनी सर्वोच्चताको सर्वमान्य सिद्धान्त पनि हो। हरेक देशको राज्य सञ्चालनका लागि त्यस देशको कानुनी व्यवस्थाअनुसार आवधिक रूपमा जनताको अभिमतको आधारमा सरकारहरू निर्माण हुने गर्छन्। उनीहरूले आफ्नो विचार, सिद्धान्त तथा प्रतिबद्धताअनुसार नीति तथा कार्यक्रमहरू तयार गर्छन्। आवश्यक परे कानुनसमेत परिवर्तन गरेर राज्य सञ्चालनका विधिपद्धतिहरू निर्माण गरेर राज्य सञ्चालन गर्छन्। निर्वाचित सरकार समयसमयमा गठन विघटन हुने गर्छ र स्थायी भने कहिल्यै हुँदैनन्। राज्य सञ्चालनको महत्त्वपूर्ण भूमिकामा रहेको सरकारको प्रशासनयन्त्र अर्थात् कर्मचारीतन्त्र जसलाई स्थायी सरकार भनिन्छ। यसको विघटन कहिल्यै हुँदैन। निर्धारित नियम, कानुन, विधि, पद्धतिबाट निरन्तर सञ्चालित हुने गर्छ। ती सबै नियम, कानुन, विधि र पद्धति जनताको सुविधा तथा सहजताका लागि नै बनाइएका हुन्छन्। तर नेपालमा पटकपटक व्यवस्था परिवर्तन भए सरकारहरू धेरै पटक परिवर्तन भए तर प्रविधिको विकाससँगै प्रणालीहरू सुधार हुन सकेनन्। कम्प्युटरहरू किनिए। इन्टरनेटहरू जोडिए। तालिम, सेमिनार, गोष्ठीहरू पनि गरिए। तर ती सबै तथ्यांकहरू जम्मा गर्ने, जोड घटाउ गर्ने, चिठीपत्रहरू प्रिन्ट गर्ने तथा सामाजिक सञ्जाल उपयोग दुरुपयोगमै सीमित भए। आधुनिक सफ्टवेयर जडान गरेर सर्वसुलभ, सहज तथा निरन्तर रूपमा जनतासमक्ष प्रविधिको पहुँच पुयाएर सेवा दिने कार्य सफल हुन सकिरहेका छैनन्। अहिले प्रत्यक्ष जनसरोकार राख्ने कार्यालयहरू जस्तो जिल्ला प्रशासन कार्यालय, यातायात व्यवस्था कार्यालय, मालपोत कार्यालय, राहदानी विभाग, श्रम कार्यालय कम्प्युटर इन्टरनेट तथा विशेष किसिमका सहयोगी सफ्टवेयरको जडानसमेत नभएको भने होइन। तर तिनको उचित व्यवस्थापनको अभावमा त्यस्ता कार्यालयहरूमा दैनिक भीड लाग्ने गर्छ। टाठाबाठा तथा कार्यालयमा पहुँच हुनेहरूको काम छिटोछरितो लाइनमा समेत बस्नु नपर्ने सिधासाधा जनताको काम समयमा नहुने झन्झट बेहोर्नु पर्ने अवस्था देखिन्छ। क्षमताअनुसार सर्भरहरू जडान नभएका होलान्, जनसेवाका लागि आवश्यक जनशक्ति नहोलान् त्यो अर्को पाटो हो। तर उपलब्ध भएका साधनस्रोत र कार्यालयमा रहेका जनशक्तिको उचित उपयोग तथा व्यवस्थापन इमान्दारीपूर्वक चाहिँ नभएकै हो। अलिकति जनसरोकारका कार्यालयमा भीडभाड हुनु स्वाभाविक हो। त्यहाँ लाइनमा बस्नुपर्ने पनि स्वाभाविक हो। तर त्यसको इमान्दार व्यवस्थापन चाहिँ हुनुपर्छ। नयाँनयाँ सरकार, मन्त्रीहरू परिवर्तन हुँदा कार्यालय निरीक्षण गर्ने भीडहरू देखेपछि भीड कम गर्न निर्देशन दिनुलाई स्वाभाविक ठान्छन्। तर भीड कम गराउने कि प्रणाली सुधार्ने त्यसतर्फ भने ध्यान दिँदैनन्। हरेक सरकारको कर्तव्य हुन्छ, देशमा सुशासन कायम गरेर जनतालाई छिटो, छरितो तथा सर्वसुलभ रूपमा सेवा उपलब्ध गराउने। नेपालमा सरकार परिवर्तन हुँदा मन्त्रीप्रधानमन्त्रीबाट आउने प्रतिबद्धता र पदस्थापनपछि चर्चा गर्ने विषय पनि यिनै हुन्। जनताको चाहना लाइन बस्नु नपरोस् भन्ने होइन। उनीहरू लाइन बस्न तयार छन् तर त्यो लाइन बसाउनेको कार्यालयको इमान्दारीताप्रति अविश्वास हो। पैसा, पहुँच र सम्पर्कको भरमा काम छिटो हुने सो नभए लाइन बसी राख्नुपर्ने अवस्थाको विरोध हो। गुनासो पनि हो। अमेरिका, बेलायत, जापान, अस्ट्रेलियाजस्ता विकसित देशहरूमा समेत हरेक ठाउँमा लाइन बस्नु पर्छ। चिया, कफी खाने ठाउँमा समेत लाइन बस्नु पर्छ। जनता लामो समय लाइन बस्न तयार छन् तर निश्चित समयमा काम सम्पन्न हुने ग्यारेन्टी चाहन्छन्। सर्भर डाउन भयो भनेर काम रोक्ने र ५ बजेपछि पछाडिको ढोकाबाट अतिरिक्त पैसा दिएर काम गराउनु नपरोस्। सरकारी सेवा छिटो, छरितो तथा सहज बनाउन हुलाक प्रणालीको सुधार गर्नै पर्छ। हरेक घरको नम्बरिङ सिस्टम बनाउनै पर्छ। भौतिक रूपमा चाहिने कागजपत्रहरू जस्तो पासपोर्ट, नागरिकता, परिचयपत्र, लालपुर्जा, सरकारी पत्राचार, बैंकका कागजपत्र आदि हुलाकमार्फत सम्बन्धितको ठेगानामा पठाउने वा उसको हुलाकमा रहेको मेल बक्स आउने व्यवस्था गराउनु पर्छ। यो व्यवस्था गर्न त समय लाग्ला। अहिलेलाई धेरै कागजपत्र अनलाइन इमेलमार्फत प्राप्त गर्न पनि सकिन्छ भने पासपोर्ट, नागरिकता परिचयपत्रहरू, प्रमाणपत्रहरू तथा सक्कल नै चाहिने कागजपत्रहरू नजिकको वडा कार्यालयमार्फत प्राप्त गर्न सकिन्छ। सेवा दिने निकायहरूले औंठा छाप वा तस्बिर खिच्नु पर्ने वा अरू कुनै कारणले भौतिक रूपमै उपस्थित हुनुपर्ने अवस्थामा अनलाइनमार्फत सबै प्रक्रिया पूरा गर्ने र भौतिक रूपमा उपस्थित हुन सहज रूपमा समयावधि लिनुपर्ने व्यवस्था गर्नुपर्छ। अहिले पनि पासपोर्ट, राष्ट्रिय परिचयपत्र तथा अन्य केही ठाउँमा नियुक्ति लिन सक्ने व्यवस्था गरेको देखिन्छ। हुन त त्यो पनि सहज तथा व्यावहारिक भने छैन। तोकिएको दिनमा गए पनि फरकफरक ठाउँमा पटकपटक लाइन बस्नुपर्ने र भित्रभित्रसमेत काम हुने कारण लाइनमा बस्दाबस्दै अर्को अर्को दिन पनि फेरि आउनु पर्ने विद्यमान अवस्था कायमै छ। एउटा आवेदन दिनमात्रै पटकपटक कार्यालय धाउनुपर्ने र डकुमेन्ट प्राप्त गर्न अर्को कुनै दिन फेरि लाइन बसेर लिनुपर्ने अवस्था विद्यमान रहेको छ। अहिले कतिपय जनताका सेवा एकै ठाउँबाट दिनुपर्छ भन्ने मान्यता छ। सहर बजारहरूमा भने यसले निकै भीड बढाउने र सास्ती दिने देखिन्छ। सरकारले सेवा दिनको लागि गरिने परीक्षणहरू छुटै निकायबाट गराउन सकिन्छ। जस्तो फिंगर प्रिन्ट गर्ने निकाय, प्रदूषण चेक गर्ने निकाय, कुनै प्राविधिक जाँच पास गर्ने निकाय फरक सरकारी वा निजी संस्थालाई दिन सकिन्छ। यदि पासपोर्ट बनाउनु छ भने सेवाग्राहीले सबै फर्म भरेर समिट गर्ने पासपोर्ट कार्यालयले कागजात चेक गरेर स्वीकृत गर्ने र नजिकको वडा कार्यालय वा निजी संस्थामा फिंगर प्रिन्टका लागि नियुक्ति पठाउन सक्छ। सेवाग्राहीले त्यहाँ पुगेर फिंगर प्रिन्ट दिने, फोटो वा कुनै कागजात बुझाउन पर्ने भए बुझाइदिने र पासपोर्ट कार्यालयले निश्चित समयपछि पासपोर्ट तयार भएको सूचना दिने गर्न सकिन्छ। यसपछि वडा कार्यालयमार्फत वा पोस्ट बक्समार्फत डेलिभरी गर्न सकिन्छ। त्यसैगरी सवारी नवीकरणमा समेत धेरै गुनासो आएको सुनिन्छ। नवीकरणको लागी प्रदूषण जाँचपास वा कुनै प्राविधिक जाँच पास गराउनुपर्ने हुन्छ। नवीकरणको लागि अनलाइनबाटै फर्म भर्ने पैसा तिर्ने बनाउन सकिन्छ। प्राविधिक जाँच गर्ने निकाय सहरका मापदण्ड पुगेका ठूलाठूला वर्कसपलाई कानुनी अधीनमा रहेर जाँचपास गर्ने अधिकार दिन सकिन्छ। सवारीधनीले तोकिएका नजिकका वर्कसपमा गई सवारीजाँच पास गराई प्राप्त कागजात अनलाइन आवेदन साथ अपलोड गरी रकम अनलाइनमार्फत भुक्तानी गर्न सकिन्छ। नवीकरण गर्ने कार्यालयले नवीकरण गरी सोको पत्र र म्याद देखिने गरी एउटा स्टिकर सवारीधनीलाई पठाउने। सवारीधनीले सो स्टिकर गाडीमा देखिने गरी टाँस्नु पर्ने व्यवस्था गरे बाटोबाटोमा प्रहरीले ब्लुबुक चेक गर्नुपर्ने झन्झट समाप्त हुनेछ। यातायात कार्यालयले बिनाभीडभाड काम गर्न सक्नेछ। यसरी पासपोर्ट, सवारी नवीकरणमा तेस्रो पक्षले गर्ने कार्यप्रति उनीहरूलाई जिम्मेवार बनाउनु पर्छ। यस्ता प्राविधिक पक्षको उनीहरूले गरेको परीक्षण सोझै सम्बन्धित कार्यालयमा पठाउनु पर्ने अनिवार्य गर्नुपर्छ। गलत काम गर्नेप्रति कानुन भने कठोर बन्नै पर्छ। सफ्टवेयर सुरक्षालगायत व्यावहारिक कठिनाइ धेरै हुन सक्छन्। त्यसतर्फ भने ध्यान दिनै पर्छ। स्थानीय सरकारहरू धेरै सक्रिय छन्। उनीहरूसँग सहकार्य गरेर कागजात संकलन तथा सेवाप्रवाहको कार्य गराउन सकिन्छ। भविष्यमा हरेक वडामा कम्तीमा एउटा हुलाक सेवा स्थापना गर्ने र त्यहीँबाट पासपोर्ट, नागरिकता, परिचयपत्र, ड्राइभिङ लाइसेन्स, सवारी नवीकरणलगायत सरकारी सेवासुविधाको कागजात आवेदन वा डेलिभरी गर्ने व्यवस्था गर्न सकिन्छ। अमेरिकामा ड्राइभिङ लाइसेन्स लिँदा पहिले अनलाइन टेस्ट लिएर सिकारु लाइसेन्स लिनुपर्ने हुन्छ। पछि ट्रायलका लागि बोलाइन्छ। निर्धारित दिनमा ट्रायल दिएर पास गरेपछि इन्स्ट्रक्टरले दिएको एउटा कागजको आधारमा नजिकको लाइसेन्स दिने अफिसमा गएर एउटा सानो फर्म भरेर छोडेपछि केही दिनमा लाइसेन्स घरमै आइपुग्छ। कम्पनीसँग गाडी किन्दा सवारीधनीको लाइसेन्स अनिवार्य हुनुपर्छ। उनीहरूसँग गाडी किनेपछि सवारी धनीपुर्जा (टाइटल) केही दिनमै घरमा आउँछ। पास गर्ने नाम सारी गर्ने केही गर्नु पर्दैन। जे गर्नु पर्छ गाडी कम्पनीले नै गर्छ। नयाँ गाडी छ भने दुई वर्ष, पुरानो भए प्रत्येक वर्ष समय समाप्त हुनुभन्दा केही समयअघि नै प्रदूषण टेस्टको कागजात साथ अनलाइन प्रक्रियामार्फत भुक्तानी गरेपछि केही दिनभित्रै नवीकरणको स्टिकर घरमै आइपुग्छ। अमेरिकन पासपोर्ट बनाउँदासमेत सुरुमा नागरिकता लिने प्रक्रिया पूरा गर्नुपर्छ। नागरिकता प्राप्त गरी सकेपछि नजिकको हुलाक अफिसमा गएर पासपोर्टको लागि आवेदन गर्न सकिन्छ। आवेदन दिने काम केही मिनेटमै सम्पन्न हुन्छ। केही दिनमै घरमा पासपोर्ट आइपुग्छ। आउने दिन उनीहरूले भनेका हुन्छन्। चाँडो चाहिएको भए बढी पैसा तिरेर चाँडो लिन सकिन्छ तर त्यो पनि घरमै आउँछ। अमेरिकाबाट केही सिक्ने कि ? यसरी हाम्रा उच्चस्तरका नेता, नीति निर्माता तहमा बसेका कर्मचारी प्रशासनका व्यक्तिहरू देश, विदेश घुम्नु र देख्नु भएकै छ। अझै भन्ने हो भने उहाँहरू धेरैजसोका छोराछोरी वा आफन्त पक्कै पनि विदेशमै होलान्। देखाएका होलान्, सुनाएका होलान्। यस्तो सजिलो सरल विधि प्रणाली लागू गर्न गराउन केले रोकेको होला ? स्वाभाविक रूपमा जनशक्ति, सुरक्षा, विश्वास र भरोसाको चुनौतीहरू होलान्। त्यसका लागि कानुन बलियो हुनै पर्छ। गल्ती, बेइमानी र जालसाँची गर्नेलाई कठोर कानुनी व्यवस्था भने हुनै पर्छ। यसबाट ढिलासुस्ती, भ्रष्टाचार नियन्त्रण गरेर सुशासन कायम गर्न ठूलो सहयोग अवश्य हुनेछ। यी सबै कुरा आज सम्भव नहोलान् तर आज सुरु गरे एक दिन अवश्य पूरा हुनेछन्।"
मनोसामाजिकसांस्कृतिक सन्तुलनको पर्व,"सांस्कृतिक रूपमा भन्दा असत्यमाथि सत्यको विजय, नैतिकता, सदाचार, मित्रता, ईश्वरभक्ति आदि प्रेरणाले भरपूर होलीको बेग्लै महत्व रहेको दृष्टिगोचर हुन्छ। हरेक दिन कुनै न कुनै पवित्र तिथि पर्न जाने हाम्रो सनातन परम्परा छ। प्रत्येक वर्ष फागुन शुक्ल पूर्णिमाका दिन मनाइने फागु पूर्णिमा अर्थात् होलीपर्व एक विशेष महत्त्वको चाड हो। नेपालभारत क्षेत्रको मौलिक धर्मसंस्कृतिमा आधारित यो पर्व अहिले दक्षिण एसियाली देश, युरोप र अमेरिकाका विभिन्न राज्यमा मनाइन्छ। जसले आपसी स्नेह, विश्वबन्धुत्व एवं भ्रातृत्वको उत्सव जगाउँछ। बहुसांस्कृतिक अनि विश्वव्यापी बनिसकेको छ होली। शिशिर ऋतुको समाप्ति अनि वसन्त ऋतुको आगमनको संघारमा आउने यो पर्वलाई वसन्तोत्सवका रूपमा मनाइने गरिएको तथ्य पुराणहरूमा वर्णित छ। संस्कृत साहित्यका महाकवि कालीदासका कृतिहरूमा पनि यो पर्वको विशेष वर्णन पाइन्छ। बंगाली कवि रवीन्द्रनाथ टैगोरका अनेकौं पद्य साहित्यमा वसन्त ऋतुको आह्वान अनि होलीको महिमामण्डन गरिएको देखिन्छ। हाम्रा राष्ट्रकवि माधवप्रसाद घिमिरेले त घोषणा नै गरिदिएका छन् : आई कहिल्यै पनि नसकिने चैत वैशाख मेरो लाई कहिल्यै पनि नसकिने प्रीति नौ लाख मेरो माघ शुक्ल पञ्चमी अर्थात् श्रीपञ्चमीका दिनलाई वसन्त उत्सव मानिन्छ। तर फागुनचैत्रमा मनाइने होलीपर्व नै वास्तविक वसन्तोत्सव हो जस्तो लाग्छ। सनातन चाडपर्वसँग कुनै न कुनै ऐतिहासिक सन्दर्भ एवं किंवदन्ती जोडिएको हुन्छ। फागु पूर्णिमासँग भने निम्न पाँच सन्दर्भ उल्लेखनीय रूपमा पाइयो : १ प्रह्लादहिरण्यकशिपुनृसिंह अवतारको प्रसंगमा आउने होलिका दहन : विष्णुभक्त प्रह्लादसँग क्रोधित भएका उनका पिता हिरण्यकशिपुको आज्ञाअनुसार उनकी फुपू होलिकाले उनलाई आगोमा डढाउन खोज्दा आगोबाट रक्षा हुने वरदान पाएकी थिइन् होलिकाले। उनको मृत्यु भएको तर प्रह्लादलाई कुनै पनि हानि नभएको कारणले सत्यको विजयको खुसीयालीमा होली मनाइने गरिएको हो। होलिका दहनको प्रतीकस्वरूप यस दिन आगो बालिने अनि अग्नि परिक्रमा गरी उत्सव मनाइने गरिन्छ। २ राधाकृष्णको प्रणयलीला : कृष्णलाई आफू कालो तर आफ्नी बालसखी राधा भने गोरी भएकोमा अलिकति लघुताभाष भइरहेको थियो। यो कुरा माता यशोदाले बुझेर कृष्णलाई राधाको गालामा रंग दलिदिन अह्राउँछिन्। एकआपसमा रंग दलेपछि त को कालो ? को सेतो ? सबै एक समान। अतः राधाकृष्णको यस्तो प्रणय प्रसंगमा आधारित यो पर्वले समानता एवं विश्वबन्धुत्वको शिक्षा दिएको मान्न सकिन्छ। कसैकसैले राधाकृष्णको यो प्रणयलीलालाई वैविध्यतापूर्ण, रंगीन एवं परिवर्तनशील प्रकृति (राधा) अनि अपरिवर्तनीय, निर्लेप्य एवं नित्यनिराकार पुरुष (श्रीकृष्ण) बीचको सृष्टिरचनाको खेलका रूपमा पनि मानेका छन्। जेसुकै भए तापनि यो वसन्तोत्सवको अभिन्न अंग हो। खासमा होली खुसीयाली, मायाप्रेम, सद्भाव, भ्रातृत्व अनि विश्वबन्धुत्वको सनातन चाड हो। त्यसैले, हाँसौं, खेलौं, रमाइलो गरौं। स्वस्थकर अनि सुरम्य फागु पूर्णिमा मनाऔं। बंगाली परम्परामा यस पर्वलाई डोल पूर्णिमाका रूपमा नाचगान गरेर मनाइने गरिएको पाइन्छ। तराई भूभागमा पनि दहीको मट्का फुटाएर यस दिन श्रीकृष्णलीलाको सम्झना गर्ने चलन छ। त्यस्तै, श्रीकृष्ण भक्तिवेदान्त पथका प्रणेता चैतन्य महाप्रभुको जन्मजयन्ती पनि यसै दिन पर्नुलाई पनि सुखद संयोग नै मान्नुपर्ला। ३पुतना मर्दन : श्रीकृष्णलाई विषालु दूध पिलाएर मार्ने योजना गरेर आएकी राक्षसी पुतना आफैं नै श्रीकृष्णद्वारा मारिएको खुसीयालीमा होली मनाइएको हो भन्ने श्रीकृष्णलीलासँग नै सम्बन्धित अर्को प्रसंग पनि छ। ४कामदेवको बलिदान : हामीले स्वस्थानी व्रतकथामा पढेको प्रसंग नै हो यो। सतीदेवीको पतनपछि विक्षिप्त अवस्थामा रहेका शिवले महादेवका रूपमा गर्नुपर्ने कर्तव्यलाई नै भुलेर ध्यानमा नै लीन रहन थालेपछि सृष्टिस्थितिसंहार अनि धर्मस्थापनाको काममा नै बाधा आउन थालेको मानी ब्रह्मा, विष्णु आदि देवताको आपसी सल्लाहमा शिवलाई आफ्नो नियमित कार्यमा फर्काउन कामदेवलाई प्रयोग गरेका थिए। कामदेवले आफ्नो प्राणको बलिदान दिएर शिवलाई भूभार हर्ने आफ्नो कर्तव्यमा फर्काएका थिए। कामदेवको त्यही बलिदानको सम्झनामा यो पर्व मनाइएको हो भन्ने दक्षिण भारततिर मान्यता छ। ५ राक्षसी ढुण्डीको प्रसंग : उहिले रघु (कतैकतै पृथु पनि भनिएको छ) राजाको राज्यमा ढुण्डी नामक राक्षसीले बालबालिकालाई सताउने गरेको दिन हो होली। उनीहरूले नै आगो बालेर अनेक तरिकाले चिच्याउने र कराउने गर्छन्। यसरी त्यस राक्षसीलाई धपाउन सफल भएकाले यो दिन बालबालिकालाई छलकपट गर्न, गालीगलौज गर्न छुट दिइने चलन पनि छ केही भारतीय राज्यमा। सांस्कृतिक रूपमा भन्दा असत्यमाथि सत्यको विजय, नैतिकता, सदाचार, मित्रता, ईश्वरभक्ति आदि प्रेरणाले भरपूर यस चाडको बेग्लै महत्त्व रहेको दृष्टिगोचर हुन्छ। भ्रातृत्व, सामाजिक एकता अनि बन्धुत्वको प्रेरणा दिने यस पर्वले धनीगरीब, कालागोरा, ठूलासानाबीच समानताको सन्देश बोकेको छ। यसमा सबै प्रकारका उचनीच, भेदभावको अन्त्य गर्ने अभ्यास पनि देखिएको छ। समाजमा, टोलमा, गाउँघरमा, कार्यस्थल, स्कुलकलेज आदि सार्वजनिक स्थलमा एकअर्कामा रंग दलेर अनि पानी छ्यापाछ्याप गरेर मनाइने होलीपर्वले एकआपसमा शत्रुतापूर्ण सम्बन्ध भएकालाई समेत अन्ततः मित्र बनाउन पुगेको उदाहरण पाइन्छ। अचेल त सनातन धर्मावलम्बीमात्र नभई अन्य परम्परा, संस्कृति एवं आस्था बोकेका समाज पनि होलीपर्व मनाउने भइसकेको हामी पाउँछौं। बहुसांस्कृतिक अनि विश्वव्यापी बनिसकेको छ होली। भ्रातृत्व, सामाजिक एकता अनि बन्धुत्वको प्रेरणा दिने यस पर्वले धनीगरीब, कालागोरा, ठूलासानाबीच समानताको सन्देश बोकेको छ। यसमा सबै प्रकारका उचनीच, भेदभावको अन्त्य गर्ने अभ्यास पनि देखिएको छ। होलीपर्वको स्वास्थ्यमा समेत सकारात्मक प्रभाव रहन्छ। शिशिर ऋतुको अन्त्य एवं वसन्त आगमनको समयमा वातावरण पनि चिसोबाट तातो बन्न लागेको अवस्थामा आलस्यपन अनि ज्यादा निद्रा हुन सक्ने सम्भावना हुन्छ। यही विचार गरी यो समयमा नाचगान, खानपान, रमाइलो गरेर शरीरमा स्फूर्ति एवं ताजगी ल्याउने उद्देश्य त हैन होली पर्वको ? त्यस्तै, ऋतु परिवर्तनको समय मौसमी रुघाखोकी, ज्वरो, अपच, झाडापखाला, एलर्जीजस्ता शारीरिक समस्याहरूको वृद्धि हुने समय पनि हो। होलीको समयमा बालिने आगो अनि गरिने अग्नि परिक्रमाका कारण वातावरण अनि हाम्रा शरीरबाट घातक भाइरस, ब्याक्टेरिया अनि सूक्ष्म परजीवीहरू नष्ट हुने विश्वास गरिन्छ। अनि, यही समयमा गरिने घरटोलको सरसफाइ आदिका कारण पनि वातावरण स्वस्थ एवं स्वच्छ बन्न पुग्छ। यसबाट जताततै रोगप्रतिरोधी क्षमतामा नै वृद्धि हुन थाल्छ। राम्रो किसिमको अबिरले शरीरका द्वारहरूबाट प्रवेश पाएपछि शरीरभित्रका रसायनहरूमा सकारात्मक परिवर्तन ल्याएर अन्ततः शरीरको रोगप्रतिरोधात्मक क्षमतामा नै वृद्धि गर्छ। परम्परागत जडीबुटी जस्तै : नीम, हलेंदो, श्रीखण्ड, मेहेन्दी, चुकन्दर, अमला अनि विभिन्न जातिका फूलबाट बनेका प्राकृतिक रंगहरूको आयुर्वेदिक विशेषताहरूको चर्चा पनि हुने गरेकै छ। यिनीहरूको रोग प्रतिरोधी एवं रोग निवारक क्षमताका कारण नै पनि होलीमा रंग दल्ने संस्कृति बनेको होला कि ? रंगहरूले शरीरमात्र नभई मस्तिष्क एवं मानव मनमा नै सकारात्मक प्रभाव पार्ने कारणले व्यक्तिको विचार, मनस्थिति एवं व्यवहारमा नै परिवर्तन ल्याएर मनोसामाजिक सन्तुलन कायम राख्न मद्दत गर्छन्। राता, पहेंला, हरिया, नीलाजस्ता चम्किला रंगहरूले मस्तिष्कमा खुसी एवं सन्तुष्टिका भावनालाई बढाउने उत्प्रेरकको भूमिका खेल्ने मान्यता छ। होली खुसीयाली बढाउने अनि सन्तुष्टि बहाउने चाड हो। यो समय मिष्ठान्न भोजनको पनि समय हो। सही एवं सन्तुलित भोजनले मानिसलाई आरामी, स्वच्छता एवं स्वस्थता प्रदान गर्ने गर्छ। यो समयमा हुने पारिवारिक अनि सामाजिक भेटघाटहरूले पनि मनस्थितिलाई आह्लादित एवं आनन्दमय बनाउँछन्। यस चाडमा हुने खेलकुद, घुमघाम, दौडादौड आदिले प्रत्यक्ष या अप्रत्यक्ष रूपमा हुने व्यायामका कारण पनि शरीर एवं मन, बुद्धि एवं मस्तिष्क, व्यक्ति, परिवार एवं समाजमा आउने सन्तुलनले साँचो अर्थमा आध्यात्मिक उन्नति गराउनेछ। यस पर्वका यति धेरै सकारात्मक प्रभाव रहँदारहँदै पनि अहिलेको समाजमा विकृतिहरू नभएका भने होइनन्। एकआपसमा पानी एवं रंग साटासाट गर्नभन्दा नचिनेको मानिस, बाटामा हिँडिरहेका बटुवालाई पानी छ्याप्ने, बेलुन हान्ने र फोहोर पानीको प्रयोग गर्ने नगरौं। कृत्रिम अनि अस्वस्थकर रंगको प्रयोग गरौं। खासमा होली खुसीयाली, मायाप्रेम, सद्भाव, भ्रातृत्व अनि विश्वबन्धुत्वको सनातन चाड हो। त्यसैले, हाँसौं, खेलौं, रमाइलो गरौं। स्वस्थकर अनि सुरम्य फागु पूर्णिमा मनाऔं। यो पनि पढ्नुहोस रंग, ब्रेन र होली पहाडी जिल्लामा आज होली मनाइँदै, सभ्य बन्दै पर्व वसन्तमा फागुको हर्ष"
"रंग, ब्रेन र होली","रंगहरूले मानिसलाई शारीरिक, मानसिक तथा भावनात्मक रूपमा प्रभाव पार्ने हुनाले प्राचीनकालदेखि नै रंगहरूलाई चिकित्साको रूपमा सदुपयोग गरिँदै आएको छ। मानिसको जीवनमा रंंगको ठूलो महत्त्व छ। त्यो किनभने मानिसको जीवन नै रंगीन हुन्छ। बेरंग जीवन अर्थात् रंगबिनाको जीवन मानिसले सहजपूर्वक जिउन सक्दैन। जीवनमा रंग भएन भने मानिस उदास, निराश र बैचन हुन्छ। दिउँसै चारैतिर निस्पष्ट अँध्यारो देख्छ। उसको आशा मर्छ। विश्वास मर्छ। चाहना मर्छ। उसलाई कुनै कुराप्रति पनि रमाइलो लाग्दैन। मानिस जिउँदो लासजस्तो हुन्छ। तर जीवनमा रंग भयो भने मानिस खुसी हुन्छ। प्रसन्न हुन्छ। दुःखमा पनि सुखको आशा गर्छ। अँध्यारोपछिको उज्यालोको पर्खाइमा हुन्छ। कालो बादलमा पनि चाँदीको घेरा देख्छ। त्यसैले मनोवैज्ञानिक रूपमा पनि मानिसको जीवनमा रंगको ठूलो महत्त्व छ। जीवनमा रंगको यही महत्त्वलाई हृदयंगम गरेर नै हाम्रा पूर्वजहरूले चाडपर्व, जात्रा तथा उत्सवहरूको आविष्कार गरेका हुन्। समयसँगै जीवनमा रंग छर्ने माध्यम थपिएका छन्। हिजोआज जीवनलाई रंगीन बनाउने अनेक माध्यम छन्। कोही फुटबल तथा क्रिकेट आदिजस्ता खेल खेलेर तथा हेरेर रमाइलो मनाइरहेका हुन्छन्। कोही फिल्म हेरेर, संगीत सुनेर, कोही दोहोरी गाएर, कोही भोजभतेर गरेर, कोही यस्ता चाडपर्व मनाएर, कोही मेला र जात्रा सजाएर त कोही मायाप्रीति गाँसेर जीवनमा रंग छर्ने कार्य गरिरहेका हुन्छन्। यस्ता रंगीन उत्सवहरूले सामाजिक तथा मनोवैज्ञानिक महत्त्व पनि राख्दछ। वास्तवमा उत्सवले मानिसको उत्साह बढाउँछ, दुःख पीडा, कुण्ठा तथा निराशाहरूलाई हटाउँछ। जीवनको अँध्यारोमा उज्यालोको रंग भर्ने काम गर्छ। मानिसका लागि जति मानसिक रंगको महत्त्व छ, त्यत्ति नै भौतिक रंगको पनि महत्त्व छ। रंगमा मानिसको मनमस्तिष्कलाई आकर्षित गर्ने शक्ति हुन्छ। रंगीन कुराहरू मानिसलाई याद पनि रहन्छन्। रंगहरूले मानिसको मनमस्तिष्कलाई कसरी प्रभावित पार्छ भन्ने विषयमा थुप्रै अध्ययन अनुसन्धान भएका छन्। अनुसन्धानहरूबाट पुष्टि पनि भएको छ कि हरेक रंगमा मानिसलाई शारीरिक, मानसिक तथा भावनात्मक रूपमा प्रभावित पार्ने विशेषता निहित हुन्छन्। रंगहरूका आआफ्नै गुण, धर्म र विशेषता हुन्छन्। जस्तो कि रातो रंग प्रेम, उत्तेजना र क्रान्तिको प्रतीक हो। पहेंलो रंग बुद्धिको प्रतीक हो। नीलो रंग सत्य र आशाको प्रतीक हो। हरियो रंग आशा, समृद्धि तथा बुद्धिको प्रतीक हो। गुलाबी रंग दयाको प्रतीक हो। यसैगरी सेतो रंग शुद्धता, सत्ता र शान्तिको प्रतीक हो। अनि कालो रंग अँध्यारो, तिरस्कार तथा तमस बुद्धिको प्रतीक हो। रंगहरूले मानिसलाई शारीरिक, मानसिक तथा भावनात्मक रूपमा प्रभाव पार्ने हुनाले प्राचीनकालदेखि नै रंगहरूलाई चिकित्साको रूपमा सदुपयोग गरिँदै आएको छ। रोगको अवस्था र प्रकृति हेरेर विभिन्न रंगद्वारा गरिने उपचारलाई रंग चिकित्सा (कलरथेरापी) भनिन्छ। हेलोयोथेरापी तथा क्रोमोप्याथी रंग चिकित्साका उदाहरणहरू हुन्। रंग चिकित्सा रुघाखोकीदेखि लिएर क्यान्सरजस्तो भयंकर रोगका लागि समेत उपयोगी हुने रंग चिकित्सकको दाबी छ। डेनमार्कका चिकित्सक डा फिन्सेनको भनाइ छ, दादुराको बिरामीलाई रातो रंगको बोतलको पानी पिलाउने र रातो रंगको कोठामा राख्ने हो भने केही दिनमा नै दादुरा ठीक हुन्छ। यसैगरी बेलायती डा बेविटले पक्षाघात (प्यारालाइसिस)का बिरामीलाई रातो रंगको बोतलको पानी पिलाएर र रातो रंगको कोठामा राखेर उपचार गरी रोगमुक्त बनाएको उल्लेख छ। अमेरिकाका चिकित्सक डा हेनरीको अनुभव छ कि रुघाखोकी, जन्डिस, किड्नीको समस्या, ब्रोंकाइटिस, न्युमोनिया, पेट तथा आन्द्राको समस्याहरूमा पहेंलो रंग निकै लाभकारी हुन्छ। त्यसैले यस्ता रोगीहरूलाई पहेँलो रंगको बोतलको पानी पिलाउने र पहेँलो रंगको कोठामा राख्ने हो भने रोगी रोगमुक्त हुन्छ। बेलायतका अर्का चिकित्सक डा मूरको भनाइ छ, हरियो रंगको बोतलको पानीले आँखाको समस्या तथा स्नायुदौर्वल्यमा निकै फाइदा गर्छ। क्रोमोहाइड्रोप्याथीका प्रसिद्ध विशेषज्ञ डा लेविटको भनाइ छ, रातो रंगको बोतलको पानी शक्तिदायक (टनिक) हो। यस्तो पानीले शरीरलाई शक्ति दिनुका साथै छालाका रोगहरूलाई नष्ट गर्ने क्षमता राख्छ। पहेंलो रंगले अपच तथा पिसाबका समस्याहरूमा फाइदा गर्छ भने नीलो रंगले असाध्य छालाका रोगहरू पनि ठीक पार्छ। सुन्तला रंगले भोक बढाउँछ तथा सन्धीवातमा फाइदा गर्छ। हरियो रंगको महत्त्व त झनै बढी छ। हरियो रंगले आँखा तथा मस्तिष्कजस्ता शरीरका महत्त्वपूर्ण अंगहरूलाई फाइदा गर्छ। यसरी रंगहरूले औषधिको काम गर्छन्। मानिसको स्वास्थ्यका लागि सादा भोजनभन्दा विभिन्न रंगको रंगीन भोजन बढी लाभदायक हुने कुरा पोषणविद्को भनाइ छ। तर यसको अर्थ कृत्रिम रंगहरू मिसाइएको भोजन चाहिँ होइन। अझ रंगीन फलफूलको महत्त्व त झनै बढी छ। त्यो किनभने रंगीन फलफूलहरूले मानिसको मनलाई आकर्षित गर्छन्, बढी सन्तुष्टि दिन्छन्, शरीरलाई आवश्यक पोषण तत्त्वहरू उपलब्ध गराउँछन्। हो, मानिसलाई रंग मन पर्छ। रंगीन जीवनले नै मानिसलाई खुसी दिन्छ। आनन्द दिन्छ। जीवनलाई आशा र विश्वास दिन्छ। तर विडम्बना के भने अधिकांश नागरिकहरूले श्यामश्वेत सोच राखेर रंगीन जीवन बाँच्न खोज्छन्। यहीँबाट नै मानिसका धेरै समस्या उत्पन्न हुन्छन्। दुश्चिन्ता, डिप्रेसनलगायत अनेक मनोवैज्ञानिक समस्या यही श्यामश्वेत सोचका कारण पैदा हुन्छन्। जस्तो कि कुनै राजनीतिज्ञले अहिले पनि निर्वाचनमा पराजित भए भने त मेरो राजनीति नै समाप्त हुन्छ भन्ने सोच राख्न सक्छ। कुनै विद्यार्थीले परीक्षामा विशिष्ट श्रेणीमा उत्तीर्ण हुन सकेन भने त मेरो जीवन नै बर्बाद हुन्छ भने सोच राख्न सक्छ। अनि यस्तो सोच राख्ने व्यक्ति चुनाव हार्यो वा परीक्षामा विशिष्ट श्रेणीमा उत्तीर्ण हुन सकेन भने दुश्चिन्ता तथा डिप्रेसनजस्ता मानसिक समस्याहरूको चंगुलमा पर्न सक्छ। हरेक वर्ष थुप्रै विद्यार्थीले आत्महत्या गर्नुको प्रमुख कारण पनि यस्तै श्यामश्वेत सोच हो।"
नेपालले यूएईलाई दियो २३० रनको लक्ष्य,"काठमाडौं : भीम सार्कीको अर्धशतकप्रेरित नेपालले आईसीसी क्रिकेट विश्वकप लिग२ अन्तर्गत त्रिदेशीय शृंखलामा युनाइटेड अरब इमिरेट्स (यूएई) सामु २३० रनको लक्ष्य प्रस्तुत गरेको छ। यूएईस्थित दुबई अन्तर्राष्ट्रिय क्रिकेट मैदानमा जारी खेलमा टस जितेर ब्याटिङमा आएको नेपालले निर्धारित ५० ओभरमा आठ विकेट गुमाएर २२९ रनको योगफल खडा गर्यो। नेपालका लागि भीमले ९९ बलमा सात चौकासहित ७० रन बनाए। नेपाल ४९३ को अवस्थामा ब्याटिङका लागि आएका भीमले ७८ बलमा चार चौकासहित ५० रन पूरा गरेका थिए। एकदिवसीय अन्तर्राष्ट्रिय क्रिकेटमा भीमको यो पहिलो अर्धशतक हो। भीमले त्यसअघि नेपालको स्कोर बोर्ड ६८५ को कठिन अवस्थामा छैटौं विकेटका लागि सन्दीप लामिछानेसँग ५६ रनको साझेदारी गर्दै टिमको इनिङ्स उकासेका थिए। सन्दीपले ४० बलमा एक चौकासहित २७ रन बनाए। यस्तै, भीमले सातौं विकेटका लागि आरिफ शेखसँग पनि ५६ रनकै साझेदारी गरे। आरिफ ४३ रनमा अविजित रहे । कुशल मल्लले ३२ रन थप्दा ज्ञानेन्द्र मल्ल र प्रतिश जिसीले समान ११ रन जोडे। यूएईका जुनैद सिद्दिकीले तीन विकेट लिए। रोहत मुस्तफा र आर्यन लक्राले समान दुई विकेट लिए । कार्थिक मयप्पनले एक विकेट लिए। लिग२ तालिकामा यूएई ३१ खेलमा १४ मा जित र १४ मा हारसहित ३१ अंकका साथ पाँचौँ स्थानमा छ। यूएईको एक खेल टाई भएको थियो भने दुई खेल नतिजाविहीन बनेको थियो। नेपाल ३१ खेलमा १४ मा जित र १५ मा हारसहित ३० अंकका साथ छैटौँ स्थानमा छ। नेपालको एक खेल टाई र एक खेल नतिजाविहीन भएको थियो।"
इन्टर कलेज टि२० क्रिकेटको उपाधि ज्ञानज्योतीलाई,"दाङ : दाङमा सञ्चालित इन्टर कलेज टि२० क्रिकेटका प्रतियोगिता २०७९ को उपाधि ज्ञानज्योती कलेज तुलसीपुरले जितेको छ। ज्ञान ज्योती कलेज तुलसीपुर दाङको आयोजनामा सञ्चालित प्रतियोगिताको सोमबार भएको फाइनल खेलमा मार्क इन्टरनेशल कलेज घोराहीलाई २१ रनले पराजित गर्दै ज्ञानज्योतीले उपाधि जितेको हो। उपाधिसँगै उसले नगद २५ हजार, बिजेताको ट्रफि उचालेको छ। फाइनलमा पराजित मार्क इन्टरनेशल कलेज उपबिजेतामा रहदै नगद १५ हजारमा पुस्कार पाएको छ। अरनिको मैदान तुलसीपुरमा भएको फाइनल खेलमा टस जितेर ब्याटिङ रोजेको ज्ञानज्योती २० ओभरको खेलमा ९ विकेटको क्षेतिमा १ सय ३४ रन बनाएको थियो। जसमा सन्दिप बिकले सर्वाधिक ४२ रनको योगदान दिए। त्यस्तै गोपाल केसी र धन बहादुर केसीले क्रमशः ३७ र १४ रन जोड्न सफल भए। बलिङ तर्फ मार्कका आर्यान घिमिरे, लालमणि वली र आशिष वलीले क्रमशः ३, २ र १ विकेट लिए। १ सय ३५ रनको विजयी लक्ष्य पाएको मार्क इन्टरनेशनल कलेजले २० ओभरको समाप्तिमा १ सय १३ रन मात्र समेटिएको थियो। बलिङ तर्फ ज्ञानज्योतिका धन बहादुर केसी, निर्मल केसीले समान २२ र सन्दिप बिक ले १ विकेट लिए। म्यान अफ द फाइनल ज्ञानज्योतिका सन्दिप बिक भए।"
एकदिवसीय अन्तर्राष्ट्रिय क्रिकेटमा भीमको अर्धशतक,"काठमाडौं : आईसीसी क्रिकेट विश्वकप लिग२ को त्रिदेशीय शृंखलामा युनाइटेड अरब इमिरेट्स (यूएई) विरुद्ध नेपाली टिमका मध्यक्रम ब्याटर भीम सार्कीले अर्धशतक बनाएका छन्। ४९३ को अवस्थामा ब्याटिङका लागि आएका भीमले ७८ बलमा चार चौकासहित ५० रन पूरा गरे। एकदिवसीय अन्तर्राष्ट्रिय क्रिकेटमा भीमको यो पहिलो अर्धशतक हो। भीमले त्यसअघि नेपालको स्कोर बोर्ड ६८५ को कठिन अवस्थामा छैटौं विकेटका लागि सन्दीप लामिछानेसँग ५६ रनको साझेदारी गर्दै टिमको इनिङ्स उकासेका थिए । सन्दीपले ४० बलमा एक चौकासहित २७ रन बनाए। टस जितेर ब्याटिङमा आएको नेपालले अहिले ४० ओभरको खेल सकिँदा ६ विकेट गुमाएर १६० रन जोडेको छ। हाल क्रिजमा भीमसँगै रहेका आरिफ शेख १९ रनमा खेलिरहेका छन्। नेपालको स्कोर बोर्डमा १४ हुँदा पहिलो विकेटका रूपमा ओपनर आसिफ शेख पभेलियन फर्किएका थिए। नेपालले ३४ रन जोड्दा दोस्रो विकेटका रूपमा अर्का ओपनर ज्ञानेन्द्र मल्ललाई गुमाएको थियो। ४९ रन जोड्दा नेपालले कप्तान रोहितकुमार पौडेललाई गुमायो। यसपछि केही लयमा देखिएका कुशल मल्ललाई नेपालले ५९ रन जोड्दा चौथो विकेटका रूपमा र ६८ रनमा पाँचौं विकेटको रुपमा दीपेन्द्रसिंह ऐरीलाई गुमाएको थियो। नेपालले १२४ रनमा सन्दीप लामिछानेलाई गुमाएको थियो। नेपालका ओपनर आसिफ ६ रनमा, ज्ञानेन्द्र ११ रनमा, रोहित एक रनमा र कुशल मल्ल ३२ र दीपेन्द्र चार रनमा आउट भएका थिए ।"
दिपेन्द्रको उत्कृष्ट बलिङमा यूएईविरुद्ध नेपाल ४२ रनले विजयी,"काठमाडौं: दिपेन्द्रसिंह ऐरीको उत्कृष्ट बलिङमा यूएईलाई १८७ रनमा अलआउट गर्दै नेपाल आईसीसी विश्वकप क्रिकेट लिग २ अन्तर्गत त्रिदेशीय एकदिवसीय शृंखलाको अन्तिम खेलमा विजयी भएको छ । दुबई अन्तर्राष्ट्रिय क्रिकेट रंगशालामा यूएईलाई ४२ रनले पराजित गरेसँगै नेपालले शिर्ष तीनमा रहेर विश्वकप छनोट खेल्ने सम्भावना बचाई राखेको छ। एकसमय यूएईलाई जितका लागि ५७ बलमा ५४ रन चाहिएको अवस्थामा यूएईका लागि संयमित इनिङ खेलेका ओपनर आसिफ खान र कार्तीक मियाप्पनलाई लाई आउट गर्दै दीपेन्द्रले लगातार विकेट लिएपछि नेपाल जिततर्फ बढेको थियो। यूएईका ओपनर मोहमद वासिम डकआउट हुँदा आसिफ खानले सर्वाधिक ८२ रन योगदान गरे । उनले १ सय १५ बल खेल्दै २ चौका र तीन छक्का प्रहार गरे । आर्यान लाक्राले दीपेन्द्रसिंह ऐरीको बलमा एलबी डब्लू आउट हुँदा ७८ बलमा ४ चौका र एक छक्कासहित ५० रन बनाए । भृत्य अर्विन्दले १३ रन योगदान गर्दा अन्य ब्याटर दोहोरो अंकमा रन बनाउन असफल भए । नेपालको बलिङमा दीपेन्द्रसिंह ऐरीले ८ ओभरमा १८ रन खर्चिएर तीन विकेट लिए । सोमपाल कामीले ७ ओभरमा एक मेडन राख्दै २६ रन खर्चिएर तीन विकेट लिए । त्यबाहेक सन्दीप लामिछाने, करण केसी र आरिफ शेखले समान एक विकेट लिए । यसअघि, टस जितेर पहिला ब्याटिङ थालेको नेपालले निर्धारित ५० ओभरमा ८ विकेट गुमाएर २ सय २९ रनको योगफल तयार पारेको थियो ।"
एनएसजेएफ पल्सर स्पोर्टस अवार्डको तयारी पूरा,"काठमाडौं: नेपाल खेलकुद पत्रकार मञ्च(एनएसजेएफ)ले मंगलबार आयोजना हुने पल्सर स्पोर्टस अवार्ड २०७८ को तयारी पूरा भएको जनाएको छ। मञ्चको आयोजनामा हुँदै आएको यस वर्षको अवार्ड पनि कमलादीस्थित प्रज्ञा प्रतिस्ठानमा एक भव्य समारोहबीच सञ्चालन हुनेछ। मञ्चका कार्यवहाक अध्यक्ष निरञ्जन अधिकारीले अवार्डका लागि सम्पूर्ण तयारी भएको जानकारी दिए। हामीले यो अवार्डको लागि एक महिनाभन्दा अगाडिदेखि तयारी गरिरहेका छौं। त्यसैले एकदिन अगाडि समारोहका काम मात्र बाँकी थिए। आयोजना स्थललगायत केही काम पनि सोमबार नै सम्पन्न भएपछि हाम्रो तयारी पूरा भएको छ, कार्यवहाक अध्यक्ष अधिकारीले भने। मञ्चले २०६० सालदेखि अवार्ड निरन्तर आयोजना गर्दै आइरहेको छ। १९औं संस्करणको पल्सर स्पोर्ट्स अवार्डमा विभिन्न ९ विधामा खेलाडी र खेलकर्मीलाई सम्मानित गर्ने यसअघि नै सार्वजनिक गरिसकेको छ। यस पटक अवार्डमा नयाँ प्रस्तुती थपिएकाले विशेष बन्ने विश्वास रहेको मञ्चका कार्यवहाक अध्यक्ष अधिकारीको विश्वास छ। चर्चित अन्तर्राष्ट्रिय अवार्ड सोहरू कान्स र ओस्कारमा जस्तै एनएसजेएफ पल्सर स्पोर्टस अवार्डमा पनि रेड कार्पेटको थालनी गर्दैछौं। अवार्डको मुख्य समोराहको एक घन्टा अगाडिदेखि नै मञ्चको फेसबुक र युट्युब च्यानलमा रेड कार्पेटको प्रत्यक्ष प्रशारण हुनेछ, अधिकारीले भने, त्यसबाहेक अन्य विशेष प्रस्तुत पनि यस पटकदेखि सुरु गरिएको छ। मञ्चले खेल क्षेत्रबाट अतुलनीय योगदान गरेर नेपालको नाम अन्तर्राष्ट्रिय क्षेत्रमा चिनाउने खेलाडी, प्रशिक्षक र खेलकर्मीलाई यस वर्ष सम्मान गर्दै छ। पल्सर स्पोर्ट्स अवार्डअन्तर्गत लाइफटाइम एचिभमेन्ट, पारा एथलिट, स्पेसल, एसियन स्पोर्ट्स जर्नालिस्ट अवार्ड विधाको विजेता घोषणा कार्यक्रम हुने दिन फागुन २३ गते नै घोषणा गरिनेछ। अन्य पाँच विधामा ५५ खेलाडी मनोनयन यसअघि नै सार्वजनिक भइसकेको छ। जसअन्तर्गत पिपल्स च्वाइस विधामा क्रिकेटका आसिफ शेख, फुटबलका अञ्जन विष्ट, टेनिसकी अभिलाषा विष्ट, पौडीकी डुवाना लामा र भलिबलकी उषा भण्डारी छन्। ईसेवाको भोटिङ, फेसबुक लाइक, प्रमुख प्रशिक्षक र मञ्चका सदस्यको मतमार्पत पिपल्स अवार्डको विजेता तय हुनेछ। यसपटक वर्ष पुरुष खेलाडीको मनोनयनमा फुटबलका अञ्जन विष्ट र किरण चेम्जोङ, क्रिकेटका कुशल भुर्तेल र दीपेन्द्रसिंह ऐरी तथा ब्याडमिन्टनका प्रिन्स दाहाल परेका छन्। वर्ष महिला खेलाडीको मनोनयनमा भलिबलकी अरुणा शाही, क्रिकेटका रुबिना क्षेत्री र सीता रानामगर, एथलेटिक्सकी पुष्पा भण्डारी र बक्सिङकी पुनम रावल छन्। वर्ष युवा खेलाडीको मनोनयनमा फुटबलका मनीष डाँगी, बक्सिङका छिरिङ वाङ्दी शेर्पा, ब्याडमिन्टनकी रसिला महर्जन, फुटबलकी प्रीति राई र भलिबलकी उषा भण्डारी छन्। वर्ष प्रशिक्षकतर्फ फुटबलका अब्दुल्लाह अलमुताइरी, क्रिकेटका अस्ट्रेलियन डेभ ह्वाटमोर, पारा तेक्वान्दोका कविराज नेगी, बक्सिङका दीपक महर्जन र भलिबलका जगदीश भट्ट मनोनयनमा परेका छन्। विगतमा जस्तै वर्ष पुरुष, महिला, पिपल्स च्वाइस र वर्ष प्रशिक्षकका विजेताले पल्सर मोटरसाइकल पाउने छन्। यस वर्षदेखि युवाका विजेतालाई पनि पल्सर मोटरसाइकल प्रदान गरिने मञ्चले जनाएको छ। अन्य विधाका विजेतालाई ५० हजार रुपैयाँसहित गिफ्ट ह्याम्पर प्रदान गरिनेछ। एनएसजेएफ पल्सर स्पोर्ट्स अवार्डको मुख्य प्रायोजक हंशराज हुलासचन्द एन्ड कम्पनी प्रालि रहेको छ। सहप्रायोजकहरूमा सूर्य नेपाल प्रालि, ईसेवा, रोयल सिंगी होटल, एडिडास, इमेजिङ, प्लाजा होटल गु्रप, सुबिसु र न्यु होराइजन कार्पेट इन्डस्ट्री रहेका छन्। सहयोगी संस्थामा राष्ट्रिय खेलकुद परिषद, नेपाल ओलम्पिक कमिटी र बाग्मती प्रदेश खेलकुद विकास परिषद् छन्।"
आईसीसी विश्वकप क्रिकेट लिग २ : नेपालले यूएईविरुद्ध ब्याटिङ गर्दै,काठमाडौं : आईसीसी विश्वकप क्रिकेट लिग २ अन्तर्गत त्रिदेशीय शृंखलामा घरेलु टिम यूएईविरुद्ध नेपालले टस जितेर ब्याटिङ रोजेको छ। दुबई अन्तर्राष्ट्रिय क्रिकेट मैदानमा नेपाली राष्ट्रिय टिमका कप्तान रोहित पौडेलले ब्याटिङ रोजेका हुन्। नेपालले युएईविरुद्ध ओपनरमा आसिफ शेख र ज्ञानेन्द्र मल्ललाई मैदान उतारेको छ। आजको खेलमा नेपालले टोलीमा एक जना परिवर्तन गरेको छ । ओपनर कुशल भुर्तेलको घाइते भएपछि उनको स्थानमा नेपालका तीव्र गतिका बलर प्रतिश जिसीलाई मौका दिएको छ। विश्वकप छनोटको ग्लोबल छनोटमा पुग्न नेपाललाई बाँकी खेल जित्नु पर्ने दबाब छ। जारी रहेको विश्वकप लिग टूको सिरिजमा विदेशमा हुने त्रिकोणात्मक सिरिजमा नेपालको अन्तिम खेल हो। पहिलो खेलमा नेपाल यूएईसँग पराजित भएको थियो। नेपालले यूएईसँग ६८ रनको लज्जास्पद पराजय बेहोरेको थियो। यूएईसँग नेपाल ६८ रनले पराजित आसिफ र सन्दीपको उत्कृष्ट साझेदारीमा नेपालको सानदार जित
आईसीसी क्रिकेट विश्वकप लिग २ : नेपालको खराब सुरुआत,"युनाइटेड अरब इमिरेट्स (यूएई) विरुद्ध पहिले ब्याटिङमा आएको नेपालले खराब सुरुआत गरेको छ। काठमाडौं : आईसीसी क्रिकेट विश्वकप लिग२ को त्रिदेशीय शृंखलामा घरेलु टिम युनाइटेड अरब इमिरेट्स (यूएई) विरुद्ध पहिले ब्याटिङमा आएको नेपालले खराब सुरुआत गरेको छ। यूएईको दुबई अन्तर्राष्ट्रिय क्रिकेट रंगशालामा टस जितेर ब्याटिङमा आएको नेपालले १५ ओभरको खेल सकिँदा चार विकेट गुमाएर ५९ रनमात्र जोडेको छ। नेपालका स्कोर बोर्डमा १४ हुँदा पहिलो विकेटको रुपमा ओपनर आसिफ शेख पभेलियन फर्किएका थिए। नेपालले ३४ रन जोड्दा दोस्रो विकेटको रुपमा अर्का ओपनर ज्ञानेन्द्र मल्ललाई गुमाएको थियो। ४९ रन जोड्दा नेपालले कप्तान रोहितकुमार पौडेललाई गुमायो। यसपछि केही लयमा देखिएका कुशल मल्ललाई नेपालले ५९ रन जोड्दा चौथो विकेटको रुपमा गुमायो। नेपालका ओपनर आसिफ ६ रनमा, ज्ञानेन्द्र ११ रनमा, रोहित एक रनमा र कुशल मल्ल ३२ रनमा आउट भए। हाल क्रिजमा रहेका भिम सार्की चार र दीपेन्द्रसिंह ऐरी शून्यमा खेलिरहेका छन्। नेपालसँगै यूएई र पपुवा न्युगिनी (पीएनजी) सम्मिलित शृंखलाको यो अन्तिम खेल हो। यसअघि नेपाल यूएईविरुद्धको पहिलो खेलमा ६८ रनले पराजित भएको थियो। तथापि, जारी शृंखलामा नेपालले पीएनजीविरुद्ध भने दुवै खेल जितेको थियो। नेपालले पीएनजीलाई पहिलो खेलमा चार विकेट र दोस्रो खेलमा तीन विकेटले हराएको थियो। यूएई भने पीएनजीविरुद्धको दुवै खेलमा पराजित भएको थियो। आइतबार सम्पन्न खेलमा पनि यूएई पीएनजीसँग पाँच विकेटले पराजित भएको थियो।"
सरकारले भारतसँग छलफल नगर्दा समस्यामा गौतमबुद्ध विमानस्थल,"अन्तर्राष्ट्रिय उडानका लागि चाहिने हवाई रुटको अनुमति, आवश्यक उपकरण जडानमा सरकारले समयमै काम नगर्दा विमानस्थल सञ्चालनमा आउन सकेको छैन। भैरहवा विमानस्थलको प्रमुख समस्या हवाई रुट हो। भैरहवा : भैरहवामा गौतमबुद्ध विमानस्थल निर्माण सकिँदै गर्दा मुलुकमै उत्साह थियो। तर, अहिले झन्डै ४० अर्ब लागतमा बनेको विमानस्थलको संरचना कर्मचारीले कुरेर बस्नेमा मात्रै सीमित भएको छ। अन्तर्राष्ट्रिय उडानका लागि चाहिने हवाई रुटको अनुमति, आवश्यक उपकरण जडानमा सरकारले समयमै काम नगर्दा विमानस्थल सञ्चालनमा आउन सकेको छैन। भैरहवा विमानस्थलको प्रमुख समस्या हवाई रुट हो। यो विमानस्थलको गत जेठ २ गते उद्घाटन भएको थियो। कुवेतको जजिरा एयरवेजले उद्घाटन उडान गर्दै कात्तिकसम्म सातामा दुई उडान गर्यो। जाडो मौसमसँगै भैरहवा विमानस्थलका सबै अन्तर्राष्ट्रिय उडानहरू ठप्प छन्। मौसम खराबीका कारण तीन पटक अन्तर्राष्ट्रिय उडान भारतको लखनउ विमानस्थलमा विमान डिभाइर्ट गर्नुपर्दा यात्रुहरूले समस्या झेल्नु परेको थियो। भैरहवा विमानस्थलबाट कुवेतको जजिरा एयरवेजले नियमित उडान र हिमालयन एयरलाइन्सले चार्टर उडान भर्दै आएको थियो। जजिराले मौसम खराबी र हिमालयन एयरलाइन्सले प्राविधिक समस्याका कारण केही समयका लागि उडान स्थगित गरिएको विमानस्थल कार्यालयलाई जानकारी गराएयता उडान भएको छैन। गौतमबुद्ध अन्तर्राष्ट्रिय विमानस्थलका महाप्रबन्धक गोविन्दराज दाहाल विमानस्थल नै बन्द नभएको नभई केही समय अन्तर्राष्ट्रिय उडानहरू मौसमका कारण रोकिएको बताउँछन्। उनले अब उडानहरू नियमित हुने तालिका बनिरहेको बताए। विमानस्थलमा क्याटोगरी१ को आइएलएस उपकरणहरूका साथै क्याटोगरी२ का उपकरण पनि प्रयोग गरिएको छ। आइएलएस क्याटोगरी१, क्याटोगरी२, क्याटोगरी३ को ए, बी, सी उपकरणले पनि क्रमशः खराब मौसममा पनि विमानलाई उडानअवतरण गर्नमा सहजता प्रदान गर्ने हो। क्याटोगरी२ मा केही थप उपकरण जडान गरेर खराब मौसममा पनि विमानस्थल सञ्चालन गर्न सकिने विषय भए पनि आइएलएस सूचारु गर्दा भारतको भूमिमा रेन्ज पुग्ने हुँदा उक्त कार्य नगरिएको दाहालले बताए। अनुमतिबिना उक्त कार्य गरिएमा विमान दुर्घटना वा कुनै समस्याको क्षतिपूर्तिको दाबी गर्न नमिल्ने उनी बताउँछन्। सरकारबाट अनुमतिका लागि गम्भीर भएर भारतसँग छलफल भएको छैन। अर्बौं ऋणमा बनेको विमानस्थल सञ्चालनको दैनिक खर्च लाखौं रुपैयाँमा छ। गौतमबुद्धबाट उडान भर्नका लागि २०२५ वटा मुलुकका विमान कम्पनीहरूले छलफल गरेका छन्। तर सुविधा, सुरक्षा, नाफा लगायतका विषयमा कुनै न कुनै कमी भएकाले तत्कालै उडान भर्न इच्छुक नदेखिएको विमानस्थल कार्यालयका एक कर्मचारीले बताए। एअर रुट सिधा नभएको, बी ३४५ टु वे हुन नसक्नु हाल वान वे मात्र भएको, नो अब्जेक्सन लेटर भारतीय नागरिकलाई विमानस्थलबाट अन्तर्राष्ट्रिय उडान गर्नका लागि आवश्यक पर्नेमा सो नभएको, आइएलएस सञ्चालन मुख्य चुनौती रहेको विमानस्थल कार्यालयले जनाएको छ।"
कार्यसम्पादन मूल्यांकनमा दाङका पालिकाले कटाएनन् ६५ अंक,"स्थानीय तह वित्तीय सुशासन जोखिम मूल्यांकनमा अर्घाखाँचीका ६ वटा पालिकामध्ये अर्घाखाँचीको सन्धिखर्क नगरपालिका उत्कृष्ट भएको छ। दाङ : दाङका स्थानीय तहले स्थानीय तहको कार्यसम्पादन मूल्याकनमा ६५ अंकसमेत कटाउन सकेका छैनन्। राष्ट्रिय प्राकृतिक स्रोत तथा वित्त आयोगले तयार पारेको कार्यसम्पादन मूल्यांकनमा दाङका १० वटा पालिकाको अवस्था ६५ अंकभन्दा तल देखिएको छ। ११ सूचकका आधारमा प्रदेश र १७ सूचकका आधारमा स्थानीय तहको कार्यसम्पादन मूल्यांकन गरिएको थियो। त्यसमा विगतमा उत्कृष्ट देखिएका दाङका स्थानीय तहहरू यसपटक कमजोर देखिएका छन्। स्थानीय तहको कार्य सम्पादन मूल्यांकनमा दाङका १० पालिका मध्ये राप्ती गाउँपालिकाले सबैभन्दा बढी अंक ६४१७ प्राप्त गरेको छ। संघीय सञ्चित कोषबाट तल्ला तहमा प्रदान गरिने वित्तीय समानीकरण अनुदान सिफारिसका लागि सय अंकभार दिएर राष्ट्रिय प्राकृतिक स्रोत तथा वित्त आयोगले तयार पारेको कार्यसम्पादन मूल्यांकनमा राप्ती गाउँपालिकाले दाङमा सबैभन्दा बढी अंक ल्याएको तह भएको छ भने दाङमा रहेका उपमहानगर र नगरपालिकाको कार्य सम्पादन गाउँपालिकाभन्दा कम देखिएको छ। दोस्रोमा बंगलाचुली गाउँपालिकाले रहेको छ। उसले ५९१६ ल्याएको छ। तुलसीपुर उपमहानगरपालिकाले ५८५४, दंगीशरण गाउँपालिकाले ५५६२ अंक प्राप्त गरेको छ। शान्तिनगर गाउँपालिकाले ५३७९, घोराही उपमहानगरपालिकाले ४९२८ अंक प्राप्त गरेको छ। त्यस्तै लमही नगरपालिकाले ४९१४, बबई गाउँपालिकाले ४५८८, राजपुर गाउँपालिकाले ४५०१ र गढवा गाउँपालिकाले ४०४९ अंक प्राप्त गरेको छ। स्थानीय तहमा कार्य सम्पादन मूल्याकन गर्दा स्थानीय तहको हकमा समयमा बजेट पेस गरे नगरेको, असार मसान्तभित्र बजेट पास गरे नगरेको, राजस्व बाँडफाँट गरे नगरेको देखि बजेट बेरुजु, विद्यालयमा विद्यार्थी भर्नाको अवस्था, गर्भवतीको संख्यालगायत सूचकलाई राखेको थियो। आयोगले आर्थिक वर्ष ०८०८१ का लागि वित्तीय समानीकरण अनुदान सिफारिस गर्ने प्रयोजनका लागि यस्ता सूचकका आधारमा सबै प्रदेश र स्थानीय सरकारको कार्यसम्पादन मूल्यांकन गरेको हो। यो मूल्यांकन विगतमा पनि हुदै आएको थियो। अन्तरसरकारी वित्त व्यवस्थापन ऐन, २०७४ ले तल्ला तहमा केन्द्र सरकारले अनुदान दिने व्यवस्था गरेको छ। नेपाल सरकारले आयोगको सिफारिसमा प्रदेश र स्थानीय तहलाई वित्तीय समानीकरण अनुदान वितरण गर्ने व्यवस्था छ। आयोगले सम्बन्धित स्थानीय तह र संघीय सरकारका विभिन्न निकायबाट प्राप्त तथ्यांकका आधारमा कार्य सम्पादन मूल्यांकन गरेर अंक प्रदान गरेको प्रवक्ता ज्ञानेन्द्र पौडेलले जानकारी दिए। मूल्यांकनमा सय अंकभारमा सातै प्रदेश र २३० पालिकाले ५० पनि कटाउन सकेका छैनन भने ३९ पालिकाले मात्रै ७० अंक पार गरेका छन्। प्रदेशको हकमा लेखापरीक्षण र बेरुजु, स्थानीय तहलाई आयोगले तोकेको आधारमा अनुदान हस्तान्तरण गरे नगरेको, सवारी कर मासिक रूपमा सञ्चित कोषमा जम्मा गरे (नगरेको, स्थानीय तहलाई वित्तीय समानीकरण अनुदान विवरण चैतभित्र उपलब्ध गराए नगराएको लगायत सूचकका आधारमा मूल्यांकन गरिएको छ। सन्धिखर्क अर्घाखाँचीकै उत्कृष्ट स्थानीय तह सन्धिखर्क : स्थानीय तह वित्तीय सुशासन जोखिम मूल्यांकनमा अर्घाखाँचीका ६ वटा पालिकामध्ये अर्घाखाँचीको सन्धिखर्क नगरपालिका उत्कृष्ट भएको छ। तीन नगरपालिका र तीन गाउँपालिका गरी ६ वटा स्थानीय तह रहेको जिल्लाको सन्धिखर्क नगरपालिकाले ७५५ अंक प्राप्त गर्दै उत्कृष्ट स्थानीय तह बन्न सफल भएको सन्धिखर्क नगरपालिका राजस्व शाखा प्रमुख मुक्तिराम खनालले बताए। योजना बजेट तथा कार्यक्रम व्यवस्थापन, कार्यान्वयन क्षमता तथा व्यवस्थापन, लेखांकन तथा प्रतिवेदन, अनुगमन, मूल्यांकन तथा लेखापरीक्षण र राजस्व व्यवस्थापन गरि पाँच वटा शीर्षकमा गरेको मूल्यांकनमा जिल्लाका ६ वटा पालिकामध्ये सन्धिखर्क नगरपालिकाले सबैभन्दा बढी अंक प्राप्त गर्न सफल भएको हो। दोस्रोमा रहेको छत्रदेव गाउँपालिकाले ७१५ र तेस्रोमा रहेको शीतगंगा नगरपालिकाले ६५ अंक प्राप्त गरेको छ। भूमिकास्थान नगरपालिकाले ६२, पाणिनि गाउँपालिकाले ५६५ र मालारानी गाउँपालिकाले ५२५ अंक प्राप्त गरेका छन्।"
सगरमाथा क्षेत्रमा बढ्यो पर्यटकको चहलपहल,"सोलुखुम्बु : पर्यटकीय सिजन सुरु भएसँगै सगरमाथा क्षेत्रमा पर्यटकको आगमन बढ्न थालेको छ। विश्वको सर्वोच्च शिखर सगरमाथालगायत अन्य हिमाली मनोरम दृश्यको अवलोकन गर्न आउने पर्यटकको आगमन दिनप्रति दिन बढ्न थालेको हो। फागुनबाट सुरु भएर जेठको मध्यसम्म चल्ने यो सिजनका लागि चहलपहल सुरु भएको नाम्चेका पर्यटन व्यवसायी लामाकाजी शेर्पाले बताए। जाडो महिनामा लगभग शून्य बनेको खुम्बु क्षेत्रमा फागुन लागेसँगै पर्यटकको आवागमन बाक्लिएको हो। अहिले दैनिक १०० को हाराहारीमा पर्यटक सगरमाथा क्षेत्र आउन थालेको सगरमाथा राष्ट्रिय निकुञ्ज नाम्चे सोलुखुम्बुले जनाएको छ। केही दिनदेखि खुम्बुमा पर्ने सगरमाथा क्षेत्रका पदमार्गमा विदेशी पर्यटकको आवातजावत बढेको छ। हवाई मार्ग प्रयोग गरी आउने पर्यटकका कारण तेञ्जिङ हिलारी विमानस्थलमा उडान सङ्ख्या दिनप्रतिदिन बढिरहेको नागरिक उड्डयन प्राधिकरण लुक्लाले जनाएको छ। पछिल्लो एक साता यता दैनिक २० वटासम्म उडान हुने गरेको नागरिक उड्ययन प्राधिकरण लुक्लाका प्रमुख महेश श्रेष्ठले जानकारी दिए। लुक्ला भित्रिने पर्यटकको चाप अधिक छ भने फर्कनको संख्या न्यून रहेको प्रमुख श्रेष्ठलेब बताए। उनले भने, अहिले विमानको चाप बढेको छ, प्यासेन्जरको फ्लो पनि अधिक छ, खुम्बु भित्रिने ८० प्रतिशत बढी विदेशी नागरिक छन्। नेपाली कम छन्। पर्यटकको चाप बढ्न थालेपछि सगरमाथा राष्ट्रिय निकुञ्जको कार्यालय जोरसल्ले प्रवेशद्वारका कर्मचारीको व्यस्तता पनि बढेको छ। सगरमाथा क्षेत्रमा प्रवेश गर्ने पर्यटकको जोरसल्ले प्रवेशद्वारमा अनिवार्य दर्ता गर्ने व्यवस्था रहेको छ। ट्रेकिङ मौसम सुरु भएसँगै जिल्लाका विभिन्न भागका पर्यटन व्यवसायी लुक्ला पुगेका छन्। केही दिनअघि मौसममा खराबी आएको भए पनि पुनः मौसममा सुधार आएकाले व्यवसायी खुसी भएका छन्। मौसम सुरुसँगै पर्यटन मार्गमा पर्ने लुक्ला, जोरसल्ले, फाक्दिङ, नाम्चे, खुम्जुङ, तेङ्बोचेलगायतका ठाउँमा रहेका होटलमा पनि चहलपहल सुरु भएको छ।"
वीरगन्ज आईसीपी लिजमा,"काठमाडौं: वीरगन्जस्थित एकीकृत जाँच चौकी (आईसीपी) सञ्चालनको जिम्मा निजी क्षेत्रलाई दिइएको छ। भारत सरकारले निर्माण गरिदिएको आईसीपी एक नेपाली र दुई भारतीय कम्पनीको संयुक्त लगानीमा स्थापित कैलाशा टर्मिनल्स प्रालिले पट्टा बहाल (लिज) मा सञ्चालनको जिम्मा पाएको हो। कैलाशा टर्मिनल्समा भ्याली ग्रुपअन्तर्गतको विन्ध्यवासिनी लजिस्टिक्स तथा भारतीय कम्पनीहरू टीआरएस लिफ्ट एन्ड सिफ्ट र एपीजय सिपीको संयुक्त लगानी छ। आईसीपीको सञ्चालन गर्ने जिम्मा पाएको कैलाशाले नेपाल इन्टरमोडल यातायात विकास समितिलाई पाँच वर्षमा कम्तीमा १ अर्ब ८० करोड ९० लाख १ हजार २ सय रुपैयाँ तिर्नेछ। हालसम्म आईसीपी सञ्चालन तथा व्यवस्थापनको काम नेपाल इन्टरमोडल यातायात विकास समितिले गर्दै आएको छ। वीरगन्जस्थित एकीकृत जाँचको निर्माण पाँच वर्षअघि सम्पन्न भएको थियो। समिति इन्टरमोडल सुविधाको नियमनकारी निकाय हो। समितिले आईसीपी र सुक्खा बन्दरगाह (आईसीडी)को उचित व्यवस्थापन गर्दै वैदेशिक व्यापारमा सहयोग गर्छ। समितिका कार्यकारी निर्देशक आशिष गजुरेलले कैलाशाले पट्टा बहालको ठेक्का पाएको पुष्टि गरे। आईसीपी निर्माणपछि आफैं सञ्चालन तथा व्यवस्थापन गर्दै आएको इन्टरमोडलका कार्यकारी निर्देशक गजुरेलका अनुसार टेन्डर अवार्ड गरेको भए पनि सम्झौता हुन भने बाँकी रहेको बताए। कैलाशाले आगामी अप्रिल १ (चैत १६ गते) देखि आईसीपी जिम्मा लिनेछ। सार्वजनिक निजी साझेदारी मोडलमा आईसीपी सञ्चालन हुनेछ। हामी नियमनकारी निकाय हौं। आशिष गजुरेल  कार्यकारी निर्देशक, नेपाल इन्टरमोडल यातायात व्यवस्थापन समिति एकीकृत जाँच चौकीबाट मालसामानको आयात निर्यात, कन्टेनरबाट उचित तवरले मालसामान निकाल्ने र राख्ने, गोदाम व्यवस्थापन, कन्टेनर तथा मालसामानको अस्थायी भण्डारण, भन्सार जाँचपास, रेल तथा सडक मार्गको माध्यमबाट बन्दरगाहसम्मको निर्वाध आवात्जावत, बैंक, क्वारेन्टाइन, ल्याबलगायतको सुविधा तथा कम्प्युटरकृत कारोबार हुन्छ। हामीले खुला प्रतिस्पर्धा गराएर आईसीडी र आईसीपी सञ्चालनका लागि निजी क्षेत्रलाई लिजमा दिएका छौं, कार्यकारी निर्देशक गजुरेलले भने, निजी क्षेत्रले चलाइरहेका पोर्ट प्रभावकारी रूपमा सञ्चालन भए, नभएको अनुगमन गर्नु समितिको काम हो। आईसीपी चलाउन आह्वान गरिएको खुला टेन्डरमा पाँच कम्पनी इच्छुक देखिएकामा क्वालिटी कस्ट बेस्ड सेलेक्सन विधिबाट कैलाशा छनोट भएको हो। गजुरेलका अनुसार पट्टा बहाल दिनेसम्बन्धी नियमावली२०७० अनुसार ६० प्रतिशत प्राविधिक र ४० प्रतिशत वित्तीय पक्षसँगै प्रस्तुति तथा अनुभवको पनि मूल्यांकन गरिएको छ। वीरगन्जस्थित आईसीपीबाट अनुमानभन्दा बढी वैदेशिक व्यापार भए इन्टरमोडलले ठेक्का रकमभन्दा बढी प्राप्त गर्नेछ। विज्ञ समूहले मूल्यांकन गरेर आउने पाँच वर्षमा हुने न्यूनतम वार्षिक ट्राफिक मुभमेन्ट अनुमान गरेर थ्रेस होल्ड राखिएको हो। वीरगन्जस्थित अलौ सिर्सियामा भारत सरकारले बनाइदिएको एकीकृत जाँचचौकी २०७४ चैतदेखि औपचारिक रूपमा सञ्चालनमा आएको थियो। दुई वर्षभित्र सञ्चालनको लक्ष्य राखेर आईसीपीको निर्माण सन् २०११ मा सुरु भएको थियो। नेपाल र भारतबीच हुने मालसामानको आयातनिर्यातलाई सहज बनाउन भारत सरकारले पर्साको अलौ र सिर्सिया तथा सीमावर्ती भारतीय सहर रक्सौलमा दुवैतिर एकै प्रकारको भौतिक संरचना निर्माण गरिदिएको थियो। इन्टरमोडलअन्तर्गत हाल पाँच सुक्खा बन्दरगाह र दुई एकीकृत जाँचचौकी सञ्चालनमा छन्। तीमध्ये चोभारबाहेक सबै सुक्खा बन्दरगाह र एकीकृत जाँचचौकी सञ्चालनको जिम्मा निजी क्षेत्रलाई दिइएको छ। सुक्खा बन्दरगाह र एकीकृत जाँचचौकी व्यवस्थापनको जिम्मा पाएका सबै कम्पनीमा भारतीय कम्पनीको पकड छ। रेलको सुविधा भएको वीरगन्जस्थित सुक्खा बन्दरगाह प्रिस्टिन भ्याली ड्राइपोर्टले, काँकडभिट्टाको सुक्खा बन्दरगाह र विराटनगरस्थित एकीकृत जाँचचौकी ट्रान्सनेपाल फ्रेट सर्भिसेजले, तातोपानीको सुक्खा बन्दरगाह ट्रान्ससिल्क टर्मिनलले, भैरहवाको सुक्खा बन्दरगाह सञ्चालनको जिम्मा अन्नपूर्ण टर्मिनल्सले र भैरहवामा सुक्खा बन्दरगाह पनि कैलाशा टर्मिनल्सले चलाइरहेको छ। एक वर्षअघि निर्माण सम्पन्न भएको चोभारस्थित सुक्खा बन्दरगाहको व्यवस्थापन भने इन्टरमोडलले नै गरिरहेको छ। समितिअन्तर्गत थप तीन स्थानमा एकीकृत जाँचचौकी निर्माणका क्रममा छन्। समितिका अनुसार नेपालगन्जस्थित एकीकृत जाँचचौकीको ८० प्रतिशत निर्माणकार्य सम्पन्न भएको छ। यस्तै रसुवास्थित टिमुरे एकीकृत जाँचचौकीको काम ३५ प्रतिशत सकिएको छ। कञ्चनपुरको चाँदनी दोधारामा बन्ने एकीकृत जाँचचौकीको विस्तृत परियोजना प्रतिवेदन तयार भइसकेको छ। कोरालामा बन्ने एकीकृत जाँचचौकी विस्तृत परियोजना प्रतिवदेन निर्माणको क्रममा छ।"
किन उपयोगमा आएनन् अर्बाैंका आयोजना ?,"जहाँ करोड मात्रै नभई प्रदेश र संघ सरकारले अर्बौं बजेट खन्याएको छ। तर, यस्ता पूर्वाधारबाट फाइदा भने लिन सकेको छैन। बुटवल : काठमाडौं बाहिर बनेका मध्येकै ठूलोमा पर्छ लुम्बिनी प्रदेशको बुटवलमा बनेको अन्तर्राष्ट्रिय सम्मेलन केन्द्र। बुटवल मण्डपको ९ बिघा ६ कट्ठा क्षेत्रफलमा १ अर्ब ११ करोडमा निर्माण भएको सम्मेलन केन्द्रको क्षमता दुई हजार ७ सयसम्म हो। हल भाडामा लिएमा प्रतिचार घण्टाको ९६ हजार राजस्वसमेत संकलन हुने अपेक्षा राखेर बनाइए पनि अहिले सञ्चालन कार्यविधि बनेको छैन। निर्माण सकिएको ६ महिनासम्म कार्यविधि नबन्दा अर्बौंको लगानी बेकामे जस्तै बनेको छ। यसको फाइदा सरकारले लिन सकेको छैन। अन्तर्राष्ट्रिय सम्मेलन एउटा उदाहरण मात्रै हो। यसै प्रदेशमा पाँच हजार क्षमताको ध्यान केन्द, विशेष आर्थिक क्षेत्र (सेज) र गौतमबुद्ध विमानस्थल छन्। जहाँ करोड मात्रै नभई प्रदेश र संघ सरकारले अर्बौं बजेट खन्याएको छ। तर, यस्ता पूर्वाधारबाट फाइदा भने लिन सकेको छैन। विज्ञ भन्छन्, पूर्वाधार निर्माण पूर्व नै यसको उपयोग गर्ने लक्षित क्षेत्रको पहिचान गर्न नसक्नु नै मुख्य समस्या हो। अन्तर्राष्ट्रिय सम्मेलन केन्द्र देशकै ठूलो मध्येमा पर्दा पनि प्रयाग हुन नसक्नु दुःखद् हो। प्रयोग गर्न योग्य भएको ६ महिनामा मात्रै तीनवटा कार्यक्रम भए। रेखदेखमा अझै निर्माण कम्पनीलाई नै दिइएको छ। सञ्चालन कार्यविधिमा अझै अलमल नै छ। यो सम्मेलन केन्द्र निर्माण थालिएको ८ वर्षपछि सकिएको थियो। प्रधानमन्त्री शेरबहादुर देउवाले गत भदौ ११ गते भव्य समारोहकाबीच उद्घाटन पनि गरे। सम्मेलन केन्द्र उद्घाटन भएको ६ महिना कट्न लाग्यो। सम्मेलन केन्द्रको मासिक सञ्चालन खर्च नै करिब १३ लाख छ। यो खर्च नै अहिले केन्द्रलाई भार परिरहेको छ। सभाहल निर्माणको उद्देश्य ठूला सभा र सम्मेलन गर्नु हो। उद्घाटन भएपछि लुम्बिनी प्रदेश सरकार, बुटवल उपमहानगर र एक सामाजिक संस्थाले ११ पटक प्रयोग गरे। त्यसपछि १३ वटा हल भएको यो केन्द्र सुनसान छ। बुटवल सभाहल तथा प्रदर्शनी केन्द्र निर्माण कार्यान्वयन एकाइका प्रमुख धर्मेन्द्र पन्थी कार्यविधिको मस्यौदामाथि छलफल सकेकाले अब स्वीकृत हुन बाँकी रहेको बताउँछन्। कार्यविधिमा बोर्ड बनाइ सञ्चालक समिति रहने व्यवस्था छ। निजी क्षेत्रलाई भाडामा लगाएर बोर्डले रेखदेख गर्नेदेखि बोर्डले नै कर्मचारी राखेर सञ्चालन गर्ने लगायतका धेरै विकल्पमा छलफल भएको प्रमुख पन्थी बताउँछन्। सहरी विकास मन्त्रालयले बनाएको कार्यविधिमा अर्थ मन्त्रालयले पनि पटकपटक छलफल गरेको छ। सहरी, अर्थ र कानुन मन्त्रालयको स्वीकृतिपछि मन्त्रिपरिषद्ले यो कार्यविधि पारित गर्नेछ। अहिले कसैले हल भाडामा लिएमा प्रतिचार घण्टाको ९६ हजार राजस्व लिने गरिएको प्रमुख पन्थीले बताए। अहिले सुरक्षा, सफाइदेखि प्राविधिक जनशक्ति जसले भाडा लिने हो उसैले व्यवस्था गर्नुपर्छ। सभाहलका लागि बजेट व्यवस्थापन हुन नसक्दा विद्युत्को १० लाख बक्यौता पुगेको छ। ध्यानि खोज्दै ध्यान केन्द्र बुद्धजन्मस्थल लुम्बिनीमा ५ हजार क्षमताको ध्यान केन्द्र छ। गत जेठ २ गते बुद्धजयन्तीका अवसरमा प्रधानमन्त्री शेरबहादुर देउवाले यो ध्यान केन्द्रको उद्घाटन गरेका थिए। सभाहल निर्माण सकिएपछि पहिलो पटक भारतीय प्रधानमन्त्री नरेन्द्र मोदीको सहभागितामा बुद्धजयन्तीको मूल समारोह भएको थियो। त्यसयता योगा दिवसको अवसरमा एक दिने कार्यक्रम र गत फागुन ३ गतेदेखि सातदिनसम्म मुरारी वाप्पुको रामकथा वाचन कार्यक्रम बाहेक अरू ठूला कार्यहरू यो सभाहलमा हुन सकेका छैनन्।लुम्बिनीस्थित ध्यान केन्द्र सभाहल कसरी सञ्चालन गर्ने भन्ने विषयमा लुम्बिनी विकास कोषले कार्यविधि बनाइसकेको छैन। विकास कोषका कोषाध्यक्ष सिद्धिचरण (ढुण्डिराज) भट्टराईले कार्यविधि निर्माण प्रक्रियामा रहेको बताए। कसरी सञ्चालन गर्ने भन्ने विषयमा कार्यविधि बनाई टुंगो लगाउँदैछौं, उनले भने। कोषले अहिले प्रतिदिन २ लाख ५० हजार भाडा तोकिएको छ। एसी सञ्चालन नहुने समयमा भने प्रतिदिन डेढलाखमा भाडा दिने निर्णय भएको छ। ५८ करोड ७९ लाख लगानीमा बनेको यो सभाहल सञ्चालनमा सक्रियता नदेखाए बुद्धजयन्तीको मूल समारोह गर्ने स्थानमा मात्रै सीमित हुने चिन्ता बढेको छ। उद्योग पर्खिँदै विशेष आर्थिक क्षेत्र निर्यात प्रवद्र्धन गर्दै व्यापार घाटा कम गर्ने योजनासहित रुपन्देहीको तत्कालीन वगाहा गाविसमा १९ वर्षअघि निर्माण थालिएको विशेष आर्थिक क्षेत्र (सेज) उद्घाटन भएकै ८ वर्ष बित्यो। ०७१ मंसिर २ गते तत्कालीन उद्योगमन्त्री महेश बस्नेतले सेजको उद्घाटन गरेका थिए। अहिले पनि सेजमा रहेका प्लट भरिने गरी उद्योगहरू स्थापना हुन सकेका छैनन्। सेजका भवनहरू जीर्ण हुन थालेका छन्। भित्ताहरू कुरुप भएका छन्। यहाँबाट अर्बाैंको उत्पादन विदेश निर्यात हुने योजना बुनिएको थियो। तर, योजना मुताविक सेज सञ्चालनका कार्यविधि र नियमहरू नबन्दा सेजले अहिलेसम्म पनि उद्योग पाउन सकिरहेको छैन। सेज उद्घाटन भएको दुई वर्षपछि ०७३ असोज १८ मा मात्रै विशेष आर्थिक क्षेत्र ऐन २०७३ बनेको थियो। त्यसमातहत बन्ने सञ्चालक समिति लामो समयसम्म रहन सकेन। सेजमा कुल ६८ वटा प्लट छन्। जसमध्ये २२ वटा प्लटमा सातवटा उद्योग सञ्चालनमा छन्। एउटा प्लट विद्युत् सबस्टेसनका लागि हो भने अन्य ४५ वटा खाली रहेका प्लटमा उद्योग स्थापनाका लागि प्रस्ताव आह्वान गरिएको थियो। प्रस्ताव आह्वान गर्दा १६ वटा उद्योगले स्वीकृति लिएका छन्। त्यसमध्ये ४ उद्योगले अहिले संरचना निर्माण थालेको सेज भैरहवामा कार्यरत कम्प्युटर अपरेटर नीरा भट्टराईले जानकारी दिइन्। विशेष आर्थिक क्षेत्र प्राधिकरणले गत पुसमा समेत सार्वजनिक सूचनामार्फत प्लट भाडामा लिनका लागि आह्वान गरेको थियो। सेजमा विशेषगरी वातावरणलाई असर नगर्ने खाद्य उद्योग तथा कृषि जन्य उद्योग, हर्वल प्रोडक्ट, छालाका वस्तु, तयारी पोसाक, गलैंचा तथा उनी समान, पश्मिना तथा रेशम, हाते कागजका वस्तु गरी १७ किसिमका उद्योगहरू रहने व्यवस्था छ। हाल सञ्चालनमा रहेका उद्योगहरू यो मापदण्ड अनुरूप रहेका छैनन्। प्राधिकरणको वेबसाइटमा रहेको विवरणअनुसार अहिले भैरहवा सेजमा शक्ति मिनरल्स, ग्लोबल भिस्तार, ब्रिलियन्ट लाइटिङ, पञ्चकन्या एसएस एक्पर्ट, यस प्लोमिर्स, जयबुद्ध मेटल क्राफ्ट र तिरुपति प्रालिका उद्योग छन् भने सात वटा उद्योगको लाइसेन्स रद्द गरिएको छ। सेज स्थापना गर्दा सरकारले स्पष्ट मापदण्ड र नीतिगत व्यवस्था गर्न सकेको थिएन। तयारी बिनै सुरु भएको सेजले सरकारी लगानी खेर गइरहेको छ। १४ वर्षको अवधिमा सेजका पूर्वाधार निर्माण सकिएका थिए। सेजमा हुनुपर्ने विद्युत् व्यवस्थापन, ऐन तथा कार्यविधि निर्माणमै भएको ढिलासुस्तीले सेज अलपत्र भयो भने उत्साहित उद्योगीहरू निराश बने। उद्योगीहरू पूर्वाधार अभाव, नीतिगत अस्थिरता र नेतृत्वमा हेरफेरजस्ता कारणले आकर्षित हुन सकेनन्। सेजमा उद्योग सञ्चालनका लागि ६० मोगावाट विद्युत् आवश्यक छ। सबस्टेसन बनाउन २२ करोड लागत अनुमान छ, तर सेजकै बजेट १७ करोड मात्रै छ। गेटसम्म विद्युत् आए पनि स्टेसन बनिसकेको छैन। यहाँ उद्योग सञ्चाल गरेपछि ६० प्रतिशत निर्यात गर्नुपर्ने प्रावधान छ। यस कुरामा उद्योगी व्यवसायीहरू सहमत छैनन्। अहिलेको प्रतिस्पर्धी बजारमा निर्यात गर्न सरकारकै विशेष सहयोग हुनुपर्ने उद्योगीको भनाइ छ। भैरहवाका उद्योगी महेन्द्र श्रेष्ठले नेपालमा उत्पादन भएका वस्तुको लागत मूल्यमा कसरी कम गर्न सकिन्छ भन्ने योजनाले सेजलाई उपयोग गर्नुपर्ने बताउँछन्। उनको बुझाइमा अहिले सेजमा रहेर वस्तु उत्पादन गर्ने उद्योगले विश्वबजारमा प्रतिस्पर्धा गर्न सक्दैनन्। त्यसो हुँदा सेजको उद्देश्यअनुरुप उद्योग सञ्चालन हुन सक्ने सम्भावना कम रहेको उनको भनाइ छ। सेजमै उद्योग चलाइरहेका पञ्चकन्या एसएस एक्सपोर्टका प्रबन्धक मोहन साहू आफूहरूले उत्पादन गरिरहेको ट्यांकीको बजार नेपाल र भारत दुवैतर्फ रहे पनि बाह्य मुलुकमा उत्पादन पुर्याउन कठिन रहेको बताँउछन्। सेजमा उद्योग खोल्ने, राजस्व पनि तिर्ने अनि विदेश निर्यात गरेर मुलुकको व्यापार घाटा पनि कम गर भनेर मात्रै राज्य पन्छिन नसक्ने उनको भनाइ छ। उद्योगीहरूले सेजको सन्दर्भमा विशेष सहुलियत हुन नसके उद्योग नै खोल्न नसक्ने बताउँछन्। खुलेका उद्योगले पनि ६० प्रतिशत उत्पादन निर्यात गर्नुपर्ने मापदण्ड पूरा गर्न सकेका छैनन्। सेजमा सञ्चालनमा रहेको शक्ति मिनरल्सले माइलस्टोन ग्रिड, पाउडर उत्पादन गरी आन्तरिक बजारमा पठाउने गरेको छ। सेजले दिनुपर्ने सुविधा नदिएकाले तोकिएको मापदण्ड पूरा हुन नसकेको उद्योगले जनाएको छ। सेजका कार्यकारी निर्देशक डा चन्द्रिकाप्रसाद भट्ट उद्योगका लागि दिइनुपर्ने सेवासुविधाहरू उपलब्ध रहेको बताउँछन्। अव केही नयाँ उद्योगहरू पनि आउने चरणमा छन्, उनले भने। सेजमा आकर्षण नभएपछि यहाँको भाडा दर र निर्यात गर्नुपर्ने दरमा परिमार्जनको तयारी छ। पहिले ८० प्रतिशत निर्यात गर्नुपर्ने प्रावधानलाई ६० प्रतिशतमा झारिएको थियो। अहिले उद्योग स्थापनाको ५ वर्षपछि मात्रै ६० प्रतिशत निर्यात गनुपर्ने व्यवस्था गर्ने तयारी छ। भाडादर पनि प्रतिस्क्वायर फिट १५० रुपैयाँबाट घटेर २० रुपैयाँ कायम भएको छ। जसलाई संशोधनमार्फत प्रतिस्क्वायर फिट १० रुपैयामा झार्ने तयारी छ। विद्युत्मा पनि ५ वर्षका लागि ५० प्रतिशत छुट दिने प्रस्ताव गरिएको छ। कुर्दै गौतमबुद्ध विमानस्थल भैरहवामा गौतमबुद्ध विमानस्थल निर्माण सकिँदै गर्दा मुलुकमै उत्साह थियो। तर, अहिले झन्डै ४० अर्ब लागतमा बनेको विमानस्थलको संरचना कर्मचारीले कुरेर बस्नेमा मात्रै सीमित भएको छ। अन्तर्राष्ट्रिय उडानका लागि चाहिने हवाई रुटको अनुमति, आवश्यक उपकरण जडानमा सरकारले समयमै काम नगर्दा विमानस्थल सञ्चालनमा आउन सकेको छैन। भैरहवा विमानस्थलको प्रमुख समस्या हवाई रुट हो। यो विमानस्थलको गत जेठ २ गते उद्घाटन भएको थियो। कुवेतको जजिरा एयरवेजले उद्घाटन उडान गर्दै कात्तिकसम्म सातामा दुई उडान गर्यो। जाडो मौसमसँगै भैरहवा विमानस्थलका सबै अन्तर्राष्ट्रिय उडानहरू ठप्प छन्। मौसम खराबीका कारण तीन पटक अन्तर्राष्ट्रिय उडान भारतको लखनउ विमानस्थलमा विमान डिभाइर्ट गर्नुपर्दा यात्रुहरूले समस्या झेल्नु परेको थियो। भैरहवा विमानस्थलबाट कुवेतको जजिरा एयरवेजले नियमित उडान र हिमालयन एयरलाइन्सले चार्टर उडान भर्दै आएको थियो। जजिराले मौसम खराबी र हिमालयन एयरलाइन्सले प्राविधिक समस्याका कारण केही समयका लागि उडान स्थगित गरिएको विमानस्थल कार्यालयलाई जानकारी गराएयता उडान भएको छैन। गौतमबुद्ध अन्तर्राष्ट्रिय विमानस्थलका महाप्रबन्धक गोविन्दराज दाहाल विमानस्थल नै बन्द नभएको नभई केही समय अन्तर्राष्ट्रिय उडानहरू मौसमका कारण रोकिएको बताउँछन्। उनले अब उडानहरू नियमित हुने तालिका बनिरहेको बताए। विमानस्थलमा क्याटोगरी१ को आइएलएस उपकरणहरूका साथै क्याटोगरी२ का उपकरण पनि प्रयोग गरिएको छ। आइएलएस क्याटोगरी१, क्याटोगरी२, क्याटोगरी३ को ए, बी, सी उपकरणले पनि क्रमशः खराब मौसममा पनि विमानलाई उडानअवतरण गर्नमा सहजता प्रदान गर्ने हो। क्याटोगरी२ मा केही थप उपकरण जडान गरेर खराब मौसममा पनि विमानस्थल सञ्चालन गर्न सकिने विषय भए पनि आइएलएस सूचारु गर्दा भारतको भूमिमा रेन्ज पुग्ने हुँदा उक्त कार्य नगरिएको दाहालले बताए। अनुमतिबिना उक्त कार्य गरिएमा विमान दुर्घटना वा कुनै समस्याको क्षतिपूर्तिको दाबी गर्न नमिल्ने उनी बताउँछन्। सरकारबाट अनुमतिका लागि गम्भीर भएर भारतसँग छलफल भएको छैन। अर्बाैं ऋणमा बनेको विमानस्थल सञ्चालनको दैनिक खर्च लाखौं रुपैयाँमा छ। गौतमबुद्धबाट उडान भर्नका लागि २०२५ वटा मुलुकका विमान कम्पनीहरूले छलफल गरेका छन्। तर सुविधा, सुरक्षा, नाफा लगायतका विषयमा कुनै न कुनै कमी भएकाले तत्कालै उडान भर्न इच्छुक नदेखिएको विमानस्थल कार्यालयका एक कर्मचारीले बताए। एअर रुट सिधा नभएको, बी ३४५ टु वे हुन नसक्नु हाल वान वे मात्र भएको, नो अब्जेक्सन लेटर भारतीय नागरिकलाई विमानस्थलबाट अन्तर्राष्ट्रिय उडान गर्नका लागि आवश्यक पर्नेमा सो नभएको, आइएलएस सञ्चालन मुख्य चुनौती रहेको विमानस्थल कार्यालयले जनाएको छ। लुम्बिनीस्थित ध्यान केन्द्र सञ्चालनको कार्यविधि बनाइ कसरी सञ्चालन गर्ने मोडालिटी बनाउने तयारीमा छौं। चाँडै गरौं भन्न हामीलाई पनि लागेको छ। ढुण्डिराज भट्टराई, कोषाध्यक्ष, लुम्बिनी विकास कोष गौतमबुद्ध विमानस्थल देखेर लुम्बिनी क्षेत्रमा अर्बाैं लगानी भइरहेको छ। तर, विमानस्थलबाट अन्तर्राष्ट्रिय उडान हुन सकिरहेको छैन। सरकारले विमानस्थल प्रवद्र्धनमा ध्यान दिएकै छैन । भीष्म न्यौपाने, अध्यक्ष, सिद्धार्थनगर उद्योग वाणिज्य संघ दूरदृष्टि नहुँदा समस्या गोविन्दराज पोखरेल,पूर्वउपाध्यक्ष, राष्ट्रिय योजना आयोग मुलुकका लागि दिन सक्ने प्रतिफल नहेरीकन लहडमा आयोजनाहरू निर्माण गर्दा कनीकुथी जम्मा गरिएको रकम खर्च भएको छ। यसरी योजना बनाउनुमा राजनीतिक उत्ताउलोपना हो। देशको स्रोतसाधन प्रयोग गर्नुअघि त्यसको उपादेयता के हो ? के लाभ हासिल हुन्छ ? कसरी सञ्चालन गर्ने भन्ने कुरा अध्ययन हुनुपर्छ। राज्यका लागि रणनीतिक दीर्घकालीन महत्वका योजनाबाहेक अन्य योजना निर्माणमै विशेष अध्ययन आवश्यक छ। अब आयोजनाहरू बनिनै सकेका छन्। यस्तो अवस्थामा सञ्चालन कसरी गर्ने भन्ने विषयमा सम्बन्धित मन्त्रालयका मन्त्री र सचिवहरू जिम्मेवार हुनुपर्छ। सम्मेलन केन्द्र सञ्चालनमा वार्षिक १ करोड नै खर्च हुने सुनिएको छ, यसको खर्च व्यवस्थापन गरेर कसरी लाभ लिन सकिन्छ भन्नेमा राज्य लाग्नुपर्छ। त्यसका लागि निजी क्षेत्रलाई भाडामा लगाएर आम्दानी लिन सकिने विकल्प पनि छ।"

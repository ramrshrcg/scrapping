शीर्षक,विवरण
नतिजामुखी नीति,"भन्ने गरिन्छ, नेपालमा नीति राम्रा त बन्छन्, तर कार्यान्वयन हुँदैनन्। त्यति मात्र वास्तविकता होइन, आवश्यक क्षेत्रमा नीति नबन्ने, त्यति आवश्यक नभएको क्षेत्रमा चाहिँ नीति बन्ने, नीतिको आशयअनुरूप कार्यान्वयनमा नहुने र नीतिका लाभहरू लक्षित वर्गसम्म नपुग्ने नियति रहँदै आएको छ। नीति तर्जुमा हुँदा जनताले आफ्ना भावना परिचालित भएको र कार्यान्वयन हुँदा दैनन्दिनीलाई क्रियाशील पारेको महसुस गर्ने अवस्था आएको छैन। नीतिले नतिजा दिनुपर्छ, यो इच्छा र अपेक्षाको अभिव्यक्ति मात्र हुनु हुँदैन भन्ने नीति निर्मातामा अन्तरबोध हुन सकेको छैन। नेपालमा नीति निर्माणको कार्यमा राज्य संयन्त्र, अझ भनौं राजनैतिक कार्यकारी र उच्च कर्मचारीको अहम् भूमिका छ। नीतिग्राही जनताका भावनाहरू नीतिमा समावेश हुन पाउँदैनन्, समाजकेन्द्रित ढाँचामा नीति कार्यसूची तय गरिँदैनन्। नीतिहरूमा तथ्यभन्दा विचारको हावी छ। नीति लाभहरू समन्यायिक वितरण भएका छैनन् भने धेरैजसो नीतिहरू कार्यान्वयन नै भएका छैनन्। शासकीय तहहरू निक्षेपित अधिकारका सीमामा रहेर नीति तर्जुमा गर्ने हैसियतमा छन्। धेरै नीतिहरू बनेर नीतिस्फिति हुने, नीतिनीतिबीच द्वन्द्व हुने, राष्ट्रिय प्राथमिकता र मूल्यहरू ओझेलमा पर्ने सम्भावना त्यत्तिकै छ। साथै नीति प्रक्रियामा चाख समूह र उभयपक्षको प्रभाव पनि बढ्न थालेको छ। यस अवस्थामा राष्ट्रिय मूल्य र प्राथमिकताअनुरूप नीति तर्जुमा गरी समृद्धि, सुशासन र सामाजिक रूपान्तरण गर्ने चुनौती छ। यी चुनौतीलाई सम्बोधन गर्न नीति तर्जुमा प्रक्रियमा व्यापक सुधारको खाँचो छ। नीति तर्जुमा प्रक्रिया सुधारको पहिलो पक्ष ज्ञानको आधार निर्माण गर्नु हो। ज्ञान आधारले सूचना, तथ्य तथा जानकारीको खोजी, विकास र अभिलेखीकरण गरी नीतिलाई वास्तविक, तथ्यमूलक र वैज्ञानिक बनाउने आधार दिन्छ। नेपालमा समग्र नीति प्रक्रियामा सहयोग गर्नेगरी ज्ञानको आधार निर्माण गरिएको छैन, संस्थात्मक सम्झना हस्तान्तरण्ाँ र संरक्षण गर्ने प्रचलन छैन। संस्था तथा व्यक्तिगत तहमा भएको ज्ञानको संग्रह, संरक्षण र उपयोग गर्ने संस्कृति छैन। नीति विश्लेषण र परीक्षण हुँदैनन। नीति वातावरणको गतिशीलताले पनि सबल ज्ञान आधारको माग गरेको छ। सुधारको अर्को क्षेत्र नीतिलाई तथ्यमा आधारित बनाउनु हो। ज्ञान आधारले नीति व्यवस्थापनका लागि चाहिने व्यावसायिक र प्रायोगिक ज्ञान, अनुभव, जानकारी, सूचना, आँकडा, पृष्ठपोषण तथा संस्थात्मक सम्झना र तथ्य उपलब्ध गराउँछ। तथ्यले निर्णयलाई विवेकशील बनाउँछ। नीति जति तथ्यमा आधारित भयो, त्यति नै वास्तविक हुन गै अनुपालनकार्यान्वयन भै उद्देश्य प्राप्ति सहज हुन्छ। तर्जुमामा मात्र होइन, तथ्य र जानकारीले नीति प्रक्रियाका पाँच पक्षमा फाइदा पुग्छ ः पहिलो, नीति सबालको वास्तविक पहिचान हुन्छ, दोस्रो, नीति प्रारूपण र छनोट वास्तविक बन्छ, तेस्रो, भविष्यको सही आकलन गर्न सकिन्छ, चौथो, नीति कार्यान्वयनको सामथ्र्य र अनुगमन सहज बनाउँछ, र पाँचौं, नीति प्रभावको मूल्यांकन सही हुन्छ। नेपालको नीति प्रक्रिया तथ्यमा आधारित नभै विचारमूलक भएकाले लक्ष्यको अस्पष्टता, कमजोर डिजाइन, फितलो कार्यान्वयन, नीति लाभलाई प्रभावीले हत्याउने अवस्था रहेको छ। नीति अभ्यासमा राजनीतिक चाहना र प्राविधिक वास्तविकताबीच द्वन्द्व हुँदै आएकाले पनि नीति तथ्यबाट अलग्गिएको छ। तथ्यबाट नीति परपुग्दा नीति कसरी बरालिन्छ भन्ने उदाहरण गरिबी निवारणका कार्यक्रममा देख्न सकिन्छ। दसौं योजनादेखि गरिबी निवारणको एकल उद्देश्यमा योजना रहे पनि युवा स्वरोजगार कोष, गरिबी निवारण कोष, गरिबसँग विश्वेश्वर, दीर्घकालीन कृषि योजना, साना किसान कार्यक्रमलगायत दर्जनौं कार्यक्रमहरू र सरकार बाहिरका विकास साझेदारका कार्यक्रमहरू गरिबसम्म खासै पुगेनन्, गरिबका छेउछाउ पुगेका कार्यक्रमहरू पनि गरिबी निवारण गर्नभन्दा गरिबलाई नै परियोजना बनाउन पुगे। अर्को सवाल, नीतिग्राहीको सहभागिता विस्तार कसरी गर्ने भन्ने हो। नीति प्रक्रियामा सर्वसाधारण सहभागी हुँदा कार्यान्वयन सहज हुन गै नीतिलाभ उत्पादन र समन्यायिक वितरण सजिलो हुन्छ। नेपालमा जसका लागि नीति कार्यक्रम बनाइन्छ, उसैलाई समावेश नगराई कार्यान्वयनका तहमा मात्र जानकारी दिइन्छ। संविधान र नीति प्रक्रियाका सैद्धान्तिक आधारहरूले नीति तर्जुमामा सर्वसाधारणको संलग्नताको आशय राख्दछ तर नीतिको सबाल पहिचान, कार्यसूची निर्माण र नीति अवलम्बनमा नीतनिर्माताका विचारले नै महŒव पाउछन्। नीति सुझावका लागि विरलै आयोजना हुने गोष्ठी र भेलाले नीतिग्राहीमा विश्वास जगाउन सकेको छैन। कतिपय अवस्थामा नीति सबाल पहिचानका समयदेखि नै नीतिलाभ हडप्न स्वार्थ समूह हाबी हुन्छ। त्यसैले नीति प्रक्रियामा नीतिग्राहीसँग प्रत्यक्ष सहकार्य, नागरिक मञ्च, नागरिक जुरी, सहमति निर्माण बैठक, डेलिवरेटिभ फोरम, लक्षित समूह छलफल, सामाजिक विवेचना पद्धति, अवधारणा संकलन, डिजिटल अन्तरक्रियालगायतका माध्यमहरू खुला गरिनु पर्दछ। नीति समन्वय नीति प्रक्रिया सुधारको अर्को क्षेत्र हो। नीति तर्जुमालाई वास्तविक बनाउन, निर्मित नीतिलाई लक्ष्यबाट विषयन्तर हुन नदिन, नीति लाभलाई लक्षित वर्गमा पुर्याउन, नीतिनीतिबीच विरोधाभाष आउन नदिन, नीति निकायहरूबीच सहकार्य गर्न नीति समन्वय आवश्यक छ। शासकीय तहहरू आआफ्ना अधिकार क्षेत्रमा नीति तर्जुमा गर्ने सैद्धान्तिक हैसियतमा छन्। तर धारा २३२ अनुसार संवैधानिक निर्देश सहकार्य र समन्वयको पद्धतिमा छ। नेपालले अपनाएको शासन पद्धति द्वैध (प्रतिस्पर्धात्मक) नभै सहकारितामूलक संघीयता हो, जसले स्वायत्त शासन होइन, सहशासनलाई जोड दिन्छ। अहिले नीति तर्जुमा तहबीच ठाडो र समतलीय समन्वय, समानान्तर प्रणाली व्यवस्थापन, सरोकारवाला र पात्रबीच समन्वय, जवाफदेहिताको निर्दिष्टकरण र नीति व्यवस्थापन आधारशिला विकासका सवालहरू देखिएका छन्। परिणामतः राष्ट्रिय भावना संवद्र्धन गर्न, नीति कार्यक्रममा विरोधाभाष हटाउन, दोहोरोपना हटाउन, लागत घटाउन, तहहरूबीच कार्यात्मक हार्दिकता कायम गर्न र जटिल समस्याको सरल समाधान खोज्न सकिएको छैन। यसर्थ नीति समन्वयका लागि संविधानमा संरचित अन्तरप्रदेश परिषद्लगायतका संरचना र बजेट, योजना, मार्गदर्शनजस्ता विधि उपयोग गरिनुपर्दछ। नीति तर्जुमाका समयमा कार्यान्वयन योग्यता विश्लेषण गरिनु पर्दछ। तर्जुमा भएका नीति कार्यान्वयन हुन नसक्नुमा संस्थात्मक, कानुनी, वित्तीय, राजनैतिक र सांस्कृतिक र प्राविधिक अवरोधजस्ता कारणहरू रहेका छन्। नीति तर्जुमा नै वास्तविक नहुँदा पनि नीति कार्यान्वयन हुन सक्दैन भने कार्यान्वयन निकायको दृढताको स्तरले पनि कार्यान्वयनलाई प्रभाव पार्छ। नेपालमा गरिबी निवारण नीति, भूउपयोग नीति, राष्ट्रिय भूमि नीति, सामाजिक व्यवहार सुधार ऐन निकै महŒवका साथ घोषणा भए, तर कार्यान्वयन भएनन्। नेपालमा नीति घोषणामा उत्साह र कार्यान्वयनमा आलस्यता देखिन्छ। नीति समीक्षा, परीक्षण र पुनरावलोकन नीति सुधारको पक्ष हो। नीतिको चरित्र गतिशील हुन्छ। परिवेशमा आएको परिवर्तनसँगै नीतिले गतिशीलता पक्डिन सक्नुपर्छ, अन्यथा त्यो इच्छासूची मात्र हो। जस्तो कि आर्थिक नीतिका चरहरू निरन्तर परिवर्तनशील हुने गर्दछन्। सूचना प्रविधि निरन्तर परिवर्तनशील छ, यो आफैंमा अन्तरसम्बन्धित भएकाले अन्य नीति तथा व्यवहारलाई परिवर्तन गर्ने कारकका रूपमा रहन्छ। नीति वातावरणको यो गतिशीलताले अमूक नीति तर्जुमाका सममया स्थापित मान्यताहरू बदल्नुपर्ने अवस्था आउने गर्दछ। नीतिहरू कार्यान्वयनका चरणमा पनि सामान्य परिवर्तनलाई समायोजन गर्न सक्ने क्षमतामा रहनु पर्दछ। त्यसैले पछिल्लो समयमा नीतिहरू कि त पोलिसी टर्मिनेसनको आवधारणामा बनेका छन् (जस्तो कि सूूचना प्रविधि नीति, २०५७) वा आवधिक रूपमा समीक्षा गर्ने गरी बनेका छन् (राष्ट्रिय भूमि नीति, २०७५)। तर व्यावहारिक रूपमा नीति समीक्षा नहुने, समीक्षाका लागि चाहिने तथ्य तथा जानकारीको संकलन विश्लेषण नगरिने प्रवृत्तिले नीतिमा रहेका प्रावधानहरू औपचारिक भएका छन्। जस्तो कि निकै महŒवका साथ जारी गरिएको भूूउपयोग नीति र भूउपयोग ऐन कार्यान्वयन मात्र नभएका होइनन् कि कार्यान्वयनको उल्टो दिशामा छन्। जलवायु परिवर्तन नीति, २०६७ जलवायु परिवर्तन परिषद्ले समीक्षा नगरी राष्ट्रिय जलवायु परिवर्तन नीति, २०७६ ले विस्थापन गर्यो। परिणामतः उच्च जलवायु जोखिममा रहेको मुलुकले जलवायुवित्तबाट फाइदा लिन सकेन। समीक्षा नगरिएकाले धेरैजसो नीतिहरू कार्यान्वयन गर्ने कानुनी संयन्त्र निर्माणको प्रक्रियामा प्रवेश नै गर्न सकेका छैनन्। कतिपय नीतिमा अन्य नीति र कानुनबीच संगति र सम्बन्धको अभाव छ। नीति कार्यान्वयनलाई चाहिने कानुन समयमा बन्दैन। जस्तो कि विकास आयोजनाका लागि जग्गा प्राप्तिसम्बन्धी नीति, २०७१ लाई पुरानो जग्गा प्राप्ति ऐन, २०३४ ले संवोधन गर्दैन। नीतिलाई बाध्यकारी बनाउन पनि कानुन चाहिन्छ। जस्तो कि राष्ट्रिय भूमि नीति, २०७५ ले भूमि व्यवस्थापन, भूूउपयोग, भूमिको स्वामित्व प्रशासन, जग्गाको मूूल्य निर्धारणजस्ता विषयमा कानुनी संरचनाको माग गरेको छ। तर कानुन निर्माण भएको छैन। नीतिले कानुनलाई मार्गदर्शन गर्दछ भने कानुनले नीति कार्यान्वयनका लागि मानक तथा कार्यविधिहरू निश्चित गर्दछ, यो मान्यताप्रति नीति निर्माता सचेत छैनन्। सुधारको अर्को महŒवपूर्ण पक्ष मार्गदर्शक नीति तर्जुमा हो। नीति तर्जुमामा विभिन्न निकाय र तहहरू संलग्न हुने अवस्थामा नीतिका आधारभूत मूल्य, राष्ट्रिय मानक र दीर्घकालीन प्राथमिकता निर्धारण गर्न मार्गदर्शक नीतिको आवश्यकता छ। पञ्चायत व्यवस्थामा राष्ट्रिय मूल नीति, २०४२ जारी गरिएको थियो। अहिले उदारवादी संघीय लोकतन्त्रको अभ्यास छ। नीति निकायको अधिकारको टकराव रोक्न, स्वार्थ समूहको हाबी हुन नदिन, नीतिहरूबीचको सम्भवित प्रतिस्पर्धा हटाउन र साझा राष्ट्रिय मूल्य प्राथमिकतामा मात्र नीति तर्जुमा हुने अनुशासन बसाउन राष्ट्रिय सहमतिमा मार्गदर्शक नीति आवश्यक देखिएको छ। नीति तर्जुमा प्रक्रिया सुधारमा कुनै एक पक्षमात्र संवेदनशील भएर पुग्दैन, राजनीतिकर्मीको दृष्टिबोध, सार्वजनिक प्रशासनको व्यावसायिकता, नीतिग्राहीको सक्रिय सहभागिता, विज्ञविचारकको निष्पक्ष सुझाव, पेसागत संगठनको निस्वार्थ सहयोग, आमसञ्चारका माध्यमबाट विचार परिचालन र नागरिक समाजबाट प्रतिक्रिया र पैरवीले एकसाथ परिचालित हुनुपर्छ।"
लगातार दोस्रो पटक विश्वकपको पहिलो खेलमा हार्यो जर्मनी,दोहा: जापानविरुद्ध पहिलो हाफमा लिएको १० को अग्रता जोगाउन नसक्दा जर्मनी लगातार दोस्रो पटक विश्वकपको पहिलो खेलमा पराजित भएको छ। बुधबार खलिफा अन्तर्राष्ट्रिय रंगशालामा सम्पन्न समूह ईको पहिलो खेलमा चार पटकको विश्व विजेता जर्मनी १२ गोलको नतिजामा स्तब्ध भयो। सन् २०१८ मा रुसमा भएको विश्वकपको पहिलो खेलमा मेक्सिकोसँग १० ले पराजित भएको थियो। डेविड रौमलाई जापानी गोलकिपर सुचाइ गोन्डाले लडाएपछि चार पटकको च्याम्पियनले पेनाल्टीबाट अग्रता लिने मौका पाएको थियो। सोही पेनाल्टीमा गुन्डोगनले गरेको गोलसँगै जर्मनीले अग्रता लिएको हो। त्यसअघि आठौं मिनेथमा जापानका डाइजेन मेइडाले गरेको गोल अफसाइडका कारण रद्द भएको थियो। दोस्रो हाफमा काउन्टर अट्याकमा जापानले दुई गोल गर्दै ऐतिहासिक जित निकाल्यो। खेलको ७१औं मिनेटमा ओ टनाकाको स्थानमा मैदान प्रवेश गरेका रित्सु डोआनले ७५औं मिनेटमा गोल गर्दै एसियाली मुलुकलाई ११ को बराबरीमा ल्याएका थिए। त्यसको आठ मिनेट नबित्दै अर्का सब्स्टिच्युट खेलाडी ताकुमा असानोले जापानका लागि दोस्रो गोल गरे। उनी ५७औं मिनेटमा मेइडाको स्थानमा मैदान प्रवेश गरेका थिए। विश्वकपमा हालसम्म सबैभन्दा हाइ प्रोफाइल मुलुकविरुद्ध जित निकाल्दा जापानका लागि सब्स्टिच्युट खेलाडी भाग्यशाली रहे। आठ वर्षअघि ब्राजिलमा भएको विश्वकपमा च्याम्पियन बनेको जर्मनी रुसमा समूह चरणबाटै बाहिरिएको थियो। जापान रुसमा अन्तिम १६ मा पुगेर बेल्जियमसँग पराजित हुँदै बाहिरिनु परेको थियो। बुधबार नै हुने समूह ईको दोस्रो खेलमा स्पेन र कोस्टा रिका भिड्दै छन्। नेपाली समयअनुसार स्पेन र कोस्टा रिकाबीचको खेल ९:४५ बजे सुरु हुनेछ।
ग्वार्डिओला २०२५ सिटीमै बस्ने!,"लन्डनः म्यानचेस्टर सिटीका प्रशिक्षक पेप ग्वार्डिओलाले सन् २०२५ सम्म सम्झौता थपेका छन्। स्पेनिस ५१ वर्षीय प्रशिक्षक ग्वार्डिओलाले सिटीबाट ६ वर्षमा चार प्रिमियर लिगसहित ११ उपाधि जितिसकेका छन्। मैले पहिलो दिनदेखि नै विशेष अनुभव गरेको छु, ग्वार्डिओलाले भने, म यहाँ भन्दा राम्रो स्थानमा पुग्न सक्दिन। थप दुई वर्षका लागि सिटीमै बस्न पाउँदा म झनै खुशी छु, उनले भने, जसले विश्वास गरे उनीहरूलाई म धन्यवाद दिन्छु। तर, मेरो धन्यवाद मात्रै काफी हुँदैन। म यहाँ खुशी छु, सहज परिस्थिति छ, मसँग सबै कुरा छ, त्यसैले मेरो जिम्मेवारी सकेसम्म राम्रो तरिकाले निर्बाह गर्नुपर्छ। मलाई थाहा छ, यो क्लबको अर्को अध्याय रमाइलो हुनेछ, अर्को दशकभर रमाइलो हुनेछ, उनले भने, यो १० वर्षदेखि हुँदै आएको छ, र अझै १० वर्ष हुन्छ, किनभने यो क्लबमा स्थिरता छ।"
मोरक्कोसँग बराबरीमा रोकियो क्रोएसिया,"दोहा: फिफा विश्वकपको समूह एफअन्तर्गत बुधबार भएको पहिलो खेलमा क्रोएसिया र मोरक्कोबीचको खेल गोलविहीन बनेको छ। गोलका लागि दुवै टिमले सिर्जना गरेका अवसरको सदुपयोग गर्न नसक्दा गोलरहित बराबरी खेल्दै अंक बाँडे। आठौं मिनेटमा बायाँतर्फबाट नोसेर माजरावीले गरेको प्रहार क्रोएसियन डिफेन्डर डेजान लोभरेनले ब्लक गरेका थिए। मोरोक्कोले पुन: १२औं मिनेटमा काउन्टर अट्याकको कोसिस गरेको थियो। हाकिम जिएचले पेनाल्टी एरियामा युसेफ एन नेसिरीलाई भेट्टाउने कोसिस गरेक थिए। तर, क्रोएसियन डिफेन्डर जोस्को ग्राभिडोलले उनको प्रयास सफल हुन दिएनन्। जिएचले १८औं मिनेटमा दिएको पास एन नेसिरीले फेरि नियन्त्रणमा लिन नसक्दा उत्तर अफ्रिकी मुलुक अग्रता लिने सुन्दर मौकाबाट वञ्चित भएको थियो। क्रोएसियाका निकोला भ्लासिचले २२औं मिनेटमा गरेको प्रहार मोरक्कोका डिफेन्डरलाई ठोक्किएर कर्नरमा परिणत भएको थियो। त्यो कर्नरमा सन् २०१८ विश्वकपको उपविजेताले कुनै मौका बनाउन सकेन। मोरक्कोका सोफियानी बोफलले ५१औं मिनेटमा गरेको लामो प्रहारमा फेरि एक पटक क्रोएसियन सेन्टर ब्याक लोभरेन बाधक बने। दोस्रो हाफको सुरुआतमा हाइ प्रेस गरेको मोरक्कोविरुद्ध क्रोएसियन कप्तान मोड्रिचले ५७औं मिनेटमा गरेको प्रहार फ्रेममा परेन। असरफ हाकिमीले ६४औं मिनेटमा प्रहार गरेको सशक्त फ्रिकिकलाई क्रोएसियन गोलकिपर डोमिनिक लिभाकोभिकले पञ्च आउट गरेका थिए। कप्तान मोड्रिचले ७२औं मिनेटमा फ्रिकिकमार्फत गरेको क्रस मार्को लिभाजाले भेट्टाए पनि सशक्त प्रहार गर्न सकेनन्। निर्धारित ९० मिनेटमा गोल हुन नसक्दा विश्वकपमा पहिलो पटक आमनेसामने भएका युरोपेली मुलुक क्रोएसिया र उत्तर अफ्रिकी मोरक्कोले ११ अंक बाँडेका छन्। यसअघि सन् १९९६ मा हसन ट्रफीमा भएको भेटमा क्रोएसियाले पेनाल्टीमा ७६ को जित निकालेको थियो। क्रोएसियाले पछिल्ला दुई विश्वकपमा खेलेका दुई खेलमा अफ्रिकी मुलुकलाई पराजित गरेको थियो। सन् २०१४ मा ब्राजिलमा क्यामरुनलाई ४० ले हराएको मोड्रिचको टिमले २०१८ मा नाइजेरियाविरुद्ध २० को जित निकालेको थियो। समूह 'एफ'कै अर्को खेलमा बुधबार राति बेल्जियम र क्यानडा खेल्ने छन्।"
कोस्टा रिकाविरुद्ध पहिलो हाफमै स्पेनको तीन गोल,दोहा: फिफा विश्वकपअन्तर्गत समूह 'ई'को दोस्रो खेलको पहिलो हाफमा स्पेनले कोस्टा रिकाविरुद्ध ३० को अग्रता लिएको छ। दोहास्थित अल थुमामा रंगशालामा भएको खेलको ११औं मिनेटमा डानी ओल्मोले गोल गर्दै लुइस इनरिकेको स्पेनलाई अग्रता दिलाएका थिए। ओल्मोले पहिलो मिनेटदेखि नै निरन्तर आक्रमण गरेको स्पेनका लागि विश्वकपमा १००औं गोल गरेका थिए। त्यसको १० मिनेट नबित्दै जोर्डी अल्बाको क्रसमा मार्को एसेन्सियोले सुन्दर गोल गर्दै स्पेनको अग्रता दोब्बर पारेका थिए। पेनाल्टी एरिया भित्रबाट एसेन्सियोले गरेको प्रहारमा कोस्टा रिकाका गोलकिपर तथा कप्तान केइलर नाभासले औंलाले छोए पनि गोल हुनबाट रोक्न सकेनन्। सन् २०१० को विश्व विजेताका डिफेन्डर अल्बालाई कोस्टा रिकाका ओस्कार डुवार्टेले फाउल गरेपछि स्पेनले पेनाल्टी पाएको थियो। सोही पेनाल्टीको सदुपयोग गर्दै फेरान टोरेसले स्पेनको अग्रता ३० मा लम्ब्याए। बुधबार नै भएको समूह 'ई'को पहिलो खेलमा जर्मनी जापनसँग १२ गोलको नतिजामा पराजित भएको थियो।
"विश्वकपमा स्पेनको हालसम्मकै ठूलो जित, ७० ले हार्यो कोस्टा रिका",दोहा: फेरान टोरेसको दुई गोलप्रेरित स्पेनले समूह 'ई'को पहिलो खेलमा कोस्टा रिकालाई ७० ले पराजित गर्दै विश्वकपमा शानदार सुरुआत गरेको छ। दोहास्थित अल थुमामा रंगशालामा पहिलो हाफमा ३० को अग्रता लिएको स्पेनले दोस्रो हाफमा चार गोल थप्यो। सेन्ट्रल अमेरिकी मुलुकमाथि हाबी बनेको स्पेनका लागि ११औं मिनेटमा डानी ओल्मोले पहिलो गोल गरेका थिए। ओल्मोले पहिलो मिनेटदेखि नै निरन्तर आक्रमण गरेको स्पेनका लागि विश्वकपमा १००औं गोल गरेका थिए। त्यसको १० मिनेट नबित्दै जोर्डी अल्बाको क्रसमा मार्को एसेन्सियोले सुन्दर गोल गर्दै स्पेनको अग्रता दोब्बर पारेका थिए। पेनाल्टी एरिया भित्रबाट एसेन्सियोले गरेको प्रहारमा कोस्टा रिकाका गोलकिपर तथा कप्तान केइलर नाभासले औंलाले छोए पनि गोल हुनबाट रोक्न सकेनन्। सन् २०१० को विश्व विजेताका डिफेन्डर अल्बालाई कोस्टा रिकाका ओस्कार डुवार्टेले फाउल गरेपछि स्पेनले पेनाल्टी पाएको थियो। सोही पेनाल्टीको सदुपयोग गर्दै फेरान टोरेसले स्पेनको अग्रता ३० मा लम्ब्याए। दोस्रो हाफमा थप आक्रामक बनेको स्पेनका लागि टोरेसले ५४औं मिनेटमा पुन: गोल गर्दै अग्रता ४० मा लम्ब्याएका थिए। ६ यार्ड बक्समा अन्मार्क्ड रहेका टोरेसले कोस्टा रिकाका गोलकिपरलाई छलाएर सुन्दर गोल गरेका थिए। त्यसको २० मिनेटपछि सन् २००४ मा जन्मिएका युवा मिडफिल्डर गाभीले पाँचौं गोल गरेका थिए। अल्भारो मोराटाको पासमा पेनाल्टी एरियाभित्रबाट गरेको आउट फुटेड प्रहार पोलमा ठोकिएर गोलमा परिणत भएको थियो। निर्धारित समयको अन्तिम मिनेटमा सब्स्टिच्युट मिडफिल्डर कार्लोस सोलेरले स्पेनका लागि छैटौं गोल गरेका थिए। इन्जुरी समयमा अर्का सब्स्टिच्युट खेलाडी मोराटाले गरेको गोलसँगै स्पेनले विश्वकपमा सबैभन्दा ठूलो जित दर्ता गर्यो। बुधबार नै भएको समूह 'ई'को पहिलो खेलमा जर्मनी जापनसँग १२ गोलको नतिजामा पराजित भएको थियो।
बेल्जियमको कठिन जित,दोहा: मिची बाट्सुवायीको निर्णायक गोलप्रेरित बेल्जियमले फिफा विश्वकपको समूह एफअन्तर्गत बुधबार राति भएको खेलमा क्यानडालाई १० गोलको नतिजामा पराजित गरेको छ। अहमद बिन अली रंगशालामा भएको खेलको ४४औं मिनेटमा बाट्सुवायीले गरेको एक मात्र गोल निर्णायक बन्यो। डिफेन्डर टोबी अल्डरवेरल्डले दिएको लामो पासलाई पेनाल्टी एरिया भित्र नियन्त्रणमा लिएर २९ वर्षे फरवार्डले गरेको प्रहार गोलमा परिणत भएको थियो। त्यसअघि बेल्जियमका यानिक कारास्कोले १८ यार्ड बक्समा ह्यान्ड गरेपछि पाएको पेनाल्टीमा क्यानडाले अग्रता लिने मौका गुमाएको थियो। क्यानडाका अल्फोन्सो डेभिसले प्रहार गरेको पेनाल्टी बेल्जियम गोलकिपर टिबाउट कर्टुवाले बचाएका थिए। जितसँगै बेल्जियम समूह चरण पार गर्न एक खेल टाढा छ। आइतबार हुने मोरक्कोविरुद्धको खेलमा जित निकाले एक खेल अगावै बेल्जियमले अन्तिम १६ मा स्थान बनाउने छ। बुधबार नै भएको समूह एफको अर्को खेलमा मोरक्को र क्रोएसियाले गोलरहित बराबरी खेलेका थिए।
गुन्डोगानको गोलमा जर्मनीलाई अग्रता,दोहा: इल्काइ गुन्डोगानको एक गोलप्रेरित जर्मनीले फिफा विश्वकपअन्तर्गत समूह ईको पहिलो खेलमा जापानविरुद्ध मध्यान्तरमा १० को अग्रता लिएको छ। खलिफा अन्तर्राष्ट्रिय रंगशालामा जारी खेलको मिनेटमा डेविड रौमलाई जापानी गोलकिपर सुचाइ गोन्डाले लडाएपछि चार पटकको च्याम्पियनले पेनाल्टीबाट अग्रता लिने मौका पाएको थियो। सोही पेनाल्टीमा गुन्डोगनले गरेको गोलसँगै जर्मनीले अग्रता लिएको हो। त्यसअघि आठौं मिनेथमा जापानका डाइजेन मेइडाले गरेको गोल अफसाइडका कारण रद्द भएको थियो। आठ वर्षअघि ब्राजिलमा भएको विश्वकपमा च्याम्पियन बनेको जर्मनी रुसमा समूह चरणबाटै बाहिरिएको थियो। जापान रुसमा अन्तिम १६ मा पुगेर बेल्जियमसँग पराजित हुँदै बाहिरिनु परेको थियो। बुधबार नै हुने समूह ईको दोस्रो खेलमा स्पेन र कोस्टारिका भिड्दै छन्। नेपाली समयअनुसार स्पेन र कोस्टा रिकाबीचको खेल ९:४५ बजे सुरु हुनेछ।
क्रोएसिया र मोरक्कोको पहिलो हाफ गोलविहीन,"दोहा: फिफा विश्वकपको समूह एफअन्तर्गत बुधबार जारी क्रोएसिया र मोरक्कोबीचको पहिलो हाफ गोलविहीन बनेको छ। गोलका लागि दुवै टिमले सिर्जना गरेका अवसरको सदुपयोग गर्न नसक्दा गोलरहित बराबरीमै मध्यान्तर भयो। आठौं मिनेटमा बायाँतर्फबाट नोसेर माजरावीले गरेको प्रहार क्रोएसियन डिफेन्डर डेजान लोभरेनले ब्लक गरेका थिए। मोरोक्कोले पुन: १२औं मिनेटमा काउन्टर अट्याकको कोसिस गरेको थियो। हाकिम जिएचले पेनाल्टी एरियामा युसेफ एन नेसिरीलाई भेट्टाउने कोसिस गरेक थिए। तर, क्रोएसियन डिफेन्डर जोस्को ग्राभिडोलले उनको प्रयास सफल हुन दिएनन्। जिएचले १८औं मिनेटमा दिएको पास एन नेसिरीले फेरि नियन्त्रणमा लिन नसक्दा उत्तर अफ्रिकी मुलुक अग्रता लिने सुन्दर मौकाबाट वञ्चित भएको थियो। क्रोएसियाका निकोला भ्लासिचले २२औं मिनेटमा गरेको प्रहार मोरक्कोका डिफेन्डरलाई ठोक्किएर कर्नरमा परिणत भएको थियो। त्यो कर्नरमा सन् २०१८ विश्वकपको साविक उपविजेताले कुनै मौका बनाउन सकेन।"
विश्वकप : फ्रान्सको शानदार सुरुवात,दोहा : ओलिभर जिरुडको दुई गोलप्रेरित फ्रान्सले अस्ट्रेलियालाई ४१ गोलको नतिजामा पराजित गर्दै फिफा विश्वकपमा शानदार सुरुवात गरेको छ। मंगलबार राति भएको खेलमा साविक विजेता फ्रान्सको जितमा एड्रियन राबियो र किलियान एम्बाप्पेले एकएक गोल गरे। अल जानोब रंगवशालामा भएको खेलको नवौं मिनेटमा क्राग गुडविनले गोल गर्दै अस्ट्रेलियालाई अग्रता दिलाएका थिए। राबियोले २७ औं मिनेटमा गरेको गोलसँगै फ्रान्सले बराबरी गरेको थियो। त्यसको पाँच मिनेट नबित्दै जिरुडको गोलमार्फत साविक विजेता २१ को अग्रता बनाउन सफल भयो। पहिलो हाफमा २१ ले अगाडि रहेको फ्रान्सले दोस्रो हाफमा अरु दुई गोल थप्यो। एम्बाप्पेले ६८औं मिनेटमा गरेको गोलसँगै ३१ को अग्रता बनाएको फ्रान्सका लागि ७१औं मिनेटमा जिरुडले व्यक्तिगत दोस्रो गोल गर्दै ४१ को जित सुनिश्चित गरे। समूह डीअन्तर्गत मंगलबार राति नै भएको डेनमार्क र ट्युनिसियाबीचको खेल गोलरहित बराबरीमा सकिएको थियो। बुधबार समूह एफ र ईका खेल हुनेछन्।
स्पेनलाई पहिलो खेलमै डर,"दोहा : विश्व फुटबलको महाकुम्भमा स्पेनको नाममा एउटा खराब कीर्तिमान छ। सन् २०१० को विश्व विजेता स्पेनले जति कुनै पनि टोलीले विश्वकपको पहिलो खेलमा पराजय भोगेका छैनन्। हालसम्म सात पटक हारबाट विश्वकप सुरु गरेको स्पेन यसपटक सजक देखिएको छ। सन् २०१० मा आफ्नो पहिलो खेलमा स्वीट्जरल्यान्डसँग १० को नतिजामा पराजित हुँदै विश्वकपको सुरुवात गरेको स्पेनले सोही संस्करणमा नेदरल्यान्ड्सलाई पराजित गर्दै पहिलो पटक विश्वकपको उपाधि जितेको थियो। सन् २०१४ मा साविक विजेताका रुपमा ब्राजिल पुगेको स्पेनले पहिलो खेलमा नेदरल्यान्ड्ससँग ५१ को फराकिलो पराजय भोगेको थियो। दोस्रो खेलमा चिलीसँग पनि पराजित भएपछि समूह चरण पार गर्न असफल भएको थियो। सन् २०१८ मा रुसमा पहिलो खेलमा पोर्चुगलसँग ३३ गोलको नाटकीय बराबरीसँगै विश्वकप यात्रा सुरु गरेको स्पेन अन्तिम १६ को खेलमा आयोजक रुससँग पेनाल्टी सुटआउटमा पराजित हुँदै प्रतियोगिताबाट बाहिरिएको थियो। यस पटक सुधारिएको प्रदर्शन गर्ने अपेक्षासहित स्पेन मध्यपूर्व आइपुगेको छ। समूह ईअन्तर्गत बुधबार राति सेन्ट्रल अमेरिकी मुलुक कोस्टारिकाविरुद्ध खेल्दै स्पेनले विश्वकपको सुरुनात गर्नेछ। सन् २००८ देखि २०१२ को बीचमा दुई युरोपियन च्याम्पिनसिप र एक विश्वकप जितेको स्पेन त्यसयता ठूला प्रतियोगिताको फाइनलमा पुग्न सकेको छैन। तर, युवाले भरिएको नयाँ पुस्ताको स्पेनिस टोली फेरि खुसीको क्षण फर्काउने अभियानमा छ। पेड्री र अन्सु फातीजस्ता युवा स्टार स्पेनको नयाँ आसका आधार हुन्। मुख्य प्रशिक्षक लुइस इनरिकेले सन् १९९४ र २००२ को बीचमा स्पेनबाट विश्वकपमा १२ खेल खेलेका थिए। तर, खेलाडीका रुपमा उनले क्वार्टरफाइनल कहिल्यै पार गर्न सकेनन्। तर, प्रशिक्षकका रुपमा इनरिके क्वार्टरफाइनलबाट अघि बढ्न चाहन्छन्। स्पेनको प्रमुख लक्ष्य कतारमा सात खेल खेल्ने उनी बताउँछन्। कतारमा सात खेल खेल्ने प्रमुख लक्ष्य हो, इनरिके भन्छन्। इनरिकेको टिमका मार्र्को एसेन्सियो प्रमुख खेलाडी हुन्। जोडर्नविरुद्धको मैत्रीपूर्ण खेलमा उत्कृष्ट प्रदर्शन गरेका एसेन्सियोको इनरिकेले खुलेर बयान गरेका थिए। उनले छुट्टै स्तरको खेल खेले। जुन उत्कृष्ट थियो, इनरिकेले भने, त्यो एटिच्युड र त्यो स्तर लिएर उनी जहाँ जसरी पनि खेल्न सक्छन्। बुधबार स्पेनको प्रतिद्वन्द्वीका रुपमा मैदानमा उत्रिने कोस्टारिकाले हालसम्म विश्वकपमा पाँच खेल मात्रै जितेको छ। तर, तीमध्ये तीन खेल विश्वकपको पहिलो खेल थिए। पाँचौं पटक विश्वकपमा छनोट भएको कोस्टारिकाले सन् २०१४ मा क्वार्टरफाइनल यात्रा तय गरेको थियो। त्यो कोस्टारिकाले विश्वकपमा तय गरेको सबैभन्दा लामो यात्रा मात्रै थिएन, अविश्वसनीय पनि थियो। उरुग्वे, इटाली र इङ्ल्यान्डसँग समूह डीमा परेको कोस्टारिका समूह विजेताका रुपमा अन्तिम १६ मा पुगेको थियो। पहिलो खेलमा उरुग्वेलाई ३१ ले पराजित गरेको ब्रायन रुइजको टोलीले दोस्रो खेलमा इटालीलाई १० ले स्तब्ध पारेको थियो। तेस्रो खेलमा इङ्ल्यान्डसँग गोलरहित बराबरीसहित अपराजित रहँदै प्रिक्वार्टरफाइनलमा पुगेको थियो। अन्तिम १६ मा ग्रिसलाई पेनाल्टी सुटआउटमा पराजित गर्दै अन्तिम आठमा पहिलो पटक पुगेको थियो। निर्धारित समय र अतिरिक्त ३० मिनेटसम्म गोल गर्नबाट रोकेको नेदरल्यान्ड्ससँग पेनाल्टी सुटआउटमा पराजित हुँदै प्रतियोगिताबाट बाहिरिनु परेको थियो। सन् २०१८ समूह ईमा परेको कोस्टारिका जितविहीन हुँदै प्रतियोगिताबाट बाहिरिएको थियो। कोस्टारिकाका मुख्य प्रशिक्षक लुइस फर्नान्डो स्वारेजले स्पेनको खेल शैलीको खुलेर प्रशंसा गरेका छन्। तर, स्पेनलाई कठिन चुनौती दिन तयार रहेको पनि उनले बताएका छन्। इनरिके उत्कृष्ट प्रशिक्षक हुन्, स्वारेजले भने, जुनसुकै अवस्थामा पनि स्पेनले संधै एउटै तरिकाले फुटबल खेल्छ। लामो समयदेखि विश्वकप खेल्दै आएकाले समूह चरण पार गर्न जुनसुकै रणनीतिक अवलम्वन गर्नु परे पनि अपनाउने उनले बताए। हामी लामो समयदेखि विश्वकपमा छौं, उनले भने, हाम्रो समूह पनि एकदमै राम्रो छ। हामी अगाडि बढ्न आफ्नो सबैथोक लगाउने छौं। प्रभाव पार्न सक्ने खेलाडी पेड्री (स्पेन) इनरिकेको टिमबाट एक जना सर्वोत्कृष्ट खेलाडीका नाम लिनै कठिन छ। ५२ वर्षीय प्रशिक्षक पनि आफ्नो टिम यस्तै चाहन्छन्। उनका लागि टिम नै स्टार हो। तर, कोही एक खेलाडी जसले सुरुवाती ११ मा निर्विरोध स्थान बनाउने छ भने ती मिडफिल्डर पेड्री नै हुन्। भर्खर १९ वर्ष पुगेका पेड्रीले बार्सिलोनाबाट करिब एक सय खेल खेलिसकेका छन्। त्यसबाहेक गत वर्ष युरोपियन च्याम्पियनसिपमा उनले देखाएको जादूले पनि उनलाई स्पेनको टिममा स्थापित मात्रै गरेको छैन, अपेक्षासमेत थपेको छ। यदि कसैको क्षमताको कुरा गर्ने हो भने ती खेलाडी पेड्री हुनुपर्ने बार्सिलोनाका प्रशिक्षक जाभी बताउँछन्। सन् २०२१ मा गोल्डेन ब्याय पुरस्कारबाट परस्कृत पेड्रीकै प्रदर्शनमा स्पेनको भविष्य अडिएको छ। उनले कस्तो प्रदर्शन गर्छन्, त्यसमै स्पेन अगाडि बढ्छ कि चाँडै घर फर्किन्छ भन्ने निर्भर रहन्छ। फुटबल विश्लेषक स्टु होल्डेन पेड्रीको उमेरमा भन्दा पनि उनको खेलमा बढी ध्यान दिनुपर्नेमा जोड दिन्छन्। उसको उमेरमा ध्यान नदिऔं। उनले सानो उमेरमा पनि कस्तो राम्रो फुटबल खेल्छन्, त्यो हेरौं, उनी भन्छन्।"
राजश्व संकलनमा दबाब,"काठमाडौं: नेपाल उद्योग परिसंघले राष्ट्रिय कर दिवस २०७९ को अवसर पारेर अर्थ मन्त्रालयका राजश्व सचिव रामेश्वर दंगाल र आन्तरिक राजश्व विभागका महानिर्देशक रितेशकुमार शाक्यसँग अन्तरक्रिया गरेको छ । नेपाल उद्योग परिसंघ सचिवालयमा मंगलबार आयोजित परिसंघमा परिचर्चा कार्यक्रममा परिसंघका अध्यक्ष विष्णुकुमार अग्रवालले मागमा आएको संकुचनको असर उद्योग क्षेत्रसँगै राजश्वमा समेत परेको बताए । त्यसको समग्र असर अर्थतन्त्रले भोगिरहेको छ । अर्थतन्त्रमा देखिएको समस्या समाधानका लागि ब्याजदर घटाउने, समग्र माग बढाउने खालको नीति अलम्बलन गर्नुपर्छ उनले भने । परिसंघले गरेको सर्वेक्षण अनुसार उद्योगको प्रकृति अनुसार ८० प्रतिशतसम्म मागमा संकुचन आएको देखिएको उनले बताए । अर्थतन्त्रमा संकुचन बढ्दै जाँदा उद्योगसँगै राजश्व पनि थप प्रभावित हुने र त्यसको प्रत्यक्ष असर पूँजीगत खर्चका लागि सरकारलाई रकमको अभाव हुन सक्ने उनले बताए । उनले बहुदर भ्याट प्रणाली लागू गर्न आवश्यक रहेको बताए । भारतलगायत अन्तर्राष्ट्रिय बजारमा प्रतिस्पर्धी गराउन पनि बहुदर भ्याट प्रणालीको विकल्प नभएकोमा जोड दिए । राजश्व सचिव रामेश्वर दंगालले राजश्व संकलनमा गिरावट आउँदा त्यसले वित्तिय चाप पारेको बताए । अर्थतन्त्रमा परेको दबाबबारे निजी क्षेत्र जानकार रहेको भन्दै उनले राजश्वमा योगदान दिन उद्योगी व्यवसायीलाई आग्रह गरे । अर्थतन्त्रमा स्थायित्व ल्याउने गरी मौद्रिक नीतिले औजार प्रयोग गर्दा बजेटले लिएका उद्देश्य हासिल गर्न दबाब परेको सचिव दंगालले बताए । राजश्वमा दबाब पर्दै गए आन्तरिक ऋण उठाउनुपर्ने र त्यसको प्रत्यक्ष असर निजी क्षेत्रमा जाने लगानी योग्य रकममा थप दबाब पर्ने बताए । आन्तरिक राजश्व विभागका महानिर्देशक रितेशकुमार शाक्यले निजी क्षेत्रलाई दोहोरो कर नपरोस् भन्नेमा सचेत रहेको बताए । उनले कर अधिकारी र करदाताबीच भौतिक सम्पर्क नै हुन नपर्ने गरी कर प्रशासनमा सुधार गर्न लागेको बताए । यसले कर प्रशासन र निजी क्षेत्रप्रति लाग्ने आरोप सहनु नपर्ने उनको भनाई छ । निजी क्षेत्र नफस्ट्याई सार्वजनिक क्षेत्र पनि अगाडि बढ्न नसक्ने समते उनले बताए । नेपाल उद्योग परिसंघका उपाध्यक्ष राजेश अग्रवालले उद्योग फस्ट्याउन नीतिगत स्थिरता आवश्यक रहेको बताए । आर्थिक ऐन र औद्योगिक व्यवसाय ऐनका व्यवस्था बाँझिदा औद्योगिक प्रबद्र्धनमा असर परेको बताए । तयारी वस्तु र कच्चा पदार्थ अन्त शूल्क लगाउँदा राम्रो वातावरण नबनेको उनको भनाइ छ । यस्तै उनले तीन वटै तहबाट कर संकलन भइरहेकोमा त्यसमा सुधार ल्याउन एकद्धार प्रणालीबाट मात्रै कर संकलन गर्न सुझाव दिए ।"
डेढ लाखले लिए सहुलियतपूर्ण कर्जा,"काठमाडौं : सरकारले ब्याज अनुदानमा प्रदान गर्दै आएको सहुलियतपूर्ण कर्जा लिनेको संख्या १ लाख ४७ हजार ६ सय ४२ पुगेको छ । त्यसमध्ये ३ सय ९६ जनाले प्रतिव्यक्ति एक करोड रुपैयाँभन्दा बढी कर्जा लिएका छन् । २०७९८० को तीन महिनासम्ममा ५६ प्रतिशतको ब्याज अनुदानमा लाभ लिन सफल भएको राष्ट्र बैंकको तथ्यांकले देखाएको छ। २०७२ सालदेखि सरकारले उक्त ब्याज अनुदानमा यस्तो कर्जा उपलब्ध गर्दै आएको छ। एकै व्यक्तिले एक करोड सहुलियतपूर्ण कर्जा लिने ऋणी प्रदेश १ मा एनआईसी एसिया बैंकबाट ६४ जना ऋणी रहेका छन्। ठूला रकमको यस्तो कर्जा अन्य वाणिज्य बैंक, विकास बैंक, वित्त कम्पनी र लघुवित्त वित्तीय संस्थाबाट पनि लिएका छन्। सबैभन्दा बढी सहुलियत कर्जा कृषि बैंकका ऋणीले लिएको राष्ट्र बैंकको तथ्यांकमा उल्लेख छ। कृषि विकास बैंकले १४ हजार ९ सय ५१ जनालाई यस्तो कर्जा प्रवाह गरेको छ। यद्यपि समग्रमा कुल ऋणीको संख्या असोजसम्म १ लाख ४७ हजार ६ सय ४२ पुगेको छ। उक्त ऋणीलाई बैंक तथा वित्तीय संस्थाले हालसम्म २ खर्ब ५८ अर्ब ४७ करोड १६ लाख रुपैयाँबराबरको कर्जा स्विकृत गरेका छन्। तर यसमध्ये २ खर्ब १० अर्ब ४७ करोड २४ लाख रुपैयाँ ऋण बक्यौता तथा लगानीमा रहेको राष्ट्र बैंकले बताएको छ। सरकारले २०७२ सालदेखि सहुलियतपूर्ण कर्जालाई प्राथमिकता दिए पनि २०७५ सालपछि क्रमशः प्रभावपूर्ण ढंगले प्रवाह हुन थालेको हो। पछिल्लो दुई वर्षयता आम सर्वसाधारणले विभिन्न शीर्षकमा कर्जा सुविधा प्राप्त गर्नेको संख्या बढ्दै गएको नेपाल राष्ट्र बैंकले बताएको छ। तर कतिपयले नपाएको गुनासो छ। लक्षित वर्ग तथा समुदायबाट निश्चित व्यावसायिक योजनासहितको कर्जाको माग भएकालाई प्राथमिकता दिने भएकाले यसअनुसार आउनेले यो सुविधा प्रयोग गर्न पाउने सम्भावना अधिक रहने राष्ट्र बैंकका प्रवक्ता डा गुणाकर भट्ट बताउँछन्। महिला उद्यमशीलता र व्यावसायिक कृषि तथा पशुपन्छी कर्जामा धेरै उपयोग भएको छ। राष्ट्र बैंकले २०७९८० असोज मसान्तसम्म सार्वजनिक गरेको तथ्यांकअनुसार बैंक तथा वित्तीय संस्थाबाट महिला उद्यमशीलता कर्जा लिने महिलाको संख्या ८४ हजार ७ सय ५० पुगेको छ। सो संख्यामा रहेका महिलाले ६८ अर्ब ६८ करोड ७२ लाख रुपैयाँ बराबरको कर्जा बक्यौतामा रहेको छ। यद्यपि हालसम्म सो शीर्षकमा ८९ अर्ब ४७ करोड ७६ लाख रुपैयाँबराबरको कर्जा स्विकृत भइसकेको छ। स्विकृत कर्जा क्रमशः प्रवाह हुने क्रममा रहेको राष्ट्र बैंकको भनाइ छ। महिला उद्यमशीलता शीर्षकमा बिना धितो ६ प्रतिशत ब्याज अनुदानमा सहुलियतपूर्ण कर्जा लिन पाउने व्यवस्था छ। महिला उद्यमशीलता कर्जा प्रतिव्यक्ति १५ लाखसम्म लिन पाइन्छ। यस्तै, सरकारले विभिन्न शीर्षकमा सहुलियतपूर्ण कर्जा उपयोग गर्ने सबैभन्दा बढी अंश महिला उद्यमशीलता पछि व्यावसायिक कृषि तथा पशुपंक्षी कर्जामा छ। यो शीर्षकमा बैंकबाट ब्याज अनुदानमा लगानीमा रहेको कुल सहुलियतपूर्ण कर्जा ६० हजार ६१ ऋणीले उपयोग गरेका छन्। सो संख्याका ऋणीबाट रु१ खर्ब ३८ अर्ब २१ करोड ३२ लाख रुपैयाँबराबरको कर्जा लगानीमा रहेकोे छ। यसमध्ये कृषिमा बिनाधितोमा भन्दा बढी धितो कर्जामा लगानी रहेको छ। बैंक तथा वित्तीय संस्थाले प्रवाह भएको कृषि कर्जामध्ये ५ हजार ५ सय १९ ऋणीबाट २ अर्ब २४ करोड ८८ लाख रुपैयाँ बराबरको कर्जा बिना धितो बक्यौतामा रहेको छ। बाँकी १ खर्ब ३५ अर्ब ९६ करोड ४४ लाख रुपैयाँ बराबरको कर्जा लगानी करिब ५४ हजार ५ सय ४२ ऋणीले उपयोग गरेको राष्ट्र बैंकको तथ्यांकमा उल्लेख छ। ब्याज अनुदानमा सहुलियतपूर्ण कर्जा व्यावसायिक कृषि तथा पशुपंक्षी व्यवसायका लागि प्रतिव्यक्ति ५ करोडसम्म ५ प्रतिशत ब्याज अनुदान पाउन सकिन्छ। प्राविधिक तथा व्यावसायिक तालिम परिषद्बाट मान्यता प्राप्त संस्थाबाट दिइने तालिममा कम लगानी भएको छ। सो शीर्षकमा प्रभावकारी नभए पनि हालसम्म २ ऋणीको मात्रै २ लाख ४५ हजार रुपैयाँबराबरको कर्जा बक्यौतामा रहेको छ। यद्यपि बैंकले सो शीर्षकमा ४ लाख रुपैयाँ स्वीकृत गरेका छन्। यस्तै, युवा स्वरोजगार कर्जामा ३५ जना ऋणी सहभागी छन्। उनीहरूबाट १ करोड १९ लाख ५४ हजार रुपैयाँबराबरको कर्जा बक्यौता छ। यता सहुलियत कार्यक्रमअन्तर्गत शिक्षित युवा स्वरोजगार कर्जा शीर्षकमा जम्मा १ सय ५५ को संख्यामा ४ करोड ९९ लाख ७६ हजार रुपैयाँबराबरको ऋण बक्यौता रहेको तथ्यांकले देखाउँछ। यद्यपि बैंकबाट सो शीर्षकमा ७६ करोड ९० लाख ९४ हजार रुपैयाँबराबरको कर्जा स्वीकृतिमा रहेको छ। यसैगरी, दलित समुदाय व्यवसाय विकास कर्जाअन्तर्गत १ हजार ७९ को संख्यामा ५४ करोड ४ लाख रुपैयाँ कर्जा लगानीमा छ।"
लुम्बिनीको पर्यटनमा सुधार,"बुटवल : बुद्ध जन्मस्थल लुम्बिनीमा तेस्रो मुलुकका पर्यटकको चहलपहल बढ्दै गएको छ। विगतका दुई वर्षको तुलनामा दोब्बर पर्यटक लुम्बिनी घुम्न आएका छन्। पर्यटकको संख्या बढेसँगै लुम्बिनी क्षेत्रका पर्यटन व्यवसायी उत्साहित छन्। कात्तिक, मंसिर, पुसमा लुम्बिनीमा पर्यटकको चाप बढी हुन्छ। तेस्रो मुलुक, भारत तथा आन्तरिक पर्यटकहरू लुम्बिनी आउने गरेका छन्। लुम्बिनी विकास कोषका सूचना तथा जनसम्पर्क प्रमुख हरिध्वज राईका अनुसार गत वर्षको तुलनामा यो वर्षको अक्टोबर महिनासम्म ११६ प्रतिशतले पर्यटक आवागमनमा वृद्धि भएको छ। यस वर्ष ६ लाख २६ हजार ४ सय ५२ पर्यटकले लुम्बिनी भ्रमण गरेका हुन्। राईका अनुसार गएको वर्ष सन् २०२१ को अक्टोबर महिनासम्म आन्तरिक र बाह्यगरी २ लाख ८९ हजार ६ सय ९५ जनाले लुम्बिनी भ्रमण गरेका थिए। यो वर्ष तेस्रो मुलुकबाट पर्यटक आउने क्रम बढेको छ। गत वर्ष अक्टोबरसम्म राहदानी वाहक पर्यटक ६ सय ५ जनाले लुम्बिनी भ्रमण गरेकोेमा २०२२ मा १३ हजार १ सय ६६ जना पुगेका छन्। त्यस्तै गत वर्ष १८ हजार ६ सय ६८ जना भारतीय पर्यटक आएकामा यो वर्ष १ लाख ४९ हजार ६ सय ९ आएका छन्। कोरोना महामारीले लुम्बिनी भ्रमण गर्ने पर्यटक न्यून हुनु स्वाभाविक भएको प्रमुख राईले बताए। तर, यो वर्ष भने कोभिड जोखिम कम हुँदै गएपछि विदेशी पर्यटकसमेत लुम्बिनी आउने क्रम क्रमशः वृद्धि हुन थालेको छ। लुम्बिनी विदेशीभन्दा नेपाली अर्थात् आन्तरिक पर्यटकको प्रमुख गन्तव्यस्थल पनि हो। गत वर्ष कोभिड महामारीमा पनि २ लाख ७० हजार ४ सय २२ जना नेपाली पर्यटकले लुम्बिनी भ्रमण गरेका थिए। यो वर्ष अक्टोबर महिनासम्म झन्डै दोब्बर ४ लाख ६३ हजार ६ सय ७७ जनाले भ्रमण गरेको लुम्बिनी विकास कोषको तथ्यांकमा उल्लेख छ। कात्तिक अन्तिम सातादेखि विभिन्न विद्यालय, कलेजका विद्यार्थीको अध्ययन अवलोकन भ्रमण टोलीको बाक्लो उपस्थिति हुन थालेको छ। त्यसका साथै भारत उत्तर प्रदेशका विभिन्न विद्यालय र कलेजबाट समेत लुम्बिनी भ्रमणमा आउनेहरू वृद्धि भएका छन्। पर्यटकलाई मायादेवी मन्दिर, अशोक स्तम्भ, पवित्र पुष्करणी कुण्ड, स्वदेशी तथा विदेशी बिहार, विश्व शान्ति दीपको अवलोकन तथा केन्द्रीय नहरमा डुंगा यात्राले आकर्षित गरेको छ। गौतमबुद्धको जन्मस्थल लुम्बिनीसँगै बुद्ध सर्किटसँग जोडिएको तिरौलाकोट, देवदह र रामग्राम क्षेत्रको समेत अवलोकन गर्न सकिनेछ। लुम्बिनीमा बौद्ध सांस्कृतिक वातावरण वृद्धि गर्न मोन्लाम पूजासमेत आयोजना गरिएको छ। मंसिर १२ गतेदेखि शाक्य मोन्लाम पूजा हुन लागेको हो। कोरोना महामारीपछि यो पूजा लुम्बिनीमा हुन नसकी भारतमा भइरहेको छ। त्यो मूल पूजालाई लुम्बिनीमै ल्याउन लागिएको हो। भैरहवाबाट तीन अन्तर्राष्ट्रिय उडान लुम्बिनीमा पर्यटक बढ्नुमा भैरहवाको गौतमबुद्ध विमानस्थलबाट भइरहेको अन्तर्राष्ट्रिय उडान पनि हो। भैरहवा विमानस्थल जेठमा उद्घाटन भएको थियो। विमानस्थलमा मंसिर १२ गतेदेखि तीन वटा कम्पनीले अन्तर्राष्ट्रिय उडान भर्दैछन्। भैरहवाबाट एयर जजिराले साताको तीन दिन उडान गरिरहेको छ। अहिले हिमालयन एयरलायन्सले चार्टर्ड उडान भरिरहेको छ। अब नेपाल एयरलायन्सले पनि भैरहवा दिल्ली उडान गर्न लागेको हो। यो उडानले अन्तर्राष्ट्रिय तीन मुलुकसँग विमानस्थल जोडिनेछ। दिल्ली उडानबाट पर्यटकहरूको आवागमन बढ्ने विश्वास पर्यटन व्यवसायीले गरेका छन्। पर्यटन क्षेत्रका प्रवर्तक चेतन पन्त भैरहवा विमानस्थलबाट जति धेरै अन्तर्राष्ट्रिय उडान हुन्छ, त्यति धेरै पर्यटक भित्रिने बताउँछन्। बौद्ध मुलुकमा उडान भर्दा लुम्बिनी आउने पर्यटकको संख्या वृृद्धि हुने उनको भनाइ छ। गौतमबुद्ध अन्तर्राष्ट्रिय विमानस्थलका महाप्रबन्धक दाहालका अनुसार एयर अरेबियालगायतका विदेशी विमान कम्पनी भैरहवाबाट उडान भर्न इच्छुक छन्। भैरहवामा विदेश जाने श्रमिकका लागि आवश्यक पूर्वाधार तयार हुनुपर्ने माग उठिरहेको छ। पर्यटन व्यवसायीले भने श्रमिक ल्याउने लैजानेमा केन्द्रित हुनुभन्दा पर्यटक बोक्नकै लागि विमानस्थल सञ्चालन हुनुपर्ने उनी बताउँछन्। सिद्धार्थनगर उद्योग वाणिज्य संघका अध्यक्ष भीष्म न्यौपानेले विदेशी पर्यटक भित्र्याउनका लागि बाह्य देशहरूमा लुम्बिनी तथा पर्यटकीय क्षेत्रको प्रवद्र्धन गर्नुपर्ने बताए। सरकारले प्रवद्र्धनात्मक कार्यक्रम बनाएर विदेशमा लैजानुपर्छ, तव न पर्यटक आउँछन्, उनले भने। अहिले वृद्धि भइरहेको आन्तरिक र बाह्य पर्यटकको संख्याले भने संकटमा रहेको पर्यटन क्षेत्रमा केही उत्साह थपेको छ। लुम्बिनी क्षेत्रमा रहेका होटलहरू कोरोनाकालमा बन्द भएका थिए भने कैयांै व्यवसायीहरू विस्थापित भएका छन्। होटलमा लगानी थपेर सुविधा वृद्धि गर्न लागिरहेका छन्।"
हिमालयन बैंकले डिस्कभर्स अन्तराष्ट्रिय सञ्जालका कार्ड स्वीकार गर्ने,"काठमाडौं विभिन्न अन्तराष्ट्रिय ब्राण्डका डेबिट क्रेडिट तथा प्रिपेड कार्ड स्वीकार गर्ने नेपालको एक मात्र बैंक हिमालयन बैंक()ले डिस्कभर्स, डाइनर्स क्लब अन्तराष्ट्रिय तथा डिस्कभर्स फाइनान्सियल सर्भिसेजको गठबन्धन संजालको कार्ड स्वीकार गर्ने व्यवस्था शुरु गरेको छ । बैंक तथा डिस्कभर्स अन्तराष्ट्रिय नेटवर्कबीच भएको उक्त व्यवस्थाले, कार्डधारकलाई उनीहरूको सुविधाका लागि नेपालका विभिन्न मर्चेन्टहरूमा भुक्तानी गर्ने विकल्पहरू उपलब्ध हुनेछ । डिस्कभर्सका कार्डहरू स्वीकार गर्ने नेपालका विभिन्न मर्चेन्टहरूले उक्त नेटवर्कका विश्वभरि फैलिएका २८ करोड ग्राहकहरूले वार्षीक रुपमा गर्ने ५०० अर्ब डलर बराबरको खर्चमा आफ्नो पहुँच प्राप्त गर्नेछन् । बैंकले काठमाडौं, पोखरा, चितवन, लुम्बिनी लगायतका पर्यटकीय क्षेत्रहरूका विभिन्न होटल, रेष्टुराँ, खुद्रा व्यापार तथा अन्य मर्चेन्टहरूमा रहेका आफ्ना पस मेशिनहरूमा उक्त नेटवर्कका कार्डहरू स्वीकार गर्ने छ । डाइनर्स क्लब अन्तराष्ट्रिय तथा डिस्कभर्सको लोगो भएको मर्चेन्टहरूले डिस्कभर्स अन्तराष्ट्रिय नेटवर्कद्वारा जारी भएको कार्डहरू स्वीकार गर्ने छ । नेपाल प्रमुख भ्रमण गन्तव्य रहेको हुँदा बैंकले पर्यटकहरूलाई आफ्नो छनौटको कार्ड प्रयोग गर्ने अवसर प्रदान गर्दै मर्चेन्टहरूलाई उक्त कार्ड स्वीकार गर्ने अवसर दिएको बताएको छ । हिमालयन बैंक प्रसिद्ध अन्तराष्ट्रिय कार्ड ब्राण्डहरू जस्तैः अमेरिकन एक्स्प्रेस, जेसिबी, मास्टरकार्ड, युनियनपे, भीसा जारी तथा स्वीकार गर्ने तथा डाइनर्स एण्ड डीस्कभर कार्ड स्वीकार गर्ने एक मात्र बैंक भएको बैंकले जनाएको छ । बैंकले प्रारम्भमा उक्त कार्ड आफ्ना १६० एटीएम तथा ६ हजारभन्दा बढि पस टर्मिनलहरूमा स्वीकार गर्ने छ ।"

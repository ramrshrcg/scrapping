शीर्षक,विवरण
"नारीलाई हिंसा होइन, हौसला","हुन त आज थुप्रै नारी चुलोचौकोबाट बाहिर निस्किएका छन्। उनीहरूले हरेक क्षेत्रमा कुशलता प्रदर्शन गरिरहेका पनि छन्। राजनीतिक होस् वा स्वास्थ्य क्षेत्र, उद्योग व्यवसाय वा कार्यालय अथवा खेल, सिनेमा र पत्रकारिता, जताततै नारीले उपलब्धि हात पारेका थुप्रै उदाहरण हामीमाझ छन्। यतिमात्र होइन, नारीहरू उच्च ओहोदामा पनि पुगेका छन्, सफल तापनि हासिल गरिरहेका छन्। जुन आजको आवश्यकता पनि हो। आधा संसार ढाक्ने नारीले संख्यामात्र ओगटेका छैनन्, नाम र दाम कमाएर शिर उँचो पनि बनाएका छन्। नेपाली समाजमा नारीले यति ठूलो प्रगति गरिसक्दा पनि हिंसा भने अझै कम हुन सकेको छैन। अझै कैयौं नारी आफ्नो हक र अधिकार नपाएर लथालिंग परेका पनि छन्। नारी सुरक्षित हुनुपर्छ भनेर वकालत हुन थालेको धेरै भइसकेको छ। तर, अझै पुरानै पाराका हिंसाहरू अन्त हुन सकेका छैनन्। पछिल्ला दिन त झन्झन् दिनहुँ ठूलो संख्यामा अनैकौं प्रकारका नारी हिंसा बढिरहेका छन्। हरेक वर्ष १६ दिने महिला हिंसाविरुद्धको अभियान चल्छ तर पनि यो ती दिनमै सीमित छ जस्तो लाग्छ। सरकारले नेतृत्व गरेको यत्रो अभियानले त उल्लेख्य सुधार गर्न सकेको छैन भने व्यक्ति वा संस्थाहरूले गर्ने प्रयास त पानीका फोका फुटेझैं हुन्छन्। नारीमाथि गरिने गाली र लाञ्छना त छँदै छन्, यौन दुराचार, घरेलु हिंसा, सामाजिक हिंसा र मानसिक हिंसा समेतले नारीलाई झनै भित्रभित्रै टोकसिइरहेको पाइन्छ। विश्व ग्लोबल भिलेजमा रूपान्तरित छ। २१औं शताब्दीको अत्याधुनिक समयमा छौं हामी। एउटै मोबाइल सेटमा दुनियाँ अटाइसकेको छ र त्यसलाई दुई औंलाले नियन्त्रण गरिरहेको छ। तर, पनि नारीमाथि हेर्ने दृष्टिकोणमा उल्लेख्य सुधार हुन सकेको छैन। त्यही भएर नारीलाई हेप्नेदेखि लाचार बनाउनेसम्मका खेल भइरहेकै छन्। कमजोर बनाउनेदेखि निचोर्नेसम्मका हर्कत यहाँ भइरहन्छन्। समय बदलियो भनेर के गर्नु ? हेर्ने आँखा पुरानै भएपछि। अलि दुःखलाग्दो सन्दर्भ त के छ भने नारी आरक्षणको नाममा लुटसमेत मचाइन्छ यहाँ। नारीका नाममा ठूलाठूला भाषण गरेर दुनियाँका अगाडि ऐश्वर्य देखाइन्छ तर व्यवहारमा तिनै पात्रबाट नारीलाई अर्थ न बर्थको व्यवहार गरिन्छ। आखिर यो दोहोरो चरित्र कहिलेसम्म ? किन समयसँगै अनुहार र व्यवहार बदलिँदैन ? बालिका आफूलाई पढाउने शिक्षकबाटै लुटिन्छिन्। अब अभिभावकले कसलाई विश्वास गर्ने ? दिनदहाडै यस्ता घटना हुँदा पनि समाज भने मौन बस्न सक्छ, आखिर कसरी ? बलात्कारीहरूले आजसम्म सजाय पाउन सकेको छैनन्। त्यसैले त कैयौं नारीहरू वर्षौंसम्म पनि न्यायको भिख मागिरहेका देखिन्छन्। घरदेखि विद्यालय वा कार्यालयसम्म नारीहरू नै असुरक्षित हुनुपर्ने किन ? आफन्तबाटै धैरै नारी हिंसामा परिरहेका घटनाबाट पनि नेपाली समाज अछुतो छैन। यसरी हरेक प्रकारबाट नारीको शोषण भइरहँदा पनि खाली आवाज ठूलो अनि काम भने सानो मात्रामा भइरहेको छ। नारी हिंसा मानव अधिकारबिरुद्ध हो। यो सबै थाहा पाएर पनि नारीमाथि हुने हिंसा कम नहुनुभित्रको गुह्य रहस्य के छ ? किन खोजी हुँदैन ? खोजी भएकै भए पनि कारबाही गर्ने वातावरण किन बन्दैन ? नारीले स्वतन्त्र र मयादित भएर बाँच्न पाउने अधिकार किन अदृश्य ढंगले खोसिन्छ ? एकातिर नारी दिवस मनाउँछौं अनि नारी सशक्तीकरणका कुरा पनि गर्छौं। सँगै उही समाजबाट दाइजो प्रथामा रुमलिन्छौं। भ्रूण हत्या गर्नेदेखि नारी बेचबिखन गर्नेसम्मका तमासा पनि देखाइरहेकै हुन्छौं। अरू त अरू काका, भतिजामात्र होइन, ससुरासम्मबाट बलात्कृत हुन्छन् नारी। त्यसपछि पनि तिनैबाट उल्टो ठगिन्छन्, लुटिन्छन्, कुटिन्छन्। अर्को यथार्थ के पनि छ भने समाजमा आफू नांगिने भएपछि उल्टै पीडितलाई नै नांगो बनाउने तानाबाना बुन्ने काम गरिन्छ। वर्षमा एक पटक नारी दिवस मनाइन्छ। यो दिवसको इतिहास लामो छ। हक र हितका लागि नारी आवाज हरेक वर्ष नै उठाइन्छ। उठाउनेमा नारीमात्र हुँदैनन्, पुरुष पनि छन्। यस अर्थमा खुसी मान्न सकिने आधार छन्। यद्यपि दिवसमा जसरी नारीका विषयलाई बहस गर्ने र व्यवहारमा सोहीअनुसार काम हुने हो भने समाजको गति स्वतस्फुर्तः अघि बढ्ने निश्चित छ। सन् १९९० मा सोसलिस्ट इन्टरनेसनलको सम्मेलनमा नारी दिवसलाई अन्तर्राष्ट्रिय दर्जा दिइयो। सोही क्रममा सन् १९०९ मा सर्वप्रथम नारी दिवस मनाइयो। नारी दिवसको जति नै गुणगान गाए पनि नारीमाथि हुने हिंसाहरू आज तीन गुनाले बढिरहेको छ। हरेक प्रकारका हिंसाबाट नारीमा जलन छ। नारीमाथि हुने हिंसामध्ये घरेलु हिसा र यौन हिंसा बढी हुने गरेको तथ्यांकले देखाएको छ। २०७८ सालमा गरिएको एक अध्ययनले पनि यही बताउँछ। तथ्यांकअनुसार १ हजार ४ सय २० यौन हिसा र घरेलु हिंसाबाट पीडित भएको देखियो। धैरै त के भनूँ, कैयौं नारी त घरमै श्रीमान् वा पे्रमीबाटै पीडित छन्। दुर्भाग्य नै भन्नुपर्छ, नारी दिवस मनाइरहँदा यौनसम्पर्क गर्न नदिएको झोकमा पे्रमीले कोदालोको बिड गुप्तांगमा हालेर यातना दिएका घटनासम्म छन् यहाँ। तेजाव छ्याप्ने जस्ता घटनामा समेत समाज संवेदनशील छैन। जसलाई पर्यो, उसैले व्यहोरिरहेको छ। सञ्चारमाध्यमहरूमा आउने यस्ता समाचार त सबैका आँखामा परेका होलान्। तर, दुर्गमविकट स्थानहरूमा नारीहरूको अवस्था कस्तो होला ? के ती सबै सूचना समाचार बनिरहेका होलान् ?"
इमानको खाँचो,"राजनीतिक नेतृत्व प्रतिजनताको चरम निराशा छ। अन्तर्राष्ट्रिय स्तरको खेलमा खेलाडीको हौसला बढाउन भनेर देशका प्रधानमन्त्री जानुहुन्छ। खेल मैदानमा पुग्दा प्रधानमन्त्री जिन्दावादका नारा लाग्नुपर्थ्यो, जनताले खुसी हुनुपर्थ्यो तर विडम्बना त्यहाँ प्रधानमन्त्री मुर्दावादका नारा लागे। मुलुकको समृद्धि र विकासका लागि नेताहरूको सोचमा कुनै सुधार आएको छैन। जस्तोसुकै राम्रो व्यवस्था आए पनि नेताहरूको सोच परिवर्तन नभएसम्म समृद्धि सम्भव छैन। देश र जनताप्रति नेताहरूमा समर्पणको भाव आयो भने जनतामा पनि ऊर्जा थपिन्छ। संघीय गणतन्त्र पनि आइसक्यो। अब व्यवस्था परिवर्तनका लागि आन्दोलनको आवश्यकता छैन। अब आवश्यकता छ त देश बनाउने र देशको अवस्थामा परिवर्तन ल्याउने। यतिबेला जनतामा चरम निराशा छ। एक सय जना सर्वसाधारणलाई देश बन्छ त ? भनेर सोध्यौ भने बन्दैन भन्ने निराशाको जवाफ सुनिन्छ। नेताहरूले पनि देश बन्दैन भनेर निराशा फैलाइरहेका छन्। नेतामा नै देश बनाउने तत्परता छैन, उनीहरूमा नै निराशा छ, उनीहरूले ब्यक्त गरेका अभिव्यक्तिहरू निराशाजनक छन् भने जनतामा कसरी विश्वास जाग्नसक्छ ? नेताहरू व्यक्तिगत स्वार्थमा केन्द्रित छन्। सत्ताका लागि जे पनि गरिदिने प्रवृत्ति नेतृत्वमा देखियो। आफूले सत्तामा पुग्नका लागि जनताको अभिमतको अनादर भयो। आफू सत्तामा पुग्न जुनसुकै हदसम्म पनि झर्ने प्रवृत्तिले नेताहरूप्रतिको जनविश्वास गुम्दै गएको छ। प्रधानमन्त्री आउने बाटो कुरेर जनताले आत्मदाह गरिरहेका छन्। निराशाको योभन्दा चरम चिन्ताको विषय के हुन सक्छ ? हरेक नेतामा आफूलाई जन्माएको देशका लागि कम्तीमा पनि ५ वर्ष निःस्वार्थ सेवा गर्छु भन्ने भावना आउनुपर्छ। इमान्दार र समर्पण बिना देशको विकास हुँदैन। इमान्दारिताका साथमा ५ वर्ष देशको सेवा गर्छु भनेर नलाग्दासम्म देश बन्दैन। राजनीति पेसा भएको छ। आफू पनि कमाउने, परिवारका मान्छेलाई कमाउन दिने, आफ्नालाई कमाउन अवसर दिने। यस्तो प्रवृत्तिले देश कसरी बन्छ ? राजनीति सेवा हो भन्ने भावना नआउँदासम्म देश समृद्ध बन्दैन। देशमा अस्थिरता बढी भयो। बनेको गठबन्धन कतिबेला ढल्छ ? कुन राजनीतिक दल कतिबेला कता ढल्किन्छ ? व्यापार व्यवसाय के हुन्छ ? भन्ने कुराको टुंगो छैन। रेमिट्यान्सको आधारमा टिकेको हाम्रो अर्थतन्त्र अहिले धरासायी भइरहेको छ। कोेरिया पनि पहिला हाम्रो देशको जस्तै रेमिट्यान्समा नै चलेको देश हो। उसले देशमा आएको रेमिट्यान्सलाई उत्पादनमा लगायो। अहिले कोरिया कहाँ पुगिसक्यो। हाम्रो देशमा आएको रेमिट्यान्स पनि उत्पादनमा लगाउन सकिएको छैन। देशको उत्पादन छैन, रेमिट्यान्स कति आउँछ भन्ने कुराको टुंगो छैन। भएको बजेट भ्रष्टाचारका कारण अवैध बाटोतिर गइरहेको छ। राजनीतिक नेतृत्व प्रतिजनताको चरम निराशा छ। अन्तर्राष्ट्रिय स्तरको खेलमा खेलाडीको हौसला बढाउन भनेर देशका प्रधानमन्त्री जानुहुन्छ। खेल मैदानमा पुग्दा प्रधानमन्त्री जिन्दावादका नारा लाग्नुपर्थ्यो, जनताले खुसी हुनुपर्थ्यो तर विडम्बना त्यहाँ प्रधानमन्त्री मुर्दावादका नारा लागे। त्यो आक्रोश एकजना पुष्पकमल दाहालप्रति मात्रै थिएन, त्यो देशको राजनीतिक नेतृत्वप्रतिको निराशा र वितृष्णा थियो। अहिले देशका युवाहरूमा अवस्था सुधार होला भन्ने आशा छैन। युवा शक्ति देशको अवस्था देखेर विदेश पलायन भइरहेको छ। उनीहरूमा आफ्नै नेतृत्वप्रति आशा छैन। हाम्रो राजनीतिक नेतृत्वमा दूरदृिष्ट पनि छैन। नेतृत्वले वर्तमान मात्र हेर्ने होइन, नाति पुस्ताका लागि सोचेर योजना बनाउनुपर्छ। नगर क्षेत्रको सडक विस्तारको कार्य तीव्र गतिमा भइरहेको छ। नगरवासीले स्वस्फुर्त रूपमा आफ्नो घर भत्काएर नगरको विकासमा सहयोग गरिरहेका छन्। उनीहरूलाई आफ्नो क्षेत्रको विकासका लागि जगाउने प्रयास गरियो, अहिले उनीहरू निःस्वार्थ आफ्नो सहर बनाउन कस्सिएका छन। विकास भनेको पूर्वाधार वा संरचना मात्रै होइन, धनगढी उपमहानगरले नेपालमै पहिलोपटक हरेक वडामा महिनामा एक दिन निःशुल्क विशेषज्ञ चिकित्कसहितको स्वास्थ्य सेवा प्रदान गरिरहेको छ। उज्यालो धनगढी अभियानको सुरुवात भएको छ। हरियाली धनगढी बनाउने भन्दै ३ हजार बिरुवा रोपिएका छन्।उपमहानगरले नाति पुस्तालाई हेरेर योजना बनाएको भन्ने कुरा सार्वजनिक गरेपछि नगरवासीमा आशा पलाएको छ। जनताले निःस्वार्थ केही गर्छु भन्ने नेतृत्व पायो भने उनीहरू ज्यान दिएर पनि सहयोग गर्छन्। तर, नेतृत्वले आफू इमान्दार र समर्पणमा रहेको प्रमाणित गर्नुपर्छ। भ्रष्टाचाररहित प्रणालीको विकास गरेर जनताको विश्वास जित्नुपर्छ। नेताप्रति जनताको विश्वास मात्रै जाग्यो भने देश विकास हुन एक दशक पनि लाग्दैन। देश बनाउनका लागि यी कुराहरूमा गम्भीर भएर सोच्न जरुरी छ। (हमाल धनगढी उपमहानगरपालिकाका मेयर हुन्।)"
अमेरिकासँग ११७ रनले हार्यो पीएनजी,"विन्डोक : स्टेभन टेलर र आरोन जोन्सको अर्धशतकप्रेरित अमेरिकाले आईसीसी क्रिकेट विश्वकप छनोटको प्लेअफमा पपुवा न्युगिनी (पीएनजी)लाई एक सय १७ रनको फराकिलो अन्तरले पराजित गरेको छ। वान्डरर्स क्रिेकट मैदानमा टस जितेर ब्याटिङ थालेको अमेरिकाले सात विकेट गुमाएर दुई सय ३५ रनको योगफल तयार गरेको थियो। जवाफी ब्याटिङमा उत्रिएको पीएनजीले ३४४ ओभरमा सबै विकेट गुमाएर एक सय १८ रन मात्रै बनाउन सक्यो। पीएनजीका लागि कप्तान आसाद भालाले ७२ बलमा तीन चौकासहित ४२ रन बनाउनुबाहेक अन्य ब्याटरले उल्लेख्य प्रदर्शन गर्न नसक्दा लगातार चौथो खेलमा पराजित हुनुपर्यो। बलिङतर्फ अमेरिकी बलर गजानन्द सिंहले ६५ ओभरमा १५ रन खर्चेर एक मेडनसहित सर्वाधिक चार विकेट लिए। अली खानले तीन तथा निसार्ग पटेलले दुई विकेट लिएका थिए। त्यसअघि अमेरिकी ओपनर टेलरले एक सय ३३ बलको सामना गर्दै ६ चौका र एक छक्कासहित ८१ रनको महत्त्वपूर्ण इनिङ खेले। यस्तै, जोन्सले ७७ बलमा दुई चौका र तीन छक्कासहित ६५ रनको योगदान गरे। पीएनजीका लागि सेमो कामेयाले १० ओभरमा ३२ रन खर्चेर दुई मेडनसहित सर्वाधिक तीन विकेट लिए। कप्तान आसाद भालाले दुई तथा रिले हेकुरेले एक विकेट लिए। सुरआती चार खेलमा पराजित पीएनजी अंकविहीन छ। अमेरिका चार खेलबाट तीन जितसहित ६ दोस्रो स्थानमा छ। ६ टिम सहभागी प्ले अफको शीर्ष दुई टिमले जुनजुलाईमा जिम्बाव्बेमा हुने विश्वकप छनोटमा स्थान बनाउने छन्। त्यो छनोटमा नेपाल पनि हुनेछ। १० टिमबीच हुने छनोटबाट शीर्ष दुई टिम अक्टोबरनोभेम्बरमा भारतमा हुने विश्वकपमा छनोट हुनेछन्।"
खुला बास्केट बल प्रतियोगिताको उपाधि टाइम्सलाई,"काभ्रे : खुला काभ्रे जिल्ला बास्केट बल प्रतियोगितामा पुरुष तर्फ टाइम्स क्लब काठमाडौंले जितेको छ। महिला तर्फ हिमालयन क्लब बुढानिलकण्ठ प्रथम भएको छ। प्रथम हुने पुरुष टिमले नगद २५ हजार, ट्रफी र मेडल पाएको छ भने महिला तर्फ प्रथम हुने टिमले नगद १५ हजार, ट्रफी र मेडल पाएको छ। त्यसै गरी प्रतियोगितामा पुरुष तर्फ दोस्रो हिमालयन क्लब, महिला तर्फ काभ्रे बास्केट बल टिम दोस्रो भएका छन्। दोस्रो हुन सफल पुरुष टिमले नगद १५ हजार र महिला टिमले ८ हजार नगद, ट्रफी र मेडल हात पारेकाछन्। प्रतियोगितामा पुरुष २४ टिम र महिला ८ टिम गरी जम्मा ३२ टिमको सहभागिता रहेको थियो। बनेपामा रहेको पोलिटिनिक बास्केट बल कोर्डमा भएको खेलमा नकआउट चरणको खेल खेलाएको थियो। सिङगल कोर्डमा तीन तीन जना बीच खेलाइएको खेलमा क्लबहरू बीच प्रतिस्पर्धा गरिएको थियो। जुनियर लियो क्लब बनेपाको आयोजनामा भएको उक्त खेलमा काठमाडौं, भक्तपुर, ललितपुर र काभ्रेका बास्केट बल क्लबहरूले सहभागिता जनाएका थिए।"
यूएईसँग २८ रनले हार्यो नामिबिया,"विन्डोक : वृत्या अरविन्द र आशिफ खानको उत्कृष्ट ब्याटिङप्रेरित यूएईले आईसीसी क्रिकेट विश्वकप छनोटको प्ले अफमा नामिबियालाई २८ रनले पराजित गरेको छ। युनाइटेड क्रिकेट क्लब मैदानमा टस हारेर ब्याटिङ थालेको यूएईले पाँच विकेट गुमाएर दुई सय ६७ रनको योगपफल तयार गरेको थियो। जवाफी ब्याटिङमा उत्रिएको नामिबियाले ४८४ ओभरमा सबै विकेट गुमाएर दुई सय ३९ रन मात्रै बनाउन सक्यो। नामिबियाका लागि शाउन फौचेले ६० बलमा ६ चौका र एक छक्कासहित ४७ तथा माइकल मान लिङ्गेनले ३४ रनको योगदान गरे। यस्तै, कप्तान गेर्हर्ड एरास्मसले ३०, कार्ल बिर्केन्स्टोकले ३१ र रुबेन ट्रम्पेल्मानले २८ रनबाहेक अन्य ब्याटरले उल्लेख्य प्रदर्शन गर्न सकेनन्। यूएईका लागि जहुर खान र रोहन मुस्तफाले तीनतीन तथा आयन अफ्जल खानले दुई विकेट लिए। त्यसअघि यूएईका लागि एक सय १८ बलको सामना गरेका अरविन्दले सात चौका र एक छक्कासहित ९३ रनको अविजित इनिङ खेले। यस्तै, आसिफ खानले ८६ बलमा ६ चौका र पाँच छक्कासहित आउट हुनुअघि ९६ रन बनाए। कप्तान मोहम्मद वासिम २३ तथा आर्यान लाक्रा २४ रन जोडेर पभिलियन फर्केका थिए। नामिबियाका लागि बर्नार्ड स्कोल्ज, कार्ल बिर्केन्स्टोक, पिकी या फ्रान्स र कप्तान गेर्हर्ड एरास्मसले एकएक विकेट लिए। सुरुआती तीनमध्ये दुई खेलमा जित निकालेको नामिबिया चौथो खेलमा पराजित हुँदा चौथो स्थानमा पुगेको छ। यूएई समान खेलबाट ६ अंक जोडेर दोस्रो स्थानमा चढेको छ। शीर्ष स्थानको अमेरिकाको पनि समान ६ अंक नै छ। एक खेल कम खेलेको क्यानडा चार अंकसहित तेस्रो स्थानमा हुँदा तीन खेलबाट दुई अंक जोडेको जर्सी पाँचौ स्थानमा छ। चार खेलमा जित तथा अंकविहीन पीएनजी पुछारमा छ। ६ टिम सहभागी प्ले अफबाट शीर्ष दुई टिमले जुनजुलाईमा जिम्बाब्वेमा हुने विश्वकपको ग्लोबल छनोटमा स्थान बनाउने छन्।"
चर्च ब्वाइजलाई सिजनकै पहिलो उपाधी,"सिमरा : चर्च ब्वाइज युनाइटेडले जगदम्बा १३औं जीतपुरसिमरा गोल्डकपको उपाधी उचालेको छ। सिमरा रंगशालामा शनिबार भएको फाइनल भिडन्तमा हिमालयन शेर्पा क्लबलाई २० ले पराजित गर्दै चर्च ब्वाइजले सिजनकै पहिलो उपाधी उचालेको हो। पहिलो सहभागितामै उपाधी उचाल्ने क्रममा चर्च ब्वाइजका लागि कप्तान मिलन राई र आशिष चापागाँईले गोल गरे। १० हजारभन्दा बढी दर्शकको उपस्थितिमा चर्च ब्वाइजले उपाधी जित्दा हिमालयन शेर्पाले भने उपविजेतामा चित्त बुझायो। महत्वपूर्ण फाइनल खेलको छैठौं मिनेटमा शेर्पा १० खेलाडीमा सिमित हुन पुग्यो। जुन टिमका लागि घातक सावित हुन पुग्यो। डिबक्स बाहिर शेर्पाका डिफेण्डर दिवस उरावले चर्च ब्वाइजका रंजित पाण्डेलाई लडाएपछि रेफ्री नविन्द्र महर्जनले उनलाई रातो कार्ड देखाउँदै मैदान बाहिर पठाए। शेर्पाको डिफेन्स लाइनअपलाई छल्दै बल अघि बढाका पाण्डेलाई उरावले तानेर लडाएका थिए। १० खेलाडीमै सिमित शेर्पा दवावमा देखिदा त्यसको फाइदा नवप्रवेशी टिम चर्च ब्वाइजले उठायो। खेलको ३५औं मिनेटमा कप्तान मिलन राईले चर्च ब्वाइजलाई अग्रता दिलाए। डिबक्स बाहिरबाट उनले प्रहार गरेको फ्रिकिक बलले सिधै जाली चुमेको थियो। शेर्पाविरुद्धको अग्रताले उत्साहित चर्च ब्वाईले खेलको अन्तिम समयमा अर्को गोल गर्दै २० को जित निकालेको थियो। निर्धारित ९० मिनेटको खेलमा थपिएको इन्जुरी समयमा आशिष चापागाईले चर्च ब्वाइजका लागि दोस्रो गोल गरेका थिए। उनको गोलसँगै चर्च ब्वाइजले २० गोलअन्तरले जीतपुरसिमरा गोल्डकप उपाधी विजेताको सूचिमा आफ्नो लेखाउन सफल भयो। यता खेलमा केही अवसर बनाएपनि सदुपयोग गर्न नसक्दा शेर्पा दस वर्षपछि पुनः उपविजेता बन्दै घर फर्कियो। गोल्डकपको दोस्रो संस्करणको विजेता शेर्पा २०६९ सालमा सम्पन्न चौथौं संस्करणमा उपविजेता रहेको थियो। त्यसयता शेर्पा गोल्डकपको फाइनलमा प्रवेश गर्न सकेको थिए। दश वर्षपछि उपाधी जित्ने अवसर बनाएपनि शेर्पा सफल हुन सकेन। प्रतियोगितामा मोटरसाइकल प्राप्त गरेका चर्च ब्वाइजका डिफेण्डर कमल श्रेष्ठ। उपाधि विजेता चर्च ब्वाइजले १० लाख र उपविजेता शेर्पाले पाँच लाख प्राप्त गरेको छ। प्रतियोगिताको सर्वोत्कष्ट खेलाडी चर्च ब्वाइजका डिफेण्डर कमल श्रेष्ठ घोषित भए। उनले टिभिएस राइडर मोटरसाइकल प्राप्त गरे। विधागततर्फ पुरस्कारतर्फ चर्च ब्वाइजका वर्चश्व रहयो। उत्कृष्ट गोलरक्षक युएस प्रिसो, उत्कृष्ट डिफेन्डर फ्र्यांकलिन टाला, उत्कृष्ट मिडफिल्डर सुवास गुरुङ र उत्कृष्ट पुरस्कार प्रदीप हुमागाई घोषित भए। शेर्पाका सुशिल राईले उत्कृष्ट फरवार्डको पुरस्कार प्राप्त गर्दा भरतपुर फूटबल क्लबका सुनिल श्रेष्ठ सर्वाधिक गोलकर्ता घोषित भए। विधागततर्फ उत्कृष्ट हुने खेलाडी तथा प्रशिक्षकले जनही २० हजार नगद प्राप्त गरे। प्रतियोगिताको उदयीमान खेलाडी आयोजक नव जनजागृति युवा क्लबका दिलिप माझी घोषित भए। उनले १५ हजार हात पारे। खेलको म्यान अफ दि म्याच चर्च ब्वाइजका फ्र्यांकलिन टाला घोषित भए। विजेता तथा उपविजेता खेलाडीलाई उपराष्ट्रपति रामसहाय यादव, संविधान सभाका सदस्य शोभाकर पराजुरी, जयराम दाहाल, मधेस प्रदेशसभा सदस्य देवनारायण चौधरी, एन्फा अध्यक्ष पंकज नेवाङ, मुख्य सहयोगी जीतपुरसिमरा उपमहानगरपालिकाका नगर प्रमुख राजन पौडेल, उपप्रमुख भोलाप्रसाद अधिकारी, बाराका प्रमुख जिल्ला अधिकारी नवराज सापकोटा, मुख्य प्रायोजक जगदम्बा स्टील्स् प्रालिका आयुश गुप्ता, भाइस प्रेसिडेण्ड कृष्णदत्त भट्ट, प्रहरी उपरीक्षक होबिन्द्र बोगटी, क्लबका अध्यक्ष रामचन्द्र लामालगायतले पुरस्कार वितरण गरेका थिए।"
विश्वकप छनोट प्लेअफः यूएईले नामिबियालाई दियो २६८ रनको लक्ष्य,"विन्डोक : वृत्या अरविन्द र आशिफ खानको उत्कृष्ट ब्याटिङप्रेरित यूएईले आईसीसी क्रिकेट विश्वकप छनोटको प्ले अफमा नामिबियालाई दुई सय ६८ रनको लक्ष्य दिएको छ। युनाइटेड क्रिकेट क्लब मैदानमा टस हारेर ब्याटिङ थालेको यूएईले पाँच विकेट गुमाएर दुई सय ६७ रनको योगपफल तयार गर्यो। यूएईका लागि एक सय १८ बलको सामना गरेका अरविन्दले सात चौका र एक छक्कासहित ९३ रनको अविजित इनिङ खेले। यस्तै, आसिफ खानले ८६ बलमा ६ चौका र पाँच छक्कासहित आउट हुनुअघि ९६ रन बनाए। कप्तान मोहम्मद वासिम २३ तथा आर्यान लाक्रा २४ रन जोडेर पभिलियन फर्केका थिए। नामिबियाका लागि बर्नार्ड स्कोल्ज, कार्ल बिर्केन्स्टोक, पिकी या फ्रान्स र कप्तान गेर्हर्ड एरास्मसले एकएक विकेट लिए। सुरुआती तीनमध्ये दुई खेलमा जित निकालेको नामिबिया प्ले अफ तालिकाको शीर्ष स्थानमा छ। यूएईको पनि समान नतिजा र समान अंक छ। ६ टिम सहभागी प्ले अफबाट शीर्ष दुई टिमले जुनजुलाईमा जिम्बाब्वेमा हुने विश्वकपको ग्लोबल छनोटमा स्थान बनाउने छन्।"
घुँडामा चोट लागेका विलियमसनले आईपीएलको पूरा सिजन गुमाउने,"पहिलो खेलमा गुजरातले चेन्नईलाई पाँच विकेटले पराजित गरेको थियो। गुजरात : उद्घाटन खेलमा चेन्नई सुपर किङ्ग्सविरुछ घुँडाको चोट लागेका गुजरात टाइटान्सका ब्याटर केन विलियमसनले आईपीएलको पूरा सिजन नै गुमाउने भएका छन्। विलियमसन अर्को साता घर फर्किने र त्यहीँ उपचार गर्ने न्युजिल्यान्ड क्रिकेट बोर्डलाई उदृत गर्दै क्रिकइन्फोले लेखेको छ। केन प्रतियोगिताको सुरुमै घाइते भएर पूरा सिजन उनलाई गुमाउनु पर्दा दुःख लागेको छ, हामी उनको सिघ्र स्वास्थलाभ कामना गर्छौं, गुजरात टाइटन्सका निर्देशक विक्रम सोलान्कीले भनेका छन्। गुजरातले दोस्रो खेलमा मंगलबार दिल्ली क्यापिटल्सको सामना गर्नेछ। पहिलो खेलमा गुजरातले चेन्नईलाई पाँच विकेटले पराजित गरेको थियो। यस्तै दिल्ली शनिबार राति लखनउ सुपर जायन्ट्ससँग ५० रनले हारेको थियो।"
लुम्बिनीमा हाफ म्याराथन प्रतियोगिता हुँदै,"लुम्बिनी : अन्तर्राष्ट्रिय खेलकुद दिवसको अवसरमा शान्ति र समृद्धिका लागि खेलकुद भन्ने मूल नारासहित यही चैत २३ गते बुद्ध जन्मस्थल लुम्बिनीमा पुरुष तथा महिला खुला हाफ म्याराथन प्रतियोगिता आयोजना गरिने भएको छ । मदन भण्डारी स्पोर्टस् एकेडेमीद्वारा आयोजित सो प्रतियोगिताको पुरस्कार रु एक लाख ५० हजार राशि रहेको छ । शान्ति भूमि लुम्बिनीमा २१ किलोमिटर हाफ म्याराथनको तयारी अन्तिम चरणमा पुगेको एकेडेमीका अध्यक्ष ध्रुव आचार्यले जानकारी दिए। लुम्बिनीको मायादेवी मन्दिर, शान्ति दीपलगायतका क्षेत्रलाई मध्यभागमा पारी २१ किमी परिक्रमा गरिने जनाइएको छ । प्रतियोगिताका विजेताले पुरुषतर्फ रु एक लाख ५० हजार र महिलातर्फ रु एक लाख ५१ हजार पुरस्कार राशि राखिएको उनले बताए। यसैगरी पुरुष तथा महिला दुवैतर्फका द्वितीयलाई रु ७५ हजार, तृतीय स्थानलाई रु ५० हजार, चौथो स्थानका लागि रु ३० हजार र पाँचौँ स्थानका लागि रु २० हजार नगद पुरस्कारको व्यवस्था गरिएको छ । प्रतियोगितामा देशका जुनसुकै स्थानका कुनै पनि उमेर समूहका खेलाडीले खुलारूपमा प्रतिस्पर्धा गर्न पाउने कार्यक्रमका संयोजक मोहनबहादुर घलेले जानकारी दिए । म्याराथन प्रतियोगिताका लागि यही चैत २० गतेसम्म दर्ताको अन्तिम मिति रहेको छ भने चैत २२ गते स्वास्थ्य परीक्षण हुने छ । एकेडेमीले सोही दिन राष्ट्रिय भेलाको समेत आयोजना गर्ने भएको छ । भेलामा ७७ वटै जिल्लाका सबै स्थानीय तहबाट प्रतिनिधि सहभागी हुने जनाइएको छ । भेलामा विभिन्न खेल विधाका प्रदर्शन र विभिन्न कला, संस्कृति झल्कने नृत्य प्रस्तुत गरिने आयोजकले जानकारी दिएको छ । रासस"
लेडी ड्रयागनसँग खेल्न मान्दैनन् महिला रेस्लर,"सन् २०१७ देखि खेल्न सुरु गरेकी मुनाले विशेषगरी तीन विधामा रेस्लिङ खेल्दै आएकी छन्। यसमा हार्डकोर (साइन गरेर खेल्ने), फायर म्याच (आगोमा खेल्ने) र ब्लड म्याच छन्। यी तीनै खेल निकै कठिन हुने र ज्यानको बाजी राखेरै खेल्नुपर्ने उनको अनुभव छ। काठमाडौं : नेपालमा पनि टेलिभिजनमा रेस्लिङ खेल हेर्नेको जमात ठूलै छ। तर नेपाली महिला रेस्लरले पुरुष रेस्लरसँग खेलेको दृश्य भने कमै मात्र देख्न पाइन्छ। कतिपय त रेस्लिङका पारखीलाई पनि महिला र पुरुषका बीचमा पनि प्रतिस्पर्धा हुन्छ र भन्ने पनि लाग्दो हो। आफूलाई लेडी ड्रयागन नामले चिनाउने मुना श्रेष्ठ यस्तो रेस्लर हुन् जो पुरुषसँगै खेल्छिन्। उनले महिला रेस्लरभन्दा पनि पुरुष रेस्लरसँग बढी प्रतियोगिता खेल्दै आएकी छन्। खोटाङको दिक्तेलमा जन्मेकी यी नेपाली रेस्लरको प्रतिस्पर्धा नेपालमा मात्र सीमित छैन, विभिन्न देशमा खेलेर अन्तर्राष्ट्रिय अवार्ड पनि हात पारेकी छन्। 'रेस्लिङ हेर्दा थोरै वास्तविकता धेरै नाटक भन्ने आम मानिसलाई लाग्न सक्छ तर मैले खेल्ने रेस्लिङ मनोरञ्जन नभइ पूरै वास्तविकता हुन्छ', नेपाली रेस्लर मुना भन्छिन्। महिलाले महिलासँग खेल्ने खेलाडी त धेरै छन् तर हाम्रो समाजमा महिलाले पनि पुरुषसरह खेल्न सक्छन् भन्ने उदाहरण दिनका लागि पनि आफूले पुरुष रेस्लरसँग खेल्ने गरेको उनी बताउँछिन्। त्यसो त उनीसँग महिला खेल्न पनि मान्दैनन्। सन् २०१७ देखि खेल्न सुरु गरेकी मुनाले विशेषगरी तीन विधामा रेस्लिङ खेल्दै आएकी छन्। यसमा हार्डकोर (साइन गरेर खेल्ने), फायर म्याच (आगोमा खेल्ने) र ब्लड म्याच छन्। यी तीनै खेल निकै कठिन हुने र ज्यानको बाजी राखेरै खेल्नुपर्ने उनको अनुभव छ। हाम्रो नेपाली समाजमा पुरुषभन्दा महिला केहीमा कम छैनन् भन्ने उदाहरणीय कामका लागि पनि पुरुष रेस्लरसँग बढी खेल्ने गरेको उनको भनाइ छ। उनले खेल्ने हरेक खेल नाटकीय नभइ यथार्थपरक हुने गरेको छ। उनले हार्डकोर, फायर म्याच र ब्लड म्याच विधाको खेलमा पुरुष रेस्लरसँगै खेल्दै आएकी छन्। उनको अनुभव छ कतिपय देशका महिला खेलाडी पनि उनीसँग खेल्न डराउँछन्। त्यसकारण पनि उनी पुरुषसँग खेल्नुपर्ने हुन्छ। विशेषगरी रेस्लिङ मनोरञ्जनमुखी खेल भएका कारण हार्डकोर खेल्ने खेलाडीसँग खेल्न अन्य महिला रेस्लर रुचाउँदैनन् र सक्दैनन् पनि। हार्डकोर मनोरञ्जनभन्दा पनि वास्तविक हुन्छ र यो कठिन हुन्छ। यस खेल खेल्नुअघि पहिला नै खेलाडीलाई खेल दौरान रिङमा केही भइहाले वा ठूलै चोटपटक लागेमा खेलाडीको परिवारले खोज्न या विरोध गर्न पाउँदैन भनेर सुरुमै हस्ताक्षर गराएको हुन्छ। त्यसकारण पनि स्वदेशी तथा विदेशी महिला रेस्लरले उनीसँग खेल्न नमान्ने उनको भनाइ छ। 'रिङमा कुटाकुट गरेको दृश्य देख्दा दर्शक जति उत्साहित हुँदै ताली पिट्छन् त्यति नै रिङमा आफूले जोखिम उठाउनुपर्ने हुन्छ, कहिलेकाहीँ त ज्यानै जाने सम्भावना पनि हुन्छ। यसकारण पनि महिला खेलाडी यस खेलमा त्यति उत्साहित छैनन्', उनी भन्छिन्। कतिपय खेलमा त रगतको धारा बगेको र त्यो निको हुन महिनौँ लागेको अनुभव पनि उनीसँग छ। यसका बाबजुद पनि उनी देशको नाम राख्न हरदिन मेहनत गर्छिन्। अन्तर्राष्ट्रिय प्रतिस्पर्धा भेट्टाएसम्म छोड्दिनन्। सन् २०१७ मा आफूले रेस्लिङ सुरु गरे पनि विभिन्न प्राविधिक समस्याले अगाडि बढ्न नसकेको उनी बताउँछिन्। कतिपय आफ्नै मान्छेले आफ्नो भावना र गतिअनुरुप खेललाई अघि बढ्न नदिएको उनले सुनाइन्। धेरै बाधा अड्चनका बाबजुद रेस्लिङलाई नै अगाडि बढाउँछु भन्ने दृढ विश्वासका साथ उनले सन् २०१९ मा आफ्नै नाममा युडब्लुइ (अल्टिमेट रेस्लिङ इन्टरटेन्मेन्ट) कम्पनी खोलेर रेस्लिङलाई निरन्तरता दिइन्। हाल उनको कम्पनीमा १९ जना महिला रेस्लर छन्। यसै कम्पनीबाट पछिल्लोपटक उनले भारतमा यसै महिना सम्पन्न अन्तर्राष्ट्रिय रेस्लिङ च्याम्पियनसीपमा भारतीय खेलाडीलाई पछि पार्दै उपाधि जितिन्। त्यसअघि उनले सन् २०१९ मा नेपालमा भएको एसियन अन्तर्राष्ट्रिय महिला रेस्लिङ च्याम्पियनसीपमा भारतीय खेलाडीलाई पराजित गर्दै उपाधि हासिल गरेकी थिइन्। त्यस्तै उनले सन् २०२१ मा पाकिस्तानले आयोजना गरेको वल्र्ड हेब्बीवेट रेस्लिङ च्याम्पियनसीपमा उपाधि जितिन्। राष्ट्रिय तथा अन्तर्राष्ट्रिय रेस्लिङ च्याम्पियनसीपमा उनले हालसम्म २७ वटा प्रतियोगितामा भाग लिएकी छन्। त्यसमध्ये नौवटा अन्तर्राष्ट्रिय च्याम्पियनसीपमा सहभागिता जनाए। सत्ताइस खेलमध्ये दुईतीनवटा च्याम्पियनसीपबाहेक सबै खेलमा पुरुष रेस्लरसँग खेलेको उनको भनाइ छ। 'आफूभन्दा धेरै उचाइ र तौल भएको पुरुष खेलाडीसँग खेल्न गाह्रो नै हुन्छ। शरीरका जुनसुकै भागमा पनि प्रहार गर्न सक्छन्। कतिपय खेलमा त दुई मिनेटसम्म बेहोस भएको स्थिति पनि छ तर दर्शकको हुटिङले गर्दा उठेर त्यस खेलाडीलाई पराजित पनि गरेको छु', उनी स्मरण गर्छन्। खेल खेल्दा महिला पुरुष भन्ने हुँदैन छातीमा बुटले पनि हानिराखेका हुन्छन् र आफूले पनि प्रहार गरिराखेको भएर खेल खेल्दा यो महिला त्यो पुरुष भन्ने फिल हुँदैन', उनी भन्छन्। यही चैतमा भारतमा भएको च्याम्पियसीपमा चार दिनसम्म अस्पतालमा बस्नुपरेको थियो। खेल दौरान भारतीय खेलाडीले टयुबलाइटले प्रहार गर्दा भोलिपल्ट ७ बजेसम्म रगत रोकिएको थिएन। खेलका क्रममा शरीरमा धेरै चोटपटक लागे पनि आफू यसैमा रमाउने भन्दै अबको छसात वर्षसम्म रेस्लिङलाई नै निरन्तरता दिने उनी बताउँछन्। बाबाआमाकी कान्छी सन्तान उनले नेपाली रेस्लर बन्ने प्रेरणा भने आफ्ना बुवाबाट प्राप्त भएको बताउँछिन्। बच्चैदेखि खेल क्षेत्रमा अग्रसर रहने उनी विद्यालयमा दौड, हाइजम्पलगायत खेल्ने गर्थिन्। देशमा माओवादी द्वन्द्व सुरु भएपश्चात उनी पनि भूमिगत भएकी थिइन्। त्यतिबेला समय र परिस्थितिका कारण घर छाड्न बाध्य भएको उनको भनाइ छ। भूमिगत भएपछि उनका सङ्घर्षका दिनहरू सुरु हुन थाले र माओवादी लडाकु बन्दै जनयुद्धको बेलामा कैयौँ भिडन्तमा ज्यान जोगाउन मुस्किल परेको उनी सम्झन्छिन्। दुईवटा बच्चाकी आमा उनका सङ्घर्षका दिनहरू निकै कठिन छन्। कतिपय अवस्थामा घरमै शारीरिक र मानसिकलगायतका यातना भोग्न बाध्य भएकी उनले बुवाआमाको इज्जतका लागि पनि अनेक खालका हिंसा सहेर बसेको सुनाइन्। जीविकोपार्जनका लागि श्रम गर्न खोज्दाका अप्ठेरा पनि अनेक छन् उनीसँग। यी अनेक चुनौतीका बाबजुद पनि सङ्घर्ष गरेर आज आफ्नो देशको नाममा, देशको प्रतिनिधित्व गरेर अन्तर्राष्ट्रिय प्रतिस्पर्धा जित्न सक्ने एक खेलाडीका रूपमा आफूलाई स्थापित गर्न सकेकामा उनी खुसी छन्। आफूलाई बलियो बनाएर समाज र देशका लागि केही गर्छु भनेर रेस्लिङ क्षेत्रमा लागेकाले आज आफ्नो र देशको नाम राख्न सकेको उनको भनाइ छ। आज खेल क्षेत्रको माध्यमबाट विदेशमा देशको नाम चिनाउन पाउँदा आफूलाई गर्व महसुस हुने र आफूले विगतमा सहेखपेका अनेक हिंसा र अप्ठेराहरू बिर्सने गरेको उनको भनाइ छ। युडब्लुइ (अल्टिमेट रेस्लिङ इटरटेनमेन्ट)को आयोजनामा यही चैत २४ गते रेस्लिङअन्तर्गतको फायर म्याच पनि हुँदैछ। उक्त प्रतियोगितामा नेपाल र भारतको सहभागिता रहने जानकारी उनले दिइन्। उक्त म्याचको अन्तिम तयारीमा जुटेकी मुनाले खेलका लागि विदेशी खेलाडीहरू आउने क्रम सुरु भएको जानकारी दिइन्। रासस"
अन्तरपालिका भलिबल प्रतियोगितामा याङवरक विजयी,"फिदिम : फिदिम नगरपालिका१२ स्थित डेरी बजारमा सम्पन्न अन्तरपालिका भलिबल प्रतियोगितामा याङवरक विजयी भएको छ। फाइनल खेलमा फिदिम ६ शिवालाई २५१५, २५११ र २५१९ को सोझो सेटमा पराजित गर्दै याङवरक विजयी बनेको हो। विजयी बनेसँगै याङवरकले ८० हजार नगद पुरस्कार सहित ट्रफी, मेडल र प्रमाणपत्र प्राप्त गर्यो। उपविजेतामा सीमित बनेको शिवाले ४० हजार नगद पुरस्कारसहित ट्रफी, मेडल र प्रमाणपत्रमा चित्त बुझायो। तेस्रो स्थानमा समेटिएको फालेलुङ ७ ले २० हजार नगद पुरस्कार सहित ट्रफी, मेडल र प्रमाणपत्र प्राप्त गर्यो। अंसुभञ्याङले वाकओभर दिएपछि फालेलुङ तेस्रो स्थानमा समेटिएको हो। प्रतियोगिताका विजेता टिमलाई फिदिम नगरपालिकाका मेयर मित्रप्रसाद काफ्लेले पुरस्स्कार प्रदान गरे। रामनवमी पर्वका अवसरमा ज्ञान ज्योति सेवा समाज क्लब फिदिम १२ ले प्रतियोगिताको आयोजना गरेको हो। प्रतियोगितामा ७ टिमले सहभागिता जनाएका थिए।"
थ्रीस्टारलाई खप्तड गोल्डकप,"उपाधिसँगै थ्रीस्टारले २१ लाख रुपैयाँ पुरस्कार पायो। उपविजेता मनाङले १० लाख रुपैयाँमा चित्त बुझायो। धनगढी : छैठौं संस्करणको अन्तर्राष्ट्रिय आमन्त्रण मुख्यमन्त्री सुदूरपश्चिम खप्तड गोल्डकपको उपाधि थ्रीस्टार क्लबले जितेको छ। कैलालीको धनगढीस्थित क्षेत्रीय रंगशालामा शनिबार भएको फाइनलमा अघिल्लो संस्करणको विजेता मनाङ मस्र्याङ्दी क्लबलाई २० गोलले पराजित गर्दै थ्रीस्टारले उपाधि जितेको हो। थ्रीस्टारलाई उपाधि दिलाउन विक्रम लामा र अनिल महर्जनले गोल गरेका थिए। खेलको ७३औं मिनेटमा अनिलले फ्रिकिकमा गोल गर्दै थ्रीस्टारलाई सुरुवाती अग्रता दिलाएका थिए। खेलको इन्जुरी समयमा विक्रमले हेड गोल गर्दै थ्रीस्टारको जित सुनिश्चित गरेका थिए। फाइनल खेलको म्यान अफ दी म्याच थ्रीस्टारका अनिल महर्जन चुनिए। उनले १० हजार रुपैयाँ पुरस्कार पाए। उपाधिसँगै थ्रीस्टारले २१ लाख रुपैयाँ पुरस्कार पायो। उपविजेता मनाङले १० लाख रुपैयाँमा चित्त बुझायो। विधागत तर्फको पुरस्कारमासमेत थ्रीस्टारको वर्चश्व रह्यो। प्रतियोगिताको सर्वोत्कृष्ट खेलाडी थ्रीस्टारका कप्तान विक्रम लामा बने। उनले नगद एक लाख रुपैयाँ पुरस्कार पाए। यस्तै उत्कृष्ट गोलरक्षक थ्रीस्टारका मोहम्मद ताहा, उत्कृट डिफेन्डर थ्रीस्टारकै पिटर सेगुन, उत्कृष्ट प्रशिक्षक थ्रीस्टारका मेघराज केसी भए। यस्तै उत्कृष्ट मिडफिल्डर मनाङका विशन गुरुङ र सर्वाधिक गोलकर्ता मनाङका सायी जमल घोषित भए। विधागत तर्फका विजेताले जनही १५ हजार रुपैयाँ पुरस्कार प्राप्त गरे। सुदूरपश्चिम११ का दीपेन्द्र मलासी उदयीमान खेलाडी चुनिए। उनले २५ हजार रुपैयाँ पुरस्कार पाए। विजेतालाई प्रदेश सरकारका भौतिक पूर्वाधार विकासमन्त्री प्रकाशबहादुर देउवाले पुरस्कार प्रदान गरेका थिए। उनले प्रदेश सरकारको नियमित कार्यक्रमका रुपमा प्रतियोगितालाई समावेश गरिने बताए। आयोजक सुदूरपश्चिम११ स्पोर्ट्स क्लबका अध्यक्ष सुरेश हमालले प्रतियोगितालाई भव्यताका साथ सफल बनाउने सम्पूर्णमा धन्यवाद दिए।"
अमेरिकाले पीएनजीलाई दियो २३६ रनको लक्ष्य,"विन्डोक : स्टेभन टेलर र आरोन जोन्सको अर्धशतकप्रेरित अमेरिकाले आईसीसी क्रिकेट विश्वकप छनोटको प्लेअफमा पपुवा न्युगिनी (पीएनजी)लाई दुई ३६ रनको लक्ष्य दिएको छ। वान्डरर्स क्रिेकट मैदानमा टस जितेर ब्याटिङ थालेको अमेरिकाले सात विकेट गुमाएर दुई सय ३५ रनको योगफल तयार गर्यो। ओपनर टेलरले एक सय ३३ बलको सामना गर्दै ६ चौका र एक छक्कासहित ८१ रनको महत्त्वपूर्ण इनिङ खेले। यस्तै, जोन्सले ७७ बलमा दुई चौका र तीन छक्कासहित ६५ रनको योगदान गरे। पीएनजीका लागि सेमो कामेयाले १० ओभरमा ३२ रन खर्चेर दुई मेडनसहित सर्वाधिक तीन विकेट लिए। कप्तान आसाद भालाले दुई तथा रिले हेकुरेले एक विकेट लिए। सुरआती तीन खेलमा पराजित पीएनजी अंकविहीन छ। अमेरिका तीन खेलबाट दुई जितसहित दोस्रो स्थानमा छ। ६ टिम सहभागी प्ले अफको शीर्ष दुई टिमले जुनजुलाईमा जिम्बाव्बेमा हुने विश्वकप छनोटमा स्थान बनाउने छ।"
हारको जिम्मेवारी म लिन्छु : पोटर,"भिल्लाविरुद्ध २७ प्रहार गरे पनि सकिट फिनिसिङको अभावमा चेल्सीले हार टार्न सकेन। लन्डन : एस्टन भिल्लाविरुको पराजयपछि चेल्सीका मुख्य प्रशिक्षक ग्राहम पोटरले हारको जिम्मेवारी आफूले लिने बताएका छन्। घरेलु मैदान स्टाम्फोर्ड ब्रिजमा शनिबार भिल्लासँग चेल्सी २० ले पराजित भएको थियो। भिल्लाविरुद्ध २७ प्रहार गरे पनि सकिट फिनिसिङको अभावमा चेल्सीले हार टार्न सकेन। हारपछि सधैँ नैराश्यता हुन्छ नै, हामी अगाडि बढ्न सकेनौं यसो भन्नु न्यायसम्मत नै छ, उनले भने, हामीले प्रदर्शनको विश्लेषण गर्नु महत्त्वपूर्ण छ। त्यसबाट राम्रो कुरालाई निरन्तरता र कमजोरीलाई सुधार्नु जरुरी छ। रक्षात्मक रूपमा हामी संगठित हुन सकेनौं, उनले भने, यदि खेलको स्टाट्स हेर्ने हो भने हामीले प्रदर्शन राम्रो गरेका थियौं। म कसैलाई पनि दोष दिन चाहन्न। म त्यसको जिम्मेवारी लिन्छु। हामी जिते पनि हारे पनि साथसाथै छौं। हारसँगै २८ खेलबाट ३८ अंक जोडेको चेल्सी ११औं प्रिमियर लिगको ११औं स्थानमा छ। समान खेलबाट ४१ अंक जोडेको भिलला नवौं स्थानमा उक्लिएको छ।"
कोभिडका कारण बन्द भएको टिपताला नाका अझै खुलेन,"ताप्लेजुङ : चीनको तिब्बतसँग जोडिएको ताप्लेजुङको उत्तरी टिपताला नाका नखुल्दा सीमावर्ती क्षेत्रका बासिन्दा समस्यामा छन्। कोभिड १९ को सङ्क्रमण सुरु भएसँगै बन्द भएको नाका नखुल्दा सीमावर्ती क्षेत्रमा बसोबास गर्नेहरूको व्यवसाय सङ्कटमा परेको छ भने दैनिकीसमेत असहज बनेको छ। तिब्बतबाटै खाद्यान्नलगायतका सामान ल्याएर उपभोग गर्ने सर्वसाधारण तथा सीमापार व्यापारमा निर्भर रहेका याङ्मा, फले, घुन्सा, ओलाङ्चुङगोलालगायतका उद्योगी, व्यवसायी मर्कामा परेको ओलाङ्चुङगोलाका टाँसी शेर्पाले बताए। 'टिपताला हुँदै तिब्बतमा लगेर बेचिने गलैँचासहितका स्थानीय उत्पादन लामो समयदेखि घरैमा थन्किएका छन्, खाद्यान्नलगायतका उपभोग्य वस्तु सदरमुकामलगायतका ठाउँबाट महँगो भाडा तिरेर ल्याउनुपरेको छ, नाका खुल्ने अत्तोपत्तो छैन', शेर्पाले भने। सडक सञ्जालसँग नजोडिएको ओलाङ्चुङगोलामा सदरमुकाम फुङलिङमा प्रतिकिलो ३० रुपैयाँ पर्ने नुन ८० रुपैयाँ पर्छ। तिब्बततर्फबाट निर्माण भएको सडक ओलाङ्चुङगोला बस्तीमा आइपुगे पनि सदरमुकामसँग अझै नजोडिएकाले यातायात र ढुवानीमा समस्या छ। सदरमुकाम तर्फबाट लगिएका सामान आधा बाटोबाट भरिया वा खच्चडमार्फत ढुवानी गर्नुपर्छ। लेलेपसम्म गाडीमा र त्यसपछि भरिया वा खच्चड र चौँरीलाई बोकाएर सामान लैजानुपर्छ। लेलेपदेखि ओलाङ्चुङगोला पुर्याएको ढुवानी भाडा प्रतिकिलो ५० रुपैयाँ पर्ने स्थानीयवासीले बताएका छन्। सामानको खरिद र ढुवानी खर्च दुवै तुलनात्मक रूपमा तिब्बततर्फ धेरै नै सस्तो पर्छ। वर्षौंदेखि सीमावर्ती क्षेत्रका बासिन्दाले आफ्ना उत्पादन तिब्बतमा पुर्याउने र तिब्बतबाट आवश्यक सामान खरिद गरेर ल्याउने गरेका छन्। घुन्सा, याङ्मा, ओलाङ्चुङगोलामा उत्पादन हुने ८० प्रतिशतभन्दा बढी गलैँचा चीनको तिब्बतमा निर्यात हुँदै आएको थियो। गलैँचा मात्रै नभई स्थानीय रूपमा पाइने जडीबुटी, घ्यू, छुर्पीलगायतका उत्पादन तिब्बतका बजारमा बेचेर उतैबाट खाद्यान्नलगायतका सामान स्थानीयवासीले लिएर घर फर्किने गरेका थिए। सीमा नाका बन्द भएसँगै आवतजावत पूर्णरूपमा ठप्प हुँदा यहाँको उत्पादनले बजार र मूल्य नपाएको र दैनिक उपभोग्य वस्तुसमेत महँगोमा खरिद गर्नुपरेको स्थानीयवासीले गुनासो गरेका छन्। परम्परागत तानमा हातले मेहनतका साथ बनेका गलैँचा महँगो पर्ने गरेकाले नेपालतर्फका बजारमा भन्दा तिब्बतका बजारमा धेरै निर्यात भएका हुन्। तिब्बतका बजारमा भने जस्तो मूल्य पाउँदै आएको व्यवसायीले बताए। नजिकको बजार तिब्बत नै रहेकाले सीमा क्षेत्रका बासिन्दालाई आयात निर्यातमा सहज पनि छ। 'नेपाली बजारमा लैजाँदा लागत मूल्य पाउन पनि मुस्किल हुन्छ, दूरदराजबाट बजार पुर्याउन त्यति सहज पनि छैन, लामो समयदेखि बनेका गलैँचा घरैमा थन्किएका छन्', गलैँचा व्यवसायी यमुना सिवाँले भने। नाका बन्द हुँदा इलाम, पाँचथर र ताप्लेजुङका विभिन्न क्षेत्रका किसानले उत्पादन गरेको र व्यवसायीले संकलन गरेको चिराइतो झापाको बिर्तामोड हुँदै भारततर्फ निकासी भइरहेको छ। नाका बन्द नहुँदासम्म तिब्बतमा समेत निर्यात हुँदै आएको थियो। एकातर्फ मात्र निर्यात हुँदा भने जस्तो बजार र मूल्य नपाउने जस्ता समस्या भोग्नुपरेको व्यवासायीले बताए। 'चिराइतो अहिले भारततर्फ नै निकासी भइरहेको छ, पहिलेको तुलनामा मूल्य पनि बढेको छ, तर समय समयमा माग र मूल्य तलमाथि भइरहने समस्या छ, तिब्बततर्फ पनि निर्यात हुने हो भने सायद यो समस्या नहोला', व्यवसायी नरेन्द्र तिवारीले भने। यसरी लामो समयदेखि नाका बन्द हुँदा स्थानीयवासीले बेहोर्नुपरेको समस्या स्मरण गर्दै सरोकारवालाले नाका खोल्न पहल गर्ने बताउँदै आएका छन्। नेकपा (एमाले) का नेता तथा ताप्लेजुङबाट निर्वाचित प्रतिनिधिसभा सदस्य योगेश भट्टराईले विभिन्न समयमा उक्त नाका खोल्न पहल भइरहेको बताउँदै आएका छन्। यता केही दिनअघि गृह जिल्ला आएका डाक्टर सन्दुक रुइतले समेत उक्त नाका खोल्नुपर्नेमा जोड दिएका थिए। कुनै समय चीनतर्फका अन्य नाकामध्ये टिपताला धेरै अग्रसर रहेको स्मरण गर्दै उनले यो नाकासँग जोड्ने सडक मार्गको निर्माण चाँडो सम्पन्न गरेर मुलुकले फाइदा लिनुपर्ने बताएका छन्। बेला बेलामा नाका खुलाउन केही स्थानीयवासी विभिन्न सरोकारवाला व्यक्ति र निकायसम्म पुग्ने गरेका छन् तर सरकारले क्रमशः अन्यत्रका नाका खोल्ने निर्णय गरे पनि टिपताला नाकाबारे कुनै अत्तोपत्तो नभएकोमा स्थानीयको गुनासो छ। नेपालचीन सीमा व्यापार संघको निर्णयअनुसार चीनले आगामी वैशाख १८ गतेदेखि तातोपानी र हिल्सा नाका खोल्ने जनाएको छ तर तीन वर्षदेखि बन्द भएको टिपतालाका सम्बन्धमा भने कुनै चर्चा भएको छैन। सदरमुकाम फुङलिङबाट सवारी साधन र पैदल गरेर ओलाङचुङगोला पुग्न झण्डै दुई दिनको समय लाग्छ। फुङलिङबाट साबिकको लेलेप गाविससम्म सवारी साधनमा र त्यसभन्दा माथि पैदल हिँड्नुपर्छ। ओलाङचुङगोला यसअघि नै तिब्बतसँग सडक सञ्जालले जोडिए पनि सदरमुकामसँग भने जोडिएको छैन। यता याङ्मा, घुन्सा, थुदाममा पुग्नसमेत दुईदेखि तीन दिनको समय लाग्छ। ओलाङचुङगोलामा ५३ परिवारको बसोबास छ भने याङ्मामा १३ परिवार बस्छन्।"
"स्वदेशमा छैन रोजगारी, युवा जति जान्छन् खाडी","०४६ सालको प्रजातन्त्र पुनर्स्थापनापछि मुलुकमा टन्न सरकारी उद्योगकलकारखाना थिए। प्रतिस्पर्धामा जाने भन्दै सबै सरकारी कलकारखाना निजीकरण गरिए। तीमध्ये अधिकांश बन्द भए, केही जीर्ण छन्। १० वर्षे माओवादी सशस्त्र द्वन्द्वकालमा मुलुकका कार्पेट, गार्मेन्ट, पश्मिनालगायतका उद्योगधन्दा ठप्प भए। काठमाडौं : यो वर्ष सय दिने रोजगारीका लागि सूचीकृत छन् झन्डै साढे आठ लाख। तर, सरकारले काम दिँदै छ, जम्मा ८६ हजारलाई। बाँकी साढे ७ लाख बेरोजगार नै रहने भए। बेरोजगार सबै नागरिकलाई रोजगारी दिन सरकारले प्रधानमन्त्री रोजगार कार्यक्रम २०७५ बाट सुरु गरेको हो। जहाँ, सरकारले नै एक सय दिन काम दिने र बेरोजगारी समस्यालाई सम्बोधन गर्ने लक्ष्य लिएको छ। यो कार्यक्रमका लागि यस वर्ष ७ अर्ब २९ करोड बजेट विभिन्न नगरगाउँपालिकामा पठाइएको छ। विश्व बैंकबाट १४ अर्ब ऋण लिएर सरकारले यो कार्यक्रम सञ्चालन गरिरहेको छ। तर, यसले पनि मुलुकको बेरोजगारी समस्यालाई सम्बोधन गर्न सकेको छैन। श्रम, रोजगार तथा सामाजिक सुरक्षा मन्त्रालयका सहसचिव रामचन्द्र ढकाल ८ लाखलाई सूचीकृत गर्ने तर ८६ हजारलाई मात्रै रोजगारी दिने कुरा उचित नभएको बताउँछन्। सय दिने कार्यक्रम भनिए पनि औसतमा थोरै दिन काम गराउने चलन बढेकाले कामदारको हातमा पनि थोरै पैसा पर्ने गरेको ढकाल बताउँछन्। हालै सार्वजनिक राष्ट्रिय जनगणना नतिजाअनुसार मुलुकका ९० लाख नागरिक कुनै पनि आर्थिक गतिविधिमा संलग्न छैनन्। विद्यार्थी, अशक्त, वृद्धवृद्धालगायतका कारण ८९ लाख ७५ हजार ५ सय ५८ जना नागरिक कुनै पनि आर्थिक गतिविधिमा संलग्न नरहेको तथ्यांकमा उल्लेख छ। संविधानको धारा ३३ मा सबै नागरिकलाई रोजगारीको हकको व्यवस्था छ। तर, व्यवहारमा भने उल्टो छ। बर्सेनि ५ लाखभन्दा बढी जनशक्ति श्रमबजारमा आउँछ। तर, एक चौथाइले पनि रोजगारी पाउँदैनन्। त्यसैकारण युवाहरू बिदेसिन बाध्य छन्। मासिक २२ हजार रुपैयाँका लागि पनि युवाहरू खाडीमुलुक भासिन बाध्य छन्। स्वदेशमा आर्थिक क्रियाकलाप बढ्न नसक्दा बेरोजगारी बढ्दै गएको अर्थविद्हरू बताउँछन्। अर्थविद् डा दिनेशचन्द्र देवकोटा भन्छन्, हामीले युवालाई जोड्न सकेनौं, संरचनामा सुधार र परिवर्तन नहुँदा यस्तो परिणाम देखियो। श्रम मन्त्रालयका अनुसार दैनिक २ हजार २ सय ५४ जना रोजगारीका लागि बिदेसिने गरेका छन्। श्रमविज्ञ डा गणेश गुरुङ पनि स्वदेशमा कलकारखाना घटेको र बिदेसिनेको संख्या बढ्दै गएकोमा चिन्ता व्यक्त गर्छन्। आन्तरिक रोजगारीका अवसर गुमे, डा गुरुङ भन्छन्, मुलुकमा आर्थिक मन्दीको संकेत देखियो। सबैलाई सीप, सबैलाई रोजगार कार्यक्रम सञ्चालन गर्ने सरकारको घोषणा पनि कागजमै सीमित छ। आम्दानी बढाउने तथा स्वदेशमै युवालाई रोक्ने गरी रोजगारी सिर्जना हुन सकेको छैन। मुलुकभित्र रोजगारी नपाइएपछि सरकारले आकर्षक गन्तव्य मुलुक खोज्नुपर्ने श्रमविज्ञ गुरुङ बताउँछन्। सरकार तथा वैदेशिक रोजगार बोर्डले बजारीकरण गरी आकर्षक गन्तव्य मुलुक खोज्नुपर्यो, श्रमविज्ञ गुरुङ भन्छन्। मुलुकमा ठूला रोजगारी सिर्जना हुने उद्योगकलकारखाना तथा कम्पनी खुलेका छैनन्। हाम्रोमा रोजगारीका प्रशस्त संभावना छन् तर हाम्रा संयन्त्र परिचालन गर्न सकिएन, अर्थविद् देवकोटा भन्छन्, विकासे मन्त्रालय र विभागले आफ्नो क्षेत्रको तालिम दिएर दक्ष जनशक्ति उत्पादनमा ध्यान दिनुपर्छ। प्रत्येक नागरिकलाई रोजगारीको हक सुनिश्चित गर्न रोजगारीको हकसम्बन्धी ऐन र नियमावली पनि बने। तर, व्यावसायिक शिक्षालाई रोजगारीसँग जोडेर लैजान नसक्दा बेरोजगारको संख्या बढेको अर्थविद् देवकोटा बताउँछन्। उत्पादनलाई बजारमा ल्याउन संयन्त्र बनेन्। किसानलाई उत्पादनसँगै बेच्नको चिन्ता हुने भएकाले समस्या भयो, देवकोटा भन्छन्, स्थानीय तहले वेयरहाउस बनाएर किसानको उत्पादन किन्न सक्नुपर्छ। १५ औं योजनामा सबै नागरिकलाई मर्यादित र उत्पादनशील रोजगारीका अवसर उपलब्ध गराउने, बेरोजगारको दर तथा श्रमको अल्प उपयोगलाई घटाउने, स्थानीय तहदेखि रोजगारीका कार्यक्रम उपलब्ध गराउने, कानुनको कार्यान्वयन गर्ने उल्लेख छ । स्वेदशमा रोजगारी सिर्जना हुन नसकेपछि दैनिक २ हजार २ सय ५४ जना नेपाली वैदेशिक रोजगारीमा जान बाध्य छन्। हातमुख जोड्नकै लागि वैदेशिक रोजगारीमा जान बाध्य भए पनि उनीहरूको जीवनस्तरमा खासै सुधार आउन सकेको छैन। हाम्रा संरचनाले काम गर्न नसक्दा श्रम बजारमा आउनेलाई आकर्षण गर्न सकिएन, अर्थविद् देवकोटा भन्छन्, तालिम दिएर सीपयुक्त बनाएर उत्पादनसँग जोड्न सकिएन। स्वदेशमा किन खुम्चियो रोजगारी ? ०४६ सालको प्रजातन्त्र पुनर्स्थापनापछि मुलुकमा टन्न सरकारी उद्योगकलकारखाना थिए। प्रतिस्पर्धामा जाने भन्दै सबै सरकारी कलकारखाना निजीकरण गरिए। तीमध्ये अधिकांश बन्द भए, केही जीर्ण छन्। १० वर्षे माओवादी सशस्त्र द्वन्द्वकालमा मुलुकका कार्पेट, गार्मेन्ट, पश्मिनालगायतका उद्योगधन्दा ठप्प भए। गणतन्त्र आइसकेपछि पनि ठूला उद्योगकलकारखाना स्थापना भएनन्। कृषि तथा औद्योगिक क्षेत्र झन्झन् धराशायी हुँदै गए। सरकार, निजी क्षेत्र र सहकारी क्षेत्रले रोजगारी सिर्जना गर्ने ठूला उद्योगकारखाना स्थापना नै गर्न सकेनन्। त्यसैकारण मुलुकमा बेरोजगारी समस्या बढ्दै गएको अर्थविद्हरू बताउँछन्। वैदेशिक रोजगार विभागका अनुसार यो वर्ष (फागुनसम्म) ५ लाख ४० हजार ६ सय ७५ जना बिदेसिएका छन्। हालसम्म ५६ लाखभन्दा बढी वैदेशिक रोजगारीमा गइसकेका छन्। त्यसमध्ये कति स्वदेश फर्किए भन्ने तथ्यांक सरकारसँग छैन। विभागका अनुसार फागुनमा ६१ हजार ८ सय ४५, माघमा ६४ हजार २ सय ८४, पुसमा ६५ हजार ४ सय ६४, मंसिरमा ६८ हजार ५ सय ६४ जना विदेश पुगेका छन्। यस्तै, कात्तिकमा ७८ हजार ३ सय ७०, असोजमा ६२ हजार ७ सय ६, भदौमा ७६ हजार ४ सय ३, साउनमा ६३ हजार ३९ जना वैदेशिक रोजगारीमा गएका छन्। केन्द्रीय तथ्यांक कार्यालयका अनुसार २२ लाख नेपाली देशबाहिर छन्। गैरआवासीय नेपाली संघका अभियान्ताहरू भने ७० लाखभन्दा बढी नेपाली विदेशमा रहेको बताउने गर्छन्। अर्थविद् डा देवकोटाले राजनीतिक अस्थिरताका कारण युवालाई रोजगारीमा आकर्षण जगाउन नसकिएको बताए। विश्वविद्यालयबाट समयमै परीक्षा नलिने प्रवृत्तिले पनि रोजगारीमा असर पुगेको उनको भनाइ छ। नेपाल श्रम सर्वेक्षण २०७४७५ ले मुलुकमा ७० लाख ८६ हजार रोजगारी सिर्जना गरेको देखिएको थियो। त्यतिबेला औपचारिक क्षेत्रमा २६ लाख ६२ हजार ५ सय ४० जना जनशक्ति रहेको देखिएको थियो। अनौपचारिक क्षेत्रमा कुल रोजगारीमा संलग्न जनशक्तिको ६२४२ प्रतिशत परिचालन भएको देखिएको छ। सरकारी सेवा तथा सरकारी स्वामित्वमा भएका निकायबाट ६ लाख ६६ हजार ५ सय ९८ जना अर्थात् कुल रोजगारीको ९४ प्रतिशत मात्रै सिर्जना भएको छ। राष्ट्रिय आर्थिक गणना २०७५ अनुसार ९ लाख २३ हजार ३ सय ६५ वटा औद्योगिक प्रतिष्ठान छन्। सीपयुक्त कार्यक्रम खै ? सय दिने रोजगारी कार्यक्रमका लागि गत वर्ष ७ लाख सूचीकृत भएका थिए। तीमध्ये १ लाख ६२ हजार २ सय ९५ जनाले मात्रै रोजगारी पाए। त्यो पनि ७५ दिन मात्रै। १२ अर्ब बजेट विनियोजन भएकोमा गत वर्ष साढे ११ अर्ब खर्च भएको थियो। यो सोसल प्रोटेक्सनको काम भएकाले केही काम गराएर, मर्मत सम्भार गराएर पैसा दिने गरिएको छ, ढकाल भन्छन्, सूचीकृत हुने तल्लो तहका मान्छे हुन्छन्। पैसा नदेखेका हातमा केही हजार पुग्दा पनि ठूलो राहत पुग्छ।श्रम मन्त्रालयका प्रवक्ता डण्डुराज घिमिरे प्रधानमन्त्री रोजगार कार्यक्रमको पुनर्संरचना गरी सीपयुक्त रोजगारी सिर्जना गर्न लागिएको बताउँछन्। त्यसका लागि गृहकार्य भइरहेको घिमिरे बताउँछन्। रोजगारी सिर्जना गर्ने काम हाम्रो मन्त्रालयले मात्र होइन सबैले सिर्जना गर्नुपर्छ, प्रवक्ता घिमिरे भन्छन्, रोजगारीका लागि अहिलेको सिष्टमले काम गर्दैन्। उनले स्वदेश तथा विदेशका लागि दक्ष तथा सीपयुक्त जनशक्ति निर्माण गर्न सातै प्रदेशमा तालिम सञ्चालनको योजना बनिरहेको बताए। स्थानीय तहमा कुन सीप चाहिन्छ भन्ने पहिचान गरेर तालिम दिइने सहसचिव घिमिरे बताउँछन्। तालिमले रोजगारी, स्वरोजगारी तथा वैदेशिक रोजगारीमा समेत सघाउँछ, उनले भने। तालिम केन्द्र स्थापना गर्नका लागि गठन आदेश पठाएको मन्त्रालयले जनाएको छ। अर्थ मन्त्रालयको सहमति आएपछि मन्त्रिपरिषद्मा पठाउने तयारी छ। १५ औं योजना अलपत्र मुलुकको १५ औं योजनामा (२०७६७७ २०८०८१) रोजगारी सिर्जना गर्न, विभिन्न निकायसँग समन्वय र रोजगारीसम्बन्धी नियमन गर्न अधिकार सम्पन्न उच्चस्तरीय राष्ट्रिय रोजगार प्राधिकरण गठन गर्ने उल्लेख छ। युवा स्वरोजगार कोष, गरिबी निवारण कोषलगायतका कोष, बोर्ड र आयोगहरूलाई प्राधिकरणमा समाहित गर्ने योजनामा उल्लेख थियो। योजना अवधिमा २५ लाख थप रोजगारी सिर्जना हुने घोषणा गरिएको थियो। श्रमशक्ति सहभागिता दर ३८५ प्रतिशतबाट ४९ प्रतिशत पुर्याउने, रोजगारीमा औपचारिक क्षेत्रको हिस्सा ३६५ प्रतिशतबाट ५० प्रतिशत पुर्याउने उल्लेख छ। श्रमको औसत उत्पादकत्व वार्षिक २ लाख ७६ हजार पुर्याइने उल्लेख थियो। योजना अवधिमा वार्षिक ५ लाख जनशक्तिले व्यावसायिक, प्राविधिक र सीपमूलक तालिम प्राप्त गरेका हुने उल्लेख छ। सबै स्थानीय तहमा रोजगार सूचना केन्द्र स्थापना भई संगठित क्षेत्रको रोजगार प्रणालीमा आबद्ध हुने योजनामा उल्लेख छ। औद्योगिक श्रम विवाद न्यूनीकरण भई असल श्रम सम्बन्ध विकास भएको हुने कार्यक्रममा छ। हाम्रोमा रोजगारीका प्रशस्त संभावना छन् तर संयन्त्र परिचालन गर्न सकिएनँ। डादिनेशचन्द्र देवकोटा, अर्थविद् आन्तरिक रोजगारीका अवसर गुमे। मुलुकमा आर्थिक मन्दीको संकेत देखियो। डा गणेश गुरुङ, श्रमविज्ञ प्रधानमन्त्री रोजगार कार्यक्रमको पुनर्संरचना गरी सीपयुक्त रोजगारी सिर्जना गर्न लागेका छौं। डण्डुराज घिमिरे, प्रवक्ता, श्रम मन्त्रालय निजी क्षेत्रद्वारा २२ लाखको घोषणा नेपाल उद्योग वाणिज्य महासंघले सन् २०३० सम्म २२ लाख रोजगारी सिर्जना गर्ने घोषणा गरेको छ। कहिलेदेखि रोजगारी सिर्जना हुन्छ भन्ने विषयमा महासंघका पदाधिकारी नै अलमलमा छन्। नेपाल उद्योग परिसंघले मेक इन नेपाल स्वदेशी अभियानअन्र्तगत वार्षिक एक हजार उद्योग स्थापना गरी वार्षिक डेढ लाखलाई रोजगारी दिने उल्लेख गरेको छ। तर, निजी क्षेत्रले पनि अपेक्षाकृत रूपमा रोजगारी सिर्जना गर्न सकेको छैन। उल्टै उद्योगधन्दा छोडी आयातित सामानको व्यापारमै निजी क्षेत्र रमाइरहेको छ। उद्योग विभागका अनुसार उद्योग क्षेत्रमा ६ लाख ७० हजार रोजगारी दिने प्रतिबद्धता भए पनि हालसम्म कति रोजगारी सिर्जना भयो भन्ने यकिन छैन। केन्द्रीय तथ्यांक विभागले २०७५ मा पहिलो पटक गरिएको राष्ट्रिय आर्थिक गणनाअनुसार प्रतिप्रतिष्ठान औसत चार जनाले रोजगारी पाएका छन्। उक्त गणनाअनुसार देशभर ९ लाख २२ हजार ४ सय ४५ प्रतिष्ठान तथा व्यवसायमा ३४ लाख ८ हजार ७ सय ४६ जनाले रोजगारी पाएका छन्। रेमिट्यान्सले धानेको देश नेपाल राष्ट्र बैंकका अनुसार बर्सेनि १० खर्ब रेमिट्यान्स भित्रिरहेको छ। कुल गार्हस्थ्य उत्पादनमा रेमिट्यान्सको हिस्सा २३ प्रतिशत छ। तर, सरकारले श्रमिकको राहतका लागि कुनै कदम चाल्न सकेको छैन। श्रमिकलाई सीपयुक्त बनाएर बढीभन्दा बढी रेमिट्यान्स भिœयाउन चासो नदिएको गैरआवासीय नेपाली संघ (एनआरएनए)का उपाध्यक्ष डिबी क्षेत्री बताउँछन्। सीप सिकाएर पठाउनुका साथै रेमिट्यान्स आकर्षित गर्न, हुन्डीको समस्याबारे बुझाउन सके रेमिट्यान्स दोब्बर बढ्न सक्छ, क्षेत्रीले भने। मन्त्रालयको नाम फेरिएको फेरियै रोजगार तथा बेरोजगारसम्बन्धी एकीकृत तथ्यांक व्यवस्थापन, अध्ययन र अनुसन्धान गरी नीति, कानुन, मापदण्ड र नियमन बनाउने कार्यादेश श्रम मन्त्रालयले पाएको छ। तर, श्रम मन्त्रालयले यस्तो काम गर्न सकेको छैन। २०२८ सालमा उद्योग मन्त्रालयअन्तर्गत श्रम विभाग स्थापना भएको थियो। २०३८ सालमा श्रम तथा समाजकल्याण मन्त्रालय स्थापना भयो। २०५२ मा समाज कल्याण अलग गरियो। २०५७ मा यातायातको जिम्मेवारी थपियो। २०६९ मा श्रम तथा रोजगार मन्त्रालय स्थापना गरियो। २०७४ यता श्रम रोजगार तथा सामाजिक सुरक्षा मन्त्रालय छ। मुलुकका ९० लाख नागरिक कुनै पनि आर्थिक गतिविधिमा संलग्न छैनन्। बर्सेनि ५ लाखभन्दा बढी जनशत्तिा श्रमबजारमा आउँछ। तर, एक चौथाइले पनि रोजगारी पाउँदैनन्। ०४६ सालपछि सरकारी उद्योगकलकारखाना निजीकरण गरिए। आर्थिक उपार्जन गर्ने कति ? राष्ट्रिय जनगणना २०७८ को हालै सार्वजनिक नतिजाअनुसार मुलुकमा २ करोड ३९ लाख ५८ हजार ८ सय ६८ श्रम गर्न सक्ने जनशक्ति छ। त्यसमध्ये १ करोड ४९ लाख ८३ हजार ३ सय १० जनाले कुनै न कुनै आर्थिक काम गर्छन्। ६ महिनाभन्दा बढी काम गर्ने ४१ प्रतिशत र ६ महिनाभन्दा कम काम गर्नेको हिस्सा २१५ प्रतिशत छ। तर, ३७ दशमलव ५ प्रतिशतले कुनै पनि काम नगरेको तथ्यांकले देखाएको छ। जनगणनाले १ करोड १० लाख लाख ३८ हजार १ सय ५ जनामध्ये अक्सर रोजगार (सन्दर्भ अवधिमा काम गरेको समय काम नगरेको समयभन्दा बढी भएमा) गर्नेहरू १ करोड २ लाख ७० हजार ४ सय ४७ जना अर्थात् ९३०५ प्रतिशत भएको देखाएको छ। काम गरेको समय काम नगरेको समयभन्दा कम भएकाहरू ७ लाख ६७ हजार ६ सय ५८ जना अर्थात् ६९५ प्रतिशत बेरोजगार भएको तथ्यांकले देखाएको छ। कृषि, वन र माछापालनमा ७५ लाख २ हजार ३ सय ५८ जना अर्थात् ५०१ प्रतिशत रोजगारी सिर्जना भएको छ। सामान्य वा प्राथमिक पेसाका कामदारहरू ३४ लाख ३८ हजार ९ सय ३१ जना अर्थात् २३ प्रतिशत, सेवा तथा वस्तु बिक्री गर्ने कामदार ८ लाख ७० हजार ६ सय १९ जना अर्थात् ५८ प्रतिशत छन्। शिल्पकला तथा कालीगढ र यससम्बन्धी व्यापार गर्ने कामदारहरू ८ लाख ३५ हजार ९ सय १४ जना अर्थात् ५६ प्रतिशत र व्यवस्थापकहरू ७ लाख ७१ हजार ४ सय ४५ जना अर्थात् ५१ प्रतिशत छन्। जनगणनाअनुसार सैनिक अधिकारी १ लाख ४ हजार ६ सय ६९, पेसाविद्हरू ५ लाख ६८ हजार, ६ सय ९०, प्राविधिक तथा सहायक पेसाविद्हरू २ लाख ७८ हजार ५ सय ८६, कार्यालय सहायक १ लाख ९७ हजार १ सय ९६, यन्त्र तथा मेसिन अपरेटर र जडान गर्ने कामदारहरू ४ लाख २ हजार १ सय २७ जना छन्। राष्ट्रिय योजना आयोगले गत कात्तिकमा गरेको एकीकृत राष्ट्रिय रोजगार प्रणालीको ढाँचासम्बन्धी प्रतिवेदनले अल्पकालीन २ वर्ष र मध्यकालीन (८ वर्षभित्र) गर्नुपर्ने रोजगारसम्बन्धी तथ्य अध्ययन गरेको थियो। प्रतिवेदनमा रोजगारीसम्बन्धी एकीकृत राष्ट्रिय प्रणालीको आवश्यकता औंल्याइएको छ। यसबाट उपलब्ध जनशक्ति र रोजगारीको अवस्था प्रस्ट हुने जनाइए पनि प्रक्रिया अघि बढाउन ठोस कदम चालिएको छैन। सन् २०३० सम्म रोजगारसम्बन्धी एकीकृत राष्ट्रिय प्रणाली विकास गर्ने उल्लेख छ। राष्ट्रिय रोजगार नीति २०७१ मा पनि सूचना प्रविधि प्रयोग गर्दै श्रमबजार प्रबल बनाउने उल्लेख छ।"
यसरी निर्माण हुँदैछ बजेट,"मन्त्री नहुँदा चैत १ देखि नै बजेट लेखनसम्बन्धी काम अघि बढ्न सकेको थिएन। नीति तथा कार्यक्रम वैशाख मसान्तअघि नै पारित गरी जेठ १५ मा बजेट प्रस्तुत गर्नुपर्छ। काठमाडौं : अर्थ मन्त्रालयले नयाँ राजनीतिक नेतृत्व पाएसँगै बजेट लेखन कार्यले गति पाउने भएको छ। अर्थमन्त्री डा प्रकाशशरण महत भएपछि बजेटमा सुझाव संकलन, बजेट लेखन टोली गठन तथा छलफलको काम तीव्रताका साथ अघि बढ्ने मन्त्रालयका अधिकारीहरूले बताए। मन्त्री नहुँदा चैत १ देखि नै बजेट लेखनसम्बन्धी काम अघि बढ्न सकेको थिएन। नीति तथा कार्यक्रम वैशाख मसान्तअघि नै पारित गरी जेठ १५ मा बजेट प्रस्तुत गर्नुपर्छ। अर्थमन्त्री डा महतले शुक्रबार कार्यभार सम्हाल्दै आफ्नो पहिलो प्राथिमकता बजेट नै रहेको बताए। पहिले अर्थतन्त्रलाई कसरी सकारात्मक दिशामा डोर्याउन कस्तो बजेट ल्याउने भन्ने टुंगो लगाउँछु, उनले भने, अल्पकालीन, मध्यकालीन र दीर्घकालीन सोच लिएर अर्थतन्त्रलाई सुधारको बाटोमा लैजानेछु। हाल राजस्व परामर्श समितिअन्तर्गत ९ उपसमितिको छलफल जारी छ। बजेटसम्बन्धि अरु काम रोकिएका बेला अर्थ मन्त्रालयले बजेट तर्जुमा दिग्दर्शन र आर्थिक कार्यविधि तथा वित्तीय उत्तरदायित्व ऐनअनुसार आर्थिक वर्ष २०८०८१ को बजेट तर्जुमा कार्यतालीका बनाइसकेको छ। कार्यतालिका अनुसार चैत २४ गतेसम्ममा बजेटमा समावेश गर्नुपर्ने नीति, कार्यक्रम तथा अपेक्षित उपलब्धिसहितका सुझाव सम्वन्धित महाशाखाबाट लिइने छ। यस्तै वैशाख १० गतेभित्र सर्वसाधारण तथा सरोकारवालाको सुझाव लिने योजना अर्थको छ। कार्यतालीका अनुसार चैत १९ देखि २४ गतेसम्म राष्ट्रिय योजना आयोगमा बजेटका नीति तथा कार्यक्रममाथि छलफल हुनेछ। चैत २१ गतेबाट राजस्व परामर्श समितिमा आएका सुझावमाथि छलफल गरी प्रतिवेदन तयारको काम सुरु हुनेछ। एलएमबीआईएसमार्फत विषयगत मन्त्रालयले बजेट प्रस्ताव गर्ने अन्तिम मिति चैत २६ गते तोकिएको छ। अर्थ मन्त्रालयको बजेट महाशाखा र वित्तीय संघीयता महाशाखाले चैत २६ देखि २८ गतेसम्म बजेटका उद्देश्य, प्राथमिकता र मुख्य कार्यक्रमबारे संसदसँग प्रदेशगत छलफल आयोजना गर्नेछ। यसबीचमा अन्तरसरकारको वित्त परिषद्को वैठक पनि बस्नेछ। चैत २६ देखि वैशाख २० सम्म प्रदेशका अर्थ मन्त्रालयबीच सशर्त अनुदानको विषयमा छलफल हुने कार्यतालीका तयार भएको छ। सोही अवधिमा मन्त्रालयसँग बजेट, कार्यक्रम र खर्चका शीर्षकगत छलफल चल्नेछ। २०८० वैशाख २ गतेदेखि २५ गतेसम्म वैदेशिक स्रोतअन्तर्गत प्राप्त हुने रकम एकिन हुनेछ। यो काम गर्ने जिम्मा वैदेशिक सहायता समन्वय महाशाखाको हो। प्राविधिक सहायता तथा अन्य गैरसरकारी संस्थामार्फत परिचालन हुने सहायताको टुंगो पनि यसैबीचमा लाग्नेछ। वैशाख २५ गतेसम्म राजनीतिक दलका प्रतिनिधि, पूर्वअर्थमन्त्री, पूर्वगभर्नर, पूर्वअर्थसचिव र वरिष्ठ अर्थशास्त्री र विज्ञबाट बजेटमा सुझाव संकलन हुनेछ। अर्थ सचिवले योे काम चैत २६ गते थाल्नेछन्। वैशाख २० गते बजेट, आर्थिक सर्वेक्षण, सार्वजनिक संस्थाको प्रगति विवरण आदि लेखाइ र छपाइको काम सुरु हुने अर्थ मन्त्रालयले जानकारी दिएको छ। जसअनुसार वित्तीय क्षेत्र व्यवस्थापन तथा संस्थान समन्वय महाखाले नेपाली संस्करणको सार्वजनिक संस्थानको प्रगति विवरण छपाइका लागि वैशाख २० गते पठाउनेछ। बजेट वक्तव्य मस्यौदा लेख समितिले वैशाख २१ गतेभित्र विनियोजन विधेयकको सिद्धान्त र प्राथमिकताको मस्यौदा तयार पार्ने समय तोकिएको छ। सिद्धान्त र प्राथमिकता तय भएपछि अर्थ मन्त्रीले २५ गते संघीय संसदको दुवै सदनमा पेश गर्नेछन्। वैशाख ३० गते चालू आर्थिक वर्षको आर्थिक सर्वेक्षणले अन्तिम स्वरूप पाएर प्रेसमा पुग्नेछ। वैशाख ३० गते नै मन्त्रालयगत प्रगति विवरण तयार भएर प्रेसमा जानेछ। कार्यतालिका बजेट लेखन टोलीले अनुसार जेठ १ गते नै बजेट वक्तव्यको पहिलो मस्यौदा तयार पार्नेछ। जेठ ५ गतेसम्म राजस्व परामर्श समितिले आफ्नो प्रतिवेदन अर्थमन्त्रीसमक्ष पेस गरिसक्नेछ। राष्ट्रपतिलाई बजेट ब्रिफिङ गरिसक्ने समय जेठ १० गतेका लागि तोकिएको छ। त्रिवर्षीय खर्च अनुमानसहित वार्षिक व्यय अनुमानको मस्यौदा तयार पार्ने र शीर्षकगत खर्च अनुमानको अंक रुजु गर्ने काम जेठ १० गतेसम्म सकिेछ। व्यय अनुमानसम्बन्धी किताब छपाइका लागि जेठ १२ गतेको मिति तोकिएको छ। जेठ १३ गतेसम्म अर्थ मन्त्रालयले आर्थिक विधेयक, विनियोजन विधेयक र बजेट वक्तव्यलाई अन्तिम रुप दिइसक्नेछ। आर्थिक विधेयक, विनियोजन विधेयक, राष्ट्र ऋण उठाउने विधेयक, ऋण तथा जमानत विधेयकबारे राष्ट्रिय योजना आयोग र मन्त्रिपरिषद्लाई बिफ्रिङ गर्ने, छपाइमा पठाउने काम जेठ १४ गते हुनेछ। आर्थिक सर्वेक्षण, संस्थानको प्रगति विवरण र मन्त्रालयको प्रगति विवरण जेठ १४ गते संघीय संसद्का दुवै सदनमा पेस हुनेछ भने जेठ १५ गते बजेट सार्वजनिक हुनेछ। बजेट तर्जुमा कार्यतालिका २०७९ चैत २१ : राजस्व परामर्श समितिको प्रतिवेदन निर्माण सुरु चैत २४ : बजेटका नीति तथा कार्यक्रममाथि छलफल सक्ने चैत २६ : विषगत मन्त्रालयले बजेट प्रस्ताव सक्ने चैत २६ : राजनीतिक दलका प्रतिनिधि, पूर्वअर्थमन्त्री, पूर्वगभर्नर, पूर्वअर्थसचिव र वरिष्ठ अर्थशास्त्री र विज्ञहरूबाट बजेटमा सुझाव संकलन सुरु चैत २८ सम्म : बजेटका उद्देश्य, प्राथिमकता र मुख्य कार्यक्रमबारे संसदसँग प्रदेशगत छलफल गर्ने चैत २६ देखि : प्रदेशका अर्थ मन्त्रालयबीच सशर्त अनुदानको विषयमा छलफल चैत २६ देखि : संघीय मन्त्रालयहरूसँग बजेट, कार्यक्रम र खर्चका शीर्षकगत छलफल २०८० वैशाख १० : सर्वसाधारण तथा सरोकारवालाबाट सुझाव संकलन सक्ने वैशाख २१ : विनियोजन विधेयकको सिद्धान्त र प्राथमिकताको मस्यौदा बनाउन सुरु वैशाख २५ : विनियोजन विधेयकका सिद्धान्त र प्राथमिकता संघीय संसद्को दुवै सदनमा पेस वैशाख ३० : आर्थिक सर्वेक्षण छपाइमा पठाउने वैशाख ३० : मन्त्रालयगत प्रगति विवरण छपाइमा पठाउने जेठ १ : बजेट वक्तव्यको पहिलो मस्यौदा तयार जेठ ५ : राजस्व परामर्श समितिले आफ्नो प्रतिवेदन अर्थमन्त्रीसमक्ष पेस गर्ने जेठ १० : राष्ट्रपतिलाई बजेट ब्रिफिङ गर्ने गरिसक्ने जेठ १२ : व्यय अनुमानसम्बन्धी किताब छपाइका लागि पठाउने जेठ १३ : आर्थिक विधेयक, विनियोजन विधेयक र बजेट वक्तव्यलाई अन्तिमरूप दिने जेठ १४ : आर्थिक विधेयक, विनियोजन विधेयक, राष्ट्र ऋण उठाउने विधेयक, ऋण तथा जमानत विधेयक छपाइमा पठाउने जेठ १४ : बजेट वक्तव्य (नेपाली र अंग्रेजी) छपाइका लागि पठाउने जेठ १४ : आर्थिक सर्वेक्षण, संस्थानको प्रगति विवरण र मन्त्रालयको प्रगति विवरण संघीय संसद्का दुवै सदनमा पेस हुने जेठ १५ : आगामी आर्थिक वर्षको बजेट संघीय संसद्को संयुक्त सदनमा प्रस्तुत"
जनगणनापछि अर्थतन्त्रको दिशा,"आउँदो तीनचार दशकपछि भने नेपालले श्रम अभावको चुनौती सामना गर्नुपर्ने देखिन्छ। नागरिक जीवन र जगत्मा सकारात्मक परिवर्तनसहितको अनुभूति गर्ने विकास चाहन्छन्। त्यसका लागि उपयुक्त रणनीति, योजना र कार्यक्रम चाहिन्छ। त्यस्ता कार्यक्रम भरपर्दा, ग्रहणयोग्य र पर्याप्त मात्रामा उपलब्ध रहेका सूचना, जानकारी र तथ्यतथ्यांकको आधारमा बन्नुपर्छ। यस्ता तथ्यांक र जानकारी बिभिन्न स्रोतबाट प्राप्त गर्न सकिन्छ। तीमध्ये जनगणना महत्वपूर्ण र भरपर्दो स्रोत हो। जनगणनाले कुल जनसंख्या, त्यसको उमेर समूह र भूगोलअनुसार वितरण, सक्रिय र निष्क्रिय जनसंख्या, क्षेत्रगत वितरण, शक्त र अशक्त लैंगिक विभाजन, सम्पत्ति र आयको वितरणमा विस्तृत, भरपर्दो र गुणस्तरीय सूचना उपलब्ध गराउँछ। सम्पत्तिमा स्वामित्वको चरित्र, शिक्षा र स्वास्थ्य सेवाहरूको उपलब्धता र त्यसमाथि मानिसको पहुँच, यातायातजस्ता भौतिक संरचनासग जोडिएका सुविधाको उपलब्धता र पहुँच, पानी, बत्ती, इन्धन, आवास र सरसफाइसम्बन्धी संरचनाको स्तर, अवस्था र सुविधामाथिको पहँुचजस्ता विषयमा सोही किसिमका सूचना जनगणनाले नै उपलब्ध गराउँछ। जनगणना हरेक घरपरिवारमा पुगेर कोही व्यक्ति र परिवार नछुट्ने र कोही नदोहोरिने सिद्धान्तअनुसार गरिन्छ। त्यसैले पनि जनगणनाबाट संकलित सूचनाहरू तुलनात्मक रूपमा गुणस्तरीय हुन्छन्। यस्ता तथ्यांकको आधारमा बनेका नीति, रणनीति तथा कार्यक्रम बढी प्रभावकारी हुन सक्छन्। समयक्रमसँगै जनगणनाको स्वरूप, संरचना र विधिमा पनि परिमार्जन गर्न सकिन्छ। समेट्ने विषय, क्षेत्र र आयामहरूमा बढोत्तरी गर्दै लैजान सकिन्छ र भएको पनि छ। नेपालमा १९६८ सालदेखि अहिलेसम्म १२ वटा जनगणना सम्पन्न भए। पछिल्लो जनगणना २०७८ ले दिएको नतिजा र सूचनाबाट नेपालको जनसंख्याको संरचना, त्यसको दिशा र प्रवृत्तिको जानकारी लिन सकिन्छ। यी तथ्यांकीय नतिजाबाट नेपालको आर्थिक, सामाजिक, भौगोलिक, औद्योगिक अवस्थाको परिदृश्य देख्ने र अब भविष्यमा यसले लिने बाटोको आकलन सजिलै गर्न सकिन्छ। यी नतिजाकै आधारमा निर्धारित समयमै दिगो विकासको लक्ष्य हासिल हुने गरी दीर्घकालीन राष्ट्रिय रणनीतिक योजना, सोह्रौं आवधिक योजना, क्षेत्रगत नीति, रणनीति तथा कार्यक्रम र वार्षिक बजेट तथा प्रदेश एवं स्थानीय तहका योजना र कार्यक्रम बनाई कार्यान्वयनमा लैजान सकिन्छ। जहाँसम्म नेपालको जनसंख्याको प्रश्न छ, चार दशकदेखि यसको वृद्धिमा संकुचन आउन थालेको छ। २०३८ सालमा २६२ प्रतिशतले वृद्धि भएको जनसंख्या, २०४८, २०५८ र २०६८ सालमा क्रमशः २२५, २०८ र १३५ प्रतिशतले वृद्धि भएको देखिन्छ। २०५८ सालमा २ करोड ३२ लाख रहेको जनसंख्या २०६८ सालमा २ करोड ९५ लाख भएको थियो। जनगणनाले कुल जनसंख्या, त्यसको उमेर समूह र भूगोलअनुसार वितरण, सक्रिय र निष्क्रिय जनसंख्या, क्षेत्रगत वितरण, शक्त र अशक्त लैंगिक विभाजन, सम्पत्ति र आयको वितरणमा विस्तृत, भरपर्दो र गुणस्तरीय सूचना उपलब्ध गराउँछ। २०७८ सालको जनगणनाले भने वृद्धिदर ०९२ प्रतिशत मात्र रही कुल जनसंख्या २ करोड ९२ लाख रहेको देखाएको छ। अन्य नतिजामा परिवारको आकार घटेर जानु, सहरमा बस्नेको संख्या बढेर जानु, गाउँबाट सहर, सहरबाट विदेश र पहाडबाट तराई र पहाडका अन्य सहरमा जाने दर बढ्नु, लैंगिक अनुपात असन्तुलित हुन, उमेर समूहको परम्परागत आधार भत्केर जानु, ६० वर्ष उमेर समूहको अनुपात बढेर जानु तथा १५ वर्षमुनिको जनसंख्याको अनुपात घटेर जानु, परिवारमा अनुपस्थित हुने र विदेश बस्नेको प्रतिशत र संख्या बढेर जानु र काम गर्न सक्ने जनसंख्याको उल्लेखनीय अंश निष्किय रहनु, कृषिक्षेत्रमा उत्पादन र आय बढ्न नसकेको अवस्थामा पनि देशको आधा जनसंख्या कृषिमा निर्भर रहनु आदि छन्। २०६८ को जनगणनामा १४ वर्षसम्मको उमेर समूहको जनसंख्या झन्डै ३४ प्रतिशत रहेकोमा २०७८ मा पुगनपुग २८ प्रतिशतमा सीमित भएको छ। ५९ वर्षभन्दा माथिको जनसंख्या ८ प्रतिशतको हाराहारीबाट १० प्रतिशतभन्दा उकालो लागेको छ। महिलातर्फको पिरामिडिकल संरचना अझ भत्केको छ। १५ वर्षदेखि ५९ वर्षसम्मको उमेर समूहको जनसंंख्याको अनुपात ५७ प्रतिशतबाट ६२ प्रतिशत पुगेको छ। विदेश जाने र निष्किय रहनेको अनुपात बढेको छ। तर, पनि राज्यको आर्थिक सामाजिक तथा भौतिक विकासमा अपेक्षाकृत योगदान पुगेको छैन। यस्ता प्रवृत्तिले जनसांख्यिक लाभको अवसरबाट नेपाल क्रमशः बन्चित हुँदै जाने देखिन्छ। आउँदो तीनचार दशकपछि भने नेपालले श्रम अभावको चुनौती सामना गर्नुपर्ने र थोरै व्यक्तिले वृद्ध हुँदै गएका धेरै व्यक्तिलाई पाल्नुपर्ने अवस्था सिर्जना हुने सम्भावना छ। चार दशकअगाडि एक सन्तानको नीति अबलम्बन गर्दा चीनको जनसंख्या घट्न थाल्यो। त्यसबाट भविष्यमा आउन सक्ने चुनौतीलाई मध्यनजर गरेर अहिले उसले हरेक महिलाले तीनवटासम्म बच्चा जन्माउन सक्ने नीति लिएको छ। नेपालले पनि यसबाट पाठ सिकेर समयमै जनसंख्या र बच्चाको जन्मसम्बन्धी नीतिमा आवश्यक सुधार गर्नुपर्छ। भौगोलिक दृष्टिकोणबाट जनसंख्याको वृद्धि र वितरणमा असन्तुलन देखिँदै जानु अर्को चुनौती हो। अघिल्लो गणनामा भन्दा यसपालि हिमाली र पहाडी क्षेत्रमा जनसंख्याको अनुपात घटेको छ। ३४ जिल्लामा जनसंख्याको वृद्धिदर नकारात्मक छ। त्यस्ता जिल्ला सडक यातायातको सुविधा पुगिसकेको अवस्थाका छन्। उदाहरणका लागि रामेछाप र खोटाङ जिल्लालाई लिन सकिन्छ। पछिल्ला दिनमा रामेछाप हिमालपहाडतराई जोड्ने केन्द्र बनेको छ। यस्तो अवस्थामा जनसंख्या भने २०६८ को तुलनामा १६७ प्रतिशतले घटेको छ। सडक सञ्जाल पुगेको खोटाङको वृद्धि १५६ प्रतिशतले नकारात्मक छ। यी जिल्लाका अधिकांश खेत, गरा र पाखा खाली भएका छन्। कतिपय जिल्लामा खानेपानीको अभाव हुनाले बसाइँ सर्नेेको संख्या बढेको छ, भएका घरहरू खाली भएका छन्। यस नतिजाले २०७२ को भूकम्पपश्चात सरकारले बाह्य साधनसमेत जुटाएर भूकम्पबाट क्षतिग्रस्त भएका घरहरूको निर्माण र मर्मत गर्न दिएको स्रोतको ठूलो अंश निष्प्रयोजन भएको छ। यसको अर्थ बसाइँसराइको प्रवृत्ति बिकास अनुकूल भएको देखिएन। प्रदेशगत जनसांख्यिक प्रवृत्ति हेर्दा मधेश प्रदेशको चरित्र अन्य प्रदेशभन्दा फरक छ। अन्य प्रदेशमा वृद्धिदर घट्दै जाँदा मधेसमा ११९ प्रतिशतले जनसंख्या बढेर देशको ६६ प्रतिशत भूभागमा बस्ने जनसंख्या २१ प्रतिशत पुगेको छ। लैंगिक अनुपातमा भने पुरुषभन्दा महिलाको संख्या कम छ। महिला मूली रहेको परिवारको अनुपात पनि कम छ, परिवारको आकार पनि ठूलो छ। समग्रमा, नेपालको परिवारको आकार ४३७ सदस्य रहे पनि मधेस प्रदेशमा प्रतिपरिवार सदस्य संख्या ५२९ छ। जबकि गण्डकीको यो संख्या ३७२ मात्र छ। वृद्धिदर पनि सबभन्दा कम अर्थात् ०२५ प्रतिशत छ। जबकि गण्डकीको मानव विकास सूचकांक सातवटै प्रदेशमध्ये उच्च छ। यसले आर्थिक सामाजिक विकासले जन्मदर समेतका जनसंख्याको संरचनालाई प्रभावित गरेको पुष्टि हुन्छ। तसर्थ, आउँदा दिनमा लगानी, उत्पादन, उद्योग, पूर्वाधार निर्माण तथा आर्थिक सामाजिक विकाससम्बन्धी नीति निर्माण गर्दा यी नतिजालाई ख्याल गर्नुपर्छ। अधिकारी अर्थविद् हुन् ।"
"मार्चमा झण्डै १ लाख पर्यटक नेपाल भित्रिए, सबैभन्दा बढी भारतीय","काठमाडौं : कोभिडयता कै सबैभन्दा बढी करिब एक लाख पर्यटक नेपाल भित्रिएका छन्। सन् २०२३ को मार्च महिनामा ९९ हजार ४२६ पर्यटक हवाइ मार्गबाट आएको नेपाल पर्यटन बोर्डको तथ्यांक छ। समीक्षा वर्षको ३ महिनामा २ लाख २७ हजार ७५५ पर्यटक नेपाल घुम्न आएका छन्। कोभिडअघि सन् २०१९ को मार्चको तुलनामा ७८ प्रतिशतले पर्यटन आगमन सुधार भएको बोर्डले जनाएको छ। सन् २०१९ को मार्चमा १ लाख २७ हजार ३५१ पर्यटक नेपाल आएका थिए। सन् २०२३ को मार्चमा ९० हजार ११४ पर्यटक बाहिरिएका छन्। मार्च महिनामा सबैभन्दा बढी भारतबाट पर्यटक नेपाल आएका छन्। समीक्षा महिनामा २४ हजार ९११ भारतीय नेपाल आएका हुन्। दोस्रोमा युनाइटेड स्टेटबाट ९ हजार ५५७, तेस्रो यूनाइटेड किंगबाट ६ हजार १३३, चौथो जर्मनी ४ हजार १४९ र पाचौं श्रीलंका ३ हजार ८९८ पर्यटक नेपाल आएका छन्। गत महिनामा ७ औं स्थानमा उक्लिएको चीन भने मार्चमा ९ औं स्थानमा ओर्लिएको छ। समीक्षा महिनामा २ हजार ६३५ चिनियाँ नेपाल आएका छन्। फेब्रुअरीमा २ हजार २२२ चिनियाँ नेपाल घुम्न आएका थियो। पर्यटक आगमनमा सुधार देखिए पनि नेपालको १० प्रमुख आगामन देशको सूचीमा भने तल झरेको हो। नेपाललाई पनि पर्यटक गन्तव्य मुलुकमा समावेश गरेपछि चिनियाँ पर्यटक बढ्ने अपेक्षा गरिएको थियो। कोभिड अघिसम्म चिनियाँ पर्यटक भारतपछिको दोस्रो ठूलो बजार थियो। क्षेत्रगत रूपमा कुल आगमन संख्याको सार्कबाट ३३६ प्रतिशत युरोपबाट, २३४ प्रतिशत, एसियाबाट १५७ प्रतिशत, अमेरिकाबाट ११३ प्रतिशत, ओसिनियाबाट ९४, मध्य एसियाबाट १५ प्रतिशत र अन्यबाट १०४ प्रतिशत पर्यटक नेपाल आएका छन्।"
अरुण ३ को पीपीएमै आलटाल,"संखुवासभा जिल्लाको मकालु गाउँपालिकामा अवस्थित अरुण तेस्रो जलविद्युत् आयोजना अरुण नदीमा निर्माणाधीन विद्युत् आयोजना हो। ९ सय मेगावाट क्षमताको आयोजनाको कुल लागत १ खर्ब ४ अर्ब रुपैयाँ अनुमान गरिएको छ। आयोजनाको निर्माण करिब ६५ प्रतिशत पूरा भइसकेको छ। काठमाडौं : निर्माणाधीन अरुण तेस्रो जलविद्युत् आयोजनाको विद्युत् खरिद सम्झौता (पीपीए) गर्न भारत सरकारले आलटाल गरिरहेको छ। आयोजना आगामी दुई वर्षमा उत्पादनमा जाने भए पनि हालसम्म पनि पीपीए भएको छैन। निर्माण कम्पनी सतलजले पीपीएका लागि पहल गरिरहेको जनाएको छ। सतलज भारत सरकारको पब्लिक कम्पनी हो। आफ्नै सरकारी कम्पनीले उत्पादन गरेको बिजुली किन्न पनि भारतले लामो समय खर्चिरहेको छ। अरुण३ निर्माणमा भारत सरकारले वार्षिक बजेटबाट छुट्ट्याएर खर्च गरिरहेको छ। संखुवासभा जिल्लाको मकालु गाउँपालिकामा अवस्थित अरुण तेस्रो जलविद्युत् आयोजना अरुण नदीमा निर्माणाधीन विद्युत् आयोजना हो। ९ सय मेगावाट क्षमताको आयोजनाको कुल लागत १ खर्ब ४ अर्ब रुपैयाँ अनुमान गरिएको छ। आयोजनाको निर्माण करिब ६५ प्रतिशत पूरा भइसकेको छ। भारत सरकारको कम्पनी भएकाले पीपीए नभए पनि बिजुलीको बजार सुनिश्चित रहेको ऊर्जा सचिव दिनेश घिमिरेले बताए। यस आयोजनासँगै सर्वेक्षण अनुमति पाएको भारतकै निजी कम्पनी जीएमआरले माथिल्लो कर्णालीको पीपीए गर्न नसकेर वित्तीय व्यवस्थापन गर्न सकेको छैन। २०७१ मंसिर १० मा आयोजना विकास सम्झौता (पीडीए) भएको थियो। पीडीएअनुसार पीपीएका लागि सतलजले नै पहल गरिरहेको छ। पीपीए प्रक्रियामा रहेको कम्पनीका आवासीय प्रतिनिधि हरेराम सुवेदी बताउँछन्। आयोजनाले पीपीए दर औसतमा ४ रुपैयाँ ९० पैसा भारु (भारतीय रुपैयाँ) प्रस्ताव गरेको हो। वर्षा र हिउँदभन्दा पनि औसत मूल्य प्रस्ताव गरिएको सुवेदी बताउँछन्। आयोजनाको निर्माण लागत र नाफालाई ध्यानमा राखेर कम्पनीले पीपीएको दर भारतलाई प्रस्ताव गरेको हो। तर, भारतीय पक्षबाट भने सहमति भइसकेको छैन। आयोजनाको प्रस्तावमा दुवै पक्षबीच छलफल जारी रहेको उनले बताए। प्रस्तावित दरभन्दा कममा जान नसकिने आयोजनाले जनाएको छ। अहिले भारतमा बिजुली १२ भारुसम्म किनबेच भइरहेको छ। आयोजनाले दीर्घकालीन पीपीएका लागि भारतसँग पहल गरिरहेको छ। ९ सय मेगावाटको पिकिङ रन अफ द रिभर आयोजना पनि भएकोले छोटो समयका लागि मात्र पीपीए गर्दा बिजुली खेर जाने हुन्छ। हाल नेपाल विद्युत् प्राधिकरणले छोटो समयका लागि मात्र भारतसँग पीपीए गर्दै आएको छ। वर्षायाममा आन्तरिक उत्पादन नै मागभन्दा बढी भएर खेर गइरहेकोले पनि प्राधिकरणले थप बिजुली पीपीए गर्ने अवस्थामा छैन। आन्तरिक रूपमा बिजुलीको खपत बढाउन खासै कदम नचालेकोले पनि अरुणको बिजुली भारतमा बेच्नुको विकल्प छैन। आयोजनाबाट पाउने २१९ प्रतिशत निःशुल्क बिजुली पनि सरकारले भारतलाई नै बेच्न भनेको लगानी बोर्डका प्रवक्ता अमृत लम्सालले बताए। पीडीएअनुसार अरुणको बिजुलीको अधिकार सतलजलाई नै भएको लम्सालले जनाए। आयोजनाको बाँध मकालु गाउँपालिकाको वडा नं ३ र ५ तथा विद्युत् गृह चिचिला गाउँपालिका ३ मा रहनेछ। यसले पाएको अनुमतिअनुसार २ सय २५ मेगावाट क्षमताका चार टर्बाइनमार्फत ९ सय मेगावाट उत्पादन गर्नेछ। ग्लोबल बिडिङपछि सतलजले २०६६ सालमा अरुण तेस्रोको सर्वेक्षण अनुमतिपत्र पाएको थियो। सम्झौताअनुसार उत्पादित बिजुलीको २१९ प्रतिशत विद्युत् नेपालले निःशुल्क पाउने र बाँकी बिजुली भारत निर्यात हुनेछ। बिजुली उत्पादन सुरु भएको २५ वर्षपछि आयोजना नेपालको हुनेछ। त्यस बेलासम्म निःशुल्क बिजुली, रोयल्टी र अन्य करबापत नेपाललाई वार्षिक १३ अर्ब ९२ करोड रुपैयाँ लाभ हुनेछ। आयोजनाबाट उत्पादित विद्युत्को पिकिङ (पूर्ण क्षमतामा चल्ने घण्टा) ३४० घण्टा प्रतिदिन छ। नेपाल सरकार र जलविद्युत् निगम लिमिटेड (एसजेभिएन) बीच आयोजना विकाससम्बन्धी समझदारीपत्रमा हस्ताक्षर २०६४ सालमा भएको थियो। परियोजना विकासका लागि सरकार र भारत सरकारको पब्लिक कम्पनी सतलज जलविद्युत् निगम लिमिटेड (एसजेभिएन) बीच परियोजना विकास सम्झौता (पीडीए) भने २०७० सालमा भएको थियो। आयोजना २०८१ सालमा व्यावसायिक सञ्चालनमा जाने योजनामा छ।"
बैंकको प्रणालीगत सुधारमा जोड,"काठमाडौं : नेपाल राष्ट्र बैंकका गभर्नर महाप्रसाद अधिकारीले बैंकिङ क्षेत्रमा देखिएका कतिपय समस्या प्रणालीसँग जोडिएकाले यसको सुधारमा जोड दिनुपर्ने बताएका छन्। बैंक तथा वित्तीय संस्था परिसंघ नेपाल (सिबिफिन) का पदाधिकारी तथा सदस्य र गभर्नर अधिकारीसँगको भेटमा उनले प्रणालीगत र संरचनागत सुधार गर्नुपर्ने बताएका हुन्। उक्त भेटमा बैंकिङ क्षेत्रमा विकसित घटनाक्रम, देशको समग्र आर्थिक अवस्था र सुधारका संभावित उपायका बारेमा बृहत् छलफल भएको छ। यसैक्रममा गभर्नर अधिकारीले बैंक तथा वित्तीय संस्थाले जोखिमपूर्ण देखिएका कर्जाप्रति पूर्वसावधानी अपनाइ आवश्यक कार्य अगाडि बढाउनुपर्नेमा सुझाव दिएका थिए। कर्पोरेट क्षेत्रले समेत दीर्घकालीन बोन्ड जारी गर्ने प्रक्रिया अगाडि बढाउनु पर्ने छ, गभर्नर अधिकारीले भने, वर्तमान विषम् परिस्थितिलाई मध्यनजर गर्दै अर्थतन्त्रलाई गतिशील बनाउन सरोकारवाला सम्पूर्ण पक्षहरू गंभिरताका साथ लाग्नु पर्ने छ। सिबिफिनका अध्यक्ष पवनकुमार गोल्यानको नेतृत्वमा गएको प्रतिनिधि मण्डलले गभर्नरसमक्ष सुझाव पत्र पेस गरेको छ। विगत केही समय अघिदेखि बैंक तथा वित्तीय संस्था र कर्मचारीमाथि सुनियोजित एवं शृंखलाबद्ध रूपमा सञ्चालन भइरहेका अवाञ्छित एवं गैरकानुनी क्रियाकलाप र सांघातिक आक्रमणको विषयमा गभर्नरको गम्भीर ध्यानाकर्षण गराइएको छ। नेपालको समग्र आर्थिक एवं बैंकिङ क्षेत्रमा उत्पन्न समस्या एवं चुनौती र बैंकिङ सुधारसहित तीव्र आर्थिक गतिविधिमार्फत अर्थतन्त्रलाई गतिशील बनाउने विषयमा संस्थागत सुझाव समेटिएको ध्यानाकर्षण पत्रसमेत पेस गरेको छ। वर्तमान अवस्थामा ब्याजदर घट्नुपर्ने विषयमा जोड दिइएको छ। पुँजी निर्माण, कर्जा नोक्सानीको व्यवस्था, सेवा शुल्क तथा स्प्रेडदर, संस्थागत आयकर, संस्थापक सेयरलाई साधारण सेयरमा रूपान्तरण, स्थानीय निकायमा जाने सरकारी निक्षेपको गणना, ब्याजदर कोरिडोरको प्रभावकारी कार्यान्वयनका बिषयमा सुझाव दिइएको छ। त्यसैगरी, प्रिमियमसम्बन्धी व्यवस्था, कर्जानिक्षेप अनुपात, आधार दरको गणना, फिन टेक, एसेट म्यानेजमेन्ट एवं लर्निङ एण्ड डेभलपमेन्ट जस्ता सहायक कम्पनीको स्थापना तथा लगानीलगायतका विषयमा दिइएका सुझावको सम्बोधन तथा कार्यान्वयन गर्न परिसंघले अनुरोध गरेको छ। यसैक्रममा अध्यक्ष गोल्यानले राष्ट्र बैंकलाई अभिभावकिय भूमिमा खेल्नुपर्नेमा विशेष जोड दिए।"
सहकारीमा भयावह अवस्था सिर्जना हुन लाग्यो : रजिष्ट्रार घिमिरे,"काठमाडौं : सहकारी विभागका रजिष्ट्रार नमराज घिमिरेले सहकारीकर्मीले नै सहकारी बिगारेकाले आफैं सपार्नुपर्ने बताएका छन्। राष्ट्रिय सहकारी महासंघले ६६ औं सहकारी दिवसका अवसरमा आयोजना गरेको कार्यक्रममा बोल्दै घिमिरेले सहकारीमा भयावह अवस्था सिर्जना हुन लागेको बताए। सहकारी हामीले नै बिगारेको हो, हामीले नै बनाउने हो रजिष्ट्रार घिमिरेले भने, सहकारी बिग्रेको होइन, समस्या होइन, सञ्चालक गम्भीर बने समाधान गर्न सकिन्छ। सहकारीमा भयावह अवस्था देखिन्छ, नियन्त्रण गर्ने कसले ?, घिमिरेले भने,बचतकर्ताले पैसा फिर्ता नपाएपछि आउने राज्यमै हो। सहकारीका सदस्यको सम्पत्ति संरक्षण गर्न चुनौती बढेको बताएका छन्। सदस्य सकभर विभाग आउन नपर्ने गरी सहकारीले काम गर्नुपर्ने रजिष्ट्रार घिमिरेले बताए। बचतकर्ता विभाग आउनु नपरोस्, यदी बचतकर्ता आइहाले सरकार चुप लागेर बस्दैन रजिष्ट्रार घिमिरेले भने। नागरिक अन्तिममा राज्यमै आउने भएकाले सहकारीले ऐन, कानुनले भनेका काम गर्नुपर्ने बताए। बाँझाबाज, झगडा हुने स्थिति नआयोस्, सबै मिलेर सहकारीका समस्या समाधान गरौं घिमिरेले भने। सहकारीमा अस्वस्थ प्रतिष्पर्धा, बढी ब्याजदरको लोभले समस्या आएको उनले बताए। सन्दर्भ ब्याजदर मागबाट सिर्जना भएको अनावश्यक चिज भएको उनले बताए। सहकारीले चर्को ब्याज लिने गरेकाले सन्दर्भ ब्याजदर निर्धारण गर्न सरकार बाध्य भएको हो उनले भने। कतिपय व्यक्ति सहकारीको सामान्य जानकारी विनै सदस्य बन्दा समस्या आएको उनको भनाइ छ। सहकारी ऐन र नियमावली बाझिएकाले कर्जा सूचना केन्द्र, बचत तथा ऋण सुरक्षण कोष आउन नसकेको उनले बताए। नियमावलीका कारण कर्जा सूचना केन्द्र आउन नसकेको हो, उनले भने,अहिलेको व्यवस्था अनुसार केन्द्र स्थापना भए एक सहकारीले अर्को सहकारीलाई सिध्याउन सक्छन्। सञ्चालनको मोडालिटी नमिलेकाले आउन नसकेको उनले बताए। रजिष्ट्रार घिमिरेले अहिलेको मोडालिटीबाट केन्द्र स्थापना भएमा सूचनाको गोपनीयता नहुने बताए। केन्द्र सहकारीले सुचना केन्द्र आफै चलाउने, पदाधिकारी बन्ने र नियमन गर्ने रजिष्ट्रारलाई पनि सञ्चालक बनाउने प्रक्रिया उचित नभएको उनले बताए। राष्ट्रिय सहकारी महासंघका अध्यक्ष मिनराज कँडेलले सहकारी सरकारको प्रतिष्पर्धी नभई परिपुरक भएको बताए। हातेमालो गरी सहकारीका समस्या समाधान गर्नुपर्ने उनले बताए। सहकारीमा स्वनियमन र सुशासन सबैले पालना गर्नुपर्ने उनले बताए। अनुगमन र नियमन प्रभावकारी हुन सके सहकारी थप समस्यामा नपर्ने उनको भनाइ छ। सहकारीमा २५ लाख बचतको सीमा मान्य नहुने उनले बताए। वरिष्ठ उपाध्यक्ष ओमदेवी मल्लले सरकारले सहकारीको आवाज नसुने आन्दोलन गर्ने बताइन्। आन्दोलनकै रुपमा दिवस मनाउन लागिरहेका छौं, उनले भनिन्,सहकारी ऐनमा भएका कर्जा सूचना केन्द्र, कर्जा असुली न्यायाधिकरण, बचत तथा ऋण सुरक्षण कोषलगायतका व्यवस्था तत्काल कार्यान्वयन गर्नुपर्छ। सहकारी दिवसमा पुरस्कार घोषणा दिवसका अवसरमा राष्ट्रिय सहकारी महासंघले पुरस्कार घोषणा गरेको छ। आउँदो जुलाइ पहिलो शनिबार वितरण गर्ने गरी महासंघले पुरस्कार घोषणा गरेको हो। राष्ट्रिय सहकारी पत्रकारिता पुरस्कार पत्रकार खिलानाथ दाहाललाई प्रदान गर्ने घोषणा गरिएको छ। दाहाल सहकारी अखबारका प्रधान सम्पादक हुन्। राष्ट्रिय सहकारी अभियन्ता पुरस्कारबाट बाग्लुङका शान्तराज शर्मा र उत्कृष्ट सहकारी संघ पुरस्कारबाट जिल्ला सहकारी संघ काभ्रेलाई पुरस्कृत गर्ने महासंघले घोषणा गरेको छ। कोशी प्रदेशबाट साना किसान कृषि सहकारी संस्था झापा, मधेश प्रदेशबाट साना किसान कृषि सहकारी संस्था सर्लाही, बागमती प्रदेशबाट ज्योति मिर्मिरे सामुहिक बचत तथा ऋण सहकारी संस्था काभ्रे, गण्डकी प्रदेशबाट मल्लाज बहुउद्देश्यीय सहकारी संस्था पर्वत, लुम्बिनी प्रदेशबाट तिलोत्तममा बहुमुखी सहकारी संस्था रुपन्देही, कर्णाली प्रदेशबाट त्रिपुरा महिला बहुउद्देश्यीय सहकारी संस्था डोल्पा र सुदुरपश्चिम प्रदेशबाट जनकल्याण बचत तथा ऋण सहकारी संस्था कैलाली पुरस्कृत हुने भएका छन्। सोमबार देशभर सहकारी दिवसको अवसरमा सहकारीकर्मीले शक्ति प्रदर्शन गर्न लागेका छन्। विभिन्न रुट हुँदै र्याली निकालेर माइतीघरमा कोणसभा गर्ने भएका छन्। सहकारी ऐन २०७४ का अधिकांश प्रावधान कार्यान्वयन नभएको भन्दै सहकारीकर्मीले र्याली गरी दिवस मनाउन लागेका हुन्।"
"दोहोरो अंकले घट्यो नेप्से परिसूचक, कारोबार रकम १ अर्ब माथि","काठमाडौं : नेप्से परिसूचक आज दोहोरो अंकले ओरालो लागेको छ। कारोबार साताको पहिलो दिन आज नेप्से परिसूचक २० अंकले घटेर १८८८५५ विन्दुमा पुगेको छ। सेन्सेटिभ इण्डेक्स ३७२ अंकले ओरालो लागेर ३५५७५ विन्दुमा अडिएको छ। आज २६० कम्पनीको ३७ लाख ८७ हजार २४१ कित्ता सेयर १ अर्ब २० करोड ७१ लाख २२ हजार ६०० रुपैयाँमा खरिदबिक्री भयो। आज कालिञ्चोक दर्शनको सेयर मूल्य ९९६ प्रतिशतले बढ्यो। यस्तै सिटिजन्स म्युचुअलको ६१० प्रतिशतले सेयर मूल्य बढ्यो। यसदिन दुई कम्पनीको मूल्य ९ प्रतिशत बढिले घट्यो। स्वाभिमान लघुवित्त वित्तीयको ९६१ र प्रभु बैंक डिवेन्चरको ९६० प्रतिशतले घट्यो। कारोबारमा आएका १३ उपसमूहका सूचक नकारात्मक देखिएका छन्। ट्रेडिङ समूहको सूचक सर्वाधिक २५८ प्रतशतले घट्दा बैंकिङ,डेभलपमेन्ट बैंक,फाइनान्स, हाइड्रो पावर, इन्भेस्टमेन्ट उपसमूहको सूचक १ प्रतिशतले ओरालो लाग्यो। कारोबार रकमका आधारमा एनआईसी एसिया बैंक शीर्षस्थानमा रह्यो। सो बैंकको ५करोड ५ लाख ६२ हजार ४८५ रुपैयाँको सेयर कारोबार भयो। यस्तै शिवम् सिमेन्टको ४ करोड र रिडी पावरको ३ करोड बढिको सेयर कारोबार भयो।"
केरा बेचेर वार्षिक डेढ करोडभन्दा बढी आम्दानी,"गलेश्वर : पूर्वतर्फ फर्किएको चिटिक्कको गाउँ केराका घारीले छेकेर देखिदैनन् घर। करेसाबारीदेखि खेतबारीका गह्रा र पाखो जमिन तथा सडकका छेउछाउमा केरैकेराको गाउँका रूपमा पहिचान बनाएको म्याग्दीको बेनी नगरपालिका२ खबराको दृश्य हो यो। सदरमुकाम नजिकै पर्ने खबरा र बगरफाँटमा गाउँभरी विस्तार गरिएको केराखेतीबाट यहाँका किसानले मनग्गे आम्दानी गर्न सफल भएका छन्। खबराका एक सय ६० घरधुरी र बगरफाँटका १८ घरधुरीका किसानले व्यावसायिक रूपमा गरेको केरा खेतीबाट दुई गाउँका किसानले वार्षिक डेढ करोड आम्दानी गर्दै आएका छन्। खबराका किसानले केरा खेतीबाट वार्षिक एक करोड गाउँमा भित्र्याउने गरेका छन् भने बगरफाँटका किसानले वार्षिक ५० लाखको हाराहारीमा केरा बिक्री गर्ने गरेका छन्। यी दुई गाउँ पछिल्लो समय केरा गाउँका रूपमा चिनिन थालेका छन्। व्यापारीहरु केरा बगानमै आएर खरिद गर्ने गरेको खबराका किसान शोभत शर्मा सापकोटाले बताए। यहाँका किसानले १२ वर्षदेखि व्यावसायिक रूपमा केरा खेती गर्दै आएका छन्। 'बजारमा खबराको केरा को ब्राण्ड नै बनेको छ। मैलै १० वर्षदेखि केरा खेती गर्दै आएको छु। केरा खेतीबाट राम्रो आम्दानी हुन थालेपछि अहिले गाउँका धेरैजसो किसान यसैमा संलग्न हुन थालेका छन्', उनले भने। खेतबारी, पाखा, कान्ला र खोल्सा सबैतिर केरा खेतीले छपक्कै ढाकेको किसान चन्द्रबहादुर कार्कीले बताए। यस क्षेत्रमा केरा खेतीको सुरुवात २४ वर्षअघि मानबहादुर थापा र चन्द्रबहादुर कार्कीले गरेका स्थानीय बताउँछन्। थापा र कार्कीले सुरु गरेको केरा खेती १२ वर्षदेखि व्यवसायिक बन्दै गएको स्थानीयको भनाइ छ। अहिले गाउँनै ढाक्ने गरी खेती गरिएको स्थानीय तेजेन्द्रबहादुर कार्कीले बताए। अन्य खेतीभन्दा केरा खेतीबाट राम्रो आम्दानी हुने भएपछि खबरा र बगरफाँटका किसान आकर्षित भएका उनको भनाइ छ। खबराका प्रत्येक घरधुरीले व्यावसायिक रुपमा हजारी जातको केराको खेती गरेका छन्। यहाँका किसानले वार्षिक एक करोडभन्दा बढी आम्दानी गर्ने गरेका कार्कीले बताए। स्थानीय शोभित सापकोटाले १० वर्षदेखि व्यावसायिक केरा खेती गरेर गाउँमा पक्की घर बनाएका छन्। करिब १६ रोपनी जमिनमा लगाएको केराबाट वार्षिक १० लाख आम्दानी हुने गरेको उनले बताए। परम्परागत खाद्यबालीको विकल्पका रूपमा खेतबारीमा व्यावसायिक केरा खेती गर्न थालेपछि खबरावासीको आर्थिक अवस्थामा निकै सुधार आएको सापकोटाको भनाइ छ। थोरै लगानीमा छिटो आम्दानी गर्न सकिने, बजार नजिक र अन्य बालीको तुलनामा सजिलो भएकाले केरा खेतीतर्फ किसान आकर्षित भएका हुन्। बिरुवा रोपेको दुई वर्षमा पसाउन थाल्ने र पसाएको पाँच महिनामा बिक्रीका लागि तयार हुन्छ। उत्पादन भएको केरा नजिकैको बेनी बजारमा सहजै बिक्री हुन्छ। 'धान, कोदो, मकै, गहुँभन्दा केरा खेतीबाट राम्रो आम्दानी गर्न सकिन्छ', बबिता सापकोटाले भने, 'पाँच रोपनीमा केरा खेती गरेका छौँ। वार्षिक चारदेखि पाँच लाखसम्म आम्दानी हुन्छ।' उनले १० वर्षदेखि केरा खेती गर्दै आउनुभएको छ। छोराछोरी पढाउन र घरखर्च चलाउन कुनै समस्या नभएको उनको भनाइ छ। सापकोटाले भने, 'केरा बिक्री गरेर आएको पैसाले छोराछोरीलाई काठमाडौं राखेर पढाउन पुगेको छ।' उनले उत्पादन भएको केरा घरबाटै बिक्री हुने बताए। सापकोटाले भने, 'केरा लिन बेनीदेखि व्यापारी घरमा आउँछन्, राम्रो कोसाको प्रतिदर्जन एक सय २० मा बिक्री हुन्छ।' खबराका हरि कुँबरले पनि १० रोपनी जमिनमा केरा खेती गरेका छन्। केरा बिक्री गरेर वार्षिक छ लाख आम्दानी हुने गरेको उनले सुनाए। 'राम्रो भयो भने केराको एक घारीमा सात सय देखि आठ सयसम्म कोसा हुन्छन्', उनले भने, 'एक घारीको चार हजार दुईसयसम्ममा बिक्री गरेको छु।' बेनी नगरपालिका२ बगरफाँटका किसानले धान फल्ने खेतमा केरा खेती गरेका छन्। धान, गहुँ, मकैबालीको विकल्पमा यहाँका किसानले खेतका गह्रामा व्यावसायिक केरा खेती गरेर आयआर्जन गर्ने माध्यम बनाएका हुन्। अन्नबाली जस्तै धेरै मेहनत र श्रम खर्च गर्नु नपर्ने र आम्दानी पनि बढी हुने भएकाले धान फल्ने खेतमा केरा खेती गरिएको किसानले बताएका छन्। केही वर्षअघिसम्म परम्परागत खाद्यान्न खेती हुने बगरफाँट अहिले केराको बगैँचामा परिणत भएको छ। अनुकूल हावापानी, वातावरण, बजारको सुविधा र छिटो आम्दानी गर्न सकिने भएकाले व्यावसायिक केरा खेतीतर्फ आकर्षण बढेको किसान खिमबहादुर कार्कीले बताए। उनले खेतका गह्रामा पाँच सय केराका बिरुवा लगाएका छन्। उनका अनुसार तीन सय केरा घरीले उत्पादन दिन थालेका छन्। किसान दुर्गाबहादुर थापाले पनि गुडुराको धान फल्ने चार रोपनी खेतमा केराका बिरुवा लगाएका छन्। खेती गर्न झन्झटिलो हुने, कम उत्पादन हुने, खर्च बढी हुने र काम गर्ने मान्छे पनि नपाइने हुँदा केरा खेती थालिएको उनले बताए। गत वर्षको जेठमा यहाँका किसानले करिब दुई हजार केराका बिरुवा लगाएका छन्। पाकेको केरा प्रतिदर्जन एक सयका दरले बिक्री हुने गरेको छ। एउटै घारीबाट एक हजार कोसासम्म उत्पादन हुने गरेको किसानको भनाइ छ।"
पूर्णरूपमा खुल्यो रसुवागढी नाका,"नाका खुलेसँगै शनिबार नै बाँसका मुढा, कार्पेट, धातुजन्य सामग्री बोकेका २४ मालवाहक कन्टेनर केरूङ गएका छन्। अन्य सामग्री आयातका लागि ६३ वटा कन्टेनर पनि केरुङ गएका छन्। काठमाडौं : छिमेकी चीनसँगको रसुवागढी नाका शनिबारदेखि पूर्णरूपमा खुला गरिएको छ। कोभिड१९ का कारण चीनले आंशिक रूपमा मात्रै नाका खुला गरेको थियो। उद्योग, वाणिज्य तथा आपूर्ति मन्त्रालयका सचिव मधुकुमार मरासिनी र तिब्बतका उपाध्यक्ष सिलाङ निमाको उपस्थितिमा शनिबार नेपाली सामग्री र सवारी चीन पठाएका थिए। दुवै देशका प्रतिनिधिको उपस्थितिमा चीनको पास लिएका नेपाली नागरिक पनि केरुङ जान दिइएको थियो। कोरोना महामारीपछि २०७६ माघ २५ देखि २०७७ जेठ २२ गतेसम्म रसुवागढी नाका पूर्णरूपमा बन्द थियो। त्यसयता नाका आंशिक रूपमा सञ्चालन हुँदै आएको थियो। रसुवा भन्सार कार्यालयका प्रमुख भन्सार अधिकृत नारायणप्रसाद भण्डारीले नाकाबाट अब नेपाली सवारीसाधन केरुङसम्म जान पाउने बताए। उनका अनुसार अब मानिसको आवतजावत पनि पूर्णरूपमा खुलेको छ। नाका खुलेसँगै शनिबार नै बाँसका मुढा, कार्पेट, धातुजन्य सामग्री बोकेका २४ मालवाहक कन्टेनर केरूङ गएका छन्। अन्य सामग्री आयातका लागि ६३ वटा कन्टेनर पनि केरुङ गएका छन्। नेपाली व्यवसायी धर्म पौडेलले नाका पूर्णरूपमा सञ्चालनमा आएसँगै व्यवसायीमा उत्साह जागेको बताए। उनका अनुसार यसअघि सामग्री आयातका लागि नेपाली सवारी तथा व्यवसायीका प्रतिनिधि केरुङमा जान नपाउँदा सामान हराउने, सामग्री आउन बढी समय लाग्ने, सामग्री बिग्रने लगायतका समस्या व्यहोर्नुपथ्र्यो। अब सामग्री ल्याउन सहज हुन्छ, उनले भने, हाम्रा प्रतिनिधि केरुङमा नै रहन्छन्। सिधै गोदामबाट सामान ल्याउन पाउने भएकाले सामग्री हराउने बिग्रने डर हुँदैन। चीनको ल्हासामा गत बुधबार बसेको नेपाल चीन सीमा व्यापार तथा सहयोग समन्वय संयन्त्रले आयातनिर्यात खोल्ने सहमति गरेको थियो। केरुङ जानुपूर्व नेपाली चालक, कामदार, व्यापारी तथा व्यवसायीको एन्टिजेन परीक्षण गरिएको थियो। नाका पूर्णरूपमा सञ्चालनमा आएसँगै नेपाल चीन आगमन प्रस्थान अनुमतिपत्र (चाइना पास) भएका नेपाली कामदार, व्यापारी तथा व्यवसायी केरुङ गएका छन्। चीनले रसुवागढी नाकाबाट व्यापार गर्न तथा आवतजावतका लागि रसुवाका नागरिकलाई पास उपलब्ध गराउने गरेको छ। रोजगारीका लागि प्रचुर सम्भावना रहेकाले केरुङ जानका लागि रसुवा जिल्लाका करिब १२ हजारले चीनको पास बनाएका थिए। कार्यालयका अनुसार जिल्लाका १२ हजार १ सय ४३ जनाले पास लिएका छन्। यो २०७२ असोज २८ गतेदेखि २०७७ मंसिर २७ गतेसम्मको तथ्यांक हो। त्यसयता नयाँ पास जारी भएको छैन। अब भने नयाँ पास पनि जारी हुने छ। २०७२ असोज २८ गतेअघि जिल्ला प्रशासन कार्यालयबाट पास लिने व्यवस्था थियो। कम खर्चमा धेरै आम्दानी हुने, आवतजावत गर्न सहज र राहदानी बनाउनुपर्ने झन्झट नहुने भएपछि पछिल्लो समय त्यहाँ जानेको संख्या बढेको थियो। केरुङमा करिब एक हजार नेपाली कार्यरत थिए। त्यहाँ रहेका नेपालीमध्ये अधिकांश होटल, डान्सबार, ट्रान्सर्पोट र ब्लक निर्माणलगायतका क्षेत्रमा कार्यरत थिए।"
उद्योग वाणिज्य महासंघका पदाधिकारीसँग अर्थमन्त्रीले भने'निजी क्षेत्रको मनोबल घट्न दिन्नँ',"काठमाडौं : नवनियुक्त अर्थमन्त्री डाक्टर प्रकाशशरण महत र नेपाल उद्योग वाणिज्य महासंघका पदाधिकारी प्रतिनिधिमण्डल बीच आज सिंहदरवारमा भेटवार्ता भएको छ। भेटवार्ताका क्रममा महासंघका अध्यक्ष शेखर गोल्छाले नवनियुक्त अर्थमन्त्रीलाई सिंगो निजी क्षेत्रकातर्फबाट बधाई एवं शुभकामना दिएका छन्। अध्यक्ष गोल्छाले सो अवसरमा अर्थतन्त्रको पछिल्लो अवस्थाका बारेमा ब्रिफिङ पनि गरेका थिए। अध्यक्ष गोल्छाले अहिले बजारमा तरलता प्रवाह गरेर ब्याजदर घटाउनु पर्ने सुझाव दिए। यसका लागि केन्द्रीय बैंक र सरकारको संयुक्त पहलमा तरलता प्रवाह गरेर ब्याजदर झार्नुपर्ने उनको सुझाव थियो। सहकारी र लघुवित्तमा तरलता बढाउने गरी काम अघि बढाउन पनि उनले जोड दिए। सरकारी खर्च निकै सुस्त रहेको भन्दै त्यसलाई बढाउन पनि गोल्छाले सुझाव दिएका छन्। अहिले करिब २४ प्रतिशत मात्र रहेको सरकारी खर्चलाई विस्तार गर्न उनले आग्रह गरे। 'अहिले देशमा राजस्व कम उठेको छ, चालू खर्च धान्न मुस्किल पर्न थालेको अवस्था छ। यसका लागि बाहिरी ऋण उठाएर भए पनि खर्च गर्नुपर्छ', उनले भने। उनले राज्य संयन्त्र पूर्ण रुपमा प्रयोग गरेर सीमाबाट हुने अवैध आयात रोक्नुपर्ने र त्यसले राजस्व वृद्धिमा समेत सहयोग पुर्याउने बताए। अध्यक्ष गोल्छाले विदेशबाट पैसा भित्र्याउनका लागि दाताहरूसँग पहल गर्नुपर्ने, स्थानीय दाताहरूसँग पनि सम्मेलन गर्नुपर्ने, निजी क्षेत्रको मनोबल उकास्ने खालका सन्देश प्रवाह हुनुपर्ने र राजस्व उठाउने बहानामा निजी क्षेत्रलाई त्रसित पार्न नहुने भन्दै मनोबल उच्च बनाएर अगाडि बढ्ने वातावरण तयार पार्न सुझाव दिए। अर्थमन्त्री डाक्टर महतले समस्याग्रस्त अर्थतन्त्र सुधार्ने आफ्नो पहिलो प्राथमिकता र प्रतिवद्धता रहेकाले यसमा निजी क्षेत्रका छाता संस्थाको सुझाव र सहकार्यबाट आफू अगाडि बढ्ने विश्वास दिलाएका छन्। 'तपाईंहरूको मनोबल घट्न दिन्न तपाईहरूसँग निरन्तर संवादमा रहन्छु। मैले अर्थतन्त्रलाई सुधार गर्न गरेको प्रतिवद्धता पूरा गर्न तपाईंहरूबाट पूर्ण सहयोग पाउने अपेक्षा गरेको छु,' नवनियुक्त अर्थमन्त्री डा महतले भने।"
रसुवागढी नाका : भाडा महंगो भएपछि सामग्री लोड हुन सकेन,"काठमाडौं : रसुवागढी नाका शनिबारदेखि पूर्ण रूपमा सञ्चालनमा आएपनि ढुवानी भाडामा कुरा नमिलेपछि सामग्री लोड हुन सकेको छैन। शनिबार केरुङ गएका नेपाली मालबाहक कन्टेनर सामग्री लोड हुन नसकेर त्यही बसेका छन्। केरुङमा रहेका नेपाली व्यवसायी पुरुषोत्तम पौडेलले व्यापारीले ढुवानी भाडा महंगो भएको भन्दै सामग्री लोड गर्न चाहेका छैनन्। यसअघि स्याउ ढुवानीका लागि ९० हजारसम्म र रेडिमेड सामग्रीका लागि एक लाख १० हजारसम्म लिँदै आएका थिए। तर अहिले स्याउका लागि एक लाख ५० हजार र रेडिमेडका लागि एक लाख ७० हजार रुपैयाँ भाडा लाग्ने यातायात व्यवसायीले बताएपछि सामग्री आयातमा अन्योल देखिएको छ। इन्धनको मूल्य बढेको, केरुङदेखि रसुवागढीसम्म सामग्री ल्याउन चालकलाई छुट्टै रकम दिनुपर्ने लगायतका कारण भाडा महंगो भएको यातायात व्यवसायीको तर्क छ। केरुङका गोदाममा अहिले सामग्री पनि कम छ। कोरोना महामारीपछि २०७६ माघ २५ देखि २०७७ जेठ २२ गतेसम्म रसुवागढी नाका पूर्णरूपमा बन्द थियो। त्यसयता नाका आंशिक रूपमा सञ्चालन हुँदै आएको थियो।"
"ढुकुटी घाटामा छ, सरकारले यथाशीघ्र स्वेतपत्र जारी गरोस्","आर्थिक प्रणालीमा सुधार गर्ने गरी तत्काल स्वेत पत्र जारी गरिनुपर्ने पौडेलको माग छ। काठमाडौं : सत्तारुढ दलका सांसद्ले सरकारसँग स्वेतपत्र जारी गर्न माग गरेका छन्। प्रतिनिधि सभाको आजको बैठकमा बोल्दै माओवादी केन्द्रका सांसद् देवेन्द्र पौडेलले अर्थतन्त्र निकै नाजुक अवस्थामा रहेको भन्दै सरकारलाई स्वेतपत्र जारी गर्न माग गरेका हुन्। आर्थिक प्रणालीमा सुधार गर्ने गरी तत्काल स्वेत पत्र जारी गरिनुपर्ने पौडेलको माग छ। पौडेलले भने, सरकारी ढुकुटी घाटामा छ। सहकारीका बचतकर्ता भागाभाग छन्। व्याजदर सिंगल डीजीटमा ल्याउने कुरा के भयो। उनले देशको अर्थतन्त्र सुधारिँदैछ भन्ने दिलाउने गरि सरकारले योजना ल्याउनुपर्ने बताए।"
एनसेलको म्याद लम्ब्याउन एकीकृत कारोबार को घुमाउरो कानुन,"सरकारले दूरसञ्चारसम्बन्धी कानुनलाई संशोधन र एकीकरण गर्न विधेयक मस्यौदा तयार गरेको छ। काठमाडौं : निजी क्षेत्रबाट सञ्चालित दूरसञ्चार प्रदायक कम्पनी एनसेलको म्याद ७ वर्षपछि सकिँदैछ। दूरसञ्चार ऐन २०५३ अनुसार २०८६ सालमा एनसेल सरकारको स्वामित्वमा आउनुपर्छ। तर, एकीकृत कारोबार को घुमाउरो बाटोबाट एनसेललाई म्याद थपेर यसलाई निजी क्षेत्रकै स्वामित्वमा रहने गरी सरकारले भित्रभित्रै कानुनको मस्यौदा तयार गरेको छ। त्यसको सबैभन्दा घातक असर भने सरकारी स्वामित्वको नेपाल टेलिकमलाई पर्नेछ। यही प्रयोजनका लागि सरकारले दूरसञ्चारसम्बन्धी कानुनलाई संशोधन र एकीकरण गर्न विधेयक मस्यौदा तयार गरेको छ। त्यसको दफा २४ (४) मा भनिएको छ, यसअघि जारी भएका सेलुलर मोबाइल सेवा, आधारभूत दूरसञ्चार सेवा र ग्रामीण दूरसञ्चार सेवाको अनुमतिपत्र प्राप्त व्यक्तिले यस दफाबमोजिमको एकीकृत अनुमतिपत्रका लागि एक वर्षभित्र निवेदन दिन सक्नेछन्। यसअघि एकीकृत कामको अनुमतिपत्र नेपाल टेलिकमलाई मात्र छ। यो व्यवस्थाले निजी क्षेत्रलाई समेत एकीकृत कारोबारको बाटो खोलेको छ। सेलुलर मोबाइल सेवा चलाइरहेको एनसेलले यसैमा टेकेर अन्य सेवाको पहिला पहल गर्ने वा अन्य कम्पनी खडा गरेर फरक सेवा दिलाई मर्ज गर्ने, एकीकृत सेवाको लाइसेन्स लिने र त्यही मितिबाट लागू हुने गरी नयाँ अनुमतिपत्र गणनाको प्रावधान मिलाउने चाँजोपाँजो भइरहेको उच्च स्रोतले जनायो। स्वदेशी कम्पनी डुबाउने गरी कानुन बन्नु हुँदैन। विदेशी कम्पनी उकास्ने गरी विधेयक ल्याउनु हुँदैन। यसमा सरोकारवालाबीच गम्भीर छलफल हुनुपर्छ। विष्णु तिमिल्सेना  महासचिव, उपभोक्ता हित संरक्षण मञ्च। विधेयकले तत्काल प्रत्यक्ष फाइदा एनसेललाई पुग्छ, स्रोतले भन्यो, लाइसेन्स नवीकरण भइरहने भएकाले अन्य दूरसञ्चार प्रदायक कम्पनीलाई पनि लाभ पुग्छ। दूरसञ्चार ऐन २०५३ मा दूर सेवा सञ्चालन गर्न लिइने अनुमतिपत्र बढीमा २५ वर्षको हुने व्यवस्था छ। एनसेलले २०६१ साल भदौ १६ मा अनुमतिपत्र लिएको थियो। उसको २५ वर्षे लाइसेन्सको अवधि २०८६ भदौमा सकिँँदै छ। स्रोतका अनुसार, विधेयक पारित गरेर एनसेललाई २५ वर्ष नपुग्दै एकीकृत कारोबारको अनुमति दिने तयारी भइरहेको छ। लाइसेन्सको अवधि नसकिँदै एकीकृत कारोबारको अनुमति दिएर नयाँ नियमअनुसार नवीकरण हुँदै जाने व्यवस्था गर्न लागिएको छ, स्रोतले भन्यो, पुरानो लाइसेन्सलाई पनि नवीकरण गर्ने व्यवस्था विधेयकमा छ। अर्को २५ वर्ष अवधि थप्न पाउने भनेर भित्रभित्रै मिलाउन खोजिएको छ। त्यसको प्रत्यक्ष फाइदा एनसेललाई मात्र हुने देखिन्छ। दूरसञ्चार ऐन, २०५३ अनुसार लाइसेन्स अवधि समाप्त भएपछि एनसेल नेपाल सरकारको स्वामित्वमा आउनुपर्ने हुन्छ। यो विधेयक पारित भएमा सरकारको स्वामित्वमा आउनुपर्ने बाध्यताबाट एनसेल मुक्त हुनेछ। अर्कोतिर जानाजान डुबाइएको स्मार्ट टेलिकम कम्पनीलाई एनसेलले कौडीको भाउमा किनेर एकीकृत कारोबार गर्न दिने षड्यन्त्र पनि भइरहेका छन्। स्मार्टको लाइसेन्सको अवधि पनि एनसेलले लिने तयारी गरिरहेको छ। त्यसो भयो भने स्मार्टका नाममा उठाउनुपर्ने २७ अर्ब सरकारले गुमाउनेछ भने एनसेल सरकारको स्वामित्वमा आउने छैन। अन्तरदेशीय तथा अन्तर्राष्ट्रिय टेलिफोन सेवा, सेलुलर मोबाइल सेवा र इन्टरनेट सेवा एकीकृत रूपमा सञ्चालनका लागि एकीकृत अनुमतिपत्र दिन कानुन बनाउने तयारी गरिएको छ। यो विधेयक मन्त्रिपरिषद्मा पेस गर्ने तयारीमा सञ्चार मन्त्रालय रहेको छ। एकीकृत अनुमतिपत्रका लागि निवेदन नदिने वा अनुमतिपत्र प्राप्त गर्न नसक्ने व्यक्तिको साविक कानुनबमोजिम नवीकरण गराउनुपर्ने हुन्छ। अनुमतिपत्रको अवधि समाप्त भएपछि सो अनुमतिपत्र स्वतः रद्द भएको मानिन्छ। विधेयक पारित भएमा अनुमतिपत्रको अवधि १० वर्षको हुनेछ। त्यसपछि त्यस्तो अनुमतिपत्रको नवीकरण प्रत्येक पाँचपाँच वर्षमा गर्नुपर्ने छ। उपभोक्ता हित संरक्षण मञ्चका महासचिव विष्णु तिमिल्सेनाले विदेशी कम्पनीलाई भित्र्याएर स्वदेशी कम्पनी सिध्याउने कानुन बनाउन नहुने सुझाए। उनले भने, विदेशी कम्पनी भित्र्याएर स्वदेशी कम्पनी डुबाउने विधेयक बन्नु हुँदैन। यसमा सरोकारवालाबीच गम्भीर छलफल गरी निष्कर्षमा पुग्नुपर्छ। यो पनि पढ्नुहोस एनसेलस्मार्ट उकास्दै, टेलिकम डुबाइँदै एनसेलले अन्तर्राष्ट्रिय मध्यस्थता गुहार्दा खर्चमाथि खर्च दूरसञ्चारसम्बन्धी कानुनलाई संशोधन र एकीकरण गर्न बनेको विधेयक २४ एकीकृत अनुमतिपत्र (१) प्राधिकरणले दफा ५७ बमोजिम फ्रिक्वेन्सी प्राप्त गर्ने तोकिएबमोजिम आर्थिक, प्राविधिक तथा ग्राहक क्षमता भएको व्यक्तिलाई अनुमतिपत्र दस्तुर एक करोड रुपैयाँ लिई एकीकृत अनुमतिपत्र प्रदान गर्नेछ। (२) उपदफा (१) बमोजिम एकीकृत अनुमतिपत्र प्राप्त व्यक्तिले दुई वर्षभित्र दूरसञ्चार प्रणाली स्थापना गरी दूरसञ्चार सेवा सञ्चालन नगरेमा त्यस्तो अनुमतिपत्र स्वतः रद्द हुनेछ। (३) यो ऐन प्रारम्भ हुनु पूर्व जारी भएको आधारभूत टेलिफोन सेवा सेवाको अनुमतिपत्र प्राप्त गरेको व्यक्तिले यस ऐनबमोजिम एकीकृत अनुमतिपत्र प्राप्त गरेको मानिनेछ। (४) यो ऐन प्रारम्भ हुनुपूर्व जारी भएका सेलुलर मोबाइल सेवा, आधारभूत दूरसञ्चार सेवा र ग्रामीण दूरसञ्चार सेवाको अनुमतिपत्र प्राप्त व्यक्तिले यस दफा बमोजिमको एकीकृत अनुमतिपत्रको लागि एक वर्षभित्र निवेदन दिन सक्नेछन्। (५) उपदफा (४) बमोजिम निवेदन दिने व्यक्तिले एकीकृत अनुमतिपत्रका लागि तोकिएबमोजिमका शर्तहरू पूरा गरी अनुमतिपत्र प्राप्त गर्न सक्नेछन्।"
साना तथा मझौला कम्पनीको शेयर निष्काशन नियमावली मस्यौदा तयार,"काठमाडौं : नेपाल धितोपत्र बोर्डले साना तथा मझौला संगठित संस्थाको धितोपत्र निष्काशन तथा कारोबारसम्बन्धी नियमावली, २०७९ को मस्यौदा तयार पारेको छ। बोर्डले नियमावलीको मस्यौदा सार्वजनिक गर्दै विभिन्न क्षेत्रबाट सुझाव मागेको छ। साना तथा मझौला लगानीका कम्पनीलाई पुँजीबजारमा आबद्ध गर्नका लागि कानुनी व्यवस्था गर्न नियमावली ल्याउन लागिएको बोर्डले जनाएको छ। नियमावलीको मस्यौदाअनुसार साना तथा मझौला संगठित संस्था धितोपत्र बोर्डमा दर्ता हुनका लागि त्यस्ता संस्थाको चुक्ता पुँजी बढीमा २५ करोड रुपैयाँसम्मको हुनेछ तर साना तथा मझौला संगठित संस्थाको उपस्थिति र बजारको अवस्था हेरेर बोर्डले चुक्ता पुँजीको सीमा हेरफेर गर्नसक्ने जनाएको छ। यस्ता कम्पनी पुँजी बजारमा आबद्ध हुन धितोपत्र बोर्डमा दर्ता गराउनुपर्नेछ। यसरी बोर्डमा दर्ता भएका कम्पनीले जारी पुँजीको ३० प्रतिशतभन्दा कम र ९९ प्रतिशतभन्दा बढी नहुने गरी धितोपत्र सार्वजनिक गर्नसक्ने व्यवस्था मस्यौदा राखिएको छ। यस्ता कम्पनीले सार्वजनिक निष्कासन गर्दा निश्चित शर्त पूरा गर्नुपर्नेछ। 'पब्लिक कम्पनीका रुपमा आफ्नो उद्देश्यअनुसार कारोबार सञ्चालन गर्नका लागि आवश्यक कार्य अगाडि बढाइ एक आर्थिक वर्षको पूर्ण अवधि पूरा गरेको हुनुपर्नेछ', मस्यौदामा भनिएको छ, 'तर साविकमा प्राइभेट लिमिटेड कम्पनीका रुपमा दर्ता भई कारोबार सञ्चालन गरेको कम्तीमा दुई आर्थिक वर्ष पूरा भई पब्लिक लिमिटेडका रुपमा एक आर्थिक वर्ष पूरा हुन आवश्यक पर्ने छैन।' कम्पनी धितोपत्रमा दर्ता हुनका लागि वार्षिक लेखापरीक्षण गरेको, साधारणसभा सम्पन्न भएको र संस्थापकले लिन कबुल गरेको धितोपत्रको रकम रकम शतप्रतिशत चुक्ता भइसकेको हुनुपर्ने शर्त राखिएका छन्। नियमावलीको मस्यौदाअनुसार यस्ता कम्पनीले क्रेडिट रेटिङ गर्न अनिवार्य हुने छैन। तर धितोपत्र बोर्डले त्यस्ता कम्पनीको क्रेडिट रेटिङ गर्न आवश्यक देखेमा त्यसका लागि निर्देशन दिनसक्ने व्यवस्था मस्यौदामा राखिएको छ। यस्ता कम्पनी दर्ता भएर सार्वजनिक निष्काशनमा जाँदा सर्वसाधारण लगानीकर्ताले खरिद गर्न पाउने न्यूनतम शेयर सङ्ख्या पनि नियमावलीमार्फत तोक्न लागिएको छ। 'आवेदकले निष्काशन गरिने शेयरमध्ये न्यूनतम न्यूनतम दुई सय ५० कित्ता खरिदका लागि दर्खास्त दिनुपर्नेछ', नियमावलीको मस्यौदामा भनिएको छ। तर प्रारम्भिक निष्काशनमा शेयर खरिदका लागि दरखास्त आह्वान गर्दा प्रतिशेयरको अंकित मूल्यको ५० प्रतिशतभन्दा बढी रकम लिन पाइने छैन। यद्यपि, संगठित संस्थाले आफ्नो अघिल्लो तीन वर्षको वासलात प्रकाशन गरी पुँजी संकलन गर्दा ५० प्रतिशतभन्दा बढी रकमसहित दरखास्त माग गर्न सक्नेछन्। यस्ता कम्पनीले निश्चित शर्त पूरा गरेपछि प्रिमियममा पनि धितोपत्रको निष्काशन गर्न सक्नेछन्। 'संगठित संस्था लगातार पछिल्लो तीन वर्षसम्म खुद मुनाफामा सञ्चालनमा रहेको, प्रतिशेयर चुक्ता पुँजीभन्दा प्रतिशेयर नेटवर्थ बढी भएको, औसत वा सोभन्दा माथिको क्रेडिट रेटिङ पाएको र साधारणसभाले प्रिमियम मूल्यमा धितोपत्र जारी गर्ने निर्णय गरेको हुनुपर्नेछ', मस्यौदामा भनिएको छ। यस्ता शर्त पूरा गरेका कम्पनीले पछिल्लो लेखापरीक्षण भएको वित्तीय विवरणअनुसारको प्रतिशेयर नेटवर्थको दुई गुणासम्म निष्काशित मूल्य तोक्न सक्नेछन्। धितोपत्र निष्काशन गरेका यस्ता कम्पनीले त्यसको कारोबारका लागि सम्बन्धित धितोपत्र बजार (हालको नेपाल स्टक एक्सचेञ्ज) मा सूचीकरण हुनुपर्नेछ। यो नियमावलीको मस्यौदाबमोजिम सूचीकृत धितोपत्रको कारोबार सञ्चालन हाल सञ्चालनमा रहेको मुख्य प्रणाली (मेन प्लाटफर्म) मातहत वा छुट्टै साना तथा मझौला संगठित संस्थाको कारोबार प्रणाली (एसएमईज प्लाटफर्म) सिर्जना गरी स्वचालित विद्युतीय कारोबार प्रणालीमार्फत् गर्नुपर्नेछ। यस्तो कारोबार प्रणालीमा मूल्य तथा समय प्राथमिकता (प्राइस टाइम प्रायोरिटी) को आधारमा कारोबार हुने व्यवस्था मिलाउनुपर्नेछ। नेप्सले प्रत्येक दुई वर्षमा उक्त कारोबार प्रणालीको सम्परीक्षण (सिस्टम अडिट) गराउनुपर्नेछ र सोको प्रतिवेदन धितोपत्र बोर्डमा बुझाउनुपर्नेछ। सूचीकरण खारेज (डिलिस्टिङ)सम्बन्धी व्यवस्था पनि मस्यौदामा राखिएको छ। यस्ता संस्थाहरू एक आपसमा गाभिएमा वा प्राप्ति भएमा नयाँ कायम हुने संस्थाको धितोपत्र सूचीकरण हुनेगरी पूराना कम्पनीको सूचीकरण खारेज हुनेछ। त्यस्तै सूचीकरणको वार्षिक शूल्क नबुझाएको कारणले धितोपत्र बजारमा लगातार दुई वर्षसम्म कारोबार स्थगन भएमा पनि सूचीकरण खारेज हुने व्यवस्थासहित मस्यौदा तयार पारिएको छ। धितोपत्रको कारोबार, मूल्य परिवर्तन सम्बन्धी सीमा, धितोपत्र कारोबारको संख्या तोक्नसक्ने व्यवस्था, सर्किट ब्रेकरसम्बन्धी व्यवस्था, धितोपत्रको कारोबार स्थगन गर्न सक्नेलगायतका विषयहरू पनि मस्यौदामा राखिएका छन्। त्यस्तै, धितोपत्र बजारले खडा गरेको राफसाफसम्बन्धी कोषलाई साना तथा मझौला व्यवसायको कारोबारका लागि पनि प्रयोगमा ल्याइने व्यवस्था राखिएको छ। सर्वसाधारणका लागि प्राथमिक निष्काशन गरिएको धितोपत्र बाहेक अन्य धितोपत्र संगठित संस्थाले सर्वसाधारण समूहको लागि प्राथमिकत सार्वजनिक निष्काशन गरी शेयर बाँडफाँट भएको मितिले पाँच वर्ष पूरा नभई बिक्री वितरण गर्न पाइने छैन। तर प्राइभेट इक्विटी, भेञ्चर क्यापिटल, हेज फन्ड वा यस्तो प्रकारको कोषका रुपमा बोर्डमा वा विदेशमा दर्ता भएको कोषको स्वामित्वमा रहेको धितोपत्रको हकमा यो लागू हुने छैन। साना तथा मझौला कम्पनी पुँजीबजारमा सूचीकृत हुँदा धितोपत्रको अंकित मूल्य भने प्रतिकित्ता सय हुनेछ।"
कागतीखेतीबाट वार्षिक २० लाख आम्दानी,"मोरङको पथरी शनिश्चरे२ कालापानीमा रहेको पथरी कृषि फार्मबाट सन्तुष्ट छन् उनी। लामो समय विदेशमा परिश्रम गरेका न्यौपाने आर्थिक अवस्था परिवर्तन नभएपछि चार वर्षअघि कृषि पेसामा फर्किएका थिए। उनलाई कागतीले यतिबेला राम्रो प्रतिफल दिन थालेको छ । मोरङ : सूर्योदयसँगै सुरु हुन्छ रुद्रमणि न्यौपानेको दैनिकी । पातलो गाउँको बीचमा रहेको उनको कागती बगैँचाले गाउँकै सुन्दरता बढाएको छ । उमेरले ४५ वर्ष टेकेका उनले दुई बिघा क्षेत्रफलमा लगाएको कागती देखेरे सबैले प्रशंसा गर्दछन् । मोरङको पथरी शनिश्चरे२ कालापानीमा रहेको पथरी कृषि फार्मबाट सन्तुष्ट छन् उनी। लामो समय विदेशमा परिश्रम गरेका न्यौपाने आर्थिक अवस्था परिवर्तन नभएपछि चार वर्षअघि कृषि पेसामा फर्किएका थिए। उनलाई कागतीले यतिबेला राम्रो प्रतिफल दिन थालेको छ । दुई बिघा क्षेत्रफल भाडामा लिएर कागतीखेतीसँगै नगदे बाली गर्दै आएका छन्। यतिबेला उनको बगानमा लटरम्मै कागती फुलेका र फलेका छन् । बगानमा एक हजार दुई सय कागतीका बोट छन्। फार्मले तीन जनालाई रोजगारी दिएको छ । बजारको भाउअनुसार फल बेच्नुपर्ने हु्ँदा कागतीको यकिन मूल्य भने छैन । फार्ममा दाना प्रतिगोटा तीन र बिरुवा प्रतिगोट ८० का दरले बिक्री हुँदै आएको छ । उनी भन्छन्, 'चार वर्षअघि ३२ लाख लगानीमो कागतीखेती सुरुआत गरेँ । अहिले उखु, साग, केराउ, प्याज, लसुनलगायतका नगदे बाली छन् ।' बगानमा वार्षिक रु सात लाख दाना र १० हजारभन्दा बढीको बिरुवा उत्पादन हुने गरेको छ । कागती र बिरुवाले राम्रो उत्पादन दिन थालेपछि धेरै टाढाका कृषकले पनि खरिद गर्ने गरेका छन् । बिरुवा बिक्रीबाट रु आठ लाखसम्म आम्दानी हुने गरेको छ । कागतीको दाना र बिरुवाबाट वार्षिक २० लाखमाथि आम्दानी हुने गरेको कृषक न्यौपाने बताउँछन्। कागतीका बोट हुर्किँदै जाँदा क्याङ्गस र फङ्मसजस्ता रोगले निकै सताउने गरेको उनले बताए। कृषि प्राविधिकिसमेत रहेका न्यौपाने रोगले सताएमा बोटले राम्रो उत्पादन दिन नसक्ने बताउँछन्। उनी भन्छन्, 'ग्रामीण भेगका यस्ता फार्मले राज्यबाट अनुदान पाउन निकै झन्झट ब्यहोर्नुपरेको छ।' रासस"

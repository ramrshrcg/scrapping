शीर्षक,विवरण
चीरहरणमा समानुपातिक सूची,"संघीय संसद् र प्रदेशसभाको निर्वाचन परिणामले देश उच्च राजनीतिक सरगर्मीमा छ। स्थापित भनिएका दलको क्षय र नवोदित दलहरूमा बढ्दै गरेको आकर्षणका कारण आगामी राजनीतिक कोर्स अझ रहस्यमयी बन्दैछ। आउने सरकार कस्तो र कस्को बन्छ भन्नेमा विभिन्न अनुमान तथा आकलन गरिँदैछन्। अहिले दलहरूले बुझाएको समानुपातिक सदस्यको अन्तिम सूचीले बहसको नयाँ धार बनाउँदैछ। सूचीमा राष्ट्रिय राजनीतिमा प्रभावशाली नेताहरूका नातागोता, श्रीमती तथा ससुराली, प्रेमिका, माइतीमावली अनि आसेपासेहरू उल्लेख्य छन्। परिवारवाद तथा पैसावाद मौलाउँदैछ। केहीले त समानुपातिकको पद खरिदबिक्री हुने पनि भनिरहेका छन्। छिटफुट उद्यमी अनि अन्य खालका पेसागत मानिस समानुपातिकमा परेका त छन्। तर अधिकांश सदस्यको नामावली हेर्दा सूची साँच्चै शरमलाग्दो छ। कांग्रेसबाट प्रधानमन्त्री पत्नी, गृहमन्त्रीको दोस्री पत्नी, चेक बाउन्स प्रकरणमा कालोसूचीमा रहेका व्यक्तिसमेत सिफारिस भएका छन्। एमालेबाट धर्म परिवर्तनका अगुवा एकनाथ ढकाल सिफारिसमा छन्। एक उपाध्यक्षकी श्रीमती तथा महासचिवकी बहिनी समानुपातिकबाट संसद् छिर्दैछन्। नयाँ भनिएको राष्ट्रिय स्वतन्त्र पार्टीबाट प्रवक्ताकी निजी कर्मचारी सिफारिस भइन्। दलहरूले सम्बन्धित समूहको प्राथमिकता क्रमलाई समेत उल्लंघन गरे। केही दलले त कोटाभन्दा बढी सिफारिस गरेको समाचार आए। माओवादी र जनता समाजवादी पार्टीमा पनि समान दृष्टान्तहरू देखिए। गणतन्त्रात्मक संसद्का सदस्यलाई पञ्चायतकालीन नेता र दरबारभक्त पशुपतिशमशेरले शपथ खुवाउँदै छन्। उनी राप्रपाका समानुपातिक हुन्। नातागोता केही पनि नपरेरै समानुपातिकमा आएका पनि सबै विशुद्ध दलका कार्यकर्ता र नेतृत्वका भजन टोली छन्। यसरी मनमौजी ढंगले परिवारका सदस्यलाई ल्याउनु गलत हो। यद्यपि राजनीतिमै धेरै समय सक्रिय अरू कसैलाई बनाउनु पथ्र्यो भन्नुले पनि समानुपातिकको मर्मलाई बोक्न चाहिँ सक्दैन। राजनीतिक पृष्ठभूमि र सक्रियतामात्र भएका व्यक्तिहरूलाई समानुपातिकमा पठाएर खराब प्रयोग गरिरहेका थियौं। अब त अझै तल झरेर श्रीमती वा सालासाली क्लब बनाउनाले समानुपातिक अवधारणाकै चीरहरण भएको छ। देशको समृद्धि अनि सभ्य राजनीतिक परिवर्तन र अभ्यासका लागि सबै दलले समानुपातिकका सबै सदस्य गैरराजनीतिक छान्नुपर्छ। पत्रकारिता, कला, साहित्य, उद्योग, विज्ञान, विद्युत्, पर्यटन, शिक्षा, स्वास्थ्य, पूर्वाधार, उद्यमशीलता, अर्थ, अन्तर्राष्ट्रिय सम्बन्ध, कूटनीति, प्रविधि, न्यायलगायत अन्य विभिन्न विधाका विज्ञ, दक्ष, काबिल व्यक्तिहरू त्यहाँ ल्याउनुपर्छ। म्याक्स क्रिचकृत पुस्तक इन्कुल्जन एन्ड एक्सक्लुजन इन् द ग्लोबल एरियामा समावेशी बनाउने अभ्यासका लागि घुमाउरो पारामा राष्ट्रियसभा र समानुपातिकताको दुरुपयोग भइरहेको भनिएको छ। हामीले पनि त्यही गर्यौं। समानुपातिकको सूचीलाई समावेशीको आधार बनाएर हामीले समावेशी अनि समानुपातिक दुवैको चीरहरण गर्दैछौं। राजनीतिमा समावेशिता र समानुपातिकता एकअर्काका परिपूरक मात्रै हुन्, पर्याय होइनन्। एक अर्कोसँग जबर्जस्त जोडेर नभई स्वतन्त्र प्रयोग अनिवार्य गर्नुपर्छ। समावेशी राजनीतिक स्वरूपमा नागरिक संख्याको अनुपात हो। समानुपातिकको अभ्यास पूर्ण प्राविधिक विशेषज्ञता र सम्भावित योगदानको अनुपातिक सहभागिताको सरोकार हो। समावेशी, विशुद्ध राजनीति समावेशिताले विभिन्न धरातल र आधारमा पिछडिएका मानिसलाई प्रत्यक्ष निर्वाचनद्वारा नै राजनीतिको मूल प्रवाहीकरणमा ल्याउनु पर्छ। उनीहरूलाई कसैको निगाहा वा सूचीमा नभै आम नागरिकद्वारा निर्वाचित भएको महसुस गराउनुपर्छ। राष्ट्रमा आफ्नो र आफूहरूको समुदायको पनि अधिकार रहेको अनि त्यसको सम्मान भएको आभास दिनुपर्छ। ती प्रतिनिधिबाट तत्तत् समुदायका पीडा एवं समस्या सुन्दै समाधान र उत्थानका उपायमा बहस तथा अभ्यास गर्नुपर्छ। साझा विषयमा सबै एकाकार रहनु पर्छ। वास्तवमै सशक्तिकरण गर्नुपर्ने समावेशिताको पक्षलाई पार्टी हठको सञ्चारणमा संकुचन गर्र्यौं। समावेशीको अभ्यास यसरी गर्दैछौं कि कुनै निर्णय गर्दा उनीहरूको विरोध नहोस्। उनीहरूलाई मूल प्रवाहीकरणभन्दा उनीहरूको अनुमति लिएर आफ्नो पक्षमा निर्णय गराउने अभ्यास हुँदैछ। लेखक महेन्द्र लावतीका अनुसार समावेशिताका मुख्य दुई आधारमध्ये हामीले दोस्रो र खराब परीक्षण गर्यौं। समावेशी बनाइएका अधिकांश सदस्य ताली बजाउन र गाली गर्नलाई प्रयोग भए। जसले समावेशितालाई सजीव बनाउन सकेन। समावेशी राजनीतिक चरित्र हो यसले प्रत्यक्ष निर्वाचनमै आफ्नो रूपधारण गर्नुपर्छ। राजनीतिक पार्टीहरूले भाषा, क्षेत्र, लिंग, प्रजाति, समुदायसमेत हरेक हिसाबले पूर्ण समावेशी चरित्रको उम्मेदवारहरूको समीकरण बनाउन सक्नु पर्छ। बिना समानुपातिकता नै समावेशी चरित्रको राजनीति बनाउनु पार्टीहरूको व्यवस्थापकीय कौशलता हो। प्रत्यक्ष निर्वाचनमा नै पार्टीहरूले ती प्रकारका मानिसलाई सम्मानसाथ प्रतिस्पर्धाको मैदानमा उतार्नुपर्छ। अनि समानुपातिक तथा राष्ट्रिय सभाजस्ता अन्य सदनलाई चाहिँ पूर्ण कौशलको प्राविधिक तथा विज्ञतापूर्ण अंग बनाउनुपर्छ। समानुपातिक, पूर्ण विज्ञता र कौशल १९औं शताब्दीको मध्यतिर डेनमार्कका कार्ल एन्डर्याएसँग मिली बेलायतका टोमस ह्यारे र जोन स्टुवार्ट मिलले समानुपातिकको अवधारणालाई बहसमा ल्याए। यस्तो प्रतिनिधित्वलाई पूर्णतया गैरराजनीतिक छनोट मानिन्छ। एक अनुसन्धान द पोलिटिक्स अफ डेमोक्रेटिक इन्कुल्जनमा समेत समानुपातिकता राजनीतिक नभई प्राविधिक रूपमा देखिनुपर्ने उल्लेख छ। धेरै देशमा यस्तो अभ्यास सार्थक बनाउन एक सदनात्मक संसद् भए त्यसैमा समानुपातिकबाट विज्ञ मानिसहरू ल्याइन्छ। दुई सदनात्मक भए राष्ट्रियसभामार्फत आवश्यक विज्ञता भिœयाउने गरिन्छ। यसको राम्ररी अभ्यास भएका ब्राजिल, इटाली, स्पेन, दक्षिण अफ्रिका, युक्रेन, रसियामा राष्ट्रियसभा वा समानुपातिकमा आएका अधिकांश सदस्य गैरराजनीतिक बनावटका विज्ञ र विशेषज्ञ देखिन्छन्। हामीले समानुपातिक र राष्ट्रियसभा दुवै पद्धति प्रयोग गरे पनि सार्थक अभ्यास चाहिँ गर्न सकेनौं। राष्ट्रियसभा वा समानुपातिक भनेको कार्यक्रम र योजनाहरूका आधारमा राष्ट्रिय विकासका विभिन्न आयामलाई सघाउन सक्ने दक्ष, विज्ञ, क्षमतावान् र सामथ्र्यवान् मानिस छान्ने प्रबन्ध हो। देशको विकास र घोषणापत्रका वाचाअनुसारको प्राप्ति राजनीतिकर्मीबाट मात्रै सम्भव छैन। राजनीति इतरका मानिसको संख्या ठूलो छ। उनीहरूको विशिष्ट सहयोग अनि निस्वार्थ योगदान देशको समृद्धिका लागि अति आवश्यक सर्त हो। पार्टीहरूसँग राजनीतिक अभिव्यक्ति भएका घोषणापत्र चाहिँ हुन्छन्। ती योजनालाई सार्थक बनाउन अब्बल मानिसको आवश्यकता हुन्छ। यसका लागि राष्ट्रियसभा वा समानुपातिक तर्फबाट विभिन्न समूहका शीर्ष अनुभवी, विज्ञ र विद्वान् अभ्यासकर्ताहरूलाई राज्य सञ्चालनमा योगदान दिन सहजीकरण गर्नुपर्छ। समानुपातिक अथवा अन्य सदनजस्ता प्रावधानमा राजनीतिक मानिस नै ल्याउँदा त्यसले कुनै नयाँ अतिरिक्त अनुभव र ज्ञानलाई संसद्मा ल्याउँदैैन। राजनीतिकै नाच नाच्ने र सिद्धान्तकै गीत गाउने अनि नातागोता र पारिवारिक सदस्यलाई ल्याउँदा देशले विविध आयामका विशेषज्ञताबाट वञ्चित हुन्छ। तसर्थ, समानुपातिकमा संख्या होइन, सोचको प्रतिनिधित्व हुनुपर्छ। मान्छे होइन मुद्दा प्रमुख बन्नुपर्छ। दल र व्यक्ति होइन बहुआयमिक विज्ञताको प्रतिनिधित्व रहुनुपर्छ। राष्ट्रियसभा र समानुपातिकता जनसंख्याको अनुपात नभई देशलाई समृद्ध बनाउन चाहिने विविध प्रकारका योगदानको अनुपातको प्रतिनिधित्व हो। देशको सामूहिक र सर्वांगिण विकासको प्रस्ट योजना कार्यान्वयन गर्न आवश्यक दक्ष, अनुभवी, विज्ञ, पेसाकर्मी, वैज्ञानिक र विशेषतः गैरराजनीतिक चरित्रको सामथ्र्यसम्पन्न जनशक्ति जमघट गराउने सुनौलो परीक्षण हो। तर हाम्रो राजनीतिमा यस्तो अभ्यास हुन सकेन। निरन्तर अप्राविधिक, अनभिज्ञ मानिसको प्रधानता रहँदा राजनीतिले देशलाई विकासको गतिमा दौडाउन सक्दैन। उनीहरूसँग भाषण गर्दै नारा घोकाएर, झन्डा बोकाएर जनतालाई वुद्धिविलासमा अल्मल्याउने कौशलता हुन्छ। तर कसरी विकासोन्मुख गतिविधिको सघनता सम्भव बनाउने भन्ने प्राविधिक ज्ञान कम हुन्छ। तसर्थ राजनीतिमा विभिन्न क्षेत्रका विज्ञ मानिसहरूको पदार्पण आवश्यक पर्छ। अमेरिकाको राजनीतिक अभ्यासमा पछिल्लोपटक वकिलको संख्या अधिक छ। आर्थिक विकासमा दु्रतगति लिएका बाघ अर्थतन्त्र मानिने चीन, जापान, दक्षिण कोरिया, भियतनाममा प्राध्यापक विद्वान् तथा वैज्ञानिकहरूको राजनीतिक मनोनयन उच्च देखिन्छ। यसरी कुनै अन्य पेसागत क्षेत्रमा लामो समय काम गरेका विज्ञ मानिस राजनीतिमा आउँदा कम्तीमा दुईवटा फाइदा हुन्छ। उनीहरूले जीविकोपार्जनका लागि देशको ढुकुटी दुरुपयोग गर्नु पर्दैन। उनीहरूसँग आफ्नो क्षेत्रको द्रुततर अभिवृद्धि गर्न प्रशस्त अनुभव र कौशलता हुन्छ। अवसर केलाउने क्षमता रहन्छ, चुनौतीको बोध गर्ने ज्ञान हुन्छ। तसर्थ विभिन्न क्षेत्रबाट चामत्कारिक पात्र राजनीतिमा ल्याउने प्रयास हुन्छ। देशको विकासमा विशेष सल्लाह र सहायता लिन अन्य क्षेत्रका प्राविधिक, विज्ञ र विश्वासिला मानिसलाई समेट्न समानुपातिकताको प्रयोग हुनुपर्छ। नेपालमा भने राष्ट्रियसभा तथा समानुपातिकता विज्ञताबाट राजनीतिक भीडमा अनि भीडबाट पनि संकीर्ण परिवारवादमा जाँदैछ। राष्ट्रियसभा र समानुपातिक राजनीति प्रदूषित गर्ने विषादी बन्दैछ। समानुपातिक लोकतन्त्रको भद्दा मजाक हुँदैछ। यथाशक्य यथोचित सुधार नभए निकट भविष्यमा यो अभ्यास देश र राजनीतिका लागि अवैज्ञानिकमात्र हैन, आत्मघाती पनि हुन सक्छ। समानुपातिकमा छानिएका सदस्यलाई आत्मसुखानुभूति त होला तर आम नागरिकबाट सम्मान चाहिँ सायदै हुन्छ। अधिकांश ती सदस्यले देशप्रति आफ्नो अहिलेसम्मको योगदान र भविष्यमा दिन सक्ने विज्ञताको स्वमूल्यांकन गर्दा आफैंलाई लाज लाग्न सक्छ। यो दलले चाहिँ योग्य र दक्ष मानिसलाई प्रतिनिधित्व गरायो है भन्ने वातावरण कसैले निर्माण गर्न सकेनन्। यस्तै हर्कतको कारण दलहरूले विश्वास गुमाउँदै गएको देखिन्छ। दलहरूलाई निर्वाचनको परिणामले दुःख महसुस भएको त होला। सोचेको परिणाम नआएकोमा अलिक अफसोच त लागेकै होला। तर उनीहरू नागरिक भावना बुझ्न र लोकप्रिय काम गर्न तयार छैनन्। उनीहरू सुधार्न प्रयास गर्दैनन् भन्ने स्पष्ट सन्देश चाहिँ विचरण गरेको छ। यस पटकको निर्वाचनबाट केही सन्देश आत्मसात् गरेर दलहरू सुध्रन्छन् कि भन्ने झिनो विश्वासलाई समानुपातिकको सूचीले अझै दूर बनाएको छ। समानुपातिकको सूची गनाएको छ।"
काठमाडौं अन्तर्राष्ट्रिय विमानस्थलदेखि बाराको निजगढसम्म,"निजगढ अन्तर्राष्ट्रिय विमानस्थल हिजोआज निकै चर्चा परिचर्चाको विषय बनेको छ (सायद अग्रपंक्तिको हवाई चालक भएर हो कि !) यसलाई मैले सकारात्मक दृष्टिले हेर्ने गरेको छु। आधुनिक उड्डयन विज्ञान अति विकसित अवस्थामा छ, यसको विकास र विस्तार निरन्तर चलिरहेको छ, चलिरहने छ, निःसन्देह। यसले यातायातमा नयाँ आयाम सिर्जना गरेको छ आकाश मार्ग, जसले विश्वलाई ने संकुचित बनाएको छ। पहिले बुढाबाहरू भन्ने गर्थे अंग्रेजको देश बेलायत धेरै टाढा छ, समुद्री मार्गबाट एक महिना बेसी समय लाग्छ भनेर। आजका अनुज पुस्ता भन्छन् १०१२ घण्टामै लन्डन पुगिन्छ भनेर। तर एक घण्टामा हजार किलोमिटरको दूरी छिचोल्ने वाइडबडी विमानलाई नियमित व्यावसायिक उडान सञ्चालन गर्न काठमाडौं विमानस्थलले प्राविधिक दृष्टिकोणबाट स्वीकृति दिनु असम्भव छ। यो वास्तविक यथार्थता हो। यसको विकल्पको खोजी अपरिहार्य छ र त्यो भनेको निजगढ मात्र हो। जहाँ अन्तर्राष्ट्रिय नागरिक उड्डयन संगठनको मापदण्डअनुसार बी७ फोर७ ४००, ए३८० जस्ता जम्बोसुपर जम्बो र विश्वकै ठूला तथा सबैभन्दा बेसी मालसामान ढुवानी गर्ने फ्रेटर विमानहरू असीमित रूपमा सञ्चालन गर्न सकिनेछ (अतः नेपालीले भविष्य द्रष्टाको दृष्टिकोणबाट भावी सन्ततिको भविष्यलाई हृदयंगम गर्दै सोचौं।) संयुक्त राष्ट्रसंघ सदस्य राष्ट्रहरूका निम्ति लामो अवधिसम्म टिक्न सक्ने दिगो विकासका लक्ष्यहरू निर्धारित गरेको छ। ती यस प्रकार छन्, गरिबी र भोकको अन्त्य, स्वास्थ र कल्याण, गुणस्तरीय शिक्षा, लैंगिक समानता, सफा पानी र सरसफाइ, स्वच्छ उर्जा, आर्थिक वृद्धि, उद्योग र पूर्वाधार, असमानता निर्मूल, दिगो सहर र समुदायहरू जिम्मेवार उपभोग र उत्पादन, जलवायु, समुद्री जैविक विविधता, भूमि जैविक विविधता, शान्ति र न्याय आदि। विमानस्थलको विकास उद्योग र पूर्वाधार शीर्षकअन्तर्गत पर्छ। किनभने, यसले समुद्रपारसम्म हवाई यातायातको पूर्वाधार तैयार पार्ने छ, जुन यात्रु तथा मालसामान ढुवानी तथा पर्यटन व्यवसायको मुख्य स्रोत तथा आधार बन्नेछ। भूपरिवष्ठित मुलुकका लागि असीमित आकाश मार्गले मात्र भावी नेपालको भविष्य निर्माण गर्ने हुँदा संयुक्त राष्ट्रसंघले निर्धारण गरेको दिगो विकासका लक्ष्यहरूमध्ये उद्योग र पूर्वाधारले नै प्रथम प्राथमिकता पाउने निर्विवाद छ। यो आर्थिक वृद्धिको स्रोतसमेत भएकोले वर्तमान पुस्ताले भावी पुस्तालाई दिनुपर्ने एवं दिन सक्ने निजगढ परियोजना नै दिगो विकास हो। विश्व वातावरण आयोगले पनि भविष्यको पुस्ताको आवश्यकतालाई मध्यनजर राखी सञ्चालन गरिने आयोजनाहरूलाई नै दिगो विकास भनी परिभाषित गरेको छ। निजगढ दीर्घकालीन योजना भएकाले यसको सकारात्मक प्रतिफलको आकारप्रकार डेढदुई दशकमा स्पष्टसँग दृष्टिगत हुनेछ, निर्धक्क हौं। नेपालको आकाश मार्ग पृथ्वीमा यातायातका दुई मार्ग हुन्छन्, स्थलमार्ग र जलमार्ग। नेपालको पूर्वपश्चिम र दक्षिण बृहत् भारतको सिमानाले घेरिएको छ भने उत्तरतर्फ चीनको स्वशासित तिब्बतको साँधमा प्राकृतिक महान् पर्खाल छ हिमालयन हिमशृंखला। नेपालको यस भूपरिवेष्टित असहज भौगोलिक स्थितिलाई भावनात्मक भाषामा राजा पृथ्वीनारायण शाहले दुई ढुंगाबीचको तरुल भनी नेपाली जनतालाई स्मरण गराउनु भएको थियो। विश्वमा तेस्रो मार्ग भनेको हवाई यातायात तथा आकाश मार्ग हो, जुन दोस्रो महायुद्धपश्चात् (सन् १९५२) सुरु भयो । यसले अन्ततः यातायातमा नयाँ, बृहत् एवं प्रभावकारी आयाम थपेको छ। नेपाल पनि यस विकास प्रणालीलाई मूकदर्शक भएर हेरिरहेको थिएन। त्रिभुवन अन्तर्राष्ट्रिय विमानस्थलको इतिहास हाम्रा अग्रजहरूले १ जुलाई १९५८ मा एउटा डकोटा डीसी३ विमानद्वारा शाही नेपाल वायुसेवा निगम प्रालिको स्थापना गरेका थिए नेपाल सरकारको ५१ प्रतिशत र भारतीय नागरिक मयुरभन्नको ४९ प्रतिशत साझेदारीमा। एक वर्षनै विदेशी साझेदार हटाएर शानेवानिलाई एकलौटी स्वामित्व गरी राष्ट्रिय ध्वजावाहक बनाउनु चुनौतीपूर्ण एवं गौरवशाली कदम थियो। डकोटा विमान मात्र सञ्चालन गरिरहेको निगमको निम्ति ६५ सय फिट लम्बाइको जेट विमानस्थल निर्माण गरी जेट ट्याक्सी वे, पार्किङ, टर्मिनल भवन आदि तम्तयार पारी त्रिभुवन अन्तर्राष्ट्रिय विमानस्थल नामकरण गरिनु रहस्यपूर्ण थियो, जबकि निगमले चौतर्फी डकोटा विमानमात्र सञ्चालन गरिरहेको थियो। जनवरी १९६७ मा नयाँ विमानस्थल तयार भएको लगत्तै दुई महिनापछि उक्त विमानस्थलमा नोइङ ७०७ अवतरण भयो, जस्मा जर्मनीका राष्ट्रपति हेनरिच लुब्के नेपालको राजकीय भ्रमणमा आएका थिए। त्यसपछि नेपालमा थाई इन्टरनेसनलले क्माराभल जेट विमान एसई२१० द्वारा बैंकक काठमाडौं नियमित उडान सञ्चालन गर्यो। भूपरिवेष्टित नेपालमा आकाश मार्गद्वारा हवाई यातायातको यो पहिलो सुरुआत थियो। निगमका योजनाकारअर्थशास्त्रीहरूले भूपरिवेष्टित नेपाललाई हवाई मार्ग सञ्चालन गर्न उड्डयनसम्बन्धी प्राविधिक ज्ञान अत्यावश्यक भएको महसुस गरी निगमको व्यवस्थापन तीन वर्षका लागि एयर फ्रान्सलाई सुम्पेका थिए, तर निर्दिष्ट मेन्डेटसहित ती थिए निगमको व्यवस्थापन स्तर वृद्धि गरी जेट विमान सञ्चालन गर्ने एवं आन्तरिकतर्फ नेपालको विकट भौगोलिक स्थितिलाई उपयुक्त हुने स्टल विमानको विकास र विस्तार गर्ने लक्षित समयावधिभित्र एउटा बोइङ बी७२७ ले चार अन्तर्राष्ट्रिय गन्तव्यहरूमा नियमित उडान र विश्वकै जटिल लुक्ला विमानस्थललगायत अन्य नो स्टलपोर्टहरूमा ट्विनअटर डीएचसी६ द्वारा नियमित उडान सफलतापूर्वक सञ्चालन गरी निगमको व्यवस्थापन नेपाली विज्ञहरूलाई हस्तान्तरण गरी एयर फ्रान्सले बिदाइ लिएका थिए। त्यस अनुभवबाट नेपाली व्यवस्थापकहरूले प्राविधिक एवं व्यावहारिक रूपमा वाइडबडी समेतलाई उपयुक्त हुनेगरी सन् १९७५ मा धावनमार्ग १० हजार फिटमा विस्तार गराएका थिए। त्यसपश्चात् निगमको उत्तरोत्तर प्रगति भई पाँच जेट विमानहरूद्वारा पप १४ अन्तर्राष्ट्रिय गन्तव्यहरूमध्ये युरोपमा बेलायत, जर्मनी र फ्रान्स तथा पूर्वी एसियामा चीन, जापान र दक्षिण कोरियामा नियमित हवाई यातायात सञ्चालन भइरहेको अवस्था थियो। निगमको वार्षिक आम्दानी आजको अढाइ दशक पहिले यूएस डलर ११० मिलियन पुगेको थियो। आज हामी कहाँ छौं (?) र किन यस्तो स्थितिमा ! स्ट्रक्चरल लाइफ बाँकी भएका बी७२७ हरूलाई कुनै योजना वा उद्देश्यबिना अनायास सन् १९९४ मा स्क्रेपको मूल्यमा बिक्री गरेपश्चात् निगम एकाएक ठाडो ओरालोतर्फ लाग्यो। विमानको क्षमता ६० प्रतिशत र यात्रु सिट क्षमता ५८ प्रतिशतले घटेपछि गन्तव्यहरू र नियमित उडान संख्या सोही अनुरूप ह्रास हुनु स्वाभाविक थियो। त्यसपश्चात् निगमप्रति यात्रु र ट्राभल एजेन्सीको विश्वसनीयता घटेपछि विमानको अकुपेन्सी स्वतः कम हुनु अस्वाभाविक थिएन। सोही वर्षदेखि निगम घाटामा जान थाल्यो। शानेवानिको उडान ६० प्रतिशतले घटे पनि काठमाडौं विमानस्थलमा अन्तर्राष्ट्रिय उडान सेवा भने क्रमिक रूपमा वृद्धि भइरहनु स्वाभाविक थियो। विदेशी अपरेटरहरूमध्ये कसैले फ्लाइट फ्रिक्वेन्सी बढाए, कसैले धावनमार्गको वहन शक्तिभन्दा बेसीको बी७२७ द्वारा नियमित उडान सञ्चालन गरे। कस्तो अनर्थ ! अत ट्राफिक कन्जेसनका कारण सन् १९९५ तिर दोस्रो अन्तर्राष्ट्रिय विमानस्थलको आवश्यकता महसुस हुन थाल्यो। हवाई ट्राफिक बढेर मात्र विमानस्थल व्यस्त भएको भने पक्कै होइन्। यसका अन्य कारणहरू बेसी छन्, जसले दोस्रो अन्तर्राष्ट्रिय विमानस्थलको अपरिहार्यता संकेत गर्यो। दोस्रो अन्तर्राष्ट्रिय विमानस्थलको आवश्यकता काठमाडौं उपत्यका पूर्व पश्चिमतिर लम्बिएको र उत्तर दक्षिणपट्टि साँघुरो छ तर यहाँको धावनमार्ग २००२ साँघुरोतिर फर्किएको छ। तसर्थ, धावनमार्गको दुवैतर्फ पहाडहरू नजिक छन्। त्यसैले यहाँ इन्स्ट्रुमेन्टल ल्यान्डिङ सिस्टम (आईएलएस) स्थापित गर्न नमिल्ने भएकोले रन्वे ०२ मा भीओआरडीएमई स्टेपडाउन एप्रोच प्रयोग गरिएको हो। यहाँको भौगोलिक स्थिति राम्रो जानकारी नभएका वा बानी नपरेका चालकलाई खराब मौसमका बखत कहिलेकाहीँ असहज महसुस हुन सक्छ। २८ सेप्टेम्बर १९९२ मा पाकिस्तान इन्टरनेसनल एयरलाइन्सको एयरबस ए३१० यहाँ भट्टेडाँडामा दुर्घटना भएको थियो। अहिले यहाँ आरएनएभीआरएनपी एप्रोच प्रणाली पनि स्थापित गरिएको छ, जुन भीओआरडीएमई एप्रोचभन्दा तुलनात्मक दृष्टिले बेसी एक्युरेट छ। प्रायः हरेक अन्तर्राष्ट्रिय विमानस्थलमा आईएलएस जडान भएको हुन्छ। जसको ल्यान्डिङ मिनीमा केटेगोरी २२ अनुसार क्रमशः २०० फिट १०० फिट र ५० फिट हुन्छ। १ आईएलएस प्रिसिजन एप्रोच सिस्टम भएकोले यसको ल्यान्डिङ मिनिमा कम हुन्छ। काठमाडौंमा हाल प्रयोग हुने प्रविधिहरू भीओआरडीएमई एप्रोचको मिनिमा ६३० फिट र आरएनएभीआरएनपीको तीन सय फिट छ। मिनिमा उचाइमा धावनमार्ग नदेखिए विमान वैकल्पिक विमानस्थलमा जाने वा काठमाडौंको होल्डिङमा कुर्ने सिवाय अर्को विकल्प हुँदैन। काठमाडौंना आउने सम्पूर्ण अन्तर्राष्ट्रिय जेट विमानहरू रनवे ०२ मा अवतरण गर्नु पर्छ किनकि, त्यही मात्र इन्ट्रुमेन्ट प्रविधिजडित धावनमार्ग हो उत्तरपट्टिको रनवे२० दृष्टिगोचर (भीएफआर रनवे) हो। काठमाडौं रनवे२० को लम्बाइ ३,०७८ मिटर छ तर रनवे०२ को ल्यान्डिङ डिस्ट्यान्स अभाइलेवल २,७७८ मिटर छ। जुन रनवेमा जेट अवतरण गर्छ त्यसको लम्बाइ नै झन् ३०० मिटर छोटो छ, भीएएसआईको कारण। काठमाडौं उत्तरपट्टिको रनवे२० को थ्रेसहोल्ड इलेभेसन ४३९५ फिट र दक्षिणको फ्रेसहोल्डको उचाइ ४,३२० फिट छ, अर्थात् धावनमार्ग उत्तरबाट दक्षिणतर्फ ७५ फिट ओरालो छ१२ प्रतिशत डाउन स्लोप। काठमाडौंबाट टेक अफ् गर्दा ओरालो धावनमार्गमा बढी तौल बोक्न सक्ने हुँदा सबै अन्तर्राष्ट्रिय जेट विमानहरूले टेकअफको निम्ति रनवे२० प्रयोग गर्नु बाध्यात्मक अवस्था हो। किनभने विमानमा अवतरणभन्दा टेकअफ् अवस्थामा बेसी इन्धन आवश्यक पर्छ गन्तव्यस्थल पुग्न। विमानहरू एउटै धावनमार्गबाट ल्यान्डिडटेक अफ गर्दा उडानहरू छिटो, छरितो सञ्चालन भइरहेको हुन्छ, तर एउटा रनेबाट टेकअफ र अर्को रनवेबाट अवतरण गर्दा धावनमार्ग धेरैबेर व्यस्त भएको हुन्छ। यस्तो असुविधा भएको विमानस्थल विश्वमा विरलै होला। तर यसले काठमाडौंको एयरकन्जेसनलाई भने अत्यधिक नकारात्मक असर पारेको छ। रनवे ओकुपेन्सी टाइम (आरओटी) धावनमार्गमा विमान टेक अफ र अवतरणबीच लाग्ने समयलाई आरओटी भनिन्छ। हरेक जेट विमान रनवे२० नाट टेकअफ अनिवार्य रूपमा रनवे ०२ मा अवतरण गर्नुपर्ने असामान्य अवस्थाबाट आरओटीमा वास्तविक के, कस्तो र कति असर पर्दो रहेछ भनी एउटा अनुसन्धानात्मक अध्ययन (डेभलपमेन्ट स्टडी अफ सिभिल एभिएसन इन नेपाल ः जाइका, १९८९ सेप्टेम्बर) गरिएको थियो। त्यो उड्डयनका प्राविधिकहरूको नैसर्गिंक रुचि बढाउने विषय बनेको थियो। काठमाडौंमा विमान ल्यान्डिङपछि टेकअफ् अर्थात् ल्यान्डिङ फलोड बाई टेकअफ् गर्दा आरओटी जम्मा २ मिनेट ३५ सेकेन्ड लाग्ने, तर टेकअफपश्चात् अवतरण अर्थात् टेकअफ् फलोड बाई ल्यान्डिङ गर्दा १० मिनेट ०१ सेकेन्ड लाग्ने एसआईडी र मिस एप्रोच प्रोसिजरका कारण हुन्। अझ भयावह स्थिति भनेको टर्बोप्रप विमान एसआईडीमा रनबे२० बाट टेकअफपश्चात् जेट विमानको अवतरण हुँदा आरओटी १५ मिनेट ३५ सेकेन्ड लाग्ने प्रतिवेदनमा उल्लेख छ। अतः सक्षम ट्राफिक कन्ट्रोलरले टेकअफ विमानलाई ५१० मिनेट स्टार्ट अप ढिला गरेर पहिले आगन्तुक विमानलाई ल्यान्डिङ गराए आरओटी घटाउन निकै सहयोग पुर्याउन सक्दो रहेछ भन्ने प्रस्ट हुन्छ। यो गणित आजको साढे तीन दशक पहिलेको हो। सन् १९९५ तिर नै यिनै कारणहरूले दोस्रो अन्तर्राष्ट्रिय विमानस्थलको खोजी गर्न सुरु भइसकेको थियो। दुई दशक पहिले बनिसक्नु पर्ने दोस्रो अन्तर्राष्ट्रिय एयरपोर्ट गौतम बुद्ध अन्तर्राष्ट्रिय विमानस्थल ढिला भए पनि सञ्चालनमा आइसकेको अवस्था छ। दुर्घटना किन र कसरी हुन्छ ? विमानले एउटा उडान भर्न ६ ओटा उडानक्रम पार गर्नु पर्छ टेकअफ, क्लाइन, क्रुज, डिसेन्ड एप्रोच र लेन्डिङ। त्यस सिलसिलामा जहाँनिर उडानक्रम भंग हुन्छ, त्यहाँ दुर्घटना अपरिहार्य हुन्छ। अतः बढी दुर्घटना हुने उडानक्रमलाई ज्यादा जोखिमी मानिने सैद्धान्तिक आधारमा विमान अवतरण र टेकअफलाई हवाई उड्डयनमा क्रिटिकल फेज मानिन्छ। संयुक्त राज्य अमेरिकाको सन् १९८५ को तथ्यांकअनुसार अवतरणक्रममा २८ प्रतिशत र टेकअफ क्रममा १९ प्रतिशत गरी समग्रमा ४७ प्रतिशत दुर्घटना विमानस्थलमा भएको देखिएको छ। नेपालको दसबर्से (२००६२०१५) सम्मको तथ्यांक पनि हुबहु मिल्दोजुल्दो छ, लेन्डिङटेकलफ दुर्घटना क्रमशः २७ प्रतिशत र १८ प्रतिशत अर्थात् समस्तमा ४५ प्रतिशत। यसबाट हवाई उड्डयनमा सबैभन्दा बेसी दुर्घटना अवतरण क्रममा र दोस्रो टेकअफ क्रममा हुने गरेको तथ्यांकले पुष्टि गरेको छ। विमानस्थलमा किन यसरी असन्तुलित रूपमा अत्यधिक दुर्घटनाहरू हुने रहेछन् भन्ने विषयतर्फ उड्डयन व्यावसायिक विशेषज्ञहरूको ध्यानाकर्षण एवं अनुसन्धान हुनु स्वाभाविक हो। विश्वको अत्यधिक विमान घटनादुर्घटना रनवे एक्सकर्सन्सबाट हुने र उड्डयनमा आर्थिक हानिनोक्सानीको मुख्य जड पनि यही ने रहेछ। रनवे एक्सकर्सनका तीन प्रमुख अवस्थाहरू यस प्रकारका छन् अवतरण गर्ने विमान निर्धारित धावनमार्गको अन्त्यसम्ममा रोक्न नसकी रनवे बाहिर जानु वा अवतरण क्रममा रनवेभन्दा अगावै भुइँ छुनु हो। टेकअफ गरेको विमान रनवे छाडेर अकासिन नसक्नु वा टेकअफ बहिष्कार गर्दा धावनमार्गको अन्तिमसम्ममा रोक्न नसक्नु। टेकअफ रिजेक्टेड टेकअफ् वा ल्यान्डिङ गरेको विमान निर्धारित धावनमार्गको चोडाइबाट दायाँ बायाँतर्फ बाहिरिनुजस्ता यी अवस्थाहरूलाई पनि रनवे एक्सकर्सन्स भनिन्छ। मुख्यतः केही गरी रनवे एक्सकर्सन्स भइहाल्यो भने विमानचालकको नियन्त्रणभित्र रहिरहनु पर्ने उडानको सिद्धान्त हो, जसलाई कन्ट्रोल्ड एक्सिडेन्ट भनिन्छ। किनभने, नियन्त्रित दुर्घटनामा विमानमा भौतिक नोक्सानी, मानवीय क्षति तथा आर्थिक घाटा सारभूत रूपमैं कम हुन्छ। दुर्घटना विज्ञहरूले लामो अनुसन्धानद्वारा निकालेको निचोड तथा वैकल्पिक उपाय भनेको रनवे इन्ड सेफ्टी एरिया (रेसा) हो। रनवे एक्सकर्सन्सको पृष्ठभूमि विश्वका ४० संस्थाका एक सय जना उड्डयन व्यवसायका विशिष्ट विशेषज्ञहरूको अथक प्रयासहरूलाई लाइट सेफ्टी फाउन्डेसन र युरो कन्ट्रोलले समन्वयात्मक कार्य गरेका थिए। तिनका सुझावहरू समाहित मार्गदर्शन प्रकाशित सामग्री एवं कार्यक्रमहरूलाई समर्थन तथा टेवा भरोसा दिने विश्वका प्रख्यात संस्थाहरू थिए एयरपोर्ट काउन्सिल इन्टरनेसनल (एसीआई), सिभिल एभीएसन नेभिगेसन सर्भिसेस अर्गनाइजेसन (सीएएनएसओ), युरोपियन युनियन एभिएसन सेफ्टी एजेन्सी (ईएएसए) र इन्टरनेसनल एअर ट्रान्सपोर्ट एसोसिएसन (आईएटीए)। तिनका सुझाव, मार्गदर्शन र तत्सम्बन्धी दस्तावेज रनवे एक्सकर्सन्ससँग प्रत्यक्ष सम्बन्धित रहेका नियामक संस्था आईसीएओलगायत विमानस्थल व्यवस्थापन, वायुसेवा सञ्चालक एवं विमान निर्माताहरूलाई पेस गरिएका थिए। ग्लोबल एक्सन प्लान फर प्रिभेन्सन अफ रनवे एक्सकर्सन्स (जीएपीपीआरई) का यिनै बृहत् अध्ययनका नतिजास्वरूप आइकाओले आफ्नै अतिरिक्त खोजतलास तथा शोध अनुसन्धानपश्चात् वायुसेवा, विमानस्थल, एयरनेभिगेसन, विमान निर्माता तथा अन्य सम्बन्धित संस्थाहरूबाट अनुगमन, सञ्चालन तथा सुधार गर्न निर्देशिका जारी भएको अवस्था छ। तर, यो इतिहास भने पुरानो होइन, नौलो हो। विमानस्थलमा घट्ने ४७ प्रतिशत रनवे एक्सकर्सन्स दुर्घटनाहरूको निरोधात्मक विकल्प हो, रेशाको अनिवार्यता। रनवे एक्सकर्सन्सका कारण विमान धावनमार्गको निर्धारित लम्बाइचौडाइभन्दा बाहिर गएको बखत विमानमा हुन सक्ने सम्भावित खतरालाई कम गर्नु एवं मानवीय क्षति घटाउनु रेशाको मुख्य तात्पर्य हो। विश्वका अन्य केही ग्रहणयोग्य जानकारी पनि हेरौं, रनवे एक्सकर्सन्स व्यावसायिक हवाई यातायातमा अत्यधिक घट्ने दुर्घटना हुन्। आर्थिक दृष्टिकोणले यसलाई अत्यन्त हानिकारक घटनादुर्घटनाको रूपमा लिइन्छ। किनभने, यूरोपियन एभिएसन सेफ्टी एजेन्सी (ईएएसए) ले रनवे एक्सकर्सनलाई वाइडबडी विमानहरूको पहिलो दुई प्रमुख खतरा क्षेत्रमध्येमा वर्गीकरण गरेको छ। आईएटीएको ग्लोबल एक्सिडेन्ट डाटाबेसअनुसार सन् २०१९ को रनवे एक्सकर्सन्स दुर्घटनाबाट मात्र चार बिलियन अमेरिकी डलरभन्दा बेसी आर्थिक नोक्सानी भएको अनुमान गरिएको छ। हवाई यातायातको तथ्यांकमा आरई ओभर सूट र अन्डर सूटलाई मृत्युजन्य दुर्घटनामध्ये चौथो ठूलो मानिन्छ। ए ए एयरपोर्ट डिजाइन डिभिजनअनुसार झन्डै ९० प्रतिशत रनवे ओभरसुट तथा अन्डरसुट भएका विमानहरू तीन सय मिटर रेशाभित्र रोकिन सक्छन्। अतः विमानस्थलहरूमा रेशा उपलब्ध गराउनुको औचित्य रनवे एक्सकर्सन्सबाट हुन सक्ने सम्भावित भयावह घटनादुर्घटनाहरूको रोकथाम, निराकरण एवं मृत्युजन्य क्षतिलाई प्रभावकारी रूपमा न्यूनीकरण गर्नु हो। आईसीएओ र एफएएले यसैअनुरूप रेशा डाइमेनसन्स निर्धारण गरी कुनै रिक्वायरमेन्टस् (अनिवार्य हुनै पर्ने र कुनै रिकोमेन्डेड (प्रस्तावित सुझाव, तर पछि लागू हुने) सम्भाव्यतामा निर्देशन जारी गरेको अवस्था छ। तर, दुर्भाग्यवश काठमाडौं विमानस्थलमा रेशाको निम्ति जमिन नै उपलब्ध छैन। त्रिभुवन अन्तर्राष्ट्रिय विमानस्थल र रेशाको स्थिति आईसीएओ एनेक्स१४ एसटीआरपीएसमा धावनमार्गको लम्बाइ १८ सय मिटरभन्दा बेसी भएको विमानस्थललाई कोड४ केटेगोरी वर्गीकरण गरी त्यसमा रनवे इन्डको दुवैतिर ६० मिटर रेशा आवश्यक पर्ने प्राथमिक आईसीएओको रिक्वायरमेन्टस् थियो। वर्तमान अवस्थामा रनवे स्ट्रिपको अन्त्यबाट ९० मिटर आवश्यक भनिएको छ रनवे इन्डबाट स्ट्रिप इन्ड ६० मिटर हुन्छ। यस अर्थमा आईसीएओ रिक्वायरमेन्टस् १५० मिटर (६०९०१५०) हो। काठमाडौंमा अन्तर्राष्ट्रिय विमान अवतरण गर्ने धावनमार्ग ०२ हो। यसको ल्यान्डिङ डिस्ट्यान्स अभाइलेवल २,७७८ मिटर छोटो छ, रनवे२० भन्दा तीन सय मिटर छोटो। साथै काठमाडौंमा मुख्य चाहिने रेशा रनवेको उत्तरपट्टि नै हो, जहाँ कुनै जमिन नै छैन, बागमतीको छ ठाडो भीर। जहाँ गाह्रो उहीं साह्रो यो १५० मिटर रेशा धावनमार्गको दुई अन्त्यतिर मात्र होइन, चारैतिर चाहिने हो, रनवेको उत्तर, दक्षिण, पूर्व र पश्चिम। अतः काठमाडौं विमानस्थलमा रेशा उपलब्ध गराउनु असम्भव छ। उडानसेफ्टीको दृष्टिकोणबाट आइकाओको मापदण्ड अनुरूपको विमानस्थल र तत्सम्बन्धित ल्यान्डिङ, नेभिगेसन, कम्युनिकेसन, आपतकालीन सुविधायुत्ता हुनु अत्यावश्यक हुन्छ। एक घण्टामा हजार किलोमिटरको दूरी छिचोल्ने वाइडबडी विमानलाई नियमित व्यावसायिक उडान सञ्चालन गर्न काठमाडौं विमानस्थलले प्राविधिक दृष्टिकोणबाट स्वीकृति दिनु असम्भव छ। दुर्भाग्य, आईकाओको रिक्वायरमेन्ट अनुरूप रेशा निर्माण गर्न त्रिभुवन विमानस्थलको चारैतिर जमिन नै उपलब्ध छैन। यही वास्तविकता हो। त्रिभुवन अन्तर्राष्ट्रिय विमानस्थलको रनवे०२२० लाई आईसीएओले नन्स्ट्यान्डर्ड रनवे भनी कथंकदाचित घोषणा गरिदिए भूपरिवेष्टित नेपालको आर्थिक अवस्था र अथाह भविष्य कस्तो होला ? आईसीएओ एनेक्स १४, भोलम १, डीओसी ९९८१ र पीएएनएसएरोड्रोमको आवश्यकता तथा मान्यताअनुरूप अन्तर्राष्ट्रिय विमानस्थलहरूमा रेशा अनिवार्य व्यवस्थापन हुनुपर्ने र सोको साथै उक्त रेशा आईकाओको मापदण्डअनुरूप ठीक छ भनी साबिती प्रमाणीकरणसमेत गर्नुपर्ने प्रावधान छ। रनवे एक्सकर्सन्सबाट हुने जोखिमी समस्यालाई रोकथाम गर्न नेपालले सन् २०२२ सम्ममा रनवे इन्ड सेफ्टी एरियाको आवश्यकता समाधान गर्न नसके एरेस्टिङ सिस्टम जडान गर्ने र आईसीएओको नियमानुसार प्रमाणीकरणसमेत गर्ने नेपालको योजना भएको भनी प्रतिवद्धता भने जनाएको छ (नेपाल एभीएसन सेफ्टी प्लान, २०१८२०२२, पृष्ठ २५)। समय अब पाँच महिनामात्र बाँकी छ। संयुक्त राज्य अमेरिकामा रेशा व्यवस्थापन गर्न नसकिने धावनमार्गहरूलाई एफएएले ननस्ट्यान्डर्ड रनवे भनी घोषित गरेको अवस्था छ। त्रिभुवन अन्तर्राष्ट्रिय विमानस्थलको रनवे०२२० लाई आईसीएओले नन्स्ट्यान्डर्ड रनवे भनी कथंकदाचित घोषणा गरिदिए भूपरिवेष्टित नेपालको आर्थिक अवस्था र अथाह भविष्य कस्तो होला ? यसलाई नेपालले अनुमान नै नगरिएको आकस्मिक घटना वा भवितव्य भनी पछि भन्न मिल्ने अवस्था छैन किनकि यो सम्भाव्यता हो। अन्तर्राष्ट्रिय नागरिक उड्डयन संगठनले रनवे इन्ड सेफ्टी एरिया धावनमार्गको चारैतिर १५० मिटरको हिसाबले अनिवार्य उपलब्ध गराउनु पर्ने रिक्वायरमेन्टस् जारी गरेको झन्डै दुई दशक भइसकेको छ। दुर्भाग्य, आईकाओको रिक्वायरमेन्ट अनुरूप रेशा निर्माण गर्न त्रिभुवन विमानस्थलको चारैतिर जमिन नै उपलब्ध छैन। यही वास्तविकता हो। काठमाडौं धावनमार्गको स्थिति काठमाडौंको धावनमार्ग ०२२० को पेभमेन्ट क्लासिफिकेसन नम्बर ७६सीडब्लूटी भएको बेहोरा नेपाल नागरिक उड्डयन प्राधिकरणको एआईपीको दफा भीएनकेटी एडी २१२ मा उल्लेख छ। त्यसअनुसार त्रिभुवन अन्तर्राष्ट्रिय विमानस्थलमा कुनै वाइड बडी तथा द्रुतगतिका विमानहरू सञ्चालन गर्न एग्रेडका एमरपोर्टहरू सरह परिपूर्ण (फुल फ्लेज्ड) बनाइनुपर्छ। जुन काठमाडौंको भौतिक एवं भौगोलिक कारणले गर्दा सम्भव छैन। त्यसको मुख्य समस्या भनेको रनवे पेभमेन्टभन्दा त्यसमुनिको सबग्रेड नै ज्यादै कमसल स्तर (लो स्ट्रेन्थ, सीबीआर६) को भएको हुँदा धावनमार्गको क्षमता स्तरीकरण तथा पीसीएन वृद्धि गर्ने कुनै उपाय छैन। अझ जटिल समस्या भनेको आईसीएओ रिक्वायरमेन्टस्अनुसार व्यावसायिक उडान सञ्चालन गर्ने अन्तर्राष्ट्रिय विमानस्थलमा रेशाका लागि एयरपोर्टमा जमिन नै उपलब्ध छैन। अतः यो ऐतिहासिक काठमाडौं विमानस्थललाई सानोमझौला जेट विमानका लागि यथावत् राखी देशको आवश्यकता र सम्भाव्यतालाई दृष्टिगत गर्दै नेपाल सरकारले वैकल्पिक रूपमा निजगढ अन्तर्राष्ट्रिय विमानस्थल र द्रुतमार्ग कार्ययोजना एक साथ अगाडि बढाएको अवस्था छ। तर, यहाँ बन्ने अन्तर्राष्ट्रिय विमानस्थल विकसित मुलुकहरूमा सञ्चालित एग्रेडका एयरपोर्टहरू सरह परिपूर्ण हुनुपर्छ र हुनेछ पनि। उडानसेफ्टीको दृष्टिकोणबाट आइकाओको मापदण्ड अनुरूपको विमानस्थल र तत्सम्बन्धित ल्यान्डिङ, नेभिगेसन, कम्युनिकेसन, आपतकालीन सुविधायुक्त हुनु अत्यावश्यक हुन्छ। अत्याधुनिक प्राविधिक सुविधाहरूका साथै यात्रुहरूलाई आकर्षण गर्न सुखचैन, आरामदायी तथा सुखानुभूति हुने भौतिक साधनयुक्त विमानस्थल आधुनिक समयको आवश्यकता पनि हो।  लेखकको प्रकाशोन्मुख पुस्तक फ्लाइट सेफ्टी मा आधारित। बाँकी अंश अर्को साता"
विश्वकप सेमिफाइनल: मोरक्कोविरुद्ध फ्रान्स १० ले अगाडि,दोहा: थियो हर्नान्डेजको एक्रोब्याटिक गोलसँगै फ्रान्सले फिफा विश्वकपको सेमिफाइनलअन्तर्गत मोरक्कोविरुद्धको पहिलो हाफमा १० को अग्रता लिएको छ। अल बायट रंगशालामा जारी खेलको पाँचौं मिनेटमा हर्नान्डेजले गोलपोष्टको बायाँतर्फबाट उत्कृष्ट गोल गरेका थिए। एन्टोइन ग्रिजम्यानको पासमा किलियान एम्बाप्पेले गरेको प्रहार मोरक्कोका खेलाडीलाई लागेर फर्किएको बलमा हर्नान्डेजले एक्रोब्याटिक फिनिस गरेका थिए। विश्वकपको सेमिफाइनलमा पुग्ने पहिलो टिम बनेको मोरक्कोले ६ खेलमा विपक्षी खेलाडीबाट पहिलो गोल खाएको हो। यसअघि नायिफ अग्वेर्डबाट आत्मघाती गोलमात्रै खाएको थियो। गोलकिपर पोजिसनभन्दा बाहिर रहे पनि ३६औं मिनेटमा ओलिभर जिरुडले पेनाल्टी एरिया भित्रबाट गरेको प्रहार फ्रेमामा नपर्दा फ्रान्सले अग्रता दोब्बर पार्ने मौका गुमाएको थियो। यो खेलको विजेताले आइतबार फाइनलमा अर्जेन्टिनासँग खेल्ने छ। मोरक्कोका विङ्गर हाकिम जिएचको क्रसमा ४४औं मिनेटमा जवाद एलयामिकले गरेको एक्रोब्याटिक प्रहार फ्रेन्च गोलकिपर तथा कप्तान हुगो लोरिसले बचाएका थिए। मंगलबार राति भएको पहिलो सेमिफाइनलमा क्रोएसियालाई ३० को नतिजामा पराजित गर्दै अर्जेन्टिना फाइनलमा पुगिसकेको छ। यो खेलमा पराजित हुने टिमले तेस्रो स्थानका लागि क्रोएसियासँग खेल्ने छ।
"साविक विजेता फ्रान्स फाइनलमा, मोरक्को बाहिरियो",दोहा: सेमिफाइनलमा मोरक्कोलाई २० गोलको नतिजामा पराजित गर्दै साविक विजेता फ्रान्स लगातार फिफा विश्वकपको फाइन्लमा पुगेको छ। चार वर्षअघि रुसमा दोस्रो पटक विश्वकप विजेता बनेको फ्रान्सले आइतबार उपाधिका लागि अर्जेन्टिनासँग खेल्ने छ। थियो हर्नान्डेजले पाचौं मिनेटमा एक्रोब्याटिक गोल गर्दै फ्रान्सलाई बुधबार राति अल बायट रंगशालामा अग्रता दिलाएका थिए। एन्टोइन ग्रिजम्यानको पासमा किलियान एम्बाप्पेले गरेको प्रहार मोरक्कोका खेलाडीलाई लागेर फर्किएको बलमा हर्नान्डेजले एक्रोब्याटिक फिनिस गरेका थिए। विश्वकपको सेमिफाइनलमा पुग्ने पहिलो टिम बनेको मोरक्कोले ६ खेलमा विपक्षी खेलाडीबाट पहिलो गोल खाएको हो। यसअघि नायिफ अग्वेर्डबाट आत्मघाती गोलमात्रै खाएको थियो। पहिलो हाफमा १० ले अगाडि रहेको फ्रान्सका लागि सब्स्टिच्युट खेलाडी रान्डाल कोलो डुवानीले पहिलो टचमै गोल गर्दै साविक विजेताको फाइनलमा यात्रा निश्चित गरे। एम्बाप्पेले मोरक्कोका खेलाडीको बीचबाट दिएको पासलाई सेकेन्ड बार नजिक रहेका डुआनीले ट्याप इन गरेका थिए। फ्रान्स पछिल्लो २० वर्षमा विश्वकपको फाइनलमा पुग्ने पहिलो टिम बनेको छ। यसअघि १९९४ देखि ब्राजिल लगातार तीन पटक फाइनलमा पुगेको थियो। तीमध्ये १९९८ बाहेक १९९४ र २००२ को विश्वकप ब्राजिलले जितेको थियो। सन् १९६२ मा ब्राजिलले लगातार दुई पटक विश्वकप जितेको थियो। ब्राजिलियन महान् पेलेकाे टिमले रचेको त्यो इतिहास कुनै टिमले दोहोर्याउन सकेका छैनन्।
"विश्वकप फाइनल: अर्जेन्टिना भर्सेज फ्रान्स, मेसी भर्सेज एम्बाप्पे","दोहा: कतारमा जारी फिफा विश्वकपको फाइनलमा साविक विजेता फ्रान्स र अर्जेन्टिना भिड्ने भएका छन्। आइतबार राति दोहास्थित लुसेल रंगशालामा हुने खेलमा लियोनेल मेसीको अर्जेन्टिना र किलियान एम्बाप्पेको फ्रान्स आमनेसामने हुनेछन्। अर्जेन्टिना मंगलबार राति भएको पहिलो सेमिफाइनलमा क्रोएसियालाई ३० को नतिजामा पराजित गर्दै फाइनलमा पुगेको थियो। बुधबार भएको दोस्रो सेमिफाइनलमा मोरक्कोलाई २० ले हराउँदै साविक विजेता फ्रान्स उपाधि नजिक पुगेको छ। सन् १९८६ मा डिएगो म्याराडोनाको नेतृत्वमा दोस्रो पटक विश्वकप जितेको अर्जेन्टिनालाई तेस्रो विश्वकप जिताउने लक्ष्यमा छन्, मेसी। अर्कातिर, सन् १९६२ देखि हुन नसेकेको विश्वकप उपाधि रक्षा गराउँदै फ्रान्सलाई तेस्रो पटक विश्वकप विजेता बनाउने योजना एम्बाप्पेको छ। अर्जेन्टिनाको फाइनल यात्रा समूह चरणको पहिलो खेलमा साउदी अरबसँग २१ गोलको अप्रत्यासित हार बेहोरेको अर्जेन्टिनाले पोल्यान्ड र मेक्सिकोलाई २० को समान नतिजामा पराजित गर्दै अन्तिम १६ मा स्थान बनाएको थियो। अस्ट्रेलियालाई २१ गोलको नतिजामा पराजित गर्दै क्वार्टरफाइनलमा पुगेको दक्षिण अमेरिकी महारथीले क्वार्टरफाइनलमा नेदरल्यान्ड्ससँग पेनाल्टीसम्म पुग्नु परेको थियो। डच टिमलाई पेनाल्टीमा स्तब्ध बनाउँदै अन्तिम चारमा आइपुगेको मेसीको टिमले फाइनल प्रवेशका लागि क्रोएसियाविरुद्ध शानदार जित निकालेको थियो। विश्व फुटबलका सर्वकालिन महानमध्ये एक मेसीले विश्वकपको अन्तिम खेलमा सबैभन्दा लोकप्रिय उपाधि चुम्न चाहन्छन्। फ्रान्सको फाइनल यात्रा फ्रान्सले पहिलो खेलमा अस्ट्रेलियालाई ४१ को फराकिलो अन्तरमा पराजित गर्दै विश्वकपको उपाधि रक्षा अभियान सुरु गरेको थियो। दोस्रो खेलमा डेनमार्कविरुद्ध २१ गोलको जित निकाल्दै एक खेल अगावै अन्तिम १६ मा पुगेको फ्रान्स अन्तिम खेलमा ट्युनिसियासँग १० को नतिजामा पराजित भएको थियो। प्रिक्वार्टरफाइनलबाट क्वार्टरफाइनल प्रवेशका लागि फ्रान्सले पोल्यान्डविरुद्ध ३१ गोलको जित निकालेको थियो। अन्तिम आठमा इङ्ल्यान्डलाई २१ को नतिजामा पराजित गर्दै अन्तिम चारमा आइपुगेको फ्रान्सले सहजै फाइनल यात्रा तय गर्यो। जारी विश्वकपमा विपक्षी खेलाडीबाट एक गोल पनि नखाएको मोरक्कोविरुद्ध २० को जित निकाल्दै फ्रान्स उपाधि रक्षा गर्न एक जित मात्रै टाढा छ। जारी विश्वकपमा फ्रान्सेली टिमका मुख्य सदस्य रहेका एम्बाप्पे यदि उपाधि रक्षा गराउन सफल भए भने २४औं जन्मदिन मनाउनुअघि उनीसँग दुई विश्वकप हुनेछन्।"
उडान रद्द हुँदा मोरक्कोका समर्थक कतार जान पाएनन्,"राबाटः रोयल एयर मासोकले मोरक्कोबाट कतारका लागि बुधबार तय भएका उडान रद्द गरेपछि समर्थक रंगशाला पुग्नबाट वञ्चित भएका छन्। फिफा विश्वकपको दोस्रो सेमिफाइनलमा बुधबार राति मोरक्कोले साविक बिजेता फ्रान्ससँग खेल्दै छ। सोही खेलमा राष्ट्रिय टिमको समर्थन गर्न अफ्रिकाबाट मध्यपूर्व आउन टिकट काटेका समर्थकहरू राबाटमै रोकिएको रोएटर्सले जनाएको छ। कतारी अधिकारीको निर्णयका कारण एयरलाइन्सले उडान रद्द गर्नु परेको रोएटर्सले उल्लेख गरेको छ। कतारी अधिकारीहरूले लागू गरेको नयाँ मापदण्डका कारण कतार एयरमार्फत बुधबार कतारका लागि तय भएका उडान रद्द भएको जानकारी गराउनुपर्दा दुःख लागेको छ, यात्रुलाई पठाइएको ईमेलमा लेखिएको छ। यो विषयमा कतार सरकारले प्रतिक्रिया दिन अस्वीकार गरेका अन्तर्राष्ट्रिय सञ्चारमाध्यमले बताएका छन्। यसअघि रोयलले ३० अतिरिक्त उडानमार्फत समर्थकलाई मोरक्को र फ्रान्सबीचको खेलका लागि कतार जान सहयोग गर्ने बताएका थियो। तर, रोयलनिटक स्रोतलाई उद्धृत गर्दै रोएटर्सले १४ उडान मात्रै तय भएको दाबी गरेको छ।"
मेलौलीले जित्यो पालिका स्तरीय भलिबलको उपाधी,"बैतडी: बैतडीमा भएको पालिका स्तरीय भलिबल प्रतियोगिताको उपाधि मेलौली नगरपालिकाले जितेको छ। दशरथचन्द नगरपालिकाको टोलीलाई ३१को सेटमा पराजित गर्दै उपाधी मेलौलीले जितेको हो। पहिलो सेट दनपासँग २५२३ले पराजित भएको मेलौली त्यसपछिका लगातार ३ सेट २५२१, २५१९ र २५१६ले आफ्नो पक्षमा पार्दै उपाधी पक्का गरेको हो। यसैगरी दोस्रो स्थान हासिल गरेको दनपाले ७५ हजार नगदसहित ट्रफी प्राप्त गरेका छ। तेस्रो स्थान हासिल गरेको पाटन नगरपालिकाले ३५ हजार नगदसहित ट्रफी प्राप्त गरेको छ। सान्तवना स्थान हासिल गरेको सिगास गाउँपालिकाले नगद १५ हजारमा चित्त बुझाएको छ। आइतबारदेखि जारी पालिका स्तरीय भलिबल प्रतियोगितामा १० टोलीको सहभागिता थियो। आयोजकसहित जिल्लाका ९ स्थानीय तहले प्रतियोगितामा सहभागिता जनाएका थिए । जिल्लाको दोगडाकेदार गाउँपालिकाले प्रतियोगितामा सहभागिता जनाएका थिए।"
प्याब्सन विराट फुटबल पुस १ देखि,"विराटनगर: कोरोना महामारीले लगातार २ वर्ष स्थगित भएको प्याब्सन विराट फुटबल प्रतियोगिता यसवर्ष आयोजना हुने भएको छ। प्याब्सन विराटनगरको आयोजनामा दोस्रो संस्करणको प्रतियोगिता आगामी पुस १ गतेदेखि हुने भएको हो । विराटनगरको शहीद रंगशालामा पुस ८ गतेसम्म सञ्चालन हुने प्रतियोगितामा प्याब्सन आवद्ध विद्यालयबाट ३० टिमको सहभागिता रहने छ । यो प्रतियोगिता २०७६ सालदेखि सुरु भएको थियो । पहिलो संस्करण आयोजना भएपनि २०७७ र २०७८ सालमा भने कोरोना महामारीका कारण प्रतियोगिता स्थगित रह्यो। आयोजकले बुधबार विराटनगरमा पत्रकार सम्मेलन गर्दै प्रतियोगिताको तयारी अन्तिम चरणमा पुगेको जानकारी दिएको छ। प्याब्सन विराटनगरका अध्यक्ष मोहन बुढाथोकीले प्रतियोगितामा कक्षा १० सम्म अध्ययनरत १७ वर्षदेखि मुनिका खेलाडीले सहभागिता जनाउन पाउने जानकारी दिए। प्रतियोगिताको विजेताले २ लाख ५० हजार मूल्य बराबरको रनिङ शिल्डसहित नगद २५ हजार रूपैयाँ प्राप्त गर्ने उनले बताए। बुढाथोकीका अनुसार उपविजेता टिमले नगद १५ हजार रुपैयाँसहित ट्रफी प्राप्त गर्नेछ । प्रतियोगिता सम्पन्न गर्न ७ लाख ६१ हजार रुपैयाँ खर्च हुने अनुमान गरिएको कार्यक्रम संयोजक नन्दलाल मण्डलले बताए । उनका अनुसार विद्यार्थीलाई फुटबल खेलप्रति अभिरुची जगाई राष्ट्रिय तथा अन्तर्राष्ट्रिय खेलाडी उत्पादन गर्ने दृढ संकल्प र विश्वासका साथ प्रतियोगिता आयोजना गर्न लागिएको हो। फुटबलमा नयाँ आयामका लागि प्याब्सनको सान र गौरवको लागि प्याब्सन विराट कप भन्ने नाराका साथ २०७६ साल अर्थात पहिलो वर्ष प्याब्सन विराट कप भएपनि कोरोना महामारीका कारण प्रतियोगिताले निरन्तरता पाउन सकेको थिएन, मण्डलले भने, अब अवस्था सहज भइसकेको छ, प्रतियोगिताले निरन्तरता पाउने छ । प्याब्सन विराटनगरका सल्लाहकार इन्द्र राईका अनुसार खेल नकआउटका आधारमा खेलाइने छ । विजेता र उपविजेताका साथै विभिन्न विधाका उत्कृष्ट खेलाडीलाई ट्रफी तथा प्रमाणपत्र उपलब्ध गराइने राईले बताए ।"
समर्थक कमाएको मोरक्को,"दोहा : कोही पनि मोरक्कोविरुद्ध फ्रान्स विजयी होस् भन्ने चाहँदैनन्। चाहन्छ त फ्रान्सेली वा फ्रेन्च टिमका समर्थक। अरु सबै मोरक्कोले जितोस् भन्ने चाहन्छन्। बुधबार राति हुने विश्वकप फुटबलको सेमिफाइनलमा फ्रान्सलाई समर्थन नगर्नुको कारण क्वार्टरफाइनलमा इङ्ल्यान्डलाई हराएर हो त ? होइन। यथार्थ चाहिँ अन्डरडग टिमको माया र समर्थन हो। साविक विजेता फ्रान्स फाइनल पुग्ने दाबेदार टोली हो भन्ने स्पष्ट छ। तर, न्युट्रल समर्थकले कसरी मोरक्कोलाई समर्थन गर्न सक्छन् ? मोरक्कोका प्रशिक्षक वालिद रेगरागुईकै शब्दमा भन्ने हो भने यसपटक मोरक्को विश्वकपको सर्वाधिक मनोरञ्जनात्मक टोली हो। रेगरागुईको टिमले जारी विश्वकपमा पोर्चुगल, स्पेन र बेल्जियमलाई स्तब्ध पारेको छ। यस्तै समूह चरणमा सेमिफाइनलमा पुगेको क्रोएसियासँग गोलरहित बराबरी खेलेको छ। साविक उपविजेताविरुद्ध मोरक्कोको जारी विश्वकपमा पहिलो खेल थियो। कतारमा ठूलो संख्यामा मोरक्कोका आप्रवासी छन्। मध्यपूर्वमा अरबी समर्थनको पनि बाक्लो उपस्थिति र सहभागिता छ। त्यसैले मोरक्को मात्रै नभएर ट्युनिसियाले पनि कतारमा खेल्दा घरेलु मैदानझैं अनुभव गरेको थियो। विश्वकपको सेमिफाइनलमा पुग्ने पहिलो अफ्रिकी मुलुक बनेको मोरक्कोले धेरै समर्थक कमाएको छ। अफ्रिका महादेश मात्रै नभएर, अरब तथा इस्लामी समर्थकको पनि मन जितेको छ। मोरक्को अर्जेन्टिनासँग खेलिरहेको भए समर्थकले लियोनल मेसीलाई बिर्संन्थे। क्रोएसियासँग खेल्ने हो भने एउटा सानो मुलुकले दन्तेकथाझैं सन् २०१८ मा तय गरेको फाइनल यात्रा बिर्सिंन्थे। फ्रान्सका पुराना समर्थक वा फ्रान्ससँग जोडिएकाले पक्कै साविक विजेताको समर्थन गर्नेछन्। तर, बाँकीले ? उनीहरू पक्कै मोरक्कोको पक्षमा उभिने छन्। फ्रान्सका लागि भने अन्डरडगलाई पराजित गर्नु त्यति चिन्ताको विषय हुनेछैन। हामी यसमा निपूर्ण भइसकेका छौं, फ्रान्सका किङ्स्ले कोम्यान भन्छन्, फ्रान्सबाहेक सबै हाम्रो विपक्षमा हुनेछन्। तर, यो सामान्य हो। सबैले आफ्नो मुलुकको समर्थन गर्छन्। हामी फ्रेन्चको समर्थन पाउँदा भाग्यशाली छौं। यो विश्वकपमा कोही पनि दाबेदार टिम छैन। जे पनि हुनसक्छ। मोरक्कोले आफ्नो मन मैदानमा छाडेको छ। आइतबार राति इङ्ल्यान्डविरुद्धको प्रतिस्पर्धात्मक खेलमा दुई उत्कृष्ट गोल गर्दै फ्रान्सले जित निकालेको थियो। केही हदसम्म भाग्यशाली देखिएको फ्रान्सले दुई पेनाल्टी दिएको थियो। जसका कारण निर्धारित ९० मिनेटमा खेल नसकिने प्रवल सम्भावना थियो। तर, इङ्लिस कप्तान हेरी केन पेनाल्टीमा चुक्दा साविक विजेता भाग्यशाली रह्यो। त्यो खेलमा मानसिक पक्ष एकदमै महत्वपूर्ण थियो, फ्रेन्च कप्तान हुगो लोरिस भन्छन्, कठिन खेल थियो। इङ्ल्यान्डले धेरै प्रसंशाको हकदार हुने प्रदर्शन गर्यो। अन्तिम समयसम्म पनि त्यो तीव्र प्रतिस्पर्धात्मक थियो। मोरक्कोका समर्थक रंगशालामा हाबी हुँदा त्यसको सामना गर्न फ्रान्सलाई उच्च मनोबल चाहिनेछ। त्यो दबाबलाई झेल्दै विश्वकप जितेमा फ्रान्स ६० वर्षमा लगातार उपाधि रक्षा गर्ने पहिलो टिम बन्नेछ। सन् १९५८ र १९६२ मा ब्राजिलले उपाधि रक्षा गरेपछि कुनै टिमले दोहोर्याउन सकेका छैनन्। फ्रान्सका प्रशिक्षक डिडियर डेसच्याम्प्स उपाधि रक्षाबारे धेरै चर्चा हुनु आवश्यक नरहेको बताउँछन्। सबै कुरा तपाईको अगाडि छ, हामी सेमिफाइनलमा छौं। बुधबार रातिको खेल निकै महत्वपूर्ण हुनेछ, उनी भन्छन्, मोरक्कोले उत्कृष्ट प्रदर्शन गर्दै आएका छन्। कुनै सरप्राइज र भाग्यले मोरक्को यहाँसम्म आइपुगेको होइन। उनीहरू यसको हकदार छन्। लगातार फाइनल पुग्न फ्रान्सले सुधार गर्नुपर्ने आवश्यक छ। सेमिफाइनलसम्म आइपुग्दा फ्रान्सको मिडफिल्डमा समस्या देखिएको छ। पहिलो हाफमा इङ्ल्यान्डविरुद्ध उत्कृष्ट गोल गरेका मिडफिल्डर औरेलियन तचौमेनीले नै दोस्रो हाफमा साकामाथि खराब फल गर्दै पेनाल्टी दिएका थिए। यसअर्थमा फ्रान्सले रक्षात्मक पक्षमा पनि सुधार गर्नुपर्नेछ। फ्रान्सले फाइनलमा स्थान बनाउन जारी विश्वकपमा एक गोल मात्रै खाएको टिमको सामना गर्दैछ। त्यो पनि एक आत्मघाती गोल मात्रै। मोरक्को यहाँसम्म आइपुग्दा युरोपेली फुटबलका पावरहाउसहरू पनि मोरक्कोको रक्षापंक्ति छिचोल्न असफल हुँदै आएका छन्। त्यसैले फ्रान्सले रक्षापंक्तिमा सुधारसँगै आक्रमणलाई पनि अझै छरितो बनाउनुपर्नेछ। प्रभाव पार्न सक्ने खेलाडी (मोरक्को) जारी विश्वकपमा मोरक्कोको आक्रमण र मिडफिल्डका आधार नै जिच हुन्। पूर्व प्रशिक्षकसँगको विवादका कारण गत फेब्रुअरीमा अन्तर्राष्ट्रिय फुटबलबाट सन्न्यास घोषणा गरेका उनकै प्रेरणामा मोरक्को अहिले विश्वकपको सेमिफाइनलसम्म पुगेको छ। पोर्चुगलविरुद्धको खेलमा कप्तान रोमन सेइस घाइते भएका थिए। त्यसैलै बुधबारको खेलमा उनी मैदान उत्रिन्छन् नै भन्ने निश्चित छैन। त्यसो हुँदा मोरक्कोको कप्तानीको जिम्मेवारी पनि उनमै काँधमा आउने सम्भावना छ। फ्रान्सको जारी विश्वकपमा मिडफिल्ड र रक्षापंक्तिबीचको तालमेल चित्तबुझ्दो छैन। जसको सबैभन्दा धेरै फाइदा जिचले उठाउन सक्ने छन्। काइलिन एमबाप्पे (फ्रान्स) गोल्डेन बुट दौडमा शीर्ष स्थानमा रहेका एमबाप्पेलाई रोक्नु मोरक्कोको ठूलो चुनौती हो। पेरिस सेन्ट जर्मन (पीएसजी)का २३ वर्षीय फरवार्डले क्लब फुटबलका सहकर्मी असरफ हाकिमीलाई बायाँतर्फ व्यस्त मात्रै राख्ने छैनन्, उनको कठिन परीक्षा पनि लिनेछन्। सुरुवाती चार खेलमा पाँच गोल गरेका एमबाप्पेले इङ्ल्यान्डविरुद्ध गोल गर्न नसके पनि उनी धेरै खेलमा गोल नगरी रहन सक्ने खेलाडी होइनन्। चार वर्षअघि रुसमा फ्रान्सलाई विश्वकप जिताउँदा चार गोल गरेका एमबाप्पे मोरक्कोको रक्षापंक्ति चिर्ने पहिलो खेलाडी बन्न सक्छन्।"
महिला अधिकारको पक्षमा विरोध गर्ने इरानी फुटबलरलाई मृत्युदण्ड,तेहरानः मासा अमिनीको मत्युपछि महिला अधिकार र आधारभूत स्वतन्त्रताको पक्षमा विरोध गर्ने एक फुटबलरलाई मृत्युदण्ड हुने भएको छ। बेलायती सञ्चारमाध्यम इन्साइडरले इरान वायरलाई क्वोट गर्दै २६ वर्षीय अमिर नसरअजदानीलाई मृत्यु दण्ड दिने फैसला भएको उल्लेख गरेको छ। हिजाब नलगाइ सार्वजनिक स्थलमा निस्किएको आरोपमा इरानी प्रहरीले अमिनीलाई पक्राउ गरेको थियो। पक्राउ परेको केही दिनमा उनको शंकास्पद मृत्यु भएपछि इरानभर त्यसको विरोध भएको थियो। सोही क्रममा प्रहरीका सहयोगीको मृत्यु हुँदा त्यसमा संलग्न भएको आरोपमा अजदानी नोभेम्बर १६ मा पक्राउ परेका थिए। उनीमाथि भगवानविरुद्ध युद्ध मच्चाएको आरोप थियो। अन्तर्राष्ट्रिय व्यावसायिक फुटबल खेलाडी संघ (फिफ्प्रो)ले एक वक्तव्य जारी गर्दै इरानको यो कदमको आलोचना गरेको छ। जारी वक्तव्यमा उनलाई मृत्युदण्ड दिने फैसला तत्काल फिर्ता गर्नसमेत माग गरेको छ। अजदानीले पर्सियनल गल्फ प्रो लिगमा ट्र्याक्टरबाट खेलेका थिए। सन् २०१७ यता उनी व्यावसायिक खेलमा देखिएका थिएनन्। उनीसहित २८ जनालाई सोही मुद्दामा मृत्युदण्डको घोषणा भएको छ।
यी हुन् जारी विश्वकपमा धेरै असिस्ट गर्ने खेलाडी,"दोहा : कतारमा जारी विश्वकप सेमिफाइनल चरणका खेल भइरहेका छन्। बुधबार क्रोएसियालाई पराजित गर्दै अर्जेन्टिना फाइनलमा पुगिसकेको छ। आइतबार राति हुने फाइनलमा अर्जेन्टिनाको सामना गर्ने टिमको टुंगो बुधबार लाग्ने छ। साविक विजेता फ्रान्स र मोरक्कोबीच हुने दोस्रो सेमिफाइनलको विजेताले अजेन्टिनासँग फाइनलमा खेल्ने छ। विश्वकपका ६४ मध्ये ६१ खेल भइसकेका छन् भने अब एक सेमिफाइनल, तेस्रो स्थानको प्ले अफ र फाइनल गरी तीन खेल बाँकी छन्। जारी विश्वकपमा सर्वाधिक गोल गर्ने सूचीमा फ्रेन्च फरवार्ड किलियान एम्बाप्पे र अर्जेन्टिनी कप्तान लियोनेल मेसी पाँचपाँच गोलसहित शीर्ष स्थानमा रहँदा सर्वाधिक असिस्ट कसले गरेका छन् ? १ ब्रुनो फर्नान्डेज (पोर्चुगल३) जारी विश्वकपमा उत्कृष्ट लयमा रहेका मध्ये एक मिडफिल्डर हुन्, ब्रुनो। म्यानचेस्टर युनााइडेडका मिडफिल्डर ब्रुनोले पोर्चुगललाई क्वार्टरफाइनलसम्म पुर्याउँदा तीन अस्सिट गरे। २ एन्टोइन ग्रिजम्यान (फ्रान्स३) नियमित मिडफिल्डरहरू घाइते भएपछि विश्वकपमा ग्रिजम्यानले प्लेमेकरको भूमिका पाए। जसमा उनी अब्बल साबित भएका छन्। सेमिफाइनलअन्तर्गत मोरक्कोविरुद्ध खेल्नुअघि पाँच खलमा उनले तीन असिस्ट गरिसकेका छन्। ३ लियोनेल मेसी (अर्जेन्टिना३) सर्वाधिक गोलकर्तासँगै सर्वाधिक असिस्टमा पनि अर्जेन्टिनी कप्तान अगाडि छन्। जारी विश्वकपमा उत्कृष्ट लयमा रहेका मेसीले फाइनल खेल्न बाँकी छ। ६ खेलमा उनी पाँच गोल र तीन असिस्टसहित आठ गोलमा संलग्न भइसकेका छन्। ४ ह्यारी केन (इङ्ल्यान्ड३) साविक विजेता फ्रान्ससँग क्वार्टरफाइनलमा पराजित भएसँगै इङ्ल्यान्डको विश्वकपमा यात्रा समाप्त भयो। चार वर्षअघि रुसमा सर्वाधिक गोलकर्ता बनेका कप्तान केनले यसपाली धेरै गोल गर्न सकेनन्। तर, पाँच खेलमा उनले तीन असिस्ट गरेका थिए। यसबाहेक स्पेनका जोर्डी अल्बा, फ्रान्सकै ओसुमाने डेम्बेले र एम्बाप्पे, नेदरल्यन्ड्सका डेन्जल डम्फ्रिजलगायत एक दर्जनभन्दा धेरै खेलाडीले दुई असिस्ट गरेका छन्।"
कान्छा प्रशिक्षकको जादू,"दोहाः दुई पटकको विश्वकप विजेता अर्जेन्टिना कतारमा जारी २२औं संस्करणको फाइनलमा पुगेको छ। सन् १९८६ मा पछिल्लो पटक विश्व विजेता बनेको अर्जेन्टिनाले मध्यपूर्वमा साउदी अरबसँग २१ को नतिजामा पराजित हुँदा राम्रो सुरुआत गर्न सकेको थिएन। तर, जारी विश्वकपकै कान्छा प्रशिक्षक लियोनेल स्कालोनीको रणनीति जादूमयी साबित भयो। पहिलो खेलमा पराजित अर्जेन्टिना भएपछि समूह चरण पार गर्न बाँकी दुवै खेल जित्नै पर्ने दबाबमा पुगेको थियो। सन् २०१८ मा जर्ज साम्पाओलीको बहिर्गमनपछि अर्जेन्टाइन टिमको नेतृत्व सम्हालेका ४४ वर्षीय स्कालोनी जारी विश्वकपकै कान्छा प्रशिक्षक हुन्। गत वर्ष कोपा अमेरिकाको उपाधि जिताएका स्कालोनी अर्जेन्टिनी जर्सीमा एउटा स्टार थप्न एक जित मात्र टाढा छन्। हालसम्म स्पेनले मात्रै विश्वकपको पहिलो खेलमा पराजित भएर त्यही संस्करणमा उपाधि जितेको छ। सन् २०१० मा दक्षिण अफ्रिकामा भएको विश्वकपको पहिलो खेलमा स्विट्जरल्यान्डसँग हारेको स्पेनले फाइनलमा नेदरल्यान्ड्सलाई हराएर विश्वकप जितेको थियो। स्कालोनीको अर्जेन्टिना त्यही विगत दोहोर्याउन आत्तुर छ। मंगलबार राति पहिलो सेमिफाइनलमा क्रोएसियाविरुद्ध ३० को शानदार जित निकाल्दै सात पटकका बालन डीअर विजेता लियोनेल मेसीले अर्जेन्टिनालाई आठ वर्षपछि फेरि फाइनलमा पुर्याएका छन्। सन् २०१५ को फाइनलमा जर्मनीसँग पराजित भएको अर्जेन्टिनाले आइतबार लुसेल रंगशालामा साविक विजेता फ्रान्स वा अफ्रिकी मुलुक मोरक्कोसँग खेल्ने छ। बुधबार राति हुने दोस्रो सेमिफाइनलले अर्जेन्टिनाको प्रतिद्वन्द्वीको टुङ्गो लगाउने छ। नेपाली समयअनुसार पौने ९ बजे सुरु हुने फाइनलमा बाजी मार्दै स्कालोनी विश्वकप जिताउने चौथो कान्छो प्रशिक्षक बन्न चाहन्छन्। आइतबारलाई आफ्नो करिअरको सबैभन्दा उत्कृष्ट दिन बनाउन सके स्कालोनी अर्जेन्टिनालाई विश्वकप जिताउने दोस्रो कान्छो प्रशिक्षक बन्ने छन्। यसअघि सिजर लुइस मेनोटीले सन् १९७८ मा ४० वर्षको हुँदा अर्जेन्टिनालाई पहिलो विश्वकपको उपाधि जिताएका थिए। स्कालोनीभन्दा कम उमेरमा अरू तीन प्रशिक्षकले पनि विश्वकपको उपाधि जितेका छन्। सन् १९५० मा उरुग्वेका युवान लोपेज फोन्टानले ४२ वर्षको उमेरमा विश्वकप जितेका थिए। यस्तै, मारियो जागायोले सन् १९७० मा ब्राजिललाई ३९ वर्षको उमेरमा विश्व विजेता बनाएका थिए।"
भारतको मेन्सवेयर ब्रान्ड नेपाली बजारमा,काठमाडौं : भारतको मेन्सवेयर ब्रान्ड अब नेपाली बजारमा भित्रिएको छ। नेपाल ब्ल्याकबेरीजले दरबारमार्गमा दुई नयाँ स्टोर बिहीबारदेखि सञ्चालनमा ल्याउने भएको हो। काठमाडौं सहरको पर्यटकीय तथा व्यापारिक दुई वटा बलियो स्थानमा स्टोर खोल्दा ब्ल्याकबेरीजले नेपालको बढ्दो मेन्सवेयर बजारको महत्वपूर्ण हिस्सा ओगट्न सफल हुने साथै दुई वटा नयाँ स्टोरले नेपाललाई विश्वस्तरीय उत्पादन र अनुभव प्रदान गर्ने सञ्चालकहरु बताउँछन्। काठमाडौंलगायत नेपालका अन्य ठूला सहरहरूमा पनि सस्ता सोरुमहरू सञ्चालनमा ल्याउने र नेपालीलाई रोजगार दिलाउन सफल हुनेमा सञ्चालकहरू आशावादी देखिएको बताए। स्टोर उद्घाटन कार्यक्रममा लविडा ट्रेडिङ प्रालिका अध्यक्ष स्टम लामिछाने र सन्दीप प्रधानाङ्गाको उपस्थिति रहेको थियो।
अझै बनेन रातोढुङ्गा सब स्टेशन,"बेनी : म्याग्दीको मालिका गाउँपालिका६ रातोढुङ्गामा चार वर्ष अघिनै सम्पन्न हुनुपर्ने ३३११ केभी क्षमताको सब स्टेशन अझै निर्माण सकिएको छैन। सवस्टेशन निर्माणमा भएको ढिलाइले म्याग्दीको पश्चिमी क्षेत्रमा पर्ने मंगला, मालिका र धवलागिरी गाउँपालिकामा केन्द्रीय प्रशारण लाइन विस्तार र विद्युत आपूर्ति प्रभावित भएको छ। पर्वतको जलजला गाउँपालिका४ मोहनचोक देखि रातोढुङ्गा जोड्ने २२ किलोमिटर दुरीको प्रशारण लाइनको पोल गाड्ने र तार तान्ने क्रममा जग्गाधनीको अवरोधले चार वर्षदेखि काम रोकिएको आयोजना प्रमुख बोधराज ढकालले बताए। सबस्टेशन भित्र संरचना बनाउने र उपकरण जडान गर्ने काम अन्तिम चरणमा पुगेको छ। ५०० वटा मध्य तीन ठाउँमा करिब ५० वटा पोल गाड्न र तार तान्ने काम चार वर्षदेखि रोकिएको छ, उनले भने बाँकी पोल गाड्न र तार तान्न नपाउँदा आयोजनाले पुर्णता पाउन नसकेको हो। नेपाल विद्युत प्राधिकरण मार्फत ए टु जेड इञ्जिनियरिङले आठ करोडमा सन् २०१६ मा ठेक्का लिएको सबस्टेशन र प्रशारण लाइन २०१८ को डिसेम्बरमा सक्ने लक्ष्य थियो। सुरुवाति चरणमा जग्गा अधिग्रहणमा भएको ढिलाइका कारण प्रभावित बनेको थियो। सवस्टेशन बनाउन सात रोपनी जग्गा अधिग्रहण भएको थियो। सोही कम्पनीले ठेक्का लिएको दुखु, निस्कोट, अर्मनका विभिन्न ठाउँमा ११ केभी क्षमताको वितरण लाइनले पनि पूर्णता नपाएको मालिका१ का वडा अध्यक्ष टंकप्रसाद पुनले बताए। निर्माण कम्पनीका प्रतिनिधि सागर लुँइटेलले सवस्टेशन भित्र संरचना बनाउने र उपकरण जडान गर्ने काम अन्तिम चरणमा पुगेको बताए। कन्ट्रोल रुमको भवन निर्माण अन्तिम चरणमा छ,उनले भने विवाद समाधान गरेर पोल गाड्ने र तार तान्ने वातावरण भएमा दुई महिनाभित्र सवस्टेशन चार्ज गर्न सकिन्छ। वर्खामा केही ठाउँमा गाडेका पोल बगाएको छ। ठेकेदारले ट्रान्सफर्मर लगायतका उपकरण ल्याएर जोडेका छन्। पोल गाडिएको ठाउँमा तारसमेत तानेका छन्। कर्मचारी आवास र प्रशासनिक भवन अधुरा छन् । नवनिर्वाचित गण्डकी प्रदेशसभा सदस्य रेशमबहादुर जुग्जालीले उर्जा मन्त्रालय र नेपाल विद्युत प्राधिकरणसँग समन्वय गरेर ठेकेदारलाई काममा फर्काएको बताए। स्थानीयस्तरमा देखिएका समस्या प्रशासन र पालिका, वडासँग समन्वय गरेर समाधान गर्छौ, उनले भने निर्माण व्यवसायी र आयोजनाका अधिकारीहरुलाई निर्माणको कामलाई तिव्रता दिन निर्देशन दिएका छौ। सांसद जुग्जाली र नेपाल विद्युत प्राधिकरणको गण्डकी प्रदेशका निर्देशक जगदिशचन्द्र जोशीसहितको टोलीले मंगलबार निर्माणाधिन सवस्टेशनको अनुगमन गरेका थिए। प्राधिकरणका निर्देशक जोशीले जनप्रतिनिधिहरुले चासो दिएकाले स्थानीय समस्या समाधान हुने भएकाले कामलाई तिब्रता दिन आयोजना र निर्माण कम्पनीका प्रतिनिधिलाई निर्देशन दिए। आयोजनाका अधिकारी, प्राविधिक, निर्माण व्यवसायी र मजदुरहरु गत जेठ महिनादेखि आयोजना स्थलमा थिएनन्। केहि दिनअघि मात्रै आयोजना स्थलमा फर्किएर अधुरा कामलाई पूर्णता दिन थालेका रातोढुङ्गाका बासिन्दासमेत रहेका मालिका गाउँपालिकाको कार्यपालिका सदस्य अनुप गौचनले बताए। सवस्टेशन र प्रशारण लाइन निर्माण भएपछि पश्चिमी क्षेत्रको धौलागिरी, मालीका र मंगला गाउँपालीकामा केन्द्रिय प्रशारण लाइनको विद्युत सेवा विस्तारमा सहज हुने नेपाल विद्युत प्राधिकरणको म्याग्दी वितरण केन्द्रका प्रमुख प्रशान्तकुमार झाले बताए। हाल मिलनचोक सब स्टेशनबाट चार वटा फिडरबाट लामो दुरीमा विद्युत आपुर्ति गराउँदा समस्या भएको छ, उनले भने २० किलोमिटर दुरीसम्म एउटा सबस्टेशनबाट विद्युत आपुर्ति गराउने मापदण्ड भएपनि ८० किलोमिटर सम्म वितरण गर्नुपर्दा नियमित विद्युत आपुर्ति गराउन समस्या भएको छ।"
आलु बेचेर ३३ करोड,"जोमसोम : मुस्ताङले चालू आर्थिक वर्षमा कुल उत्पादनको ७० प्रतिशत अर्थात् ६ हजार ७ सय २२ मेट्रिकटन आलु निर्यात गरेको छ। यसबाट ३३ करोड ६१ लाख रुपैयाँ आम्दानी भएको छ। जिल्लाको पाँचवटै स्थानीय तहको ३ सय १२ हेक्टरमा आलु खेती हुन्छ। कृषि ज्ञान केन्द्र मुस्ताङका अनुसार चालू आर्थिक वर्षमा ९ हजार ६ सय ३ मेट्रिकटन आलु उत्पादन भएको छ। केन्द्रले जिल्लाको पाँचवटै स्थानीय तहसँग समन्वय गरी कृषि ज्ञान केन्द्र मुस्ताङले आलुको क्रप कटिङ गरेको थियो। कुल उत्पादित आलुमध्ये २० प्रतिशत आलु बिउका लागि उपयोग हुन्छ भने १० प्रतिशत जिल्लामै खपत हुने गरेको कृषि ज्ञान केन्द्र मुस्ताङका कार्यालय प्रमुख प्रकाश बस्ताकोटीले जानकारी दिए। मुस्ताङमा प्रतिहेक्टर क्षेत्रफलमा औसत ३० दशमलव ७८ मेट्रिकटन आलु उत्पादन हुने गरेको छ। बर्सेनि कृषि ज्ञान केन्द्र मुस्ताङले जिल्लाको औसत आलु उत्पादनको तथ्यांक संकलन गर्ने गरेको छ। केन्द्रका कृषि प्राविधिक, स्थानीय तह र सम्बन्धित कृषकको आलुबारीमा पुगेर तथ्यांक संकलन गर्ने गरिएको कार्यालय प्रमुख बस्ताकोटीले जानकारी दिए। प्रति १० वर्गमिटर क्षेत्रफलमा उत्पादन भएको आलुलाई क्रप कटिङ विधिबाट आलुको उत्पादकत्व मापन गरिने उनले बताए। हिमाली क्षेत्र, उच्च उचाइ र चिसो हावापानी उत्पादित मुस्ताङ्गी आलुको अन्य स्थानको भन्दा विशेष र फरक महत्त्व राख्दछ। मुस्ताङमा चालू वर्ष प्रतिपाथी रु १ सय ५० रुपैयाँदेखि २ सय १० रुपैयाँसम्ममा बिक्री भएको कृषि ज्ञान केन्द्रले जनाएको छ। मुस्ताङमा पाथीको हिसाबले आलु बिक्री गर्ने चलन छ। प्रतिपाथीमा ३ केजी र १ मुरी आलुमा सरदर ६० केजी आलुको तौल हुन्छ। आलु उत्पादनबाट राम्रो फाइदा लिने सकिने भएकाले आलु खेतीतर्फ कृषकको आकर्षण बढ्दो रहेको स्थानीय किसान आजित थकालीले बताए। मुस्ताङमा आलु खरिद गर्न जिल्ला बाहिर र स्थानीय व्यापारीले कृषकसँग समन्वय गर्छन्। मुस्ताङमा सडक यातायात सहज भएसँगै आलुको दरभाउसमेत बर्सेनि १० प्रतिशतले वृद्धि भइरहेको थकालीले बताए। गत वर्षको मंसिरदेखि फागुन महिनामा लगाएको आलु भदौ र असोज महिनामा निकालिएको हो। अहिले यहाँका किसानले खेतबारी नयाँ आलु लगाउने तयारीमा जुटेका छन्। कृषि ज्ञान केन्द्र मुस्ताङसँग आलुको यकिन तथ्यांक नरहे पनि जिल्लाको लोघेकर दामोदरकुण्डमा सबैभन्दा बढी आलु उत्पादन हुने गरेको छ। त्यसपछि बारागुङ, लोमान्थाङ, घरपझोङ र थासाङमा आलु उत्पादन हुने गर्छ। हिमपातको चिस्यानले रोग र कीटाणु नष्ट गर्ने र भेडाच्याङ्ग्रा र गोरुझोपाको मल प्रयोग गरिने भएकाले मुस्ताङको आलु अर्गानिक ब्रान्ड बनेको हो। चिसो मौसमका साथै हिउँले सिञ्चित मुस्ताङको आलुबारीमा विभिन्न रोग संक्रमणसमेत हिउँ पानीले नियन्त्रण गर्ने भएकाले विषादीको प्रयोग गर्नु पर्दैन। मुस्ताङमा उत्पादित आलु कोसेलीको रूपमा पनि पर्यटकले खरिद गर्छन्। देशका ७७ वटै जिल्लामा आलु उत्पादन हुने भए पनि मुस्ताङ्गी आलुको फरक विशेषता छ। जुनसुकै तरकारीसँग सहजै समिश्रण गरी खान मिल्ने मुस्ताङ्गी आलुको सहर बजारको होटल तथा रेस्टुरेन्टमा पाइन्छ।"
सरकारले धान खरिद नगर्दा विचौलिया हाबी,"विराटनगर: सरकारले समर्थन मूल्य निर्धारण गरेपनि धान खरिदको प्रक्रिया अघि नबढाउँदा आफूहरू मर्कामा परेको गुनासो किसानले गरेका छन्। किसान आन्दोलनको दबाबका कारण धानको समर्थन मूल्य निर्धारण गर्नु स्वागतयोग्य भए पनि सरकारले खरिद प्रक्रिया अघि नबढाउनु दुःखद् भएको किसानको भनाइ छ। उनीहरूले सरकारले चासो नराख्दा धानमा विचौलिया हाबी भएर किसान मारमा परिरहेको बताए। नेपाली कांग्रेस र नेकपा (एमाले) सम्वद्ध किसान महासंघले बुधबार विराटनगरमा आयोजना गरेको संयुक्त पत्रकार सम्मेलनमा सरकारले धान खरिद नगरेपछि व्यापारीलाई सस्तो मूल्यमा बेच्नु परेको गुनासो किसानले गरेका हुन्। नेपाल किसान महासंघ र अखिल नेपाल किसान महासंघद्वारा आयोजित पत्रकार सम्मेलनमार्फत धान खरिदकै उदेश्यका लागि सञ्चालित नेपाल सरकारका सम्बन्धित निकाय असक्षम सावित भइसकेको आरोप पनि लगाइएको छ। निर्धारण गरिएको भन्दा कम मूल्यमा किसानले बिक्री गर्नु परेमा फरक मूल्यको सोधभर्ना दिने सरकारको नीतिगत व्यवस्था रहेपनि किसानलाई झुक्याउने काम मात्रै भएको अखिल नेपाल किसान महासंघ मोरङका अध्यक्ष देवेन्द्र पौडेलले बताए। आफ्नै घोषणा र प्रतिबद्धताविपरीत धान खरिद नगर्नु सरकारको असक्षमाताको परकाष्टा भएको उनको आरोप छ। धान भित्राउने समय सुरु हुनसाथ खरिद प्रक्रिया अघि बढाउनुपर्ने थियो। सरकारले चासो नदिएपछि उत्पादित सबै धान व्यापारीकहाँ पुग्न लागिसक्यो, पौडेलले भने, तर, सरकार र सरकारका निकाय मुकदर्शक बनेर बस्नु विडम्बना हो। कृषि क्षेत्र र किसानप्रति राज्यको यो तहको उपेक्षा किसानले कहिलेसम्म भोग्नुपर्ने हो ? नेपाल किसान महासंघ मोरङका सभापति केदार थापाले धनबाली लगाउने बेलामा मल उपलब्ध नगराउने र धान उत्पादन भइसक्दा पनि खरिद नगर्ने सरकारसँग आमकिसानले जवाफ मागेको बताए। खेती लगाउने समयमा मल, बीउ तथा श्रमिकको अभाव एवं कृषि उत्पादन लागतमा वृद्धिजस्ता समस्याका बाबजुत उत्पादित उपजहरूमा बजारको मनोमानी कहिलेसम्म हो ? थापाले प्रश्न गर्दै भने, किसानको उत्पादनमाथि व्यापारीको मूल्य कहिलेसम्म हो भन्ने जवाफ सरकारले दिनुपर्छ। धान खरिद प्रक्रिया तत्काल अघि बढाउन पनि किसानले माग गरेका छन्। अन्यथा देशभरका किसान परिचालन गरेर आन्दोलन गर्न बाध्य हुने चेतावनी नेपाल किसान महासंघ र अखिल नेपाल किसान महासंघको छ। दुवै महासंघले दुई दिनभित्रमा धान खरिद प्रक्रिया सुरु नगरेमा खाद्य व्यवस्था तथा व्यापार कम्पनी लिमिटेड लगायत यससँग सम्बन्धित सम्पूर्ण शाखा कार्यालयमा तालबन्दी गर्ने चेतावनी पनि दिएका छन्। खाद्य व्यवस्था तथा व्यापार कम्पनी लिमिटेडको कार्यालय प्रदेश १ मा बुधबार ज्ञापन पत्रसमेत बुझाइएको छ। नेपाली कांग्रेस प्रदेश १ का सदस्य केशव भट्टराईले किसानका मुद्दा आफूहरूले निरन्तर उठाइरहने बताए। किसान सधैँ मारमा पर्ने गरेका छन्। त्यही भएकाले संगठित हिसाबले आन्दोलन अघि बढाउने निर्णय गरिएको हो, उनले भने, किसानका दुःख, पीडा र मर्कामा बुलन्द आवाज उठाउने छौँ। जसरी पनि किसानको घाँटी रेट्ने काम भएको छ। भट्टराईले समर्थन मूल्य तोके पनि सरकारकै निकाय धान खरिद गर्न तयार नभएर किसानमाथि शोषण गर्ने काम भइरहेको आरोप लगाए। मोरङको निर्वाचन क्षेत्र नम्बर २ बाट निर्वाचित प्रतिनिधिसभा सदस्य ऋषिकेश पोख्रेलले सरकारले गरेको निर्णय कार्यान्वयन हुनुपर्ने बताए। अन्यायमा परियो भनेर किसानले न्याय खोजिरहेका छन्। नेपाली किसानलाई माया गर्नेहरू अब एकजुट हुनुपर्छ, उनले भने, विचौलिया र किसानलाई साथ दिने किसान मारा व्यवहार मान्य हुँदैन। किसानलाई न्याय दिने हिसाबले अघि बढ्न जरुरी छ। पोख्रेलले आफ्ना समस्या पोख्दै किसान जागेका बेला न्याय दिएर उनीहरूका मुद्दा र अधिकारलाई स्थापित गराउन आफूले सक्दो भूमिका निर्वाह गर्ने प्रतिबद्धता पनि जनाए। धान खरिदको प्रक्रिया अघि नबढाइँदा र विचौलिया हाबी हुँदा सरकारले तोकेको मूल्य अहिलेसम्म किसानको हातमा नपरेको उनले बताए। गत कात्तिक १६ गतेको मन्त्रिपरिषद् बैठकले यसवर्षको धानको समर्थन मूल्य तोकेको थियो। सरकारले प्रतिक्विन्टल मोटा धानको मूल्य २ हजार ९६७ र मध्यम धानको ३ हजार १२८ रूपैयाँ निर्धारण गरेको छ। तर हालसम्म धान खरिदको प्रक्रिया अघि बढाइएको छैन। जसका कारण किसान सस्तो मूल्यमा व्यापारीलाई धान बेच्न बाध्य छन्। गत वर्षभन्दा मोटा धानमा २१५ र मध्यममा २२६ रूपैयाँ वृद्धि गरिएको भएपनि लागत मूल्य र मूद्रास्फितिका आधारमा सरकारले निर्धारण गरेको मूल्यले पनि लाभ हुने अवस्था नरहेको गुनासो किसानले गरेका छन्। उनीहरूका अनुसार व्यापारीले अहिले किसानसँग मनलाग्दी मूल्यमा धान खरिद गरिरहेका छन्। प्रदेश १ मा चालु आर्थिक वर्षमा ३ लाख ३१ हजार ८८९४ हेक्टर क्षेत्रफलमा धान खेती गरिएको थियो। प्रदेशमा १२ लाख ९८ हजार ८५५ मेट्रिक टन धान उत्पादन भएको कृषि मन्त्रालयको तथ्यांकमा उल्लेख छ। प्रदेशमा ३ लाख ४० हजार ८२९ हेक्टर क्षेत्रफल धानखेतीका लागि योग्य मानिन्छ।"
खाद्य गुणस्तर तथा व्यापार कम्पनीमा किसानको ताला,"वीरगन्ज: सरकारले तोकेको समर्थन मूल्यमा धान खरिद नगरेको विरोधमा आन्दोलित पर्साका किसानले खाद्य गुणस्तर तथा व्यापार कम्पनी लिमिटेडको शाखा कार्यालयमा तालाबन्दी गरेका छन् । अखिल नेपाल किसान महासंघ र नेपाल किसान महासंघको अगुवाइमा बुधबार किसानले तालाबन्दी गरेका हुन्। यसअघि पटक पटक दबाब दिँदासमेत किसानको समस्या समाधानमा सरकारले ध्यान नदिएकाले कार्यालयमा तालाबन्दी गरिएको महासंघका केन्द्रीय सदस्य उमेश साहले बताए। सरकारले धानको समर्थन मूल्य तोकेर पनि त्यसको कार्यान्वयन नगरेकोले किसानहरु समस्यामा परेको भन्दै गत आइतबारदेखि आन्दोलनमा छन् । गत कार्तिक १६ गतेको संघीय सरकारको मन्त्रिपरिषद्को बैठकले यस वर्षको धानको समर्थन मूल्य निर्धारण गरेको थियो। जसअनुसार मोटा धानको मूल्य प्रति क्विन्टल २ हजार ९६७ रुपैयाँ र मध्यम धानको मूल्य ३ हजार १२८ रुपैयाँ निर्धारण गरिएको छ । तर सरकार आफैँले मूल्य निर्धारण गरेको एक महिना बित्न लाग्दासम्म खाद्य गुणस्तर तथा व्यापार कम्पनी लिमिटेडले किसानसँग धान खरिदको प्रक्रिया थालेको छैन। जसका कारण आफुहरु मर्कामा परेको भन्दै पर्साका किसान आन्दोलित छन्। आइतबार उनीहरुले वीरगन्जको घण्टाघर चोकबाट जुलुश निकालेर श्रीपुरस्थित खाद्य गुणस्तर तथा व्यापार कम्पनी लिमिटेड शाखा कार्यालय वीरगन्जमा पुगेर आधा घण्टा धर्ना पनि दिएका थिए। सरकारी निकायले धान खरिद प्रक्रिया सुरु नगरेको कारण बिचौलिया व्यापारीलाई सस्तो मूल्यमै बेच्न बाध्य भएको किसानहरुको गुनासो छ। खेति लगाउने समयमा मल बिउको अभाव, कृषि उत्पादन लागतमा भएको मुल्य बृद्धि, कृषि श्रमिकको अभाव लगायत समस्याका बावजुद उत्पादित उपजहरु आफ्नै घोषणा तथा प्रतिबद्धता विपरीत धान खरिद नगर्नु सरकारको असक्षमताको पराकाष्ठा भएको महासंघका केन्द्रीय उपमहासचिव बाबुराम थापाले बताए। उनले भने , अबिलम्ब सरकारले किसानको धान खरिद प्रकृया अगाडी बढाएन भने महासंघले देशभरिका किसानहरुलाई परिचालन गरी थप आन्दोलन गर्छौ।'"
वाणिज्य बैंकले चैतदेखि स्प्रेडदर ४२ प्रतिशत कायम गर्नुपर्ने,"काठमाडौं : नेपाल राष्ट्र बैंकले आगामी चैतसम्ममा बैंक तथा वित्तीय संस्थाको औसत ब्याजदर अन्तर (स्प्रेडदर) घटाउन निर्देशन दिएको छ। राष्ट्र बैंकले बुधबार बैंक तथा वित्तीय संस्थालाई जारी गरिएको एकीकृत निर्देशन २०७८ मा संशोधन गर्दै चैतदेखि वाणिज्य बैंकले चार दशमलव दुई प्रतिशत र विकास बैंक तथा वित्त कम्पनीले चार दशमलव आठ प्रतिशतभन्दा बढी स्प्रेडदर नहुने व्यवस्था गर्न निर्देशन दिएको हो। त्यस्तै, स्प्रेडदर २०८० असार महिनादेखि वाणिज्य बैंकका लागि चार प्रतिशत र विकास बैंक तथा वित्तीय संस्थाका लागि चार दशमलव छ प्रतिशतभन्दा बढी नहुने व्यवस्था गरिसक्न पनि राष्ट्र बैंकले निर्देशन दिएको छ। एकीकृत निर्देशनको यसअघिको व्यवस्थामा औसत ब्याजदर अन्तर वाणिज्य बैंकका लागि चार दशमलव चार प्रतिशत र विकास बैंक तथा वित्त कम्पनीका लागि पाँच प्रतिशतभन्दा बढी नहुने व्यवस्था थियो। केही समयअघि मात्र राष्ट्र बैंकले चालु आर्थिक वर्ष २०७९०८० को मौद्रिक नीतिको पहिलो त्रैमासिक समीक्षा गर्दै बैंक तथा वित्तीय संस्थाको औसत ब्याजदर अन्तरको सीमा घटाएको थियो। मौद्रिक नीतिको समीक्षाबाट औसत ब्याजदर अन्तर चार दशमलव चार प्रतिशतबाट चार प्रतिशत तथा विकास बैंक र वित्त कम्पनीको औसत ब्याजदर पाँच प्रतिशतबाट चार दशमलव छ प्रतिशत कायम गर्ने निर्णय राष्ट्र बैंकले गरेको थियो। मौद्रिक नीति समीक्षाबाट गरिएको सोही निर्णय कार्यान्वयनका लागि राष्ट्र बैंकले एकीकृत निर्देशनमा परिमार्जन गरेको हो। यसबाट बैंक तथा वित्तीय संस्थाले कर्जाको ब्याजदर तय गर्दा लिने प्रिमियम दर घट्न गई कर्जाको ब्याजदरमा समेत सन्तुलन आउने राष्ट्र बैंकको भनाइ छ। त्यस्तै, कृषि क्षेत्रसँग सम्बन्धित पब्लिक लिमिटेड कम्पनीहरूले दोस्रो बजारमा जारी गरेको ऋणपत्रमा बैंक तथा वित्तीय संस्थाले गरेको लगानीलाई कृषि क्षेत्रमा न्यूनतम कर्जा लगानी गर्नुपर्ने गरी तोकिएको सीमामा गणना गर्न पाउने व्यवस्थासमेत राष्ट्र बैंकले गरेको छ।"
सेयर बजार घटेको घट्यै,"काठमाडौं : विश्वव्याधी कोभिड महामारीका कारण मुलुकमा लकडाउन थियो। ०७८ साउन ३१ गते एकैदिन साढे २१ अर्ब बढीको सेयर कारोबार भयो। तर, त्यसयता घट्दैघट्दै गएको सेयर बजार मंगलबार ७७ करोडमा खुम्चियो। लगातार सेयर कारोबार खुम्चिदै १ हजार ८ सय ९० दशमलव ७० को बिन्दुमा पुग्यो। सेयर बजार दिनप्रतिदिन ओरालो किन त ? विज्ञ भन्छन्, सेयर बजारप्रति सरकार अनुदार भएकाले यो अवस्था आयो। अर्थात् बैंकको उच्च ब्याजदर तरलता अभाव र प्रतिनिधिसभाको निर्वाचन परिणामप्रति लगानीकर्ता उत्साहित हुन सकेनन्। त्यसैकारण सेयर बजारमा पहिरो लागेको हो। ०७८ साउन ३१ मा सेयर मापक सूचक ३१५४०३ बिन्दुमा पुगेको थियो। मंगलबार १८९०७० मा झर्यो। उक्त वर्ष भदौ २ गते नेप्सेकै इतिहासमा हालसम्मकै उच्चतम बिन्दु ३१९८६० अंकमा पुगेको थियो। सोमबार १ अर्ब ३६ करोडको कारोबार भएकोमा मंगलबार भारी गिरावट आएको छ। त्यसदिन नेप्से सूचक १९०२२७ अंक थियो। ब्याजदर नघट्ने भएपछि अघिल्लो दिनको तुलनामा मंगलबार ५९ करोडले कारोबार घटेको छ। अघिल्लो पटक माथिल्लो बिन्दु २०७३ साउन ३२ मा १८८८ पुग्दा अघिल्लो बजारको तल्लो बिन्दु २०७६ फागुनमा ११०० मा झरेको थियो। सीए ऋषि पोखरेल बेयरिस मार्केट सकिएर कन्सोलियट मार्केटमा पुगेको बताउँछन्। भन्छन्, अहिलेको बजार बियरिस पनि होइन। बुलिस पनि होइन। तीन महिनादेखि सेयर बजार सूचक १८०० देखि २ हजारको अंकमा घुमिरहेको छ। बढ्न पनि नसकेको, घट्न पनि नसकेको अहिलेको अवस्था अझै दुई महिना लम्बिन सक्ने लगानीकर्तासमेत रहेका पोखरेल दाबी गर्छन्। अर्थतन्त्र पनि माथि गइहाल्ने अवस्था नभएकाले सेयर बजार पनि माथि जाने संकेत नदेखिने उनले बताए। नयाँ सरकार आएपछि केही न केही सम्बोधन आउला भनेर लगानीकर्ता चुुप लागेर बसेका छन्। अहिलेको अवस्था हेर्दा १८०० आसपासमा जान सक्ने देखिएको छ, पोखरेल भन्छन्, सम्भवतः कम्तीमा १७५० भन्दा तल जाँदैन। पछिल्लो राजनीतिक घटनाक्रमले पनि लगानीकर्तालाई हतोत्साहित बनाएको छ। प्रतिनिधिसभाको निर्वाचनको मतपरिणामले सेयरबजार अझ नकारात्मक बन्न सक्ने लगानीकर्ताको आकलन छ। निर्वाचनमा कसैको बहुमत नआएपछि लगानीकर्ताहरू पर्ख र हेरको नीतिमा छन्। सरकार स्थिर रूपमा जान्छ कि जाँदैन भन्नेमा लगानीकर्तामा आशंका छ। तर, सरकार बनेपछि यस्तो आशंका हट्ने लगानीकर्ताहरूले विश्वास गरेका छन्। राजनीतिक अस्थिरका कारण लगानीकर्ता अत्तालिएका छन्, अधिवक्ता कञ्चनकृष्ण न्यौपाने भन्छन्, अब सरकार कसरी बन्छ, लगानीकर्ताले हेर्दैछन्। सेयरका लगानीकर्ताहरू राजनीतिक क्षेत्रका व्यक्तिले कसले के भन्यो भन्ने विषयमा पछि लाग्दा पनि कारोबार प्रभावित हुने गरेको छ। अर्थमन्त्री जनार्दन शर्मा र उनको पार्टी नेकपा (माओवादी केन्द्र) सेयर बजारमा नकारात्मक भएका कारण पनि लगानीकर्ता हतोत्साहित हुँदै आएका छन्। अहिलेका अर्थमन्त्रीले बजारप्रति नकारात्मक धारणा राखे, अबको अर्थमन्त्री कस्तो आउँछ, लगानीकर्ता पर्ख र हेरको नीतिमा छन्, न्यौपानेले भने। सेयर बजार सुधारको आन्दोलन गरे पनि सहमति कार्यान्वयन हुन नसक्दा लगानीकर्ता चिन्तित छन्। नियमक निकाय नेपाल धितोपत्र बोर्ड, नेपाल स्टक एक्सचेन्ज, नेपाल राष्ट्र बैंक सेयरबजारमा कडाइ गरेकाले लगानीकर्ता हौसिन नसकेका हुन्। जसले गर्दा सेयरबजारमा गिरावट आइरहेको छ। तरलता सहज हुनासाथ सेयर बजार आफ्नो लयमा बढ्ने न्यौपाने बताउँछन्। बैंक तथा वित्तीयको संस्थाको ब्याजदर अकासिएपछि उद्योगीव्यवसायीहरू अत्तालिएका छन्। सेयर बजारका लगानीकर्ताहरू पनि ब्याजदर उच्च भएकै कारण लगानी गर्न सकिरहेका छैनन्। बैंकको ब्याजदर घट्यो भने बजार माथि जाने न्यौपाने बताउँछन्। राष्ट्र बैंक लगायतले नीतिगत व्यवस्थामा सेयर बजारमैत्री वातावरण बनाउनुका साथै बैंकिङ प्रणालीमा सहजता आउनासाथ आत्मविश्वास बढ्ने लगानीकर्तासमेत रहेका न्यौपानेले बताए। बजार विकासका लागि नियमक निकायले उठाउँदै आएका ब्रोकर कमिससनलगायत तत्काल सम्बोधन हुनुपर्ने लगानीकर्ता बताउँछन्। बैंक तथा वित्तीय संस्थाले पुसमा ब्याजदर नबढाउने निर्णय गरेका छन्। मंसिर महिनाकै ब्याजदर कायम गर्ने निर्णय गरेसँगै लगानीकर्ता थप निराश भएका छन्। नेपाल बैंकर्स संघले मंगलबार मात्रै मंसिरकै ब्याजदरलाई पुसमा पनि निरन्तरता दिने निर्णय गरेको हो। बैंक तथा वित्तीय संस्थाको साधारण मुद्दतीको ब्याजदर १२१३३ प्रतिशत तथा साधारण बचतको उच्चतम ब्याज दर ९१३३ प्रतिशत छ। एक वर्षे संस्थागत मुद्दती निक्षेपको अधिकतम ब्याजदर १०१३३ प्रतिशत कायम हुने बैंक तथा वित्तीय संस्थाहरूले जनाएका छन्।"
सञ्चालकदेखि व्यवस्थापनका कर्मचारीको सेयर रोक्का गर्न निर्देशन,"काठमाडौं : नेपाल स्टक एक्चेन्ज 'नेप्से' ले सूचीकृत कम्पनीका सञ्चालक तथा पदाधिकारीको सेयर खरिदबिक्रीमा रोक लगाउन निर्देशन दिएको छ। धितोपत्र दर्ता तथा निष्काशन नियमावली २०७९ को नियम ३८ (१ क)अनुसार कम्पनीका सञ्चालक कार्यकारी प्रमुख, लेखापरीक्षक, कम्पनी सचिव वा संगठित संस्थाको व्यवस्थापन वा लेखसम्बन्धी कार्यमा आवद्ध कर्मचारीको सेयर रोक्का गर्न बुधबार निर्देशन दिएको हो। पदमा बहाल रहँदा बखत वा त्यस्तो पदबाट अवकाश प्राप्त गरेको एक वर्षसम्म सेयर रोक्का राख्नुपर्ने प्रावधान छ। यसबाहेक सम्बन्धित कम्पनीको वा त्यसको सहायक कम्पनीको सेयर आफ्नो वा आफ्नो परिवारको सदस्य वा अन्य कुनै व्यक्ति वा व्यक्तिको नियन्त्रणमा रहेको फर्म, कम्पनी वा संस्थाको नाममा वा अन्य व्यक्तिलाई खरिद बिक्री गर्न गराउन वा हस्तान्तरण गर्न वा लेनदेन गर्न पनि रोक लगाएको छ। उल्लेखित व्यक्तिहरुले सेयर रोक्का गरेर मात्रै जिम्मेवारी लिन आग्रह गरिएको छ। नेप्सेले १५ दिनभित्र सेयर रोक्का राखी जानकारी गराउन पनि भनेको छ।"

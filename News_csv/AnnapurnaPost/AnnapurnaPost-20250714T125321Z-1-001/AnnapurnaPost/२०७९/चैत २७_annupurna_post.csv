शीर्षक,विवरण
जवाफदेही संसद्,"सरकारलाई जनताप्रति उत्तरदायी बनाउनुपर्छ । संसद् आफैं पनि जनताप्रति जवाफदेही बन्नुपर्छ । सुरुमा संसद्को काम सरकार निर्माण गर्ने हो। त्यहीअनुसार सरकार बन्यो। तर, त्यस क्रममा दलहरूबीच भएको सहमति भत्कियो। छोटो अवधिमै सत्तासमीकरण फेरबदल हुनु विडम्बना हो। जसले संसद् सञ्चालनमा केही समस्या ल्यायो। अर्थात्, संसदीय कामकारबाही केही ढिला हुन पुग्यो। यो सरकारको १ सय दिनको अवधिमा राष्ट्रपति, उपराष्ट्रपति निर्वाचनलगायत अन्य काम सकिएका छन्। अब भने संसदीय गतिविधि नियमित रूपमा अगाडि बढ्नुपर्छ। चुनावका बेला जनतासँग गरेका प्रतिबद्धतामा अडिग रहेर काम गर्नुपर्छ। हामीकहाँ आदर्शका कुरा मात्रै छन्। मैले नै जनतासँग बोलेका पनि कतिपय कुरा व्यवहारमा खोज्दा नपाउन सकिन्छ। सरकार र संसद्बीचको अन्तरसम्बन्ध पारस्परिक हुनुपथ्र्याे। तर, त्यो संस्कृति कमजोर देखिन्छ। संसद्को आफ्नो स्वायत्त अधिकारबारे कुनै व्याख्या, परिभाषा पनि छैन। संसद् कस्तो हुनुपर्छ भन्ने छैन। हामीले व्यवस्थापिका भनेर त लेख्यौं। तर, त्यसको टेवा राख्न सकेनौं। हिजोदेखि संसद् कसरी चलेको छ भनेर परम्परालाई अँगाल्यौं। तर, आजको अवस्थामा साँच्चीकै संसद् कस्तो हुनुपर्छ भन्ने हामीले व्यवहारमा देखाउन सकेनौं। यो हाम्रा व्यवहारले निर्देश गर्ने कुरा हो। उच्च तहको व्यवहारले मात्र संसद्लाई निर्देश गर्छ। जुन व्यवहारमा हामी चुकेका छौं। हामीमा त्यो कमी छ। संसद् निरन्तर रूपमा अगाडि बढ्न र आफ्ना कामकारबाही प्रभावकारी ढंगले गर्न नसक्नुमा मुख्य कारण अस्थिर सरकार हो। सरकारले स्थायित्व प्राप्त गर्न सकेको छैन। जब सरकारको स्थायित्व हुँदैन, त्यसले संसद्लाई असर गर्छ नै। हामीले सरकार र संसद्बीच पारस्परिक सम्बन्ध चाहेका छौं। अन्तरविरोध होइन। त्यसभित्र अन्तरसम्बन्ध कसरी विकास गर्ने भन्ने अझै पनि बाँकी छ। संसद्लाई व्यवस्थित कामयावी बनाउन सकेनौं भने त्यसबाट व्यवस्थाप्रति नै प्रश्न उठ्छ। संसद्मा सांसदले मात्र होइन, आमनागरिकले पनि प्रश्न गर्न पाउँछन्। संसद्लाई कस्तो बनाउने भन्ने आमरूपमा छलफलको विषय हो। किनभने, संसद्लाई व्यवस्थित कामयावी बनाउन सकेनौं भने त्यसबाट व्यवस्थाप्रति नै प्रश्न उठ्छ। एउटै मान्यता बोकेका मात्रै सांसद छैनौं। फरकफरक मान्यता बोकेकाहरू छौं। वैचारिक हिसाबले मात्र भिन्नता छैन कि व्यवस्थाप्रतिकै दृष्टिकोणमा पनि भिन्नता छ। त्यसकारण हामीले संसद्लाई व्यवस्थित बनाउन सकेनौं भने मतभिन्नताले नै व्यवस्थाप्रति प्रश्न उठाउन सक्छ। संसदीय पद्धति, प्रणाली, प्रक्रियाले समाज र देश बदल्न सक्छ भन्ने मान्यताप्रति प्रश्न उठ्छ। त्यसैले संसद् कस्तो हुने भन्ने आमबहसको विषय हो। म यसअघि तीन वर्ष सांसद रहेँ। संसद्ले जनताको चाहनाअनुसार जुन खालको अभ्यास गर्न सक्नुपथ्र्यो त्यो कमी छ। जनतासँग सरोकारका विषयमा सरकारलाई ध्यानाकर्षण गराउनु संसद्को पहिलो काम हो। सरकारलाई जनताप्रति उत्तरदायी बनाउनुपर्छ। सांसद आफैं पनि जनताप्रति उत्तरदायी, जवाफदेही बन्नुपर्ने हो। सरकारका हरेक क्रियाकलाप पारदर्शी हुनुपर्छ भन्ने हो। जनताप्रतिको उत्तरदायित्व र संसद् सञ्चालन कसरी गर्ने भन्नेमा हाम्रो ध्यान पुग्न नसकेको भन्ने पनि छ। शून्य, विशेष, ढ्यापढ्याप समयमा के बोल्ने ? तिनको महत्व र मर्मलाई बुझ्नुपर्छ। संविधान र कानुनअनुसार सरकार अगाडि बढ्यो कि बढेन भन्नेमा ध्यान जानुपर्छ। प्रतिनिधिसभाको कार्यव्यवस्था परामर्श समितिमा प्रतिनिधित्व हुने सदस्य संख्याको टुंगो भरखरै मात्र लगाएका छौं। जसमा २१ जना सदस्य रहने भएका छन्। संसद्मा बैठकमा जनताको कुरालाई चरणबद्ध रूपमा एकपछि अर्को कसरी राख्ने भन्ने कुरामा सभामुखलाई सहयोग गर्ने, सल्लाह दिने काम गर्छ। जसबाट संसद् सञ्चालनमा सहयोग पुग्नेछ। (एमाले नेतृ भट्टराई प्रतिनिधिसभा सदस्य हुन् ।)"
माननीयज्यू ! गफभन्दा काम गरौं,"मुलुकको विकासलाई लिएर राजधानीका तारे होटलहरूमा नेतादेखि दाताहरूको बैठक चलिरहेको छ। सिंगापुर वा जापान कस्तो बनाउने भनेर सरकारी कर्मचारीहरूको अन्तर्राष्ट्रिय अवलोकन भ्रमण पनि भइरहेको छ। मुलुकको विकासमा अर्जुनदृष्टि दिनेहरू यति मात्र छैनन्। एक, दुई वर्षमा परिवर्तन हुने मन्त्रीहरूले समेत सल्लाहकार नियुक्ति गर्ने क्रम जारी छ। झलक्क हेर्दा लाग्छ, हाम्रा नेता तथा प्रशासकहरूलाई एकैपटक देश सिंगापुर बनाउने चिन्ता छ। आम सर्वसाधारण जनतालाई यी केही कुराले छोएको छैन। नेताहरूले अति सामान्य केही कुराहरू गरेमा मात्र पनि ठूलो राहत पाइने अपेक्षा छ। दुई, चार जना मन्त्रीले अति सामान्य काम गर्दा जनताले राहत महसुस गर्छन्। यहाँ व्यक्त कुराहरू वैज्ञानिक दृष्टिले प्रमाणितभन्दा पनि सर्वसाधारणको भोगाइ छन्। मुलुकमा स्रोत र साधनको कमीले भन्दा पनि हामीले ती स्रोत र साधनको सही ढंगले उपभोग गर्न नसक्दा समस्या भोगिरहेका छौं। स्रोत र साधनको समुचित प्रयोगको पहिलो सर्त हो, राष्ट्रिय अभिलेख। जसले गर्दा स्रोत र साधनको समुचित प्रयोगमा मद्दत पुग्छ। एकीकृत सूचना प्रणालीको अभाव छ। १० वर्षमा गरिने जनगणनाको परिणाम प्रकाशन गर्न दुई वर्ष लाग्छ। यसको आधारमा योजना बनाइरहेका छौं। औंलामा सूचना उपलब्ध हुने अहिलेको समय हो। तर, सूचनामा हामी यति धेरै पछाडि परेका छौं कि त्यो आवश्यक स्रोत र साधनको अभावले भन्दा पनि अरू नै समस्या छ। नीति निर्माताहरूले आफ्नो स्वार्थको लागि यसको दुरुपयोग गरिरहेका छन्। नेपालमा बसेर कम्प्युटर सफ्टवेयर बनाएर विश्वप्रसिद्घ कम्पनीहरूलाई नेपालीहरूले सफ्टवेयर बेचिरहेका छन्। तर सरकारले उनीहरूको क्षमता उपभोग गर्न सकिरहेको छैन। किनकि हाम्रा नीति निर्माताहरू केवल कमिसन र सूचनाको गलत व्याख्या गर्दै राजनीति गरिरहेका छन्। नीति योजना बनाएर राजनीतिक लाभ लिइरहेका छन्। विभिन्न कार्यालयमा गएर त्यहाँका कर्मचारीलाई निर्देशन दिएर मिडिमामा प्रचारबाजीमा व्यस्त हुनुहुन्छ। तर सम्माननीयज्यूहरू कहिलेसम्म सुब्बा वा अधिकृतले गर्ने काम गरेर जनताको करको पैसाको दुरुपयोग गरिरहने ? अहिलेमात्र होइन हरेक पर्यटनमन्त्री बनेपछि एयरपोर्ट गएर ट्वाइलेट सफा गर्न निर्देशन दिने चलन नै भइसकेको छ। ट्वाइलेट सफा भयो कि भएन भनेर हेर्ने र निर्देशन दिने जिम्मेवारी सायद सुब्बास्तरका कर्मचारीको कार्यसूचीमा होला। सायद नेपाली जनताको अपेक्षा पर्यटन तथा नागरिक उड््डयन मन्त्रीबाट सिन्डिकेट गर्ने एयरलाइन्सलाई कारबाही गर्ने हुनुपर्ने होइन र ? तीनचार घण्टा जहाज डिले हुँदा सामान्य एसएमएस गरेर यात्रुहरूलाई जानकारी नदिने एयरलाइन्सलाई यात्रुहरूलाई जानकारी दिन र उनीहरूप्रति जवाफदेही बनाउन हुनुपथ्र्यो कि ? यातायात तथा भौतिक पूर्वाधार मन्त्रीले समयमा काम नसक्ने ठेकेदारलाई कारबाही गर्ने, यातायात क्षेत्रमा रहेका विकृति हटाउनेतर्फ हुनुपथ्र्यो। न कि सडकमा दौडेर सस्तो लोकप्रियता हासिल गर्न खोज्ने। यातायात कार्यालयमा सामान्य प्रदूषण परीक्षणको लागि एकजना सेवाग्राहीले एकदिन बिताउनुपर्ने अवस्था छ। करिब एक लाख पर्ने यस्ता मेसिन १०२० वटा किनेर सरकारी पेट्रोलपम्पहरूमा सहज रूपमा प्रदूषणको स्टिकर पाउने व्यवस्था मिलाउने हो भने लाखौं सर्वसाधारण यसबाट लाभान्वित हुने थिए। लाइसेन्स पाउन र नवीकरण गराउनको लागि नागरिकले भोग्नुपरेको सास्ती हेर्दा हामी अझै १९औं शताब्दीमा पो छौं कि भन्ने झल्को आउँछ। अहिलेको क्यूआर कोड स्क्यान गरेर सबै कुरा हेर्न मिल्ने जमानामा सुरक्षित बनाउने निहुँमा लाइसेन्स प्रिन्ट गर्न एक वर्ष लगाउनेजस्तो लाजमर्दो कुरा के होला ? यदि समयमा लाइसेन्स दिन नसक्ने हो भने लाइसेन्सको म्याद १० वर्ष बनाउने हो भने आधा चाप कम गर्न सकिन्छ। तर यसमा उनीहरूलाई आउने कमिसन कम हुने भएकोले यसमा ध्यान नदिएको हो कि ? यातायात कार्यालयको कर अनलाइनबाट तिर्न मिल्छ तर फेरि हस्ताक्षर गर्न र छाप लगाउन कार्यालयमै जानुपर्ने नियमले २१ औं शताब्दीमा पनि हाम्रा शासकहरूको औंठाछाप मानसिकताभन्दा फरक नपर्ला। आन्तरिक राजस्व कार्यालयमा लाखौं राजस्व तिरेर छाप लगाउन जानु नपर्ने तर यातायातमा केही हजार राजस्व तिर्दा छाप लगाउन जानुपर्ने के यस्ता सामान्य सुधार जसले लाखौं जनतालाई प्रत्यक्ष सुविधा हुन्छ यसरको बारेमा हाम्रा मन्त्रीज्यूहरू अनभिज्ञ हुनुहोला र ? गुणस्तरीय र सर्वसुलभ शिक्षा हरेक दल र नेताहरूको जिब्रोमा झुन्डिएका शब्दहरू हुन्। प्रत्येक शिक्षामन्त्रीले मन्त्रालय सम्हालेपछि दुई, चारवटा निर्देशन दिएर आफ्नो अकर्मण्यता ढाक्ने प्रया गर्छन्। उनीहरूले सार्वजनिक विद्यालयहरूमा हुने राजनीतीकरण रोकेर निजी क्षेत्रका विद्यालयहरूको स्थानीय सरकारसँगको समन्वयमा अनुगमन गर्नको लागि न त धेरै स्रोतको आवश्यकता पर्छ न त कुनै कठिनाइ नै पर्छ। आवश्यकता पर्छ, त केवल दृढ इच्छाशक्तिको। राजधानीका धेरै निजी विद्यालयहरूले दुई, चार हजार शिक्षण शुल्क राखेर १० आंै हजार अतिरिक्त शुल्क लिइरहेका छन्। वर्षमा १० महिना विद्यालय सञ्चालन हुने भए पनि बाह्र महिनाको यातायात र खाना शुल्क लिइरहेका छन्। किनकि उनीहरूलाई थाहा छ राजनीतिज्ञहरू एक, दुई लाख चन्दाका कारण उनीहरूलाई संरक्षण गर्न तत्पर रहेका छन्। हो हाम्रोजस्तो कमजोर अर्थतन्त्र भएको देशमा निःशुल्क शिक्षा प्रदान गर्न सम्भव हुँदैन। तर निजी क्षेत्रको प्रभावकारी अनुगमनको माध्यमबाट जनताहरूको संरक्षण गर्न सकिन्छ। अहिलेको अवस्थामा व्यापार गर्नु सहज छैन। निजी क्षेत्रबाट सञ्चालित विद्यालयहरूमा उनीहरूलाई सुरक्षाको प्रत्याभूति दिलाउन जरुरी छ। तर गलत गर्ने संस्थाहरूलाई कारबाही गरेर राम्रो गर्नेलाई प्रोत्साहित गर्नुपर्छ। नेपालको संविधानले स्वास्थ्य सेवालाई नागरिकको मौलिक हकको रूपमा संरक्षण गरेको छ। सिटामोल र जीवनजलको अभावमा अभै पनि मानिसले जीवन गुमाउनुपर्ने कटु यथार्थ हामीबाट छिपेको छैन। यस्तो अवस्थामा स्वास्थ्यमन्त्रीले एउटा र्यापिड रेस्पोन्स टिम बनाएर सरकारी अस्पतालमा मेसिनहरू बिग्रिएमा तत्काल मर्मत गर्ने व्यवस्था मिलाउने र त्यहाँ कार्यरत चिकित्सकलाई आफ्नो कर्तव्यप्रति जवाफदेही बनाउन सके धेरै हदसम्म यो समस्या समाधान गर्न सकिन्छ। नेपालमा चिकित्सा शिक्षा एकदमै महँगो भएको र चिकित्सकहरूले गर्ने मेहनतको आधारमा उनीहरूको पारिश्रमिक अत्यन्त न्यून छ। त्यसैले विशेष व्यवस्था गरेर उनीहरूको जीविकोपार्जनको लागि दसतिर भौतारिनुपर्ने अवस्थाको अन्त गर्नुपर्ने देखिन्छ। यदि हरेक नागरिकको स्वास्थ्य बिमा गर्ने र उपचार खर्च बिमा कम्पनीले प्रत्यक्षरूपमा अस्पतालहरूलाई दिने व्यवस्था मिलाउनु पर्दछ। त्यसो भएमा मात्र स्वास्थ्य सेवा सहज मात्र नभई बिमा क्षेत्रमा हुने ठगी पनि कम गर्न सकिन्छ। जनसरोकारका यी विषय अति सामान्य हुन्। मन्त्रीस्तरीय निर्णयबाट धेरै कुराहरूको समाधान गर्न सक्छन्। जसले गर्दा राज्यको स्रोतको सदुपयोग मात्रै नभएर लाखौं नागरिकले सहजरूपमा सेवा प्राप्त गर्न सक्नेछन्।"
शिक्षामा सकस,"गुणात्मक वृद्धिलाई कार्यसूचीको प्राथमिकता क्रममा राख्न भुल्नु हुँदैन। शिक्षालाई पहिला पहुँचका आधारमा बुझ्ने गरिन्थ्यो। अब गुणमा आधारित भएर बुझ्नुपर्छ। विकासको आधार शिक्षा हो। तर, मन्त्रालय भागबन्डाका क्रममा शिक्षा मन्त्रालय प्राथमिकतामा पर्दैन। नयाँ मन्त्रिमण्डल गठन गर्दा पहिलो चरणमा शिक्षामन्त्रीले कहिल्यै शपथ लिँदैनन्। कुनै पनि दलको प्राथमिकतामा यो मन्त्रालय पर्दैन। यस्तो प्रवृत्तिले केवल शिक्षा क्षेत्रमात्र उपेक्षित होइन कि देशको समग्र विकासमा महत्त्व राख्ने क्षेत्रसमेत प्रभावित बन्न पुगेको छ। यसबाट दूरगामी परिवर्तनको अपेक्षा राख्ने जो कोही पनि खिन्न हुनुपर्ने अवस्था छ। पहिलो चरणमा नै किन कोही शिक्षाको जिम्मेवारी लिन तयार हुँदैन ? कुरा छर्लंग छ। यसबाट केही पनि पाइँदैन। अपजसको भारीदेखि बाहेक। जिम्मेवार दलहरूले चासो नराख्नु त स्वाभाविक भएको छ। तर जसलाई परिवर्तनकारी शक्ति मानेर निर्वाचनमा विजय गराएर पठाइएको छ। ऊ पनि पुरानै दलजस्तो लाभका पदको बाटो पछ्याउन खोजेको जस्तो देखिन्छ। जुन देशको शिक्षा क्षेत्रका लागि दुर्भाग्यपूर्ण हो। राणाशासनकाल र पञ्चायती शासनकालमा शिक्षा क्षेत्र तहसनहस भयो। केही विकास भएन भनेर धारे हात लगाउनमै समय बिताइयो। तर आगामी पुस्ताले पनि प्रजातन्त्र र गणतन्त्रकालका शिक्षामन्त्रीहरूलाई र दलका नेताहरूलाई त्यसै गर्नुपर्ने अवस्था देखिँदैछ। २०४६ सालको राजनीतिक परिर्वतनपश्चात् दर्जनौं व्यक्तिले शिक्षा मन्त्रालयको जिम्मेवारी सम्हालिसके। नवनियुक्त शिक्षामन्त्री अशोक राईले भर्खरै मन्त्रालयको जिम्मेवारी सम्हालेका छन्। आशा गरौं नवनियुक्त शिक्षामन्त्रीले विगतको इतिहासलाई दोहोरिन दिनु हुने छैन। शिक्षा क्षेत्रलाई समग्र मुलुकको श्रीवृद्धिको हतियारका रूपमा बुझेर अघि बढ्न साहस र प्रेरणा मिलोस्। मुलुकको शिक्षा क्षेत्र आजसम्म आइपुग्दा अलमल र दोषारोपणमै रुमलिएको छ। शिक्षा क्षेत्र बुझेको मन्त्री त्यस ठाउँमा पुग्न नसक्दा पुरानाभन्दा पुराना समस्या जहाँको त्यही छन्। मन्त्रालय र पेसागत संघसंगठनबीच पटकपटक भएका दर्जनौं सम्झौता र सहमतिका ठेली जहाँको त्यही छन्। नवनियुक्त मन्त्रीले कमसेकम पूर्ववर्ती सहकर्मीले थालेका काम र गरेका सहमति र सम्झौताका बारेमा चासो लिनु हुनेछ। दराजमा थन्किएका फायलहरू पल्टाउने साहस गर्नु हुनेछ। दिनले बिहानीको संकेत गरेजस्तै परम्परागत शैली र कर्मकाण्डमा फेरबदल आओस् भन्ने अपेक्षा छ। त्योभन्दा पनि ठूलो अपेक्षा त दिनप्रतिदिन आलोचित बनेको सार्वजनिक शिक्षालाई भरोसायोग्य र आकर्षक बनाउन ठोस कामको सुरुवात हुनेछ। शिक्षा क्षेत्रका जानकारहरूसँग शिक्षा क्षेत्रमा केमा प्राथमिकता दिनुपर्छ भनेर घनिभूत छलफल र विमर्श हुनेछ। अदक्षता र अनुत्पादक संरचनाको खारेजीको कार्यसूची बन्नेछ। सार्वजनिक शिक्षालयहरू नियमित अनुगमन सुपरिवेक्षण एवं जिम्मेवारीबोधको अभावले बिग्रिएका छन्। सार्वजनिक शिक्षा पैसाको अभावले बिग्रेको होइन। जनताको भरोसा र विश्वास नटिकेर बिग्रेको कुरालाई बुझ्न सक्नुपर्छ। माध्यमिक तहसम्मको शिक्षाको अधिकार स्थानीय तहलाई दिएपछि झन् बेथिति र गुणस्तरहीन बन्दै गएको तर्फ चासो बढ्नु जरुरी छ। एकथान डट, पेन्सिल र एकजोर पोसाक बाँड्दैमा शैक्षिक गुणस्तरको शिखरमा पुगियो भनेर रमाउने हाम्रा स्थानीय तहका जनप्रतिनिधिहरूले बुझेको गुणस्तरले शिक्षामा के सुधार होला ? आफ्नो दल र शैक्षिक माफियाहरूको घेराबन्दीबाट माथि उठेर बेथितिलाई प्रहार गर्ने जोखिम उठाउन साहस गर्न सक्नुपर्छ। शिक्षाको गुणस्तर खस्केको कुरा सार्वजनिक कार्यक्रमहरूमा बारम्बार उठिरहन्छ। गुणस्तर सुधार गर्न शैक्षिक गुणस्तर परीक्षण केन्द्रलाई प्रभावकारी बनाएर देश दौडाहामा निस्कनु पर्छ। शिक्षकहरूलाई उत्प्रेरित गराउने योजना अघि सारेर पेसाप्रति सिर्जनशील एवं जिम्मेवार बनाउने योजनाको खाँचो छ। सरकारी विद्यालयमा आबद्ध सबैका सन्ततिलाई सरकारीमै पढाउन कडाइका साथ लागू गर्ने हो भने केही न केही सुधार अवश्य देखिन्छ। शिक्षकलाई पनि राष्ट्रसेवकको रूपमा बुझ्नु पर्दछ। स्थायी शिक्षकले निजामती सेवामा प्रवेश गर्न चाहेमा उमेर हद नलाग्ने र सेवा अवधि जोडिने व्यवस्था गर्न सक्ने हो भने शिक्षण पेसामा क्षमतावान् जनशक्तिको आकर्षण बढ्छ। यो गर्ने साहस र आँट हुनुपर्यो। शिक्षण संस्थाहरूको नक्सांकन अर्काे महत्त्वपूर्ण सवाल छ। जनशक्ति वितरणलाई विद्यार्थी संख्याका आधारमा निर्णय गर्नुपर्छ। पाठ्यपुस्तक शैक्षिक सत्र सुरु हुनुअगावै विद्यार्थीका हातहातमा पुर्याउने भाषण सदाबहार हो। तर व्यवहारमा शैक्षिक सत्र सुरु भएको दुई महिना बितिसक्दा पनि पाठ्यपुस्तकको समस्या जहाँको त्यही रहन्छ। यसको दीर्घकालीन समाधान खोजिनु पर्छ। बालविकास, अस्थायी, राहत शिक्षकका समस्या वर्षौंदेखि जहाँको त्यही छन्। आन्दोलन र धर्नालाई निस्तेज पार्न केही थान सम्झौताहरूमा हस्ताक्षर गरिन्छ। तर, त्यसलाई पोको पारेर दराजमा थन्क्याइन्छ। अब त्यस्तो नहोस्। गरिएका सम्झौता र हस्ताक्षरको छिनोफानो गर्ने संस्कृतिको सुरुवात होस्। गुणमा आधारित भएको शिक्षालाई केन्द्रित गरेर समग्रतामा परिवर्तन गर्नुपर्छ। पछिल्लो समय शिक्षा क्षेत्रमा भएका संख्यात्मक वृद्धिलाई मात्र महत्त्व दिएर आत्मसन्तुष्टि लिने गरिएको छ। तर गुणात्मक वृद्धिलाई कार्यसूचीको प्राथमिकता क्रममा राख्न भुल्नु हुँदैन। शिक्षालाई पहिला पहुँचका आधारमा बुझ्ने गरिन्थ्यो। अब गुणमा आधारित भएर बुझ्नुपर्छ। सबैभन्दा चुरो कुरा भनेको नीतिगत कुरा हो। संघीय, प्रादेशिक र स्थानीय सरकारका लागि आवश्यक पर्ने शिक्षा ऐनहरू चाँडो बनाएर लागू गर्न सक्नुपर्छ। सबैले बुझेको कुरा हो शिक्षण पेसामा आकर्षण छैन। शिक्षकको सम्मान र इज्जत छैन। न त राष्ट्रिय मर्यादाक्रममा नै अटाइएको छ। आज एउटा माध्यामिक, निम्न माध्यमिक तहमा कार्यरत शिक्षक किन निजामती सेवाको सबैभन्दा तल्लो पदमा पनि जान तयार हुन्छ ? यो विवशता नबुझेसम्म सार्वजनिक शिक्षाको गुणस्तर सुधारको कुरा मन्त्रीका पदभार ग्रहणका प्रतिबद्धता मन्तव्यमै सीमित हुन्छन्। शिक्षक खुसी नहुँदासम्म शिक्षाको गुणस्तरमा सुधार आउँदैन। शिक्षकका समस्या जहाँको त्यही राखेर शिक्षा बिगार्ने शिक्षक मात्रै हो भनिरहने हो भने शिक्षकले पनि ज्ञान, सीप र क्षमता लुकाएर जागिरमात्रै खाँदा हुने हो ? किन दुःख गर्ने ? शिक्षा क्षेत्रमा चक्रीय समस्या छन्। तैपनि नयाँ आउने मन्त्रीसँग झिनो आशा र अपेक्षा राख्नु स्वाभाविक पनि हो। कोही त विलक्षण प्रतिभा भएको निस्कनु नि ! जसले शिक्षाका बेथितिलाई सम्हालोस्। शिक्षण पेसालाई रोजाइको पेसा बनाउन सकोस्। देशले गर्व गर्ने क्षेत्रको रूपमा विकास गर्न सकोस्। के त्यस्तो क्षमताको रूपान्तरणकारी सोच भएको शिक्षामन्त्री देशले कहिल्यै नपाउने त ?"
काठमाडौंलाई हराउँदै सप्तरीको रोमाञ्चक जित,"जनकपुरधाम : जनकपुरधाममा जारी मेयर कप टी२० क्रिकेट प्रतियोगितामा काठमाडौंलाई हराउँदै सप्तरी टिमले रोमाञ्चक जित निकालेको छ। सोमबार रामजानकी अन्तर्राष्ट्रिय बहुउद्देशीय रंगशालामा पाँच रनले काठमाडौंलाई सप्तरीले पराजित गरेको हो। टस जितेर पहिला ब्याटिङ रोजेको सप्तरीका खेलाडीहरू निर्धारित २० ओभरमा ९ विकेट गुमाएर १०२ रनको लक्ष्य काठमाडौं समक्ष प्रस्तुत गरेका थिए। सप्तरीका लागि रोहन विकले सर्वाधिक ५० बलमा ४०, अभिषेक कार्कीले १२ र विक्रम दासले १० रनको योगदान दिए। सप्तरीका लागि अन्य ब्याट्स म्यानले दोहोरो अंकमा रन बनाउन सकेनन्। काठमाडौंका लागि बलिङ गरेका इसान पाण्डे र गजेन्द्र बोहराले चारचार विकेट लिए। जवाफी ब्याटिङ गरेका काठमाडौंले २० ओभरमा ९ विकेट गुमाएर मात्र ९६ रन बनाउन सके। काठमाडौंका लागि ओपनिङ बाहेकका ब्याट्स म्यानले राम्रो साझेदारी गर्न सकेनन्। कमजोर ब्याटिङ गर्दै काठमाडौंका लागि अशोक पौडेलले २४, गजेन्द्र बोहराले १७ र समिर कंडेलले १० रन बनाए। काठमाडौंका अन्य ब्याट्स म्यानले सम्मानजनक रन बनाउन सकेनन्। सप्तरीको जितका लागि राहुल मण्डलले तीन, पप्पु यादव र नितेश यादवले दुईदुई विकेट लिए। यस खेलको म्यान अफ दी म्याच रोहन विक घोषित भएका थिए। यस्तै, मंगलबार भएको पहिलो खेलमा सर्लाहीलाई ७७ रनले विराटनगरले पराजित गरेको थियो। सर्लाही टिम टस जितेर ब्याटिङको लागि विराटनगरलाई आमन्त्रण गरेका थिए। विराटनगर निर्धारित २० ओभरमा पाँच विकेट गुमाएर एक सय ५२ रनको लक्ष्य सर्लाही समक्ष प्रस्तुत गरे। मंगलबार सम्म यो स्कोर प्रतियोगिताको सबैभन्दा उच्च स्कोर छन्। विराटनगरका लागि सुनिल धमलाले ४८ बलमा ५६ रन र फिरदोस अन्सारी नटआउट २८ बलमा ३७ रन बनाएका थिए। सर्लाहीको तर्फबाट बलिङ गरेका सन्दिप खडका, विशाल पटेल, चक्राधर यादव र सुमन सुक्लाले एकएक विकेट लिए। एक सय ५२ रनको विशाल लक्ष्य पाएका सर्लाही टिम १९ ओभर चार बलमा सबै विकेट गुमाएर मात्र ७८ रन मात्र बनाउन सके। कमजोर ब्याटिङ देखिएको सर्लाहीको कुनै पनि ब्याट्स म्यानले राम्रो साझेदारी गर्न सकेनन्। विशाल पटेलले दश बलमा १३ रन बनाए पनि अन्य कुनै ब्याट्स म्यानले दोहोरो अंकमा रन बनाउन सकेनन्। विराटनगरको जितका लागि सुनिल धमलाले तीन, भाष्कर दुबेले तीन, दिपकराज जोसी दुई र फिरदोस अन्सारीले एक विकेट लिए। यस खेलको म्यान अफ दी म्याच पनि फिरदोस अन्सारी भएका थिए। प्रतियोगितामा १२ वटा टिम सहभागी भएको छ। जसमध्ये धनुषा र बारा सेमिफाइनलमा पुगिसकेका छन्। सबै टिमलाई चार वटा समूहमा विभाजन गरिएको छ। जानकी समूहबाट महोत्तरी र सिरहा पराजित भएर घर फर्किसकेका छन् भने वैदेही समूहबाट रौतहट र हेटौंडा पराजित भएर प्रतियोगिताबाट आउट भइसकेका छन्। यस्तै, मिथिला र भुमिजा समूहका टिमहरू प्रतिस्पर्धामा छन्। मिथिलामा काठमाण्डू, सप्तरी र पोखरा छन्। वैदेही समूहमा हेटौंडा, बारा र रौतहट टिम छन भने भुमिजा समूहमा विराटनगर, सर्लाही र पर्सा क्रिकेट टिम परेका छन्। प्रतियोगिताको फाइनल खेल वैशाख १ गते हुने छ। प्रतियोगिता विजेता टिमलाई नगद अढाई लाख र उपविजेतालाई डेढ लाखसहित कप र प्रमाणपत्र दिइने छन्। मंगलबार बिहान विराटनगर र पर्साबीच खेल हुने छन्। दुवै टिम एकएक खेल जितेर सेमिफाइनलमा पुग्न प्रतिस्पर्धा गर्ने छन्। मंगलबार दोस्रो खेल काठमाडौं र पोखराबीच हुने आयोजक संस्थाले जनाएको छ।"
इङ्लिस प्रिमियर लिग : लिभरपुल र आर्सनलको बराबरी,"बराबरीसँगै २९ खेलबाट ४४ अंक जोडेको लिभरपुल लिग तालिकाको आठौं स्थानमा छ। लन्डन : इङ्लिस प्रिमियर लिग लिडर आर्सनल ०२ को अग्रता जोगाउन नसक्दा आइतबार राति लिभरपुलसँग २२ गोलको बराबरीमा अल्झिएको छ। लिभरपुलको मैदानमा भएको खेलको आठौं मिनेटमा गाब्रियल मार्टिनेलीले गोल गर्दै भ्रमणकारी टिमलाई अग्रता दिलाएका थिए। सुरुआती ३० मिनेटसम्म घरेलु टिममाथि हाबी बनेको आर्सनलले २८औं मिनेटमा गाब्रियल जिजसको गोलसँगै अग्रता दोब्बर पार्यो। मार्टिनेलीले नै दिएको पासलाई जिजसले गोलमा परिणत गरेका थिए। सुरुआतमा दबाबमा परेको लिभरपुलले पलिहो हाफको अन्त्यतिर खेलमा फर्किने प्रभावकारी संकेत देखाएको थियो। सोही क्रममा पहिलो हाफको खेल सकिन तीन मिनेट बाँकी रहँदा मोहम्मद सालाहले गोल गर्दै स्कोरलाइन १२ मा ल्याएका थिए। दोस्रो हाफमा पनि आर्सनलको रक्षापंक्तिमाथि तीव्र दबाब कायम राखेको लिभरपुलले ५४औं मिनेटमा पेनाल्टी पाएको थियो। तर, सालाह त्यो पेनाल्टीमा गोल गर्न चुकेका थिए। यद्यपि, निर्धारित ९० मिनेटको खेल सकिन तीन मिनेट बाँकी रहँदा रोबर्टो फिर्मिन्होले गरेको गोलसँगै लिरभपुलले बराबरी गर्यो। बराबरीसँगै आर्सनलले शीर्ष स्थानमा ९ अंकको अग्रता बनाउने मौका गुमाएको छ। ३० खेलबाट ७३ अंक जोडेको आर्सनल दोस्रो स्थानको म्यानचेस्टर सिटीभन्दा ६ अंकले अगाडि छ। तर, आर्सनलले सिटीको मैदानमा एक खेल खेल्न बाँकी नै छ भने सिटीले २९ खेल मात्रै खेलेको छ। यो बराबरीसँगै उपाधि दौड भने रोमाञ्चक बनेको छ। बराबरीसँगै २९ खेलबाट ४४ अंक जोडेको लिभरपुल लिग तालिकाको आठौं स्थानमा छ। आइतबार राति नै भएको खेलमा क्रिस्टल प्यालेसले लिड्स युनाइटेडलाई ५१ गोलको नतिजामा पराजित गरेको थियो।"
मनाङ र थ्री स्टारको रोमाञ्चक बराबरी,"काठमाडौं : कोफी कौडोले ८४औं मिनेटमा बराबरी गोल गरेसँगै मनाङ मर्स्याङ्दी क्लबले सहिद स्मारक लिगमा सोमबार थ्री स्टार क्लबविरुद्धको हार टारेको छ। त्रिपुरेश्वरस्थित दशरथ रंगशालामा सन्तोष साहुखलले ७८औं मिनेटमा गोल गर्दै थ्री स्टारलाई अग्रता दिलाएका थिए। कौडोले दिएको ब्याक पासमा थ्री स्टारका लाकेन लिम्बुले खोसेपछि १८ यार्ड बक्स भित्र अन्मार्क्ड सन्तोषको खुट्टामा बल पुगेको थियो। सन्तोषले सोही बलमा उत्कृष्ट प्रहार गर्दै फार कर्नरमा फिनिस गरे। तर, त्यसको ६ मिनेट नबित्दै विशोन गुरुङले दायाँतर्फबाट दिएको पासमा कौडोले हेडरमार्फत बराबरी गोल फर्काए। उनले बराबरी गोल फर्काएसँगै मनाङले जारी सिजन लिगमा अपराजित यात्रा कायमै राखेको छ। त्यसअघि दिपेश गुरुङले १२औं मिनेटमा दिपेश गुरुङको क्रसमा पेनाल्टी एरिया भित्रबाट सन्तोषले गरेका प्रहार मनाङका गोलकिपर दीप कार्कीले रोकेका थिए। यस्तै, ३९औं मिनेटमा मनाङका कौडोले प्रहार गरेको फ्रिकिक क्रसबार माथिबाट बाहिरिएको थियो। बराबरीसँगै मनाङ ६ खेलबाट १५ अंक जोडेर लिग तालिकाको शीर्ष स्थानमा छ। समान खेलबाट ११ अंक जोडेको थ्री स्टार पाँचौं स्थानमा छ। आजै भएको खेलमा चर्च ब्वाइज युनाइटेड र एपीएफ क्लबले गोलविहीन बराबरी खेलेका थिए। यस्तै, एन्फा कम्प्लेक्समा भएको खेलमा नेपाल पुलिस क्लबले फ्रेन्ड्स क्लबलाई ३१ गोलको नतिजामा पराजित गरेको थियो।"
चर्च ब्वाइजसँग बराबरीमै खुशी एपीएफ,"काठमाडौं : विभागीय प्रतिद्वन्द्वी एपीएफ क्लबसँग गोलविहीन बराबरी खेलेसँगै चर्च ब्वाइज युनाइटेडले सहिद स्मारक ए डिभिजन लिगको शीर्ष स्थानमा उक्लिने मौका गुमाएको छ। दशरथ रंगशालामा विभागीय टिमविरुद्ध करिब पूरा समय हाबी भए पनि फिनिसिङमा चुक्दा युनाइटेडले ०० को बराबरीसँगै अंक बाँड्नु पर्यो। आशिष चौधरीले १२औं मिनेटमा बायाँतर्फबाट गरेको प्रहार दिपेश धिमाललाई ठोकिएर एपीएफका गोलकिपर युया कुरियामाको हातमा पुगेको थियो। प्राय समय युनाइटेडको दबाबमा परेको एपीएफले पहिलो हाफमा एउटा मात्रै मौका बनाएको थियो। विभागीय टिमका कप्तान नवीन लामाले २४औं मिनेटमा अर्मान्ड बिडौमलाई बक्स भित्र पास दिएका थिए। पेनाल्टी एरिया भित्र रहेका बिडौमको सशक्त प्रहार युनाइटेडका गोलकिपर प्रिसोले रोकेका थिए। त्यसको ६ मिनेटपछि युनाइटेडका आशिष चापागाईले दिएको पासमा जोसेफ बेम्पाले पेनाल्टी एरिया अगाडिबाट गरेको प्रहार क्रसबार माथिबाट बाहिरिएको थियो। एपीएफमाथि निरन्तर आक्रमण गरेको युनाइटेडले ३६औं मिनेटमा १८ यार्ड बक्स अगाडि फ्रिकिक पाएको थियो। सोही फ्रिकिकमार्फत एरिक विष्टको प्रहारमा पुनः एपीएफका गोलकिपर कुरियामा बाधक बने। कुरियामाले रोकेको सोही बलमा पुनः बेम्पाको प्रहार फ्रेममा नपर्दा युनाइटेड दुर्भाग्यशाली सावित भयो। दोस्रो हाफमा पनि एपीएफको रक्षापंक्तिमाथि आक्रमण कायम राखेको युनाइटेडले ४८औं मिनेटमा सुन्दर मौका गुमाएको थियो। सुवाष गुरुङले वान् भर्सेज वानमा एपीएफका जापानी गोलकिपर कुरियामालाई बिट् गर्न सकेका थिएनन्। कमल श्रेष्ठले दायाँतर्फबाट ६७औं मिनेटमा प्रहार गरेको कर्नरमा पनि युनाइटेडले मौका बनाएको थियो। कमलको सटिक कर्नरमा बेम्पाको कर्नर फेरि एक पटक एपीएफका गोलकिपरले बाहिर धकेलिदिएका थिए। युनाइट्डका गगनदीप सिंहले ६९औं मिनेटमा गरेको लामो प्रहार एपीएफका गोलकिपर कुरियामाले फेरि रोकेका थिए। एपीएफका मणिकुमार लामाले ७४औं मिनेटमा प्रहार गरेको फ्रिकिकको आडामा डुम्बियाले फाइदा उठाउन सकेनन्। ६ यार्ड बक्स भित्र अन्मार्क्ड डुम्बियाले खुट्टा बलमा कनेक्ट गर्न सकेनन्। बराबरीसँगै चर्च ब्वाइज युनाइटेड सात खेलबाट १४ अंक जोडेर तेस्रो स्थानमा उक्लिएको छ। समान खेलबाट ११ अंक जोडेको एपीएफ पाँचौं स्थानमा छ। खेलपछिको पत्रकार सम्मेलनमा बोल्दै रन्तकाजी महर्जनले तीन अंकका लागि सोचेर आए पनि एक अंकमा खुशी हुनुपरेको प्रतिक्रिया दिए। आजको खेल सोचेभन्दा फरक भयो। हामी बल होल्ड गरेर खेल्ने योजनासहित मैदानमा आएका थियौं, प्रशिक्षक महर्जनले भने, तर, त्यसका अडिग रहन सकेनौं। त्यसैले एक अंकमा पनि खुशी हुनु पर्यो। डिफेन्डस र मिडफिल्ड मिडफिल्ड र फ्रन्ट लाइनबीच तालमेल नहुँदा चर्च ब्वाइज युनाइटेडविरुद्ध प्राय समय दबाब खेप्नु परेको उनले बताए। आजको खेलमा आभाष लामिछानेलाई अन्तिम समयमा मात्रै मैदान प्रवेश गराउनुको कारण उनको फिटनेस रहेको उनले जनाए। आभाष ढिलो मात्रै आयो, र उसको फिटनेसमा पनि समस्या देखिएर ढिलो मात्रै मैदानमा प्रवेश गराएको हो, उनले भने। मणिकुमार लामाले पनि जिम्मेवारी अनुसार खेल्न नपाउँदा मिडफिल्ड र अट्याक अपेक्षित नभएको उनको तर्क थियो। मणिलाई आक्रमक जिम्मेवारीमा राखेका थियौं, तर डिफेन्समा व्यस्त हुनुपर्यो, उनले भने। आजको खेलमा उत्कृष्ट प्रदर्शन गरेका गोलकिपर कुरियामाले आफ्नो सतप्रतिशत प्रदर्शन दिएको प्रतिक्रिया प्रशिक्षक महर्जनको थियो। कुरियामाले बेस्ट दिएको छ, धेरैपछि उसले आफ्नो उत्कृष्ट प्रदर्शन दियो। एपीएफको लक्ष्य शीर्ष तीनमा पुग्ने रहेको र यो स्तरको खेलले त्यो लक्ष्य प्राप्त नहुने उनले सुनाए। यस्तै, चर्च ब्वाइज युनाइटेडका गोलकिपिङ कोच मिहिर सावन्तले हारभन्दा बराबरी ठिकै छ भनेर चित्त बुझाउनु परेको बताए। हार्नुभन्दा एक अंक लिनु राम्रो भयो, उनले भने। बेम्पाले गरेको एउटा गोल रेफ्रीले अफसाइड भन्दै रद्द गरिदिएका थिए। तर, त्यस्तो मानवीय त्रुटि ठूलो कुरा नभएको उनले बताए। प्रशिक्षक आउनेजाने भए पनि टिममा त्यसको असर नपरेको उनले प्रस्ट्याए। प्रशिक्षक आउनेजाने हुन्छ, हामी संगठित छौं, त्यसले केही फरक पार्दैन, उनले भने, अञ्जन (विष्ट) दुई वटा चोटमुक्त हुने क्रममा छन्। केही समय लाग्छ। हामी नयाँ फरवार्ड ल्याउने विषयमा विचार गरिरहेका छौं। पुलिसको पहिलो जित सुरुआती ६ खेलमा जितविहीन रहँदै लिग तालिकाको पुछारमा रहेको तीन पटकको विजेता नेपाल पुलिसले सातौं चरणमा पहिलो जित निकालेको छ। फितलो प्रदर्शन र खराब नतिजापछि विदेशी खेलाडीलाई अनुबन्ध गर्न बाध्य बनेको पुलिसले तीनै खेलाडीको प्रेरणामा पहिलो जित निकाल्यो। एन्फा कम्प्लेक्समा भएको खेलमा पुलिसले फ्रेन्ड्सलाई ३१ गोलको नतिजामा पराजित गर्यो। पुलिसका लागि ५१औं मिनेटमा मोजेज ट्वामले गोल गर्दै अग्रता दिलाएका थिए। त्यसको सात मिनेटपछि बुद्धबल तामाङले गोल गर्दै विभागीय टिमको अग्रता दोब्बर पारेका थिए। निर्धारित ९० मिनेटको खेल सकिन तीन मिनेट बाँकी रहँदा फ्रेन्ड्सका टोरिक जेब्रिनले एक गोल फर्काएका थिए। तर, ९०औं मिनेटमा बुद्धबलले पुनः गोल गर्दै समग्रमा ३१ को नतिजा सुनिश्चित गरे। जितसँगै पुलिस सात खेलबाट चार अंक जोडेर लिग तालिका १३औं स्थानमा उक्लिएको छ। समान खेलबाट समान चार अंक जोडेको फ्रेन्ड्स हेड टू हेडमा १४औं स्थानमा छ।"
"कर्णाली करिडोर : धक्का मार्दै, गाडी गुडाउँदै","कर्णाली करिडोरको खुलालुदेखि कालिकोट र बाजुराको सीमाना लैफुसम्मको सडक सेनाले ट्रयाक खोल्दा बनाएका संरचनाहरू भत्किँदै गएका छन्। कालिकोट : कर्णाली करिडोरको कालिकोट खण्डको सडक दिन प्रतिदिन बिग्रिँदै गएको छ। नेपाली सेनाले द्रुत गतिमा निर्माण गरेर २०७४ सालबाट गाडी गुड्न थालेको करिडोरको स्तरोन्नति नहुँदा दिन प्रतिदिन बिग्रिँदै गएको हो। कर्णाली करिडोरको खुलालुदेखि कालिकोट र बाजुराको सीमाना लैफुसम्मको सडक सेनाले ट्रयाक खोल्दा बनाएका संरचनाहरू भत्किँदै गएका छन्। सडकको स्वरूप पनि कुरुप बन्दै गएको छ। वर्षात्को पानी, बाढी, पहिरोजस्ता प्राकृतिक प्रकोपले सडक खुम्च्याउँदै गएको छ। सेनाले निर्माण कार्य पूरा गरेर सडक विभागलाई हस्तान्तरण गरेको तीन वर्ष बित्तिसक्दा पनि उक्त सडकको स्तरोन्नतिको काम नहुँदा यस राजमार्गको यात्रा असहज बन्दै गएको छ। कर्णालीको गेटवेका रूपमा चर्चित खुलालु पुलमै गाडी चढाउन मुस्किल छ। कर्णाली करिडोरमा यात्रा गर्ने हरेक यात्रुहरू खुलालु पुल, आम्तडाको भीरलगायतका दर्जनौं ठाउँहरूमा गाडी नचढ्दा धक्का मार्दै गाडी गुडाउँदै यात्रा गर्न बाध्य छन्। नेकपा एमालेका केन्द्रीय सदस्य एवं कालिकोट जिल्ला इन्चार्ज नगिन्द्र शाही नेसनलले भने, कर्णाली करिडोर र कर्णाली राजमार्गमा बर्सेनि नागरिकहरूले कहिलेसम्म यस्तो जोखिमपूर्ण यात्रा गर्ने ? यसका विषयमा संसद्मा किन कुरा उठ्दैन ? निर्माण व्यवसायीको ढिलासुस्तीका कारण २०७१ साल चैत ५ गते तत्कालीन प्रधानमन्त्री सुशील कोइरालाको नेतृत्वमा रहेको मन्त्रिपरिषद्को निर्णयअनुसार कर्णाली करिडोरको निर्माणको जिम्मा नेपाली सेनालाई दिइएको थियो। २०७१ साल चैत ९ गतेबाट नेपाली सेनाले निर्माणको काम सुरु गरेपछि २०७४ सालमै कालिकोटबाट बाजुरासम्म सडकको ट्रयाक खोलि गाडी गुडेको थियो। त्यसपछि क्रमशः बाजुरा र हुम्लासम्म गाडी पुग्यो। हुम्लाको ६ किलोमिटर चट्टानी भाग छारे भीरमा सेनाले अहिले पनि सडक खनिरहेको छ। अर्को असारमसान्तसम्म त्यो भीर पनि छिचोलेपछि राष्ट्रिय राजमार्गसँग नजोडिएको मुलुककै एक मात्र जिल्ला हुम्लामा पनि सरर गाडी गुड्नेछ। हुम्ला पनि संघीय राजधानी काठ्माडौंसँग यातायात सेवाबाट जोडिनेछ। नेपाल सरकारले राष्ट्रिय गौरवको योजनाका रूपमा लिइएको नर्थ साउथ ग्रोथ एक्सिस कर्णाली करिडोरमा गाडी गुड्न थालेपछि कालिकोट, बाजुरा र हुम्लाका मानिसहरूको पनि जीवन स्तरमा परिवर्तन ल्याएको छ। कर्णाली करिडोरअन्तर्गतमा कालिकोटमा ४० किलोमिटर, बाजुरामा जिल्लामा ४३ किलोमिटर र हुम्लामा १ सय १३ किलो मिटर सडक पर्छ। जम्मा १ सय ७४ किलोमिटर सडक खण्डमध्ये हालसम्म सडक बिभागबाट हुम्ला खण्डमा १ सय ३१ किलोमिर सडक खनिसकिएको सडक आयोजना कार्यालय प्रमुख वीरेन्द्र यादवले बताए। उनका अनुसार सेनाबाट हालसम्म १ सय २५ दशमलव ५ किलोमिटर सडक खनिसकिएको छ। छारे भीर खण्डको निर्माण कार्य तीव्ररूपमा सेनामार्फत भइरहेको छ। ५१ किलोमिटर सडक विभाग र १ सय २३ किलोमिटर सडक नेपाली सेनाद्वारा निर्माण भइरहेको छ। नेपाली सेनाका प्रवक्ता सन्तोषबल्लभ पौडेलका अनुसार सेनाले निर्माणको जिम्मा पाएको १ सय २३ किलोमिटरमध्ये १ सय २१ किलोमिटर सडकको ट्रयाक खोली सकेको छ। अब हुम्लाखण्डको २ किलोमिटर चट्टानी भाग मात्र बाँकी रहेको उनले बताए। जिल्लाको लालिघाट बजारदेखी बाजुराको हिमाली गाँउपालिकाको लेबडीसम्मको ७८ किलोमिटर सडकमा सार्वजानिक यातायात संचालन भइसकेको छ। बाजुराको लेडीबाट हुम्लाको गल्फागाडसम्म सेनाको समान ढुवानी गर्ने गाडीहरू गुडिरहेका छन्। यो करिडोरको कुल लागत २ अर्ब ८४ करोड रहेको छ। यो वर्ष करिडोर निर्माणका लागि सरकारले १८ करोड ६३ लाख बजेट निकासा दिएको छ। गत आर्थिक वर्षसम्म १ अर्ब ५३ करोड बजेट खर्च भइसकेको छ। कर्णाली करिडोरमा पर्ने सान्नीगाड, फुगाड, जुड्डीगाड, कुवाडी खोला, गल्फागाडमामा बेलिब्रिज निर्माण भइसकेको छ। खुलालु खोलामा बेलिब्रिज निर्माण भइरहेको छ। कर्णाली करिडोर निर्माण पूरा भएको चीनसँगको सिमाना जोडिएको हुम्लाको हिल्सादेखि भारतसँग सिमाना जोडिएको बाँकेको जमुनाहसम्म उत्तर दक्षिण जोड्ने सबैभन्दा छोटो दूरीको सिडक बन्नेछ। यसको कुल लम्बाइ ५ सय ३० किलोमिटर मात्र रहने छ। यो सडक खण्ड निर्माण भएपछि बर्सेनि भारतबाट मानसरोवर आउने हजारौं पर्यटकका लागि निकै सहज छोटो दूरीको मार्ग हुनेछ।"
बजेटमार्फत् अटो व्यवसायीको समस्या सम्बोधन हुने,"काठमाडौं : अर्थमन्त्री डा प्रकाशशरण महतले आगामी आर्थक वर्षको बजेटमार्फत् अटो व्यवसायीको समस्या सम्बोधन गर्ने आश्वासन दिएका छन्। नाडा अटोमोबाइल्स एसोसिएसन अफ नेपालको प्रतिनिधिमण्डलसँगको भेटमा मन्त्री डा महतले यस्तो बताएका हुन्। नाडाका अध्यक्ष धु्रव थापाको नेतृत्वमा गएको एक प्रतिनिधि मण्डलले अर्थमन्त्री डा महतसँग भेट गरी अटोमोवाइल क्षेत्रका समसामयिक समस्या जानकारी गराएको थियो। छलफलका क्रममा मन्त्री महतले आफू धेरै अप्ठेरो परिस्थितिमा मन्त्रालयको जिम्मा लिन आएको बताउँदै अटोमोबाइल व्यवसायीको समस्याको सम्बोधन गर्न नेपाल राष्ट्र बैंकसँग सल्लाह गर्ने र अटो व्यवसायीको समस्याको समुचित समाधान गर्ने बताए। मन्त्री महतलाई उदृत गर्दै नाडाले भनेको छ, कुन कुन विषयहरूमा अटोमोबाइल्स व्यवसायीहरूलाई समस्या परेको छ त्यसबारे आउँदो बजेट सुझावमा समावेश गरी पठाई दिन आग्रह गर्दे मन्त्री डा महतले त्यसको समुचित समाधानका लागि प्रयास गरिने आश्वासन दिनुभयो। भेटका क्रममा मन्त्री महतले अटोमोबाइल्स व्यवसायीले विद्युतीय सवारी साधन उत्पादन र बिक्रीमा यथोचित ध्यान दिन आग्रह समेत गरेको नाडाले जनाएको छ। सो क्रममा नाडा अध्यक्ष ध्रुब थापाले विद्युतीय सवारी साधनको प्रयोगलाई प्रोत्साहन गर्न त्यसमा लाग्ने भन्सार तथा अन्तःशुल्क महशुलमा थप छुट दिन अनुरोध गरे। थापाले सवारी साधनहरूलाई सरकारले विलासिताको वस्तुमा वर्गिकरण गरी सोही अनुरुप नीतिहरूको निर्माण भईरहेको गुनासो गर्दे सवारी साधनलाई सो वर्गीकरणबाट हटाउन आग्रह गरे। थापाले अटो लोनहायर पर्चेज कर्जामा जोखिम भारलाई १५० प्रतिशतबाट पुरानै अवस्थामा ल्याउनु पर्ने अर्थात् ७५ प्रतिशत नै कायम गरिनु पर्ने भन्दै भाडामा चल्ने सार्वजनिक महत्वका सवारी साधनहरू आम सर्वसाधारण जनताले प्रयोग गर्ने र त्यसले उसको दैनिक जीवनमा समेत प्रभाव पार्ने भएकाले त्यस किसिमका भाडामा चल्ने सार्वजनिक महत्वका सवारी साधनहरूमा लाग्ने भन्सार तथा अन्तःशुल्क महशुल घटाउनु आग्रह गरे।"
प्री ओपन सेसन : नेप्से परिसूचक १ अंकले घटयो,काठमाडौं : प्री ओपन सेसनमा नेप्से परिसूचक ०८३ अंकले घटेको छ। अघिल्लो कारोबार दिन आइतबार २८३१ अंकले घटेर बन्द भएको नेप्से आज यो सेसनमा ०८३ अंकले ओरालो लागेको हो। सेन्सेटिभ इण्डेक्स ०१५ अंकले बढेको छ। आज प्री ओपन सेसनमा ८ कम्पनीको १ हजार २४० कित्ता सेयर ५ लाख ४३ हजार ३५८ रुपैयाँमा खरदिबिक्री भयो। जसमध्ये ४ कम्पनीको मूल्य बढेको छ भने २ को घट्यो। बाँकी २ कम्पनीको मूल्य स्थिर रह्यो।
अर्थतन्त्र जोगाउन गम्भीर प्रयास गर्नुपर्छ : प्रधानमन्त्री,"काठमाडौं : प्रधानमन्त्री पुष्पकमल दाहाल प्रचण्ड ले अर्थतन्त्र जटिलतातर्फ गएको भन्दै जोगाउन गम्भीर प्रयास गर्नुपर्ने बताएका छन्। नेपाल चेम्बर अफ कमर्शको ७२ औं साधारणसभामा बोल्दै प्रधानमन्त्री दाहालले निजी क्षेत्रको सहयोगबिना अर्थतन्त्र जोगाउन नसकिने बताए। उत्पादन र रोजगारी नबढे अर्थतन्त्र दिगो हुँदैन, उनले भने, निजी क्षेत्रको सहयोगबाट अर्थतन्त्रमा सुधार ल्याइने छ। परम्परागत भन्दा फरक र निजी क्षेत्रको अपेक्षामा सहयोग पुग्ने गरी बजेट ल्याइने र परिणामुखी नतिजा ल्याउने प्रधानमन्त्री दाहालले बताए। उनले ब्याजदर चर्को हुँदा निजी क्षेत्रलाई उद्योग व्यवसाय गर्न समस्या परेको भन्दै तत्काल घटाउन पहल गर्ने उनले बताए। ब्याजदर पछिल्लो समयमा घट्ने क्रममा रहेको उनको भनाइ छ। अर्थतन्त्र धेरै चिन्ता गर्नुपर्ने, निराश हुनुपर्ने अवस्था छैन, उनले भने। चोरी पैठारी रोक्न पहल गरिरहेको उनले बताए। रेमिट्यान्स बढेको र १० महिनासम्म पुग्ने डलर सञ्चिति भएकाले आत्तिहाल्नुपर्ने अवस्था नरहेको प्रधानमन्त्री दाहालले बताए। रोजगारी नपाएर २ हजार बढी युवा विदेशिनु परेको र खर्बौंको कृषिजन्य वस्तु आयात गर्नुपर्ने वाध्यता अन्त्य गर्ने उनले उद्घोष गरे। सन् २०३० सम्म दिगो विकास लक्ष्य प्राप्ति गर्न र सन् २०२६ सम्म स्तरोन्नति हुन लगानी वृद्धि गर्नुपर्ने उनले बताए। अर्थमन्त्री डा प्रकाशशरण महतले अर्थतन्त्र केही समस्यामा रहे पनि निराश हुनुपर्ने अवस्था नरहेको बताएका छन्। बिग्रियो, नकारात्मक भयो भन्ने परिवेश छ, अर्थमन्त्री महतले भने,सकारात्मक भावना प्रदान गर्न कुनै कसर बाँकी राख्ने छैन। आन्तरिक कारण मात्र नभई बाह्य कारणले पनि अर्थतन्त्रमा समस्या आएको उनको भनाइ छ। साना तथा ठूला लगानीकर्तामा एन्टीग्रेटेड मागमा कमी आउनुका साथै ब्याजदर बढेकाले रेट अफर रिटननमा समस्या आएको बताए। ऋण फिर्तामा समस्या आएको छ उनले भने। राष्ट्र बैंकसँग समन्वय गरेर फिजिकल पोलिसी र मौद्रिक नीतिको सामान्जस्यता गराउने उनले बताए। राजस्व परिस्थिति चिन्ताजनक अवस्थामा छ उनले भने। साधारण खर्च कम गर्ने र पुँजीगत खर्च बढाउने लक्ष्य लिएको उनले बताए। कतिपय आयोजनामा मुआब्जाको समस्या, वनको समस्या, पोलको समस्या हुँदा पनि ठेक्का लाग्ने गरेकाले लागत बढ्ने र समय खेर जाने गरेको उनले बताए। पुँजीगत खर्च प्रभावकारी बनाउने योजना बनाएका छौं, उनले भने, यसले आर्थिक गतिविधि चलायमान हुन्छ। निजी क्षेत्रको साझेदारीमा मात्रै आर्थिक सम्मृद्धि हासिल गर्न सकिने, उद्योग व्यवसाय विस्तार हुने उनले बताए। निजी क्षेत्र चलायमान नभई आर्थिक वृद्धि हासिल गर्न नसकिने उनको भनाइ छ। चलायमान नभए रोजगारी, राजस्वमा प्रभाव पार्छ, गरिबी बढ्छ, उनले भने। लगानीकर्तामा पेनिक आएको राज्य जानकार भए पनि ऋण तिर्नु पर्दैन भन्ने अभियान सहन नसकिने बताए। ब्याज समयमै तिर्न नसकिने, सावा फिर्ता गर्न नसकिनेहलाई हेर्न सकिएला तर जहिले पनि ऋण त तिर्नैपर्छ उनले भने। प्राइसमा कन्ट्रोल गर्नुपर्ने उनले बताए। 'उद्योग व्यवसाय समस्यामा छन्, पछि आउन सक्ने समस्यामा चनाखो छौं, अर्थमन्त्री महतले भने,वित्त र मनिटरिङ पोलिसी कस्तो बनाउने छलफलबाट तय गर्छौं। उद्योग, वाणिज्य तथा आपूर्ति उद्योगमन्त्री रमेश रिजालले आर्थिक गतिविधि गतिलो नभएको बताए। नीति नियम सहजीकरण गर्न सरकार तयार भएको उनले बताए।"
लघुवित्तपीडित महिला धर्नामा,"घुवित्तीय संस्था विरुद्धको संघर्ष समिति झापाले सरकारसमक्ष पाँचबुँदे माग अघि सार्दै चैत २१ गतेदेखि जिल्ला प्रशासन कार्यालय झापाको मुख्य प्रवेशद्वार अगाडि अनिश्चितकालीन धर्ना दिएका छन्। झापा : लघुवित्तीय संस्थाको ज्यादतीविरुद्ध झापाका महिला संगठित भएर आन्दोलनमा उत्रिएका छन्। लघुवित्तीय संस्था विरुद्धको संघर्ष समिति झापाले सरकारसमक्ष पाँचबुँदे माग अघि सार्दै चैत २१ गतेदेखि जिल्ला प्रशासन कार्यालय झापाको मुख्य प्रवेशद्वार अगाडि अनिश्चितकालीन धर्ना दिएका छन्। जिल्लाका विभिन्न स्थानका लघुवित्तीय संस्थाबाट पीडित बनेका महिला बिहान १० बजेदेखि बेलुका ५ बजेसम्म धर्नामा बस्दै आएका संघर्ष समितिकी संयोजक लिजा राईले जानकारी दिइन्। उनले धर्ना ६ दिनदेखि चलिरहेको विरोधसहितको धर्नामा लघुवित्तपीडित महिला सहभागी भएको बताइन्। संघर्ष समितिले नवसामन्तीका रूपमा स्थापित लघुवित्तीय संस्था खारेज गर, लघुवित्तीय संस्थाद्वारा लगाइएको सामूहिक ऋण मिनाहा गर, आम गरिब किसानलाई निःशुल्क ऋण प्रदान गर, आवश्यकता र क्षमताका आधारित काम र दामको व्यवस्था गर र समाजवादी अर्थतन्त्रको विकास गरलगायतको माग अघि सारेको छ। लघुवित्तीयबाट पीडित महिलाको माग पूरा नभएसम्म धर्ना कार्यक्रम जारी रहन्छ, संयोजक राईले भनिन्, आन्दोलनलाई अझ सशक्त बनाएर उत्रिने छौं। त्यस्तै संघर्ष समिति कोसी प्रदेशका सल्लाहकार संयोजक सुभाषचन्द्र मैनालीका अनुसार धर्ना कार्यक्रमले सरकारमा दबाब नपरेकोले केन्द्रीय संर्घष समितिले छिट्टै थप संघर्षका कार्यक्रम सार्वजनिक गर्न लागेको बताए। लघुवित्तीय संस्थाका कारण आत्महत्या गर्न बाध्य हुनु परेकोले महिला आन्दोलन गर्न बाध्य भएको उनले सुनाए।"
"सेयर बजारमा सामान्य सुधार, सेयर कारोबार खुम्चियो",काठमाडौं : नेप्से परिसूचक सामान्य अंकले बढेको छ। अघिल्लो कारोबार दिन आइतबार दोहोरो अंकले ओरालो लागेको सेयर बजार आज ५५४ अंकले वृद्धि भएको हो। सेन्सेटिभ इन्डेक्स ०८८ अंकले बढेको छ। नेप्से सामान्य अंकले बढेपनि कारोबार रकम भने घटेको छ। आज २६१ कम्पनीको २९ लाख ६० हजार ८६३ कित्ता सेयर ९१ करोड १९ लाख ७६ हजार ४९ रुपैयाँको सेयर कारोबार भयो। आइतबार १ अर्ब १५ करोड ९४ लाख ४८ हजार बराबरको कारोबार भएको थियो। आज दुई कम्पनीको मूल्यमा सकारात्मक सर्किट लेभलमा कारोबार भयो। सानिमा मिडल तमोर हाइड्रोपावर र कालिञ्चोक दर्शनको सेयर मूल्यमा सकारात्मक सर्किट लागेको हो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको ६ करोड ८४ लाख १८ हजार ६४३ रुपैयाँको सेयर कारोबार भयो। सानिमा मिडल तमोर हाइड्रोपावरको ६करोड ६५ लाख र एनआईसी एसिया बैंकको २ करोड बढिको सेयर कारोबार भयो। कारोबारमा आएका १३ उपसमूहमध्ये १२ को मूल्य बढ्यो भने १ को घट्यो ।आज ट्रेडिङ उपसूमूहको सूचक सर्वाधिक १३० प्रतिशतले बढेको हो।
संघसंस्थाको दर्ता र नवीकरण सरलीकरण गर्न माग,"नेपालको संवैधानिक व्यवस्था र मानवअधिकारका सिद्धान्तबमोजिम गैरसरकारी सामाजिक संघसंस्थालाई वार्षिक रुपमा जिल्ला प्रशासन कार्यालयमा नवीकरण गर्नुपर्ने प्रावधान छ। काठमाडौं : गैरसरकारी संस्था महासंघ नेपालले संघसंस्थाको दर्ता र नवीकरण प्रकृयालाई सरलीकरण बनाउन माग गरेको छ। राष्ट्रिय नागरिक सम्मेलनले १९ बुँदे घोषणापत्र जारी गरी सरोकारवाला निकायको ध्यानाकर्षण गराएको छ। नेपालको संवैधानिक व्यवस्था र मानवअधिकारका सिद्धान्तबमोजिम गैरसरकारी सामाजिक संघसंस्थालाई वार्षिक रुपमा जिल्ला प्रशासन कार्यालयमा नवीकरण गर्नुपर्ने प्रावधान छ। संस्थाका अध्यक्ष रामप्रसाद सुवेदीका अनुसार पछिल्लो चरणमा अधिकांश जिल्ला प्रशासन कार्यालयहरूले नागरिक संघसंस्थाहरूको नवीकरण प्रकृयालाई झन्झटिलो बनाइ विभिन्न बहानामा अप्ठ्यारो पार्ने गरेको छ। उनले संघसंस्थालाई अनावश्यक दुःख दिइएको आरोप लगाए। सरकारले सहज ऐन नबनाएकोमा काम गर्न गाह्रो भइरहेको सुवेदीको गुनासो थियो। उनले भने, सरकारले गैरसरकारी संस्थाको कुनै भूमिका छैन भन्नुपर्यो, कि त सहज बनाउनु पर्यो। संविधानमा भएको मौलिक हकअनुसार नै हामी चलेका छौं, हामीलाई काम गर्ने सहज वातावरण भएन। सरकारले राष्ट्रिय ऐन बनाउन नसक्दा तिनै तहमा समस्या सिर्जना भएको उनले बताए। समाज कल्याण परिषद्ले दर्तालगायत अन्य प्रक्रिया सहज नबनाएको उनले आरोप लगाए। समाज कल्याणले पनि समयमा अनुगमन गर्न नसकेको अवस्था छ। त्यो पनि सहज छैन। अनुगमनभन्दा पहिले नै रकम खातामा हालिदिनु पर्छ।, अध्यक्ष सुवेदीले बताए। देशमा परिवर्तित राजनीतिक व्यवस्था अनुसार नै सामाजिक संघसंस्था सम्बन्धित कानुनहरू नबन्दा सरकारका सवै मौलिक हक प्राप्तिको सुनिश्चिता हुने गरी कानुन निर्माण गर्न र कानुन कार्यान्वयनका लागि घोषणापत्रमा माग गरिएको छ। यसैगरी, घोषणापत्रमा मुनाफारहित सामाजिक संघसंस्थाहरूको सन्दर्भमा लागू नहुनुपर्ने कर र भ्याटका प्रावधानहरू लागू गरिनु, यस सम्बन्धमा कर कार्यालय तथा अधिकृतहरूका व्यवहारमा एकरुपता नहुनु, जनताको सेवा र समाज कल्याणका लागि प्राप्त गरेको अनुदान रकममा समेत व्यापारिक संस्था सरह व्यवहार गर्दै भ्याट लगाउने प्रावधानले गर्दा संघसंस्थाहरू आतंकित भएको कुराप्रति ध्यानाकर्षण गराइएको छ। देशमा लोकतान्त्रिक परिवर्तन र अग्रगामी संविधान लागू भएपनि सामाजिक संघसंस्थाहरूको सवालमा सोही अनुसारको नीतिगत व्यवस्था हुन नसकेको जनाउँदै संस्था दर्ता ऐन २०३४, राष्ट्रिय निर्देशन ऐन २०१८ र समाज कल्याण ऐन २०४९ परिमार्जन वा खारेज गरी समय सापेक्ष एकीकृत सामाजिक विकास छाता ऐन ल्याइ सामाजिक संघ संस्थाहरूको कार्य वातावरणलाई सवलीकृत बनाउन माग गरिएको छ। कार्यक्रममा नागरिक स्वतन्त्रता र सामाजिक संघसंस्थाका सवाल, बाल अधिकार, जलवायु परिवर्तनको सम्बोधन जस्ता विषयमा छलफल भए। कार्यक्रममा देशैभरीका करीब ६ सयभन्दा बढी नागरिक अभियन्ता, ७ हजार ८ सय सामाजिक संघसंस्थाको प्रतिनिधित्व गर्दै आएका व्यक्तित्वहरूको सहभागिता थियो।"
सहकारीको घोटाला नफर्स्याउँदै २ करोड काण्डमा रास्वपा सांसद श्रेष्ठ,"आफू अध्यक्ष हुँदा उक्त सहकारीको झन्डै १ करोड रकम हिनामिना गरेको आरोप उनलाई लागेको छ। पोखरा : राष्ट्रिय स्वतन्त्र पार्टी (रास्पवा)का सांसद डा ढाकाकुमार श्रेष्ठ आइतबार साथी किसान सहकारी संस्थाको आर्थिक समस्या कसरी सुल्झाउने भनेर छलफलमा थिए। आफू अध्यक्ष हुँदा उक्त सहकारीको झन्डै १ करोड रकम हिनामिना गरेको आरोप उनलाई लागेको छ। पदबाट हट्दै गर्दा डा श्रेष्ठले नयाँ कार्यसमितिलाई हिसाब नबुझाई जिम्मेवारीबाट पन्छिएको आरोप छ। त्यसकै विषयमा पुरानो र नयाँ सञ्चालक समितिका पदाधिकारीबीच उनकै मेडिकलमा छलफल चलिरहेको थियो। त्यही बेला डा श्रेष्ठले आफू मन्त्री बन्न २ करोड रकम चाहिएको भन्दै मेडिकल व्यवसायी दुर्गा प्रसाईंसँग गरेको फोन संवादको अडियो सार्वजनिक भयो। उक्त अडियोमा आफू स्वास्थ्यमन्त्री बन्न लागेको र त्यसका लागि पार्टीलाई साढे २ करोड रुपैयाँ बुझाउनुपर्ने भन्दै उनले प्रसाईंसँग रकमका विषयमा कुरा गरेका छन्। नयाँ काण्ड आएपछि त्यसबारे डा श्रेष्ठलाई जिज्ञासा राखेको बैठकमा सहभागीमध्ये एक जनाले बताए। उहाँले खै म दुर्गा प्रसाईंलाई चिन्दिनँ भन्ने जवाफ दिनुभयो, उनले भने। उनका अनुसार अरूले अर्को प्रश्न गरे हामी सबैले प्रसाईंलाई चिन्दछौं। तपाईंले चिन्नु हुन्न र ? उक्त प्रश्नको चित्तबुझ्दो जवाफ दिन नसकेको छलफलमा सहभागीले बताए। त्यसपछि भने आफ्ना पीए, परिवार र पत्रकार छलफल चलिरहेको मेडिकलमा आएपछि डा श्रेष्ठ बाहिरिएका थिए। त्यसअघि डा श्रेष्ठले छलफलमा सहकारीको समस्या समाधान गर्न पारदर्शी भएर छानबिन गर्नुपर्ने बताएका थिए। रकम हिनामिनामा आफ्नो नाम देखिए सबै रकम तिर्न आफू तयार रहेको बताएको छलफलमा सहभागीको भनाइ छ। पूर्वअध्यक्ष नयाँ काण्डमा मुछिएर निस्किएपछि सहकारीका पदाधिकारी पोखरा महानगरपालिकाको सहकारी महाशाखा प्रमुख भरतराज पौडेलसँग समाधान खोज्न पुगेका थिए। उठ्न बाँकी पैसा नउठ्दा समस्या भएको सहकारीका सहसचिव हर्क नेपालीले सुनाए। उनका अनुसार बजारबाट ९९ लाख उठ्न र १ करोड १५ लाख तिर्न बाँकी छ। बचतकर्ताको आप्नो बचत रकम माग्दा दिन नसक्दा सहकारीका पूर्वअध्यक्षका हिसाबले डा श्रेष्ठमाथि रकम हिनामिनाको आरोप लागेको हो, नेपालीले भने। किसानकिसान मिलेर किसानको हितका लागि सहकारी खोलेको र डा श्रेष्ठको अहिले पनि कास्कीकोटमा कुखुरा फार्म रहेको उनले बताए। डा श्रेष्ठ गत कात्तिक ९ सम्म सहकारीका अध्यक्ष थिए। उक्त दिन संस्थाको २० औं साधारणसभाले डा सनी पाठकको नेतृत्वमा नयाँ कार्यसमिति चयन गरेको थियो। पुरानो समस्या नयाँ समितिलाई टाउको दुखाइ भएपछि समाधानका लागि आइतबार पनि छलफल चलेको हो। पोखरा महानगरपालिकाले यसअघि नयाँ सञ्चालक समितिलाई तीन महिनाभित्र बचत फिर्ता गर्न पत्र पठाएको थियो। तोकिएको मिति नजिकिएपछि समस्या समाधान गर्न आइतबार पहिलो बैठक डा श्रेष्ठको मेडिकलमा र पछि महानगरपालिकाको सहकारी शाखामा बसेको हो। शाखा प्रमुख पौडेलले समस्या समाधानका लागि पहिला लेखापरीक्षण प्रतिवेदनले के भन्छ भन्ने विषयमा जान सुझाए। हिसाब मिल्दैन भने खाएका मासेकालाई जिम्मेवार बनाएर प्रतिवेदन ल्याउनुपर्ने उनको सुझाव थियो। उठ्न बाँकी पैसा धेरै भए उठाउनतिर लाग्न र घाटा भएको हो भने केके घाटा भएको हो हिसाब निकाल्न पनि पौडेलले भनेका थिए। उनले नयाँ कार्यसमितिले पुरानो समस्या हो भनेर पन्छिन नपाउने स्पष्ट पारेका थिए। महानगरपालिकाले छानबिन गर्ने अवस्था आए दीर्घकालीन रूपमा जानेबारे पनि आफूले सहकारीका प्रतिनिधिलाई बताएको पनि उनले सुनाए। बचतकर्ताको रकम फिर्ता दिने वातावरण छिटो मिलाउन सुझाएको उनले बताए। त्यो क्रममा सहजीकरण केही चाहिए महाशाखा तयार रहेको पनि बताएको उनले सुनाए। यसअघि महाशाखामा भएको बैठकमा सहकारीको समस्या आन्तरिक छलफलबाटै मिलाउने गरी बैठक सकिएको थियो। आइतबार फेरि समस्या कसरी समाधान गर्ने भन्ने विषयमा केन्द्रित भएर छलफलका लागि सहकारीका पदाधिकारी पोखरा महानगरपालिकाको सहकारी महाशाखामा पुगेका हुन्। पार्टीले गर्यो निलम्बन मन्त्री बन्न रकम मागेको अडियो बाहिरिएपछि रास्वपाले सांसद डा श्रेष्ठलाई सांसद र पार्टी सदस्यका रूपमा काम गर्न रोक लगाएको छ। पार्टीको केन्द्रीय अनुशासन तथा आचारण समितिले यस विषयमा २४ घण्टाभित्र स्पष्टीकरण पेस गर्न उनलाई भनेको छ। डा श्रेष्ठको स्वरमा स्वास्थ्यमन्त्री बन्न पैसा दिनुपर्छ भन्ने संवाद रहेको उक्त टेलिफोन वार्ताका सम्बन्धमा सत्यतथ्य छानबिन गरी ३ दिनभित्र केन्द्रीय समितिमा प्रतिवेदन पेस गर्न पार्टीको केन्द्रीय अनुशासन तथा आचारण समितिलाई निर्देशन दिइएको छ, महामन्त्री एवं प्रवक्ता मुकुल ढकालद्वारा आइतबारै जारी विज्ञप्तिमा लेखिएको छ, यो छानबिन पूरा नभएसम्म सांसद तथा पार्टीको साधारण सदस्यका हैसियतले समेत कुनै पनि कामकारबाही नगर्न नगराउनसमेत डा श्रेष्ठलाई निर्देशन दिइएको छ। अडियो प्रकरण बाहिरिएपछि पार्टीले बैठक डाकेर छानबिन प्रतिवेदन बुझाउन अनुशासन समितिलाई अनुरोध गरेको रास्वपाका गण्डकी प्रदेश महासचिव अशोक खड्काले बताए। उनका अनुसार पार्टी सदस्य र सांसदका रूपमा कुनै पनि कामकारबाही नगर्न श्रेष्ठलाई निर्देशन दिइएको छ। समितिलाई नै आफ्नो स्पष्टीकरण पेस गर्न समय तोकिएको उनले बताए। यो प्रकरणमा कसैलाई बचाउने र कसैलाई फसाउने पार्टीको नियत नरहेको खड्काले बताए। डा श्रेष्ठ गलत प्रमाणित भए पार्टीले जोगाउने वा पक्षपोषण गर्ने लाइनबाट एक मिनेट पनि नसोच्ने र कारबाहीको भागिदार हुने खड्काको भनाइ छ। तर, कतैबाट अडियो आउँदैमा वा उपनिर्वाचन आउनै लाग्दा अडियो रेकर्ड रिलिज गर्दैगर्दा छानबिन नगरी यही नै हो भन्नु पनि गलत हुने उनले सुनाए। निर्वाचनलाई प्रभाव पार्ने गरी बाहिर आएको हो भन्ने बुझाई रहेको उनले बताए। श्रेष्ठले यो सम्पादित भएको बताएको उनले सुनाए। आफू त्यति बेला मन्त्रीको दौडमा नरहेको पनि स्पष्ट पारेको खड्काको भनाइ छ। नियतबस कसैको षड्यन्त्र भए पनि पार्टीले एक्सन लिने उनले सुनाए। रास्वपाबाट समानुपातिकतर्फ प्रतिनिधिसभा सदस्य बनेका डा श्रेष्ठ पोखरा २४ कास्कीकोटका बासिन्दा हुन्। उनको पोखरा पृथ्वीचोकमा शुभबिहानी क्लिनिक छ। उनी यसअघि पश्चिमाञ्चल क्षेत्रीय अस्पताल पोखरामा पनि कार्यरत थिए। उनी विभिन्न पेसा व्यवसायमा आबद्ध छन्। उनको कुखुरा फार्म पनि रहेको छिमेकीले बताएका छन्। रवि लामिछानेले पार्टी खोलेपछि वैकल्पिक राजनीतिको सुरुवात यही पार्टीबाट हुन सक्छ भनेर त्यता लागेको राजनीतिक सहकर्मी बताउँछन्। डा श्रेष्ठ र प्रसाईंबीचको मुख्य संवाद ढाकाकुमार श्रेष्ठ : स्वास्थ्य हामीले पाउने भयौं। पार्टीलाई अलिअलि सहयोग गर भनेर त्यहाँकोर टिम छ। २३ जना। तिनीहरूले भनिराछन्। साढे २ जति चाहियो भन्दै थिए मलाई हिजो। मेरो पक्काचाहिँ पक्का भयो। त्यो आज मैले फिक्स गर्नु छ के दाइ, सर। दुर्गा प्रसाईं : ए ढाकाकुमार श्रेष्ठ : अब त्यही भएर अलिकति। म फेरि आर्थिकमा त्यस्तो साह्रै एकदम उ छैन। दुर्गा प्रसाईं : अँ। ढाकाकुमार श्रेष्ठ : अब यो मन्त्री पनि बन्न पर्यो। अब यो धोइपखाली गरेर यो स्वास्थ्य क्षेत्र पूरा सुधार पनि गर्नु छ। मैले धेरै गर्छु भनेर सोच गर्या छु। दुर्गा प्रसाईं : हजुर। ढाकाकुमार श्रेष्ठ : त्यसमा हजुरको सहयोग, सपोर्ट चाहियो भन्ने कुरा नै हो। दुर्गा प्रसाईं : डाक्टर साबको नाम ढकबहादुर के हो ? ढाकाकुमार श्रेष्ठ : ढाकाकुमार श्रेष्ठ। दुर्गा प्रसाईं : अच्छा मैले त्यो कुरो बुझेँ। सल्लाह गरेर अघि बढौंला। तपाईंसँग मैले एउटा कुरा भन्न खोजेको, अहिले हामी त ह्वाट्स एपमा छौं। मतलब भएन। मुकुलहरूले त अनि नलिने भन्थे त फेरि स्वास्थ्य र शिक्षा। ढाकाकुमार श्रेष्ठ : स्वास्थ्य, शिक्षा मुकुलजीलाई त्यति थाहा छैन सर यो। आन्तरिक कुरा हो। मुकुल पनि त्यो कोर टिममा हुनुहुन्न के। बाहिर बाहिर महामन्त्री नै हो। हजुरलाई पार्टीको कुरा गर्दा त्यहाँ २३ जना छुट्टै हुनुहुन्छ के। पार्टीलाई धेरै सहयोग गर्ने, सुरुवाती क्षणदेखि नै सहयोग गर्ने रवि सरलाई। त्यो टिमबाट मलाई कुरा आएको। आज मैले फिक्स गर्नुपर्छ पैसा। उधारो हुन्न भन्छन् फेरि। दुर्गा प्रसाईं : क्यास अढाई करोडको कुरा आयो। दुई करोड ? ढाकाकुमार श्रेष्ठ : दुई साढे दुई भन्या छन्। अहिले मैले एक दिएँ भने पनि उनीहरू मान्छन् होला। पछि चेक दिए पनि मान्छन् एकदुई दिन, दुईतीन दिनको। दुर्गा प्रसाईं : आज बन्द छ। सुन्नुस् है कुरा। बैंकबाट ९ लाख ९९ हजारभन्दा बढीको चेक साटिँदैन। सुन्नुस् क्लियर कुरा। एउटा टाइम राखेर गर्ने हो भने मैले दिन्छु, म सहयोग गर्छु तपाईंले भनिहाल्नुभयो। भोलि मेरो पनि काम गर्नुपर्छ तपाईंले ? ढाकाकुमार श्रेष्ठ : त्यो त म गर्छु। दुर्गा प्रसाईं : म भोलि बेलुका काठमाडौं आउँछु। तपाईं र म भेटौला। तपाईंको यो उस्को ग्यारेन्टी गर्नुस्। तपार्इंलाई गर्ने सहयोग म गर्छु। तपाईंले भन्नुभयो नि, जुन दुई। म आएर गरौंला। तर, अलिकति टाइम लाग्छ है। पैसा मिलाएर निकाल्नुपर्छ। त्यत्तिकै निस्किँदैन हचुवामा। अहिले त बैंकले जम्मै सिस्टम खोज्छ। त्यति सजिलो हुँदैन। भ्वाक भ्वाक बाकसमा पैसा लिएर त गाह्रो छ। ढाकाकुमार श्रेष्ठ : अँ। दुर्गा प्रसाईं : कुरो बुझ्नु भयो के ? त्यो त कसैले पनि दिन सक्दैन, आजको आजै पैसा। नेपालमा कसैले सक्दैन। ढाकाकुमार श्रेष्ठ : त्यही त। दुर्गा प्रसाईं : अब तपाईंले के कुरा ग्यारेन्टी गर्नुस् भने दुई करोड पैसा मैले दिने भएँ तपाईंलाई हैन। ढाकाकुमार श्रेष्ठ : हजुर। दुर्गा प्रसाईं : यो पैसा पनि त तपाईंले उही रविलाई त बुझाउनुपर्ला नि हैन भोलिपर्सि ? ढाकाकुमार श्रेष्ठ : अँ। मैले रवि सरलाई भन्दा पनि रवि सर देखा पर्नुभएको छैन। बाहिरको २ जना ३ जना साथीहरू हुनुहुन्छ। दुर्गा प्रसाईं : अँ। ढाकाकुमार श्रेष्ठ : उहाँहरूलाई दिने हो। अब पार्टीलाई जान्छ भनेका छन् क्यारे। दुर्गा प्रसाईं : अँ। अब यी सबै कमाउने त हुन् नि भाइ। अब के भन्नु ? ढाकाकुमार श्रेष्ठ : अँ, अब कसरी गर्छन् थाहा छैन। पार्टीमा जान्छ कि जान्न त्यो पनि मलाई थाहा छैन। मैले सोधेकै छैन क्या। पार्टी कमजोर छ। अहिले स्रोत यति छ साह्रै गाह्रो छ भन्या छन्। दुर्गा प्रसाईं : ए। दुर्गा प्रसाईं : ल सर ठीकै छ। म भोलि बेलुका नभए पर्सि आउँछु अनि दाजुभाइ भेटौंला नि त। तपाईँले ग्यारेन्टी गर्नुस् म दिन्छु भनेर। तर, मलाई अलिकति टाइम चाहियो भन्नुस्। ढाकाकुमार श्रेष्ठ : अँ। दुर्गा प्रसाईं : है। ढाकाकुमार श्रेष्ठ : अँ। हुन्छ सर। म त्यो कुरा गर्छु।"
गुलरियामा अनशन,"सहज रूपमा ऋण प्रवाह गर्ने उद्देश्यले खोलिएका लघुवित्त संस्थाले ज्यादती गरेको भन्दै संस्थामा आबद्ध पीडित आन्दोलनमा उत्रिएका हुन्। गुलरिया : लघुवित्त संस्थाले ज्यादती गरेको भन्दै पीडितहरू संघर्षमा उत्रिएका छन्। पीडितहरूले विभिन्न पाँचबुँदे मागसहित जिल्ला प्रशासन कार्यालय अगाडि अनिश्चितकालीन रिले अनशन सुरु गरेका छन्। लघुवित्त संस्थाले जबर्जस्ती समूहमा राखेको मधुवन नगरपालिका निवासी रीताकुमारी टमटाले बताइन्। संस्थाले सुरुमा समूह बनाएर जमानीमा ऋण लगानी गर्यो। अहिले समूहमा बसेका ऋण नलिने सदस्यको बचतबाट असुली गर्न थालेको छ। लघुवित्तले भनेका बेला सावाँब्याज फिर्ता गर्न नसके घरायसी सामानसमेत उठाएर असुली गर्ने गर्छ, उनले भनिन्, हामीलाई सधैं तनाव गराउँछ। सहज रूपमा ऋण प्रवाह गर्ने उद्देश्यले खोलिएका लघुवित्त संस्थाले ज्यादती गरेको भन्दै संस्थामा आबद्ध पीडित आन्दोलनमा उत्रिएका हुन्। लघुवित्त संस्थाहरू नवसामन्तीको रूपमा उदय भएको उनीहरूको आरोप छ। संस्थाले ऋण उपलब्ध गरेपनि महँगो ब्याज, असुली प्रक्रियामा जबर्जस्तीलगायतका ज्यादती सहनुपरेको गुलरिया नगरपालिका ८ की कमला बुढामगरले गुनासो गरिन्। लघुवित्त संस्थाले ऋण लगानी सहज रूपमा गरे पनि असुलीका बेला गरिने कडाइले सदस्य पीडित बनेको संघर्ष समिति बर्दियाका अध्यक्ष जब्बर थारूले बताए। संस्था खारेजीसँगै लघुवित्तले लगाएको सामूहिक ऋण मिनाहा गर्नुपर्ने, गरिब किसानलाई निःशुल्क ऋण उपलब्ध गराउनुपर्ने, आवश्यकता र क्षमतामा आधारित काम र दामको व्यवस्था गर्दै समाजवादी अर्थतन्त्रको विकास गर्नुपर्ने उनीहरूले माग राखेका छन्। माग पूरा नभएसम्म रिले अनशनमा रहने उनीहरूको भनाइ छ। उनले पीडित सदस्यले न्यायका लागि लामो समयदेखि सरकारसँग माग राख्दै आए पनि कुनै सुनुवाइ हुन नसकेकोमा दुःख व्यक्त गरे। लघुवित्त संस्थामा देखिएको समस्या पत्ता लगाई समाधान खोज्न नेपाल राष्ट्र बैंकले समिति गठन गरी अध्ययन सुरु गरेको छ। गर्मीको समयमा जिल्लामा अनशनमा बसेका पीडितहरू थप पीडा खेप्न बाध्य छन्। यथाशीघ्र समस्या समाधान गर्न उनीहरूको माग छ।"
३४ जिल्लाको जनसंख्या वृद्धिदर किन ऋणात्मक ?,"जनसंख्या किन घट्यो भन्ने प्रश्नमा कतिपय जनप्रतिनिधि जनगणनामै त्रुटि देखाउँछन्। सरोकारवाला भने यसमा बसाइँसराइलगायत कारण देखाउँछन्। देशका ३४ जिल्लामा पछिल्लो १० वर्षमा जनसंख्या घटेको पाइएको छ। नेपालको जनसंख्या २६ लाख ७० हजार बढेर २ करोड ९१ लाख ६४ हजार ५ सय ७८ पुगे पनि यी ठाउँमा वृद्धिदर ऋणात्मक देखिएको हो। जसमा कोसी प्रदेशका ९, गण्डकीका ८, बागमतीका ६, सुदूरपश्चिमका ५, लुम्बिनीका ३ र कर्णालीका २ जिल्ला छन्। जुन पहाडी क्षेत्र हुन्। जनसंख्या किन घट्यो भन्ने प्रश्नमा कतिपय जनप्रतिनिधि जनगणनामै त्रुटि देखाउँछन्। सरोकारवाला भने यसमा बसाइँसराइलगायत कारण देखाउँछन्। पहाडी क्षेत्रमा जनसंख्या घट्नुमा शिक्षा, स्वास्थ्य, रोजगारी, प्रजननदर, वैदेशिक रोजगार नै मुख्य कारक रहेको केन्द्रीय तथ्यांक विभागका निर्देशक ढुण्डीराज लामिछाने बताउँछन्। भन्छन्, विगतलाई हेर्ने हो भने एक दम्पतीको सरदर तीन सन्तान हुन्थे। अहिले मुस्किलले दुई, नत्र एक हुने गरेको छ। यसले पनि तथ्याकंलाई घटाएको छ। उनका अनुसार धेरै सन्तान हुँदा शिक्षा, स्वास्थ्य र रोजगारीमै समस्या देखिँदै गएको छ। हाम्रो नारा नै पनि दुई सन्तान ईश्वरका वरदान हुन् भन्ने छ। यस्ता सचेतनाले पनि कहीँ कतै काम गरेको पाइन्छ, लामिछाने भन्छन्, विगतमा २० वर्षमुनि नै विवाह गर्ने र सन्तान जन्माउने प्रचलन थियो। पछिल्लो समय ढिलो विवाह गर्ने, थोरै सन्तान जन्माउने परिपाटीको विकास भएको देखिन्छ। श्रीमान् विदेश गएपछि छोराछोरी पढाउन सहर बजारमा बसाइँसराइ आउने र घर बनाउने, जग्गाजमिन किन्ने गरेका कारण पनि पहाडी क्षेत्रमा जनसंख्या कम भएको उनको भनाइ छ। अध्ययन गर्न चाहना भएको तर आर्थिक अवस्था कमजोर भएका परिवारका लागि सानोतिनो रोजगार सहरबजारमा नै हुने गरेका कारण पनि रोजगारी र अध्ययनका लागि युवा गाउँबाट पलायन हुने गरेका छन्, उनी भन्छन्। स्वदेशमा रोजगार सिर्जना नहुँदा युवायुवतीहरू विदेशमा पढाइ सकाएर उतै वैदेशिक रोजगारमा जाने गर्दा उनीहरूको प्रजननमा समस्या आउन सक्ने उनको भनाइ छ। कोसीका पहाडी जिल्लाहरू भोजपुर, पाँचथर, खोटाङ, धनकुटा, ओखलढुंगा, इलाम, सोलुखुम्बु, पाँचथर र ताप्लेजुङको जनसंख्या २०६८ भन्दा घटेको राष्ट्रिय जनगणना २०७८ को नतिजाले देखाएको छ। खोटाङमा ३१ हजार १४ जनाले कमी आएको छ। २०६८ मा २ लाख ६ हजार ३ सय १२ जना रहेकामा १ लाख ७५ हजार २ सय ९८ मा झरेको छ। भोजपुरमा २४ हजार ५ सय ३६ ले कम भएको छ। तेह्रथुममा १२ हजार ८ सय ४६, पाँचथरमा १९ हजार ४ सय १७, धनकुटामा १२ हजार ८ सय १३, ताप्लेजुङमा ६ हजार ८ सय ७१, ओखलढुंगामा ८ हजार ४ सय ३२, इलाममा १० हजार ७ सय २० र सोलुखुम्बुमा १ हजार ३५ ले कम भएको जनगणनाको तथ्यांकले देखाएको छ। निर्देशक लामिछाने संघीयताले केही सुधार ल्याए पनि बसाईसराइ रोक्न खासै भूमिका खेल्न नसकेको बताउँछन्। पहाडी क्षेत्रको जनसंख्या यथावत् राख्न सबैभन्दा पहिला कृषि क्षेत्रमै जोड दिनुपर्ने उनको तर्क छ। यसका साथै शिक्षा, स्वास्थ्य र रोजगारीका क्षेत्रमा प्रभावकारी ढंगले काम गर्न सकियो भने केही हदसम्म रोक्न सकिने उनी बताउँछन्। विकासका योजना जिल्ला सदरमुकाममा मात्र केन्द्रित हुँदा पनि सर्वसाधारण गाउँभन्दा सहर केन्द्रित हुन थालेको उदयपुरको त्रियुगा नमुना माध्यमिक विद्यालयका प्राचार्य सुवास बिष्ट बताउँछन्। त्यसो हुन नदिन हिमाली, पहाडी र तराईका जिल्लामा सन्तुलित विकास पुर्याउनुपर्ने उनको धारणा छ। बागमतीका ६ जिल्लामा जनसंख्या घटेका पाइएको छ। जसमा नुवाकोट, रामेछाप, दोलखा, धादिङ, काभ्रे र सिन्धुपाल्चोक छन्। पछिल्लो १० वर्षमा रामेछापमा सबैभन्दा धेरै जनसंख्या घटेको तथ्यांकले देखाएको छ। उक्त जिल्लामा २०६८ मा २ लाख २ हजार ६ सय ४६ जना रहेकामा हाल १ लाख ७० हजार ३ सय २० जनामा झरेको हो। अघिल्लो जनगणनासँग तुलना गर्दा रामेछापको जनसंख्या वृद्धिदर १६७ प्रतिशतले ऋणात्मक देखिन्छ। घट्दो विवरण गलत पनि हुन सक्ने बताउँछन् रामेछाप नगरपलिकाका मेयर लवश्री न्यौपाने। भन्छन्, जिल्लामा अहिले मतदाता संख्या बढेको छ। तर, नयाँ तथ्यांकले घटेको देखाएको छ। यसले गर्दा पनि तथ्यांक संकलनमा त्रुटि छ कि जस्तो लागेको छ। दोलखामा पनि जनसंख्या वृद्धिदर ऋणात्मक छ। २०६८ मा उक्त जिल्लाको जनसंख्या १ लाख ८६ हजार ५ सय ५७ थियो। हाल सो संख्या घटेर १ लाख ७२ हजार ७ सय ६७ मा झरेको छ। जहाँ वृद्धिदर ०७४ प्रतिशतले घटेको तथ्यांकले देखाएको छ। जिसस प्रमुख बर्जुराम घतानी भन्छन्, अहिले आएको तथ्यांक ठ्याक्कै मिलेको जस्तो लाग्दैन। यहाँका धेरै मानिस दोहोरो रूपमा कोही काठमाडौंमा कोही कता बस्ने गरेका छन्। कतिपय सहरमा रोजगारीका लागि त कति वैदेशिक रोजगारमा गएर उतै बसेकाले पनि जनसंख्या घटेको देखिएको हुन सक्छ। काभ्रेमा ०३९ प्रतिशतले घटेको छ। अघिल्लो जनगणनामा ३ लाख ८१ हजार ९ सय ३७ जनसंख्या रहेकोमा हाल घटेर हाल ३ लाख ६४ हजार ३९ जना रहेको पाइएको हो। धादिङमा १० हजार ३ सय ५७ संख्या घटेको छ। २०६८ मा ३ लाख ३६ हजार ६७ जनसंख्या थियो। २०७८ मा आउँदा ३ लाख २५ हजार ७ सय १० जना मात्र रहेको तथ्यांकले देखाएको हो। जनगणना २०७८ को तथ्यांकमा प्राविधिक त्रुटि हुन सक्ने जिसस धादिङका प्रमुख नवराज अधिकारी क्षेत्री बताउँछन्। अहिले मानिस जहाँ छ त्यहीबाट तथ्यांक संकलन गरिएको छ। जिल्लाका आधाजति मानिस त काठमाडौंलगायत अन्य जिल्लामा छन्। त्यसैले पनि घटेको देखिएको हो कि जस्तो लागेको छ, उनी भन्छन्। सिन्धुपाल्चोकको जनसंख्या ०६८ मा २ लाख ८७ हजार ७ सय ९८ थियो। २०७८ मा २ लाख ६२ हजार ६ सय २४ मा झरेको छ। नुवाकोटमा अघिल्लो पटक २ लाख ७७ हजार ४ सय ७१ जनसंख्या थियो। हाल सो संख्या घटेर २ लाख ६३ हजार ३ सय ९१ मा झरेको छ। करिब १४ हजार १ सय जना घटेको देखिन्छ। गोरखामा २०६८ मा २ लाख ७१ हजार ६१ जना थिए। मतदाता संख्या २ लाख २० हजार ६ सय ३७ थियो। निर्वाचन क्षेत्र निर्धारण समितिले जनसंख्या र मतदाता संख्याका आधारमा गोरखामा दुई निर्वाचन क्षेत्र निर्धारण गरेको थियो। १० वर्षयता जनसंख्या २० हजारभन्दा धेरैले कम भएको छ। यही अनुपातमा जनसंख्या र मतदाता संख्या २ लाखबाट ओह्रालो लागे अबको १० वर्षमा निर्वाचन क्षेत्र पनि घट्नेछ। सांसद संख्या पनि घट्नेछ, तथ्यांकसम्बन्धी स्थानीय जानकार पवनरमण खनाल भन्छन्, चितवनमा पाँच वर्षमा ५५ हजार मतदाता थपिए, गोरखामा पाँच वर्षमा पाँच हजार थपिए। अब थपिँदै होइन, घट्दै छन्। शिक्षा, स्वास्थ्य र रोजगारीको अवसर खोज्दै बसाइँसराइ बढेपछि जनसंख्या घटेको उनको भनाइ छ। भर्खरै एसईई सकेका १० जनालाई अब कहाँ पढ्ने भनेर सोध्दा एक जनाले पनि जिल्लाभित्र पढ्छु भनेनन्, खनाल भन्छन्, ११, १२ कक्षा पढ्न त यसरी बाहिरिन्छन् भने ब्याचलर पढ्न झन् धेरै बाहिरिनेछन्। सोध्नुस्, गोरखा क्याम्पस र द्रव्यशाह क्याम्पसमा गणित, विज्ञान पढ्ने विद्यार्थी संख्या निक्कै कम मात्र छन्। यो चिन्ताजनक अवस्था हो। गोरखामा १० वर्षयता वार्षिक जनसंख्या वृद्धिदर ऋणात्मक छ। २०६८ को जनगणनामा गोरखाको जनसंख्या २ लाख ७१ हजार ६१ थियो। २०७८ मा आइपुग्दा २० हजार ३४ ले घटेर जम्मा २ लाख ५१ हजार २७ भएको छ। ०७४ प्रतिशतले जनसंख्या घटेको हो। ११ गाउँपालिका रहेको गोरखामा धार्चे गाउँपालिका र गोरखा नगरपालिकाको जनसंख्यामा थोरै वृद्धि भएको छ। अन्य नौवटै पालिकामा घटेको तथ्यांकले देखाएको छ। बूढीगण्डकी जलविद्युत् आयोजनाबाट मनग्य मुआब्जा लिएर जिल्ला बाहिर बसाइँसराइ गरेका कारण पनि जनसंख्या घटेको खनालको भनाइ छ। मुआब्जाको आधा रकम दिने र आधा रकम बराबरको सुरक्षित क्षेत्रमा जमिन दिने व्यवस्था भएको भए बसाइँसराइ कम हुन्थ्यो। गण्डकी प्रदेशको मनाङमा जनसंख्या वृद्धिदर १३९ छ। जसअनुसार २०६८ को जनसंख्या ६ हजार ५ सय ३८ रहेकोमा २०७८ मा घटेर ५ हजार ६ सय ५८ भएको छ। स्याङ्जामा २ लाख ८९ हजार १ सय ४८ बाट घटेर २ लाख ५३ हजार २४, पर्वतमा १ लाख ४६ हजार ५ सय ९० बाट घटेर १ लाख ३० हजार ८ सय ८७, बागलुङमा २ लाख ६८ हजार ६ सय १३ बाट घटेर २ लाख ४९ हजार २ सय ११ भएको छ। लमजुङमा जनसंख्या १ लाख ६७ हजार ७ सय २४ थियो। अहिले १ लाख ५५ हजार ८ सय ५२ मा झरेको छ। म्याग्दीमा १ लाख १३ हजार ६ सय ४१ बाट घटेर १ लाख ७ हजार ३३ र तनहुँमा ३ लाख २३ हजार २ सय ८८ बाट घटेर ३ लाख २१ हजार १ सय ५३ भएको छ। लुम्बिनी प्रदेशमा गुल्मी, पाल्पा र अर्घाखाँचीको जनसंख्या घटेको छ। यी तीनमध्ये सबैभन्दा धेरै ऋणात्मक जनसंख्या गुल्मीको छ। गुल्मीमा १२३ प्रतिशतले जनसंख्या घटेको हो। जहाँ अघिल्लो पटक २ लाख ८० हजार १ सय ६० जनसंख्या थियो। १० वर्षपछि २ लाख ४६ हजार ४ सय ९४ भएको छ। सबैभन्दा धेरै कालीगण्डकी र सत्यवती गाउँपालिकामा ऋणात्मक छ। कालीगण्डकीमा १८ हजार ८ सय रहेको जनसंख्या १५ हजार १ सयमा झरेको छ। कालीगण्डकी गाउँपालिका अध्यक्ष बेदवहादुर थापा बसाइँसराइले गाउँका बस्ती नै रित्तिँदै गएको बताउँछन्। राम्रो विद्यालय, रोजगारीका अवसर खोज्दै सबैजना सहर पुगेका छन्। कति विदेश छन्, धेरै बुटवलमै छन्, उनी भन्छन्। गाउँ रित्तिएपछि पालिकालाई विकासका लागि पनि कसरी काम गर्ने भन्ने अन्योल भएको थापाको भनाइ छ। पाल्पाको पूर्वखोला, रम्भा, बगनासकाली, निस्दी गाउँपालिको जनसंख्या अत्याधिक घटिरहेको छ। पालिका मुकाम भएका क्षेत्रमा पनि घर रित्तिँदै गएका छन्। पाल्पाको जनसंख्या ०६१ प्रतिशतले घटेको छ। पाल्पाका पूर्वजिविस सभापति झपेन्द्र जीसी खेती किसानीले गुजारा चल्न नसक्ने भएपछि गाउँ छोड्नुपर्ने स्थितिमा स्थानीयवासी पुगेको बताउँछन्। खेतीवाली वन्यजन्तुले टिक्न दिँदैनन्, कसरी मानिस गाउँमा बस्नु, उनी भन्छन्। अर्घाखाँचीको जनसंख्या १ प्रतिशतले घटेको छ। अर्घाखाँचीमा पाणिनी, मालारानी गाउँपालिको जनसंख्या ऋणात्मक छ। त्यहाँ अधिकांश नागरिक रूपन्देही र कपिलवस्तुमा बसाई सरेका छन्। घरबारी त्यत्तिकै छाडेर शहर पस्दा खेतीयोग्य जमिन बाझिएको छ भने कैयौं लगानीका घरहरू भत्किँदै गएका छन्। कर्णाली प्रदेश राजधानीसमेत रहेको सुर्खेतको जनसंख्या ६४ हजार ३ सय २२ जना वृद्धि भएको छ। अघिल्लो जनगणनामा यहाँको जनसंख्या ३ लाख ५० हजार ८ सय ४ थियो। अहिले ४ लाख १५ हजार १ सय २६ भएको छ। सुर्खेतको जनसंख्या वृद्धिदर १६२ प्रतिशत धनात्मक हुँदा छिमेकी दुई जिल्लाको भने ऋणात्मक देखिएको छ। जनसंख्या वृद्धिदर दैलेखको ०३५ र सल्यानको ०१६ प्रतिशतले ऋणात्मक छ। १० वर्षअघि दैलेखमा २ लाख ६१ हजार ७ सय ७० जनसंख्या थियो। यसपालि ९ हजार ४ सय ५७ घटेर २ लाख ५२ हजार ३ सय १३ जनामा खुम्चिएको छ। सल्यानको जनसंख्या २ लाख ४२ हजार ४ सय ४४ बाट घटेर २ लाख ३८ हजार ५ सय १५ मा झरेको छ। सुर्खेतसँग सीमा जोडिएका दुई जिल्लाको जनसंख्या घट्नुका मुख्य कारण बसाइँसराइ रहेको जानकारहरू बताउँछन्। जनसंख्या घट्नुमा मुख्य कारण शिक्षा स्वास्थ्य रोजगारी प्रजनन दर वैदेशिक रोजगारी बसाइँसराइ कर्णाली प्रदेश योजना आयोगका उपाध्यक्ष योगेन्द्रबहादुर शाही बसाइँसराइसँगै शिक्षा र जनचेतनाले दुई सन्तान मात्रै जन्माउनेको संख्या बढ्दै जाँदा जनसंख्या वृद्धिदर घटेको बताउँछन्। मानव विकास सूचकांकका हिसाबले यी दुई जिल्ला अगाडि छ, सरकारी सेवा, व्यापार र व्यवसायमा संलग्न हुनेको संख्या पनि धेरै छ, उनी भन्छन्, आर्थिक रूपमा सम्पन्न भएपछि सुविधासम्पन्न ठाउँमा बसाइँसराइ गर्दा जनसंख्या घटेको हुनुपर्छ। हिमाली जिल्लाका नागरिकहरू बस्नका लागि मात्र सुर्खेत वा सुविधासम्पन्न ठाउँमा जाने तर बसाइँसराइ नलिएका कारण त्यहाँको जनसंख्या यथावत् रहेको शाहीको भनाइ छ। सुदूरपश्चिमका नौमध्ये पाँच जिल्लामा जनसंख्या घटेको छ। जसमा अछाम, बैतडी, डोटी, डडेल्धुरा र बझाङ छन्। अछाममा सबैभन्दा बढी ११३ प्रतिशतले घटेको छ। २०६८ मा २ लाख ५७ हजार ४७७ जना रहेकामा २०७८ मा २ लाख २८ हजार ८ सय ५२ मात्रै कायम भएको छ। अछाममा १० वर्षको अवधीमा २८ हजार ६२५ जना घटेका छन्। डडेल्धुरामा अघिल्लो पटक १ लाख ४२ हजार ९४ जना रहेकामा यसपटक १ लाख ३९ हजार ६ सय २ जना अथवा २ हजार ४ सय ९२ जनाले घटेको छ। डडेल्धुरामा ०१७ प्रतिशत जनसंख्या घटेको हो। बझाङमा झन्डै ६ हजार जनसंंख्या घटेको छ। २०६८ मा १ लाख ९५ हजार १ सय ५९ रहेकोमा यसपालि १ लाख ८९ हजार ८५ जनाको मात्रै गणना भएको छ। बझाङमा ०३ प्रतिशतले घटेको छ। डोटी र बैतडीमा पनि जनसंख्या घटेको छ। डोटीमा अघिल्लो पटक २ लाख २१ हजार ७ सय ४६ जना गणना भएकोमा यसपटक २ लाख ४ हजार ८ सय ३१ मा सीमित भएको छ। बैतडीमा २०६८ मा २ लाख ५० हजार ८ सय ९८ गणना भएकोमा यसपालि २ लाख ४२ हजार १ सय ५७ गणना भएको छ। बैतडीमा ०३४ र डोटीमा ०३२ प्रतिशतले जनसंख्या घटेको हो। तथ्यांक कार्यालय डडेल्धुरा प्रमुख चन्द्र पाल भने बसाइँसराइका कारण जनसंख्या घटेको बताउँछन्। जिल्लाबाट बसाइँसराइ गर्नेको संख्या बढी भयो। जन्मदर पनि घटेको छ। स्वास्थ कार्यालयले अपनाएको परिवार नियोजन सँगै गर्भनिरोधक साधनहरूको बढ्दो प्रयोगले पनि जनसंख्या घटेको हो, पाल भन्छन्। जनगणना कार्यालय बैतडीका प्रमुख सुरेन्द्र प्रशाद पन्त पनि जनगणना घट्नुमा बसाइँसराइ नै प्रमुख कारण भएको बताउँछन्। आधारभूत आवश्यकतासमेत गाउँमा नपाइन थालेपछि पहाडका मान्छेहरू तराईमा बसाइँ सर्न थालेको पन्तको भनाइ छ। गाउँमा खानेपानी, स्वास्थ्य र शिक्षा जस्ता आधारभूत आवश्यकता पनि नहुन थालेपछि बसाइँसराइ बाध्यता बनेको छ, उनी भन्छ्न। अछामका जिल्ला जनगणना अधिकारी प्रकाश बिष्ट पनि जनसंख्या घट्नुको मुख्य कारण बसाइँसराई रहेको बताउँछ्न। भन्छन्, पहाडको जनसख्या घट्नुको मुख्यकारण बसाइँसराइ र प्रजनन् दर घटनु हो। पहाडी क्षेत्रमा जनसंख्या घट्नुमा शिक्षा, स्वास्थ्य, रोजगारी, प्रजननदर, वैदेशिक रोजगार नै मुख्य कारक हुन्। विगतलाई हेर्ने हो भने एक दम्पतीका सरदर तीन सन्तान हुन्थे। अहिले मुस्किलले दुई, नत्र एक हुने गरेको छ। यसले पनि तथ्याकंलाई घटाएको छ। ढुण्डीराज लामिछाने, निर्देशक, केन्द्रीय तथ्यांक विभाग घट्दो जनसंख्या विवरण गलत पनि हुन सक्छ। जिल्लामा मतदाता संख्या बढेको छ। तर, नयाँ तथ्यांकले घटेको देखाएको छ। यसले गर्दा पनि तथ्यांक संकलनमा त्रुटि छ कि जस्तो लागेको छ। लवश्री न्यौपाने, मेयर, रामेछाप नगरपालिका अहिले आएको तथ्यांक ठ्याक्कै मिलेजस्तो लाग्दैन। यहाँका धेरै मानिस दोहोरो रूपमा कोही काठमाडौंमा कोही कता बस्ने गरेका छन्। कतिपय सहरमा रोजगारीका लागि त कति वैदेशिक रोजगारमा गएर उतै बसेकाले पनि जनसंख्या घटेको देखिएको हुन सक्छ। बर्जुराम घतानी, प्रमुख, जिसस दोलखा बसाइसराइले गाउँका बस्ती नै रित्तिँदै गएका छन्। राम्रो विद्यालय, रोजगारीका अवसर खोज्दै सबै जना सहर पुगेका छन्। कति विदेश छन्। धेरै बुटवलमै छन्। गाउँ रित्तिएपछि पालिकालाई विकासका लागि पनि कसरी काम गर्ने भन्ने अन्योल भएको छ। वेदबहादुर थापा, अध्यक्ष, कालीगण्डकी गाउँपालिका मधेसमा जनसंख्या स्थिर राष्ट्रिय जनगणना २०७८ अनुसार मधेस प्रदेशको कुल जनसंख्या ६१ लाख २६ हजार २ सय ८८ छ। मधेस दोस्रो ठूलो जनसंख्या भएको प्रदेश हो। यहाँ जनसंख्या वृद्धिदर खासै देखिँदैन। जनसंख्या तथ्यांकगत रूपमा हेर्दा स्थिर देखिन्छ। २०६८ र २०७८ को जनगण्नाका आधारमा रौतहटमा १६३ प्रतिशतले वृद्धि भएको देखिन्छ भने सिरहामा १४३, धनुषामा १३४, महोत्तरीमा ११४, सर्लाहीमा १०९, बारामा १ र सप्तरीमा ०९६ प्रतिशत वृद्धि भएकाधे देखिन्छ। यसमा मुख्य कारण मधेसबाट अन्य प्रदेशमा बसाइँसराइ कम हुनु रहेको जिल्ला तथ्यांक कार्यालय धनुषाका प्रमुख विमलकुमार यादव बताउँछन्। जनगणनाको तथ्यांक हामीले बढाउने वा घटाउने हुँदैन। यो त गाउँगाउँमा खटिएका गणकहरूले हामीलाई ल्याएर दिएको तथ्यांकहरूको आधारमा निश्चित हुन्छ, यादव भन्छन्, मधेस प्रदेशमा अन्य प्रदेशहरूको तुलनामा बढी बसाइँसराइ हुँदैन। यहाँ बसाइँ सरेर जानेभन्दा पनि पहाड र हिमालबाट आउनेहरूको संख्या बढी हुन्छ। त्यसैले पनि यहाँको तथ्यांक स्थिर हुने गर्दछ। हिमाल र पहाडको तुलनामा मधेस प्रदेशलाई हेर्ने हो भने विगतमा पनि यस भूभागबाट बढी जनसंख्या बाहिर गएको नदेखिने उनको भनाइ छ। धनगढीजनकपुरधामबुटवलगोरखादैलेखहेटौंडा"
सुनको भाउ ७ सयले घट्यो,काठमाडौं : साताको पहिलो कारोबार दिन स्थिर रहेको सुनको भाउ आज घटेको छ। आज सुनको मूल्य ७ सय रुपैयाँले घटेको हो। नेपाल सुन चाँदी व्यवसायी महासंघका अनुसार ७ सय रुपैयाँले घटेर प्रतितोला १ लाख ९ हजार ३०० रुपैयाँ कायम भएको छ। तेजाबी सुन १ लाख ८ हजार ८०० पुगेको छ। अघिल्लो कारोबार दिन आइतबार सुन १ लाख १० हजार रुपैयाँमा कारोबार भएको थियो। सुनको भाउ घटेसँगै चाँदी पनि घटेको छ। आज चाँदी १० रुपैयाँले घटेर प्रतितोला १४३० मा कारोबार भइरहेको महासंघले जनाएको छ। आइतबार चाँदी १४४० रुपैयाँमा कारोबार भएको थियो।

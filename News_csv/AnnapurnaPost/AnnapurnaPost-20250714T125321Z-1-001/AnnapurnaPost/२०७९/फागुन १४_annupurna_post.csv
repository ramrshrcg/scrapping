शीर्षक,विवरण
राष्ट्रपतिमा प्रचण्डको बेइमानी,"जुनजुन शक्तिबाट प्रचण्ड परिचालित हुनु भएको छ, त्यसले नै उहाँलाई पुनः सत्तााबाट झार्ने निश्चितै छ। राष्ट्रपति निर्वाचनपछि मुलुकको राजनीतिले नयाँ कोर्स नलेला भन्न सकिन्न। प्रचण्डप्रति शंका थियो, पूर्ण विश्वास थिएन। र, पनि एमालेले राजनीतिक स्थायित्व र विकासका लागि उहाँलाई प्रधानमन्त्रीमा अघि सारेको थियो। कांग्रेस छोडेर बीच बाटोबाटै एमालेको सहारा खोज्न आउँदा एमालेले सहजै रूपमा स्वीकार गरेको थियो। एमालेले प्रधानमन्त्री काँध थापेकै हो। त्यसबेला उहाँमा सत्ताप्राप्तिको लालसा मात्रै थियो। उहाँलाई प्रधानमन्त्री बनाउन पुस १० मा भएको सहमति दुनियाँलाई थाहा छ। प्रचण्ड प्रधानमन्त्री, राष्ट्रपति एमाले। प्रचण्डले त्यसबेला सहमति गरे पनि पालना हुनेमा एमाले विश्वस्त थिएन। उहाँप्रति शंका नै थियो। किनकि सहमति तोड्न र बनाउन उहाँ सिपालु नै हो। अर्कोतिर एमालेसँग नजिक भएपछि राष्ट्रियअन्तर्राष्ट्रिय दबाब उहाँमाथि थियो। विदेशी दबाबभन्दा स्वदेशी सहमति पालनामा प्रचण्ड अडिग हुनुपर्ने हो। तर त्यसो भएन। त्यसैकारण राष्ट्रपतिमा कांग्रेसलाई अघि सार्ने उहाँको निर्णयप्रति हामी कोही पनि आश्चर्यमा परेका छैनौं। सरकार गठनको दुई महिना नबित्दै माओवादी केन्द्र र प्रधानमन्त्री प्रचण्डले राजनीतिक बेइमानी गर्नुहोला भन्ने कल्पना पनि गर्न सकिने विषय होइन। एमालेलाई अझै विश्वास छ, राष्ट्रपतिको चुनावमा प्रचण्ड र उहाँको पार्टीले एमालेसँग भएको सहमति कार्यान्वयन गर्नुहुन्छ भनेर। पुस १० को सहमतिको निरन्तरताका लागि एमालेका तर्फबाट उपाध्यक्ष सुवास नेम्बाङले राष्ट्रपतिमा उम्मेदवारी दिनुभएको हो। प्रचण्डलाई प्रधानमन्त्रीमा हस्ताक्षर गर्ने त्यसबेलाका सबै दल र सांसदहरू एमाले उम्मेदवारका पक्षमा उभिन्छन् भन्ने विश्वास छ। राजनीतिमा इमान्दारिता पनि महत्त्वपूर्ण पक्ष हो। बिहान एउटा सहमति गर्ने, साँझ त्यसलाई भत्काउने र भोलिपल्ट अर्कै सहमति गर्ने परिपाटीले राजनीति र देशलाई सही दिशामा लैजाँदैन। यसले राजनीतिलाई धमिल्याउँछ मात्रै। राजनीतिमा बेइमानी, धोखाधडीले प्रश्रय पाउँछ र यसप्रति वितृष्णा पैदा गर्छ। हुन त प्रचण्डले धोखा नदिएको पार्टी वा नेता को छ र ? कुनै बेला गिरिजाप्रसाद कोइरालालाई पनि राष्ट्रपति बनाउँछु भनेर प्रचण्डले धोखा दिनु भएकै हो। गिरिजाप्रसाद कोइरालालाई धोखा दिएपछिको राजनीति मात्रै नभई मुलुक र जनताले भोगेको सास्ती र दुःखबारे सबै भुक्तभोगी नै छौं। कुनै बेला माधव नेपाललाई पनि राष्ट्रपति बनाउँछु भनेर पनि प्रचण्डले वचन दिनु भएको थियो। यसपटक पनि दर्जनौं नेता र नागरिक समाजका व्यक्तिहरूलाई राष्ट्रपति बनाउने भनेर उहाँले वचन दिनु भएकै थियो। अरूलाई छक्याउने, धोखा दिने र बचन तोड्दै हिँड्ने प्रचण्डको व्यवहार र शैली नेपाली राजनीतिका लागि नौलो होइन। त्यसैकारण प्रचण्डमा राजनीतिक इमान्दारिताको खडेरी छ। राजनीतिक विश्लेषक, राजनीतिज्ञ सबै प्रचण्डको व्यवहार र शैलीसँग परिचित नै छन्। प्रचण्डले राष्ट्रिय सहमति भन्दै कांग्रेसलाई राष्ट्रपतिमा अघि सारेका छन्। यसलाई राष्ट्रिय सहमतिको जामा पहिर्याउनुको अर्थ छैन। मुलुकको प्रमुख शक्ति एमालेलगायतका दललाई बाहिर राखेर उहाँहरूले कस्तो राष्ट्रिय सहमति खोज्नु भएको हो ? कि, उहाँहरू मिल्दैमा राष्ट्रिय सहमति हुने हो ? यस्ता भ्रामक नारा दिनु आफैंमा हास्यास्पद तर्कमात्रै हुन्। बरु, कांग्रेसलाई राष्ट्रपति बुझाउन सफल भयौं भनेर उहाँहरूले जनतालाई भन्नु भए हुन्छ। अर्थात् राष्ट्रपतिमा कम्युनिस्टलाई रोक्न सफल भयौं भनेर उहाँले हर्ष मनाउन खोज्नु भएको हो र ? राष्ट्रिय सहमति भनेको त सबै पक्षको सहमति र अपनत्वको विषय हो नि। त्यसैले आठदलीय सहमतिलाई त्यही रूपमा व्याख्या र विश्लेषण गरौं। राष्ट्रपतिबारे प्रचण्डले जे निर्णय गर्नुभएको छ, त्यसको घाटा एमालेलाई होइन, उहाँ स्वयं र माओवादी पार्टीलाई हुनेछ। जुन शक्ति र दबाबसामु उहाँ झुक्नु भएको छ, त्यही शक्तिले प्रचण्डको सत्तालाई पनि धेरै दिन टिक्न दिने छैन। राष्ट्रपति निर्वाचन सम्पन्न भएपछि त्यसका संकेतहरू राजनीतिक रूपमा सतहमै देखिनेछन्। त्यसका लागि धेरै समय पर्खिनै पर्दैन। राजनीतिक रूपमा एमाले सत्ता वा विपक्षमा पुग्नु ठूलो कुरा होइन। तर देश र जनताले सही नेतृत्व पाओस् भन्ने एमालेको जोड हो। राष्ट्रपति देश र जनताको अभिभावक हो। यसमा राजनीतिक खेलाँची वा स्वार्थको विषय गाँस्नु हुँदैन। सही नेतृत्व र योग्य व्यक्तिलाई राष्ट्राध्यक्ष बनाउन सफल भयौं भने मात्रै देश र जनताको भलो हुन्छ। राष्ट्रपतिप्रति विश्व समुदायले गर्व गर्छ। प्रचण्ड र माओवादीलाई लागेको होला, एमाले सत्ताबाट फिर्ता होस्। तर, एमाले अझै पनि पुस १० को सहमतिको पर्खाइमा छ। फागुन २५ सम्म माओवादी सहमति कार्यान्वयनको पक्षमा उभिन्छ भन्ने आशा गरेका छौं। त्यो सहमतिमा माओवादी फर्केमात्रै मुलुक सही रूपमा अघि बढ्छ। एमालेसहितको गठबन्धन सरकारको छोटो अवधिकै मूल्यांकन गरौं न। आर्थिक रूपमा मुलुकमा सकारात्मक सन्देश प्रवाह हुँदै थिए। विगतमा कांग्रेस र माओवादी नेतृत्वको सरकारले ध्वस्त बनाएको आर्थिक क्षेत्रमा सकारात्मक सुधारका संकेत देखिन थालेका थिए। मुलुकका थिति र विधिको शासनको स्थापना हुँदै थियो। जनताले सरकार भएको महसुस गर्न थालेका थिए। एक किसिमले मुलुकमा स्थिरता र विकासका काम अघि बढ्दै थिए। तर माओवादीको पछिल्लो निर्णयपछि मुलुकलाई फेरि राजनीतिक अस्थिरतातर्फ धकेल्ने र राजनीतिक चलखेल बढाउने काम हुँदैछन्। यो नेपाली जनता र देशका लागि दुर्भाग्य हो। जनताको आशा र विश्वास छ, राजनीतिक स्थायित्व र समृद्धि। यो कामका लागि एमाले नेतृत्व नै चाहिन्छ। विगतमा पनि एमाले नेतृत्वको सरकारका पालाका निर्णय र कामप्रति नेपाली जनता जानकार नै छन्। प्रचण्ड के हुन् ? के होइनन् ? किन हिजो एमालेको साथ खोज्दै हिँडे ? किन आज राष्ट्रपति कांग्रेसलाई दिन तयार भए ? यो कुरा कांग्रेस र कांग्रेसका सभापति शेरबहादुर देउवालाई राम्रैसँग जानकारी छ। सुनिँदैछ, प्रचण्डलाई दुई वर्ष प्रधानमन्त्री बनाउने सर्तमा कांग्रेसलाई राष्ट्रपतिको भागबन्डा। तर यथार्थमा प्रचण्ड नेतृत्वको सत्ता दुई वर्ष पनि नजान सक्छ। राष्ट्रपति निर्वाचनपछि मुलुकको राजनीतिले नयाँ कोर्स नलेला भन्न सकिन्न। सशस्त्र क्रान्तिबाट खारिएर आएको दाबी प्रचण्डले गरे पनि संसदीय राजनीतिमा खारिनु भएजस्तो लाग्दैन। जुनजुन शक्तिबाट परिचालित हुनु भएको छ, त्यसले नै उहाँलाई पुनः सत्ताबाट झार्ने निश्चितै छ। साझा उम्मेदवारको कुरा नै गर्ने हो, एमालेले अघि सारेका सुवास नेम्बाङ साझा उम्मेदवार हुन्। संविधानसभा अध्यक्ष एवं पूर्वसभामुख सुवास नेम्बाङले विगतमा कुनै पनि निर्णय गर्दा राजनीतिक र व्यक्तिगत स्वार्थभन्दा माथि उठेर देश र जनतालाई केन्द्रमा राखेको कुरा घामजत्तिकै छर्लंग छ। उहाँले जहिल्यै सिंगो देश एक ढिक्का हुनुपर्ने अभिव्यक्ति दिनुहुन्थ्यो। त्यसअनुसार व्यवहार र आचरण पनि प्रस्तुत गर्नुहुन्थ्यो। विगतको योगदान, भूमिका, व्यक्तित्व र शालीनताका कारण उहाँ सबैको साझा उम्मेदवार हो भन्दा कसैले पनि नाक खुम्च्याउनु पर्दैन। जनआन्दोलन, संविधान निर्माण, शान्तिप्रक्रिया र जनअधिकारका पक्षमा उहाँको भूमिका र योगदानलाई राष्ट्रले मूल्यांकन गर्ने बेला पनि हो। संविधान जारी नगर्न राष्ट्रियअन्तर्राष्ट्रिय दबाब र प्रभावलाई चिरेर संविधान बनाउन सफल सभाध्यक्ष हो। कांग्रेसले पनि उहाँको त्यो भूमिका र योगदानबारे एक पटक सोचविचार गरोस् भन्ने हाम्रो भनाइ हो। यसैकारण उहाँलाई सबै दल र सांसदले मत दिनेछन् भन्ने एमालेको विश्वास छ, माओवादीको आशा छ।"
धूमपान नियन्त्रणमा न्युजिल्यान्डबाट सिक्ने कि ?,"नेपालमा सुर्तीजन्य पदार्थको नियन्त्रण तथा नियमनका ती नीतिहरू प्रभावकारी रूपमा कार्यान्वयन भएका छैनन्। नेपालबाट पूर्वीदक्षिण ६ हजार किलोमिटर टाढा, क्षेत्रफलमा नेपालभन्दा ८३ प्रतिशतले ठूलो, तर नेपालभन्दा जनसंख्यामा ६ गुणा कमी रहेको दक्षिणप्रशान्त महासागरमा अवस्थित न्युजिल्यान्ड एक समुद्री सुन्दर देश हो। बहुराष्ट्रिय लगानीबाट सञ्चालित उद्योग र खुला व्यापार अर्थनीतिमा आधारित अर्थतन्त्र भएको न्युजिल्यान्ड सम्पन्न राष्ट्रमा सूचीकृत छ। शिक्षा र रोजगारमा धेरै राम्रो रहेको न्युजिल्यान्डको अपेक्षित मानिसको आयु पनि नेपालभन्दा धेरै छ। तथ्यांकमा नेपालको औसत अपेक्षित जीवन ७२ वर्षको तुलनामा न्युजिल्यान्डको ८३ वर्ष छ। सुन्दर देश न्युजिल्यान्डले हालसालै संसारभर ठूलो तहल्का मच्चाएको छ ऐन ल्याएर धूमपानसम्बन्धी प्रतिबन्धको। यस नयाँ ऐनअनुसार सन् २००८ पछि जन्मेका सबै नागरिकहरूले धूमपान बिक्री र सेवनमा प्रतिबन्ध लगाइएको छ। २०२३ देखि लागू भएको उक्त नीतिअनुसार १५ वर्षभन्दा कम उमेरकाहरूलाई जीवनभर चुरोट किन्न प्रतिबन्ध लगाइएको छ। युवा महिला प्रधानमन्त्री जसिन्दा आर्डन को भनाइअनुसार यस ऐन न्युजिल्यान्ड पूरै राज्यलाई नै सन् २०२५ सम्ममा धूमपानरहित राष्ट्रघोषणा गर्ने लक्ष्यमा केन्द्रित रहेको छ र यस राष्ट्रिय अभियानमा असहयोग गरी कसैले यस नयाँ कानुन उल्लंघन गरेमा कडा जरिबाना व्यहोर्नु पर्नेछ। न्युजिल्यान्डले यो कानुन ल्याउनका लागि एक दशकभन्दा बढी जनस्वास्थ्यमा अनवरत अभियान सञ्चालन भएको थियो। न्युजिल्यान्ड सरकारले विशेषगरी माओरी भन्ने आदिवासी र प्रशान्त टापुका नागरिकहरूलगायत सबै जतीय समूहहरूमा विस्तार गरिएको थियो। वर्षाैंको प्रयासपछि न्युजिल्यान्डमा हाल चुरोटको मूल्य संसारमा सबैभन्दा महँगो बनाइएको छ। धेरै बिक्री हुने कुनै एक ब्रान्ड चुरोट न्युजिल्यान्डमा नेपालमा भन्दा २० देखि २५ गुणा महँगो पर्छ। यसरी मूल्य बढ्दाको प्रत्यक्ष असर न्युजिल्यान्डमा धूमपान गर्ने संख्या समग्रमा ह्वात्तै घटेको छ। सरकारी तथ्यांकअनुसार विशेषगरी वयस्कहरूमा धूमपान गर्नेको संख्या ५० प्रतिशतले घटेको छ। न्युजिल्यान्ड सरकारको योजनाअनुसार यस कानुनले विस्तारै देशलाई नै धूमपानमुक्त बनाउनेतर्फ मद्दत गर्नेछ। त्यहाँका स्वास्थ्यमन्त्री आयशा भेरले एक वक्तव्य निकाल्दै भनेका छन् यस कानुनले हजारौं मानिसहरू लामो र स्वास्थ्य राख्न मद्दत गर्नेछ। नयाँ कानुनको असर हाल न्युजिल्यान्डमा सुर्तीजन्य पदार्थमा हुँदै आएको व्यापारी चहलपहल घटेको छ। उनीहरूको योजनाअनुसार आगामी वर्षको अन्त्यसम्ममा न्युजिल्यान्डका ६ हजार सुर्ती बिक्रेताहरूले इजाजतपत्र फिर्ता गर्ने आकलन गरिएको छ। यसरी त्यहाँको सरकारले रणनीतिक योजनाबाट नै सुर्तीजन्य उद्योग र व्यापार अन्य क्षेत्रको उद्योगमा प्रतिस्थापन गरिरहेको छ। कुनै ऐन कानुनको प्रभावकारी कार्यान्वयन गर्नका लागि जरिबानाको व्यवस्था अपरिहार्य हुन्छ, चाहे त्यो शिक्षित समाज होस् वा अशिक्षित समाज नै। न्युजिल्यान्डमा यस नयाँ ऐनको उल्लंघन गर्नेहरूलाई १ लाख ५० हजार न्युजिल्यान्ड डलर), जुन ९६ हजार अमेरिकन डलर) अर्थात् १ करोड २४ लाख नेपाली रुपैयाँ जरिबानाको व्यवस्था गरिएको छ। न्युजिल्यान्डमा धूमपानविरूद्ध काम गरिरहेका अभियन्ताहरूका अनुसार १७०० शताब्दीको अन्त्यतिर युरोपतिरबाट गएका व्यापारीहरूले पहिलो पटक टोब्याको त्यहाँका आदिवासी माओरी तथा प्यासिफिक टापुका समुदायहरूमा सल्काएको थिए। यी जातिहरू सबैभन्दा बढी धूमपान गर्छन् र उनीहरू धूमपानसम्बन्धी रोगहरूबाट उच्च दरमा पीडित भएको पाइयो। अतः यी जनजातिहरूलाई धूमपान छुटाउन विशेष कार्यक्रम ल्याइएको छ। त्यहाँ धूमपानको प्रतिबन्ध नयाँ कानुनको आलोचन गर्नेहरू पनि नभएका होइनन्। आलोचकहरू भन्छन् यस कानुनले कालोबजारीलाई बढवा दिनेछ, र तस्करी बढ्न सक्नेछ। त्यस्तैगरी धूमपान व्यापार गर्नेहरूको रोजगार गुम्नेछ। तर, सरकारले सम्भावित कालोबजारी र तस्करलाई विशेष ध्यान दिने र सावधानीपूर्वक कार्यक्रम ल्याउने तथा सम्भावित बेरोजगारका लागि विकल्पहरू दिन सकिने व्यवस्था गरिएको भनिएको छ। उत्पादकहरूको यी सवालहरूलाई सजिलै सम्बोधन गर्न सकिने व्यवस्था मिलाइएको सरकारले भनेको छ। यसरी प्रतिबन्धको उपाय लगाउने न्युजिल्यान्ड पहिलो राष्ट्र भने होइन। ब्राजिल, नर्वे, युगाण्डा, भुटान आदि मुलुकहरूमा यस्ता खाले नियमहरू लागू भइसकेका छन् र प्रभावकारी पुष्टि भएको छ। नेपालमा धूमपान नियन्त्रण नियम र निर्देशिका लागू भएको एक दशक भइसक्यो। सुर्तीजन्य पदार्थ व्यवस्थापनको ऐन तथा निर्देशिका अन्य मुलुकहरूको तुलनामा कम छैन। नेपालमा सुर्तीजन्य पदार्थ (नियन्त्रण तथा नियमन) ऐन २०६८, सुर्तीजन्य पदार्थ (नियन्त्रण तथा नियमन) नियमावली २०६९, सुर्तीजन्य पदार्थ (नियन्त्रण तथा नियमन) निर्देशिका २०७१, सुर्तीजन्य पदार्थ (नियन्त्रण तथा नियमन) रणनीतिक योजना २०७१२०७३, नसर्ने रोगको नियन्त्रण तथा निवारणका लागि बहुक्षेत्रीय कार्ययोजना (२०७१०७७) र सुर्तीजन्य पदार्थको बिक्री वितरणका लागि स्वास्थ्य मन्त्रालयको सार्वजनिक सूचना २०७४ जस्ता सुर्तीजन्य पदार्थको नियन्त्रणका लागि बनेका नीति, ऐन, योजना तथा कार्यक्रमहरू छन्। तर, नेपालमा सुर्तीजन्य पदार्थको नियन्त्रण तथा नियमनका ती नीतिहरू प्रभावकारी रूपमा कार्यान्वयन भएका छैनन्। खासगरी सुर्तीजन्य पदार्थ नियमन तथा नियन्त्रण प्रभावकारी हुन नसक्नुमा सार्वजनिक स्थलमा धूमपान निषेध नीतिको कमजोर कार्यान्वयन, बिक्री वितरणमा फितलो नियमन, अप्रभावकारी निरीक्षण प्रणाली, सुर्तीजन्य पदार्थ त्याग्ने कार्यक्रमलाई सुदृढ एवं विस्तारित बनाउन नसकिनु, जनचेतना विस्तार गर्ने कुराको कमीजस्ता कारणहरू छन्। जसले गर्दा हाम्रा हरेक नयाँ पुस्ता रोगी, भोगी एवं विचल्लित भइरहेका छन्। त्यसको असर अल्पकालीन मात्र होइन दीर्घकालिन रूपमा परिरहेको छ। न्युजिल्यान्डमा सन् २००८ पछि जन्मेका नागरिकलाई धूमपान बिक्री गर्न र सेवनमा प्रतिबन्ध लगाइएको छ। २०२३ देखि लागू भएको उक्त नीतिअनुसार १५ वर्षभन्दा कम उमेरकाहरूलाई जीवनभर चुरोट किन्न प्रतिबन्ध लगाइएको छ। त्यस्तैगरी सुर्तीजन्य पदार्थ सेवन र व्यापारमा नियम उल्लंघन गर्नेलाई जरिबानाको पनि व्यवस्था नभएको होइन। तर, सो जरिबानाको व्यवस्था समयानुकूल छैन। सुर्तीजन्य पदार्थ नियन्त्रण ऐन २०६८ को दफा १७ (१) अनुसार कसैले सार्वजनिक स्थलमा धूमपान गरेको उनलाई एक सय रुपैयाँ जरिबाना गर्न सकिने वा उनलाई त्यस ठाउँबाट हटाइने भन्ने व्यवस्था छ। यो जरिबाना न्युजिल्यान्डको तुलनामा हास्यास्पद मात्र होइन, नेपालमा ऐन कार्यान्वयन गराउने निकायहरूलाई उपहास गरेको अर्थ लगाउन सकिन्छ। र, यो जरिबानाको व्यवस्था पनि नेपालमा बिल्कुल कार्यान्वयन भएको छैन। पछिल्लो समयमा नेपालमा धूमपान नियन्त्रणका लागि केही नयाँ कार्यविधि र संयन्त्र बनेको जानकारीमा आएको छ। तर, कार्यान्वयन गर्ने भनिएको निकाय र व्यक्तिहरूलाई त्यसको जानकारीसमेत छैन। संघीयता लागू भएपछि सुर्तीजन्य पदार्थको सेवन र बेचबिखन गतिविधिलाई अनुगमन गर्ने अधिकार जिल्लाका सहायक जिल्ला प्रशासकबाट सम्बन्धित नगर वा गाउँ उपप्रमुखहरूलाई पनि समेटिएको छ, तर यो जानकारी स्थानीय निकायलाई छैन। सुर्तीजन्य पदार्थको सवाल राजनैतिक मुद्दा हो किनकि यसमा उद्योग, कर र राजस्वसँग जोडिएको हुन्छ। तर, नेपालमा राजनैतिक दलहरू र सरकार (तीनै तहका) आवश्यकताअनुसार धूमपानको विषयमा संवेदनशील नभएको कुरा प्रस्ट हुन्छ। नेपालमा सुर्तीजन्य पदार्थ उत्पादकहरूलाई अन्य उद्योग सरह नै हेर्ने गरिएको र करदाताको रूपमा नेपाल सरकारले पुरस्कृत गर्ने गरेको छ। धूमपान उत्पादन गर्ने उद्योगहरूलाई सरकारले आफैं पुरस्कृत गर्नु हास्यास्पद मात्र होइन, ऐनविपरीत पनि हो। स्वास्थ्यमा प्रत्यक्ष असर पार्ने धूमपान पदार्थको कुनै विज्ञापन र सार्वजनिक सन्देश जाने खालका गतिविधि गर्न नपाइने कुरा सुर्तीजन्य पदार्थ नियन्त्रण ऐन २०६८ ले व्यवस्था गरेको छ। त्यस्तै, ऐनअनुसार सुर्तीजन्य पदार्थ उत्पादकहरूले कर्पोरेट सामाजिक उत्तरदायित्वअन्तर्गत कुनै गतिविधि पनि गर्न नपाइने व्यवस्था ऐनमा प्रस्ट उल्लेख हुँदा पनि उनीहरूले नेपालमा खुलेआम खेलकुद प्रतियोगिता आयोजनाहरू गरिरहेको देखिन्छ। सुर्तीजन्य पदार्थ उत्पादकहरूलाई अन्य उद्योगभन्दा पृथक् राखेर बढी कर लगाएमा खपत पनि घटाउन सकिन्छ भने उता राजस्व पनि बढाएर राज्यको आर्थिक संकटको अवस्थामा थप सहयोग पुर्याउन सक्छ। हाल नेपाल सुर्तीजन्य पदार्थ विश्वमा नै सबैभन्दा कम कर तिर्ने देशमा सूचीकृत छ। हालमा नेपालमा औसत कर ४१ प्रतिशत छ। जबकि विश्व स्वास्थ्य संगठनले कम्तीमा पनि ७५ प्रतिशत करको व्यवस्था गर्न सिफारिस गरेको छ। नेपाल सरकारले लामो समयसम्म बन्द रहेको जनकपुर चुरोट कारखानालाई पुनर्जीवित गर्नेजस्ता विडम्बनापूर्ण निर्णय गरेको छ। न्युजिल्यान्डले सुर्तीजन्य पदार्थको उत्पादन, व्यापार र खपतलाई निरुत्साहित गर्दा नेपाल भने चुरोट उद्योग खोल्ने र कर नबढाउनेजस्तो कदम बढाएर बिल्कुल उल्टो बाटो लिनुको औचित्य के होला, आश्चर्यचकित पार्ने विषय बनेको छ। जसरी न्युजिल्यान्डका प्रधानमन्त्री जसिन्दा आर्डनले धूमपान निषेधित ऐन लागू गरेर आफ्ना नागरिकहरूको स्वास्थ्यको ध्यान दिएको र स्वास्थ्यमा लाग्ने खर्च कमी गरी राष्ट्र ढुकुटी जोगाएर संसारमा कहलिएका छन् त्यसैगरी नेपालमा पनि नयाँ सरकारले कडा ऐन ल्याएर र कार्यान्वयन गर्ने गराउनेमा वास्तवमा नै प्रतिबद्ध भई गम्भीरताका साथ अगाडि बढ्नुको विकल्प छैन। न्युजिल्यान्डबाट काफी पाठ सिकौं र धूमपानरहित नेपालको सपनालाई सार्थक बनाउन लागौं। सुर्तीजन्य पदार्थ नियन्त्रणमा कडा ऐनको व्यवस्था र कार्यान्वयनमा गरेर नेपाली जनताको स्वास्थ्यमा सुधार गरी स्वास्थ्य खर्चमा कमी ल्याउँदै र करबाट राजस्वमा वृद्धि गरी आर्थिक संकटबाट देशलाई उद्धार गर्ने जस्ता दोहोरो फाइदाको विषयलाई अगाडि बढाउन नेपालको नयाँ नेतृत्वलाई ठूलो अवसर छ। धूमपानका यी गम्भीर विषययलाई यथाशीघ्र सही ढंगले सम्बोधन गर्न नयाँ सरकार गम्भीर भएर लागोस, यसैमा छ, लोककल्याण र यसैबाट संसद् र सरकारले पाउनेछन्। डा गुरुङ नेपाल विकास अनुसन्धान प्रतिष्ठानमा आबद्ध छन् ।"
क्रिकेट खेल पूर्वाधार निर्माणका लागि कर्णाली सरकारको ध्यानाकर्षण,"वीरेन्द्रनगर : कर्णाली प्रदेशको राजधानी सुर्खेतमा क्रिकेट खेल पूर्वाधार निर्माणका लागि प्रदेश सरकारको ध्यानाकर्षण गराइएको छ। सुर्खेतमा आयोजित नेपाल क्रिकेट संघ क्यानको वार्षिक साधारण सभामा क्रिकेट लक्षित खेल पूर्वाधार निर्माणका लागि कर्णाली प्रदेशका मुख्यमन्त्री राजकुमार शर्माको ध्यानाकर्षण गरिएको हो। नेपाल क्रिकेट संघ (क्यान)का अध्यक्ष चतुरबहादुर चन्दले प्रदेशको राजधानीसमेत रहेको सुर्खेतमा एउटा पनि क्रिकेट मैदान नहुनु दुःखद रहेको बताए। उनले सुर्खेतमा क्रिकेट खेल पूर्वाधार निर्माणका लागि मुख्यमन्त्री शर्माको ध्यनाकर्षण गराउँदै सरकारले न्यूनतम खेल मैदानका साथै अन्य पूर्वाधार निर्माण गरेपछि क्रिकेटको राष्ट्रिय प्रतियोगिता कर्णालीमा आयोजना गर्ने प्रतिबद्धता जनाए। उनले भने, 'हामी ग्रामीण स्तरसम्म क्रिकेट खेलाडी उत्पादन गर्ने अभियानमा छौँ। तर सरकारले प्रदेशको राजधानीमा समेत एउटा खेल मैदान नबनाइदिँदा यसको विकास र खेलाडी उत्पादन कसरी सम्भव हुन्छ।' यसका लागि सरकारको गम्भीर ध्यनाकर्ष गराउछु। क्यान अध्यक्ष चन्दले फरक प्रसंगमा क्रिकेट राष्ट्रिय टिमका पुर्व क्याप्टन क्रिकेर खेलाडी सन्दीप लामिछानेले मुलुकका लागि क्रिकेट खेल्न पाउनुपर्ने बताए। कार्यक्रममा कर्णाली प्रदेश खेलकुद परिषदका उपाध्यक्ष प्रमोद हमालले कर्णालीको खेल क्षेत्रको विकासका लागि सरकार जिम्मेवार बन्न नसकेको बताए। वन मन्त्रालयमा रंगशाला वातावरणीय प्रभाव मूल्यांकन प्रस्ताव पेश भएको वर्ष दिन भएको उनले बताए। यसले आगामी २०८१ सालमा कर्णालीमा हुने दशौं राष्ट्रिय खेलकुद प्रतियोगितालाई समेत प्रभाव पार्ने उनको भनाइ थियो। कार्यक्रममा नेपाल क्रिकेट संघ क्यानका केन्द्रीय सदस्य पदमबहादुर खड्काले कर्णालीमा क्रिकेट मैदानकै अभावमा यहाँका खेलाडीहरू क्रिकेट खेल्नकै लागि बाहिर जानुपर्ने समस्या रहेको बताए। कर्णालीमा पहिलो पटक आयोजना गरिएको नेपाल क्रिकेट संघ (क्यान)को वार्षिक साधारणसभा आइतबारदेखि सुरु भएको छ। दुई दिनसम्म सञ्चालन हुने क्यानको साधारण सभामा ४५ जिल्लाका प्रतिनिधि, प्रदेश प्रतिनिधि २१ जना, १७ जना केन्द्रीय सदस्य, तीन जना पर्यवेक्षक, एम्पायर र कोच एकएक जना गरी ८७ जना सहभागी हुने छन्। यस साधारणसभामा क्रिकेटको विकासका लागि गर्नुपर्ने सवालहरू, यो वर्षको प्रस्तावित बजेट, कार्ययोजना र यो वर्षभरी भएका उपलब्धीबारे छलफल हुनेछ।"
क्यानको कार्यबाहक सचिव चयन प्रक्रिया विधान विपरीत,"काठमाडौंः नेपाल क्रिकेट संघ (क्यान)को सचिव नियुक्ती प्रक्रिया विधान विपरीत भएको भन्दै सात कार्यसमिति सदस्यसहित ९ जनाले राष्ट्रिय खेलकुद परिषद् (राखेप)का सदस्यसचिव टंकलाल घिसिङसामू ज्ञापन पत्र बुझाएका छन्। क्यानका तत्कालीन सचिव अशोकनाथ प्याकुरेलले राजीनामा दिएपछि केन्द्रीय सदस्य प्रशान्त विक्रम मल्ललाई क्यानले कार्यबाहक सचिव नियुक्त गरेको थियो। गत पुसमा सम्पन्न नेपाल टी २० लिगमा स्पट फिक्सिङको घटना बाहिरिएपछि गभर्निङ काउन्सिलका अध्यक्षसमेत रहेका मल्लले सचिव पदबाट राजीनामा दिएका थिए। उनले राजीनामा दिएपछि क्यानले फेरि सदस्यसचिव दुर्गाराज पाठकलाई कार्यबाहक सचिवमा नियुक्त गरेको छ। यद्यपि, पाठकको नियुक्ती विधान विपरीत भएको र त्यसको आधार खुलाइदिन मागसहित सदस्यसचिव घिसिङलाई ज्ञापन पत्र बुझाएका हुन्। पत्रको पूर्णपाठ"
वर्षासँगै 'भिजिविलिटी' कम हुँदा केपी ओली कपमा आर्मी र सातदोबाटोबीचको खेल रोकियो,"काठमाडौं : केपी ओली कपको सेमिफाइनलअन्तर्गत त्रिभुवन आर्मी फुटबल क्लब र सातदोबाटो युथ क्लबबीचको सेमिफाइनल वर्षासँगै मैदानमा 'भिजिविलिटी'कम भएपछि रोकिएको छ। सातदोबाटोस्थित एन्फा कम्प्लेक्समा जारी खेलको पहिलो हाफ सकिन लाग्दा वर्षा सुरू भएको थियो। वर्षा रोकिएपछि करिब १० मिनेट ढिलो गरी सुरू भएको दोस्रो हाफको खेल आठ मिनेट गराएर रेफ्री उमेश बिडारीले दुवै टिमसँग सल्लाह गरेका थिए। मैदानमा भिजिविलिटी कम भएका कारण दुवै टिमसँगको सल्लाहपछि भोलि ११ बजे ५३ मिनेटपछिको खेल हुने आयोजकले निर्णय गरेको छ। आजको खेलमा ५३ मिनेटसम्म गोल भएको छैन। पहिलो खेलमा नेपाल पुलिस क्लबलाई २१ गोलको नतिजामा पराजित गर्दै सातदोबाटो सेमिफाइनलमा आइपुगेको हो। यस्तै,पहिलो खेलमा न्यूरोड टिम (एनआरटी) लाई ११ ९पेनाल्टीमा ५४० को नतिजामा पराजित गर्दै आर्मी अन्तिम चारमा आइपुगेको हो। भोलि नै हुने अर्को सेमिफाइनलमा मछिन्द्र फुटबल क्लब र आयोजक केपी एफसी आमनेसामने हुनेछन्। मछिन्द्र चर्च ब्वाइज युनाइटेडलाई र केपी एफसी जावलाखेल युथ क्लबलाई ११ ९पेनाल्टीमा ५४०को नतिजामा पराजित गर्दै अन्तिम चारमा आइपुगेको हो।"
भद्रपुर झापा गोल्डकप : आर्मी फाइनलमा,"झापा : उपाधिका दाबेदार संकटा क्लबलाई हराउँदै विभागीय टोली त्रिभुवन आर्मी क्लब प्रथम भद्रपुर झापा गोल्डकपको फाइनलमा प्रवेश गरेको छ। आर्मीले आहारारा गोल्डकपमा भोगेको हारको बदलासमेत लिएको छ। भद्रपुरस्थित मेची रंगशालामा शनिबार भएको सेमिफाइनलमा संकटा क्लबलाई १० गोलले पराजित गर्दै आर्मीले फाइनल यात्रा तय गरेको हो। फाइनल पुगेसँगै आर्मीले कम्तीमा सात लाख रुपैयाँ पुरस्कार पक्का गरेको छ। निर्धारित ९० मिनेटको समयमा दुवै टोलीबाट गोल हुन नसकेपछि खेल अतिरिक्त समयमा धकेलिएको थियो। थप गरिएको समयको ११औं मिनेटमा आर्मीका चेतन केसीले गोल गर्दै टोलीलाई अग्रता दिलाएका थिए। उनको गोल नै खेलको निर्णायक बनेको हो। आर्मीले पाएको फ्रिकिकलाई केसीले सदुपयोग गरेका थिए। सन्तोष केसीको फ्रिकिक प्रहारलाई उनले जाली चुमाएका थिए। आर्मीले उपाधिका लागि मच्छिन्द्र र एपीएफ क्लबबीचको विजेतासँग मंगलबार खेल्नेछ। दर्शकले खचाखच भरिएको खेलमा दुवै टोलीले आक्रामक खेल खेलेका थिए। संकटालाई हराउँदै आर्मी उपाधि नजिक आर्मीको जितमा चेतन केसीको निर्णायक गोल अतिरिक्त समयमा आर्मीलाई सफलता आर्मीले मच्छिन्द्र र एपीएफबीचको विजेतासँग खेल्ने दुवै टोलीले गोल गर्ने अवसरहरू गुमाउँदा खेल अतिरिक्त समयमा धकेलिएको थियो। खेलको सातौं मिनेटमा संकटाका नेलोसनको प्रहारलाई आर्मीका गोलरक्षक समित श्रेष्ठले विफल पारेका थिए। खेलको ३६औं मिनेटमा संकटाका सुनिल बलको फ्रिकिक प्रहारलाई गोलरक्षक श्रेष्ठले बचाएका थिए। खेलको ६४औं मिनेटमा आर्मीका गिलेस्पीजंग थापाको प्रहार संकटाका गोलरक्षक टिकेन्द्रसिंह थापाले विफल पारेका थिए। खेलको ८८औं मिनेटमा आर्मीका रिपु भुलनको पासमा प्रज्ज्वल गुरुङले हेडमार्फत गोल गरेका थिए। तर, रेफ्रीले अफसाइड घोषित गरेका थिए। शनिबारको खेलको प्लेयर अफ दी म्याच आर्मीका सुरज बस्नेत घोषित भए। उनले नगद २० हजार रुपैयाँ पुरस्कार पाए। आइतबार मच्छिन्द्र र विभागीय टोली एपीएफबीच दोस्रो सेमिफाइनल खेल हुने आयोजकले जनाएको छ। १० टोली सहभागी प्रतियोगिताको विजेताले नगद १३ लाख रुपैयाँ पुरस्कार पाउने छन्। यस्तै उपविजेताले सात लाख रुपैयाँ हात पार्ने छन्।"
राष्ट्रपति रनिङ शिल्डको उपाधि गोरखा माविलाई,"दाङ : दाङमा आयोजना गरिएको १३औं राष्ट्रपति रनिङ शिल्ड प्रतियोगिताको उपाधि गोरखा मावि तुलसीपुरले जितेको छ। जिल्ला खेलकुद विकास समिति सञ्चालन गरेको प्रतियोगितामा ७ स्वर्ण, ४ रजत र १ कास्य पदक हात पार्दै तुलसीपुरले उपाधि जितेको हो। त्यस्तै ४ स्वर्ण, ७ रजत र १ कास्य पदकका साथ गोरखा मावि घोराही दोस्रो हुँदा बिपि मावि बयाले शान्तिनगर ४ स्वर्ण पदकका साथ तृतीय भयो। सर्वोत्कृष्ट खेलाडी एथ्लेटिक्स छात्र जनप्रिय बोर्डिङ स्कुल बालापुरका सुजल डाँगी, छात्रातर्फ गोरखा मावि तुलसीपुरका करुणा रिजाल, भलिबल छात्रामा जयशेर माविका स्मृति पुनमगर, छात्रमा ज्ञानसिन्दुका हितेस राम्जाली, कबडीमा रोजि वर्डसका रोषण थापा, छात्रामा गुरुजजुर माविका बिजया महतरा, कराते छात्र बिपि मावि बयालेका कुमार चपाईं, छात्रामा तुलसी आवासीयका मनिसा खड्का, तेक्वान्दोमा छात्रमा गोरखा मावि घोराहीका जस्मिन चौधरी, छात्रामा महेन्द्र माविका उमा पन्थी घोषित भएका छन्।"
पेरिस ओलम्पिक: महिला फुटबल छनोट नेपालमा हुने,"नेपाली राष्ट्रिय टिमले ओलम्पिक छनोटको तयारी स्वरूप भारतसँग यही महिना दुई मैत्रीपूर्ण खेल खेलिसकेको छ। भारतविरुद्धको पहिलो खेल २२ तथा दोस्रो खेल गोलरहित बराबरीमा सकिएको थियो। काठमाडौं : नेपालले अर्को वर्ष फ्रान्समा हुने पेरिस ओलम्पिक २०२४ को एरिया महादेशको महिला फुटबल छनोट अन्तर्गत समूह सीको खेल आयोजना गर्ने भएको छ। अखिल नेपाल फुटबल संघ (एन्फा)ले आइतबार नेपाल आयोजक चयन भइसकेको बताएको छ। नेपालले समूह सीको छनोटमा भियतनाम र अफगानिस्तानसँग खेल्ने छ। समूह सीमा परेको प्यालेस्टाइनले नाम फिर्ता लिएपछि तीन टिम मात्रै सहभागी हुनेछन्। पहिलो चरणका खेलहरू अप्रिल चारदेखि सुरु हुनेछन्। पहिलो चरणबाट समूह विजेता छनोटको दोस्रो चरणमा पुग्नेछन्। उत्तर कोरिया, अस्ट्रेलिया, चीन, जापान, दक्षिण कोरिया यसअघि नै दोस्रो चरणमा पुगिसकेका छन्। दोस्रो चरणमा पुगेका टिमहरूलाई तीन समूहमा विभाजन गरेर तीन समूह विजेता र एक उत्कृष्ट उपविजेता टिम तेस्रो चरणमा पुग्ने छन्। तेस्रो चरणबाट शीर्ष दुई टिमले अर्को वर्ष हुने पेरिस अोलम्पिकमा स्थान बनाएने छन्। नेपाली राष्ट्रिय टिमले ओलम्पिक छनोटको तयारी स्वरूप भारतसँग यही महिना दुई मैत्रीपूर्ण खेल खेलिसकेको छ। भारतविरुद्धको पहिलो खेल २२ तथा दोस्रो खेल गोलरहित बराबरीमा सकिएको थियो।"
"सेयर बजारमा ४ अंकले सुधार,कारोबार रकम २ अर्ब ५२ करोड","काठमाडौं : नेप्से परिसूचकमा आज तीव्र उतारचढावकाबीच सामान्य अंकको सुधार देखिएको छ । नेप्से परिसूचक ४५५ अंकले बढेर २०२७ विन्दुमा बन्द भएको छ। आज २६२ कम्पनीको ६५ लाख १५ हजार ८ सय ५२ कित्ता सेयर ५० हजार ५३२ पटक खरिदबिक्री हुँदा २ अर्ब ५२ करोड ५० लाख ७१ हजार ८ सय बराबरको कारोबार भएको छ । आज बैंकिङ,जीवन बीमा,उत्पादन तथा प्रशोधन,म्युचुअल फन्ड र व्यापार समूहको उपसूचक घटेको छ भने अन्य समूहको उपसूचक बढेको छ । बैंकिङ समूह ११९१,जीवन बीमा समूह १३९६,उत्पादन समूह १४८५,म्युचुअल फन्ड ००१ र व्यापार समूह ३०५० अंकले घटेको छ । आज लघुवित्त समूहको उपसूचक सबैभन्दा धेरै १०८ ४५ अंकले बढेको छ । त्यस्तै विकास बैंक समूह ३०२०,वित्त समूह २३ ९०,होटल तथा पर्यटन समूह ७२२१ र जलविद्युत् समूह १८८८ अंकले बढेको हो। लगानी समूह ०३९, निर्जीवन बीमा समूह २७ ५९ र अन्य समूहको उपसूचक ८३४ अंककले बढेको छ । आज विजया लघुवित्त वित्तीय संस्था लिमिटेडका लगानीकर्ताले सबैभन्दा धेरै प्रतिकित्ता ७९४ प्रतिशतका दरले कमाए । सबैभन्दा धेरै सिटिजन्स म्युचुअल फन्ड१ का लगानीकर्ताले प्रतिकित्ता ७८५ प्रतिशतका दरले गुमाएका छन् । आज कारोबार रकमका आधारमा हिमालय डिस्टिलरी लिमिटेड शीर्षस्थानमा रह्यो। यो कम्पनीको १० करोड ५८ लाख ७० हजार बराबरको कारोबार भएको भयो। ७ करोड ८६ लाख बढिको कारोबार गरी एनआईसी एसिया दोस्रो स्थानमा रह्यो।"
एक हजार बढी सहकारीको श्रेस्ता अनुसन्धान गर्दै मन्त्रालय,"सहकारी विभाग, समस्याग्रस्त सहकारी विकास समिति, राष्ट्रिय सहकारी महासङ्घ, सहकारीका प्रदेश जिल्ला र विषयगत सङ्घलाई समन्वयात्मकरूपमा काम गर्न निर्देशनका साथै मन्त्रालयले पनि यसको नियमित अनुगमन गरिरहेको छ। काठमाडौं : भूमि व्यवस्था, सहकारी तथा गरिबी निवारण मन्त्रालयले देशको अर्थतन्त्रको तेस्रो महत्वपूर्ण खम्बाका रूपमा रहेको तथा आर्थिक सामजिक रुपान्तरणको आशालाग्दो सहकारी क्षेत्रमा देखिएका समस्या समाधान गर्न आवश्यक पहल सुरु गरेको छ। सहकारी क्षेत्रमा देखिएका विकृति र बचतकर्ताको बचत सुरक्षाका लागि आवश्यक व्यवस्था मिलाइदिन सरोकारवालाको आग्रहमा मन्त्रालयले आवश्यक पहल सुरु गरेको छ। मन्त्रालयका सचिव डा दामोदर रेग्मीले बचतकर्ताको बचत सुरक्षा र सहकारी अभियानको मूल्य, मान्यतामा आँच आउन नदिन मन्त्रालय संवेदनशील रहेको बताए। सहकारी विभाग, समस्याग्रस्त सहकारी विकास समिति, राष्ट्रिय सहकारी महासङ्घ, सहकारीका प्रदेश जिल्ला र विषयगत सङ्घलाई समन्वयात्मकरूपमा काम गर्न निर्देशनका साथै मन्त्रालयले पनि यसको नियमित अनुगमन गरिरहेको छ। उनले भने, अनुगमन गर्नुपर्ने निकायको निस्क्रियता वा गलत प्रवृत्तिलाई प्रोत्साहन नदिन मन्त्रालय सचेत छ। सचिव रेग्मीले अहिलेसम्म बचतकर्ताले मागदाबी गरेको रु एक अर्ब ४४ करोड रकममध्ये ४५ करोड रकम फिर्ता गरिसकेको र बाँकी रकम फिर्ता गर्न समस्याग्रस्त सहकारी विकास समितिबाट पहल भइरहेको बताए। समस्याग्रस्त सहकारीका एक हजारभन्दा बढी श्रेस्ता माग गरी अनुसन्धान भइरहेको तथा एक सयभन्दा बढी चलअचल सम्पत्ति रोक्का राखी सञ्चालकको राहदानी, बैंक खाता र विदेश जान रोक्का गरिएको मन्त्रालयले जनाएको छ। कानुनको परिपालना नगर्ने र बचतकर्ताको बचत सुरक्षा नगर्ने सहकारीलाई समस्याग्रस्त सहकारी व्यवस्थापन समितिबाट कारबाही भइरहेको जानकारी दिँदै मन्त्रालयले कुनै सहकारीले गलत काम गरेको पाइएमा त्यस्ता सहकारी संस्थाको विवरण उक्त समिति, सहकारी विभाग, प्रदेशस्थित सहकारी विभाग र मन्त्रालयमा पठाउन सबै बचतकर्तालाई सुझाव दिएको छ। असल सहकारीलाई प्रोत्साहन र गलत कार्य गर्ने सहकारीलाई कानुनको दायरामा ल्याउन सहकारी सङ्घ र महासङ्घ अब निस्क्रिय रहेर बस्न नमिल्ने मन्त्रालयको भनाइ छ। उक्त कार्यमा विभागलाई सक्रिय भएर लाग्न र नियमित प्रगति उपलब्ध गराउन रजिष्ट्रार र निर्देशकलाई निर्देशनसमेत दिइसकेको छ।"
सिद्धबाबामा सुरुङ निर्माण सुरु,विभागले कामको डीपीआर स्वीकृत गरिनसकेकोले अहिलेपूर्व तयारीको काम भइरहेको सिद्धबाबामा सुरुङमार्ग योजना कार्यालयले जनाएको छ। तानसेन : सिद्धार्थ राजमार्गको सिद्धबाबामा सुरुङ निर्माणका लागि वैकल्पिक सडक बनाउन थालिएको छ। सुरुङ बनाउन थाल्दा मुख्य राजमार्ग बन्द हुने भएकाले डाइभर्सन बनाउन लागिएको हो। डाइभर्सन निर्माण गर्न अहिले तानसेन बुटवल सडकखण्ड दैनिक आठ घण्टा बन्द भएको छ। तिनाउ जलविद्युत्को ड्याममाथि सडक डाइर्भसन निर्माण गर्न दैनिक ८ घण्टा सडक बन्द गरी काम सुरु भएको हो। शनिबार फागुन १३ गतेदेखि १५ दिनको लागि दिउँसो र राति गरी दुई पटक सडक बन्द गर्न लागिएको हो। दिउँसो ११ बजे देखि २ बजे सम्म र राति १० बजेदेखि बिहान ३ बजेसम्म सडक बन्द गरी काम सुरु भएको प्रमुख जिल्ला अधिकारी जगन्नाथ पन्तले बताए। चाइना स्टेट कन्स्ट्रक्सन इन्जिनियरिङ कर्पोरेसनले ७ अर्ब ३४ करोड २१ लाख रुपैयाँमा सुरुङमार्गको ठेक्का लिएर पूर्वतयारीको काम सुरु गरिरहेको छ। सिद्धबाबा मन्दिरदेखि रामापिथेकस पार्कसम्म १ हजार १ सय २६ मिटर दूरी रहेको सुरुङको पूर्वतयारीको काम भइरहेको सिद्धबाबामा सुरुङमार्ग योजनाका प्रमुख होमबहादुर एसीले बताए। सडक बन्द रहेको समयमा आकस्मिक रूपमा यात्रा गर्नुपर्ने र साना र हलुका सवारीसाधनहरूका लागि दोभानदेखि नुवाकोट हुँदै बेलबास सडक मार्ग प्रयोग गर्न जिल्ला प्रशासन कार्यालय पाल्पाले अनुरोध गरेको छ। सुरुङमार्ग निर्माण कम्पनीले सम्झौताअनुसार डीपीआरको काम सकेर सडक विभागलाई बुझाइसकेको छ। विभागले कामको डीपीआर स्वीकृत गरिनसकेकोले अहिलेपूर्व तयारीको काम भइरहेको सिद्धबाबामा सुरुङमार्ग योजना कार्यालयले जनाएको छ।
कानुनको विधि र सीमामा नरहँदा सहकारी क्षेत्रमा समस्या आयो : मन्त्री राई,"काठमाडौं : भूमि व्यवस्था, सहकारी तथा गरिबी निवारणमन्त्री राजेन्द्रकुमार राईले कानुनको विधि र सीमामा नरही काम गरेकै कारण सहकारी क्षेत्रमा समस्या देखिएको बताएका छन्। आइतबार काठमाडौंमा आयोजित सहकारीमा संकट : कारण र समाधान विषयक अन्तक्रिया कार्यक्रममा मन्त्री राईले सबैले विधिमा रहेर सीमामा रहेर र कानुनलाई अवज्ञा नगरी काम गर्नुपर्नेमा त्यसो नभएकाले सहकारीमा समस्या देखिएको बताएका हुन्। उनले सरकारीले गाउँ गाँउमा धेरै राम्रो काम गरेपनि सहकारीको नकारात्मक हल्लाले समस्या देखिएको धारणा राखे। सहकारीमा देखिएका समस्याहरू समयमा नै समाधान गरी यसलाई सहज रूपले व्यवस्थापन गर्नुपर्ने उनको भनाइ छ। मन्त्री राईले सहकारीका विषयमा देखिएका समस्याहरू समाधानका उपायका बारेमा जानकारी गराउन आग्रह गर्दै अध्ययन गरी उचित समाधानको बाटो खोजिने बताए।"
समस्यामा जेलिँदैं सहकारी,"सञ्चालकले मनपरी ऋण चलाउने, सावाँ, ब्याज नतिर्ने र अन्धाधुन्ध घरजग्गामा लगानी गर्दा सहकारी धराशायी हुने क्रम बढ्दो। तुलसी सुवेदी काठमाडौं : सञ्चालकको बदमासी र गैरजिम्मेवारीका कारण सहकारीमा दिनप्रतिदिन समस्या बढ्न थालेको छ। सञ्चालकले मनपरी ऋण चलाउने, सावाँ, ब्याज नतिर्ने र अन्धाधुन्ध घरजग्गामा लगानी गर्दा सहकारी धराशायी हुने क्रम बढेको हो। केही सीमित व्यक्तिले सहकारीलाई कम्पनीका रूपमा चलाउँदा अधिकांश सहकारी समस्या पर्न थालेका छन्। सहकारीले ऋणको किस्ता र ब्याज असुल्न नसक्दा बचतकर्ता मारमा परेका छन्। राष्ट्रिय सहकारी महासंघका सञ्चालक केबी उप्रेतीले कति सञ्चालकले ऋण चलाएका छन् भन्ने यकिन नभएको बताए। ऋण चलाएका सञ्चालकले प्राथमिकताका साथ तिर्नुपर्छ, उनले भने, ऋण उठाउनका लागि सरकारले पनि सहयोग गर्नुपर्छ। महासंघले गत पुस महिनामै ऋण नतिर्ने सहकारीका सञ्चालक तथा सदस्यको जग्गा रोक्का राख्न सरकारलाई अनुरोध गरेको थियो। त्यसरी जग्गा रोक्का राख्न नमिल्ने सहकारी विभागका उपरजिस्ट्रार टोलराज उपाध्याय बताउँछन्। ऋण चलाउने सञ्चालक तथा ऋणी सदस्यको जग्गा रोक्का राख्दै ऋण तिर्न जिल्ला प्रशासन कार्यालयमार्फत ताकेता गर्ने निर्णय महासंघले गरेको थियो। तर, अदालतले निर्णय नगर्दासम्म जग्गा रोक्का राख्न कठिन भएको उपरजिस्ट्रार उपाध्याय बताउँछन्। ऋण नतिर्ने सञ्चालक तथा सदस्यलाई विभागमार्फत पत्राचार गरिएको महासंघका सञ्चालक उप्रेतीले बताए। महासंघले उप्रेतीको संयोजकत्वमा समस्या समाधान उपसमिति गठन गरेको छ। उक्त समितिको बैठकले गत पुस ११ गते सहकारी ऐन २०७४ को दफा ८४ को व्यवस्था कार्यान्वयन गर्न सरकार गुहारेको थियो। सरोकारवाला निकायसँग समन्वय गरी समस्या समाधान गर्न उक्त समिति क्रियाशील भइरहेको उप्रेती बताउँछन्। सहकारीका सञ्चालक तथा कर्मचारीले ऋण नतिरी समस्या समाधान नहुने उप्रेतीको भनाइछ। सदस्यले ऋण नतिरेमा निक्षेप फिर्ता गर्न सकिँदैन, उनले भने, ऋण तिर्ने पहिलो प्राथमिकता सञ्चालक र कर्मचारीकै हो। महासंघले ताकेता गरेसँगै सञ्चालकबाट तिर्ने क्रम सुरु भएको जनाइएको छ। धेरै संस्थामा सञ्चालकले ऋण नलिए पनि पछिल्लो आर्थिक संकटले उनीहरूलाई पनि गाँजेको छ। पैसा तिर्नुपर्दैन भन्ने कतिपयमा गलत धारणा भएकाले तिर्न आनाकानी गरेका छन्, उप्रेतीले भने, त्यस्ता सञ्चालक तथा सदस्यलाई कारबाहीको दायरामा नल्याई सुखै छैन। सहकारीमा प्रायःजसो बिनाधितो लगानी हुने गरेको छ। त्यसैले पनि धितो नलिई जग्गा रोक्का राख्न सहज नभएको हो। बिनाधितो, कमसल धितोमा लगानी तथा सञ्चालकले आफूखुसी ऋण चलाउँदा सहकारीमा समस्या विकराल भएको हो। सदस्यमा ऋण तिर्न नपर्ने सोच हाबी भएसँगै खराब कर्जा बढ्दै गएको सञ्चालकको दाबी छ। अधिकांश सहकारीले सदस्यलाई बचत फिर्ता गर्न सकेका छैनन्। संकट देखा परेसँगै सहकारीमा विश्वास गुम्दै गएको उपरजिस्ट्रार उपाध्यायको भनाइ छ। एकैचोटी कसैले पनि फिर्ता दिन सक्दैन्, उनले भने, तर सहकारीमा अविश्वासका कारण धेरै सदस्य एकै पटक फिर्ता माग्न आउने गरेका हुन्। पछिल्लो समयमा सहकारीमा खराब ऋणको दायरा बढ्दै गएको छ। औसतमा ३५ प्रतिशतभन्दा बढी नै खराब ऋण रहेको सहकारी अगुवाहरूको अनुमान छ। सञ्चालक आफैं, परिवारका सदस्य तथा छद्मभेषी नाममा ऋण लिई दुरुपयोग गर्ने गरेको अनुगमनका क्रममा भेटिएको थियो। महासंघ आफैंले इनिसेसन लिएर सञ्चालकलाई ऋण तिर्न लगाउनु राम्रो विषय हो,उपरजिस्ट्रार उपाध्यायले भने, सञ्चालकले अनुत्पादनमा लगानी गरेकाले नै सहकारीमा समस्या थपियो। केही संस्थामा समस्या देखिँदा त्यसको असर चारैतिर पर्यो। सहकारीमा विश्वास धर्मराएको भन्दै उपरजिस्ट्रार उपाध्यायले भने, अव विश्वास जगाउने काम पनि सञ्चालककै हो। ऋणीलाई ऋण तिर्न माहोल सिर्जना गरी बचतकर्ताको बचत फिर्ता गर्ने सुनिश्चितता सञ्चालकले तत्काल गर्न सके समस्या समाधान हुने उनको भनाइ छ। कहाँ लगानी गर्ने भन्ने सञ्चालक नै बढी जिम्मेवार हुने भएकाले ऋण लिएको भए तिर्न र सदस्यबाट उठाउन पनि अग्रसर हुनुपर्छ उनले सुझाए।"

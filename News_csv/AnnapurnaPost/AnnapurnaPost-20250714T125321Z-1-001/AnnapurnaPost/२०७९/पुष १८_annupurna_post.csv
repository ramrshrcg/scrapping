शीर्षक,विवरण
शासक को ?,"वर्ष टिकाउने सार्वजनिक प्रतिबद्धतासहित चुनाव जितेर आएको पाँच पार्टी गठबन्धन। यसरी चुनाव लड्दा कति कार्यकर्ताको चरित्रहत्या भयो, कति रोए, कति सैद्धान्तिक विचलन भयो त्यसको किञ्चित वास्ता नै गरेन सत्ता वासनामा लम्पट भएको कांग्रेस नेतृत्वले। माओवादीलाई भोट नहाल्ने त्यो कांग्रेस नै हुन सक्तैन भनेर फर्मान जारी गरियो। पहिलो प्रधानमन्त्री प्रमुख पार्टनर माओवादीका अध्यक्ष प्रचण्ड हुने प्रतिबद्धता गरे कांग्रेस सभापति तथा प्रधानमन्त्री देउवाले। तर यसलाई तोडे, दिने बेलामा। किन ? नेपालको बर्बादी जुन स्थितिमा आइपुगेको छ त्यसको उत्तर यसैमा सन्निहित छ। प्रधानमन्त्री को बन्ने भन्ने कुराको यो जित कस्को ? या, हार कसको ? देउवा ढुक्क थिए जितको। अर्थात्, ज्योतिषले भनेबमोजिमको छैटौं पटकको प्रधानमन्त्री बन्नेमा। त्यसैले वचन तोडे प्रचण्डलाई भित्तैसम्म पुर्याए। सुरुमै प्रधानमन्त्री पाए दुवै राष्ट्रपति र सभामुख छोड्न तयार थिए प्रचण्ड। टसमस भएनन् देउवा। प्रचण्डले बालुवाटारमा गरेको अनुनय अरण्यरोदन सरह बन्यो। त्यतिबेला रेसमै नदेखिएका एमालेका अध्यक्ष ओली बालकोटमा झन् ढुक्क बने जितको। अर्थात्, प्रधानमन्त्री बनाउने किङ मेकर हुने कुराको। निराश प्रचण्ड घर गए खुमलटार। अनि मात्र बालकोट। त्यहाँ पुग्दा कताबाट मन्त्री पाइन्छ भनेर दाउ हेरिरहेका नयाँ उत्पादित राष्ट्रिय स्वतन्त्र पार्टीका अध्यक्ष रवि लामिछाने बालकोट पुगिसकेका थिए। मौकामा चौका हान्ने राष्ट्रिय प्रजातन्त्र पार्टीका अध्यक्ष राजेन्द्र लिङ्देन त अझ अगाडि पुगिसकेका थिए। अरू पार्टीका नेताहरूको हानथाप सुरु भइसकेको थियो। १५ वर्षसँगै जाने गठबन्धन पानीको फोका जस्तो गरी फुट्यो। र, बन्यो अर्को बालकोट गठबन्धन सात पार्टीको। हारेका प्रचण्डले जितेर प्रधानमन्त्री बने, बनाइए। बालुवाटार पुगे। जितेका देउवा हारेर या हराइएर धुम्बाराहीको भाडाको घरमा पुगे। कांग्रेसजन प्रचण्ड सरकारको आयु किटान गर्न थालेका छन्। सरकार छुटेको पीडा र पार्टीभित्र लागेको कलहको तुवाँलोमा गन्ती नदेखेर होइन होला। सायद दिव्य दृष्टि प्राप्त भएको पनि हुन सक्छ। गेम थ्योरीमा जिरोसम गेम यस्तो खेल हो जहाँ एउटाले नहारी अर्कोले जित्न सक्तैन। प्रधानमन्त्री को बन्ने भन्ने खेलमा प्रधानमन्त्री त एउटै मात्र बन्ने हो। २०७२ सालमा ओलीले बनाएको जस्तो गरी कमल थापादेखि चन्द्रप्रकाश मैनालीसम्मको इतिहासमै पहिलो पटक ६ उपप्रधानमन्त्री बनाउने कुरो त भएन। जिरोसम गेम यो खेलमा खेलाडी जति पनि हुन सक्छन्। तर हारजितको हिसाबमा जसले हारे पनि या जिते पनि जति हारिएको जति छ त्यति नै मात्र जित भएको हुन्छ। तर यसरी भएको हारजितमा परिवर्तन शून्य हुन्छ। हालै भएको सत्ता परिवर्तन सारको हिसाबमा शून्य छ। यो निश्चित रूपमा सार शून्य परिवर्तन हो किनकि यो कथाहीन कथा हो। अब त परिवर्तन नै पूर्व प्रधानमन्त्रीको क्लब बनेर उद्वेषित हुँदै आएको छ। कान चिरिएकामध्ये जो जोगी आए पनि कानै चिरेकै हुने हुन्। किन भन्ने प्रश्नको उत्तर खोज्दा अर्को प्रश्नमा पुगियो कसरी। किन भन्ने स्थिति विशेष थियो। कसरी भन्ने चाहिँ समयको अन्तरालसँग आबद्ध छ। त्यसैले त्यो अन्तराललाई हेरौं, त्यो प्रवाहलाई। त्यसको मूल कुरालाई मात्र अंग्रेजीमा डेफ्ट स्ट्रोक भनेजस्तै गरी फटाफट हेरौं। विकासको गफसम्म पनि नै अस्थिपञ्जर स्वरूपको भएको छ। चुनाव वैधानिकताको कर्मकाण्ड बनेको छ। यसले राजनीतिलाई प्रणालीकृत गर्न सकेन। दक्षिण एसियाको पुरानो मुलुक नेपाल। पृथ्वीनारायण शाहले एकीकरण गरेको र धेरैजसो नायबले राज्य चलाएको दरबारी षड्यन्त्रभित्रको घात र प्रतिघातबीचमा। इन्डिजिनस स्ट्रेन्थ अर्थात् आन्तरिक तागत प्रचुर भएको। स्वाभिमानी नेपाली अत्यन्त देशभक्त, जुझारु र मेहनती। तिब्बतलाई हराएको। आर्थिक रूपबाट सजिलो हुनको लागि फैलिनु पर्ने नेपालको बाध्यता थियो। यसरी फैलँदै गएको नेपाल उपनिवेशवादी शोषण गर्न भारत आएको ब्रिटिसको लागि बाधक बन्यो। यसलाई रोक्न ब्रिटिसले निहुँ खोजेर युद्ध गर्यो। सिक्किम, गडवाल र पटियालालाई समेत लिएर लड्न आयो। ब्रिटिसलाई पनि नेपालले हराएको पहिलो चरणको युद्धमा सन् १८१४ मा। तर काठमाडौंतिर नै उक्लिन थालेर सन् १८१६ सुगौली सन्धि गर्न बाध्य पारी खुम्चाएर थन्को लगाइदियो। भारतजस्तो ब्रिटिसको कोलोनी नभएर पनि कोलोनी सरह भयो नेपाल पनि। राजकाज बिग्रेर असन्तुलित हुँदै गएको नेपाललाई सन् १८४६ को कोतपर्वबाट सत्ता लिए जंगबहादुरले। त्यसपछि राणा परिवारको व्यक्तिगत सम्पत्ति सरह बन्यो नेपाल। ब्रिटिसको स्वार्थ गोरखा भर्ती र नेपाल सन्तुलित रहनु पर्नेमा सीमित थियो। भारतमा उपनिवेशवादी शोषण गर्ने कार्यमा असन्तुलित नेपालले असर पार्न सक्थ्यो। यता पारिवारिक सम्पत्ति सरह बनाइएको नेपालमा मोजमज्जाको राज्य गर्न राणाहरूले मालिक रिझाउनु पर्ने भयो। ब्रिटिस मालिक बने। यो परम्पराको थालनीमा पनि शासकहरूले मुलुकको स्वार्थलाई जहिले पनि हिफाजत गरेका थिए। ब्रिटिसको स्वार्थ नेपाली भूभाग मिचेर खाने र यहाँको प्राकृतिक स्रोत हडप्दै जाने वा भारतलाई जस्तो उपनिवेशवादी शोषणको व्यापारिक मन्डी बनाउने तिर रहेन। न प्रोक्सी रुलको नै। त्यसैले राजकाजमा चासो नै लिएन सिवाय नेपाल सन्तुलित होस् भन्ने बाहेक। यसरी त्यो सम्बन्ध प्रस्टसँग परिभाषित थियो। रणनीतिक भौगोलिक अवस्थिति भए पनि विश्वबाट टाढा थियो नेपाल। विश्व राजनीतिक प्रभावबाट झन् टाढा। विश्वयुद्ध जितेपछि ब्रिटिस आफैं गए भारतलाई स्वतन्त्रता दिएर। त्यही भूभागबाट पाकिस्तान पनि बनाएर। लगत्तै माओ त्से तुङको कम्युनिस्ट पार्टीको नेतृत्वमा चीन प्रकट भयो। चीन र भारत दुवै पुरानो इतिहास र सभ्यता बोकेका मुलुकहरू। यसपछि नेपालमा प्रजातन्त्र आयो प्रजातान्त्रिक संघर्ष प्राकृतिक प्रक्रियामा गएर नभई चरम विरोधाभासबाट। जसको विरुद्ध प्रजातान्त्रिक संघर्ष भएको हो तिनै मोहनशमशेरलाई प्रजातान्त्रिक नेपालको पहिलो प्रधानमन्त्री बनाउने गरेर। यसको लागि सन् १९५० को सन्धि हासिल गरे नेहरूले मोहनशमशेरबाट। तिब्बतको संकट बढ्दै गयो। त्यसबाट निस्केको असन्तुलनको ज्वारभाटा नफैलियोस् भनेर राजा, राणा र नेपाली कांग्रेसको त्रिपक्षीय सम्झौता गराइदिए। दिल्लीको हैदराबाद हाउसमा राखिएका आफ्नै राजा त्रिभुवनलाई भेट्न समेत दिइएन बीपीलाई। न त्रिपक्षीय सम्झौताको छलफलमा सामेल गराइयो। सही मात्र गराइयो। मूलतः उपनिवेशवादी ब्रिटेनको उपनिवेशवादी नीति नै बन्यो स्वतन्त्र भएको भारतको नेपाललगायत साना छिमेकीलाई हेर्ने। भारतको यस्तो परराष्ट्र नीतिलाई हुलियो पञ्चशीलमा आधारित अरू मुलुकको आन्तरिक मामिलामा दक्खल नदिने असंलग्न परराष्ट्र नीतिको आवरणमा। भित्र ब्रिटिसजस्तो मालिक हुन चाहने तर बाहिर असंलग्न देखाउन चाहने। यो प्रचण्ड विरोधाभासबाट निस्केका अभिव्यक्तिहरू विभिन्न स्वरूपमा देखिँदै आए। नेपालको पहिलो आम चुनावबाट प्रधानमन्त्री बनेका बीपी कोइरालामा अहिलेको बाबुरामको जस्तोस्वरूप देख्न खोज्दा सो नपाएपछि निर्णायक सत्ता असन्तुलन प्रकट भयो। यो कुरा खम्पा घटनामा हेर्न सकिन्छ। चिनियाँ सैनिकले लखेट्दै आएर दुई खम्पालाई नेपालको सिमानाभित्र छिरेर मारेको बेलामा नेहरू र बीपीबीचको संवादमा यी कुराहरू देख्न सकिन्छ। बीपीले नेहरूलाई लेखेको चिठी र त्यसपछि १९५० को गोप्य राखिएको अनुसूची नेहरूले सार्वजनिक गरेको कुरालाई लिन सकिन्छ। त्यसपछि मात्र बल्ल २०१७ साल आयो। राजा महेन्द्रले कु गरे। राजतन्त्र र कम्युनिजमको सम्मिलन भएर नेपालमा कोदारीको बाटो खुल्यो। अमेरिकनलाई राजा महेन्द्रले जबाफ दिए कम्युनिजम ट्याक्सी चढेर आउँदैन भनेर। यो कार्ड खेले महेन्द्रले राम्रोसँग। नेपालभित्र रहेको भारतीय चेकपोस्ट कीर्तिनिधि विष्टले हटाए राजा महेन्द्रको समर्थन पाएपछि। त्यो आवश्यक थियो र स्थिति बिग्रेमा प्रधानमन्त्री छोड्छु भनेर तयार थिए उनी। पारिवारिक भेटघाटमा उनले यो कुरा हामीलाई पछि सुनाएका थिए। राजा हुन्जेल नेपालको भूभागबाट आफू सुरक्षित महसुस गरेको थियो चीनले। त्यसैले मूलतः असंलग्न रह्यो नेपालको राजनीतिबाट। विश्व शक्ति बनेको चीन राजतन्त्रको समाप्तिसँगै नेपालको राजनीतिक मोर्चामा आयो। हिमाल पारि बसेका चिनियाँहरू अहिले नेपाल भारत सिमानामा ठेक्कापट्टाको काम र व्यापार गरिरहेका छन्। ठमेल त चिनियाँ हब नै भएको छ। भारतको उपनिवेशवादी नीतिको निरन्तरताको परिणति नै सायद मान्नु पर्दछ यो अवस्थालाई। क्रिस्चियानिटी फैलाउन हिन्दू धर्मलाई कमजोर पार्नु पर्ने र राजतन्त्र फाल्नुपर्ने भयो युरोपेलीको लागि। यो एजेन्डा बोकेर नेपालको राजनीतिमा निर्णायक भएको युरोपेली युनियन धर्म परिवर्तनको एजेन्डामा क्रियाशील छ। होली वाइन राजनीति र युरो खेतीबाट राजनीतिक उत्पादन र भरणपोषण गरिरहेको छ। शीतयुद्धको समाप्तिपछि विश्व अहिलै एक ध्रुुवीय छ। तर बहुध्रुुवीय क्षेत्रमा विभाजित। त्यसमा आफ्नो प्रभुत्व कायम राख्न लागिपरेको अमेरिकाले यस क्षेत्रको नेतृत्व भारतलाई दिएको छ। हिजो कताकता टाढा बनेको रणनीतिक भौगोलिक उपस्थिति अहिलेको विश्व राजनीतिमा टक्रक्कै देखिने भएको छ। हिजो एउटा मालिक थियो ब्रिटेन। न कसैसँग भिड्नु थियो यहाँ, न यहाँको प्राकृतिक साधनमा हालिमुहाली गर्नु थियो उसलाई। अहिले चार मालिकहरू छन्। आआफ्नै स्वार्थ र प्रभाव कायम गर्न लागिपरेका। यिनीहरू भित्र कहिले स्वार्थ मिलेको हुन्छ कहिले बाझिएको। मिलेको बेला एउटा स्वरूप बन्छ। नमिलेको बेलामा अर्को। विश्व शक्तिहरू यो सानो मुलुकमा आमनेसामने छन्। कोही धर्ममा, कोही उपनिवेशवादी शोषणमा। कोही एकले अर्कोलाई दुःखदिन र कोही एकले अर्कोलाई रोक्न। यसै अन्तर्गत छन् ग्रहहरू जस्तो घुमिरहेका। एमसीसी, एसपीपी, बीएन्डआर क्वाड र बिमेस्टेक यसै ग्रह चक्करको उपज हुन्। कहिले परेड खेल्छन्। कहिले कता ग्रहण लाग्छ। यसै क्रममा नेपालका पार्टीहरू गोल चक्कर लगाइरहेका छन्। प्रजातन्त्रको लागि लडेको कांग्रेस होस् या संवैधानिक राजतन्त्र कायम गर्ने बेलाको एमाले। या राजतन्त्र फाल्न ल्याइएको माओवादी। या पहिले वेदानन्द झाले सुरु गरेको तराई हमारा हे भन्ने धारका पार्टीहरू। नयाँ उत्पादित वा टकमरी गरिएका गोलो टन्न बज्नेहरू जो बजिरहेका छन्। यी पार्टीहरूको बारेमा अनुमान गर्न सकिन्छ। तर यसपटक अनुमान गर्न नसकिएको चाहिँ २०५१ सालको मध्यावधिबाट उठेको पूर्वपञ्चहरूको राष्ट्रिय प्रजातन्त्र पार्टी छ। अहिलेको १४ सिटे राष्ट्रिय प्रजातन्त्र पार्टीमा २०५१ सालको पुनरावृत्ति मानसिकता बढिरहेको देखिन्छ। अनि फर्किने व्यग्रता अनुरूप सकेको खेलिरहेका पूर्वराजा सिमरा संवादमा देखा परे। त्यतिबेला कांग्रेस र एमाले मिलेर सरकार बनाउने अवस्थाबाहेक २० सिटे राप्रपाबिना सरकार नै बन्न नसक्ने अवस्था थियो। यसैको प्रतिफल सरकारको चाबी हातमा लिएको भनिएको राप्रपाको २०५३ फागुनमा लोकेन्द्रबहादुर चन्दलाई एमालेले प्रधानमन्त्री बनाएर सत्ता लियो। ६ महिना नबित्दै कांग्रेसले त्यसलाई विस्थापित गरेर सूर्यबहादुर थापाको नेतृत्वमा सरकारमा गयो। यसैक्रममा नै हो उदाएका कमल थापा। र, हाबी भएको उनको मुसा चरित्र। ओलीको उपप्रधानमन्त्री बन्दा जन्मिएको हो कलम थापा प्रवृत्ति। चाबी हातमा नहुँदा अहिलेको १४ सिटे राप्रपामा पनि कलम थापा प्रवृत्ति जताततै देखिएको छ। त्यसैले उनीलाई एक्लाउनुको कुनै अर्थ छैन। मुलुकभित्र अहिले व्यापक असन्तुलन छ। अर्थतन्त्र समस्यामा छ, सरकार चलाउने नै अनेकौं तर्क, बहाना र नाटक गरेर लुट्दा लुट्दा। विकासको गफसम्म पनि नै अस्थिपञ्जर स्वरूपको भएको छ। चुनाव वैधानिकताको कर्मकाण्ड बनेको छ। यसले राजनीतिलाई प्रणालीकृत गर्न सकेन। सायद मालिकहरूले राजनीतिलाई प्राकृतिक प्रक्रियामा जान नदिएर पनि हुन सक्छ निकै हदसम्म। अन्त अनुबन्धन भएर बनेका गठबन्धनहरू अन्तबाट उडाइएका चङ्गाहरू जस्ता हुन। चङ्गा बेइमान भयो भने ग्वाक थपेर, या पुच्छर हालेर फेरि उडाइन्छ। यसरी उडाउँदा कहिले दाह्रीवालको माथिल्लो पेच पर्दछ कहिले वा वाचाको। नयाँ चङ्गाहरू उत्पादन गरिएका हुन्छन्। यस्ता नयाँ लखनउ चङ्गा आवाज गरेर उड्छन्। कहिले कुन, कहिले कुन छनोटमा पर्छन्। कहाँकहाँ हालिन्छ। उडाइन्छ। कहिले कुन काटिन्छ, कहिले कुनले माथिल्लो पेच पार्दछ। कहिले कुनले। जितहारको उत्तरले भने डाँडा काटिसकेको अवस्थाको खेल भएको छ। किनकि दूषित बनेको त्यही नै मुहान हो जहाँबाट सधैं जन्मिरहेका छन् तिक्तता र रिक्तताहरू। यसरी अन्तबाट सन्तुलन मिलाउन खोज्दा झन् असन्तुलन मात्र बढ्दै गएको छ। र, झन् जटिल बन्दै गएको छ। मालिक बन्ने प्रवृत्तिसँग कमजोर छिमेकीको प्राकृतिक साधन हालिमुहाली गर्ने, एकले अर्कोलाई चेक मेट गर्नको लागि प्रोक्सी रुल वा सोसरह गर्ने मानसिकता हाबी हुँदै गएका लक्षणहरू झन् टड्कारो देखिँदै गएका छन्। संविधानमा के लेखिएको छ त्यो महत्त्वपूर्ण हुन छोडिसक्यो। नलेखिएको तर जसले मुलुक हाँकिएको छ त्यो महत्त्वपूर्ण बनेको छ। त्यो महत्त्वपूर्ण भनेको नेपालको शासक को ? देउवा, प्रचण्ड र ओली ठूलो तामझामबीच निरीह पात्र देखिएका छन्। यसैबाट वर्णन हुन्छ अहिलेको सत्ता परिवर्तनको जब देउवा आफू प्रधानमन्त्री हुने कुरामा प्रचण्डलाई प्रधानमन्त्री बनाउने ओलीभन्दा धेरै बढी ढुक्क थिए।"
त्रिवेणी कपको फाइनलमा बागमती र सेन्ट्रल कलेज रोड्स भिड्ने,बेंसीसहर : लमजुङ सदरमुकाम बेसीसहरमा जारी ३०औं संस्करणको त्रिवेणी कप फुटबलको फाइनलमा बागमती युवा क्लब सर्लाही र सेन्ट्रल कलेज रोड्स रामपुर भिड्ने भएका छन्। बेसीसहरको सहजी रंगशालामा सोमबार भएको पहिलो सेमिफाइनलमा बागमतीले सामना एफसीलाई २० गोल अन्तरले हराएर फाइनलमा स्थान बनाएको हो। बागमतीको जितमा सनम धिमाल र देव गुरुङले एक एक गोल गरे। बागमतीका सुरज श्रेष्ठ म्यान अफ द म्याच चुनिए। दोस्रो सेमिफाइनलमा रोड्स रामपुरले समाज कल्याण खेलकुद केन्द्रलाई १० ले हराएर बागमतीसँगको भेट पक्का गर्यो। रोड्स रामपुरको जितमा फोडे फोफानाले निर्णायक गोल गरे। रामपुरका तेजेन्द्र चौधरी म्यान अफ द म्याच चुनिए। प्रतियोगिताको फाइनल खेल मंगलबार दिउँसो हुनेछ। प्रतियोगिताको विजेताले ५ लाख र उपविजेताले ३ लाख पाउने आयोजक त्रिवेणी युवा क्लबले जनाएको छ। यस्तै सेमिफाइनलमा पराजित टिमले ५०५० हजार पाउने छन्। सर्वाधिक गोलकर्ता र सर्वोत्कृष्ट खेलाडीले जनही १५ हजार पाउने छन्। प्रतियोगितामा देशभरबाट १३ टिम सहभागी थिए।
आहा ! रारा पोखरा गोल्डकप : त्रिभुवन आर्मीलाई हराउँदै संकटा सेमिफाइनलमा,"पोखरा : २२ औं संस्करणको आहा ! रारा पोखरा गोल्डकपअन्तर्गत सोमबार भएको खेलमा त्रिभुवन आर्मी फुटबल क्लबलाई हराउँदै संकटा फुटबल क्लब सेमिफाइनलमा प्रवेश गरेको छ। पोखरा रंगशालामा भएको प्रतिस्पर्धामा विभागीय टोली त्रिभुवन आर्मी फुटबल क्लबलाई ३१ गोल अन्तरले हराउँदै संकटा अन्तिम चारमा पुगेको हो। संकटाको जितमा मेसुके, सुरज ज्यु ठकुरी र स्टेफन विनोङले एक एक गोलको योगदान रह्यो। आर्मीले लिएको अग्रतालाई उल्टाएर संकटाले जित निकालेको हो। खेलको १४ औं मिनेटमा पेनाल्टीमा गोल गर्दै आर्मीले अग्रता लिएको थियो। संकटाका निशान खड्काले आर्मीका दिनेश हेमजनलाई पेनाल्टी क्षेत्रमा लडाएपछि पाएको अवसरलाई नवयुग श्रेष्ठले उपयोग गर्दै अग्रता दिलाएका थिए। एक गोलले आर्मी अघि रहेको अवस्थामा संकटाका अफ्रिकन खेलाडी मेसुकेले खेलको ३६ औं मिनेटमा गोल गर्दै खेललाई बराबरीमा फर्काए। कप्तान सुनील बलले डिबक्सभित्र मिलाइदिएको पासलाई उपयोग गर्दै मेसुकेले बललाई जाली चुमाएका थिए। खेलको ७९ औं मिनेटमा संकटाका सुरजज्यु ठकुरीले गोल गर्दै टोलीलाई अग्रता दिलाए। स्टेफन विनोङले सिक्स यार्ड बक्सबाट प्रहार गरेको बल बारमा लागेर रिवाउण्ड बललाई उपयोग गर्दै गोल गरेका थिए। एक गोलले पछि परेको आर्मी खेलमा फर्कन प्रयास गरे पनि सफल हुन सकेन। खेलको अतिरिक्त समयमा संकटाका स्टेफन विनोङले गोल गर्दै जित सुनिश्चित गरे। सोमबारको खेलमा संकटका स्टेफन विनोङ म्यान अफ दि म्याच भए। छैटो सहभागिता रहेको संकटा १९ संस्करणका विजेता हो। संकटाले फाइनल प्रवेशका लागि अर्को विभागीय क्लब सशस्त्र प्रहरी बल (एपीएफ क्लब)संग प्रतिस्पर्धा गर्ने छ। आर्मी चार पटक फाइनलमा प्रवेश गरेपनि उपाधि उचाल्न सकेको छैन। क्वाटरफाइनल खेल मंगलबार मनाङ मस्याङ्दी र भुटजिन युथ स्पोर्टस क्लब अमेरिकाबीच हुने छ।"
"फार वेस्ट ७९ रनमा अलआउट, प्लेअफ नजिक जनकपुर","काठमाडौं : जनकपुर रोयल्सको कसिलो बलिङसामू टिक्न नसकेको फार वेस्टर्न युनाइटेड ७९ रनमा अल आउट भएसँगै नेपाल टी २० लिगमा सोमबार ८२ रनले पराजित भएको छ। सन्दीप जोराको अर्धशतकप्रेरित जनकपुरले फार वेस्टलाई एक सय ६२ रनको लक्ष्य दिएको थियो। त्रिवि क्रिकेट मैदानमा टस हारेर ब्याटिङ थालेको जनकपुरले सात विकेट गुमाएर एक सय ६१ रनको योगफल तयार गर्यो। जवाफी ब्याटिङमा उत्रिएको फार वेस्ट १५१ मा सबै विकेट गुमाएर ७९ रनमा सीमित बन्यो। फार वेस्टका लागि कप्तान हस्मतुल्लाह शाहिदीले ३२ रनबाहेक अन्य ब्याटरले उल्लेख्य प्रदर्शन गर्न सकेनन्। जकपुरका लागि बलिङतर्फ समिउल्लाह शिनवारीले सर्वाधिक तीन विकेट लिए। यस्तै, पवन सर्राफ र सोमपाल कामीले दुईदुई तथा अन्य तीन बलरले जनही एक विकेट लिए। पहिलो इनिङमा जनकपुरका लागि ३२ बल सामना गरेका सन्दीपले एक चौका र पाँच छक्कासहित ५३ रनको उत्कृष्ट इनिङ खेले। कप्तान ट्रेभोन ग्रिफिथ ३२, शारफुद्दिन असरफ २० तथा चाडविक वाल्टनले २४ रनको योगदान गरेका थिए। बलिङतर्फ फार वेस्टका लागि प्रकाश जैसीले चार ओभरमा २५ रन खर्चेर सर्वाधिक तीन विकेट लिए। यस्तै, भुवन कार्कीले दुई तथा नुर अहमदले एक विकेट लिएका थिए। सोमबार नै भएको पहिलो खेलमा पोखरा एभेन्जर्सले काठमाडौं नाइट्सलाई पाँच विकेटले पराजित गरेको थियो।"
पोखरा एभेन्जर्सको लगातार तेस्रो जित,"काठमाडौं : सुमित महर्जनको अर्धशतकीय इनिङ मद्दतमा पोखरा एभेन्जर्सले नेपाल टी १० लिगमा सोमबार काठमाडौं नाइट्सलाई पाँच विकेटले पराजित गरेको छ। त्रिवि क्रिकेट मैदानमा टस हारेर ब्याटिङ थालेको काठमाडौंले चार विकेटको क्षतिमा एक सय ६४ रनको योगफल खडा गरेको थियो। जवाफी ब्याटिङमा उत्रिएको पोखराले १९४ ओभरमा पाँच विकेट गुमाएर लक्ष्य पूरा गर्यो। पोखराका लागि ओपनर सुमित महर्जनले ५२ बलमा सात चौका र तीन छक्कासहित ७६ रनको शानदार इनिङ खेले। सुमित र कप्तान उपुल थरङ्गाले तेस्रो विकेटका लागि एक सय १२ रनको साझेदारी गरेका थिए। उपुल ४९ बलमा पाँच चौका र एक छक्कासहित ५८ रनको अर्धशतकीय इनिङ खेलेर पेभेलियन फर्के। काठमाडौंका लागि कमल ऐरीले तीन तथा अनिल खरेल र अविनाश बोहराले एकएक विकेट लिए। पहिलो इनिङमा काठमाडौंका लागि एलेक्स ब्लेकले २८ बलमा तीन चौका र सात छक्कासहित ६४ रनको इनिङ खेलेका थिए। यस्तै, सुनम गौतमले ४५ तथा विरनदीप सिंहले ३२ रन जोडेका थिए। पोखराका तुल थापाले दुई तथा प्रतिश जिसी र कुशल मल्लले एकएक विकेट लिएका थिए। आज काठमाडौंलाई हराएसँगै पोखराले पछिल्ला तीन खेलमा लगातार जित हासिल गरेको छ। पोखराले आठ खेलबाट ६ अंक जोडेको छ। काठमाडौंको पनि ६ खेलबाट आठ अंक नै छ।"
फ्रेन्च लिगमा पहिलो पटक हार्यो पीएसजी,पेरिस : लिग लिडर पेरिस सेन्ट जर्मन (पीएसजी) फ्रेन्च लिगवानमा आइतबार राति लेन्ससँग ३१ गोलको नतिजामा पराजित भएको छ। लेन्सको मैदानमा भएको खेलको पाँचौं मिनेटमा पर्जेमिस्लाव फ्रान्कोस्कीले गरेको गोलसँगै घरेलु टिमले अग्रता लिएको थियो। त्यसको तीन मिनेट नबित्दै हुगो एकिटिकेले पीएसजीका लागि बराबरी गोल फर्काएका थिए। भ्रमणकारी पीएसजीमाथि निरन्तर आक्रामण गरेको लेन्सका लागि लुइस ओपेन्डाले २८औं मिनेटमा गरेको गोलसँगै घरेलु टिमले पुनः अग्रता लियो। पहिलो हाफमा २१ ले अगाडि रहेको लेन्सका लागि ४७ औं मिनेटमा अलेक्सिस क्लाउडेले गोल गर्दै ३१ को जित सुनिश्चित गरे। जितसँगै दोस्रो स्थानको लेन्सले पीएसजीसँगको अंक दूरी चार अंकमा छोट्याएको छ। शीर्ष स्थानको पीएसजीको १७ खेलबाट ४४ अंक छ। समान खेलबाट लेन्सले ४० अंक जोडेको छ। एस्टन भिल्लासँग २० ले हार्यो टोटनहम इङ्लिस प्रिमियर लिग : चेल्सी र फरेस्टले बराबरी खेले
सञ्जीवले पूरा गरे रेफ्री कोर्स,"काठमाडौं : तेक्वान्दो प्रशिक्षक एवं निर्णायक सञ्जीव नेपालीले अमेरिकाको सिकागोमा आयोजना भएको २७औं विश्व तेक्वान्दो हान्मादान रेफ्री कोर्स उत्तीर्ण गरेका छन्। गत नोभेम्बर १६ र १७ मा आयोजना भएको रेफ्री कोर्स उत्तीर्ण गरी उनी हालै स्वदेश फर्किएका हुन्। यसअघि उनले अमेरिकाकै वासिङ्टन डिसीमा गत जुलाई ३ र ४ मा आयोजना भएको इन्टरनेसनल पुमडान एक्जामिनर कोर्स पनि उत्तीर्ण गरेका थिए। उनले अमेरिकाका विभिन्न राज्यमा सञ्चालन भएको प्रतियोगिताहरूमा अफिसियल रेफ्रीजर्जको भूमिका निर्वाह गरेका थिए। गत अक्टोबर ८ र ९ मा भएको न्युयोर्क स्टेट च्याम्पियनसिपमा रेफ्रीजर्जको भूमिका निर्वाह गरेका थिए भने यूएसए तेक्वान्दोको आयोजनामा अक्टोबर ८ मा भएको न्युयोर्क स्टेट च्याम्पियनसिप र एमेच्योर एथलेटिक युनियन (एएयू) को आयोजनामा अक्टोबर ९ मा भएको एएयू च्याम्पियनसिपमा पनि उनले अफिसियल रेफ्रीजर्जको भूमिका निर्वाह गरेका थिए। यस्तै उक्त प्रतियोगिता अघि यूएसए तेक्वान्दोले अक्टोबर ७ मा रेफ्री सेमिनार सञ्चालन गरेको थियो। सो सेमिनारमा पनि सञ्जीवले सहभागिता जनाएका थिए। उक्त सेमिनार यूएसए तेक्वान्दोका उपाध्यक्ष ग्रान्डमास्टर सुक जङ किमले सञ्चालन गरेका थिए। यसैगरी अक्टोबर १ मा भर्जिनिया स्टेट तेक्वान्दो च्याम्पियनसिप, अक्टोबर ९ मा आयोजना भएको मेरील्यान्ड गभर्नर्स कप तेक्वान्दो च्याम्पियनसिप र नोभेम्बर १९ मा मेरील्यान्डमै आयोजना भएको क्याप्टेन्स कप तेक्वान्दो च्याम्पियनसिपमा अफिसियल रेफ्रीजर्जको भूमिका निर्वाह गरेका थिए।"
इङ्लिस प्रिमियर लिग : चेल्सी र फरेस्टले बराबरी खेले,लन्डन : पहिलो हाफमा लिएको १० को अग्रता जोगाउन नसक्दा चेल्सी इङ्लिस प्रिमियर लिगमा आइतबार राति नोटिङ्घम फरेस्टसँग ११ गोलको बराबरीमा अल्झिएको छ। फरेस्टको मैदानमा भएको खेलको १६औं मिनेटमा रहिम स्टर्लिङले गोल गर्दै भ्रमणकारी चेल्सीलाई अग्रता दिलाएका थिए। दोस्रो हाफमा आक्रामक बनेको फरेस्टका लागि ६३ औं मिनेटमा सर्ज औरिएरले गोल गर्दै बराबरीमा ल्याएका थिए। बाँकी समयमा दुवै टिमले गोलका अवसर सिर्जना गरेपनि अपेक्षित फिनिसिङ हुन नसक्दा खेल बराबरीमा सकियो। बराबरीसँगै १६ खेलमा २५ अंक जोडेको चेल्सी लिग तालिकाको आठौं स्थानमा छ। समान खेलबाट १४ अंक जोडेको फरेस्ट १८औं स्थानमा छ। आइतबार राति नै भएको खेलमा एस्टन भिल्लाले टोटनहमलाई २० को नतिजामा पराजित गरेको थियो।
फार वेस्टलाई जनकपुरले दियो १६२ को लक्ष्य,"काठमाडौं : सन्दीप जोराको अर्धशतकप्रेरित जनकपुर रोयल्सले नेपाल टी २० लिगमा सोमबार फार वेस्टर्न युनाइेटलाई एक सय ६२ रनको लक्ष्य दिएको छ। त्रिवि क्रिकेट मैदानमा टस हारेर ब्याटिङ थालेको जनकपुरले सात विकेट गुमाएर एक सय ६१ रनको योगफल तयार गर्यो। जनकपुरका लागि ३२ बल सामना गरेका सन्दीपले एक चौका र पाँच छक्कासहित ५३ रनको उत्कृष्ट इनिङ खेले। कप्तान ट्रेभोन ग्रिफिथ ३२, शारफुद्दिन असरफ २० तथा चाडविक वाल्टनले २४ रनको योगदान गरे। बलिङतर्फ फार वेस्टका लागि प्रकाश जैसीले चार ओभरमा २५ रन खर्चेर सर्वाधिक तीन विकेट लिए। यस्तै, भुवन कार्कीले दुई तथा नुर अहमदले एक विकेट लिए। सोमबार नै भएको पहिलो खेलमा पोखरा एभेन्जर्सले काठमाडौं नाइट्सलाई पाँच विकेटले पराजित गरेको थियो।"
एस्टन भिल्लासँग २० ले हार्यो टोटनहम,लन्डन : इङ्लिस प्रिमियर लिगमा आइतबार राति एस्टन भिल्लाले टोटनहमलाई २० को नतिजामा पराजित गरेको छ। टोटनहमको मैदानमा भएको खेलको पहिलो हाफ गोलरहित बराबरीमा सकिएको थियो। दोस्रो हाफमा आक्रामक बनेको भिल्लाका लागि ५० औं मिनेटमा इमिलियानो बुएनडियाले गोल गर्दै अग्रता दिलाएका थिए। उनले ओली वाट्किन्सले दिएको पासलाई गोलमा परिणत गरेका थिए। जोन म्याकगिनले दिएको पासमा डोग्लास लुइजले ७६औं मिनेटमा गरेको गोलसँगै भिल्लाले जित सुनिश्चित गर्यो। जितसँगै १७ खेलबाट २१ अंक जोडेको एस्टन भिल्ला अंक तालिकाको १२औं स्थानमा उक्लिएको छ। परातिज टोटनहम समान खेलबाट ३० अंकसहित पाँचौं स्थानमा छ।
सेनाले बनाइरहेको द्रूत मार्गको काम सुस्त,"काठमाडौं : आर्थिक वर्ष २०८०८१ मा सम्पन्न गरिने भनिएको काठमाडौंनिजगढ द्रूत मार्गको काम निकै सुस्त गतिमा अगाडि बढेको पाइएको छ। पछिल्लो प्रतिवेदनअनुसार एक तिहाइ काम पनि सम्पन्न भएको छैन। राजधानी काठमाडौंलाई तराईसँग छोटो दूरीमा जोड्ने देशकै पहिलो स्तरीय सडक तथा द्रूतमार्ग ६ वर्ष पुग्दा बल्ल भौतिक प्रगति २११८ प्रतिशतमात्र सम्पन्न भएको छ। वित्तीय प्रगति १९५८ प्रतिशत भएको छ। उक्त द्रतमार्ग निर्माणका लागि नेपाली सेनालाई २०७४ साउन २७ गते आयोजना हस्तान्तरण गरिएको थियो। मन्त्रिपरिषद्को २०७४ वैशाख २१ गतेको निर्णयअनुसार भौतिक पूर्वाधार तथा यातायात मन्त्रालयबाट सेनालाई आयोजना हस्तान्तरण गरिएको हो। सेनाले बनाएको द्रूत मार्गको काम सुस्त रहेको नेपाल राष्ट्र बैंकले मधेस प्रदेशमा गरेको आर्थिक वर्ष २०७८७९ को वार्षिक अध्ययनले देखाएको छ। अध्ययनअनुसार आयोजनाको भौतिक प्रगति २११८ प्रतिशतमात्र सम्पन्न भएको छ। यसको वित्तीय प्रगति १९५८ प्रतिशत भएको छ। २०७४०७५ बाट सुरु भएको यस आयोजना आर्थिक वर्ष २०८००८१ मा सम्पन्न गर्ने लक्ष्य लिएको छ। ललितपुरको खोकनामा सडकको निर्धारित रेखांकन क्षेत्रमा पुरातात्विक महत्वको मठ मन्दिर परेका कारण सडकको रेखांकन परिवर्तन गर्नुपर्ने अवस्था र बेस क्याम्प तथा सडक निर्माण स्थलमा विद्युत आपूर्ति सहज हुन नसकेको भन्दै काममा केही ढीलाई भएको राष्ट्र बैंकको प्रतिवेदनमा उल्लेख छ। द्रूतमार्ग निर्माणमा ढिलाइ हुँदा सरकारको अपेक्षा प्रभावित बनेको छ। किनभने सरकारले यो द्रूतमार्गले छोटो दूरीमा राजधानी काठमाडौंलाई तराईसँग जोडी यात्रा तथा ढुवानी सहज बनाउँदै राष्ट्रको आर्थिक विकासमा महत्वपूर्ण योगदान पुर्याउने अपेक्षा छ। सो द्रूतमार्गको प्रारम्भिक लागत अनुमान १ खर्ब ११ अर्ब रुपैयाँ अनुमान रहेको थियो। तर यसको लागत बढ्ने देखिन्छ। यसअनुसार संशोधित लागत २ खर्ब १९ अर्ब रपैयाँ पुग्ने अनुमान गरिएको छ। काठमाडौंतराई मधेस द्रूतमार्ग सडक आयोजना प्रमुखको कार्यालय जंगी अड्डा, काठमाडौंको प्रतिवेदनअनुसार आर्थिक वर्ष २०७८७९ मा आयोजनाको लागि ३० अर्ब ७ करोड बजेट विनियोजन भएको थियो। तर सो अवधिसम्म ६१ करोड रुपैयाँमात्र खर्च भएको छ। यसको लम्बाइ ललितपुरको खोकनादेखि सुरु भई मकवानपुर हुँदै बारा जिल्लाको निजगढसम्म चार लेनसहितको जम्मा ७२५ किमी रहेको छ। यस सडकको कूल लम्बाइमध्ये ५५५ किमी सडकखण्ड, १०५९ किमी पुल र ६४१ किमी सुरुङ मार्ग हुने कुरा परियोजनाको विवरणमा उल्लेख छ। नेपाली सेनालाई आयोजना हस्तान्तरण भएपछि कृषि विकास बैंकले तयार पारेको सम्भाव्यता अध्ययन र प्रारम्भिक डिजाइन प्रतिवेदन २००८ को आधारमा आयोजनाका निर्माण कार्यहरू अगाडि बढाइएको हो। कोरियाको सोसुङ्ग इन्जिनियरिङ एण्ड कन्सल्टिङले द्रूतमार्गको विस्तृत परियोजना प्रतिवेदन (डीपीआर) तयार गरी स्वीकृतिका लागि पेस भएकोमा २०७६ भदौ १ गते स्वीकृत भएको थियो।"
अर्थतन्त्र सुधारको सकारात्मक संकेत मिलेको छ: डा दंगाल (भिडियो वार्ता),"काठमाडौं: अर्थशास्त्री डादिलनाथ दंगालले देशमा अर्थतन्त्र सुधारको संकेत मिलेको बताएका छन्। अहिले मुलुकको अर्थतन्त्र अप्ठ्यारो अवस्थामा रहे पनि सकारात्मक आशा पलाएको उनले बताए। अन्नपूर्ण पोस्टको कार्यक्रम 'द न्यूज मेकर'मा भूपाल लुइँटेलसँग कुरा गर्दै डा दंगालले नयाँ सरकार र अर्थमन्त्रीलाई सेयर बजारले पत्याएको बताए। रेमिट्यान्स बढ्नु, विदेशी मुद्राको सञ्चिती बढ्नु र पर्यटकको चहलपहलले अर्थतन्त्र सुधारको आशा जगाएको डा दंगालको भनाइ छ। ४२ प्रतिशतसम्मको अनौपचारिक अर्थतन्त्रलाई नियन्त्रण गर्नु, मूल्य बृद्धि रोक्नु, उत्पादन बढाउनु अहिलेका अर्थमन्त्री विष्णु पौडेलका जिम्मेवारी रहेको उनले बताए। यसका लागि अर्थमन्त्रीले विज्ञ सल्लाहकारको टिम बनाएर काम गर्नुपर्ने उनको भनाइ छ। यो काम चुनौतीपूर्ण रहेको उनले बताए। कृषि र पर्यटनलाई प्राथमिकता राखेर काम गर्न सके बाध्यकारी रोजगारीमा जाने युवाको संख्या घट्ने उनको ठहर छ। डा दंगालसँग गरिएको कुराकानी हेर्नुहोस्।"
अब तीन महिनाका लागि पनि श्रम स्वीकृति,"काठमाडौं : सरकारले अब तीन महिनाका लागि पनि श्रम स्वीकृति दिने भएको छ। दुई वर्षको मात्रै श्रमस्वीकृति दिइरहेको सरकारले अब तीन महिनादेखि एक वर्षको लागि श्रम स्वीकृति दिने भएको हो। श्रम, रोजगार तथा सामाजिक सुरक्षा मन्त्रालयका सचिव एकनारायण अर्यालले मौसमी कामदारको माग अत्यधिक आएकाले मौसमी कामदार व्यवस्थापन निर्देशिका बनाएर पठाउन लागिएको बताए। वैदेशिक रोजगारीका गन्तव्य मुलुकमा प्राप्त हुन सक्ने मौसमी प्रकृतिका कामका लागि श्रमिक पठाउन लागिएको हो। छोटो अवधिको वैदेशिक रोजगारलाई सुरक्षित, कम खर्चिलो, मर्यादित र व्यवस्थित बनाउन निर्देशिका जारी गरिएको श्रम, रोजगार तथा सामाजिक सुरक्षा मन्त्रालयले जनाएको छ। मन्त्रालयले वैदेशिक रोजगार नियमावली २०६४ को नियम ५२ क को उपनियम (१) को अधिकार प्रयोग गरी निर्देशिका बनाएको हो। ऐनको दफा ३ र ६ अनुकूल हुने गरी सरकारले द्विपक्षीय श्रम सम्बन्ध स्थापना गर्न सक्ने जनाइएको छ। नेपाली नागरिकले मौसमी रोजगारीको लागि वैदेशिक रोजगार प्राप्त गर्न सक्ने देखिएमा मन्त्रालयले सम्बन्धित मुलुकको सरकारसँग छलफल गर्ने निर्देशिकामा उल्लेख छ। ऐनको दफा ३ बमोजिम श्रम सम्बन्ध स्थापना भएपछि मौसमी रोजगारका अवसर दिनका लागि रोजगारदाता संस्था वा सम्बन्धित मुलुकको प्रचलित कानुनबमोजिम रोजगारदाताले सहजीकरण गर्नेछन्। स्थानीय निकाय वा संस्थाले मागपत्र प्रमाणीकरण गर्न पाउनेछन्। विवरण खुलाई अनलाइन माध्यमबाट सम्बन्धित नेपाली कूटनीतिक नियोगमा पेस गर्नुपर्ने व्यवस्था गरिएको छ। रोजगारदाताको पूर्ण विवरण (कम्पनीको हकमा सम्बन्धित मुलुकको कानुनअनुसार कम्पनी दर्ता भएको प्रमाणपत्र र कर चुक्ताको प्रमाणपत्र), रोजगारीको किसिम र संख्या, आवास, खाना, स्वास्थ्य बिमा र कामदारको सुरक्षा, न्यूनतम सेवा र सुविधाको प्रमाणपत्र पेस गर्नुपर्छ। सम्बन्धित मुलुकको प्रवेशाज्ञा लिँदा लाग्ने शुल्क तथा कामदार पठाउँदा लाग्ने अन्य शुल्क रोजगारदाताले व्यहोर्ने सुनिश्चितता गरिएको छ। सम्बन्धित मुलुकमा कामदारका लागि सुरक्षित कार्यस्थलको सुरक्षण भएको प्रत्याभूतिपत्र नेपालबाट कामदार छनोट गरी सम्बन्धित मुलुकमा नपुग्दासम्म छनोट भएको कामदारले कुनै शुल्क बुझाउनु नपर्ने भएको छ। मौसमी रोजगारको अवधि समाप्त भएपछि रोजगारदाताको खर्चमा स्वदेश फर्काउने प्रत्याभूति हुनुुपर्ने व्यवस्था गरिएको छ। उपदफा (१) बमोजिम प्राप्त रोजगारीको माग प्राप्त भएपछि सम्बन्धित नेपाली कूटनीतिक नियोगले मागपत्रको जाँचबुझ गरी वैदेशिक रोजगार सूचना प्रणाली प्रणालीमा रहेको मौसमी रोजगारसँग सम्बन्धित छुट्टै इकाइमा प्रविष्ट गर्नु पर्नेछ। उपदफा (१) बमोजिम मागपत्र पठाउँदा नेपालको कुनै खास स्थानीय तहमार्फत उम्मेदवार छनोट गर्ने गरी मागपत्र पठाउन सक्नेछन्। उपदफा (२) बमोजिम प्रणालीमा मागपत्र प्रविष्ट भएको सात दिनभित्र विभागले मौसमी रोजगारीका लागि जान चाहने व्यक्तिको छनोट गरी पठाउन स्थानीय तहलाई जानकारी गराउनु पर्नेछ। सोको विवरण विभागको वेबसाइटमा प्रकाशन गर्नुपर्नेछ। रोजगार सम्झौता प्राप्त भएपछि सम्बन्धित स्थानीय तहमा कामदारको हस्ताक्षर गराई सो सम्झौताको एक प्रति सम्बन्धित कामदारलाई दिई एक प्रति विभागमार्फत सम्बन्धित रोजगारदातालाई उपलब्ध गराउनु पर्नेछ। बाँकी एक प्रति अभिलेखका लागि राखी प्रणालीमा प्रविष्ट गर्नु पर्नेछ। स्थानीय तहले मौसमी रोजगारीको लागि वैदेशिक रोजगारमा जान चाहने व्यक्तिसँग आवेदन माग गरी सार्वजनिक सूचना प्रकाशन गर्नुपर्छ। आवेदन दिने व्यक्तिमध्येबाट स्थानीय तहले जातीय, लैंगिक र उमेरगत विविधता कायम हुने उम्मेदवार छनोट गर्नेछ। माग गरिएको संख्यामा मुख्य सूचीको १० प्रतिशत संख्यामा वैकल्पिक सूची तयार गरी विभागमा पठाउनु पर्नेछ। उपदफा (२) बमोजिमको सूची विभागले सार्वजनिक जानकारीका लागि वेबसाइटमार्फत प्रकाशन गर्नु पर्नेछ। उपदफा (३) बमोजिम प्रकाशित सूचीका उम्मेदवारलाई विभागले मौसमी कामदारको रूपमा पठाउने छ। यसरी कामदार पठाउँदा उपदफा (२) बमोजिमको मुख्य सूचीमा रहेका कुनै व्यक्ति कुनै कारणले मौसमी रोजगारीका लागि वैदेशिक रोजगारमा जान नचाहेमा वैकल्पिक योग्यता सूचीमा रहेका व्यक्तिमध्येबाट क्रमशः छनोट गरी पठाउनु पर्ने निर्देशिकामा उल्लेख छ। उम्मेदवारको सूची विभागले मन्त्रालयमार्फत सम्बन्धित मुलुकको नेपालमा अवस्थित वा नेपाल हेर्ने कूटनीतिक नियोगमा पठाउनु पर्नेछ। कामदार छनोटसम्बन्धी अन्य कार्यविधि सम्बन्धित स्थानीय तहले निर्धारण गरेबमोजिम हुनेछ। छनोट भएका कामदारसँग रोजगार सम्झौता गर्नुपर्छ। सम्झौता गर्दा रोजगारदाताले तीन प्रतिमा हस्ताक्षर गरी विभागमार्फत सम्बन्धित कामदारको हस्ताक्षरका लागि पठाउनुपर्छ। यसरी प्राप्त भएको रोजगार सम्झौताको प्रतिमा सम्बन्धित कामदारको हस्ताक्षरको लागि विभागले दफा ५ बमोजिम कामदार छनोट गर्ने सम्बन्धित स्थानीय तहमा पठाउनु पर्नेछ। रोजगार सम्झौता प्राप्त भएपछि सम्बन्धित स्थानीय तहमा कामदारको हस्ताक्षर गराई सो सम्झौताको एक प्रति सम्बन्धित कामदारलाई दिई एक प्रति विभागमार्फत सम्बन्धित रोजगारदातालाई उपलब्ध गराउनु पर्नेछ। बाँकी एक प्रति अभिलेखका लागि राखी प्रणालीमा प्रविष्ट गर्नु पर्नेछ। यस दफाबमोजिमको रोजगार सम्झौता समाप्त भएपछि त्यस्तो कामदारले पुनः रोजगार प्राप्त गर्ने भएमा सम्बन्धित नेपाली कूटनीतिक नियोगमार्फत विभागमा जानकारी गराउनुपर्छ। रोजगार सम्झौता सम्पन्न भएका उम्मेदवारको प्रवेशाज्ञाको लागि विभागले सम्बन्धित मुलुकको नेपालमा अवस्थित वा नेपाल हेर्ने कूटनीतिक नियोग समक्ष सिफारिस गर्नेछ। कामदारले प्रवेशाज्ञाका लागि आवेदन गर्दा सम्बन्धित मुलुकको प्रचलित कानुनबमोजिम समावेश गर्नुपर्ने कागजात कामदारले नै बुझाउनुपर्छ। मौसमी रोजगारीमा काम गर्न जान प्रवेशाज्ञा प्राप्त गरेका कामदारले सम्बन्धित मुलुकमा प्रस्थान गर्नु अघि कम्तीमा दुई दिनको अभिमुखीकरण तालिम लिनुपर्छ। बिमांकमा नघट्ने गरी बिमा गर्नुपर्छ। मौसमी कामदारका रूपमा जानका कामदारले वैदेशिक रोजगार कल्याणकारी कोषमा रकम जम्मा गर्नुपर्छ। स्वास्थ्य परीक्षण गरी प्रमाणपत्र प्रणालीमा प्रविष्ट गर्नु पर्नेछ। निर्देशिकाबमोजिमको सबै प्रक्रिया पूरा गरी मौसमी कामदारको रूपमा जाने कामदारलाई विभागले श्रम स्वीकृति दिनेछ। प्रचलित कानुनबमोजिम एकपटक श्रम स्वीकृति लिएर गएको व्यक्तिले सोही रोजगारदाताकोमा पुनः रोजगारी पाउने भएमा त्यस्तो व्यक्तिलाई विभागले पुनः श्रम स्वीकृति प्रदान गर्न सक्नेछ।"
कोदो उत्पादनमा नेपाल १३ औं नम्बरमा,"काठमाडौं : कोदोलाई अन्तर्राष्ट्रिय स्तरमै प्रवर्द्धन गर्न लागिएको छ। फलस्वरुप २०२३ लाई अन्तर्राष्ट्रिय कोदोजन्य बालीवर्ष मनाउन सुरु गरिएको छ। नेपालले पनि यसलाई विशेष प्राथमिकता दिँदै देशव्यापी रूपमा कोदोजन्य बाली वर्ष मनाउने भएको छ। यसर्थ खाद्य पोषण, सुरक्षा र वातावरण तथा ग्रामीण रुपान्तरणका लागि कोदोजन्य बाली नाराका साथ २०२३ लाई कोदोजन्य बाली वर्ष मनाउन लागेको हो। स्वास्थ्यवद्र्धक मौलिक अर्थात् रैथाले बालीहरू लोप हुँदै जान थालेकाले प्रवर्द्धन गर्न खोजिएको हो। कृषि विभाग, बाली विकास तथा कृषि जैविक विविधता संरक्षण केन्द्रले अंग्रेजी वर्ष २०२३ को पहिलो दिन आइतबार राजधानीमा कार्यक्रम आयोजना गर्दै कोदो, फापर, लट्टे, जुनेलो (चिनो) जस्ता रैथाने बालीको प्रवर्द्धन गर्नुपर्नेमा जोड दिइएको छ। भारतीय राजदूतावासले पनि यसबारे कार्यक्रम गर्दै नेपाललाई पनि सबै साथ मिलेर अन्तर्राष्ट्रिय कोदोजन्य बाली वर्ष मनाउन अनुरोध गरेको कृषि तथा पशुपक्षी विकास मन्त्रालयका सचिव डा गोविन्दप्रसाद शर्माले बताए। नेपालमा विभिन्न कार्यक्रम गरेर मनाउने कार्यक्रमको ढाँचा र अन्तर्राष्ट्रिय स्तरमा नेपालको सहभागिता हुनेबारे केन्द्रबाट तयारी भइसकेको उनले बताए। खासगरी कार्यक्रम मात्रै होइन किसानदेखि उपभोक्ता र सारोकारवालाहरूबाट यस्ता रैथानेबालीको संरक्षण गर्न जोड दिइएको उनको भनाइ छ। मौलिक बालीका जाति लोप हुँदै जान थालेकाले यसलाई पुनः प्रवर्द्धन गर्नुपर्छ भनेर आएको हो। सरकारले केही वर्षदेखि स्थानीय तहलाई लक्षित गर्दै रैथाने बालीलाई प्रवर्द्धन गर्न खोजेको हो, सचिव डा शर्माले भने। उत्पादन, संरक्षण, बजारीकरण, मूल्य अभिवृद्धि र उपभोक्तासम्म सुरक्षित किसिमले हाम्रा पहिचानका बालीह पुर्याउनु मुख्य उद्देश्य रहेको उनले बताए। यसलाई नीतिमै समावेश कसरी गर्ने, कार्यान्वयन चरणमा के कसरी लैजाने र स्थानीय तहमा समर्थन मूल्यलाई कसरी जोड्न सकिने भन्ने विषयमा केन्द्रित हुन जरुरी भएको उनले महसुस गरेका छन् रैथाने एग्री प्रडक्ट नेपालका अध्यक्ष तिलक ढकाल कोदोजन्य आहार स्वस्थ जीवनको आहार भएको बताउँछन्। पोषिलो, स्वादिलो, गुणस्तर र स्वस्थ रहेकोे पञ्चगुण तत्वले भरिपूर्ण रैथाने बाली लोप हुँदै गएकोले यसलाई प्रवर्द्धन गर्न जरुरी भएको औंल्याउँछन्। ३ वर्षदेखि कोदोमा २६ करोड अनुदान सरकारले १३३ गाउँपालिकामा अनुदान दिएको छ। हालसम्म कुल २६ करोड रुपैयाँ बराबरको रकम पठाइएको बाली विकास तथा कृषि जैविक विविधता संरक्षण केन्द्र प्रमुख डा रामकृष्ण श्रेष्ठले बताए। विगत ३ वर्षदेखि सरकारले अनुदानका रूपमा कोदो जस्ता रैथाने बालीका लागि प्रोत्साहनस्वरूप अनुदान दिँदै आएको छ। कोदोको महत्त्वविशेषता कोदोले बढी मात्रामा खाद्य तथा पोषण सुरक्षामा योगदान गर्छ। परम्परागत रूपमा कोदो मुख्यतः ढिंडो, रोटी, रक्सी र पशु आहारमा प्रयोग हुन्छ। अहिले होटेल तथा रेस्टुराँ व्यवसायीहरूले कोदोलाई मःमः, पिजा, हलुवालगायतका परिकार बनाउने गरेका छन्। क्याल्सियम र फस्फोरस पाइने भएकोले गर्भवतीका लागि उपयोगी हुन्छ। मधुमेह रोगीका लागि उपयोगी कोदोको इन्जाइमको रसले छालाबाट रौं हटाउन मदत गर्छ। मधुमेह, रक्तचाप, युरिक एसिड, दम, रुघाखोकी, शरीर दुख्ने, कब्जियत, पेट दुख्ने र झाडापखालाका लागि उपयोगी बोसो र कोलेस्टोरोलको मात्रा घटाउँछ। यसमा प्रोटिन र खनिज पाइन्छ। यसरी अनुदान पाएको मकवानपुरको मकवानपुर गढीमाई गाउँपालिकाले कोदो उत्पादनका लागि अनुदान दिएर बाँझो खेतीमा समेत बाली सुरु गरेर उत्पादन वृद्धि गरेको बताएको छ। गाउँपालिकाका प्रतिनिधि चन्द्रकान्त चौधरी सो गाउँपालिकामा मात्रै ३ सय हेक्टरमा कोदो खेती हुँदै आएको बताउँछन्। उनका अनुसार सो क्षेत्रफलबाट ३६० मेट्रिक टन कोदो उत्पादन भएको छ। उनी भन्छन्, सरकारबाट रैथाने बाली प्रवर्द्धनमा गरेको योगदानले बालीको क्षेत्र विस्तार भएको छ। बाँझो जमिनमा खनजोत गरेर खेती गरे प्रतिहेन्टर ९ सय रुपैयाँ दिएर प्रोत्साहन गरेका छौं। मकवानपुरगढी४ कालीखोलाका किसान सुकुमबहादुर घलान भने सरकारले कोदो र मकैमा दिएको अनुदान प्रयोग गरे पनि मल अभावका कारण बाली लगाउन गाह्रो भएको गुनासो गर्छन्। सरकारले सो शीर्षकमा गत वर्ष १५ कट्ठामा सो बाली लगाउँदा ४० हजार रुपैयाँ अनुदान पाएका थिए। यसवर्ष सोही जग्गामा लगाउँदा २० हजार रुपैयाँ मात्रै अनुदान दिए। यसले लगाउन प्रोत्साहन त मिलेको छ तर मलको अभावले बाली लगाउन गाह्रो भयो। हेटौंडा सहकारीबाट प्रति व्यक्ति ५ किलो मात्रै मल पाइन्छ, उनले गुनासो गर्दै भने, २ बोरा मल लाग्छ तर त्यो ५ किलोले कता हाल्ने कता नहाल्ने हुन्छ। मल कम भएपछि अन्नबाली पनि कमै फल्ने गरेको छ। अलिअलि फले पनि मृग र बाँदरले खाइदिने समस्याले हामी किसान मर्कामा छौं। नेपालमा कोदोको उत्पादन नेपालमा कोदो बालीको क्षेत्रफल पहिलेभन्दा क्रमशः घटेको छ। आव २०७४७५ मा देशभर २ लाख ६३ हजार ४९७ हेक्टरमा खेती गरेकोमा ११ हजार ९२ केजि प्रति हेक्टरको दरले ३ ला १३ हजार ९८७ मेट्रिक टन उत्पादन भएको थियो। देशको कुल खाद्यान्नको क्षेत्रफको ७७ प्रतिशत कोदो बालीले ओगट्छ। यसको कुल क्षेत्रफलमध्ये ९५ प्रतिशत पहाडमा हुन्छ। नेपालको तराईदेखि समुद्र सतहबाट ३१ सय मिटरसम्मको उच्च पहाडी क्षेत्रमा कोदो लगाइन्छ। ७७ जिल्लामै कोदो खेती गरेको पाइए पनि धेरैजसो खोटाङ, सिन्धुपाल्चोक, बाग्लुङ, स्याङ्जा, कास्की, ओखलढुंगा, गोरखा र सिन्धुलीमा बढी हुन्छ। तर, मनाङ र मुस्ताङमा कम हुन्छ। यो बाली कम वर्ष हुने क्षेत्रमा, कम उर्वर भूमिमा, सिञ्चित र असिञ्चत दुवै अवस्थामा पनि उब्जिन सक्ने भएकाले यसको महत्त्व छ। विश्वमा कोदो उत्पादन गर्ने देशमा नेपाल १३ स्थानमा छ। खाद्य तथा कृषि संगठनको सन् २०२० को तथ्यांकअनुसार नेपालमा ३ लाख २० हजार ९५३ मेट्रिक टन कोदो उत्पादन भएको छ। विश्वमा कोदो उत्पादनमा भारत अग्र स्थानमा छ।"
एसियन हाइवे सञ्चालन,"झापा : मेची नदीमा निर्माण सम्पन्न भएको झन्डै दुई वर्षपछि नेपालभारत सीमा नाका जोड्ने मितेरी पुलसहितको एसियन हाइवे आइतबारदेखि पूर्ण रूपमा सञ्चालनमा आएको छ। अंग्रेजी नयाँ वर्ष जनवरी १ देखि सीमानाकामा ६ लेनको मितेरी पुल सञ्चालनमा आएसँगै स्थानीयमा उल्लास छाएको छ। नेपालतर्फको मेची भन्सार कार्यालय र भारततर्फको नक्सालवारि भन्सार कार्यालयका प्रमुखहरूले आइतबार दिउँसो १ बजे आआफ्नो मुलुकको झन्डा फहराउँदै यातायातका सवारीसाधनलाई प्रस्थान गर्न अनुमति दिएर मितेरी पुल सञ्चालनमा ल्याएको हो। मेची भन्सारका प्रमुख भन्सार अधिकृत रामप्रसाद पाठक र नक्सालवारि भन्सार डिभिजनकी उपआयुक्त ल्हाछिरिङ शेर्पाले आआफ्नो भूमिमा उभिएर पुल सञ्चालन गर्नुअघि रिबनसमेत काटेका थिए। काँकडभिट्टापानीटंकी नाका जोड्ने मितेरी पुलको लम्बाई ५७५ मिटर रहेको छ। पुरानो मेची पुल नजिकैको पूर्वपट्टि मितेरी पुल बनाइएको हो। उद्घाटन अगावै मितेरी पुलबाट ठूला मालवाहक सवारीसाधनलाई मात्र ओहोरोदोहोरो गर्ने अनुमति दिइएको थियो। आइतबारदेखि सवारीसाधनसहित पैदलयात्रीले पनि मितेरी पुल प्रयोग गर्न पाउने इलाका प्रहरी कार्यालय काँकडभिट्टाका डीएसपी ज्ञानकुमार महतोले बताए। तर, त्यसका लागि केही नियम बनाएको छ। पानीटंकी बजार गर्ने जानेहरूको हकमा पुरानो पुल प्रयोग गर्नुपर्ने हुन्छ। नयाँ पुलमाथिबाट टाढा गन्तव्य जानेहरूले मात्र प्रयोग गर्न पाउँछन्, उनले भने। ट्याम्पो, अटो रिक्सा, मोटरसाइकल र साइकललाई सम्भवतः पुरानो पुल प्रयोग गर्न लगाइन्छ। नाकामा हुने ट्राफिक जाम आइतबारदेखि अन्त्य भएको छ, डीएसपी महतोले भने, अब नाकालाई थप व्यवस्थित बनाउन नयाँ र पुरानो दुवै पुल प्रयोगमा ल्याइएको छ। आइतबार पहिलो दिन भएकोले यसलाई कसरी अझ थप व्यवस्थित गर्न सकिन्छ भनेर भारतीय अधिकारीहरूसँग पनि छलफल गरेर अघि बढ्ने उनले बताए। ६ लेनको नयाँ पुल फराकिलो र सुविधाजनक भएकोले नाकामा आवागमन सहज हुने मेची भन्सार कार्यालयका प्रमुख पाठकले बताए। आइतबारदेखि नयाँ पुलबाट सबै प्रकारको सवारीसाधनले आवागमनको अनुमति पाएको उनले बताए। २०७३ मा तत्कालीन प्रधानमन्त्री शेरबहादुर देउवा र भारतीय प्रधानमन्त्री नरेन्द्र मोदीले मेची नदीमा ५७५ मिटर लामो मितेरी पुल निर्माणका लागि सम्झौता गरेका थिए। एसिया उपक्षेत्रीय आर्थिक सहयोगसडक सञ्जाल परियोजना (एसएएसईसी) अन्तर्गत एसियाली विकास बैंक (एडीबी) को करिब डेढ अर्ब भारु ऋण सहयोगमा भारतले ६ लेनको पुल निर्माणसँगै ५ सय मिटर एप्रोच सडक निर्माण गरिदिएको छ।पुल तथा सडक निर्माणको क्रममा मेचीनगर ६ काँकडभिट्टा पश्चिमी भागमा बसोबास गरेका ४३ परिवारलाई नेपाल सरकारले ३ करोड ३७ लाख रुपैयाँ मुआब्जा दिएर त्यहाँबाट हटाएका थिए। चौतर्फी दबाबपछि नेपाल र भारतका भन्सार तथा सुरक्षा अधिकारीहरूको गत पुस ६ मा बसेको बैठकले मितेरी पुल सहित एसियन हाइवे जनवरी १ देखि सञ्चालन गर्ने लिखित सहमति गरेका थिए।"
"नेप्से परिसूचक दोहोरो अंकले बढ्यो, कारोबार रकम भने घट्यो","काठमाडौं : नेप्से परिसूचक १७५६ अंकले बढेर २०६३८३ विन्दुमा पुगेको छ। सेन्सेटिभ इन्डेक्स ०८८ अंकले वृद्धि भएर ३९४८९ विन्दुमा अडिएको छ। यसदिन नेप्से परिसूचक दोहोरो अंकले बढे पनि कारोबार रकम भने आइतबारको तुलनामा घटेको छ। आज २ अर्ब ९६ करोड मूल्यको सेयर कारोबार भयो। साताको पहिलो कारोबार दिन आइतबार ४ अर्ब ४ करोड ८८ लाखको सेयर कारोबार भएको थियो। सोमबार २५३ कम्पनीको ८२ लाख ७१ हजार ३५५ कित्ता सेयर २ अर्ब ९६ करोड ९ लाख २७ हजार ४४० रुपैयाँमा खरिदबिक्री भयो। आज चार कम्पनीको मूल्यमा सकारात्मक सर्किट लागेको छ। १६ करोड ८४ लाख मूल्य बराबरको सेयर कारोबार गरी नविल बैंक शीर्षस्थानमा रह्यो। यस्तै, हिमालयन डिस्टिलरीको १६ करोड ६४ लाख मूल्य बराबरको कारोबार गरी दोस्रो स्थानमा रह्यो। कारोबारमा आएका १३ उपसमूहमध्ये १० को मूल्य बढ्यो भने ३ को घट्यो। मनु एन्ड प्रो, म्युचुअल फण्ड र अदर्श उपसमूहको सूचक नकारात्मक देखिएको हो।"
६५ प्रतिशतले बढे पर्यटक,"काठमाडौं : सन् २०२२ मा ६ लाख बढी पर्यटक नेपाल भित्रिएका छन्। नेपाल पर्यटन बोर्डले सार्वजनिक गरेको तथ्यांकानुसार सन् २०२२ मा ६ लाख १४ हजार १४८ पर्यटक नेपाल भित्रिएका छन्। कोभिड १९ पछि सबैभन्दा बढी गत वर्ष पर्यटक नेपाल आएका हुन्। संस्कृति, पर्यटन तथा नागरिक उड्डयन मन्त्रालयले सन् २०२२ मा ५ लाख पर्यटक भिœयाउने लक्ष्य लिएको थियो। कोभिडको समय सन् २०१९ को तुलनामा करिब ६५ प्रतिशतले पर्यटक आगमन सुधार भएको बोर्डका प्रमुख कार्यकारी अधिकृत डा धनञ्जय रेग्मीले बताए। सन् २०२१ को तुलनामा २०२२ मा ३०७ प्रतिशतले बढी पर्यटक नेपाल भित्रिएका छन्। सन् २०२१ मा कुल १ लाख ५० हजार ९६२ पर्यटक नेपाल भित्रिएका थिए। सन् २०२० मा २ लाख ३० हजार ८५ र २०१९ मा ११ लाख ९७ हजार १९१ पर्यटक नेपाल भित्रिएका थिए। क्षेत्रगत रूपमा हेर्दा, सार्क मुलुकबाट सबैभन्दा बढी ४००६ प्रतिशतले पर्यटक भित्रिएका छन्। जुन अघिल्लो वर्षको समीक्षा अवधिको तुलनामा ३४०५ प्रतिशतले बढी हो। सार्क क्षेत्रबाट २ लाख ४६ हजार २७ पर्यटक नेपाल आएका छन्। सन् २०२२ मा भारतबाट २ लाख ९ हजार १०५, बंगलादेशबाट २५ हजार ३८४, श्रीलंकाबाट ४ हजार ५९८, पाकिस्तानबाट ३ हजार ९२८ र भुटानबाट ३ हजार २२ पर्यटक नेपाल आएका छन्। बोर्डले लिएको एक स्टप गन्तव्य रणनीति कार्ययोजना अनुसार पर्यटक आगमन बढेको बोर्डका प्रवक्ता मणिराज लामिछाने बताए। भारतबाट एकदम नै राम्रो रिकभरी भएको छ। पहिला १५ देखि २० प्रतिशते वृद्धि हुने गरेकोमा यो वर्ष ३४ प्रतिशत छ। उनले भने। तर चाइनिज मार्केटलाई बढाउने चूनौति रहेको उनले बताए। समीक्षा वर्षमा १ लाख ३३ हजार ४०२ पर्यटक युरोपबाट आएका छन् भने अमेरिकी क्षेत्रबाट ८६ हजार ७५३ पर्यटक नेपाल आएका छन्। मध्यपूर्वी एसियाबाट ५८ हजार ४१४ पर्यटक र एसियाबाट ५० हजार ९७४ पर्यटक नेपाल आएका छन्। नेपाल आउने पर्यटकमा सबैभन्दा बढी भारतबाट २लाख ९ हजार१०५, अमेरिकाबाट ७७ हजार ९, यूकेबाट ४४ हजार ७८१, अष्ट्रेलियाबाट २६ हजार ८७४ र बंगलादेश २५ हजार ३८४ पर्यटक आएका छन्। जुन अघिल्लो वर्षको तुलनामा क्रमशः ३४०५ प्रतिशत, १२५४ प्रतिशत, ७२९ प्रतिशत, ४३८ प्रतिशत र ४१३ प्रतिशत हो। कोभिड महामारीका कारण विश्व पर्यटन क्षेत्रलाई प्रभावित बन्दा नेपालको पर्यटन पनि त्यसबाट अछुतो रहन सकेन। आर्थिक सर्वेक्षण २०७८७९ का अनुसार पर्यटकबाट प्राप्त भएको विदेशी मुद्रा आर्जन ४६ प्रतिशतले घटेर १३ अर्ब ५० करोडमा खुम्चिएको छ। पर्यटकको औसत बसाइ अवधि १५५ र प्रति पर्यटक खर्च ४८ अमेरिकी डलर छ। नेपाल आउने पर्यटकमा ६६८ प्रतिशत बिदा मनाउन, मनोरन्जन र यात्राका लागि, १०३ प्रतिशत पर्वतारोहणसाहसिक यात्रापदयात्रा र ७४ प्रतिशत तीर्थ यात्रा तथा १५५ प्रतिशत अन्य उद्देश्यका लागि नेपाल आउने गरेका छन्। सरकारी तथ्यांकअनुसार मासिक १० अर्बभन्दा बढी क्षति व्यहोरेको पर्यटन क्षेत्रले पुनः लयमा फर्किएको छ। पर्यटन क्षेत्रलाई नै पुनरोत्थान गर्ने गरी पर्यटन मन्त्रालयले पर्यटन क्षेत्र पुनरुत्थान कार्यक्रम सार्वजनिक पनि गरेको छ। कोभिडले थलिएको पर्यटनलाई पुनः लयमा फर्काउन पर्यटन पुनरुत्थान कार्ययोजना सार्वजनिक गर्दै सन् २०२३ देखि २०३२ लाई नेपाल पर्यटन दशकको अवधारणा अघि सारिएको छ। अघिल्ला पर्यटनमन्त्री जीवनराम श्रेष्ठले पर्यटन दशकलाई कार्यान्वयन गर्ने गरी कार्ययोजना पनि बनाएका छन्। कार्ययोजनाको खाकाले देशैभरी बहुपक्षीय पूर्वाधारको विकास गर्ने, पर्यटन क्षेत्रको पुनरुत्थान गर्दै सन २०२४ सम्ममा पर्यटन आगमनलाई २०१९ को पूर्ववत् अवस्थामा पुर्याउने, तत्पश्चात पर्यटन आगमन प्रतिवर्ष १५ प्रतिशतको वृद्धि गरी सन २०३२ सम्ममा संख्या ३५ लाख पुर्याउने र आगामी १० वर्षभित्र पर्यटन क्षेत्रमा थप १० लाख नयाँ रोजगारी सिर्जना गर्ने लक्ष्य लिइएको छ। यसका साथै प्रतिपर्यटक प्रतिदिन खर्च ४८ डलरबाट १२५ पुर्याउनुका साथै देशको कुल ग्राहस्थ उत्पादनमा पर्यटनको योगदानलाई १० प्रतिशतसम्म पुर्याउने लक्ष्य छ। तर, अब आउने नयाँ पर्यटनमन्त्रीको नीतिले मात्र यो कार्ययोजना अघि बढ्नेनबढ्ने टुंगो लाग्ने बोर्डका प्रमुख कार्यकारी रेग्मी बताउँछन्। उक्त कार्ययोजना कार्यान्वयनका लागि बोर्डलाई केन्द्रमा राखिएको छ। आइतबारबाट औपचारिक रूपमा सुरु भएको पोखरा अन्तर्राष्ट्रिय विमानस्थलसँगै त्रिभुवन अन्तर्राष्ट्रिय विमानस्थल र भैरहवा अन्तर्राष्ट्रिय विमानस्थलसँगै ३ अन्तर्राष्ट्रिय विमानस्थल सञ्चालनमा आइसकेका छन्।"
आन्तरिक उडानबाट अन्तर्राष्ट्रिय विमानस्थल उद्घाटन,"पोखरा : जमिन अधिग्रहण गरेको ४७ वर्षपछि पोखरा अन्तर्राष्ट्रिय विमानस्थल आइतबारदेखि सञ्चालनमा आएको छ। तर, पहिलो दिन आन्तरिक उडान मात्रै भए। अन्तर्राष्ट्रिय उडान भने भएन। यसको टुंगो अझै लागिनसकेको पोखरा अन्तर्राष्ट्रिय विमानस्थलका प्रमुख विक्रम गौतमले बताए। देशकै तेस्रो अन्तर्राष्ट्रिय विमानस्थल आइतबार प्रधानमन्त्री पुष्पकमल दाहाल प्रचण्डले एक भव्य समारोहबीच उद्घाटन गरेका हुन्। आइतबारै पोखराबनारस, बनारसपोखरा उडान भर्ने गरी बुद्ध एयरले अनुमतिका लागि भारतलाई पत्राचार गरेको थियो। तर, कुनै प्रतिक्रिया नआएकाले उक्त रुटमा उडान हुन नसकेको हो। पोखराबाट विभिन्न देशमा सीधा उडान भर्न थाई स्माइल, जजिरालगायतले चासो देखाएर अध्ययन गरिरहे पनि टुंगो भने अझै लागेको छैन। आन्तरिक उडान आइतबारदेखि नै नियमित रूपमा यही विमानस्थलबाट हुन थालेको छ। आन्तरिक विमानस्थलबाट पोखराजोमसोमसहित हेलिकप्टर र अल्ट्रालाइट उडान हुनेछ। अन्तर्राष्ट्रिय विमानस्थलमा बोइङ ७५७ र एअरबस ३२० सम्मका विमान उडान तथा अवतरण गर्न सक्छन्। २४ सै घण्टा चल्न सक्ने व्यवस्थित विमानस्थल बनेको नागरिक उड्डयन प्राधिकरणका महानिर्देशक प्रदीप अधिकारीले बताए। उनका अनुसार वर्षमा १० लाख जना आउजाउ गर्न सक्छन्। प्रतिघण्टा ६ सय १० जना क्षमताको छ। ठूलो मेहनतले यो विमानस्थल बनेको उनले बताए। पोखरामा अन्तर्राष्ट्रिय विमानस्थल उद्घाटनका क्रममा आइतबार शिलालेख अनावरण गर्दै प्रधानमन्त्री पुष्पकमल दाहाल। प्रधानमन्त्री दाहालले यो विमानस्थल सञ्चालनसँगै आफू जन्मिएको कास्की सोझै धेरै देशसँग जोडिने अवस्थामा पुग्दा निकै खुसी लागेको बताए। स्थानीयवासीको वर्षौंदेखिको चाहना पूरा भएको छ, दाहालले भने, विमानस्थल सञ्चालनसँगै देशकै अर्थतन्त्रमा पनि योगदान पुग्नेछ। सामाजिक न्याय, सुशासन र समृद्धिलाई मूलमन्त्र बनाएर अघि बढ्ने, बाँकी जीवन आर्थिक विकास र समृद्धिका लागि बिताउने उनको भनाइ थियो। प्रधानमन्त्रीले निजगढ अन्तर्राष्ट्रिय विमानस्थल निर्माण प्रक्रिया पनि छिट्टै अघि बढाइने बताए। देशलाई कनेक्टिभिटिको क्षेत्रमा नयाँ युगमा प्रवेश गर्ने अठोट पनि उनले गरे। निजगढ विमानस्थल सर्वोच्च अदालतले दिएको आदेशपछि निर्माण अघि बढाउने सम्बन्धमा अन्योल छ। उपप्रधान एवं अर्थमन्त्री विष्णुप्रसाद पौडेलले विमानस्थलको भरपुर सदुपयोग गरेर अघि बढ्नुपर्ने बताए्। सरकारले अन्तर्राष्ट्रिय नागरिक उड्डयन संगठनसँग समन्वय गर्ने उनको भनाइ थियो। मन्त्री पौडेलले अन्तर्राष्ट्रिय विमानस्थललाई पूर्णक्षमतामा सञ्चालन गर्न सरकारले सहयोग गर्ने बताए। अन्तर्राष्ट्रिय उडानसँगै पोखरा बिभिन्न देशसँग सोझै जोडिने र पर्यटक आगमनमा वृद्धि हुने विश्वास उनले दिलाए। गण्डकी प्रदेशका मुख्यमन्त्री कृष्णचन्द्र नेपाली पोखरेलले विमानस्थल बनाउन लिएको ऋणलाई अनुदानमा परिणत गर्न चीन सरकारसमक्ष अनुरोध गरेका थिए। चिनियाँ एक्जिम बैंकले विमानस्थल बनाउन ७५ प्रतिशत ऋण लगानी गरेको छ। २५ प्रतिशत चीन सरकारले अनुदान दिएको छ। मुख्यमन्त्री पोखरेलले बाँकी ७५ प्रतिशत पनि अनुदानमा परिणत गर्न अनुरोध गरेका हुन्। पोखरा महानगरपालिकाका मेयर धनराज आचार्यले पर्यटकीय सहर पोखरालाई पर्यटकीय राजधानीका रूपमा घोषणा गर्न पटकपटक अनुरोध गरिए पनि हुन नसकेको बताए। पोखरालाई पर्यटकीय राजधानी घोषण गरी थप पर्यटकीय आकर्षणका पूर्वाधार तयार गरी पर्यटन विकासमा लाग्नुपर्ने उनको भनाइ थियो। २०३२ सालमा ३१ सय रोपनी जमिन अधिग्रहण गरी काम सुरु गरिएको थियो। त्यसअघि यो ठाउँ घरबस्ती, पहेलै धान झुल्ने खेत, हरियाली तरकारी बारी थियो। पटकपटक गरी अधिग्रहण गरिएको ३८ सय ९९ रोपनी जमिनमा विमानस्थल बनेको हो। यसमा चीनको एक्जिम बैंकको २२ अर्ब सहुलियतपूर्ण ऋण र अनुदान सहयोग छ। अन्तर्राष्ट्रिय उड्डयन संस्था (आइकाओ)को मापदण्डभित्र रहेर फोरडी मोडलमा विमानस्थल बनेको हो। विमानस्थल उद्घाटनमा हजारौं पोखरेलीको उल्लासपूर्ण उपस्थिति देखिएको थियो। कार्यक्रममा हेलिकप्टरबाट पुष्पवृष्टि गरिएको थियो। पहिलो पटक अवतरण गरेका जहाजलाई पानीको फोहोराले स्वागत गरिएको थियो। विमानस्थल निर्माणका परिकल्पनाकार तत्कालीन गण्डकी अञ्चलका अञ्चलाधीश शंकरराज पाठकलाई रथारोहणसहित नागरिक अभिनन्दन गरिएको थियो। उनले जमिन अधिग्रहणका लागि महत्वपूर्ण भूमिका निर्वाह गरेका थिए। प्रधानमन्त्री प्रचण्डले गरे पोखरा अन्तर्राष्ट्रिय विमानस्थलको उद्घाटन पोखरा अन्तर्राष्ट्रिय विमानस्थल आर्थिक विकासको अर्को खम्बा : प्रधानमन्त्री प्रचण्ड पोखरा अन्तर्राष्ट्रिय विमानस्थल बीआरआईअन्तर्गतको परियोजना रेहेको चीनको विवादास्पद दाबी चीनद्वारा बीआरआई परियोजनाको व्यर्थ दाबी"
युनाइटेड सिमेन्टले ट्रंकलाइन बापतको १६ करोड बक्यौता तिर्नुपर्ने,"काठमाडौं : धादिङ जिल्ला अदालतले नेपाल विद्युत प्राधिकरणको पक्षमा फैसला गर्दै महसुलबापत १६ करोड बढी रकम उठाउन पाउने बाटो खुला गरिदिएको छ। न्यायाधीश स्वीकृति पराजुलीको एकल इजलाशले युनाइटेड सिमेन्ट प्रालिको बक्यौता रकम १६ करोड १९ लाख ४१ हजार ८९९ रुपैयाँ उठाउन प्राधिकरणलाई बाटो खुला गरिदिएको हो। युनाइटेड सिमेन्टले उक्त रकम नतिर्ने भनि जिल्ला अदालत धादिङमा दिएको दाबीलाई नठहर्ने फैसला गरेको हो। 'विसं २०७६ सालमा दर्ता भएको चार वर्ष पुरानो निर्णय बदर मुद्दाका वादीको माग दाबीअनुसार विद्युत खपत गरेबापत तिर्न छुट बक्यौता रकमतर्फ वादी युनाइटेड सिमेन्ट प्रालिको दाबी नठहर्ने अर्थात् दाबी नपुग्ने निर्णय भएको छ,' फैसलामा भनिएको छ। यसअघि कम्पनीले उच्च अदालत पाटनमा उत्प्रेषण परमादेशको मुद्दा दायर गरेपनि प्राधिकरणको पक्षमा निर्णय भएको थियो। सोपछि कम्पनीले जिल्ला अदालत धादिङमा मुद्दा दर्ता गराएको थियो। तर, सोमबारको फैसलामा कम्पनीले प्रक्रिया नपुर्याएको ठहर गरेको छ। 'युनाइटेड सिमेन्ट प्रालिले उच्च अदालत पाटनमा रिट दायर गरेकोमा तत्कालीन न्यायाधीशद्वय नहकुल सुवेदी र टेकनारायण कुँवरको इजलासबाट २०७५ मा दर्ता भएको रिट खारेज गर्दा अन्य कुराहरूको अतिरिक्त वादीले ट्रंक लाइनबाट विद्युत आपूर्ति लिएको र विद्युत महसुल संकलन विनियमावली,२०५३ को विनियम ५(२) तथा ५(५) बमोजिम निवेदकले अनुसूची १(क) बमोजिम ट्रंकलाइन तथा डेडिकेटेड फिडरको महसुल दर तिर्नुपर्ने देखिएकोमा नेपाल विद्युत प्राधिकरणबाट उक्त बिलिङ छुट भएको भनी छुट बिलिङ र सोसम्बन्धी प्रत्राचार गरेको भन्ने देखिन आयो,' फैसलामा भनिएको छ। नेपाल विद्युत प्राधिकरण विद्युत महसुल संकलन विनियमावली २०७३ को विनियम ५(१३) र विद्युत वितरण विनियमावली, २०६९ को नियम ४५ मा बिलिङलगायत नियमावली बमोजिम भए गरेको काम कारबाही र निर्णय उपर चित्त नबुझ्ने व्यक्तिले सोही नियममा उल्लेखित प्रक्रिया अवलम्बन गर्नुपर्ने फैसलमा उल्लेख छ। तर वादी युनाइटेड सिमेन्टले उक्त प्रक्रिया अवलम्बन नगरी सोझै रिट क्षेत्राधिकारको माध्यमबाट अदालत प्रवेश गरेकाले माग बमोजिम रिट जारी गर्नुपर्ने अवस्था विद्यमान नदेखिएको फैसलामा भनिएको छ।"
चीनद्वारा बीआरआई परियोजनाको व्यर्थ दाबी,"काठमाडौं : पोखरा अन्तर्राष्ट्रिय विमानस्थल आइतबारदेखि सञ्चालनमा आउने भएपछि चिनियाँ राजदूतावासका प्रवक्ताले शनिबारै ट्विटरमा लेखे, यो नेपालचीन बीआरआई सहयोगको प्रमुख परियोजना हो। नेपाल सरकार र नेपाली जनतालाई हार्दिक बधाई ! चिनियाँ कार्यवाहक राजदूत वाङ सिनले आइतबार उद्घाटन समारोहमा सम्बोधन गर्दै भने, पोखरा अन्तर्राष्ट्रिय विमानस्थल चीनले नेपालसँगै बेल्ट एन्ड रोडलाई संयुक्त निर्माणका लागि उज्ज्वल व्यापार कार्ड बनेको हो। चीनले यसरी हतारहतार यो परियोजनालाई बीआरआईअन्तर्गतको भनेर अनावश्यक दाबी गरिरहेको विज्ञ बताउँछन्। तालुक निकाय संस्कृति, पर्यटन तथा नागरिक उड्डयन मन्त्रालय र नेपाल नागरिक उड्डयन प्राधिकरणका अधिकारी पनि यो बीआरआईअन्तर्गत नभएको स्पष्ट पार्छन्। उनीहरूका अनुसार उक्त विमानस्थल विशुद्ध चिनियाँ ऋण लगानीमा बनेको हो। बीआरआई सम्झौतामा नेपालले हस्ताक्षर गरे पनि कार्यान्वयनमा आउन नसकेको मन्त्रालयका सहसचिव बुद्धिसागर लामिछानेको भनाइ छ। प्राधिकरणको राष्ट्रिय गौरव आयोजना प्रमुख बाबुराम पौड्याल कुनै पनि सरकारी दस्तावेजमा पोखरा विमानस्थल बीआरआईअन्तर्गतको भनेर उल्लेख नभएको बताउँछन्। उनका अनुसार उक्त आयोजना बनाउन २१५९ मिलियन अमेरिकी डलरमा चीनसँग ऋण सम्झौता भएको थियो। पूर्वअर्थमन्त्री डायुवराज खतिवडाका अनुसार पोखरा विमानस्थल बीआरआईको अवधारणामा नेपालले सम्झौता गर्नुभन्दा अगाडि नै सुरु भएको हो। चीनलाई बीआरआईअन्तर्गतका आयोजना लिखित रूपमा दिँदा पनि कार्यान्वयन नभएको उनको भनाइ छ। चीनको एकतर्फी व्याख्यामा मात्र बीआरआईअन्तर्गत भएको उनी बताउँछन्। पोखरा अन्तर्राष्ट्रिय विमानस्थल बनाउन चीनको एक्जिम बैंकबाट एकदमै महँगोमा ऋण लिइएको बताउँछन् पूर्वराजदूत विजयकान्त कर्ण। बीआरआईअन्तर्गत छनोट गरेका नेपालका परियोजना ९ वटा छन्। त्यसमा यो विमानस्थल पर्दैन, कर्ण भन्छन्, चीनले कुन आधारमा बीआरआईको भनेको हो ? यस अवधारणामा बल्ल केरुङकाठमाडौं प्रसारणलाइन र रेल मार्गको सम्भाव्यता अध्ययन सुरु हुन लागेको छ। पूर्वअर्थसचिव कृष्णहरि बास्कोटा चीनको सरकारी बैंक एक्जिम बैंकबाट ऋण लगानी भएको तर बीआरआई भन्ने थाहा नभएको बताउँछन्। पोखरा अन्तर्राष्ट्रिय विमानस्थल बीआरआईअन्तर्गतको परियोजना रेहेको चीनको विवादास्पद दाबी अर्का पूर्वअर्थसचिव पुरुषोत्तम ओझा भने सन् २०१७ मा भएको बीआरआईको सम्झौतामा नेपाल र चीनबीचको सहायता बीआरआईअन्तर्गतको हुने भन्ने उल्लेख भएको दाबी गर्छन्। नेपालको तेस्रो ठूलो अन्तर्राष्ट्रिय विमानस्थल आइतबारदेखि सञ्चालनमा आएको हो। ४० वर्षअघि जग्गा अधिग्रहण गरिएको थियो। सन् २०११ आयोजनाको काम सुरु भएको र सन् २०१७ मार्चमा नेपाल र चीन सरकारबीच ४ वर्षमा सम्पन्न गर्ने गरी ऋण सम्झौता भएको थियो। करिब २ प्रतिशत व्यावसायिक ऋण लगानीमा यो आयोजना बनेको हो। नेपाल नागरिक उड्डयन प्राधिकरणले ऋणको ब्याज सन् २०२३ को मार्चदेखि बुझाउनुपर्नेछ। सरकारले यो विमानस्थल बनाउन एक्सपोर्ट इम्पोर्ट बैंक अफ चाइना एक्जिम बैंकबाट २१५९६ मिलियन अमेरिकी डलर सहुलियतपूर्ण ऋण लिएको थियो। कुल ऋणको ७५ प्रतिशतको ब्याज २ प्रतिशत हुने र २५ प्रतिशतको शून्य ब्याजदर हुने व्यवस्था छ। २० वर्ष अवधिका लागि लिएको ऋणको ग्रेस पिरियड (छुट अवधि) सात वर्षको छ। सात वर्षसम्म ब्याज तिर्नुपर्दैन। सरकारले २ प्रतिशतमा लिएको ऋण प्राधिकरणलाई ५ प्रतिशतमा दिएको छ। डलर उतारचढावको जोखिम वहन गर्ने गरी सरकारले ५ प्रतिशतमा प्राधिकरणलाई ऋण दिएको हो। नेपालमा हुने वैदेशिक लगानीमा सबैभन्दा महँगो ब्याजको ऋण चीनकै हो। अन्य सहायतामा ऋण र अनुदान नै हुने भए पनि यो भने पूर्ण ऋण हो। के हो बीआरआई परियोजना ? बेल्ट एन्ड रोड इनिसिएटिभ (बीआरआई) चीनले भूमिमा आधारित सिल्क रोड इकोनोमिक बेल्ट (एसआरईबी) र समुद्रमा जाने समुद्री सिल्क रोड (एमएसआर) मार्फत कनेक्टिभिटी र व्यापार सञ्जाल बढाउन युरेसियन (युरोप र एसिया) देशहरूलाई प्रस्ताव गरेको विकास रणनीति हो। चिनियाँ राष्ट्रपति सी चिनफिङले सन् २०१३ मा इन्डोनेसियामा जोइन ह्यान्ड्स इन बिल्डिङ चाइनाआसियान कम्युनिटी अफ सेयर्ड डेस्टिनी विषयमा सम्बोधन गर्दै पहिलो पटक एक्काइसौं शताब्दीको सामुद्रिक सिल्क रोड पहलबारे खुलासा गरेका थिए। यस पहलमा छ वटा भूमि कोरिडोर र एक समुद्री रेशम मार्ग छ। विश्वको ७० प्रतिशत जनसंख्या र चीनको ८ ट्रिलियन अमेरिकी डलर बराबरको लगानी रहेको यस भव्य चिनियाँ परियोजनामा १ सयभन्दा बढी देशले हस्ताक्षर गरिसकेका छन्। नेपालले पनि पुष्पकमल दाहाल प्रचण्ड अघिल्लो पटक प्रधानमन्त्री भएको बेलामा सन् २०१७ मे १२ मा काठमाडौंमा बीआरआई परियोजनामा हस्ताक्षर गरेको थियो। तत्कालीन परराष्ट्रसचिव शंकरदास बैरागी र नेपालका लागि चिनियाँ राजदूत यू हङ्गले उक्त सम्झौताको कार्ययोजनामा हस्ताक्षर गरेका थिए। हस्ताक्षरको बखत तत्कालीन अर्थमन्त्री कृष्णबहादुर महरा र परराष्ट्रमन्त्री प्रकाशशरण महतको पनि उपस्थिति थियो।"
सहकारी बैंकमा नयाँ नेतृत्व,"ललितपुर: राष्ट्रिय सहकारी बैंकको १९औं वार्षिक साधारणसभाले नयाँ नेतृत्व चयन गरेको छ। पुस १६ गते एकाइ सभा सम्पन्न गरी सोमबार एकाइ स्तरबाट छनौट भएका प्रतिनिधिको निर्णय प्रमाणित गर्ने सभा काठमाडौंमा सम्पन्नभ एसँगै १९औं वार्षिक साधारण सभा सम्पन्न भएको हो। आगामी ४ वर्षे कार्यकालका लागि केबी उप्रेतीको अध्यक्षतामा १५ सदस्यीय सञ्चालक समिति र लक्ष्मीप्रसाद उप्रेतीको संयोजकत्वमा ३ सदस्यीय लेखा सुपरीवेक्षण समिति चयन गरेको निर्वाचन उपसमितिका संयोजक सुमन पौडेलले बताए। सञ्चालक समिति सदस्यमा प्रदेश नम्बर१ बाट महेन्द्र कुमार गिरी, मधेश प्रदेशबाट विश्वनाथ मण्डल, बागमती प्रदेशबाट रामहरि बजगाई, गण्डकी प्रदेशबाट रामबहादुर जीसी, कर्णाली प्रदेशबाट कालीबहादुर महतारा, लुम्बिनी प्रदेशबाट विजया धिताल र सुदूरपश्चिम प्रदेशबाट शिवा थापा चयन भए। खुल्ला सञ्चालक सदस्यमा केदार मानन्धर, माधवलाल देवकोटा, ध्रुवराज विष्ट, मनोजकुमार थापा मगर चयन भएका छन्। बैंकको महिला सञ्चालकमा अमृता सुब्बा, तारा गुरुङ र पार्वती थापा चयन भए। लेखा सुपरिवेक्षण समिति सदस्यमा केशव प्रसाद सापकोटा र चन्द्रकुमारी पराजुली चयन भए। खुल्ला सञ्चालकहरू केदार मानन्धर, मनोज कुमार थापा मगर, माधवलाल देवकोटा र ध्रुव राज विष्ट, लेखा सुपरिवेक्षण समिति सदस्यतर्फ खुल्लामा केशवप्रसाद सापकोटा र महिला कोटामा चन्द्र कुमारी पराजुली र कर्णाली प्रदेश सञ्चालकमा कालीबहादुर महतारा निर्वाचित भए। अन्य पदमा भने निर्विरोध भएको थियो।"

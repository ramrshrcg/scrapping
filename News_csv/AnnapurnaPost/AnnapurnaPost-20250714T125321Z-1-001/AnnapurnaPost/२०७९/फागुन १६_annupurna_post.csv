शीर्षक,विवरण
विकल्प : परिस्कृत प्रजातन्त्र,"राम्रा, असल अनि अझै इमान्दार नेतृत्व निर्माणमा जोड दिनुपर्छ। शक्ति हस्तान्तरण र पुस्तान्तरणको अभ्यासमा लाग्नुपर्छ। निरन्तर तरल र अन्त्यहीन अनिश्चितता नेपाली राजनीतिका स्थायी विशेषता हुन्। यहाँ जतिखेर जे पनि हुन सक्छ। कुनै बेला बेलायती संसद्ले महिलालाई पुरुष र पुरुषलाई महिला बनाउनबाहेक अन्य सबै कार्य गर्न सक्छ भन्ने मान्यता राखिन्थ्यो। नेपालको राजनीतिमा पनि अनेकन नसोचिएका परिघटनाहरू स्वाभाविक र स्वीकार्य देखिन्छन्। वर्तमान सरकार बनेदेखि राष्ट्रपतिको निर्वाचन नजिकिँदै गर्दाका दुई महिनाभन्दा कमको समयमा पनि अनेकन यस्ता उदाहरण व्याप्त छन्। विगत केही दिनदेखि त छिटफुट सहरहरूमा राजतन्त्रपक्षीय जुलुस पनि देखिँदैछ। संसद्मा समेत यस विषयले राम्रै बहस पाएको छ। पूर्वराजाको विज्ञप्ति र त्यसको आशयप्रति गम्भीर खेद र निन्दा व्यक्त गरिएको छ। श्री ५ महाराजाधिराज भनेको को र कुन हैसियत हो भनेर प्रश्न सोधिएका छन्। यी प्रश्नभन्दा पनि वर्तमान प्रधानमन्त्रीलाई व्यंग्य र उनको निःसन्देहताप्रति कटाक्ष हो। संघीय गणतन्त्रको स्थापनासँगै निर्मूल भएको राजतन्त्रको विषयमाथि सामाजिक सञ्जालमा फरकफरक चर्चापरिचर्चा सुरु भएका छन्। देशमा पुनः राजतन्त्रको अभाव र आवश्यकता महसुस भएको भनेर टीकाटिप्पणी गर्न हतार गर्नेहरूको जमघट पनि यदाकदा देखिन्छ। मानवीय चेतनाले कतिपय विषय अनि अवस्थामा फरकफरक दृष्टिकोण राख्नु स्वाभाविक एवं अभिव्यक्ति स्वतन्त्रताको हकसमेत हो। शान्तिपूर्वक नाराजुलुस गर्नु संविधानप्रदत्त मानव अधिकारको उपयोग पनि होला। राजतन्त्रका सवालमा केही अपवादका सिद्धान्त तथा व्यवहार पनि नदेखिएका होइनन्। यद्यपि प्रजातन्त्रको विकल्प राजतन्त्र हुन सक्ने र त्यसका लागि सडकमा नागरिकको समूह आउनुपर्ने भन्ने कुरा किञ्चत जायज हुँदैन र भएको छैन। अपवादका सिद्धान्त तथा व्यवहार नेपालमा अझै पनि राजतन्त्रको सम्भावना भएको आत्मरतिमा रमाउने एउटा सानो समूह बाँकी नै छ। उक्त समूहका लागि तीन वटा अपवादहरूको सूची सन्दर्भ सामग्री बन्न सक्छ। विख्यात राजनीतिक चिन्तकदेखि दार्शनिकसम्मले यदाकदा राजनीतिमा असीमित र असामान्य सम्भावनाहरूको अवस्था रहने बताउँछन्। यसरी सतहमा आएको आधारहीन र अमूर्त तर्क सायद पहिलो रोमाञ्चकता हो। प्राचीन ग्रिक दार्शनिक अरस्तुले अन पोलिटिक्स नामक पुस्तकभित्र सरकारका चक्रीय परिवर्तनको स्वरूप (क्लासिकल टाइपोलोजी)को व्याख्या गर्छन्। यसमा प्रजातन्त्र निष्प्रभावी भएपछि राजतन्त्रको पुनस्र्थापना हुने भनेर गरिएको तर्क दोस्रो पक्ष हुन सक्छ। प्रजातन्त्रको विकल्प केवल उच्चतम, उन्नत अनि परिस्कृत प्रजातन्त्रमात्र हो, अन्य व्यवस्था होइन। यही तन्त्रको उपचार र परिस्कृत अभ्यास चाहिँ यसको विकल्प हो। प्रजातन्त्र जति नागरिकलाई अधिकार तथा महत्तव दिने, सार्वभौमसत्ताा सुम्पने अन्य कुनै व्यवस्था छैन। बिल्कुलै फरक राजनीतिक अवस्थाका परिणामस्वरूप ब्रिटेनमा सन् १६६०, स्पेनमा १९७८ र कम्बोडियामा १९९३ मा विस्थापित राजतन्त्रको पुनस्र्थापना भएको अवस्था आत्मसन्तुष्टिको तेस्रो आधार होला। तर हाम्रो सवाल त्यति पर पुगेको छैन, गम्भीर कारणमा राजतन्त्रको अवशान भएको धेरै भएको छैन। आम जनताले राजतन्त्रको बिदाइ स्वीकार गरिसकेको पक्ष हो। नागरिकको आशा राजा वा राजसंस्थामा नभएर सफल अनि सक्षम नेतृत्व केन्द्रित छ। अपवादबाहेक राजतन्त्रमा चाहिँ उल्लेख्य प्रगति भएको र देशले सफलता अनि समृद्धिको बाटो लिएको भन्ने थिएन। लोकतन्त्र सामुल रूपमा अफापसिद्ध भएको अवस्था होइन। कुनै दिन त्यस्तो अवस्था आए पनि राजतन्त्र नभै परिस्कृत, उन्नत र पूर्ण प्रजातन्त्रमात्र त्यस्को सही विकल्प हो। परिस्कृत विकल्प प्रजातन्त्रमा पनि कहिलेकाहीं समस्या देखिन सक्छ, नेतृत्व नचाहेरै चुक्न सक्छन्। हरेक अविकास वा कमजोर प्रगतिमा व्यवस्थालाई दोष दिन सजिलो छ। यसका पनि आफ्नै सीमितता, अप्ठ्यारा, अनि असहजता अवश्य र प्रशस्त हुन्छन्। देशमा एक राष्ट्रपति, एक उपराष्ट्रपति, एक प्रधानमन्त्री, केही मन्त्रीहरू, केही सय सांसद अनि राज्यकोषबाट बेतनभोगी केही हजार सरकारका सहयोगीहरू छन्। तर नागरिकको संख्या त्योभन्दा हजारौं गुणा बढी छ। जसको समूह ठूलो र आयातन फराकिलो छ, स्वभावैले उसले गर्नुपर्ने योगदान र निभाउनुपर्ने भूमिका पनि अनुपातिक हिसाबमा ठू्लै हुन्छ। हरेक लोकप्रिय कुरा नै सत्य वा लाभदायकसमेत हुन्छ भन्ने छैन। उत्तेजित जोसले जकडेको भीडबाट वैधानिक लोकतन्त्रको विकल्प खोज्नु केवल भीडतन्त्र हो। यस्ता विषयमा कहिलेकाहीं अनावश्यक राजनीतीकरण हुन सक्छ। गोटेनवर्ग विश्वविद्यालय स्विडेन मातहतको भिडेम इन्स्च्यिुटबाट सार्वजनिक पछिल्लो प्रतिवेदनले अत्यधिक विद्युतीकरण (एक्सट्रिम डिजिटलाइजेसन) र विषाक्त तथा षड्यन्त्रमूलक राजनीतीकरण (टक्सिक पोलिटिसाइजेसन)लाई लोकतन्त्रका प्रमुख चुनौती सम्झन्छ। राजतन्त्रको पक्षमा हुने सानातिना प्रदर्शन यही अवस्थाका उपज हुन्। अर्कोतिर देशको सामुल समृद्धि तथा सभ्यता उन्मुख परिवर्तन चाहिँ नेतृत्वको कौशलसँगै आम नागरिक चरित्र तथा चिन्तनबाट अभिप्रेरित हुन्छ। नागरिकले समेत आफ्नो भूमिकामा व्यापक परिवर्तन र संशोधन गर्नुपर्छ। हामी अरू सबैलाई सल्लाह दिन र आलोचना गर्न व्यस्त रहन्छौं तर आफ्नो काम गर्न चाहिँ जान्दैनौं। यहाँ शिक्षकप्राध्यापकहरू आफ्नो काम छाडेर राजनीति गर्छन् र दोष सरकारलाई दिन्छन्। सरकारी वेतनधारी कर्मचारी आफू नागरिकप्रति असहयोग र सेवा प्रवाहमा सुस्तता देखाउँछन् तर कमजोरी व्यवस्थामा देख्छन्। देश बनाउन योगदान गर्नुपर्ने युवा पुस्ता रैती सरहको आत्मसम्मानविहीन जीवन बिताउन जुनसुकै हालतमा पनि विदेश भासिन लालायित छ। यसमा अलिकति पनि असहजता अनुभव गर्दैनन् तर आक्रोश चाहिँ लोकतन्त्रमाथि पोख्छन्। व्यापारी, व्यवसायी, पेसाकर्मी, समाजसेवीलगायत सबका सब यहाँ आफ्नो क्षेत्रलाई लथालिंग छाडेर अरूलाई सुझाव दिन अथवा गणतन्त्रमाथि प्रायोजित विरोध गर्न उत्साहित रहन्छन्। यस्तो भड्किलो नागरिक समूह रहँदासम्म केवल व्यवस्थाको नाम लोकतन्त्र राखेकै भरमा चाहिँ अपेक्षित प्रगति गर्न सम्भव रहँदैन। व्यवस्था असफल भन्नेहरू सबैले आफूलाई र आफ्नो जिम्मेवारी भएको ठाउँ कति सुधार्न सकियो भन्ने आत्मसात् किन गर्दैनन् ? व्यवस्थालाई उत्पादक वा अनुत्पादन बनाउन राम्रो व्यक्ति निर्माण गर्ने नागरिक भूमिका अहम् हुने कुरा किन खोजिँदैन ? खराब नेताको ठाउँमा राम्रो नेतामात्र प्रजातन्त्रको विकल्प हो। नैतिकवान् अनि इमान्दार नेतृत्व नभएको अवस्थामा त्यस्तो नेतृत्व कौशलको विकास नै प्रजातन्त्रको अनुपम आकर्षण हो। हामी बिरामी भएर अस्पतालमा गएको बखत यदाकदा चिकित्सकले राम्रो उपचार तथा शल्यक्रिया गर्न नसकेको महसुस हुन सक्छ। त्यस्को विकल्पको रूपमा गैरचिकित्सकीय अप्राविधिक अन्य मानिसको छनोट र खोजी गर्दैनौं। कुनै पाइलटले हवाईजहाजलाई राम्रो गरी उडान गराई यात्रुलाई सहज, भयरहित अनि सुरक्षित तवरबाट गन्तव्यमा अवतरण गर्न नसके उसको सट्टा कुनै बस चालकलाई करारमा लिने कुरा हुन सक्दैन। उसको अलवा अर्को दक्ष, अनुभवी र इमान्दार अझै गुणस्तरीय पाइलटमात्र अदक्ष पाइलटको विकल्प हुन सक्छ। कमसल चिकित्सकको विकल्प योग्य र दक्ष चिकित्सकमात्र हो, धामी वा झाँक्री होइन। त्यस्तै राजनीतिकर्मीबाट अपेक्षित कार्यसम्पादन नभएको अथवा प्रजातन्त्रले आशातित सफलता र नतिजा प्रदान गर्न नसकेको महसुस हुँदा त्यस्को विकल्प राजतन्त्र कदापि हुन सक्दैन। आमाबाट कहिलेकाहीं असल अभिभावकत्व प्रदान नभएमा उहाँको विकल्प सौतेनी आमा कहिल्यै होइन, भएकी आमालाई जिम्मेवार र मायालु बनाउने मात्र हो। यथार्थमा खराब नागरिकबाट खराब नेताको जन्म हुन्छ। अधिकांश समय हामी नागरिक पनि नेतृत्वलाई आम समुदायको अनि सम्पूर्ण जनसरोकारभन्दा आफ्नो व्यक्तिगत अथवा पारिवारिक लाभमा मात्र बढी प्रयोग गर्न खोजिरहेका हुन्छौं। आफूलाई फाइदा हुने काम गर्दा सबै ठीक, नभए बेठीक देख्छौं। सरकारभन्दा नागरिक जहिल्यै उपल्लो स्थानमा हुन्छन्। प्रजातन्त्रको परिभाषा तथा भाषिक संरचना दुवैले जनतालाई प्राथमिकतामा राखेको छ। डेमोको अर्थ जनता अनि क्रेसी भनेको पावर अथवा शक्ति हो। अब्राहम लिंकनको परिभाषामा त जनताको लागि जनताले जनतालाई नै गर्ने शासन प्रजातन्त्र हो। यसरी हेर्दा सफल प्रजातन्त्रको लागि जनता चाहिँ सबैभन्दा बढी निर्णायक र प्रभावकारी देखिनु पर्छ। एउटा गलत कामको प्रत्युत्तर अर्को गलत कदम कदापि हुन सक्दैन। दुइवटा गलत कुरा बराबर एउटा सही कुरासमेत हुँदैन। कुनै अभिभावकले बिरामी परेको आफ्नो सन्तान अस्पतालमा लगेर त्यही छाडी अर्को कोहीलाई टिपेर हिँड्छु र सन्तान सुखको आभास गर्छु भन्नु एक सानदार भ्रम अनि आपराधिक कर्म दुवै हुन्छ। आफ्नो अपनत्व भएको वैधानिक सन्तानलाई नै सकेसम्मको प्रयास लगाएर स्वस्थ्य बनाउँदामात्र सन्तोष मिल्छ, संगतिपूर्ण पनि हुन्छ। प्रजातन्त्रमा कहिलेकाहीं नेृतत्व कमजोर देखिन अनि अल्मलिन सक्छ। हाम्रो सवालमा पनि त्यस्तो भएको छ। आन्तरिक टकरावले सत्तासीन तथा प्रतिपक्ष दुवै दल प्रशस्त ग्रसित भएको सर्वज्ञात छ। नेतृत्वले नागरिक अपेक्षाका काममा जोडबल तथा अतिरिक्त प्रयास गर्नुपर्ने स्पष्ट छ। यद्यपि अब त्यस्को विकल्प अर्कै तन्त्र भन्ने होइन। यही तन्त्रको उपचार र परिस्कृत अभ्यास चाहिँ यसको विकल्प हो। प्रजातन्त्र जति नागरिकलाई अधिकार तथा महत्त्व दिने, सार्वभौमसत्ता सुम्पने अन्य कुनै व्यवस्था छैन। फुटवल खेल्न मैदानमा उत्रिएका खेलाडीबीच कहिलेकाहीं तोकिएको समयमा कुनै समूूहबाट पनि गोल नहुन सक्छ। खेल त नसकिएला जस्तो छ, कुनै नतिजा आएन भनेर खेल टुंग्याउँदै नतिजा दिनकै लागि आफ्नै पोस्टमा गोल हान्न सुहाउँदैन। प्रजातन्त्रको विकल्पमा अन्य तन्त्रको वकालत यस्तै आत्मघाती हुनेछ। विजयका लागि खेलाडीले अझै राम्रो खेल्नुपर्छ, प्रशिक्षकले राम्ररी प्रशिक्षित गर्नुपर्छ। आफू हारेर अरूलाई जिताउने अभिप्राय (म्याच फिक्सिंग) हरेक आधारमा आफैंलाई धोका अनि देशमाथि समेत बेइमानी हो। घर चुहियो भने छाउनुपर्छ, भत्काएर सडकमा सुत्ने अस्वाभाविक बहुलठ्ठीपना देखाउनु हुँदैन। राम्रा, असल अनि अझै इमानदार नेतृत्व निर्माणमा जोड दिनुपर्छ। अरूले गर्न नसकेको भए त्यस्तो आँट र विश्वास भएको नागरिक पंक्ति अगाडि आउनुपर्छ। शक्ति हस्तान्तरण र पुस्तान्तरणको अभ्यासमा लाग्नुपर्छ। वैकल्पिक नेतृत्व तयार हुनुपर्छ। प्रजातन्त्रलाई नै सर्वाधिक हितकारी र परिणाममुखी बनाउन नागरिकले समेत नेृतत्वलाई दबाब अनि सहयोग बढाउनुपर्छ। प्रजातन्त्रको विकल्प केवल उच्चतम, उन्नत अनि परिस्कृत प्रजातन्त्रमात्र हो, अन्य व्यवस्था होइन।"
"नेपालको अपराजित यात्रा कायमै, मलेसिया १० विकेटले पराजित","काठमाडौं: ओपनरद्वय दीपक बोहरा र अर्जुन कुमालले पहिलो विकेटका लागि ७३ रनको अविजित साझेदारी गरेपछि यू१९ क्रिकेट विश्वकपको एसिया छनोटमा नेपालले मलेसियामाथि १० विकेटको शानदार जित निकालेको छ। यूएईमा जारी प्रतियोगितामा नेपालको यो लगातार चौथो जित हो। यूएईको मलेक क्रिकेट मैदान अज्मानमा मंगलबार टस हारेपछि फिल्डिङमा आएको नेपालबाट दीपेशले चार विकेट लिएपछि मलेसिया ७२ रनमै समेटिएको थियो। ७३ रनको लक्ष्य नेपालले नौ ओभरमा कुनै पनि विकेट नगुमाई पूरा गर्यो। नेपालको जितमा दीपक २९ बलमा आठ चौकासहित ३८ रनमा अविजित रहे। अर्का ओपनर अर्जुन कुमालले २५ बलमा तीन चौकासहित २१ रनमा अविजित रहे। त्यसअघि मलेसियाका मुहम्मद अक्रम एबीडी मलेकले २६ र ओपनर मोहम्मद हैरिल हरिसनले १२ रन बनाउँनुबाहेक अन्यले दोहोरो अंकमा रन जोड्न सकेका थिएनन्। मलेसियालाई सस्तैमा समेट्न दीपेशले चार विकेट लिए। १० ओभर बलिङ गरेका दीपेशले चार मेडन राख्दै ११ रनमात्र खर्चिए। आफ्नो स्पेलको कुल ६० बलमध्ये दीपेशले ५३ डट बल फ्याकेका थिए। मिलन बोहराले दुई विकेट लिँदा सुवास भन्डारी र आकाश चन्दले समान एक विकेट लिए। नेपालले यसअघि प्रतियोगिताको पहिलो खेलमा सिंगापुरलाई ९६ रनले दोस्रो खेलमा कुवेतलाई २४३ रनले र तेस्रो खेलमा हङकङलाई नौ विकेटले पराजित गरेको थियो। चार खेलबाट आठ अंक जोडेको नेपाल अंक तालिकाको शीर्ष स्थानमा उक्लिएको छ। तीन खेलबाट ६ अंक जोडेको यूएई दोस्रो स्थानमा छ। तेस्रो स्थानमा रहेको मलेसियाको चार खेलबाट दुई अंक छ। चौथो स्थानको सिंगापुरको पनि दुई अंक नै छ। पाँचौँ स्थानको हङकङले दुई अंक जोड्दा पुछारको कुवेत भने हालसम्म अंकविहिन छ। छनोटमा नेपालसँगै, घरेलु टिम यूएई, हङकङ, मलेसिया, सिंगापुर र कुवेत सहभागी छन्। प्रतियोगिताको शीर्ष स्थानमा रहने टिमले सन् २०२४ मा श्रीलंकामा हुने एकदिवसीय विश्वकपमा छनोट हुनेछन्।"
आर्मी बन्यो भद्रपुर झापा गोल्डकप च्याम्पियन,झापा : सहिद स्मारक ए डिभिजन लिग च्याम्पियन मच्छिन्द्र फुटबल क्लबलाई पेनाल्टी सुटआउटमा हराउँदै विभागीय टोली त्रिभुवन आर्मी फुटबल क्लब प्रथम भद्रपुर झापा गोल्डकप च्याम्पियन बनेको छ। उपाधिका दाबेदार मानिएका मच्छिन्द्रलाई पेनाल्टी सुटआउटमा ४३ गोलअन्तरले पराजित गर्दै आर्मी च्याम्पियन बनेको हो। पेनाल्टी सुट आउटमा मच्छिन्द्रका रञ्जित धिमाल र देवेन्द्र तामाङको प्रहार आर्मीका गोलकिपर समित श्रेष्ठले रोक्न सफल भएसँगै आर्मीले नगद १३ लाख रुपैयाँसहित उपाधि जितेको हो। उपविजेता बनेका मच्छिन्द्रले नगद ७ लाख र ट्रफि प्राप्त गरेको छ। दर्शनले खचाखच झापास्थित मेची रंगशालामा मंगलबार भएको फाइनल खेलमा निर्धारित ९० मिनेटको खेलमा बराबरमा टुंगिएको थियो। त्यसपछि थप अत्तिरिक्त १४ मिनेटको खेल पनि गोलरहित भएपछि खेल पेनाल्टी सुटआउटमा धकेलिएको थियो।
टिकट हिनामिना र महासचिवकोषाध्यक्ष बर्खास्तको एजेन्डा एन्फा बैठकमा नथपिने,"काठमाडौं : अखिल नेपाल फुटबल संघ (एन्फा)को बुधबार बस्ने बैठकमा थप्न माग गरिएका एजेन्डा नथपिने भएका छन्। एन्फाका महासचिव किरण राईले सोमबार उपाध्यक्षद्वय विराटजंग शाही र दीपक खतिवडासहित पाँच सदस्यलाई सम्बोधन गर्दै एजेन्डा नथप्ने जानकारी गराएका हुन्। यद्यपि, एन्फाका महासचिवले यसअघि अन्नपूर्णसँगको कुराकानीमा एजेन्डा थप्नका लागि कुनै पनि पत्र सचिवालयमा दर्ता नभएको दाबी गरेका थिए। तर, आज एजेन्डा नथपिने जानकारी गराएसँगै महासचिवको दाबी गलत ठहर भएको छ। एन्फाको विधानअनुसार कार्यसमिति बैठक कम्तिमा सात दिनको समय राखेर बोलाउनु पर्ने प्रावधान छ। पदाधिकारी तथा सदस्यले एजेन्डा थप्न चाहे बैठक बोलाएको तीन दिनभित्र सचिवालयमा जानकारी गराउनु पर्ने हुन्छ। र, यसरी सचिवालयमा दर्ता भएपछि त्यसको तीन दिनभित्र एजेन्डा थपिएको वा नथपिएको जानकारी गराउनु पर्ने प्रावधान छ। तीन उपाध्यक्षसहित सात सदस्यले हस्ताक्षर गरेको पत्र बुझाएका थिए। नेपाली फुटबलको सर्वोच्च निकाय एन्फाका महासचिव किरण राईले यसअघि १७ गतेका लागि बोलाएको बैठकमा विविधसहित १९ एजेन्डा समावेश गरेका थिए। यद्यपि, वरिष्ठ उपाध्यक्ष वीरबहादुर खड्का, तीन उपाध्यक्ष दीर्घबहादुर केसी, विराटजंग शाही र दीपक खतिवडासहित सदस्यहरू रुपेश अधिकारी, रविन्द्र चन्द, रमेश व्यञ्जनकार, भरत बुढ थापा, पेमा डोल्मा लामा, टीका लामा, भोजराज शाही, मनिष जोशी, मनिराज विष्ट, महेन्द्र क्षेत्री र सरिला श्रेष्ठ गरी १५ जनाको नामसहित ५ एजेन्डा थप्न माग गरेका हुन्। थपिनुपर्ने एजेन्डाको पहिलो नम्बरमा विश्वकपको २०२२ को म्याच टिकटको विषय उठाइएको थियो। एन्फाले विश्वकपका फुटबल दर्शकका लागि किनेका टिकट हिनामिना भएको चर्चा फुटबल वृत्तमा छ। यस्तै, दोस्रो एजेन्डामा एएफसीका विभिन्न समितिका लागि नाम सिफारिस गर्ने उल्लेख छ। यस्ता थिए एजेन्डा: विश्वकप २०२२ को म्याच टिकट सम्बन्धमा । एएफसीको विभिन्न समितिको लागि नाम सिफारिस गर्ने सम्बन्धमा । उमेर समूह र सिनियर राष्टिय महिलापुरुष विजेता टिमका खेलाडीलाई घोषित पुरस्कार वितरण गर्ने सम्बन्धमा । संघको विधान २०७७ संस्करणको धारा ३८ को ६ बमोजिम महासचिव र कोषाध्यक्ष बर्खास्ती सम्बन्धमा। मिति २०७९ आश्विन १२ गते सम्पन्न विशेष साधारण सभाबाट नियुक्त हुनुभएका न्यायीक निकायहरूको सदाचार परीक्षण सम्बन्धमा। एन्फा महासचिव, कोषाध्यक्ष बर्खास्ती र टिकट हिनामिना प्रकरणलाई एजेन्डा बनाउन १३ जनाको पत्र"
भद्रपुर झापा गोल्डकपको फाइनलमा भिड्दै मच्छिन्द्र र आर्मी,"झापा : सहिद स्मारक ए डिभिजन लिग च्याम्पियन मच्छिन्द्र फुटबल क्लब र विभागीय टोली नेपाली सेनाको त्रिभुवन आर्मी क्लब उपाधी उचाल्न यो सिजनमा पहिलो पटक एकआपससँग भिड्दै छ । झापास्थित मेची रंगशालामा आज (मंगलबार) हुने प्रथम भद्रपुर झापा गोल्डकपको उपाधीका लागि दुबै टोली भिड्न लागेका हुन्। सेमिफाइनलमा मच्छिन्द्रले सशस्त्रको एपिएफलाई र आर्मीले संकटा फुटबल क्लबलाई हराउँदै उपाधि नजिक पुगेको हो । राष्ट्रिय खेलाडी सुजल श्रेष्ठको कप्तानीमा भर्खरै सातौँ राजर्षी जनक कप जितेको मच्छिन्द्र दोस्रो उपाधि उचाल्ने दाउमा छ । राष्ट्रिय खेलाडीले भरिभराउ मच्छिन्द्रलाई मैदानमा रोक्दै लिगको दोस्रो टोली आर्मी यो सिजनमा पहिलो उपाधी जित्ने मौकाको पर्खाइमा देखिएको छ । आर्मीका लागि झापा जिल्ला यसअघि नै भाग्यशाली साबित भइसकेको छ । झापा गोल्डकपको पाँचौँ संस्करणमध्ये आर्मीले चार पटक उपाधि जितेको इतिहास छ । मच्छिन्द्रका प्रशिक्षक प्रवेश कटुवाल र आर्मीका प्रशिक्षक राजु तामाङले उपाधि आआफ्नो टोलीले जित्ने दाबी गरेका छन् । गोल्डकप आयोजक समितिले हिजो सोमबार आयोजना गरेको प्रिम्याच प्रेस कन्फरेन्समा बोल्दै मच्छिन्द्रका प्रशिक्षक कटुवालले भने, यो सिजनमा मच्छिन्द्रका खेलाडीहरूले प्रशिक्षण लिइ सकेपछिको यो दोस्रो गोल्डकप हो, पहिलो गोल्डकप हामीले जित्न सफल भयौं, खेलाडीहरूको खेलप्रति म सन्तुष्ट छु । उनले भने। जित्नका लागि खेलेको बताउँदै मच्छिन्द्रका कप्तान श्रेष्ठले भने, पहिलाको दुई खेलभन्दा फाइनलमा समग्र टिमको उत्कृष्ट प्रदर्शन रहने छ । '"
सन्दीप लामिछानेको मुद्दा फास्ट ट्रयाकबाट सुनुवाइ प्रक्रिया अवलम्बन गर्नू : सर्वोच्च,"सन्दीपलाई विदेश जान दिनू काठमाडौं : सर्वोच्च अदालतले क्रिकेटर सन्दीप लामिछानेलाई धरौटीमा छोड्ने उच्च अदालत पाटनको आदेश सदर गर्दै मुलुकबाहिर गएर क्रिकेट खेल्न पाउने अनुमति दिएको छ। न्यायाधीश सपना प्रधान मल्ल र डा कुमार चुडालको संयुक्त इजलासले सोमबार लामिछाने राष्ट्रिय तथा अन्तर्राष्ट्रिय खेलाडी भएको उल्लेख गर्दै विदेशमा क्रिकेट खेल्न जान लगाएको रोकलाई फुकुवा गरेको हो। सन्दीप लामिछानेलाई विदेशमा सहभागी हुनुपर्ने क्रिकेट खेलमा विदेश जान दिनु, दिलाउनू एवं निजको राहदानी रोक्का भएको भए फुकुवा गरिदिनु भनी सम्बन्धित निकायमा लेखिपठाउनु, आदेशमा भनिएको छ। सर्वोच्चले यसअघि २०७९ पुस २८ गते उच्च अदालत पाटनले २० लाख रुपैयाँ धरौटीमा छाड्न गरेको आदेश सदर गरेको हो। तर, विदेश जानबाट लगाएको रोक भने बदर गरेको छ। मिसिलमा संलग्न कागजातको व्यहोराबाट लामिछाने राष्ट्रिय तथा अन्तर्राष्ट्रिय स्तरको खेलाडी भएको उल्लेख गर्दै सर्वोच्चले देशभित्र र विदेशमा समेत अन्तर्राष्ट्रिय स्तरको क्रिकेट खेलको प्रतिस्पर्धा भाग लिन जानुपर्ने देखिएको हुँदा विदेश जान रोक लगाउने गरी भएको उच्च अदालतको आदेश मिलेको नदेखिँदा सो हदसम्म बदर गरिदिएको जनाएको छ। जबर्जस्ती करणी मुद्दामा काठमाडौं जिल्ला अदालतले कात्तिक १८ मा मुद्दाको अन्तिम टुंगो नलागुन्जेलसम्म थुनामा राख्न दिएको आदेशविरुद्ध लामिछानेले उच्च अदालत पाटनमा निवेदन दिएका थिए। उच्च अदालतका न्यायाधीशद्वय ध्रुवराज नन्द र रमेश ढकालको इजलासले मुद्दाको अन्तिम टुंगो नलागेसम्म लामिछानेलाई विदेश जान रोक लगाउँदै धरौटीमा छाड्न आदेश दिएको थियो। महान्यायाधिवक्ता कार्यालयले थुनामै राखेर मुद्दा अघि बढाउनु पर्ने माग गर्दै सर्वोच्चमा निवेदन दिएको थियो। लिग टु अन्तगर्तको सिरिज खेल्न यूएई जान पाउँ भनी लामिछानेले पनि सर्वोच्चमा निवेदन दिएका थिए। दुवै निवेदनको सुनुवाइ गर्दै सर्वोच्चले विदेशमा क्रिकेट खेल्न जान पाउने अनुमति दिएको हो। सर्वोच्चले नेपालको तर्फबाट सहभागी भई विदेशमा क्रिकेट खेल्न लामिछाने गएको भएमा सो खेल समाप्त भई उपलब्ध यातायात साधन जस्तै हवाईजहाज स्वदेश फर्कन लाग्ने युक्तिसंगत म्यादबाहेक १५ दिनभित्र सम्बन्धित मुद्दा हेर्ने अदालतमा उपस्थित भई स्वदेश फर्केको जानकारी दिन आदेश गरेको छ। यस शर्तको उल्लंघन गरेमा उक्त सुविधा फिर्ता लिने भन्ने व्यहोराको जानकारी लामिछानेलाई गराउन पनि सर्वोच्चले आदेश दिएको छ। संयुक्त इजलासले यस मुद्दा सार्वजनिक चासोको भएकोले शीघ्र सुनुवाइ (फास्ट ट्रयाक)बाट निरन्तर सुनुवाइका प्रक्रिया अवलम्बन गरी छिटो कारबाही किनारा गर्न काठमाडौं जिल्ला अदालतलाई जानकारी दिनसमेत आदेश दिएको छ। निवेदन बन्द इजलासमा सुनुवाइ भएकाले आदेशको प्रतिलिपि सामाजिक सञ्जालमा अपलोड नगर्ननगराउनसमेत सर्वोच्चको आदेशमा उल्लेख छ।"
राष्ट्रपति रनिङ शिल्डको उपाधि बागलुङ नगरलाई,"बागलुङ : ११ औं जिल्ला स्तरीय राष्ट्रपति रनिङ शिल्ड प्रतियोगिताको उपाधि बागलुङ नगरपालिकाले जितेको छ। नगरपालिकाले लगातार तीन पटक रनिङ शिल्डको उपाधि जित्दै शिल्ड आफ्नो पक्षमा लिएको हो। बागलुङ नगरपालिकाले १८ स्वर्ण, १३ रजत र १० काश्य पदक जित्दै उपाधिको रक्षा गरेको छ। बडिगाड गाउँपालिकलो चार स्वर्ण, १० रजत र १७ काश्य पदक जित्दै दोस्रो र ६ स्वर्ण, चार रजत र पाँच काश्य पदक जित्दै गलकोट नगरपालिका तेस्रो भएको जिल्ला खेलकुद विकास समिति बागलुङका अध्यक्ष कुमार खड्काले बताए। विजेता, उपविजेता र तेस्रो भएको स्थानीय तहलाई नगद क्रमशः १५, १० र ९ हजार रुपैयाँ प्रदान गरिएको अध्यक्ष खड्काले बताए। उनले प्रतियोगिताका बागलुङका चार नगरपालिका र छ गाउँपालिकाले सहभागिता जनाएको बताए। अध्यक्ष खड्काले ६ खेलका ४८ इभेन्टमा ९४ स्वर्ण, ९४ रजत र ११० कास्य गरी २९८ पदकको लागि ४ सय ८० जना खेलाडीहरूले प्रतिस्पर्धा गरेको बताए। जिल्ला स्तरीय प्रतियोगिताको विभिन्न खेलमा सहभागी विद्यार्थीबाट उत्कृष्ट खेलाडी छनोट गरेर प्रदेश स्तरीय खेलकुद प्रतियोगितामा सहभागी गराइने छ। प्रदेश स्तरी खेलकुदमा सहभागी हुने खेलाडीको व्यवस्थापन जिल्ला खेलकुद विकास समितिले गर्नेछ अध्यक्ष खड्काले बताए। पालिका स्तरीय राष्ट्रपति रनिङ शिल्ड प्रतियोगिताका उत्कृष्ट खेलाडीहरू पालिकाको प्रतिनिधित्व गर्दै जिल्ला स्तरीय प्रतियोगितामा सहभागिता जनाएका थिए।"
एनएसजेएफ अवार्ड अन्तर्गत चार विधाको मनोनयन सार्वजनिक,"काठमाडौं: 'एनएसजेएफ पल्सर स्पोर्ट्स अवार्ड२०७८' अन्तर्गत चार विधाको मनोनयन सार्वजनिक भएको छ। नेपाल खेलकुद पत्रकार मञ्च (एनएसजेएफ)ले पत्रकार सम्मेलन गर्दै चार विधामा मनोनयन पर्ने खेलाडीको नाम सार्वजनिक गरेको हो। मञ्चले वर्षका उत्कृष्ट पुरुष, महिला, युवा खेलाडी र प्रशिक्षक विधाको मनोनयन सार्वजनिक गरेको हो। वर्षको उत्कृष्ट पुरुष खेलाडी विधाको मनोनयनमा क्रिकेटका कुशल भुर्तेल, दीपेन्द्र सिंह ऐरी, फुटबलका अन्जन विष्ट, किरण चेम्जोङ र ब्याडमिन्टनका प्रिन्स दाहाल छन्। महिलातर्फ भलिबलकी अरुणा शाही, क्रिकेटकी सीता राना मगर, रुबिना क्षेत्री, एथलेटिक्सकी पुष्पा भण्डारी र बक्सिङकी पुनम रावल परेका छन्। वर्षका युवा खेलाडीतर्फ फुटबलका मनिष डाँगी, प्रीति राई, बक्सिङका छिरिङ वान्ग्दी शेर्पा, ब्याडमिन्टनकी रशिला महर्जन र भलिबलकी उषा भण्डारी मनोनयनमा छन्। वर्ष प्रशिक्षक अवार्डको मनोनयनमा फुटबलका अब्दुल्लाह अल्मुताईरी, क्रिकेटका डेभ वाट्मोर, पारा तेक्वान्दोका कविराज नेगी, बक्सिङका दीपक महर्जन र भलिबलका जगदीश भट्ट परेका छन्। मञ्चका सचिव अन्जन खड्काको संयोजकत्वमा गठित छनोट समितिले मनोनयनमा पर्ने खेलाडी तथा प्रशिक्षकको छनोट गरेको हो। मनोनयनमा परेका खेलाडी तथा प्रशिक्षकको सूची हेर्नुहोस्"
प्री ओपन सेसन : नेप्से सूचकमा सामान्य सुधार,काठमाडौं : प्री ओपन सेसनमा नेप्से परिसूचक सामान्य अंकले बढेको छ। नेप्से १२८ अंकले बढेर २०२४८१ विन्दुमा आइपुगेको छ। सेन्सेटिभ इण्डेक्स ००३ अंकले बढ्यो। यो सेसनमा १६ कम्पनीको सेयर कारोबार भयो। जसमध्ये ७ कम्पनीको मूल्य बढ्यो भने ५ को घट्यो। २ कम्पनीको मूल्य स्थिर रहयो। प्री ओपन सेसनमा ३३० कित्ता सेयर १ लाख २० हजार ५२६ रुपैयाँमा खरिदबिक्री भयो। यो समयमा १६ पटक कारोबार भयो।
सात महिनामा पौने २३ अर्ब रकमान्तर,"काठमाडौं : चालु आर्थिक वर्ष २०७९०८० को सात महिनामा सरकारले २२ अर्ब ७४ करोड ९० लाख बराबर रकमान्तर गरेको छ। अर्थ मन्त्रालयले सोमबार सार्वजनिक गरेको साउनदेखि माघसम्मको आर्थिक सहायता, थप निकासा, रकमान्तर र स्रोत सहमतिको विवरण अनुसार यो अवधिमा सरकारले बहुवर्षीय आयोजनाका लागि ६३ अर्ब एक करोड छ लाख बराबर रकमको स्रोत सहमति दिएको छ। चालु आवको माघ मसान्तससम्ममा सरकारले एक सय २९ जनालाई आर्थिक सहायता उपलब्ध गराएको छ। विभिन्न समयमा भएको मन्त्रिपरिषद् निर्णयबाट पाँच करोड ४६ लाख ३४ हजार बराबर आर्थिक सहायता उपलब्ध गराएको मन्त्रालयको विवरणमा उल्लेख छ। त्यसैगरी सरकारले अर्थ विविध शीर्षकबाट पनि रकम निकासा दिएको छ। आर्थिक कार्यविधि तथा वित्तीय उत्तरदायित्व नियमावली, २०७७ को नियम ३२ अनुसार आव सुरु भएको पहिलो तीन महिनासम्म सरकारले रकमान्तर, स्रोतान्तर र थप निकासा गर्न पाउँदैन। नियमावलीको यो व्यवस्था विपरीत सरकारले गत भदौ महिनामा ३० करोड रकमान्तर र दुई अर्ब २५ करोड २४ लाख रकम थप निकासा गरेको मन्त्रालयले सार्वजनिक गरेको विवरणमा देखिन्छ। उक्त विवरणअनुसार गत भदौमा सरकारले भौतिक पूर्वाधार तथा यातायात मन्त्रालयअन्तर्गतको रेलवे विभागको २० करोड रकमान्तर गरेर सडक डिभिजन कार्यालय डोटीअन्तर्गत योजनाको जग्गा मुआब्जा बाँढ्नका लागि निकासा दिएको छ। भदौमै सञ्चार तथा सूचना प्रविधि मन्त्रालयअन्तर्गत राष्ट्रिय सूचना प्रविधि केन्द्रको १० करोड बराबर बजेट रकमान्तर गरेर हुलाक प्रशिक्षण केन्द्रको भवन निर्माणका लागि दिइएको छ। गत कात्तिक महिनामा सरकारले भौतिक पूर्वाधार तथा यातायात मन्त्रालयअन्तर्गत उत्तरदक्षिण राजमार्गको १० करोड रकमान्तर गरी बालाजुत्रिशूलीछहरेविदुर सडक आयोजनाको मुड्कुतीनपिप्ले खण्डको स्तरोन्नतिका लागि रकमान्तर गरिएको छ। गत पुस महिनामा २२ अर्ब दुई करोड ५० लाख बराबर रकमान्तर भएको छ। अर्थ मन्त्रालयका अनुसार पुसमा ऊर्जा, जलस्रोत तथा सिँचाइ मन्त्रालयअन्तर्गत समृद्ध तराई मधेस सिँचाइ विशेष कार्यक्रमको दुई करोड ५० लाख बजेट रकमान्तर गरी झापा भूमिगत जल सिँचाइ आयोजनालाई दिइएको छ। विकास ऋणपत्रका लागि छुट्याइएको २२ अर्ब बराबर बजेट ट्रेजरी बिलको साँवा भुक्तानी गर्न अपुग रकम व्यवस्थापन गर्ने प्रयोजनका लागि रकमान्तर गरिएको छ। माघ महिनामा ३२ करोड ४० लाख बराबर रकमान्तर गरिएको छ। जिल्ला अदालतका लागि छुट्याइएको दुई करोड रकम उच्च अदालत दिपायलको नयाँ भवन बनाउनका लागि रकमान्तर गरिएको अर्थ मन्त्रालयले जनाएको छ। ऊर्जा, जलस्रोत तथा सिँचाइ मन्त्रालयअन्तर्गत बबई सिँचाइ आयोजनाको १८ करोड रकमान्तर गरी बाढीबाट क्षतिग्रस्त मेलम्ची पुनःनिर्माण कार्यका लागि रकमान्तर गरिएको छ। सहरी विकास मन्त्रालयअन्तर्गत सहरी करिडोर आयोजनाको १२ करोड ४० लाख रकमान्तर गरी बञ्चरे डाँडा ल्यान्डफिल साइट निर्माणका लागि रकमान्तर गरिएको छ। सात महिना अवधिमा विभिन्न ६० योजना तथा कार्यक्रमका लागि थप स्रोत सहमति दिइएको छ। सबैभन्दा बढी रकम कृषि तथा पशुपंक्षी मन्त्रालयलाई रासायनिक मल खरिद गर्ने प्रयोजनका लागि दिइएको छ। रासायनिक मल खरिद गर्ने प्रयोजनका लागि अर्थ मन्त्रालयले १५ अर्ब २३ करोड बराबरको स्रोत सुनिश्चितता गरेको हो।"
"आन्तरिक राजस्वमा प्रगति,भन्सारमा खडेरी","अर्थमन्त्री विष्णुप्रसाद पौडेलले राजस्व संकलनमा आएको सुस्ततालाई ध्यानमा राख्दै कार्यभार सम्हाल्नेबित्तिकै कर्मचारी संयन्त्रलाई कम्तीमा लक्ष्यअनुसार नभए पनि गत वर्षको बराबर राजस्व उठाउने गरी कार्यसम्पादन गर्न निर्देशन दिएका थिए। तर, यसबीचमा आन्तरिक राजस्व विभागमात्र निर्देशनको नजिक छ। काठमाडौं : आन्तरिक राजस्व विभागले उठाउने राजस्वमा उल्लेख्य प्रगति भए पनि भन्सारतर्फ भने खडेरी कायमै रहँदा संकलनको गतिमा पुरानै अवस्था देखिएको छ। अर्थ मन्त्रालयका अनुसार चालू आर्थिक वर्षको ७ महिना सकिँदा ५ खर्ब १४ अर्ब ६९ करोड रुपैयाँ राजस्व संकलन भएको छ। यो ७ महिनाको लक्ष्यको ६८३ प्रतिशत मात्रै हो। पुसको तथ्यांकअनुसार लक्ष्यको ७०४ प्रतिशत राजस्व संकलन भएको छ। चालू आर्थिक वर्ष सुरु भएदेखि नै राजस्व संकलनको गति खस्किएको छ। आयात निरुत्साहनका लागि चालिएका कदम, घरजग्गाको कारोबारमा आएको शिथिलता तथा घट्दो सेयर बजारका कारण पुँजीगत लाभकरमा उल्लेख्य कमी आउँदा राजस्वको लक्ष्य र संकलनबीच अन्तर देखिएको छ, चालू आवको बजेटको अर्धवार्षिक समीक्षामा भनिएको छ। माघ महिनाको मात्र लक्ष्य र असुलीको तथ्यांक हेर्दा स्थिति झन् कमजोर बनेको आँकलन गर्न सकिन्छ। माघको २९ दिनमा सरकारले १ खर्ब २ अर्ब ३० करोड रुपैयाँ राजस्व उठाउने लक्ष्य राखेकामा ५५ अर्ब ७० करोड रुपैयाँ (५४४ प्रतिशत) मात्र संकलन भएको छ। जबकि पुस महिनामा मासिक लक्ष्यको ७०५ प्रतिशत राजस्व उठेको थियो। यसरी पुस मसान्तसम्म सरकारले ४ खर्ब ५८ अर्ब ९८ करोड रुपैयाँ राजस्व संकलन गरेकामा माघ मसान्तसम्म ५ खर्ब १४ अर्ब ६९ करोड रुपैयाँ उठाएको छ। माघसम्मको प्रगति वार्षिक लक्ष्यको ३६७ प्रतिशतमात्र हो। माघसम्म सरकारले ३४ अर्ब ७४ करोड रुपैयाँ अन्य प्राप्तिसमेत जोड्दा वार्षिक लक्ष्य १४ खर्ब ३ अर्ब १४ करोड रुपैयाको ३९२ प्रतिशतमात्रै हुन आउँछ। माघमा उठाएको राजस्व गत आवको माघमा उठाएको भन्दा ६ अर्ब रुपैयाँ कम हो। पुसमा सरकारले गत वर्षको सोही महिनाको भन्दा ३ अर्ब रुपैयाँ बढी राजस्व संकलन गरेको छ। पुसमा सरकारले अत्यधिक गैरकर उठाएकाले प्रगति देखिएको छ। अर्थमन्त्री विष्णुप्रसाद पौडेलले राजस्व संकलनमा आएको सुस्ततालाई ध्यानमा राख्दै कार्यभार सम्हाल्नेबित्तिकै कर्मचारी संयन्त्रलाई कम्तीमा लक्ष्यअनुसार नभए पनि गत वर्षको बराबर राजस्व उठाउने गरी कार्यसम्पादन गर्न निर्देशन दिएका थिए। तर, यसबीचमा आन्तरिक राजस्व विभागमात्र निर्देशनको नजिक छ। कर उठाउने जिम्मा पाएका आन्तरिक राजस्व विभाग र भन्सार विभाग अर्थ मन्त्रालयका मुख्य निकाय हुन्। वैदेशिक व्यापारमा सुस्तता आउँदा दुईमध्ये भन्सारले उठाउने राजस्वमा खडेरी देखिएको हो। भन्सार विभागका अनुसार माघमा पुसको भन्दा १ अर्ब ४२ करोड रुपैयाँ कमको वस्तु आयात भएको छ। जसबाट २ खर्ब १२ अर्ब १३ अर्ब रुपैयाँ राजस्व संकलन भएको छ। माघसम्मको आयात गत आवको भन्दा २० प्रतिशत कम हो। राजस्व व्यवस्थापन सूचना प्रणालीमा भएको तथ्यांकअनुसार भन्सार विभागले ७ महिनामा गत आवको सोही अवधिभन्दा ३३१ प्रतिशत कम राजस्व संकलन गरेको छ। जवकि ६ महिनामा राजस्व संकलन गत आवको सोही अवधिभन्दा ३१८ प्रतिशतले घटेको छ। यता, आन्तरिक राजस्व विभागतर्फको वृद्धिदर पुससम्म १६० प्रतिशतले ऋणात्मक रहेकामा माघसम्म सुधार आएर १४८ प्रतिशतले ऋणात्मक छ। माघ महिनामा भन्सार महसुल मासिक लक्ष्यको ४७१ प्रतिशत अर्थात् १३ अर्ब १५ करोड रुपैयाँमात्र संकलन भएको छ। जबकि पुसमा मासिक लक्ष्यको ५१४ प्रतिशत अर्थात् १५ अर्ब ३४ करोड रुपैयाँ उठेको छ। आन्तरिक राजस्वतर्फ सुधार आन्तरिक राजस्व विभागले माघ महिनामा उल्लेख्य प्रगति गरेको छ। विभागले उठाउने उत्पादन, बिक्री र सेवातर्फको कुल मूअक (मूल्य अभिवृद्धि कर) लक्ष्यको ९५२ प्रतिशत संकलन भएको छ। आन्तरिक उत्पादनको अन्तःशुल्क भने लक्ष्यको ५६९ प्रतिशतमात्रैे छ। माघसम्म संकलन गरेको ६० अर्ब २२ करोड रुपैयाँ मूअक (आन्तरिक उत्पादन, बिक्री र सेवातर्फको ) लक्ष्यको ८३३ प्रतिशत हो। यो गत आवको सोही अवधिको संकलनभन्दा ३२ प्रतिशत कम हो। यस्तै ६० अर्ब रुपैयाँ अन्तःशुल्क (आन्तरिक उत्पादनतर्फको) लक्ष्यको ८५१ प्रतिशत र गत आवको माघसम्मको संकलनभन्दा ३९ प्रतिशत बढी हो। आन्तरिक राजस्व विभागले माघमा १६ अर्ब ४३ करोड रुपैयाँ आयकर उठाएको छ। जुन लक्ष्यको ८२६ प्रतिशत हो। माघसम्मको कुल आयकर १ खर्ब ३३ अर्ब २२ करोड रुपैया पुगेको छ। यसलाई ७ महिनाको लक्ष्यसँग तुलना गर्दा ७५२ प्रतिशत हुन आउँछ। जबकि पुसमा मासिक लक्ष्यको ६६५ प्रतिशत आयकर संकलन भएको होे। पुससम्मको आयकर लक्ष्यको ७४३ प्रतिशतमात्र छ। आन्तरिक राजस्व विभागले ७ महिनामा कुल २ खर्ब ५४ अर्ब ३३ करोड रुपैयाँ राजस्व उठाएको छ। करमा स्वेच्छिक सहभागिता दीर्घराज मैनाली महानिर्देशक, आन्तरिक राजस्व विभाग राजस्व परिचालनलाई प्रभावकारी बनाउन मातहतका कार्यालयलाई जवाफदेही ढंगले काम गर्न निर्देशन दिएका छौं। व्यवसायीलाई पनि कर तिर्न पे्ररित गरिरहेका छौं। सुधार गर्ने क्रममा राइट ट्याक्सेसनको अभ्यास गरिरहेका छौं। करमा स्वेच्छिक सहभागिता हुनुपर्छ। आय विवरण पनि सही ढंगले प्राप्त भएको अनुभूति गरेका छौं। कर्मचारीमा पनि सकारात्मक भाव देखिएको छ। यसको प्रभाव राजस्व संकलनमा सामान्य सुधार देखिएको छ। संकलनको क्रम नेगेटिभ भइरहेका बेला हाम्रो प्रयासले पोजिटिभ हुन थालेको छ। यसमा सरकार, अर्थ मन्त्रालय नेतृत्व, कर्मचारी र निजी क्षेत्रको बराबर साथ छ। राजस्व बढ्दै गर्दा सहज परिस्थिति सिर्जना हुने आशा पैदा भएको छ।"
सेयर बजारमा फेरि करेक्सन : १ अर्ब ३८ करोडको मात्रै कारोबार,"नेप्से घटे पनि ३ कम्पनीको मूल्यमा भने सकारात्मक सर्किट लाग्यो। काठमाडौं : सेयर बजारमा फेरि करेक्सन आएको छ। साताको तेस्रो कारोबार दिन आज नेप्से परिसूचक ३६१ अंकले घटेर २०१९९३ विन्दुमा अडिएको छ। आज सेन्सेटिभ इण्डेक्स १०७ अंकले घटेर ३८१९४ विन्दुमा पुगेको छ। अघिल्लो कारोबार दिन सोमबार नेप्से परिसूचक ३६५ अंकले घटेको थियो। सो दिन १ अर्ब ८९ करोड मूल्य बराबरको सेयर कारोबार भएको थियो। नेप्से परिसूचक ओरालो लागेसँगै कारोबार रकम पनि सोमबारको तुलनामा घटेको छ। यसदिन २६२ कम्पनीको ३९ लाख ४६ हजार २४ कित्ता सेयर १ अर्ब ३८ करोडमा खरिदबिक्री भयो । नेप्से घटे पनि ३ कम्पनीको मूल्यमा भने सकारात्मक सर्किट लाग्यो। आँधिखोला लघुवित्त वित्तीय,आदर्श लघुवित्त वित्तीय र खप्तड लघुवित्त वित्तीय संस्थाको सेयर मूल्य १० प्रतिशतले बढेको हो। कारोबार रकमका आधारमा युनिभर्सल पावर शीर्षस्थानमा रह्यो। सो कम्पनीको ७ करोड ५५ लाख ११ हजार ५८४ रुपैयाँको सेयर कारोबार भयो। कारोबारमा आएका १३ उपसमूहमध्ये ९ को मूल्य घट्यो भने ४ को मात्रै बढ्यो।"
'बजेट कार्यान्वयन निराशाजनक,"काठमाडौं : आर्थिक वर्ष २०७९८०को बजेट कार्यान्वयन निराशाजनक भएको सरोकारवाला संस्थाहरूले औंल्याएका छन्। बजेटले अघि सारेका आर्थिक क्षेत्रसम्बन्धी कार्यक्रमका ५७ प्रतिशत बुँदामा चालु वर्षको ७ महिनामा पनि शून्य प्रतिशत प्रगति देखिएको छ। नेपाल उद्योग परिसंघ (सीएनआई) सँगको सहकार्यमा नेपाल आर्थिक पत्रकार समाज (सेजन)ले गरेको एक अध्ययनले आर्थिक क्षेत्रहरूसँग प्रत्यक्ष सरोकार राख्ने अधिकांश बुँदाका बजेटका नीति तथा कार्यक्रमहरूमा सन्तोषजनक प्रगति नभएको देखिएको हो। बजेटको प्रभावकारी कार्यान्वयनमा रचनात्मक भूमिका निर्वाह गर्दै अर्थतन्त्रलाई चलायमान बनाउन सघाउने उद्देश्यले नेपाल उद्योग परिसंघले सेजनसँगको सहआयोजना र पायोनियर ल एशोसिएट्ससँगको बौद्धिक साझेदारीमा सीएनआई बजेट वाच कार्यक्रम सुरु गरेको थियो। त्यसअन्तर्गत परिसंघले आर्थिक विकास, लगानी तथा निजी क्षेत्रसँग सम्बन्धित ६३ बुँदा पहिचान गरेको थियो। सेजनले ती बुँदाको कार्यान्वयन अवस्थाका सम्बन्धमा हालै अध्ययन गरी तयार पारेको विवरणले चालु वर्षको माघ मसान्तसम्ममा आर्थिक क्षेत्रहरूसँग प्रत्यक्ष सरोकार राख्ने अधिकांश बुँदाका नीति तथा कार्यक्रमहरूमा सन्तोषजनक प्रगति नभएको देखाएको हो। चालु वर्षको माघ मसान्तसम्ममा ती बुँदाहरूमध्ये ३६ वटा बुँदाको प्रगति शून्य देखिएको हो। सीएनआईले चालु आर्थिक वर्षको बजेटमा सम्बोधनका लागि सुझाएका बुँदाहरूमध्ये करिब ४८ प्रतिशत नेपाल सरकारको वार्षिक नीति तथा कार्यक्रम (बजेट)मा समेटेका छन्। निजी क्षेत्रमैत्री बजेटले अर्थतन्त्रलाई समृद्धितर्फ उन्मुख हुन प्रेरित गर्ने हुँदा आर्थिक विकासका लक्ष्य हासिल गर्न सरकारले निजी क्षेत्रसँग गहिरो सहकार्यको अपरिहार्यता महसुस गरेको रूपमा यसलाई बुझिएको छ। तर बजेटमा समेटिएका नीति तथा कार्यक्रमहरूको कार्यान्वयन पक्ष सर्वाधिक महत्वपूर्ण हुने भए पनि चालु वर्षको पहिलो सात महिना(माघ मसान्त) बितिसक्दा पनि यसको प्रगति भने सन्तोषजनक देखिएको छैन। सीएनआई बजेट वाच अन्तर्गत नवउद्यम, नवप्रवर्तन र सूचना प्रविधि, पर्यटन, उद्योग (औद्योगिक विकास, औद्योगिक क्षेत्र व्यवस्थापन, साना तथा मझौला उद्योग, लगानी (सार्वजनिक निजी साझेदारी तथा प्रत्यक्ष वैदेशिक लगानी), ऊर्जा, पूर्वाधार र कृषि, स्वदेशी उत्पादन तथा निर्यात प्रवर्द्धन गरी आठ मुख्य क्षेत्रमा वर्गीकरण गरेर त्यसअन्तर्गतका महत्वपूर्ण बुँदा (नीति तथा कार्यक्रम) हरूलाई सूचीवद्ध गरिएको छ। तिनलाई परिसंघले चालु आवको बजेटलगत्तै आर्थिक वर्ष २०७९८० को बजेट कार्यान्वयन योजना पुस्तिकाका रूपमा समेत प्रकाशित गरेको थियो। तिनै क्षेत्रहरूसँग सम्बन्धित ६३ बुँदामध्ये १४२८ प्रतिशत (९ बुँदा) मात्र पूर्णरूपमा कार्यान्वयन भएको अध्ययनबाट देखिएको छ। यसरी कार्यान्वयन भएको देखिएकामध्ये पनि अधिकांश कर नीतिसँग सम्बन्धित व्यवस्थाहरू छन्, जुन बजेट लगत्तै वा आर्थिक वर्षको पहिलो दिनबाटै स्वतः लागू भएका प्रावधानहरू हुन्। वैदिशक लगानीका सम्बन्धमा न्यूनतम् सीमा २ करोड रूपैयाँ कायम, १० करोड रुपैयाँसम्मको लगानी स्वचालित प्रणालीबाट स्वीकृति, वैदेशिक रोजगारीमा गएका नेपालीहरूलाई धितोपत्रको प्राथमिक निष्काशनमा दश प्रतिशत शेयर आरक्षण, ठूला वैदेशिक लगानीलाई विद्युतीय माध्यमबाटै सात दिनभित्र प्रारम्भिक स्विकृती लगायतका व्यवस्था कार्यान्वयन हुनु सकारात्मक छन्। यस्तै, २८५७ प्रतिशत (१८ बुँदा) आंशिक रूपमा कार्यान्वयनमा गएको पनि अध्ययनले देखाएको छ। यसका लागि नेपाल सरकारलाई हामी धन्यवाद दिन र पूर्ण कार्यान्वयनका लागि अझ गति प्रदान गर्न आग्रह गरिएको छ। बाँकी ५७१४ प्रतिशत (३६ बुँदा) नीति तथा कार्यक्रमहरूमा भने प्रगति शून्य देखिएको छ, जुन अत्यन्त निराशाजनक भएको संस्थाको दाबी छ। यसरी बजेट प्रभावकारी रूपमा कार्यान्वयन नहुँदा यसले सरकारको राजस्व लक्ष्यमा धक्का पुगेको त छ नै, प्रणालीमा तरलता असहज हुँदै मागमा ठूलो संकुचन आउँदा यसले नयाँ लगानीका लागि निजी क्षेत्रको मनोबल समेत खस्किएको छ। यसको चक्रिय असर रोजगारी सिर्जना लगायत अन्य क्षेत्रहरूमा पनि परेको छ, प्रतिवेदनमा उल्लेख छ। सो अध्ययन प्रतिवेदनअनुसार आर्थिक विकासका लागि महत्वपूर्ण मानिने निजीक्षेत्रको लगानीसँग जोडिएको उद्योग, भूमि, पूर्वाधार, प्रत्यक्ष विदेशी लगानी (एफडीआई), सार्वजनिक निजी साझेदारी इत्यादि क्षेत्रसम्बद्ध चालु आवको बजेटमा घोषणा भएका अधिकांश नीति तथा कार्यक्रमहरूको प्रगति शून्य रहेको सो अध्ययनमा उल्लेख छ। यी क्षेत्रसँग सम्बन्धित परिसंघ पहिल्याएका बजेटका २७ महत्त्वपूर्ण घोषणामध्ये ८१४८ प्रतिशत बुँदाहरू हालसम्म कार्यान्वयनमा नगएको बताइएको छ। उदाहरणका लागि चितवनको शक्तिखोर लगायत सम्भावित क्षेत्रमा सार्वजनिक निजी साझेदारीमा औद्योगिक क्षेत्र निर्माण तथा संचालन गर्ने, उद्योग स्थापनाका लागि आवश्यक जग्गाको हदबन्दीसम्बन्धी व्यवस्था पुनरावलोकन गर्ने, उद्योगका लागि जग्गा ५० वर्षसम्म लिजमा दिने व्यवस्था मिलाउने, उद्योग व्यवसायका नाममा रहेको हदबन्दी भन्दा बढी जग्गा धितो राखी कर्जा लिन व्यवसाय टाट पल्टेमा बिक्री गरी सरकारी राजस्व तिर्न र बैंक तथा वित्तीय संस्थाको कर्जा भुक्तानी गर्न पाउने व्यवस्था गर्ने लगायतका बजेटका नीति तथा कार्यक्रममा प्रगति शुन्य भएको सो अध्ययनले प्रष्ट्याएको छ। गैरआवासीय नेपालीको लगानी भित्र्याउन वैदेशिक लगानीसम्बन्धी कानुन तथा प्रक्रियामा सुधार गर्ने, नेपाली निर्माण व्यवसायीहरूलाई विदेशमा निर्माण व्यवसाय गर्न अनुमति प्रदान गर्ने, हरित ऋणपत्र निष्काशन गरी पूर्वाधार विकासका लागि आवश्यक वित्तीय स्रोत जुटाउने, मिर्चैयालुक्लासगरमाथा द्रूतमार्ग निजी क्षेत्रको लगानीमा निर्माणको प्रबन्ध मिलाउने इत्यादि बुँदा पनि हालसम्म कार्यान्वयनमानगएको अध्ययनले देखाएको छ। अन्य क्षेत्रहरूसँग सम्बन्धित बजेटका घोषणाहरूको कार्यान्वयन अवस्था पनि निक्कै निराशाजनक भएको संस्थाले दाबी गरेको छ।"
सञ्चालकको मनपरीले सहकारी धराशायी,"सेयर सदस्यले लामो समयदेखि निक्षेप फिर्ता नपाएपछि प्रशासनको शरणमा पुगेका थिए। काठमाडौं : विराटनगर ३ मोरङमा केन्द्र रहेको तुलसी बहुमुखी सहकारी संस्थाका सयौं सेयर सदस्य केही दिनअघि जिल्ला प्रशासन कार्यालय पुगे र सञ्चालकलाई कानुनी दायरामा ल्याउन प्रशासन समक्ष हारगुहार गरे। १० करोड सेयर पुँजी रहेको संस्थाले ४८ करोड कर्जा प्रवाह गरेको उक्त सहकारी सञ्चालकको लापरबाहीले पुँजी जोखिममा परेको र सेयर सदस्यलाई डुबाएको उनीहरूको भनाइ थियो। सेयर सदस्यले लामो समयदेखि निक्षेप फिर्ता नपाएपछि प्रशासनको शरणमा पुगेका थिए। अन्धाधुन्ध देशव्यापी कार्यक्षेत्र लिँदा शिवशिखर बहुउद्देश्यीय सहकारी संस्था पनि धराशायी भएको छ। झन्डै २ दर्जन बढी सेवा केन्द्र र डिपार्टमेन्टल स्टोर खोलेको यसका सदस्यले निक्षम माग्दा पाएका छैनन्। माग्नेको क्रम दैनिक बढ्दैछ। सुर्खेत, मकवानपुर, नेपालगन्ज र बुटवलमा सहकारी चरम संकटमा परिसकेको छ। तुलसी र शिवशिखर त उदाहरण मात्रै हुन्। पछिल्लो समय एकपछि अर्को गर्दै सहकारी संस्था धराशायी बन्दै गएका छन्। कति सहकारीका त सञ्चालक नै फरार छन्। सय बढी सहकारी कार्यालयमा ताला लागेको छ। ७५ प्रतिशत बढी सहकारी निक्षेप फिर्ता गर्न नसक्ने स्थितिमा पुगेका छन्। जसले गर्दा सदस्यको बिल्लीबाठ भएको छ। ३० हजारसम्म जम्मा गरेका सदस्यले पनि निक्षेप फिर्ता पाउन सकेका छैनन्। ३ करोड निक्षेप राखेका एक सदस्य ५ हजार रुपैयाँ पनि फिर्ता नपाएको गुनासो गर्छन्। अहिलेसम्म १० वटा खरेज भएका छन् भने ५ सय बढीको उजुरी परेको छ। देशभरका १ सय ३५ सहकारी जटिल समस्यामा पर्दा ५७ वटा कारबाही सिफारिसमा परेका छन्। यो अवस्था देशभरका सहकारीमा देखिन थालेको छ। ललितपुर महानगरका ३ सय सहकारीमध्ये १० वटा खारेज भइसकेका छन्। ५५ वटा चरम संकटमा छन्। काठमाडौं महानगरपालिकामा १७ सय सहकारीमध्ये १ सय ३५ वटा जटिल समस्यामा छन्। महानगरले ५७ संस्थालाई कारबाही गर्न प्रहरीमा पठाएको छ। त्यसो त गौरीबहादुर कार्की नेतृत्वमा गठन भएको सहकारी जाँचबुझ आयोग २०७० ले पहिचान गरेका १३० सहकारीका समस्या अझै समाधान हुन सकेका छैनन्। सरकारले त्यसमध्ये १२ वटा सहकारीलाई समस्याग्रस्त घोषणा गरेको थियो। तर, ओरेन्टल सहकारीको पक्षमा सर्वोच्च अदालतले फैसला गरेपछि समिति हात झिक्न बाध्य भयो। ओरेन्टलसहित अरू ११ वटा सहकारीका समस्या सल्टाउन सरकार असफल भएको छ। भूमि व्यवस्था, सहकारी तथा गरिबी निवारण मन्त्रालयका सचिव डा दामोदर रेग्मी सहकारीले ११ संस्थाको १ अर्ब ४५ करोड माग दाबीमध्ये ५० करोड निक्षेप फिर्ता गरिसकिएको बताउँछन्। समितिले त्यतिबेलै ओरेन्टलको मात्रै १६ अर्ब दायित्व रहेको सार्वजनिक गरेको थियो। सहकारीको समस्या समाधान गर्न ६ वर्षअघि समिति गठन भएको थियो। यो बीचमा तीन जना अध्यक्ष फेरिए। तर, कुनै काम भएन। चौथो अध्यक्ष काशीराज दाहाल समस्या समाधान गर्ने बाटो छोडी अन्तरक्रिया र गोष्ठीमा रमाइरहेका छन्। समितिले समस्याग्रस्त सहकारीका सञ्चालकको खाता रोक्कादेखि विदेश जानसम्म प्रतिबन्ध लगाइएको छ। सचिव रेग्मीका अनुसार उनीहरूको बैंक खाता रोक्का छ। एक हजार बढी श्रेता माग गरी अनुसन्धान भइरहेको रेग्मी बताउँछन्। सञ्चालक व्यवस्थापनमा हाबी हुँदा सहकारी भद्रगोल भए, पूर्वसचिव गोपीनाथ मैनाली भन्छन्, तीनै तहका सरकारले नियमन गर्न सकेनन्, सदस्यहरू पनि चुप लागेर बसे। फितलो नियमन, सञ्चालकको मनोमानी र सदस्यको गैरजिम्मेवारीपनका कारण सहकारी भद्रगोल अवस्थामा पुगेका हुन्। सहरी क्षेत्रमा मात्र होइन, ग्रामीण क्षेत्रसम्म अधिकांश सहकारी अस्तव्यस्त छन्। सहर केन्द्रित र ठूला सहकारीमा बढी जोखिम छ। उच्च तह तथा प्रभुत्व व्यक्तिले नेतृत्व लिएका सहकारी झन् धराशायी भएका छन्। सहकारीमा चरम बेथिति भयो। सम्हाल्न सकिने स्थिति छैन, मैनाली भन्छन्, राज्यले सहकारीलाई नियमन गर्न सकेन। दर्ता गरेर मात्र छोड्दा यस्तो स्थिति आयो। देश संघीयतामा गएसँगै तीनै तहका सरकारले नियमन गर्न पाउँछन्। तर, कसैले पनि प्रभावकारी नियमन गर्न सकेका छैनन्। फितलो नियमनका कारण सञ्चालकमा मनोमानी बढ्दै गएको छ। अहिले धेरै सहकारी समस्यामा छन्। उनीहरूको बचत फिर्ता नहुने डर छ, रेग्मी भन्छन्, समितिमा पठाउनुपूर्व बचत फिर्ताको कार्ययोजना गर्न लगाउने र बचत सुरक्षित गराउने छलफल विधिबाट अघि बढेका छौं। उनका अनुसार सञ्चालकलाई अधिकार दिइयो। बचतकर्ता ब्याजमै मख्ख परे । धितोबिना ऋण लिएर जग्गामा लगाए । सहकारी विभागका अनुसार देशभर २९ हजार ८ सय ८६ सहकारी छन्। १० खर्बको कारोबार गर्छन्। ४ खर्ब ७७ अर्ब ९६ करोड निक्षेप संकलन गरी ४ खर्ब २६ अर्ब २६ करोड कर्जा प्रवाह गरेका छन्। सेयर पुँजी १ खर्ब पुगेको छ। काठमाडौं उपत्यकामा ७५ प्रतिशतभन्दा बढी सहकारी धराशायी भएका छन्। विषयका आधारमा बचत तथा ऋण ३९, कृषि सहकारी ३८, बहुउद्देश्यीय सहकारी १३ र अन्य सहकारी १० प्रतिशत छन्। तर, सबैले खुलेआम बचत तथा ऋण मात्रै गर्दा समस्या आएको जानकार बताउँछन्। पूर्वसचिव मैनाली भन्छन्, एक व्यक्ति धेरैमा सदस्य हुने। तर, कुनै संस्थामा पनि चासो नदेखाउँदा सहकारी डुब्न बल पुगेको हो। सञ्चालकको मनोमानीका कारण सहकारी डुब्न थालेको उनको दाबी छ। सहकारी विज्ञ सुदर्शन ढकाल भन्छन्, सहकारीमा सञ्चालक वा सेयर सदस्यको धितो राखेर लगानी गरिन्छ। तर, सीमित व्यक्तिले प्रयोग गर्छन्। यसबाट निजी व्यवसाय गर्छन्। यसले जोखिम बढाएको छ । सहकारी ऐन २०७४ र नियमावली २०७५ प्रभावकारी कार्यान्वयन हुन सकेको छैन। सहकारी ऐन खत्तम भयो। नियमन गर्न सकिने ठाउँ छैन, पूर्वसचिव ढकाल भन्छन्, जनताको सुरक्षा सरकारले लिनुपर्ने हो। तर, राष्ट्र बैंक, अर्थ मन्त्रालय बेवास्ता गर्छन्, राजनीतिक व्यक्ति सहकारी सुधार्न चाहँदैनन्। राष्ट्रिय सहकारी महासंघका सञ्चालक एवं राष्ट्रिय सहकारी बैंकका अध्यक्ष केबी उप्रेती ऋण चलाएका सञ्चालकले तत्काल तिर्नुपर्ने बताउँछन्। महासंघले गत पुस महिनामै ऋण नतिर्ने सहकारीका सञ्चालक तथा सदस्यको जग्गा रोक्का राख्न सरकारलाई अनुरोध गरे पनि सरकारले जग्गा रोक्का राखेको छैन। महासंघले ऋण चलाउने सञ्चालक तथा ऋणी सदस्यको जग्गा रोक्का राख्दै ऋण तिर्न जिल्ला प्रशासन कार्यालयमार्फत ताकेता गर्ने निर्णय गरेको थियो। तर, अदालतले निर्णय नगर्दासम्म जग्गा रोक्का राख्न नमिल्ने उपरजिस्ट्राार टोलराज उपाध्याय बताउँछन्। महासंघले उप्रेतीको संयोजकत्वमा समस्या समाधान उपसमिति गठन गरेको छ। उक्त समितिको बैठकले गत पुस ११ गते सहकारी ऐन २०७४ को दफा ८४ को व्यवस्था कार्यान्वयन गर्न सरकार गुहारेको थियो। सहकारीका सञ्चालक तथा कर्मचारीले ऋण नतिरी समस्या समाधान अभियानले निष्कर्ष निकालेको छ। उपरजिष्ट्रार उपाध्याय सहकारीमा विश्वासको कमी हुँदा विकराल स्थिति आएको बताउँछन्। नेपाल राष्ट्र बैंकका उपकार्यकारी निर्देशक डा रमेश चौलागाई सहकारी स्वनियमनमा चल्ने भनिए पनि व्यवहारमा त्यसो नहुँदा समस्या आएको बताउँछन्। सहकारी ऐन २०७४ र नियमावली २०७५ मा ५० करोडभन्दा बढीको कारोबार गर्ने सहकारीको राष्ट्र बैंकबाट नियमन गर्ने प्रावधान छ। तर, राष्ट्र बैंकले नियमन गरेको छैन। राष्ट्र बैंकका सञ्चालक डाचिन्तामणि शिवाकोटी कानुन अभावका कारण सहकारीमा समस्या आएको बताउँछन्। प्रतिवेदन बुझाउनका लागि मात्रै राष्ट्र बैंकले नियमन गर्ने उनको भनाइ छ। कारबाही गर्ने अधिकार दिएमा सहकारीको नियमन, सुपरीवेक्षण गर्न राष्ट्र बैंक तयार छ, शिवाकोटी भन्छन्। नेपाल राष्ट्र बैंकअन्तर्गत दोस्रो तहको नियमनको विषय केही वर्षअघि निरन्तर उठिरहे पनि सरकार ठोस निर्णयमा पुग्न सकेको छैन। बजेट र मौद्रिक नीतिमा दोस्रो तहको नियमनको चर्चा चले पनि थप प्रक्रिया अघि नबढिरहेको अवस्थामा राष्ट्र बैंक ऐन नै संशोधन गरी नियमन गर्ने प्रावधान ल्याउन थालिएको छ। उपनिर्देशक चौलागाई ५० करोडभन्दा माथिका सहकारीको नियमन गर्न राष्ट्र बैंकलाई कठिन हुन सक्ने बताउँछन्। पहिलो चरणमा १ अर्बभन्दा माथिको कारोबार गर्ने सहकारीलाई नियमन गर्न सकिन्छ, चौलागाईं भन्छन्, तर, सहकारीलाई नियमन गर्न राष्ट्रबैंक ऐन आउन समय लाग्न सक्छ। ललितपुर महानगरपालिकाले भने ऐन, नियममा नचल्ने सहकारी खारेज गरेको छ। महिला सीप विकास, प्रयास, कुसुन्ती बहुउद्देश्यीय सहकारी खारेज गरिएको हो। एभरग्रीन र पारषीदेवी महिला विकास बचत तथा ऋण सहकारी, बडीखेल पर्यटन, राजवृक्ष जडिबुटी, एभरेस्ट कृषि, रातोसूर्य सञ्चार र भृगेश्वर उपभोक्ता सहकारी खारेज पनि गरिएको छ। महानगरपालिकाका प्रमुख प्रशासकीय अधिकृत गणेश अर्याल कानुनी फ्रेमवर्कमा नआएका संस्था खारेज गरिएको बताउँछन्। उनका अनुसार मृत ४५ , १० बिरामी र अन्य स्वस्थ सहकारी छन्। ललिधतपुर महानगर कार्यक्षेत्रभित्र ३ सय सहकारी छन्। महानगरपालिका सहकारी विभागका उपनिर्देशक विमला कोइराला सहकारीमा धेरै समस्या रहेको बताउँछिन्। सम्पत्ति शुद्धीकरण व्यवस्थित गर्न सरकारले सहकारी ऐन २०७४ संशोधन गरी बचतको सीमा २५ लाख बनाउने प्रस्ताव गरिएको छ। तर, राष्ट्रिय सहकारी महासंघका अध्यक्ष मिनराज कँडेल विकृति फैलियो भन्दैमा बचतको सीमा तोकेर सहकारीलाई खुम्च्याउन नहुने बताउँछन्। २५ लाख रुपैयाँ मात्रै राख्न पाउने व्यवस्था कार्यान्वयन गर्न नदिइने उनको भनाइ छ।"
ऋण मिनाहको माग गर्दै लघुवित्त पीडित आन्दोलनमा,"उदयपुर: बिनाधितो ऋण दिने प्रलोभनमा पारेर महिलाको चरम आर्थिक शोषण गरेको भन्दै लघुवित्त वित्तीय संस्थाविरुद्ध उदयपुरमा महिला आन्दोलित भएका छन्। विभिन्न प्रलोभन देखाई महिलालाई समूह गठन गरेर आर्थिक शोषण गरेको भन्दै स्थानीयहरु लघुवित्त वित्तिय संस्थाविरुद्ध आन्दोलित भएका हुन्। ऋण लिँदा आर्कषक अफर भन्ने र पछि ३६ प्रतिशतसम्म व्याज असुल्ने गरी सञ्चालक रातारात करोडपति बनेको उनीहरूको आरोप छ। गाउँ बस्ती र सहर बजार जताततै महिला समूह गठन गर्दै बिनाधितो ऋण दिने प्रलोभनमा बचतको नाममा रकम लुटेर आफु मोटाउने र समुदायलाई कंगाल बनाउने गरेको पाईएकाले आन्दोलनमा उत्रिनु परेको उनीहरूको भनाइ छ। आक्रामक रुपमा आन्दोलनमा उत्रिएका उनीहरूले मंगलबार जिल्ला प्रशासन कार्यालयमा मिनाहाको माग गर्दै धर्ना र विरोधसभा गरेका छन्। विपन्न नागरिकको जीवन स्तर उकास्न भन्दै विना धितो समुहको जमानतमा ऋण दिने र पछि राष्ट्रबैंकले तोकेको भन्दा फरक गरी विभिन्न शीर्षकमा मोटो रकम असुल्ने गरेको बताएका छन्। त्रियुगा नगरपालिकाकी सन्तोषी सदाले भनिन्, ५० हजार ऋण दिँदा सेवा शुल्कका नाममा तीन हजार सुरुमै लिने र ३६ प्रतिशतसम्म व्याज असुल्ने गरेका छन्।' उनले भनिन्, व्यापार व्यवसाय, उत्पादन र प्रर्वद्धनमा वार्षिक १५ प्रतिशत व्याजमा विना धितो ऋण दिन्छु भनेर आश्वसन दिन्छन कारोवार गर्दै जाँदा ३६ प्रतिशत पुर्याउँछन्।' १ लाख रुपैँया ऋण लिने महिलाले १५ प्रतिशत व्याजसहित १ लाख १५ हजार तिर्दा हुनेमा ३ लाखभन्दा बढी तिर्दासम्म पनि चुक्ता नहुने पीडितहरुको भनाइ छ। २ वर्षमा तिर्ने गरी लिएको एकलाख रकम ऋणको साँवा व्याज महिनामा ६ हजार ५ सयले पुग्ने भए पनि १० हजारभन्दा बढी तिर्दै आउनु परेको उनीहरूको दुखेसो छ।"

शीर्षक,विवरण
विश्वका सर्वाधिक धनाढ्य,"यस वर्ष ५३ बिलियन डलर बढी कमाएर बर्नार्ड अर्नाल्ट विश्वको सर्वाधिक धनाढ्य व्यक्ति बनेका छन्। लक्जरी सामानहरूको विशाल कम्पनी एलभीएमएचका प्रमुख बर्नार्ड अर्नाल्ट विश्वको सर्वाधिक धनाढ्य व्यक्ति बनेका छन्। विश्वका अन्य कुनै पनि अर्बपतिभन्दा यस वर्ष ५३ बिलियन डलर बढी कमाएर उनी धनाढ्यको सूचीमा पहिलो स्थानमा परेका हुन्। यस वर्ष सबैभन्दा धेरै सम्पत्ति गुमाउने व्यक्ति इलन मस्क हुन्। उनले ट्विटर खरिद गरेपछि विश्वको सबैभन्दा धनाढ्य व्यक्तिको उपाधि गुमाउँदै गुमाएका छन्। गत वर्षभन्दा ३९ अर्ब डलर सम्पत्ति गुमाएर मस्क अहिले विश्वको दोस्रो धनाढ्यमा परेका छन्। विश्वका सर्वाधिक २५ धनाढ्य व्यक्तिहरूको सामूहिक सम्पत्ति २१ ट्रिलियन डलर छ। फोब्र्सले मंगलबार जारी गरेको विश्वका अर्बपतिहरूको सूचीअनुसार संसारका २५ सर्वाधिक धनाढ्यको सामूहिक सम्पत्ति सन् २०२२ को २३ ट्रिलियन डलरको तुलनामा हाल दुई सय बिलियन डलर घटेकोे छ। शीर्ष २५ धनाढ्यमध्येका दुई तिहाइ गत वर्षको तुलनामा झन् गरिब भएका छन्। अमेजनको सेयर ३८ प्रतिशतले क्र्यास हुँदा जेफ बेजोसले सबैभन्दा बढी सम्पत्ति गुमाए। यस गिरावटले बेजोसको ५७ बिलियन डलर सम्पत्ति घटायो। यसै कारण गत वर्ष विश्वका सर्वाधिक दोस्रो धनी रहेका बेजोस यस वर्ष तेस्रो नम्बरमा झरेका छन्। दुई जनाले भने शीर्ष २५ स्थानबाट आफूलाई अझै तल झारेका छन्। टिक टोकप्यारेन्ट बाइटडान्सको स्थापना गर्ने झाङ यिमिङ एक स्थान झरेर २५ बाट २६ स्थानमा पुगेका छन्। त्यसैगरी बाइन्यान्सका संस्थापक चाङपेङ झाव १९ औं स्थानबाट झरेर १६७ औं स्थानमा पुगेका छन्। शीर्ष २५ का अन्य आठ सदस्यहरू पनि अघिल्लो वर्षको तुलनामा यस वर्ष अझै धनी भएका छन्। विश्वका उत्कृष्ट १० धनाढ्यहरू : बर्नार्ड अर्नाल्ट र परिवार : ७४ वर्षीय अर्नाल्टको कुल सम्पत्ति २११ बिलियन डलर छ। उनको स्वामित्वमा लुइस भुइट्टन, क्रिश्चियन डियोर र टिफ्फनी एन्ड कम्पनीलगायत छन्। विगत एक वर्षमा उनले आफ्नो सम्पत्तिमा ५३ बिलियन डलर थप्न सफल भए। एलोन मस्क : टेस्ला, स्पेसएक्सलगायतका कम्पनीका सञ्चालक मस्कको कुल सम्पत्ति १८० बिलियन डलर छ। गत अप्रिलमा उनले ट्विटरको ४४ बिलियन डलरको टेकओभरको घोषणा गरेदेखि टेस्लाको स्टक झन्डै ५० प्रतिशतले तल झरेको थियो। मस्कको सम्पत्ति अघिल्लो यधनाढ्यको सूचीमा पहिलो स्थानमा परेका हुन्। वर्षको भन्दा ३९ बिलियन डलर घटेको छ। जेफ बेजोस : विश्वको तेस्रो धनी बेजोसको कुल सम्पत्ति ११४ बिलियन डलर छ। सन् २०२१ मा अमेजनको सीईओ पद छाडेपछि बेजोस आफ्नो कम्पनी ब्लु ओरिजिनमार्फत अन्तरिक्षमा उडेका थिए। उनले बेजोस अर्थ फन्डमार्फत परोपकारी कार्यलाई अगाडि बढाएका छन्। गत वर्षको तुलनामा उनको सम्पत्ति ५७ बिलियन डलर घटेको छ। ल्यारी एलिसन : उनको कुल सम्पत्ति १०७ बिलियन डलर छ। ७८ वर्षीय यी अमेरिकी नागरिकको सम्पत्तिको स्रोत उनको कम्पनी ओरेकल हो। प्रविधिका लागि कठिन वर्ष हुँदाहुँदै पनि आरेकलका अध्यक्ष एवं पूर्वसीईओ एलिसनको कम्पनीको सेयरको आम्दानीमा १० प्रतिशत बढेको छ। उनले फ्लोरिडाको सबैभन्दा महँगो घरहरूमध्येको एक घर १७३ मिलियन डलरमा किनेका थिए। उनले चार वर्षपछि गत अगस्टमा टेस्लाको बोर्डबाट राजीनामा दिएका थिए। वारेन बफेट : ९२ वर्षीय यी अमेरिकी नागरिकको कुल सम्पत्ति १०६ बिलियन डलर छ। उनको मुख्य आयस्रोत बर्कसायर हाथावे हो। बिल गेट्स : बिल गेट्सको कुल सम्पत्ति १०४ बिलियन डलर छ। माइक्रोसफ्ट कम्पनीका संस्थापक गेट्स ६७ वर्षका भए। गेट्सले सन् २०२० मा माइक्रोसफ्टको बोर्डबाट राजीनामा दिएका थिए। मिचेल ब्लुमबर्ग : ८१ वर्षीय मिचेल ब्लुमबर्गको कुल सम्पत्ति ९४५ बिलियन डलर छ। गत वर्ष परोपकारी कार्यमा उनले थप १७ बिलियन डलर दान गरे पनि ब्लुमबर्ग एलपीका सहसंस्थापक ब्लुमबर्गको भाग्य अझै चम्केको छ। उनको व्यवसायको अनुमानित राजस्व सन् २०२२ मा १३३ बिलियन डलर पुगेको थियो। कार्लोस स्लिम हेलु एन्ड फेमिली : ८३ वर्षीय उनको कुल सम्पत्ति ९३ बिलियन डलर छ। उनको सम्पत्तिको स्रोत टेलिकम हो। मुकेश अम्बानी : गौतम अडानी धनाढ्यको सूचीमा २४ औं स्थानमा झरेपछि ६५ वर्षीय भारतीय नागरिक मुकेश अम्बानी विश्वको धनाढ्यको सूचीमा नवौं स्थानमा पुगेका छन्। उनको कुल सम्पत्ति ८३४ बिलियन डलर छ। अम्बानीको रिलायन्स इन्डस्ट्रिज एक सय बिलियन डलर राजस्व पार गर्ने पहिलो भारतीय कम्पनी बनेको छ। स्टिभ बाल्मर : ६७ वर्षीय स्टिभ बाल्मरको कुल सम्पत्ति ८०७ बिलियन डलर छ। माइक्रोसफ्टको सेयरमा गिरावट आएका कारण कम्पनीका पूर्वसीईओ बाल्मरको सम्पत्ति गत वर्ष १० बिलियन डलर घटेको छ। एजेन्सी"
उपनिर्वाचनको उपक्रम,"निर्वाचन प्रक्रियासँगै जनमतको पुनः परीक्षण हुनेछ। परिणामले राजनीतिक अर्थ राख्नेछ। आमनिर्वाचन सम्पन्न भएको पाँच महिना नबित्दै प्रतिनिधिसभाको तीन निर्वाचन क्षेत्रमा वैशाख १० गते उपनिर्वाचन हुँदैछ। उपनिर्वाचनको लागि सोमबार उम्मेदवारी दर्ता भएसँगै चुनावी माहोल पनि तात्दै जान थालेको छ। यो निर्वाचन मूलतः केन्द्रीय सत्ता समीकरणको आधारमा ध्रुवीकृत छ। तर, शतप्रतिशत छैन। सत्तापक्षबीचमै पनि प्रतिस्पर्धाको अवस्था छ अधिकांशमा। तीन क्षेत्रमा कतै तालमेल कतै प्रतिस्पर्धाको अवस्था छ सत्तासत्ता र विपक्षविपक्षबीचमै पनि। चुनावी समीकरणका आधारमा मात्र होइन, उम्मेदवारको कारण पनि यो निर्वाचन थप रोचक बनिरहेको छ। निर्वाचन जति नजिकिँदैछ, उति नयाँ नयाँ पक्षहरू उजागर हुँदैछन्। यो उपनिर्वाचनले गणितीय आधारमा सत्ता समीकरणमा फेरबदल ल्याउने अवस्था छैन। तीन निर्वाचन क्षेत्रमध्ये जुनमा जसले जिते पनि केन्द्रीय सत्तामा तात्विक अन्तर आउने स्थिति होइन। तीनै क्षेत्र एउटैले जिते पनि सत्ताको गणित उस्तै हुन्छ। निर्वाचन परिणामकै कारण फेरबदल हुन्न। तर, निर्वाचन प्रक्रियासँगै जनमतको पुनः परीक्षण हुनेछ। परिणामले राजनीतिक अर्थ राख्नेछ। त्यसले नयाँ राजनीतिक डिस्कोर्स सुरु गराउन सक्छ। राजनीतिक वृत्तमा नयाँ मनोविज्ञान तयार हुने स्थिति आउन पनि सक्दछ। मुलुकले लिइरहेको बाटोमाथि गम्भीर समीक्षाको आवश्यकता बोध हुने स्थिति बन्न सक्दछ। उपनिर्वाचन हुने तीन निर्वाचन क्षेत्रका आआफ्नै विशेषता छन्। कतै दल र कतै नेताका लागि प्रतिष्ठाको विषय बन्नेछन्। चितवन२ राष्ट्रिय स्वतन्त्र पार्टीका अध्यक्ष रवि लामिछाने निर्वाचित भएको क्षेत्र हो। नागरिकता प्रकरणमा अदालतबाट दोषी ठहर भएर पद गुमाएका लामिछाने यहाँबाट पुनः उम्मेदवार छन्। अघिल्लो निर्वाचनमा जस्तो उनीप्रति आकर्षण नहोला, तर प्रभाव अझै पनि बलियो छ। यद्यपि कांग्रेस र एमालेका उम्मेदवारको छनोट र स्थानीय तहमा उनीहरूको प्रभाव हेर्दा निर्वाचन त्रिपक्षीय हुनेमा सन्देह छैन। कांग्रेसका जितनारायण श्रेष्ठ र एमालेका रामप्रसाद न्यौपाने स्थानीय तहमा राम्रो छवि र बलियो प्रभाव भएका उम्मेदवार हुन्। उनीहरूलाई पन्छाएर जित सहज बनाउन रवि लामिछानेका लागि चुनौतीरहित छैन। हिजो प्रतिस्पर्धा नै नभएको यो क्षेत्रमा यो पटक तस्बिर फरक हुन सक्छ। यसर्थ पनि चितवनको निर्वाचनले राजनीतिक माहोल तताउने निश्चित छ। रामचन्द्र पौडेल राष्ट्रपति निर्वाचित भएपछि रिक्त बनेको तनहुँ१ कांग्रेसका लागि प्रतिष्ठाको विषय हो भने अरूका लागि बदला लिने अवसर। यसमा एमालेले पूर्वआईजीपी सर्वेन्द्र खनाललाई उतारेको छ भने राष्ट्रिय स्वतन्त्र पार्टीले अर्थविद् डा स्वर्णिम वाग्लेलाई। यी दुई उम्मेदवारलाई पन्छाउँदै पार्टीको विरासत जोगाउन कांग्रेस उम्मेदवार गोविन्द भट्टराईका लागि ठूलो चुनौती छ। त्यस्तै बारा२ लाई रणनीतिक हिसाबमा अर्को महत्त्वपूर्ण क्षेत्रका रूपमा लिइएको छ। यस क्षेत्रबाट निर्वाचित जसपा सांसद रामसहायप्रसाद यादव उपराष्ट्रपति बनेपछि रिक्त रहेको यस क्षेत्रमा जसपाबाट अध्यक्ष उपेन्द्र यादव उम्मेदवार छन्। पार्टीको विरासत जोगाउनेसँगै स्वयंको प्रतिष्ठा बचाउने चुनौती यादवमा छ। गत निर्वाचनमा नवगठित जनमत पार्टीका अध्यक्ष सीके राउतसँग सप्तरीबाट पराजित यादवले त्यो चोट सहन मुस्किल परेको थियो। अहिले त्यसको क्षतिपूर्तिस्वरूप यही संसद्मा जसरी भए पनि प्रवेश गरिछाड्ने योजनाअन्तर्गत स्थानको रिक्ततासँगै राजनीतिक समीकरण बदलेर मैदानमा आएको आरोप उनीमाथि छ। नेपाली कांग्रेस र माओवादी केन्द्रको समर्थन पाएका यादवलाई एमाले उम्मेदवार पुरुषोत्तम पौडेल, माओवादी छोडेर जनमतबाट उम्मेदवार बनेका शिवचन्द्र कुशवाह र राष्ट्रिय स्वतन्त्र पार्टीबाट मैदानमा उत्रिएका रमेश खरेलसँगको प्रतिस्पर्धा निकै महँगो पर्नेछ। उपनिर्वाचनको उपक्रममा सत्तााको नेतृत्व गर्ने माओवादी र हस्तक्षेपकारी शक्तिको दाबी गर्ने एकीकृत समाजवादी भने कतै पनि दृश्यमा छैनन्। यसले ती पार्टीको सान्दर्भिकता माथि गम्भीर प्रश्न उठाएको छ। तीनै क्षेत्रमा सत्ता र विपक्षका अन्य उम्मेदवारहरू पनि मैदानमा छन्। आफ्नो विजयको सुनिश्चितता नरहे पनि उनीहरूबाट मत प्रभाव पर्नेमा सन्देह छैन। उपनिर्वाचनको उपक्रममा सत्ताको नेतृत्व गर्ने माओवादी र हस्तक्षेपकारी शक्तिको दाबी गर्ने एकीकृत समाजवादी भने कतै पनि दृश्यमा छैनन्। यसले ती पार्टीको सान्दर्भिकतामाथि गम्भीर प्रश्न उठाएको छ। यद्यपि राष्ट्रिय सन्दर्भमा यसको खासै अर्थ भने छैन। बरु मुलुकले भोगिरहेका समस्यामा उपनिर्वाचनले बहस सिर्जना गर्न सक्छ कि सक्तैन भन्ने सवाल भने महत्त्वपूर्ण छ। नेपाल राष्ट्र अहिले अनेक चुनौतीको घेरामा छ। मुलुकको आर्थिक स्थिति सबैभन्दा ठूलो चुनौतीको रूपमा छ। उद्योगधन्दा, कलकारखाना, व्यापार व्यवसाय सबै क्षेत्र शिथिल छ। बेरोजगारीको समस्या बढ्दो छ। पर्यटन उद्योग अझै सामान्य अवस्थामा फर्कन सकेको छैन। बैंकहरू लगानी गर्न हच्किएका छन्। शिक्षा, स्वास्थ्यलगायतका आधारभूत सेवाका क्षेत्र व्यापारीकरणको चपेटामा छन्। सरकारी सेवा प्रवाह कमजोर छ। कमिसन र भ्रष्टाचारले हरेक क्षेत्रलाई गाँजेको छ। शोषणउत्पीडनको अन्त्य हुन सकेको छैन। धनी झन् धनी र गरिब झन् गरिब बन्दै जाँदा धनी र गरिबबीचको खाडल बढ्दो छ। विकास निर्माणमा ढिलासुस्ती र कमिसनखोरी व्याप्त छ। गुणस्तरीय सेवा कतै छैन। साधारण खर्च धानिनसक्ने गरी बढ्ने तर पुँजीगत खर्च अत्यन्तै न्यून रहने प्रवृत्ति छ। हरेक क्षेत्रमा निराशा व्याप्त छ। सबैतिर संकटको बादल मडारिएको स्थिति छ। यो संकटलाई टार्ने र मुलुकलाई सही दिशामा अघि बढाउने जिम्मेवारी राजनीतिक नेतृत्वको हो। सरकारको हो। तर, संकट निवारण गर्न अग्रसर हुनुपर्ने सरकार स्वयं बढी संकटग्रस्त छ। आमनिर्वाचनपछि गठित सरकारले सय दिन पूरा गरेको छ। तर, यो सय दिन समीकरण बनाउने र भत्काउने खेलमै बितेको छ। यहाँसम्म कि सरकारले पूर्णता पाउनसमेत सकेको छैन। प्रधानमन्त्री पुष्पकमल दाहाल प्रचण्डले सरकारको नेतृत्व सम्हालेलगत्तै जनतामा आशा जगाउन गरेका प्रतिबद्धता अहिले स्वयंका लागि गलपासो बनेका छन्। आशा जागृत गर्ने कुनै त्यस्तो काम सरकारबाट हुन सकेको छैन। संघीय संसद् बल्लतल्ल नियमावलीसम्म बनाउने स्थितिमा पुगेको छ। विधेयक अधिवेशन बिजनेसविहीन जस्तो स्थितिमा छ। जनताका दैनन्दिनका समस्याप्रति राज्य बेखबर छ। सर्वहाराको अधिनायकत्व, श्रमको सम्मान, राष्ट्रिय पुुँजीको विकास, समाजवाद उन्मुख अर्थव्यवस्था र सामाजिक न्यायको वकालत गर्ने पार्टीको अध्यक्षले नेतृत्व गरेको सरकार व्यवहारमा दलाल पुँजीवादको दलदलमा फँसेको छ। राष्ट्रिय स्वाधीनता र स्वाभिमानको वकालत गर्नेहरू उम्किनै नसक्ने गरी भूराजनीतिक प्रभावमा जकडिन पुगेको अवस्था छ। यसले मुलुक र जनताभन्दा अन्य शक्तिकेन्द्रले सरकारलाई बढी व्यस्त बनाएको छ। मुलुकको लागि यो दुर्भाग्य हो। यस्तो बेलामा मुलुकलाई निकास दिन यो उपनिर्वाचनले प्रत्यक्षतः कुनै भूमिका खेल्ने अपेक्षा गर्न सकिन्न। तर, राजनीतिक क्षेत्रका लागि आमनागरिकले बलियो सन्देश दिन भने सक्नेछन्। त्यसले दलहरूमा नागरिकको वैचारिक हस्तक्षेप कायम गर्न सक्दछ। र, उनीहरूलाई आफ्नो बाटो सच्याउन बलियो मनोवैज्ञानिक दबाब सिर्जना गर्न सक्दछ।"
बार्सिलोनालाई ४० ले हराउँदै रियाल कोपा डेल रेको फाइनलमा,"बेन्जिमाले दिएको पासलाई पेनाल्टी एरिया भित्रबाट प्रहार गर्दै भिनिसियसले अग्रता दिलाएका थिए। मड्रिड : करिम बेन्जिमाको ह्याट्रिकप्रेरित रियाल मड्रिडले स्पेनिस कोपा डेल रेको सेमिफाइनलको दोस्रो खेलमा बार्सिलोनालाई ४० ले पराजित गर्दै फाइनल यात्रा तय गरेको छ। बुधबार राति बार्सिलोनाको मैदानमा क्याम्प नोउमा भएको खेलमा फराकिलो जित निकालेसँगै पहिलो लेगमा १० ले पछि परेको रियालले समग्रमा १४ को जित निकाल्यो। पहिलो हाफको इन्जुरी समयमा भिनिसियस जुनियरले गोल गर्दै रियाललाई अग्रता दिलाएका थिए। बेन्जिमाले दिएको पासलाई पेनाल्टी एरिया भित्रबाट प्रहार गर्दै भिनिसियसले अग्रता दिलाएका थिए। दोस्रो हाफमा घरेलु टिममाथि हाबी बनेको रियालका लागि बेन्जिमाले ५०, ५८ र ८०औं मिनेटमा गोल गर्दै ह्याट्रिक गरे। जितसँगै रियालले मे ६ मा हुने फाइनलमा ओसासुनासँगको भेट सुनिश्चित गरेको छ। ओसासुना सेमिफाइनलमा एथ्लेटिक क्लबलाई समग्रमा १२ गोलको नतिजामा पराजित गर्दै फाइनलमा पुगेको हो।"
विमलको गोलमा हारबाट जोगियो मछिन्द्र,"काठमाडौं : विमल घर्ती मगरले इन्जुरी समयमा बराबरी गोल फर्काएसँगै साविक विजेता मछिन्द्र क्लब सहिद स्मारक ए डिभिजन लिगमा बिहीबार हिमालयन शेर्पाविरुद्ध हारबाट जोगिएको छ। सातदोबाटोस्थित एन्फा कम्प्लेक्समा भएको खेलको ८६औं मिनेटमा सत्यम शर्माले पेनाल्टीमार्फत गरेको गोलसँगै हिमालयन शेर्पाले अग्रता लिएको थियो। तर, इन्जुरी समयको चौथो मिनेटमा विमलले गरेको गोलसँगै साविक विजेताले बराबरी गर्यो। बराबरीसँगै मछिन्द्र ६ खेलबाट ६ अंक जोडेर तालिकाको १०औं स्थानमा उक्लिएको छ। समान खेलबाट समान अंक जोडेको हिमालयन शेर्पा नवौं स्थानमा उक्लिएको छ। आजै भएको खेलमा त्रिभुवन आर्मी फुटबल क्लब च्यासल रंगशालामा थ्री स्टार क्लबसँग १० को नतिजामा पराजित भयो। जारी लिगको छैटौं चरण सकिँदा जावलाखेल युथ क्लब १३ अंक जोडेर शीर्ष स्थानमा छ। समान खेलबाट १२१२ अंक जोडेका चर्च ब्वाइज र सातदोबाटो युथ क्लब क्रमशः दोस्रो र तेस्रो स्थानमा छन्।"
थ्री स्टारसँग १० ले हार्यो आर्मी,"काठमाडौं : अजयी मार्टिन्सको निर्णायक गोलप्रेरित थ्री स्टार क्लबले सहिद स्मारक ए डिभिजन लिगमा बिहीबार विभागीय टिम त्रिभुवन आर्मी क्लबलाई १० को नतिजामा पराजित गरेको छ। च्यासल रंगशालामा भएको खेलको पहिलो हाफमा हाबी बनेको थ्री स्टारले सिजनको तेस्रो जित निकाल्यो। विभागीय टिमविरुद्ध निरन्तर दबाब बनाएको थ्री स्टारका मार्टिन्सले १७औं मिनेटमा गोल गर्दै अग्रता दिलाएका थिए। कप्तान विक्रम लामाले दिएको लामो पासमा मार्टिन्सले आर्मीका डिफेन्डरलाई सहजै बिट् गर्दै वान् भर्सेज वानको मौका बनाएका थिए। थ्री स्टारका अजयी मार्टिन्सले छैटौं मिनेटमा पेनाल्टी एरिया भित्र मिलाइदिएको बलमा लाकेन लिम्बुले गरेको प्रहार फ्रेममा परेको थिएन। नवौं मिनेटमा मार्टिन्सले पेनाल्टी एरिया भित्रबाट गरेको प्रहारमा आर्मीका टेक बहादुर बुढाथोकीबाधक बनेका थिए। सुरुआती १० मिनेटसम्म थ्री स्टारले विभागीय टिममाथि निरन्तर आक्रमणको मौका बनाएको थियो। थ्री स्टारका योगेश गुरुङले १०औं मिनेटमा पेनाल्टी एरिया बाहिरबाट गरेको सशक्त प्रहार आर्मीका गोलकिपर समित श्रेष्ठले रोकेका थिए। आर्मीका विकाश खवासले ५२औं मिनेटमा पेनाल्टी एरिया बाहिरबाट गरेको लामो प्रहार फ्रेममा परेको थिएन। दिनेश हेन्जले ५६औं मिनेटमा पेनाल्टी एरिया बाहिरबाट गरेको प्रहार क्रसबार माथिबाट बाहिरिएको थियो। थ्री स्टारका मार्टिन्सले ६३औं मिनेटमा ६ यार्ड बक्स अगाडिबाट प्रहार गरेको भली क्रसबारमाथिबाट बाहिरिएको थियो। आर्मीका दिनेशले ६६औं मिनेटमा पेनाल्टी एरियाको बायाँतर्फबाट प्रहार गरेको फ्रिकिक क्रसबारमा लागेर फर्किँदा आर्मी दुर्भाग्यशाली साबित भयो। त्यसको चार मिनेट नबित्दै दिनेशले नै प्रहार गरेको अर्को फ्रिकिकमा थ्री स्टारका गोलकिपर ताहा मोहमद बिट् भइसकेका थिए। तर, पिटर सेगुनले क्लिबयर गरेसँगै थ्री स्टारले खतरा टारेको थियो। आर्मीको जारी सिजन यो तेस्रो हार हो। जितसँगै थ्री स्टार ६ खेलबाट ९ अंक जोडेर सातौं स्थानमा उक्लिएको छ। समान खेलबाट आठ अंक जोडेको आर्मी आठौं स्थानमा छ।"
युनाइटेडको जितमा रासफोर्डको निर्णायक गोल,एक खेल धेरै खेलेको ब्रेन्टफोर्ड ४३ अंकसहित नवौं स्थानमा छ लन्डन : मार्कोस रासफोर्डको निर्णायक गोलप्रेरित म्यानचेस्टर युनाइटेडले बुधबार राति इङ्लिस प्रिमियर लिगमा ब्रेन्टफोर्डलाई १० को नतिजामा पराजित गरेको छ। युनाइटेडको घरेलु मैदानमा भएको खेलको २७ औं मिनेटमा रासफोर्डले गरेको एक मात्र गोल युनाइटेडलाई तीन अंक दिलाउन पर्याप्त बन्यो। दोस्रो हाफमा घरेलु टिमविरुद्ध गोलका केही अवसर सृजना गरेपनि फिनिसिङमा चुक्दा ब्रेन्टफोर्डले हार टार्न सकेन। जितसँगै २८ खेलबाट ५३ अंक जोडेको युनाइटेड अंक तालिकाको चौथौ स्थानमा यथावत छ। एक खेल धेरै खेलेको ब्रेन्टफोर्ड ४३ अंकसहित नवौं स्थानमा छ। बुधबार राति नै भएको अर्को खेलमा न्युक्यासल युनाइटेडले वेस्ट ह्याम युनाइटेडलाई १५ गोलको नतिजामा पराजित गरेको छ। घरेलु टिमविरुद्ध हाबी बनेको न्युक्यासलका लागि कालुम विल्सन र जोलिन्टोनले दुईदुई गोल गरे। अलेक्सान्डर इसाकले थप एक गोल गर्दा वेस्ट ह्यामका लागि कर्ट जोमाले एक गोल फर्काएका थिए। जितसँगै २८ खेलबाट ५३ अंक जोडेको न्युक्यासल तालिकाको तेस्रो स्थानमा छ। समान खेलबाट २७ अंक जोडेको वेस्ट ह्याम १५औं स्थानमा छ।
"समयमै पुल निर्माण नगरेपछि ठेक्का रद्द, कम्पनीलाई ३ वर्ष कालोसूचीमा राखियो",म्याद थप गर्दा पनि हालसम्म निर्माणकार्य अगाडि नबढाइएको भन्दै मन्त्रालयले ठेक्का रद्द गर्दै निर्माण कम्पनीलाई तीन वर्षका लागि कालोसूचीमा समेत राख्ने निर्णय गरेको हो । हेटौंडा : मकवानपुरको सामरीस्थित सामरी खोलामा निर्माणाधीन पुल (सामरी खोला प्रि स्ट्रेसड ब्रिज) पटकपटक समय थप गर्दा पनि पू्रा नगरेकाले प्रदेशको भौतिक पूर्वाधार विकास मन्त्रालयले ठेक्का रद्द गरेको छ । पूर्वाधार विकास कार्यालय र नागार्जुनशङ्करमाली जेभीबीच २०७२ सालमा ठेक्का सम्झौता भई २०७४ सालमा निर्माण गरिनुपर्ने उक्त पुलका लागि दुई पटक म्याद थप गरिएको थियो । म्याद थप गर्दा पनि हालसम्म निर्माणकार्य अगाडि नबढाइएको भन्दै मन्त्रालयले ठेक्का रद्द गर्दै निर्माण कम्पनीलाई तीन वर्षका लागि कालोसूचीमा समेत राख्ने निर्णय गरेको हो । नागार्जुनशङ्करमाली जेभीले तोकिएको समयभित्र निर्माण गर्न नसकेपछि प्रथम पटक २०७५ चैत २६ गते तीन महिना चार दिनका लागि समय थप गरिएकोमा काम हुन नसकेपछि २०७६ फागुन ८ गते पुनः एक वर्षको लागि समय थप्दा पनि हालसम्म काम नभएकाले ठेक्का रद्द गर्नुपरेको भौतिक पूर्वाधार विकासमन्त्री युवराज दुलालले जानकारी दिए । जनताको जनजीवनसँग जोडिएको विकासका पूर्वाधार निर्माणमा पटकपटक समय थप्दा पनि काम नभएपछि रद्द गर्नुको विकल्प नरहेको उनको भनाइ थियो । प्रदेश सरकारसँग पहुँचको आधारमा काम छल्ने कार्य अब अन्त्य हुने मन्त्री दुलाललले बताए । कार्यप्रगति सन्तोषजनक नभएको र मन्त्रालयमा बैठक बोलाउदासमेत निर्माण कम्पनी अनुपस्थित हुनाका साथै आफूले जिम्मा लिएको काममा चासो नदेखाएको र राज्यको लगानीमा सर्वसाधरणले दुःख भोग्नपर्ने अवस्था आएकाले ठेक्का रद्द गरेर नयाँ ठेक्का आह्वान गरिने मन्त्री दुलालले जनाए । सार्वजनिक खरिद ऐन २०६३ को दफा ५९ को उपदफा ७ अनुसारको कार्य गरेकाले ठेक्का सम्झौता अन्त्य गरिएको मन्त्रालयले जनाएको छ । पुलको सम्झौताअनुसारको लागत रकम रु पाँच करोड ३७ लाख ९२ हजार तीन सय पाँच रुपैँया ३० पैसा रहेको मन्त्रालयले जनाएको छ । मन्त्रालयले कार्यसम्पादन जमानत बमोजिमको बैँक ग्यारेन्टी रकम रु २६ लाख ९० हजारसमेत जफत हुने जनाएको छ ।  रासस
उच्च विन्दुमा पुगेको सुनको भाउ घट्यो,काठमाडौं : अघिल्लो कारोबार दिन उच्च बिन्दुमा पुगेको सुनको मूल्य आज सस्तिएको छ। अघिल्लो कारोबार दिन बुधबार १ लाख ११ हजार पुगेको सुनको मूल्य आज ८ सयले घटेको हो। नेपाल सुन चाँदी व्यवसायी महासंघका अनुसार आज सुन ८ सयले घटेर प्रतितोला १ लाख १० हजार २ सयमा झरेको हो। तेजाबी सुन १ लाख ९ हजार ६५० रुपैयाँ कायम भएको छ। सुनको मूल्य घटेसँगै चाँदी घटेको छ। आज चाँदी ५ रुपैयाँले घटेर प्रतितोला १४ सय ३५ पुगेको महासंघले जनाएको छ। बुधबार चाँदी प्रतितोला १४४० रुपैयाँ कायम भएको थियो।
दोर्दी करिडोर प्रसारण लाइन सञ्चालनमा,"काठमाडौं : लमजुङको दोर्दी र त्यसका सहायक नदीमा उत्पादित विद्युत् प्रवाहका लागि निर्माण गरिएको दोर्दी करिडोर एक सय ३२ केभी डबल सर्किट प्रसारण लाइन पूर्णरुपमा सञ्चालनमा आएको छ। विसं २०७८ को असारमा दोर्दी खोलामा आएको बाढीले क्षति पुर्याएका चार वटा टावरको पुनर्निर्माण सम्पन्न गरी बिहीबारबाट प्रसारण लाइनलाई पूर्ण रुपमा सञ्चालनमा ल्याइएको छ। प्रसारण लाइन पूर्ण रुपमा सञ्चालनमा आएसँगै करिब तीन सय मेगावाट विद्युत् प्रवाहका लागि पूर्वाधार तयार भएको छ। नेपाल विद्युत् प्राधिकरणले लमजुङको बेंसीसहर नगरपालिकाको उदीपुरबाट दोर्दी गाउँपालिकाको कीर्तिपुर सबस्टेसनसम्मको प्रसारण लाइन गत भदौबाट आंशिक खण्ड सञ्चालनमा ल्याएको थियो। बाढीले क्षति पुर्याएका टावरको पुनर्निर्माणमा केही समय लाग्ने देखिएपछि उदीपुर सबस्टेसनबाट निजी क्षेत्रले निर्माण गरेको दोर्दी खोला१ जलविद्युत् आयोजनासम्म दोर्दी करिडोरको लाइन र त्यहाँबाट कीर्तिपुर सबस्टेसनसम्म दोर्दी खोला१ को प्रसारण लाइन प्रयोग गरी लाइनको आंशिक खण्ड सञ्चालनमा ल्याएको थियो। वैकल्पिक व्यवस्थाका रुपमा दोर्दी खोला१ को साढे तीन किलोमिटर प्रसारण लाइन प्रयोग गरी निजी क्षेत्रले निर्माण गरेका जलविद्युत् आयोजनाहरुको विद्युत् जोडिएको थियो। टावरको पुनर्निर्माण सम्पन्न गरी प्रसारण लाइन सञ्चालनमा आएसँगै दोर्दी खोलामा निर्माण भएका निजी क्षेत्रका सबै जलविद्युत् आयोजनाहरुको विद्युत् कीर्तिपुर सबस्टेसनमा जोडिएर दोर्दी करिडोर प्रसारण लाइनमार्फत राष्ट्रिय प्रणालीमा प्रवाह भएको आयोजना प्रमुख रमेश पौडेलले बताए। प्रसारण लाइनमा २७ मेगावाटको दोर्दी खोला, २५ मेगावाटको माथिल्लो दोर्दी ए, १२ मेगावाटको दोर्दी खोला१ र ८६३ मेगावाटको चेपेखोला साना जलविद्युत् आयोजना जोडिएका छन्। निर्माणको अन्तिम चरणमा रहेको ५४ मेगावाटको सुपरदोर्दी ख जलविद्युत्सहित त्यस करिडोरमा निर्माणाधीन र निर्माण हुने अन्य आयोजनाको विद्युत् यही लाइनमा जोडिने छ। उदीपुर सबस्टेसनको निर्माणमा केही समय लाग्ने देखिएपछि वैकल्पिक व्यवस्थामार्फत हाल सञ्चालनमा रहेको मध्यमर्स्याङ्दी विद्युत्गृहको स्वीचयार्डमा विद्युत् जोड्ने व्यवस्था गरिएको छ। यसका लागि निर्माणाधीन दुई सय २० केभी मर्स्याङ्दी करिडोरको करिब छ किलोमिटर लाइनलाई प्रयोगमा ल्याइएको छ। निर्माण अन्तिम चरणमा रहेको उदीपुर सबस्टेसन असारभित्र सञ्चालनमा ल्याउने लक्ष्य राखी काम भइरहेको छ। करिब ८५ करोड रुपैयाँ अनुमानित लागत रहेको दोर्दी करिडोर प्रसारण लाइन सरकारको लगानीमा निर्माण गरिएको हो। प्रसारण लाइनको लम्बाइ १० किलोमिटर छ। आयोजनाले नै कीर्तिपुरमा एक य ३२ केभी, १० एमभिए क्षमताको सबस्टेसन निर्माण गरेको छ। विसं २०७७ मै निर्माण सम्पन्न भएको प्रसारण लाइनका चार वटा टावर २०७८ को असारमा असारमा दोर्दी खोलामा आएको बाढीले बगाइदिएको थियो। आयोजना २०७४ सालमा सुरु गरिएको थियो।"
खानेपानी बोर्डको लेखापरीक्षण असंवैधानिक,"कार्यालय बाहिरका लेखापरीक्षकबाट लेखापरीक्षण भइरहेको भए पनि सम्पूर्ण प्रतिवेदन कार्यालयमा नै आउने र प्रमाणिकीकरण हुने उनले बताए। काठमाडौं : संविधानको धारा २४१ (१) मा भनिएको छ, राष्ट्रपति र उपराष्ट्रपतिको कार्यालय, सर्वोच्च अदालत, संघीय संसद्, प्रदेशसभा, प्रदेश सरकार, स्थानीय तह, संवैधानिक निकाय वा सोको कार्यालय, अदालत, महान्यायाधिवक्ताको कार्यालय र नेपाली सेना, नेपाल प्रहरी वा सशस्त्र प्रहरी बललगायतका सबै संघीय र प्रदेश सरकारी कार्यालयको लेखा कानुनबमोजिम नियमितता, मितव्ययिता, कार्यदक्षता, प्रभावकारिता र औचित्यसमेतको विचार गरी महालेखा परीक्षकबाट लेखापरीक्षण हुनेछ,। तर, स्वयं महालेखापरीक्षकको कार्यालयले नै संविधानको यो प्रावधान उल्लंघन गर्दै आएको पाइएको छ। अर्थात्, संविधानसँग बाझिने कानुनको सहारामा सरकारी कार्यालयको लेखापरीक्षण अन्यबाटै गराउने गरेको छ। त्यसको उदाहरण हो काठमाडौं उपत्यका खानेपानी व्यवस्थापन बोर्ड। त्यहाँको लेखापरीक्षण महालेखापरीक्षकबाट नभई सहायकबाट हुने गरेको छ। बोर्डका आर्थिक प्रशासन शाखा प्रमुख पुष्प गुरागाईंका अनुसार बोर्डको अन्तिम लेखापरीक्षण संविधानअनुसार नभई प्रचलित कानुनबमोजिम प्रमाणपत्र प्राप्त लेखापरीक्षकबाट हुँदै आएको छ। आर्थिक वर्ष २०७८०७९ को बोर्डको लेखापरीक्षण पनि सहायक लेखापरीक्षक नियुक्त व्यक्तिबाट भइरहेको कार्यालयका सहायक प्रवक्ता रमेश सुवेदीले जानकारी दिए। कार्यालय बाहिरका लेखापरीक्षकबाट लेखापरीक्षण भइरहेको भए पनि सम्पूर्ण प्रतिवेदन कार्यालयमा नै आउने र प्रमाणिकीकरण हुने उनले बताए। लेखापरीक्षण ऐन, २०७५ ले भने सरकारको पूर्ण स्वामित्व रहेको संस्थाको लेखापरीक्षण प्रचलित कानुनबमोजिम प्रमाणपत्र प्राप्त लेखापरीक्षकलाई महालेखापरीक्षकले सहायकका रूपमा नियुक्त गर्न सक्ने व्यवस्था गरेको छ। उक्त ऐनको दफा १० मा भनिएको छ, नेपाल सरकार, प्रदेश सरकार वा स्थानीय तहको पूर्ण स्वामित्व भएको संगठित संस्थाको लेखापरीक्षणः १ नेपाल सरकार, प्रदेश सरकार वा स्थानीय तहको पूर्ण स्वामित्व भएको संगठित संस्थाको लेखापरीक्षण गर्न महालेखापरीक्षकले आवश्यकतानुसार प्रचलित कानुनबमोजिम प्रमाणपत्र प्राप्त लेखापरीक्षकलाई महालेखापरीक्षकले सहायकको रूपमा नियुक्त गर्न सक्नेछ। महालेखापरीक्षक कार्यालयबाट नै लेखापरीक्षण गराइएकाले त्यसले कानुन नमिचिने महालेखापरीक्षक टंकमणि शर्मा बताउँछन्। कार्यालयले नै खटाएको लेखापरीक्षकबाट लेखापरीक्षण हुने र प्रमाणिकीकरण गर्ने भएकोले यसले कानुन मिचेको हुँदैन, शर्माले भने। पर्यटन बोर्डलगायतका संस्थामा पनि बाहिरबाट लेखापरीक्षण खटाएर काम हुने गरेको जानकारी दिँदै शर्माले खटाइएका लेखापरीक्षकसँग कार्यालयका प्रतिनिधि पनि हुने र प्रमाणिकीकरण पनि कार्यालयले गर्ने गरेको जानकारी दिए। उनका अनुसार छुट्टै ऐनद्वारा बनेका संस्थालाई लेखापरीक्षण ऐनले सरकारी कार्यालयअन्तर्गत नराखी सार्वजनिक संस्थानअन्तर्गत राखेको छ। यही कारण संविधानको धारा २४१ (२) र लेखापरीक्षण ऐनको दफा १० को २ ले व्यवस्था गरे अनुसार सहायक खटाइने गरिएको हो। ती दफाहरूले नेपाल सरकारको ५० प्रतिशतभन्दा माथिको सेयर र जायजेथा भएको संस्थाको हकमा पनि सहायक लेखापरीक्षक नियुक्तिको अधिकार दिएको छ। तर, खानेपानी व्यवस्थापन बोर्ड सार्वजनिक संस्थान नभएको गुरागाईंले जिकिर गरे। यसमा नेपाल सरकारको पूर्ण स्वामित्व छ। नेपालको संविधानसँग बाझिएको ऐन शून्य हुने उनको तर्क छ। संविधानभन्दा माथि रहेर महालेखापरीक्षक कार्यालयले काम गर्न नमिल्ने कानुनविद् गान्धी पण्डित बताउँछन्। संविधानले गरेको व्यवस्थालाई अन्य ऐनले प्रतिस्थापन गर्न नसक्ने उनको भनाइ छ। संविधानले गरेको व्यवस्थालाई मिचेर सहायक लेखापरीक्षक नियुक्त गर्न नसक्ने महालेखापरीक्षक कार्यालयका एक कर्मचारी बताउँछन्। सरकारी कार्यालयको लेखापरीक्षण महालेखापरीक्षबाट नै हुनुपर्छ, सहायक नियुक्तिको व्यवस्था नै छैन, उनले भने।"
मकवानपुरमा घट्यो राजस्व संकलन,"कार्यालयले हालसम्म आयकरबापत ५८ करोड ५९ लाख अर्थात् ७६५५ प्रतिशत, घरबहाल करबापत १ करोड ३ लाख अर्थात् ४३७१ प्रतिशत, ब्याजकरबापत ४ करोड ७३ लाख रुपैयाँ अर्थात् १०५३५ प्रतिशत राजस्व संकलन गरेको छ। हेटौंडा : मकवानपुरमा विगत वर्षहरूको तुलनमा राजस्व संकलनमा गिरावट आएको छ। चालू आर्थिक २०७९८० मा राजस्व संकलनको लक्ष्य ७ अर्ब ५० करोड तोकिएकोमा आर्थिक वर्षको फागुन मसान्तसम्म ४ अर्ब ४ करोड ३८ लाख रुपैयाँ मात्र संकलन भएको आन्तरिक राजस्व कार्यालय हेटौंडाले जनाएको छ। चालू आर्थिक वर्षको फागुनको राजस्व संकलनको लक्ष्य ५२ करोड ८८ लाख ७१ हजार रहेकोमा ५० करोड ६३ लाख ८७ हजार रुपैयाँ अर्थात् ९५७५ प्रतिशत राजस्व संकलन भएको कार्यालयका सूचना अधिकारी अवधेशकुमार यादवले बताए। चालू आर्थिक वर्षको फागुन मसान्तसम्म ४ अर्ब ३५ करोड ९ लाख ४० हजार रुपैयाँ राजस्व संकलनको लक्ष्य तोकिएकोमा ४ अर्ब ४ करोड ३८ लाख रुपैयाँ अर्थात् ९२९४ प्रतिशत संकलन भएको सूचना अधिकारी यादवले जानकारी दिए। कार्यालयले हालसम्म आयकरबापत ५८ करोड ५९ लाख अर्थात् ७६५५ प्रतिशत, घरबहाल करबापत १ करोड ३ लाख अर्थात् ४३७१ प्रतिशत, ब्याजकरबापत ४ करोड ७३ लाख रुपैयाँ अर्थात् १०५३५ प्रतिशत राजस्व संकलन गरेको छ। यस्तै मूल्य अभिवृद्धि करतर्फ ६० करोड १६ लाख अर्थात् ७७४२ प्रतिशत, अन्तशुल्कतर्फ २ करोड ३८ लाख अर्थात् १०२८९ प्रतिशत, स्वास्थ्य करतर्फ ४२ करोड १४ लाख अर्थात् ९८१० प्रतिशत, शिक्षाकरतर्फ ४ हजार रुपैयाँ मात्रै संकलन गरेको कार्यालयले जनाएको छ। कार्यालयले आर्थिक वर्ष २०७८०७९ मा ५ अर्ब ७० करोड ९ लाख राजस्व संकलनको लक्ष्य तोकेकोमा ६ अर्ब २७ करोड ७४ लाख रुपैयाँ अर्थात् ११०११ प्रतिशत राजस्व संकलन गरेको थियो। यस्तै २०७७०७८ मा ५ अर्ब ३९ करोड ९५ लाख संकलनको लक्ष्य लिएकोमा ५ अर्ब ९९ करोड १४ लाख रुपैयाँ अर्थात् ११०९६ प्रतिशत राजस्व संकलन गरेको थियो। यस्तै २०७६०७७ मा ५ अर्ब ८२ करोड ८५ लाख राजस्व संकलनको लक्ष्य लिएकोमा ४ अर्ब ८८ करोड ७२ लाख रुपैयाँ अर्थात् ८२१४ प्रतिशत राजस्व संकलन गरेको थियो।"
क्रिप्टोकरेन्सीमा लगानी गर्दा हुन्छन् यस्ता जोखिम,"काठमाडौं : पछिल्लो समय सरकारले गैरकानुनी भनिएको क्रिप्टोकरेन्सीमा लगानी गरे व्यक्तिसँगै मुलुक नै खतरामा पर्ने निचोड निकालिएको छ। नेपाल राष्ट्र बैंकले राष्ट्रिय तथा अन्तर्राष्ट्रिय अध्ययन तथा अभ्यासलाई आधार मानी गरेको क्रिप्टो करेन्सीसम्बन्धी जोखिम विश्लेषण अध्ययनले नेपालकालागि यो उच्च जोखिमयूक्त भएको निचोड निकालेको हो। केन्द्रीय बैंकले सार्वजनिक गरेको प्रतिवेदनअनुसार क्रिप्टोकरेन्सीबाट समग्र आर्थिक सन्तुलन कायम नहुने लगायतका दर्जन जोखिम देखिएको छ। यतिमात्रै होइन सर्वसाधारणले यस्तो मुद्रामा लगानी गर्दा मुलुकको वित्तीय स्थायित्व नहुने, मौद्रिक नीति कार्यान्वयन नहुने, विदेशी विनिमय सञ्चितिमा नकारात्मक असर पर्न सक्ने, सम्पत्ति शुद्धीकरण तथा आतङ्कवादी कार्यमा वित्तीय लगानीमा जोखिम, वित्तीय ग्राहक संरक्षण सम्बन्धी जोखिम, लगानीको असुरक्षा हुने सम्बन्धी जोखिम, ठगी तथा कर छली सम्बन्धी जोखिम, अन्तर्राष्ट्रिय संघसंस्थाहरूसँगको सहकार्य विरुद्ध हुने सम्बन्धी जोखिम र वित्तीय मध्यस्थता नहुने सम्बन्धी जोखिम रहने औंल्याइएको छ। यस्ता दर्जनौं जोखिम रहने हुँदा राष्ट्र बैंकले विगतदेखि लगाउँदै आएको प्रतिबन्ध कायमै राख्न उचित रहेको ठहर गरेको छ। यसर्थ क्रिप्टोकरेन्सी कारोबारबाट देशलाई मात्र नभई सोमा संलग्न व्यक्तिलगानीकर्तालाई समेत विभिन्न जोखिमहरू रहने हुन्छ। क्रिप्टोकरेन्सीमा कुनै देशसरकारको प्रत्याभूतिजमानत नहुने, कुनै पनि सुरक्षण नहुने, वित्तीय मध्यस्थकर्ता नहुने तथा सट्टेबाजी प्रयोजन बाहेक अन्य कुनै पनि उपयोगिता नहुने र उक्त अदृश्य वस्तु सर्वस्वीकार्य नभई केही निश्चित समूह मिली आफ्नै निहित स्वार्थका लागि मात्र जारीप्रयोग हुने गर्दछ, प्रतिवेदनमा उल्लेख छ। नेपालले २०७४ साउन २९ गतेदेखी नै क्रिप्टो करेन्सीलाई गैरकानुनी भन्दै लगानी नगर्न सजग गर्दै आएको छ। क्रिप्टोकरेन्सीमा लगानी हुँदा विदेशमा लगानी भई पुँजी पलायन हुन जाने, विप्रेषण आप्रवाहमा प्रतिकूल असर पर्न सक्ने, विदेशी विनिमय सञ्चिति व्यवस्थापन र पर्याप्ततामा चुनौती हुन सक्ने लगायतका जोखिम समेतलाई दृष्टिगत गरी विदेशी विनिमय (नियमित गर्ने) ऐन, २०१९ को दफा १२ ले दिएको अधिकार प्रयोग गरी नेपाल राष्ट्र बैंकले क्रिप्टोकरेन्सीमा प्रतिबन्ध लगाउँदै आएको हो। नेपालले अन्य मुलुकसँग हुने पुँजीगत कारोबारमा नियन्त्रित व्यवस्था गरेको र नेपालबाट विदेशमा लगानी गर्न प्रतिबन्ध रहेको हुँदा क्रिप्टोकरेन्सीको कारोबारबाट उक्त व्यवस्थाहरूको बर्खिलाप हुने भएकाले यसलाई नेपालमा प्रतिबन्ध गरिएको केन्द्रीय बैंकको भनाइ छ। यसैक्रममा नेपाल राष्ट्र बैंक, विदेशी विनिमय विभागका कार्यकारी निर्देशक रामु पौडेल अनुसन्धानको क्रममा संयुक्त राष्ट्र संघले पनि नेपाल जस्तो विकासोन्मुख मुलुकका लागि क्रिप्टो कारोबार खतरा भएको निचोड निकालेको बताए। यसैले यस्ता अन्तर्राष्ट्रिय प्रतिवेदनहरूले पनि नेपालजस्तो मुलुक समयमै सचेत भएर ब्याण्ड गर्न सुझाव दिएको पाइयो। वास्तवमा क्रिप्टो कुनै मुलुकका लागि पनि फाइदा पुग्दैन, कार्यकारी निर्देशक पौडेलले अन्नपूर्णसँग भने। उनका अनुसार केन्द्रीय बैंकले आन्तरिक पद्धतीबाट गरिएको हो। विभिन्न देशले गरेका अभ्यास र राष्ट्रियदेखि आईएमएफ, विश्व बैंकजस्ता अन्तर्राष्ट्रिय संस्थाले गरेका विश्लेषणहरू, भर्चुअल मुद्रामा कसरी कारोबारमा गरिरहेका छन् भन्ने अनुभवहरूलाई अध्ययन गरेर प्रतिवेदन तयार पारेको उनले जनाए। विभिन्न सरोकारवाला निकायहरूबाट क्रिप्टोकरेन्सीसम्बन्धी जिज्ञासाहरू आउने गरेको विषयलाई दृष्टिगत गर्दै क्रिप्टोकरेन्सीसँग सम्बन्धित विविध विषयवस्तुलाई समावेश गरी सोबाट उत्पन्न हुन सक्ने सम्भाव्य जोखिम समेतलाई विश्लेषण गरी 'क्रिप्टोकरेन्सीसम्बन्धी जोखिम विश्लेषण' तयार गरिएको उनले बताए। यससँगै, नेपालीले क्रिप्टो गरेको अवस्थाबारे नेपाल प्रहरी, राजश्व अनुसन्धान विभाग लगायतले अनुसन्धान गरिरहेको समेत उनले जानकारी दिए। क्रिप्टो कारोबारबारे अहिलेसम्मको प्राप्त जानकारीअनुसार राष्ट्र बैंकमा आएका सूचनाहरू पनि त्यहाँ दिइरहेका छौं, उनले भने। क्रिप्टोकरेन्सी र मुद्रासँगको अन्तरसम्बन्ध क्रिप्टोकरेन्सीका समर्थकहरूले क्रिप्टोकरेन्सीलाई मुद्राका रूपमा लिने गरेका छन्। तर, प्रचलित मौद्रिक व्यवस्थामा जस्तो क्रिप्टोकरेन्सी जारी गर्ने कुनै सार्वभौम मुलुक हुँदैन। प्रचलित मौद्रिक व्यवस्थाको मुद्रामा इन्ट्रिनसिक भ्यालू भएको धातु हुने अथवा सार्वभौम मुलुकको पेड उपकरण हुने गरेकोमा क्रिप्टोकरेन्सी कुनै निश्चित निजी समूहले मात्र मुद्राका रूपमा स्वीकार गरेको अदृश्य वस्तु हो। क्रिप्टोकरेन्सीको मूल्यमा अधिक उतारचढाव हुने भएकोले सोलाई विनिमयको माध्यमका रूपमा लिन सकिने अवस्था रहेको देखिँदैन। क्रिप्टोकरेन्सीको मूल्यमा भएको उतारचढावको कारणले प्रतिफल दिए तापनि यसले स्टोर अफ भ्यालूका रूपमा समेत कार्य गर्न सक्ने देखिँदैन। स्टोर अफ भ्यालू नभई प्रतिफल दिने कार्य १७औं शताब्दीको नेदरल्याण्डमा टुलीपनामक पुष्पले समेत प्रदान गरेको देखिन्छ। मुद्राको विकासक्रममा निजी क्षेत्रबाट जारी भएको अनस्ट्याण्डराईड मुद्रालाई प्रतिस्थापन गर्दै हालको मौद्रिक व्यवस्थासम्म आइपुग्दा अधिकारप्राप्त निकायले जारी गर्ने स्ट्याण्डराईज मुद्राको स्वरूपमा आएकोमा क्रिप्टोकरेन्सीले मुद्राको विकासक्रममा पश्चगमन हुने देखिन्छ। क्रिप्टो र वित्तीय सम्पत्तिसँगको सम्बन्ध वित्तीय सम्पत्तिका रूपमा योग्य हुन त्यस्तो वस्तुमा नगद प्रवाह हुन सक्ने गुणविशेषता हुनुपर्ने र अन्य कुनै व्यक्तिको दायित्व हुनुपर्नेमा क्रिप्टोकरेन्सी प्रयोगजारी गर्ने व्यक्तिसमूहले क्रिप्टोकरेन्सीलाई वित्तीय सम्पत्ति भन्ने गरे तापनि वित्तीय सम्पत्तिका रूपमा स्वीकार हुन सक्ने देखिँदैन। धातुसँगको सम्बन्ध धातुका रूपमा योग्य हुन त्यस्तो वस्तु हुनुपर्ने र सोबाट उपयोगिता प्राप्त हुनु पर्नेमा क्रिप्टोकरेन्सी प्रयोगजारी गर्ने समूहले क्रिप्टोकरेन्सीलाई सुनचाँदी जस्तो बहुमूल्य धातु भन्ने गरे तापनि धातुका रूपमा स्वीकार हुन सक्ने देखिँदैन। सुनचाँदीको आपूर्ति सीमित भए जस्तै गरी क्रिप्टोकरेन्सीको निष्कासन संख्या तोकिए तापनि एक भन्दा धेरै प्रकारका क्रिप्टोकरेन्सीहरू प्रलचनमा भएको र नयाँनयाँ क्रिप्टोकरेन्सीहरू जारी हुने गरेको हुँदा स्वतः बहुमूल्य धातुको जस्तो परिमाणको सीमा पालना नहुने हुन्छ। साथै, सुनचाँदी जस्ता बहुमूल्य धातुलाई समेत मुद्राका रूपमा प्रचलनमा ल्याउन सार्वभौम मुलुकले टकमरी गर्नुपर्ने हुन्छ। विद्युतीय सम्पत्तिसँगको सम्बन्ध क्रिप्टोकरेन्सीलाई विद्युतीय सम्पत्ति भन्ने गरिन्छ। तर पनि क्रिप्टोकरेन्सीको कुनै पनि अन्तर्निहित प्रयोग हुँदैन। क्रिप्टोकरेन्सी विद्युतीय कोडमा आधारित भए तापनि सोको कुनै व्यावहारिक प्रयोग नभई विशुद्ध सट्टेबाजी प्रकृतिको रहेको देखिन्छ। विश्वभर प्रचलनमा ३२ हजार क्रिप्टोकरेन्सी राष्ट्र बैंकको प्रतिवेदनअनुसार विश्वमा हाल करिव २३ हजार वटा क्रिप्टोकरेन्सीहरू प्रचलनमा छन्। उक्त क्रिप्टोकरेन्सीहरू मध्ये सर्वप्रथम विटक्वाइन नामक क्रिप्टोकरेन्सी सन् २००९ देखि प्रचलनमा रहेको हो। क्रिप्टोकरेन्सीको कुल बजार पुँजीकरणमा विटक्वाइनको हिस्सा मात्रै ४२ प्रतिशत छ। यसको विद्यमान भुक्तानी सम्बन्धी व्यवस्थामा भुक्तानीको माध्यम नगद भए उक्त नगद सक्कली होहोइन भनी यकिन गर्नुपर्ने हुन्छ। विद्युतीय माध्यमबाट हुने भुक्तानीको हकमा भने भुक्तानी दिने पक्ष (खातावाला) को हिसाब राख्ने बैंकवित्तीय संस्थाले त्यस्तो भुक्तानीको यकिन (रकम मौज्दात भएनभएको, भुक्तानी आदेश रीत पूर्वक भएनभएको आदि) गर्दछ। क्रिप्टोकरेन्सीको हकमा त्यस्तो यकिन गर्ने कार्य वित्तीय मध्यस्थता बिना ब्लकचेइन प्रविधिको प्रयोगबाट हुने गर्दछ। प्रत्येक नयाँ ब्लकलाई अघिल्लो ब्लकसँग आवद्ध गरिने हुँदा आफूसँग नभएको रकम खर्च गर्न वा आफूसँग भएको कुनै रकम खर्च गरेपछि पुनः खर्च गर्न गाह्रो हुन्छ किनकी त्यस्तो गर्न सम्पूर्ण पुराना ब्लकहरूलाई समेत परिमार्जन गर्नु पर्ने हुन्छ। विशेष गरेर माइनिङ र खरिद गरी दुई स्रोतबाट क्रिप्टोकरेन्सी प्राप्त गर्न सकिन्छ। माइनीङ भन्नाले कुनै क्रिप्टोकरेन्सीको नेटवर्कमा कारोबारहरूको हिसाब किताब राख्ने कार्यलाई जनाउँछ। हाल विश्वमा करिव ४५० वटा क्रिप्टोकरेन्सी एक्सचेञ्जेज रहेका छन्। कुन देशमा कस्तो कानुन विभिन्न मुलुकहरूले क्रिप्टो करेन्सीसम्बन्धी फरकफरक कानुनी तथा नीतिगत व्यवस्था अङ्गिकार गरेका छन्। बेलायतको केन्द्रीय बैंक,बैंक अफ ईङ्ल्याण्डले क्रिप्टोकरेन्सीलाइ निजी रूपमा जारी गरिएको डिजिटल सम्पत्तिका रूपमा परिभाषित गरेको छ। यसैगरी अमेरिकाको केन्द्रीय बैंकले क्रिप्टोकरेन्सीलाई नयाँ डिजिटल सम्पत्तिका रूपमा परिभाषित गरेको छ। भारतको केन्द्रीय बैंकले निजी मुद्रा र बैंक वा अन्य कुनै वित्तीय वा सामाजिक संस्थालाई बाइपास गर्ने लेनदेन व्यवस्था वा नेटवर्कका रूपमा परिभाषित गरेको छ।"
सहकारीलाई स्वनियमन व्यवहारमा लागू गर्न प्रधानमन्त्रीको निर्देशन,"काठमाडौं : प्रधानमन्त्री पुष्पकमल दाहाल प्रचण्ड ले सहकारीमा स्वनियमन नारामा मात्रै सीमित भएको भन्दै व्यवहारमा लागू गर्न सहकारीलाई निर्देशन दिएका छन्। राष्ट्रिय सहकारी महासंघ र भूमि व्यवस्था, सहकारी तथा गरिबी निवारण मन्त्रालयको संयुक्त आयोजना भएको तेस्रो राष्ट्रिय सहकारी महासम्मेलन मा बोल्दै प्रधानमन्त्री दाहालले पछिल्लो समय सहकारीको काम कारबाहीमा केही प्रश्न उठिरहेकाले स्वनियमन आवश्यक रहेको बताए। सहकारी संस्थाहरूप्रति उठेका सवालहरूका विषयमा गहन छलफल गरेर महासम्मेलनले निश्कर्ष निकाल्नुपर्ने उनले धारणा राखे। सहकारीमा देखिएको समस्याहरूको कारण आम नागरिकहरू प्रभावित छन्। प्रधानमन्त्री दाहालले भने,चुनौतीको सामाना गर्न महासम्मेलनले उचित निश्कर्ष निकाल्नु पर्छ। सहकारीलाई उत्पादन र श्रमसहकारीमा रुपान्तरण गर्न आवश्यक भएको उनको भनाइ छ। वित्तीय क्षेत्रमा देखा परेको तरलताको प्रभाव सहकारीमा पनि देखिएको उनले बताए। बचतकर्ताको पैसा सुरक्षित राख्नु पर्ने सबैको दायित्व भएको उनले बताए। राष्ट्र बैंकका गभर्नर महाप्रसाद अधिकारीले सहकारीमा दोस्रो तहको नियामक निकाय आवश्यक रहेको बताए। गभर्नर अधिकारीले सहकारी क्षेत्रमा केही सीमित सहकारीको गल्तिका कारण समग्र सहकारी क्षेत्र नै बदनामी भएको बताए। सहकारी क्षेत्रले सिमान्तकृत वर्गको स्तर सुधारका लागि धेरै राम्रो काम गरेको बताए। सरकारले सहकारी क्षेत्रमा बजेट विनियोजन गरी सीमान्तकृत वर्गले पाउने हिसाबले काम भइरहेको उनको भनाइ छ। केही सीमित कमीकमजोरी र फ्रडका घटनाहरूले सहकारीप्रति अविश्वास भएको छ, उनले भने,समग्रमा सहकारी क्षेत्रले सर्वसाधारणको जीवनस्तर सुधारमा प्रभावकारी काम गरेको छ। भूमि व्यवस्था, सहकारी तथा गरिबी निवारण मन्त्रालयका सचिव डा दामोदर रेग्मीले सहकारी क्षेत्रलाई नयाँ उचाइमा पुर्याउन महासम्मेलन कोशेढुंगा सावित हुने बताए। राष्ट्रिय सहकारी महासंघका अध्यक्ष मिनराज कडेलले सहकारी क्षेत्रमा सुधारको संकेत देखिएको बताए। उनले विगत लामो समयदेखि सहकारीमा समस्या देखिए पनि पछिल्लो समय विस्तारै सुधारको संकेत देखिएको उनको भनाइ छ। तीन दिनसम्म चल्ने महासम्मेलनमा सहकारी संस्थाका विगतलाई संस्थागत गर्नका लागि चाल्नुपर्ने कदम र सहकारीको आगामी दिशाको विषयमा चर्चा हुने उनले बताए। तीन दिनसम्म सहकारीको स्वनियमन र सुशासनको विषयमा पनि छलफल हुनेछ। विश्वव्यापी रुपमा देखिएको आर्थिक समस्या र यसले सहकारी क्षेत्रमा देखिएको समस्या समाधानका लागि निष्कर्ष निकालिनेछ, कँडेलले भने, सहकारीमा प्रविधिको प्रयोग कसरी गर्न सकिन्छ, सहकारीलाई कुन गन्तव्यमा पुर्याउन सकिन्छ भन्ने विषयमा चर्चा हुनेछ। महासम्मेलन २५ गतेसम्म सञ्चालन हुनेछन्। कार्यक्रममा ११ वटा राष्ट्रिय तथा अन्तर्राष्ट्रिय विषय विज्ञबाट कार्यपत्र प्रस्तुत हुनेछन्। महासम्मेलनमा ७० जिल्लाका करिब १ हजार जनाको सहभागिता रहेको छ।"
महासंघको वरिष्ठ उपाध्यक्षमा त्रिपक्षीय भिडन्त,"वरिष्ठ उपाध्यक्षका लागि महासंघको पूर्वउपाध्यक्ष उमेशलाल श्रेष्ठ, वर्तमान उपाध्यक्षहरू रामचन्द्र संघाई र अञ्जन श्रेष्ठले छुट्टाछुट्टै प्यानल बनाएर प्रतिस्पर्धा गर्दैछन्। काठमाडौं : नेपाल उद्योग वाणिज्य महासंघमा चुनावी सरगर्मी बढेको छ। महासंघको वरिष्ठ उपाध्यक्ष (तीन वर्षपछि अध्यक्ष) बन्न त्रिपक्षीय भिडन्त हुन लागेको हो। वरिष्ठ उपाध्यक्षका लागि महासंघको पूर्वउपाध्यक्ष उमेशलाल श्रेष्ठ, वर्तमान उपाध्यक्षहरू रामचन्द्र संघाई र अञ्जन श्रेष्ठले छुट्टाछुट्टै प्यानल बनाएर प्रतिस्पर्धा गर्दैछन्। चैत्र २८ र २९ गते हुने ५७ औं वार्षिक साधारणसभाले नयाँ नेतृत्व चयन गर्नेछ। महासंघमा वरिष्ठ उपाध्यक्ष नै अर्को कार्यकालमा स्वतः अध्यक्ष हुने प्रावधान छ। हालका वरिष्ठ उपाध्यक्ष चन्द्रप्रसाद ढकाल चैत २९ पछि स्वतः अध्यक्ष बन्नेछन्। वरिष्ठ उपाध्यक्ष, तीन उपाध्यक्ष र कार्यकारिणी पदका लागि निर्वाचन हुनेछ। २०७३ सालमा भवानी राणालाई अध्यक्ष बनाउन वरिष्ठ उपाध्यक्ष नै स्वतः अध्यक्ष बन्ने विधान संशोधन गरिएको थियो। राणा पहिलोपटक स्वतः अध्यक्ष भइन्। त्यसपछि गोल्छा अध्यक्ष भए। अब चन्द्रप्रसाद ढकाल महासंघको २१ औं अध्यक्ष बन्दै छन्। तेस्रो पटक अध्यक्ष बनेका दोहोरिएर अध्यक्ष बने पनि अन्यले भने दोहोर्याएका छैनन्। लोकनाथ गिरीले २०२२ सालमा पहिलोपटक महासंघको नेतृत्व गरेका थिए। त्यसपछिका नेतृत्व एक जनाबाहेक कोही दोहोरिएका छैनन्। कतिपय सहमतिबाट नेतृत्व चयन हुन्थ्यो। सहमति नभए दुई प्यानलबीच प्रतिस्पर्र्धा हुँदै आएको थियो। तर, यसपालि भने त्रिपक्षीय प्रतिस्पर्र्धा देखिएको छ। पछिल्लो समयमा उद्योगी व्यवसायी संकटमा छन्। चर्को ब्याजदर, चालू पुँजी कर्जा मार्गदर्शन मापदण्डलगायत विविध कारण देखाउँदै निजी क्षेत्र केही समयअघि आन्दोलित पनि भए। सामूहिक आवाज लिएर आन्दोलित भएका उद्योगी व्यवसायी नेतृत्व चयन गर्दा भने प्यानल बनाएर प्रतिस्पर्र्धामा उत्रेका छन्। महासंघमा विवाद आउँछ, तुस हुन्छ भनेर अध्यक्षमा निर्वाचन गर्ने प्रस्ताव ल्याएका हौं, पूर्वअध्यक्ष पशुपति मुरारका भन्छन्, अहिले त वरिष्ठ उपाध्यक्षमै धेरै प्यानल हुन थाल्यो, अस्वस्थ प्रतिस्पपर्धा जस्तो पनि देखियो। महासंघका अध्यक्ष शेखर गोल्छाले कार्यकारी अध्यक्ष बनाउन र कार्यकाल दुई वर्ष बनाउन प्रस्ताव ल्याएका थिए। विधान संशोधन गर्न कुशकुमार जोशीको संयोजकत्वमा कमिटी पनि बनाए। तर, विधान संशोधन गर्न सकेनन्। नेतृत्व लिँदै गर्दा ढकालले पनि तीनवर्षे कार्यकाललाई दुईवर्षे कार्यकाल बनाउन प्रस्ताव गरेका छन्। अघिल्लो निर्वाचनमा गोल्छा खुलेरै वरिष्ठ उपाध्यक्षको प्यानलमा सामेल भएका थिए। तर, ढकालले भने विषम परिस्थितिमा निजी क्षेत्र विभाजित हुन नहुने भन्दै आएका छन्। उनले कोही टिम मेरो भन्दै हिँडेका छैनन्। हामीले सोचेको भन्दा बाहिर गएको छ, प्यानल हुँदैन होला भन्ने थियो तर, उल्टो भयो, मुरारका भन्छन्, वरिष्ठ उपाध्यक्ष अध्यक्ष बन्दासम्म तुस सबै हट्ने र निजी क्षेत्रका साझा मुद्दा बोक्ने भएकाले वरिष्ठ उपाध्यक्ष नै अध्यक्ष बन्ने प्रावधान उचित हो। वरिष्ठ उपाध्यक्ष नै अध्यक्ष बन्दा कामको निरन्तरता पाउने, प्यानलवाला भीडन्त नहुने पूर्वअध्यक्ष मुरारका बताउँछन्। वरिष्ठ उपाध्यक्षमा यसरी प्यानल बनाएर जाँदा महासंघमा विभाजनमा ल्याउँछ, विधान संशोधन गरेर कडाइ गर्न जरुरी देखियो। त्यसो त पछिल्लो समयमा निजी क्षेत्र कमजोर बन्दै गएको छ। निजी क्षेत्रका धेरै संस्था हुने, एकले अर्काको अस्तित्व नस्वीकार्ने गरेकाले राज्यले पनि खेल्ने मौका पाएको छ। पूर्वअध्यक्ष मुरारकाले निजी क्षेत्रको एकै आवाज हुनुपर्ने बताउँछन्। व्यावसायिक संस्थाहरू पनि राजनीतिक संस्थाका रूपमा अघि बढेका छन्। अध्यक्षात्मक प्रणालीका कारण वरिष्ठ उपाध्यक्षले आफ्ना एजेन्डा पूर्णरूपमा कार्यान्वयन गर्न सक्दैनन्। अध्यक्ष नभएका बेला अध्यक्षता गर्ने बाहेक कार्यकारिणी अधिकार नभए पनि वरिष्ठ उपाध्यक्षमा चर्को चुनाव हुने गरेको छ। महासंघको हाल उद्योग समितिका सभापति रहेका भरतराज आचार्य दुई टिमको साझा उम्मेदवार भएका छन्। उनी उमेशलाल श्रेष्ठ र अञ्जन श्रेष्ठको टिममा एसोसिएटतर्फका उपाध्यक्षका उम्म्मेदवार हुन्। उमेशलालले उपाध्यक्ष दिनेश श्रेष्ठलाई जिल्ला नगरतर्फ र हेमराज ढकाललाई वस्तुगततर्फ उपाध्यक्ष उम्मेदवार बनाएका छन्। अञ्जनले अरुणराज सुमार्गीलाई जिल्ला नगरतर्फ र मनिषलाल प्रधानलाई वस्तुगततर्फ उपाध्यक्ष पदमा उठाएका छन्। संघाईले जिल्ला नगर उपाध्यक्षमा सुरकृष्ण वैद्य, वस्तुगततर्फ सुकुन्तलाल हिराचन र एसोसिएटतर्फ ज्योत्सना श्रेष्ठलाई उपाध्यक्षमा अघि सारेका छन्। श्रेष्ठ यसअघि अञ्जनको टिमबाट उठ्ने निर्णय गरेकी थिइन्। टिमले आयोजना गरेको कार्यक्रममा उनले उपाध्यक्ष उम्मेदवार बताए पनि केही दिनअघि मात्रै उनी संघाईको टिममा पुगेकी हुन्। दिनेश श्रेष्ठ उपाध्यक्षमै दोहोरिन खोजेका छन्। वरिष्ठ उपाध्यक्षसँगै ६६ सदस्यीय कार्यसमितिका निर्वाचन हुनेछ। वस्तुगत संघमा १४ सदस्यका लागि २८ जना, उद्योग वाणिज्य संघतर्फ १८ का लागि ३२ र एसोसिएटतर्फ १९ का लागि ३० जनाको उम्मेदवारी परेको निर्वाचन समितिले जनाएको छ। सर्वसम्मत नेतृत्वको पहल नेपाल उद्योग वाणिज्य महासंघका वरिष्ठ उपाध्यक्ष चन्द्रप्रसाद ढकालले आगामी ५७ औं वार्षिक साधारणसभाबाट वरिष्ठ उपाध्यक्षमा सर्वसम्मत नेतृत्व चयन गर्न पहल सुरु गरेका छन्। महासंघको वरिष्ठ उपाध्यक्षमा तीन जना आकांक्षी छन्। वरिष्ठ उपाध्यक्ष ढकालले काठमाडौं लाजिम्पाटस्थित एक होटलमा तीनै जना वरिष्ठ उपाध्यक्षसँग छलफल गरी सर्वसम्मत नेतृत्वको निर्वाचन गर्न जोड गरेका हुन् ।"
८ अंकले घटेर बन्द भयो नेप्से परिसूचक,"काठमाडौं : साताको अन्तिम कारोबार दिन सेयर बजार ८ अंक बढिले घटेर बन्द भएको छ। नेप्से परिसूचक ८२८ अंकले घटेर १८६६७९ विन्दुमा झरेको छ। सेन्सेटिभ इण्डेक्स ०९२ अंकले घटेर ३५३०३ विन्दुमा पुगेको छ। अघिल्लो कारोबार दिन बुधबार नेप्से परिसूचक ८३९ अंकले बढेको थियो। सो दिन ८१ करोड ६० लाख ४६ हजार ७९० रुपैयाँको सेयर कारोबार भएको थियो। यसदिन बुधबारको तुलनामा कारोबार रकम भने बढेको छ। आज २६९ कम्पनीको २८ लाख ७० हजार ८१९ कित्ता सेयर ९२ करोड ६ लाख ८६ हजार ९४ रुपैयाँमा खरिदबिक्री भयो। दुईवटा कम्पनीको मूल्यमा सकारात्मक सर्किट लागेको छ। कालिञ्चोक दर्शनको ९९८ र सिटिजन्स म्युचुअल फन्डको ९९४ प्रतिशतले बढ्यो। स्यामलिङ पावर कम्पनीको ७४३ प्रतिशतले सेयर मूल्य घटेको हो। कारोबार रकमका आधारमा शिवम् सिमेन्ट शीषस्थानमा रह्यो। सो कम्पनीको ४ करोड ९२ लाख ६७९ रुपैयाँको सेयर कारोबार भयो। कारोबारमा आएका १३ उपसमूहमध्ये १० को घट्यो भने ३ को मात्रै बढ्यो। बैंकिङ उपसमूह,ननलाइफ इन्स्योरेन्स र ट्रेडिङ उपसमूहको सूचक ० प्रतिशत बढिले बढेको हो।"

शीर्षक,विवरण
संक्रमणकालीन सकस,"अहिले पनि पीडितको घाउ आलो छ, पीडित भने आशावादी छन्। संक्रमणकालीन न्यायको क्षेत्र विस्तारित र विविधीकरण हुँदै जाँदा यसले अन्तर्राष्ट्रिय कानुनमा महत्त्वपूर्ण आधार हासिल गरिसकेको छ। सन् १९८८ मा होन्डुरस राज्यविरुद्ध भेलाक्वे रोड्रिगेजको मुद्दामा मानव अधिकारसम्बन्धी अन्तरअमेरिकी अदालतले गरेको फैसला नै संक्रमणकालीन न्यायको आंशिक आधार हो। त्यस फैसलामा अन्तरअमेरिकी अदालतले मानव अधिकारको क्षेत्रमा सम्पूर्ण राज्यका चार आधारभूत दायित्व हुन्छन् भन्ने जनाएको छ। ती हुन् मानव अधिकार उल्लंघन रोक्न आवश्यक कदमहरू चाल्ने; मानव अधिकार उल्लंघन भएको बेला त्यसको गम्भीर अनुसन्धान गर्ने; उल्लंघनका जिम्मेवारहरूलाई उपयुक्त दण्ड दिने, उल्लंघनका पीडितलाई परिपूरण सुनिश्चित गर्ने। नेपालमा २०७१ माघमा सत्य निरूपण तथा मेलमिलाप र बेपत्ता पारिएका व्यक्तिको छानबिन आयोगलाई दुई वर्षको समय दिएर काम गर्ने गरी गठन भएको थियो। १० वर्ष पुग्न लागेको पूर्वसन्ध्यामा यी आयोगले काम गर्छ भनेर सर्वप्रथम म्याद पनि एक वर्ष लिएर आएको थियो। आयोगले १० वटा घटनाको छिनोफानो गर्न नसक्दा १० वर्ष बित्न लागेको छ। सरकारले सत्य निरूपण तथा मेलमिलाप आयोग र बेपत्ता पारिएका व्यक्तिको छानबिन गर्न बनेको आयोगका पदाधिकारीको म्याद थप गर्ने निर्णय गरेको छ। पछिल्लो पटक मन्त्रिपरिषद्को २०७९ असार ३१ गते बैठक बसेको थियो। बैठकले सत्य निरूपण तथा मेलमिलाप र बेपत्ता पारिएका व्यक्तिको छानबिन गर्न बनेका दुवै आयोगको पदाधिकारीको म्याद थप गर्ने निर्णय गरेको हो। समय सान्दर्भिक र समाजलाई सुहाउँदो कानुनको आवश्यकता छ। किनकि अहिले पनि पीडितको घाउ आलो छ, पीडित आशावादी छन्। लागेको छ, सरकारले मलम लगाउँछ। शान्ति सम्झौता भएको तीन वर्षपछि २०६६ सालमा मात्र सरकारले आयोग गठनका लागि कानुनी प्रबन्ध गर्न तत्कालीन व्यवस्थापिका संसद्मा विधेयकहरू पेस गरेको थियो। २०६९ सालमा व्यवस्थापिका संसद्को समेत काम गरिरहेको संविधानसभा विघटन भएपछि विधेयकहरू पनि निष्क्रिय बने। त्यसपछि २०६९ सालमै सरकारले बेपत्ता भएका व्यक्तिको छानबिन, सत्य निरूपण तथा मेलमिलाप आयोग अध्यादेश, २०६९ ल्याएको थियो। जसमा १ मानव अधिकारको गम्भीर उल्लंघन भन्ने शब्दहरूको सट्टा मानव अधिकारको उल्लंघन वा मानव अधिकारको गम्भीर उल्लंघन भन्ने शब्द हुनेछ। २ मानव अधिकारको उल्लंघन भन्नाले सशस्त्र द्वन्द्वको क्रममा नि:शस्त्र व्यक्ति वा समुदायविरुद्ध लक्षित गरी वा योजनाबद्ध रूपमा गरिएको कार्य सम्झनु पर्छ। ३ प्रचलित कानुनबमोजिमको सजायमा घटी सजाय हुने गरी माग दाबी लिन सक्नेछ। ४ विशेष अदालतको निर्णय उपर सर्वोच्च अदालतमा पुनरावेदन लाग्नेछ। सरकारको स्वार्थमा टिलपिल भएको विधेयक : मानव अधिकारको गम्भीर उल्लंघन र मानव अधिकारको उल्लंघनबीच तथ्यपरक रूपमा फरक भिन्नता रहेको देख्दैन। के कुन कार्य गर्दा गम्भीर मानव अधिकारको उल्लंघन हुने र के गर्दा मानव अधिकार मात्रको उल्लंघन हुने भनी हेक्का गर्न नसक्ने र सम्पूर्ण कार्यलाई मानव अधिकारको गम्भीर उल्लंघनअन्तर्गत नै राख्ने मनसाय व्याप्त छ। माथि उल्लेख गरिएका बँुदामध्ये बुँदा नं १, २ र ३ हेर्दा गम्भीर मानव अधिकार र मानव अधिकार भनेको एकै विषय हो भन्ने भान हुन्छ। नेपाली व्याकरणमा वालाई विकल्पवाचकको रूपमा बुझिन्छ भने र समुच्यवाचक मानिन्छ। यसले समुच्यको अर्थबोध गराउँछ। समुच्यवाचक शब्दको प्रयोग दुई वा बढी अवस्थालाई जोडेर एकै अर्थ दिने गरी सम्मिलित गर्ने भावार्थ प्रयोग हुने गरेको छ। मुद्दा चलाउने नचलाउने निर्णय गर्ने अधिकार महान्यायाधिवक्तामा रहने, चलाउने निर्णय भए प्रचलित कानुनबमोजिम हुने भन्ने व्यवस्था छ। जसले कानुनमा निर्धारण गरिएको हदम्यादको सिद्धान्तलाई बेवास्ता गरेको अथवा जानाजान हदम्यादको व्यवस्थालाई परास्त गरी मुद्दा राफसाफ गर्ने योजनाबद्ध निन्जा टेक्निक बुझाउँछ। मुद्दा चल्ने शब्द हेर्दा धेरैलाई खुसी लाग्न सक्छ, हो मुद्दा चल्ने भनिएको छ। विषयवस्तुको गम्र्भीयतालाई मध्यनजर गरी संवैधानिक विवादहरूको निक्र्योल जसरी संवैधानिक इजलासबाट हुन्छ, त्यसरी नै संक्रमणकालीन न्याय इजलासमै मुद्दा चल्ने र त्यहीँ अन्त्य हुने व्यवस्था लागू गर्नुपर्ने हुन्छ। यसरी पीडित थप पीडित हुनबाट जोगिन्छन्, विशेष अदालतको अन्तिम आदेश गर्ने र तत् आदेशउपर पुनरावेदन गर्ने, तारेख खेप्ने, निस्सा पाउनेनपाउनेलगायतका न्यायिक प्रक्रियाले न्याय प्राप्तिका सम्बन्धमा थप जटिलता सिर्जना गर्ने निश्चित हुन्छ। बेपत्ता पारिएका व्यक्तिको छानबिन र सत्य निरूपण तथा मेलमिलाप आयोगलाई द्वन्द्वकालमा भएका जघन्य अपराधका पीडितलाई नियमित फौजदारी न्याय प्रणालीबाट थप राहत मिल्ने किसिमले न्याय प्रदान गर्न हेतु गठन गरिएको भन्दा पनि स्थापित प्रणालीबाट वञ्चित गराउने संयन्त्रको रूपमा उपयोग गर्ने परिपाटी विकसित प्रयोग हुने साध्य देखिन्छ। विधेयकमा प्रयोग भएको प्रचलित कानुनबमोजिम शब्दले काम कुरो एकातिर कुम्लो बोकी ठिमीतिर भन्ने आभास दिएको छ। विधेयक किन ? : भएको व्यवस्था पर्याप्त थियो कि थिएनभन्दा पनि सशस्त्र द्वन्द्वमा होमिएका, प्रत्यक्ष संलग्नता भएका व्यक्तिको अवस्था बलियो भएकाले ऐनको अर्थ परास्त गरेर ब्लाङ्केट एमनेस्टीलाई आत्मसात् गर्न यो आएको प्रस्ट हुन्छ। कानुन के कति अर्थमा काम गर्न नसक्ने अवस्थामा छ भन्नेबारे जानकारी प्रदान गर्नु पर्दैन। विधेयक किन ल्याएको यथार्थ जानकारी किन लुकाइन्छ ? उद्देश्य के को पूरा नभएको हो ? हुन त तत्कालीन प्रधानमन्त्री गिरिजाप्रसाद कोइराला र माओवादी अध्यक्ष पुष्पकमल दाहालले २०६३ मंसिरमा विस्तृत शान्ति सम्झौतामा हस्ताक्षर गरेपछि सशस्त्र द्वन्द्वको अन्त्य भएको थियो। तर अहिले पनि पीडितको घाउ आलो छ, पीडित आशावादी छन्। सरकारले मलम लगाउँछ भनिन्छ। तर बोक्सी पनि, धामी पनि आफैंको संज्ञामा सरकार छ। पीडित न्यायको संघारमा यो विधेयकबारे टिप्पणी गरेर विस्तृत शान्ति सम्झौतामा आघात अवश्य पुगेको छैन। समय सान्दर्भिक र समाजलाई सुहाउँदो कानुनको आवश्यकता छ। कानुन भन्नेबित्तिकै दार्शनिकले के भने प्रोफेसरले के भने भनेर भाषण छाँट्नुभन्दा पनि कानुन भनेको सामाजिक मूल्य मान्यताको उपज हो। भट्टराई, अधिवक्ता हुन्।"
नुन दिन नसक्ने नेताहरू!,"किसानले त यसरी बग्ने नदीमा पौडी खेल्न पाउनुपर्ने हो तर किन सुकेको बगरमा तातो घाममा मात्र सेकाइन्छ तिनलाई ? बिचौलियाको राज यो मुलुकमा कहिलेसम्म ? एकातिर अर्थोपार्जन नगरी बस्ने नेपालीको संख्या ८२ लाख ११ हजार १२ छ भने अर्कोतिर सरकारी तथ्यांकले नै भनिरहेछ, हरेक नेपालीको टाउकोमा यतिबेला ६३ हजार ३ सय १० रुपैयाँ ऋणको भार छ। आर्थिक रूपमा निष्क्रियहरूको प्रतिशत ३४३ आर्थिक रूपमा सक्रिय दुई करोड ३९ लाख ५८ हजार ८ सय ६८ को आधारमा निकालिएको तथ्यांक हो। कुल गार्हस्थ्य उत्पादन (जीडीपी)को तुलनामा कुल सार्वजनिक ऋण अधिकतम ३३ प्रतिशत हुनुपर्ने नियमविपरीत अर्थ मन्त्रालयसँग सार्वजनिक ऋणको ४२ प्रतिशत छ। जुन अर्थतन्त्रका लागि नकारात्मक हो। नेताका नियतका कारण नेपाली राजनीतिको छायाँ सरकारमा पर्दा परिणाम सकारात्मक सम्भव छैन, हुँदैन। बिनायोजना मागिने वैदेशिक ऋणदेखि गरिने विकास खर्चसम्मले ल्याएको यो परिणतिको दोषी कोही ठहर नहुनु अर्को तमासा हो, देश नेपाल र देशप्रेमी नेपालीका लागि। घरधन्दामा सीमित १९ लाख ६७ हजारसहितको तथ्यांक झन्डै ८३ लाख जनसंख्यालाई आर्थिक उपार्जनमा सरकारले कसरी समेट्छ यो पेचिलो प्रश्न बनेर उभिएको छ, देशलाई समृद्ध बनाउँछु भन्दै निर्वाचनताका मत माग्न घरदैलो गर्ने विभिन्न दलका नेताहरूलाई। समग्रमा, जनगणना २०७८ ले अब नेपालको विकास मोडेल कस्तो बनाउनु पर्छ भन्ने स्पष्ट खाका खोज्ने अवसर दिएको छ। जे छ, त्यसमा पनि नीति, लगानी र परिणामबीच तालमेल छैन। हरेक विकसित देशले आफ्नो मौलिक विकास मोडेल तय गरेको पाइन्छ तर नेपालले प्रजातन्त्र पाएपछिका ३३ वर्ष यसतर्फ सोच्नसमेत भ्याएको छैन। योभन्दा विडम्बना नेपाली नागरिकका लागि के हुन सक्छ ? यसबीचका प्रधानमन्त्री र मन्त्रीहरूसँग यसको जवाफ छ ? यसबीच राष्ट्रिय योजना आयोगमा पुगेका उपाध्यक्ष र सदस्यहरू यसको नैतिक जिम्मेवारी लिन तयार छन् ? के राष्ट्रिय गौरवका आयोजना वर्षमा दुईतीनवटा गर्न अक्षम देश हो र नेपाल ? होइन भने ३३ वर्षमा सरदर एक सय वटा आयोजनामात्र निर्माण भइदिएको भए देशले अनुहार बदल्ने थिएन र ? जनगणनाले झन्डै ७ (६९५) प्रतिशत त बेरोजगार देखाएको छ। के यिनलाई रोजगार दिँदै विकासका अनेक आयाममा जोड्न सकिन्न र ? त्यति योजना पनि बनाउन नसक्ने छन् र संसद् भवन छिर्ने सयौं सांसद ? राष्ट्रिय गौरवका आयोजना भनी नागरिकलाई मक्ख पार्नेविरुद्ध संसद्मा बोल्न ६ सय १ मध्ये कसलाई केले रोकेको छ र ? विगतमा कृषिप्रधान देश नेपाल भनी पढिआएको यो यथार्थले २०७८ को जनगणनासम्म आइपुग्दा आफ्नो रूप थोरै बदलेछ तर देशको आधा जनसंख्या अझै बाँकी देखिन्छ। चीन, जापान, इजरायल आदि मुलुकमा जस्तो कृषिकर्ममा नेपालले किन आकर्षण बढाउन सकेन ? के यसको जवाफ संसद् र सिंहदरबार पुग्नेहरूसँग हुनु पर्दैन र ? कृषि मन्त्रालयको नेतृत्वमा पुग्ने मन्त्रीहरू र त्यहाँका सचिवहरू के भिजन नभएकाहरू हुन् र ? कृषिमा आउने वैदेशिक रकमको खोलो कुन नदीमा मात्र बग्छ ? किसानले त यसरी बग्ने नदीमा पौडी खेल्न पाउनुपर्ने हो तर किन सुकेको बगरमा तातो घाममा मात्र सेकाइन्छ तिनलाई ? बिचौलियाको राज यो मुलुकमा कहिलेसम्म ? केही दिनअघि आमसञ्चार माध्यममा तस्बिर छापियो। क्याप्सनमा लेखिएको थियो कर्णालीको मुगु सदरमुकाम गमगढीस्थित नेपाल साल्ट ट्रेडिङ कर्पोरेसनको डिपोमा नुन किन्न लामबद्ध नागरिक। गाडी नदेख्ने र नटेक्ने अवस्थाका हजारौं कर्णालीवासीका लागि नुन पनि औषधि हो भन्दा राजधानीमा बस्ने कुन नागरिकले पत्याउला ? दिन खर्चिएर दिनभरको पैदल हिँडेर नुनका लागि गाउँ नै लर्को लागेर सदरमुकाम धाउँछ भनेर थाहा पाउने सांसद कति होलान् ? मन्त्री कतिजना होलान् ? प्रधानमन्त्रीलाई तिनका सल्लाहकारले यस्तो समाचार सुनाउँछन् कि सुनाउँदैनन् होला ? नागरिक समाज र बौद्धिक जिम्मेवार व्यक्तित्वहरूलाई कसैले भनेको होला र दिनभर लाइन लागेर आतेजाते समेत जोड्दा पाँच दिन र पाँच हजार खर्च हुने यथार्थ ? एक कल टेलिफोन गरेर ठेक्कापट्टा मिलाइदिने वा एउटा हस्ताक्षर गरेर लाखौं कमिसन पाउनेहरूलाई त जाबो पाँच हजार पैसै होइन होला। तर ती नागरिकलाई पाँच हजार ५० हजारसरह हो। जाबो पाँच हजार कमाउन पनि तिनले कतिपटक पसिना बगाउनु पर्ला ? भोकै र तिर्खै कति सास्ती खेप्नु पर्ला ? सिंहदरबारमा बस्नेहरूलाई आभास होला ? नुन त सहज उपलब्ध गराउन नसक्ने सिंहदरबारसँग चामल दिएन भनेर प्रश्न किन गर्नु ? कतै पानी पिउन नपाएर त कतै सिँचाइ गर्न नपाएर गावै रित्तिएका कथा कसलाई किन सुनाउनु ? संविधानमा लेखिएका हकअधिकार सिंहदरबार र संसद्सँग किन माग्नु ? सरकारले दिनुपर्ने सेवासुविधा पनि सबै नागरिकले बराबर हिसाबमा पाउनुपर्छ भनेर किन झस्काइदिनु ? राजनीतिलाई अस्थिर र आर्थिक नीति कमजोर बनाएर ब्रह्मलुट गर्नेहरूको हिसाबकिताब किन कोही खोज्दैन ? के यो भ्रष्टाचारको परिभाषाभित्र पर्दैन ? जनताको जीवनस्तर उकास्न सहकार्य गर्ने सहकारीहरू लगामबिनाका हुँदा सरकार के हेरिबस्छ ? आफ्नो पासपोर्ट बन्न एक दिन पर्खन नसक्ने पहुँचवालाहरूलाई नेपाली अनागरिक हुँदाका पीडाले किन कहिल्यै छुँदैन ? नागरिक निर्बल र निर्बोध हुँदा नेताहरूलाई निर्लज्ज बनिरहन कहिलेसम्म सुहाउला ? नेपालमा सिस्टम कहिले बस्छ ? नागरिकले सुशासन कहिले पाउँछन् ? संघीयतामा बुर्कुसी मारिरहेको देशका सातवटा प्रदेश र ७ सय ५३ स्थानीय सरकार (गाउँका सिंहदरबार)ले नुनसम्म नपाउने लाखौं नागरिकसम्म सहज सेवाप्रवाह कहिले र कसरी पुयाउलान् ? सार्वभौम सम्पन्न यो देशका सबै नागरिकले नेपाल भनेर गर्व गर्ने दिन कहिले आउला ? छलकपट गरिरहने, आफू र आफ्नाका लागि मरिमेट्ने अनि कुर्सीको वरिपरि घुमिरहने नेताहरूलाई नागरिकले कहिलेसम्म छुट दिइरहने ? के राजनीति सबै नीतिभन्दा उत्कृष्ट भनेको होइन र ? उत्कृष्ट नीतिलाई निक्रिष्ट बनाउँदाको परिणाम हो, आजको देश र देशवासीको अवस्था। प्रजातन्त्र, लोकतन्त्र, गणतन्त्र सबै छ, तर किन छैन नागरिक नागरिकजस्ता अनि किन छैन नेपाल नेपाल जस्तो ? म र हामी समृद्ध नागरिक बनेर नेपाललाई सम्पन्न नेपाल भएको हेर्न चाहन्छौं। के संसद् र सिंहदरबारले सुन्लान् ?"
सरकारको निर्णयले जगायो आशा,"चितवन : विगत डेढ वर्षदेखि अलपत्र परेको गौतमबुद्ध अन्तर्राष्ट्रिय क्रिकेट रंगशाला निर्माणको प्रक्रिया सुरु हुने भएको छ। सरकारले गौतमबुद्ध अन्तर्राष्ट्रिय क्रिकेट रंगशालाको स्वामित्व लिएर निर्माण गर्ने भएको हो। आर्थिक अभावको कारण देखाउँदै धुर्मुस सुन्तली फाउन्डेसनले निर्माणबाट पछि हटेपछि सोमबारको मन्त्रिपरिषद्को निर्णयसँगै रंगशाला निर्माणको काम अगाडि बढ्ने भएको छ। सरकारले स्वामित्व लिएपछि रंगशाला निर्माणले गति लिनेमा स्थानीय विश्वस्त छन्। रंगशालाको काम रोकिएपछि स्थानीय निराश थिए। रंगशालाका लागि धेरैको पसिना मिसिएको छ। काम बन्द हुँदा नरमाइलो भएको थियो, स्थानीय मीना लामिछानेले भनिन्, सरकारले बनाउने भनेपछि खुसी लागेको छ। अब छिटो बने हुन्थ्यो। भरतपुर महानगरपालिकाले मन्त्रिपरिषद् कार्यालयलाई पत्राचार गरेको थियो। मन्त्रिपरिषद्ले भुक्तानी गर्न बाँकी रहेको रकम अनुदानमा तिरेर स्वामित्व लिएको छ। धुर्मुस सुन्तली फाउन्डेसनले १८ करोड ४१ लाख ऋण भएको जनाएको छ। सरकारले अनुदानका रुपमा १२ करोड रुपैयाँ तिरेर निर्माणको काम अघि बढाउने भएको हो। भरतपुर महानगर वा खेलकुद मन्त्रालयमार्फत निर्माण अघि बढाउने भन्नेमा छलफल चलिरहेको छ। भरतपुर महानगरपालिकाले आर्थिक स्रोतका लागि संघीय सरकारलाई आग्रह गरेको छ। बाँकी निर्माणको काम खेलकुद मन्त्रालय र राष्ट्रिय खेलकुद परिषद् (राखेप) को जिम्मेवारीमा काम अघि बढाउने तयारी भएको जनाइएको छ। लामो समयदेखिको निरन्तर प्रयासले सार्थकता पाएको छ। ऋण चुक्ता गर्न नसक्दा काम रोकिएको थियो। मन्त्रिपरिषद्को निर्णयपछि बजेट अनुसार काम अघि बढाउन खेलकुद मन्त्रालय र राखेपसँग कुरा राखेको छु, भरतपुर महानगरपालिकाकी प्रमुख रेणु दाहालले भनिन्, अब छिट्टै बहुवर्षीय परियोजनाका रुपमा टेन्डर अगाडि बढ्ने छ। रंगशाला निर्माणका क्रममा फाउन्डेसनले भुक्तानी गर्न बाँकी रहेकाले निर्माणको काम रोकिएको थियो। विभिन्न व्यक्ति र संस्थालाई १८ करोड ४१ लाख भुक्तान गर्न बाँकी रहेको फाउन्डेसनले जनाएको छ। सरकारले भने १२ करोड रुपैयाँ अनुदान ब्यहोरेर निर्माणको स्वामित्व लिएको हो। सरकारको निर्णयको खेलप्रेमीले स्वागत गरेका छन्। बागमती प्रदेश क्रिकेट संघका कोषाध्यक्ष अनिल अधिकारीले रंगशालाको निर्माणले आशा जगाएको बताए। देशकै ठूलो परियोजनाको काम सरकारले गर्नुपर्छ भन्ने होे। आज हाम्रो अभियान सफल भएको छ, उनले भने, सरकारले स्वामित्व लिनु खेलप्रतिको सरकारको सम्मान हो। हामी खुसी छौं। रंगशाला निर्माणको लागि भरतपुर महानगरपालिकाले २० बिघा ६ कट्ठा जग्गा उपलब्ध गराएको छ। २०७५ माघ १६ गते महानगरपालिका र फाउन्डेसनबीच भएको सहमतिअनुसार निर्माण सम्पन्न गरेर वा स्रोत जुट्न नसके तत्काल हस्तान्तरण गर्ने उल्लेख छ। रकम तिर्न नसकेपछि २०७७ साउनदेखि रंगशाला निर्माणको काम रोकिएको छ। फाउन्डेसनले अहिलेसम्म ३५ प्रतिशत काम सम्पन्न भएको जनाएको छ। प्यारापिटको पहिलो चरणको काम सकिएको छ। तीन हजार दर्शक क्षमता भएको प्यारापिटका लागि दुई सय ८६ वटा पिलर उठाउँदै चौरमा दुबो गाड्ने काम भइरहँदा निर्माण रोकिएको थियो।"
जावलाखेल शीर्ष स्थानमा,"काठमाडौं : जावलाखेल युथ क्लब सहिद स्मारक ए डिभिजन लिग फुटबलको शीर्ष स्थानमा उक्लिएको छ। सातदोबाटोस्थित एन्फा कम्प्लेक्समा मंगलबार भएको खेलमा सातदोबाटो युथ क्लबलाई २१ गोलले हराउँदै जावलाखेल शीर्ष स्थानमा उक्लिएको हो। जावलाखेलको जितमा फोडे फोफना र एनकोटो मोसाबीले एक एक गोल गरेका थिए। सातदोबाटोका दीपकसिंह ठकुरीले एक गोल फर्काए। प्रतिस्पर्धात्मक खेलको ४३औं मिनेटमा फोफनाले पेनाल्टीमार्फत गोल गर्दै जावलाखेललाई सुरुवाती अग्रता दिलाएका थिए। ५०औं मिनेटमा मोसाबीले गोल गर्दै जावलाखेलको अग्रता दोब्बर पारे। खेलको ७५औं मिनेटमा सातदोबाटोका दीपकसिंह ठकुरीले एक गोल फर्काएका थिए। त्यसपछि दुवै टोलीबाट थप गोल हुन नसकेपछि जावलाखेलले जित निकाल्न सफल भयो। जावलाखेलको जारी लिगमा चौथो जित हो। जितसँगै जावलाखेलले ६ खेलमा १३ अंक जोडेको छ। ६ खेलमा १२ अंक जोडेको सातदोबाटो तेस्रो स्थानमा झरेको छ। सहिद स्मारक ए डिभिजन लिगअन्तर्गत नै मंगलबार भएको खेलमा न्युरोड टिम एनआरटी र चर्च ब्वाइज युनाइटेडले बराबरी खेल्दै अंक बाँडेका छन्। च्यासल मैदानमा मंगलबार एनआरटी र चर्च ब्वाइजले २२ गोलको बराबरी खेल्दै अंक बाँडेका हुन्। चर्च ब्वाइजले दुई गोलको अग्रता बनाए पनि त्यसलाई जोगाउन नसक्दा अंक बाँड्न बाध्य भयो। खेलको २०औं मिनेटमा आशिष चौधरीले गोल गर्दै चर्च ब्वाइजलाई सुरुवाती अग्रता दिलाएका थिए। ६२औं मिनेटमा कप्तान अनन्त तामाङले गोल गर्दै चर्च ब्वाइजको अग्रता दोब्बर बनाए। खेलको ७१औं मिनेटमा रोहन खड्गीले गोल गर्दै एनआरटीलाई खेलमा फर्काएका थिए। त्यसपछि खेलको इन्जुरी समयमा एनआरटीका सरोज तामाङले गोल गर्दै खेल २२ गोलको बराबरी गरेका थिए। यस बराबरीसँगै एनआरटीले ६ खेलमा तीन अंक जोडेको छ। एनआरटी लिगको १३औं स्थानमा छ। ६ खेलमा १२ अंक जोडेको चर्च ब्वाइज दोस्रो स्थानमा उक्लिएको छ। डबल राउन्ड रोबिनका आधारमा सञ्चालित ए डिभिजन लिग दशरथ रंगशाला, एन्फा कम्प्लेक्स र च्यासल मैदानमा खेलाइउको छ। यस पटकको लिगमा एक सय ८२ खेल हुनेछ। लिग विजेताले ७५ लाख, दोस्रो टोलीले ५० लाख र तेस्रो हुने टोलीले २५ लाख रुपैयाँ नगद पुरस्कार पाउने छन्।"
पहिलो हाफमा नेपालविरुद्ध भियतानामको ३ गोल,"काठमाडौं : पेरिस ओलम्पिक २०२४ को महिला फुटबल छनोटको पहिलो चरणमा नेपाल भियतनामविरुद्ध पहिलो हाफमा ३० ले पछाडि परेको छ। दशरथ रंगशालामा जारी खेलमा हाबी बनेको भ्रमणकारी टिमले सहज अग्रता बनाउन सफल भयो। एनग्युयेन थी ट्राङले ११औं मिनेटमा बायाँतर्फबाट गरेको क्रसमा फमा हाई येनले हेडरमार्फत गोल गर्दै भ्रमणकारी टिमलाई अग्रता दिलाएकी थिइन्। ट्रान थी थु थाओले सातौं मिनेटमा दिएको पासमा हाई येनले पेनाल्टी एरिया भित्रबाट गरेको प्रहार फ्रेममा परेको थिएन। दीपा शाहीले नवौं मिनेटमा दायाँतर्फबाट दिएको पासमा अमिसा कार्कीले सुन्दर मौका गुमाएकी थिइन्। अम्रिता जैसीले ३४औं मिेनटमा सेन्टर सर्कलबाट प्रहार गरेको फ्रिकिकमार्फत गरेको प्रहार भियतनामी खेलाडीलाई लागेर अमिसाको अगाडि पुगेको थियो। तर, अमिसाले ६ यार्ड बक्स अगाडिबाट गरेको प्रहार भियतनामकी गोलकिपर खोङ थी हाङले बचाएकी थिइन्। समीक्षा घिमिरेले ३५औं मिनेटमा १८ यार्ड बक्सभित्र ह्यान्ड गरेपछि भ्रमणकारी टिमले अग्रता दोब्बर पार्ने मौका पाएको थियो। सोही मौकाको सदुपयोग गर्दै भियतनामी कप्तान ह्युन न्हुले भियतनामको अग्रता दोब्बर पारिन्। घरेलु टिममाथि हाबी बनेको भियतनामका लागि ३८औं मिनेटमा ग्युयेन थी बिच थुयले गरेको प्रहार नेपाली डिफेन्डर अम्रितालाई लागेर गोलमा परिणत भएको थियो। समूह सीमा नेपाल र भियतनामसँगै प्यालेस्टाइन र अफगानिस्तान पनि परेका थिए। तर, दुवै टिमले नाम फिर्ता लिएसँगै नेपाल र भियतनामबीच दुई खेल हुने र शीर्ष टिम दोस्रो चरणमा प्रवेश गर्ने भएका छन्। नेपाल र भियतनामबीच दोस्रो खेल शनिबार दशरथ रंगशालामै हुनेछ। तस्बिरहरू : अभिषेक महर्जन"
फ्रेन्च ओपनप्रति अनिश्चित नाडाल,"पेरिस: अर्को साता हुने मोन्टे कार्लो मास्टर्सबाट नाम फिर्ता लिएसँगै साविक विजता राफेल नाडालले वर्षको दोस्रो ग्रान्डस्लाम फ्रेन्च ओपन खेल्नेप्रति शंका उब्जिएको छ। मोनाकोमा नाडालले ११ पटक उपाधि उचालिसकेका छन्। तर, पूर्णरूपमा फिट नभएपछि यसपाली कोर्टमा उत्रिन उनी असमर्थ रहे। गत जनवरीमा सम्पन्न अस्ट्रेलियन ओपनको दोस्रो चरणमा अमेरिकन म्याकेन्जी म्याकडोनाल्डसँग सोझो सेटमा पराजित भएपछि खेलेका छैनन्। नाडालसँगै विश्व वरीयताको दोस्रो स्थानका कार्लोस अल्काराजले पनि मोन्टे कार्लो गुमाउने भएका छन्। शीर्ष स्थानका नोभाक जोकोभिचलाई पछ्याइरहेका अल्काराजको हात र ढाडमा समस्या देखिएको बीबीसीले बताएको छ। फ्रेन्च ओपन मे २८ देखि जुन ११ सम्म चल्ने छ। नाडाल फ्रेन्च ओपनका सर्वाधिक सफल खेलाडी हुन्।"
ओलम्पिक छनोट : भियतनामसँग ५१ ले हार्यो नेपाल,"काठमाडौं : पेरिस ओलम्पिक २०२४ को महिला फुटबल छनोटको पहिलो चरणमा नेपालले भियतनामसँग ५१ गोलको नतिजामा पराजय बेहोरेको छ। दशरथ रंगशालामा घरेलु टिमविरुद्ध प्रायः समय हाबी बनेको भियतनामले पहिलो हाफमा ३० को अग्रता बनाएको थियो। दोस्रो हाफमा दुई गोल थपेको भियतनामले एक गोल खायो। एनग्युयेन थी ट्राङले ११औं मिनेटमा बायाँतर्फबाट गरेको क्रसमा फमा हाई येनले हेडरमार्फत गोल गर्दै भ्रमणकारी टिमलाई अग्रता दिलाएकी थिइन्। ट्रान थी थु थाओले सातौं मिनेटमा दिएको पासमा हाई येनले पेनाल्टी एरिया भित्रबाट गरेको प्रहार फ्रेममा परेको थिएन। दीपा शाहीले नवौं मिनेटमा दायाँतर्फबाट दिएको पासमा अमिसा कार्कीले सुन्दर मौका गुमाएकी थिइन्। अम्रिता जैसीले ३४औं मिेनटमा सेन्टर सर्कलबाट प्रहार गरेको फ्रिकिकमार्फत गरेको प्रहार भियतनामी खेलाडीलाई लागेर अमिसाको अगाडि पुगेको थियो। तर, अमिसाले ६ यार्ड बक्स अगाडिबाट गरेको प्रहार भियतनामकी गोलकिपर खोङ थी हाङले बचाएकी थिइन्। समीक्षा घिमिरेले ३५औं मिनेटमा १८ यार्ड बक्सभित्र ह्यान्ड गरेपछि भ्रमणकारी टिमले अग्रता दोब्बर पार्ने मौका पाएको थियो। सोही मौकाको सदुपयोग गर्दै भियतनामी कप्तान ह्युन न्हुले भियतनामको अग्रता दोब्बर पारिन्। घरेलु टिममाथि हाबी बनेको भियतनामका लागि ३८औं मिनेटमा ग्युयेन थी बिच थुयले गरेको प्रहार नेपाली डिफेन्डर अम्रितालाई लागेर गोलमा परिणत भएको थियो। दोस्रो हाफमा पनि सुरआतदेखि नै आक्रमण कायम राखेको भियतनामका लागि कप्तान न्हुले ४८औं मिनेटमा चौथो गोल गरिन्। छोटो कर्नरमा होवाङ थी लोनले दिएको पासलाई न्हुले हेडरमार्फत सेकेन्डबारमा फिनिस गरिन्। चौथो गोलपछि सम्हालिने कोसिस गरेको नेपालका लागि फरवार्ड सावित्रा भण्डारीले ७९औं मिनेटमा एक गोल फर्काइन्। सरु लिम्बुले मैदानको करिब मध्य भागबाट दिएको लामो पासमा भियतनामी डिफेन्डरलाई सहजै बिट् गर्दै सावित्राले राम्रो फिनिसिङ गरिन्। तर, इन्जुरी समयमा भियतनामकी एन्ग्युएन थी थानाह न्हाले पेनाल्टी एरिया बाहिरबाट गरेको प्रहारमा नेपाली कप्तान निरीह बनिन्। नेपाली महिला टिमले खेलेको सबैभन्दा उच्च वरीयताको टिम नै भियतनाम हो। नेपाल फिफा वरीयताको १००औं स्थानमा छ। भियतनाम ३३औं स्थानमा छ। समूह सीमा नेपाल र भियतनामसँगै प्यालेस्टाइन र अफगानिस्तान पनि परेका थिए। तर, दुवै टिमले नाम फिर्ता लिएसँगै नेपाल र भियतनामबीच दुई खेल हुने र शीर्ष टिम दोस्रो चरणमा प्रवेश गर्ने भएका छन्। नेपाल र भियतनामबीच दोस्रो खेल शनिबार दशरथ रंगशालामै हुनेछ। आजको खेलमा पराजित भएसँगै नेपालको अर्को चरणमा पुग्ने सम्भावना न्युन बनेको छ।"
श्रमिकको स्वास्थ र सुरक्षामा सचेतना जगाउँदै महासंघ,इलाम : चिया उद्योग र अलैंचीमा काम गर्ने श्रमिकलाई स्वास्थ्य र सुरक्षाका विषयमा सचेतना जगाउने उद्देश्यले इलाम र झापाका श्रमिकका लगि विशेष कार्यक्रम सुरु भएको छ। इलाम र झापाका चिया वगानमा कार्यरत श्रमिकलाई व्यवसायजन्य सुरक्षा तथा स्वास्थ्य कानुन र नीतिलगायतका विषयमा सचेतना जगाउने विशेष कार्यक्रमअन्तर्गत सचेतनामूलक तालिम कार्यक्रम सञ्चालन गरिएको हो। कार्यक्रम सञ्चालनपछि त्यस क्षेत्रमा कार्यरत श्रमिकहरूले व्यवसायिक सुरक्षा र स्वास्थ्यका विषयमा पहिले जानकारी नभएको विषयमा जानकारी पाएको बताएका छन्। सूर्योदय नगरपालिका वाड न ११ को जनहित कृषि सहकारी सस्थाका कर्मचारी अनुप निरौला भन्छन् श्रमिकको स्वास्थ्य र शुरक्षाका कुरामा उद्योगहरु संवेदनशिल नरहेको तालिम पछि जानकारी भयो। अन्तर्राष्ट्रिय श्रम संगठन (आइएलओ) को सहयोगमा नेपाल उद्योग वाणिज्य महासंघले आठ महिनाअघि देखि कोशी प्रदेशको इलाम जिल्लाका २० जना भन्दा बढि कामदार रहेको उद्योगमा व्यवसाय जन्य शुरक्षा तथा स्वास्थ्य कार्यक्रम पाइलट प्रोग्रामका रुपमा सञ्चालन गरेको परियोजनका कार्यक्रम फिल्ड संयोजक गोपाल पौड्यालले जानकारी दिए। कार्यक्रमअन्तर्गत हालसम्म इलामका १४ चिया उद्योग र झापाका ९ अलैंची उद्योग र ७ वटा चिया उद्योगका ५८० जना श्रमिकलाई व्यवसायजन्य शुरक्षा र स्वास्थ्यको सचेतना कार्यक्रम सञ्चालन गरिएको छ। कार्यक्रमले कार्यक्रम लागू भएका ३० उद्योगका २ जनाका दरले दुबै जिल्लामा श्रमिकलाई प्राथामिक स्वास्थ्य उपचार तालिम प्रदान गरेको पौड्यालले बताए। कार्यक्रम सञ्चालन भएपछि इलाम र झापाका ३० उद्योगमा व्यवसायजन्य शुरक्षा तथा स्वास्थ्य समिति गठन गरेर उद्योगमा सचेतना कार्यक्रम सञ्चालन गरेको महासंघका सह निर्देशक तथा परियोजना व्यवस्थापक हरि पौड्यालले जानकारी दिए। महासंघले परियोजना सञ्चालन भएका उद्योगका व्यवस्थापन पक्षका एक जना र १ जना श्रमिकलाई उद्योगमै व्यवसायजन्य शुरक्षा र स्वास्थबारे विज्ञ उत्पादन गर्ने उदेश्यले प्रशिक्षक प्रशिक्षण तालिम समेत सञ्चालन गरेको छ। महासंले सञ्चालन गरेको कार्यक्रमले उद्योगमा श्रमिकको शुरक्षा र स्वास्थ्यको अवस्थामा सुधार आउने अपेक्षा राखेको महासंघले जनाएको छ। इलाममा बुधबारदेखि सुरु भएको तालिममा अन्तर्राष्ट्रिय श्रम संघ संगठन (आइएलओ)की दक्षिण एसिया हेर्ने प्रमुख प्राविधिक सल्लाहकार भारती विर्ला र आइएलोकी राष्ट्रिय कार्यक्रम संयोजक बन्दना अर्यालले सहजिकरण गरिरहेका छन्। कार्यक्रमको उद्घाटनका अवसरमा प्रमुख अतिथि सूर्योदय नगरपालिकाका प्रमुख रणबहादुर राईले रोजगारदाताले श्रमिकहरुलाई रोजगारीमा प्रवेश दिनु अघि व्यवसायजन्य शुरक्षा र स्वास्थ्यको ग्यारेन्टी गर्नुपर्ने बताए। सल्लाहकार विर्लाले व्यवसायजन्य स्वास्थ्य र शुरक्षाको विषयलाई उद्यमी र कामदारले कार्यान्वायन गरे दुबै पक्षलाई फाईदाहुने बताइन्। कार्यक्रम संयोजक अर्यालले व्यवसायजन्य शुरक्षा र स्वास्थ्यको कुरा हेर्दा सानो देखिएपनि उद्योगमा दुबै पक्षलाई आवश्यक रहेको बताइन्। कार्यक्रम महासंघका लेखा तथा प्रशासन अघिकृत अशोक ढंगानाले अध्यक्षता गरेका थिए भने कार्यक्रमको सञ्चालन परियोजनाका फिल्ड संयोजक गोपाल पौड्यालले गरेका थिए।
आर्थिक वृद्धिदर ४१ र मुद्रास्फीति ७४ प्रतिशत रहने एडिबीको प्रक्षेपण,"काठमाडौं : एसियाली विकास बैंक (एडिबी)ले सन् २०२३ मा नेपालको आर्थिक वृद्धिदर ४१ प्रतिशतमा खुम्चने र मुद्रास्फीति ७४ प्रतिशतसम्म पुग्ने प्रक्षेपण सार्वजनिक गरेको छ। 'एसियन डेभलपमेन्ट आउटलुक, अप्रिल २०२३' प्रतिवेदनमार्फत् एडिबीले यस्तो प्रक्षेपण सार्वजनिक गरेको हो। सन् २०२२ मा पाँच दशमलव आठ प्रतिशत अनुमान गरिएको नेपालको आर्थिक वृद्धिदर यसवर्ष थप खस्किने प्रक्षेपण गरिएको हो। 'कसिलो मौद्रिक नीति, घट्दो आन्तरिक बजार माग, अपर्याप्त कोभिड महामारी पुनरुत्थानका कार्यक्रम र विश्वव्यापी रुपमा देखिएका समस्याको असर नेपालको कूल गार्हस्थ्य उत्पादनको वृद्धिदरमा देखिनेछ,' एडिबीले भनेको छ। नेपालको पर्यटन क्षेत्र र रेमिट्यान्स आप्रवाहमा विश्वव्यापी आर्थिक मन्दिको प्रत्यक्ष असर देखिन सक्ने एडिबीले जनाएको छ। त्यस्तै पुँजीगत खर्च बढ्न नसक्नु, नतिजा केन्द्रित लगानी योजना नहुनु, वित्तीय व्यवस्थापनमा समस्या हुनु र आयोजना कार्यान्वयनका लागि पूर्वतयारीका काममा धेरै समय लाग्नुलाई न्यून आर्थिक वृद्धिदरको कारणका रूपमा देखाइएको छ। नेपालको अर्थतन्त्रमा बढी योगदान भएका कृषि, सेवा, उद्योग क्षेत्रलगायतको वृद्धिदरमा यसवर्ष गिरावट आउने अनुमान एडिबीको छ। 'सन् २०२२ मा दुई दशमलव तीन प्रतिशत अनुमान गरिएको नेपालको कृषि क्षेत्रको वृद्धिदर यसवर्ष दुई प्रतिशतमा खुम्चिनेछ। त्यस्तै, सेवा क्षेत्र चार दशमलव चार प्रतिशत रहने प्रक्षेपण छ,' एडिबीको प्रतिवेदनमा भनिएको छ। सन् २०२२ मा सेवा क्षेत्रको वृद्धिदर पाँच दशमलव नौ प्रतिशत अनुमान गरिएकोमा यसवर्ष एक दशमलव पाँच प्रतिशत विन्दुले घट्ने प्रक्षेपण गरिएको हो। उच्च ब्याजदर, केही वस्तुमा आयात प्रतिबन्धको नीति, गार्हस्थ्य खपतमा गिरावट र बाह्य वस्तुको उपभोगका कारण औद्योगिक क्षेत्रको वृद्धिदर खुम्चने अनुमान एडिबीको छ। त्यस्तै घरजग्गा कारोबार र खुद्रा व्यापार क्षेत्रले अर्थतन्त्रमा पुर्याउने योगदानको वृद्धिदर पनि घट्ने अनुमान छ। सन् २०२३ मा नेपालले उच्च मूल्यवृद्धिको सामना गर्नुपर्ने अनुमान एडिबीको छ। यसवर्ष मूल्यवृद्धि सात दशमलव चार प्रतिशतसम्म पुग्ने अनुमान छ। सन् २०२२ मा नेपालको मूल्यवृद्धि छ दशमलव तीन प्रतिशत रहने अनुमान गरिएको थियो। तर अर्कोवर्ष अर्थात् सन् २०२४ मा भने नेपालको मुद्रास्फीति केही नियन्त्रणमा आएर छ दशमलव दुई प्रतिशतमा कायम रहने अनुमान गरिएको छ। त्यस्तै यसवर्ष सरकारको चालु खाता घाटा चार प्रतिशतले खुम्चने अनुमान गरिएको छ। एडिबीले सन् २०२३ मा एसियाली मुलुकको औसत आर्थिक वृद्धिदर चार दशमलव आठ प्रतिशत र औसत मुद्रास्फीति चार दशमलव दुई प्रतिशत रहने अनुमान गरेको छ। केही समयअघि मात्र विश्व बैंकले ग्लोबल इकोनोमिक प्रस्पेक्ट प्रतिवेदन सार्वजनिक गर्दै सन् २०२३ मा विश्व आर्थिक वृद्धिदर एक दशमलव सात प्रतिशतमा खुम्चने जनाएको थियो। उक्त प्रतिवेदनले नेपालको आर्थिक वृद्धिदर आर्थिक वर्ष २०२२२३ मा पाँच दशमलव एक र २०२३२४ मा चार दशमलव नौ प्रतिशत रहने प्रक्षेपण गरेको थियो।"
"सेयर बजारमा झिनो अंकको सुधार,कारोबार रकम ८१ करोडमा झर्यो","काठमाडौं : नेप्से परिसूचक आज सामान्य अंकले वृद्धि भएको छ। नेप्से परिसूचक ८३९ अंकले बढेर १८७५०७ विन्दुमा बन्द भएको छ। सेन्सेटिभ इण्डेक्स १९७ अंकले बढेर ३५३९५ विन्दुमा अडिएको छ। सामान्य अंकले बढेको सेयर बजारमा कालिञ्चोक दर्शनको मात्रै सूचक ९९७ प्रतिशतले बढेको छ। सानिमा ग्रोथ फन्डको सूचक ८०७ प्रतिशतले बढ्यो। आज २६२ कम्पनीको सेयर कारोबार भयो। सो कम्पनीको २६ लाख २ हजार ९५६ कित्ता सेयर ८१ करोड ६० लाख ४६ हजार ७९० रुपैयाँको सेयर कारोबार भयो। २१ हजार ५०४ पटक कारोबार भयो। कारोबारमा आएका १३ उपसमूहमध्ये १० को मूल्य बढ्यो भने तीनको घटेको हो। होटल्स एन्ड टुरिजम उपसमूहको सूचक सर्वाधिक १ प्रतिशत बढिले बढ्यो। मनु एन्ड प्रो,नन लाइफ इन्स्योरेन्स र ट्रेडिङ उपसमूहको सूचक ओरालो लाग्यो।"
"सुनको मूल्यमा नयाँ रेकर्ड,तोलाको पुग्यो १ लाख ११ हजार",काठमाडौं : सुनको मूल्यमा नयाँ रेकर्ड कायम भएको छ। नेपाल सुनचाँदी व्यवसायी महासंघका अनुसार आज सुनको मूल्य २ हजार रुपैयाँले बढेर प्रतितोला १ लाख ११ हजार पुगेको हो। तेजाबी सुनको मूल्य ११ हजार ४५० पुगेको छ। यसअघि मंगलबार प्रतितोला सुनको मूल्य १ लाख ९ हजार कायम भएको थियो। आज सुनको भाउ बढेसँगै चाँदी पनि बढेको छ। चाँदीको मूल्य प्रतितोला १४ सय ४० पुगेको छ। अघिल्लो कारोबार दिन मंगलबार चाँदी १४०० रुपैयाँमा किनबेच भएको महासंघले जनाएको छ
"विश्व बैंकले घटायो आर्थिक वृद्धिदरको अनुमान, सन् २०२३ मा ४१ मात्र",काठमाडौं : विश्व बैंकले सन् २०२३ मा नेपालको आर्थिक वृद्धिदर ४१ प्रतिशतमा सिमित हुने बताएको छ । नेपाल डेभलपमेन्ट अपडेट सार्वजनिक गर्दै विश्व बैंकले सुरूवाती अनुमान संशोधन गरेको हो । गत नोभेम्बरमा विश्व बैंकले ५१ प्रतिशतको आर्थिक वृद्धि हुने अनुमान गरेको थियो । विश्व बैंकले सुरूवाती अनुमानभन्दा १ प्रतिशतले कम गरेको हो । विश्व बैंकका अनुसार नेपालको आर्थिक गितिविधि सुस्ताएको छ ।
एडीबीको प्रक्षेपित आर्थिक वृद्धि बजेटको लक्ष्यभन्दा आधा,"काठमाडौं : एसियाली विकास बैंक (एडीबी)ले सन् २०२३ मा नेपालको आर्थिक वृद्धि ४१ प्रतिशत रहने प्रक्षेपण गरेको छ। एडीबीले अप्रिल महिनाको एसियल डेभलपमेन्ट आउटलुक सार्वजनिक गर्दै आर्थिक वर्षको बजेटको प्रक्षेपणभन्दा आधा मात्र आर्थिक वृद्धिको अनुमान गरेको हो। एडीबीको प्रक्षेपण र राष्ट्रिय योजना आयोगको प्रक्षेपण भने मिल्दो देखिएको छ। आयोगले बजेटले लिएको लक्ष्यलाई समायोजन गर्दै ४५ प्रतिशतको आर्थिक वृद्धिको अनुमान गरेको हो। चालू आर्थिक वर्षको बजेटले भने ८ प्रतिशतको आर्थिक वृद्धिको लक्ष्य लिएको छ। कसिलो मौद्रिक नीति, सुस्त घरेलु माग, कोभिड १९ ले बजारमा पुर्याएको असर र बाह्य क्षेत्रको प्रभावका कारण आर्थिक वृद्धि खुम्चिने प्रक्षेपण गरेको हो। एडीबीका अनुसार सन् २०२१ मा ४२ प्रतिशत र २०२२ मा ५८ प्रतिशतको आर्थिक वृद्धि नेपालले हासिल गरेको छ। सन् २०२४ मा भने ५ प्रतिशतको आर्थिक वृद्धिको प्रक्षेपण एडीबीको छ। अन्तर्राष्ट्रिय मुद्रा कोषले गत फेबु्रअरी २८ मा गरेको विस्तारित ऋण सुविधा समीक्षाले नेपालको अर्थतन्त्रलाई दिगो रूपमा अघि बढाउने देखाएको छ। यसले वित्तीय जोखिम न्यूनीकरण हुनका साथै बाह्य जोखिमहरू घटाएको र दिगो ऋण व्यवस्थापन सुनिश्चित गरिएको एडीबीले रिपोर्टमा उल्लेख गरेको छ। सन् २०२३ मा मूल्यवृद्धि ७४ प्रतिशत पुग्ने अनुमान एडीबीको छ। जबकि चालू आर्थिक वर्षको बजेटले मूल्यवृद्धि ७ प्रतिशतमा राख्ने लक्ष्य लिएको छ। आर्थिक वर्ष सन् २०२३ को पहिलो ६ महिनामा औसत मुद्रास्फीति ८० प्रतिशत छ। आवास, उपयोगिता र यातायातको मूल्य बढ्दा खाद्य मुद्रास्फीति ५६ प्रतिशत र गैरखाद्य मुद्रास्फीति ८६ पुगेको छ। आर्थिक वर्षको दोस्रो ६ महिनामा पनि मौद्रिक तथा वित्तीय नीतिका कारण सन् २०२३ मा मुद्रास्फीति औसत ७४ प्रतिशतमा पुग्ने अपेक्षा गरिएको हो। सन् २०२४ मा भने मूल्यवृद्धि ६२ प्रतिशतमा ओर्लिनेछ। सामान्य फसल, तेलको मूल्यमा कमी र भारतीय मुद्रास्फीतिमा आएको गिरावटलाई आधार मान्दा सन् २०२४ मा ६२ प्रतिशतसम्म मुद्रास्फीति घट्ने अपेक्षा गरिएको छ। एडीबीका अनुसार सन् २०२२ मा यस्तो वृद्धि ६३ प्रतिशत थियो। उत्पादनमूलक क्षेत्रको वृद्धि पनि मध्यम रहने एडीबीको अनुमान छ। सन् २०२३ मा कृषि उत्पादन २ प्रतिशत (अघिल्लो वर्ष २३ प्रतिशत), औद्योगिक उत्पादन ५१ प्रतिशत (अघिल्लो वर्ष १०२ प्रतिशत तथा सेवा क्षेत्र ४४ (अघिल्लो वर्ष ५९ प्रतिशत) रहने अनुमान छ। मौसमी सिँचाइका कारण धान उत्पादन ७ प्रतिशतले बढे पनि हिउँदे बालीमा वर्षाको कमीका कारण असर गर्ने भनिएको छ। उच्च ब्याजदर, आयात प्रतिबन्ध, घरेलु उपभोगमा आएको मन्दी र बाहिरी मागमा आएको कमीले उत्पादन र निर्माण क्षेत्र प्रभावित हुँदा औद्योगिक उत्पादन घट्ने एडीबीको अनुमान छ। यस्तै, सेवा क्षेत्रमा कर्जा नियन्त्रण र ब्याजदरमा वृद्धिपछि घरजग्गा, थोक, र खुद्रा व्यापार सुस्ताएको छ। पर्यटन संख्यामा वृद्धि भए पनि अन्तर्राष्ट्रिय पर्यटक आगमन अझै कमी भएकाले सेवा क्षेत्र प्रभावित हुने भनिएको छ। सन् २०२३ मा निजी क्षेत्रको उपभोग खर्च (३७ प्रतिशत) पनि सुस्त हुने एडीबीको अनुमान छ। सन् २०२२ मा यस्तो खर्च ५४ प्रतिशत थियो। मूल्यवृद्धि र कर्जा लगानीमा भइरहेको कडाइका कारण यस्तो खर्च घट्ने अनुमान गरिएको हो। निजी लगानी खर्चको वृद्धि सन् २०२२ को ८८ प्रतिशतबाट घटेर ४ प्रतिशतमा ओर्लिनेछ। आयात प्रतिबन्ध (डिसेम्बर २०२२ को मध्यमा हटाइयो), उच्च नीति दरहरू, र आयातको लागि नगद मार्जिनको अनिवार्य व्यवस्था (सन् २०२३ को जनवरीबाट हटाइयो) लगायतका कारण निजी लगानी खर्च घट्ने अनुमान गरिएको छ। आर्थिक वर्ष २०२२ मा ६० प्रतिशतले संकुचित भएको सार्वजनिक लगानी आर्थिक वर्ष २०२३ मा १३ प्रतिशतले विस्तार हुने अपेक्षा गरिएको छ। आर्थिक वर्ष २०२३ को वित्तीय नीतिले कृषि, पूर्वाधार र सामाजिक सुरक्षालाई प्राथमिकतामा राखेको छ। सरकारको मूल बजेट विस्तारात्मक थियो। तर सरकारले वित्तीय वर्ष २०२३ को पहिलो ६ महिनामा राजस्व कमीलाई पूर्ति गर्नका मध्यवर्ष समीक्षामा करिब १४ प्रतिशतले बजेट खर्च घटाएको छ। संशोधित अनुमानले कुल गार्हस्थ्य उत्पादनको १२५ प्रतिशत चालू खर्च र पुँजीगत खर्च ५८ प्रतिशत हुने अनुमान गरिएको छ। बजेट घाटा आर्थिक वर्ष २०२३ मा ३६ प्रतिशत हुने अपेक्षा गरिएको छ। विश्वव्यापी मन्दीका कारण पर्यटन र रेमिट्यान्समा पर्ने असरले आर्थिक वृद्धि तथा मूल्यवृद्धिमा असर गर्ने भनिएको छ। बढ्दो मुद्रास्फीतिलाई नियन्त्रण गर्न कडा घरेलु मौद्रिक नीति आवश्यक पर्ने एडीबीले औंल्याएको छ।"

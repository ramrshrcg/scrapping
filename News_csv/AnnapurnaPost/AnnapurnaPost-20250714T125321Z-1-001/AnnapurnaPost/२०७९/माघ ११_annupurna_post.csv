शीर्षक,विवरण
१५ औं योजनाका गम्भीर संकेत,"२१ औं शताब्दीको विकास दृष्टिकोणसहित घोषणा गरिएको चालू १५औं योजनाको मध्यावधि समीक्षाले केही गम्भीर आर्थिक संकेत देखाएको छ। संघीयता कार्यान्वयनपछिको पूर्ण आवधिक योजनाले संघीय शासन प्रणालीको सबलीकरणका लागि आधार दिनुपर्ने थियो। लामो समयदेखि विकास र समृद्धिको जनअपेक्षालाई कार्यरूप दिनुपर्ने थियो। सकी नसकी जीवन बिताउने ठूलो जनहिस्सालाई आशा जगाउने आधार दिनुुपर्ने थियो। यी कुरा प्राप्त गर्न उच्च, फराकिलो, समावेशी र दिगो आर्थिक वृद्धिको जग बसाउन सक्नुपर्ने थियो। मध्यावधि समीक्षाका समय अर्थात् तीन आर्थिक वर्ष बिताई चौथो वर्षमा रहेको योजनाले लक्ष्य र उपलब्धिबीच फराकिलो खाडल देखाएको छ। लगानी र रोजगारीजस्ता प्रमुख आर्थिक सूचकहरू निकै निराशाजनक देखिएका छन्। पहिला योजना योजनाको परिवेश विश्लेषण गरौं। दसौं योजनादेखि सबै आवधिक योजनाले गरिबी निवारणको एकल उद्देश्य राख्दै आएकोमा १५औं योजनाले समृद्धिको लक्ष्य स्थापित गर्यो। विक्रमको २१औं शताब्दी प्रवेश गर्दा उच्च आय मुलुकको स्तरमा (प्रतिव्यक्ति आय १२,१०० अमेरिकी डलरसहित) पुुग्ने अभीष्ट राख्यो। अर्थात् समृद्ध नेपाल सुखी नेपाली को आदर्श वाक्य स्थापित गरियो। यस आदर्श अवस्थामा पुुग्न १५औं योजनालाई आधार योजना मानिएको छ र १९औं योजनासम्म समृद्धि र दिगोपन प्राप्त गरिसक्ने भनिएको छ। १८औं ठूला आयोजनालाई रूपान्तरणकारी आयोजनाको रूप दिई समृद्धि र रूपान्तरणको संवाहकका रूपमा स्थापित गरिएको छ। योजनाले वाल्टर डब्लु रोस्टोको आर्थिक वृद्धिको ढाँचालाई अन्तर्यमा राखेको देखिन्छ। रोस्टोको आर्थिक वृद्धिको ढाँचाको पाँच चरणमा पहिलो परम्परागत आर्थिक अवस्था र दोस्रो उठान (वृद्धि) को तयारी हो। तेस्रो, तन्किने वा आर्थिक वृद्धि व्यापक रूपमा विस्तार गर्ने, चौथो आर्थिक क्रियाकलापलाई परिपक्व बनाउने र पाँचौं चरण समृद्धि प्राप्त गरी दिगो बनाउने सोच राखेको छ। १५औं योजनामा रोस्टोको आर्थिक वृद्धिको तेस्रो चरण (टेक अफ) बाट सुरु हुुन्छ (पहिलो र दोस्रो चरण पार भएको मानिएको)। १६औं र १७औंैं योजना चौथो चरण (ड्राइभ टु म्याचुरिटी) र १८औं र १९औं योजनालाई पाँचौं चरण (उच्च तहको उपभोगको अवस्था) मा लिइएको छ। यसका अरू रणनीतिक दृष्टिकोण पनि छन्। जस्तो कि मुुलुकलाई अल्पविकसितबाट विकासशील अवस्थामा स्तरोन्नति गर्ने र सन् २०३० सम्ममा दिगो विकासको लक्ष्य हासिल गर्ने माध्यमका रूपमा रहने। यी रणनीतिक लक्ष्य प्राप्त गर्न १५ देखि १९औं आवधिक योजनाहरू तार्किक शृंखलामा रहनुपर्छ। अर्को अर्थमा १५औं योजनाले लक्ष्यअनुरूप उपलब्धि दिन नसके त्यसपछिका योजना रणनीतिक लक्ष्यमा स्वतः असफल हुनेछन्। सफल बनाउन अतिरिक्त आक्रामक रणनीति चाहिन्छ। अब लक्ष्यउपलब्धिको विवेचना गरौं। योजनाको आधार वर्ष (२०७५७६) मा रहेको ६८ प्रतिशत आर्थिक वृद्धिलाई योजनाको अन्तिम वर्षमा १०३ प्रतिशत अर्थात् दोहोरो आर्थिक वृद्धि पुुर्याउने लक्ष्य राखिएको थियो। सरदर आर्थिक वृद्धि ९६ प्रतिशत जति हासिल गर्ने भनिएको थियो। यो आर्थिक वृद्धि त्यत्तिकै हुँदैन। आर्थिक वृद्धि वा उत्पादन लगानी र रोजगारीको अन्तरक्रियाको परिणाम हुने गर्छ। योजना अवधिमा ९,२२९ अर्ब २९ करोड (आधार वर्षको मूल्यमा) लगानी गर्ने अनुमान थियो, जसमा सार्वजनिक क्षेत्रको रु ३,५९८ अर्ब, निजी क्षेत्रको ५,१३४ अर्ब र सहकारी क्षेत्रको ३९६ अर्ब लगानी हुने भनिएको थियो। यो लगानीले अर्थतन्त्रमा दिने प्रतिफलस्वरूप गरिबीको रेखामुनिको जनसंख्यालाई साबिकको १८७ बाट ९५ मा ओराल्ने लक्ष्य राखिएको थियो। साथै यो लगानीले अर्थतन्त्रको सिमान्त पँुजी उत्पादन अनुपात ५२०ः१ बाट ४९०ः१ पुुग्छ भनिएको थियो। विकास, नीति र लक्ष्यप्रति सर्वसाधारणको विश्वास गिर्दै गएको छ। योभन्दा ठूलो चिन्ता अब तर्जुमा हुने १६औं योजनामा यही प्रवृत्ति दोहोरिए, समृद्धि र रूपान्तरणको चाहना अझै टाढिने छ। समीक्षा अवधिमा (योजनाले तीन वर्ष बिताइसक्दा) पुँजी लगानी अनुमानको ३१ प्रतिशत मात्र देखिएको छ (सरकारी क्षेत्रको ७ अर्ब, निजी क्षेत्रको २३ अर्ब र सहकारी क्षेत्रको ३ अर्ब रुपैयाँ)। त्यस्तै आर्थिक वृद्धिको लक्ष्य औसत ३८ प्रतिशत छ भने गरिबीको रेखामुनिको जनसंख्या १६७ तिर रहेको अनुमान छ (कोभिडले सिमान्त गैरगरिब पुनः गरिबीतर्फ झर्ने अनुमान छ, जसले यो प्रतिशत बढाउन सक्छ)। सिमान्त पुँजी उत्पादन अनुपातलाई समीक्षा प्रतिवेदनले स्पष्ट उल्लेख गरेन। तर अर्थतन्त्रको गुणात्मक पक्ष विस्तार नभएकाले ५२०ः१ अनुपात अझै बिग्रेको हुन सक्छ। आर्थिक वृद्धिमा कृषि क्षेत्रको योगदान २४९, सेवा क्षेत्रको ६१४१ र उद्योग क्षेत्रको १३६९ प्रतिशत छ। प्राथमिकता क्षेत्रमा लगानी विस्तार तथा प्रविधिको आन्तरिकीरण नभएकाले अर्थतन्त्रको उत्पादकत्व बढेको छैन। कुल गार्हस्थ्य उत्पादनमा उत्पादन उद्योगको हिस्सा ५ प्रतिशत जति छ। अर्थतन्त्रको महŒवपूर्ण सूचक रोजगारी हो। आर्थिक रूपमा सक्रिय जनहिस्साको ११४ प्रतिशत पूर्ण बेरोजगार र करिब ४० प्रतिशत विलुप्त बेरोजगार छ। सन् २०२५ सम्म मुलुकलाई भोकमरी शून्य बनाउने भनिएकोमा खाद्य वासलात असन्तुलित भई वार्षिक खर्बौं रुपैयाँको आयात गर्ने बाध्यतामा मुलुक पुुगेको छ। खाद्य जोखिम बढेका कारण मुलुकको भोकमरी सूचक १९१ (१४१औं मुलुक) मा पुुगेको छ, जुन निकै चिन्ता लिनुपर्ने अवस्था हो। ५५ प्रतिशत जनसंख्या अल्पपोषित, १२ प्रतिशत बालबालिका ख्याउटे, ३१५ प्रतिशत कम उचाइका छन् भने २८ प्रतिशत शिशुुले पाँचांै दिन पार गर्न पाएका छैनन्। आर्थिक वृद्धि र रोजगारीका लक्ष्य पूरा नभएपछि प्रतिव्यक्ति आयको लक्ष्य धकेलिने नै भयो। अहिले प्रतिव्यक्ति आय १,३८१ अमेरिकी डलर छ। तर यसको प्रदेशगत असमानता उच्च छ। जस्तो कि बागमती प्रदेशको प्रतिव्यक्ति आय १,४४८ अमेरिकी डलर हुँदा कर्णाली प्रदेशको ४३८ अमेरिकी डलर मात्र छ। यसले समन्यायिक विकासलाई सीधै हाँक दिएको छ। साथै कुल रोजगारीमा बागमतीको हिस्सा ६६ प्रतिशत हुँदा कर्णालीको ०५ प्रतिशत मात्र छ। कुल गार्हस्थ्य उत्पादनमा बागमतीको हिस्सा ३८ प्रतिशत हुँदा कर्णालीको केवल ४ प्रतिशत छ। यसले फराकिलो आर्थिक वृद्धिलाई चुनौती दिएको छ। गरिबी बहुसूचकांकमा बागमतीको अवस्था १२४ छ भने कर्णालीको ५१२ प्रतिशत छ। मानव विकास सूचकांकमा बागमतीको स्तर ०६६१ छ भने मधेस प्रदेशको ०५१० छ। लैंगिक असमानता, साक्षरता, सीप, आर्थिक संस्थाको उपस्थिति, वित्तीय समावेशिता, पूर्वाधार संरचनाको घनत्व, प्राकृतिक साधनको उपयोग र सेवा प्रवाह सूचकमा पनि भौगोलिक, प्रादेशिक, जातीय र स्थान वैशेषिक असमानता छ। यी सूचकहरूले उच्च, फराकिलो, समावेशी र दिगो आर्थिक वृद्धिलाई चुनौती दिइरहेका छन्। समीक्षा प्रतिवदनले योजनाले परिलक्षित गरेका आर्थिक सामाजिक परिसूचक सकारात्मक दिशामा उन्मुख छन् भनेता पनि यो भनाइलाई उल्लिखित सूचकहरूले पटक्कै समर्थन गर्दैनन्। योजना सफल हुनु भनेको उत्पादनशील लगानी र रोजागरी प्राप्त हुनुु हो, आर्थिक संरचनाहरू घरपरिवारसमुदायदेखि नै सञ्चालन हुनु हो। मौजुदा अवस्था उच्च बेरोजगारी, न्यून उत्पादन, उच्च आयात, फराकिलो व्यापार घाटा र उच्च मूल्य वृद्धिमा देखिएकाले थोरै सकारात्मक देखिएका पूर्वाधार र सामाजिक सूचकले समग्र विकासका लक्ष्य सकारात्मक छन् भन्नु सान्दर्भिक र तथ्यसंगत होइन। अब किन यस्तो स्थिति आयो भन्नेतर्फ विचार गरौं। पहिलो पक्ष अर्थिक वृद्धिको लक्ष्यलाई समर्थन गर्नेगरी लगानी रणनीति तर्जुमा नै भएन। सरकारी संरचनाभन्दा बाहिरका भूमिका निर्वाहकर्ताको लगानी ६१ प्रतिशत गराउन निजी तथा सहकारी क्षेत्रसँग निरन्तर संवाद, सहकार्य, सहजीकरण र नियमन गरी अनुुशासित विश्वास कायम गरिनुपर्ने थियो, त्यसो हुन सकेन। विकासका लक्ष्यहरू धकेलिएका छन्। जनताको दैनिकी कष्टप्रद बनेको छ। योजना निकाय र नीतिगत भूमिका निर्वाहकर्ताबीच सामथ्र्यहीन औपचारिकतामा अनि अनविश्वासमा देखिए। जस्तो कि निजी क्षेत्रको क्रियाकलाप विस्तार गर्न आर्थिक नीतिका चार स्तम्भ वित्तीय नीति, मौद्रिक नीति, बाह्य व्यापार नीति र संरचनात्मक सुधार कार्यक्रम कार्यान्वयनमा आएनन्। बरु यी नीतिका शिल्पीहरू चारतिर फर्केर बसे। अझ भनौं, यी पात्रबीच विश्वास र सहकार्यको स्थिति रहेन। यसो किन भयो भन्ने समीक्षा प्रधानमन्त्री तथा मन्त्रिपरिषद्को कार्यालयबाट भएन। कतिपय लक्ष्य निर्धारणमा वास्तविक सामथ्र्य र तत्परताको परीक्षण नगरी चाहनालाई लक्ष्य भनियो। जस्तो कि गरिबी निवारण नीतिले १५औं योजना अवधिसम्म गरिबीको रेखामुनिको जनसंख्या १३ प्रतिशतमा झर्ने भनिएकोमा योजनाका आधारपत्रमा ११ र पूर्ण योजनामा ९५ प्रतिशत कायम गरियो। योजनालाई कार्यरूप दिने वार्षिक विकास कार्यक्रमलाई प्राविधिक अनुुशासनमा लिइएन। सार्वजनिक क्षेत्र आफैं अनुशासनमा नरहेपछि नन्स्टेट एक्टरहरू झनै प्रतिबद्धतामा आएनन्, नीति नेतृत्व र नियमनको पक्ष फितलो रह्यो। अर्कोतर्फ, सरकारी साधनको विनियोजन प्रभुत्ववादी क्षेत्रमा मात्र भयो, विनियोजनका मानक अतिक्रमित भए। स्वयं मन्त्रालयहरूले खर्च गर्छु भनी वार्षिक विकास कार्यक्रममा समावेश गरेका कार्यक्रमहरूमा उनीहरूले नै खर्च गर्न सकेनन्। पुँजीगत खर्चको आयतन र स्तर न्यून रह्यो। उच्च महत्त्व दिइएका राष्ट्रिय गौरव र रूपान्तरणकारी आयोजनाहरूमा खर्चको स्तर निकै लाजमर्दो देखियो। जस्तो कि अघिल्लो आर्थिक वर्ष २०७७७८ मा पुँजीगत खर्चको स्तर पुँजीगत खर्च ६२ प्रतिशत हुँदा राष्ट्रिय गौरवका आयोजनामा त्यो ५७ प्रतिशत मात्र रह्यो। यसो हुनुुमा पनि अर्थ मन्त्रालय र विषयगत मन्त्रालयबीचको अविश्वासले काम गरेको छ। विषयगत मन्त्रालय एलएमवीआईएस सहजीकरणको औजार हुनुुपर्नेमा नियन्त्रणको औजार भएको महसुस गरिरहेका छन्। वार्षिक विकास कार्यक्रमहरूको तालिकाबद्ध कार्ययोजना बनाउने र विभागीय मन्त्रीले विषय क्षेत्रको नेतृत्व, सहजीकरण, समीक्षा र समन्वय गर्ने कार्यले प्राथमिकता पाएन। कोभिड महामारीले पनि आर्थिक गतिविधि विस्तारका लागि केही समयपछि पार्यो तर स्थापित लक्ष्य भेट्टाउन थप सक्रियता देखाउने काम भएन। कतिपय मुलुकले कोभिडकै समयमा पनि आर्थिक वृद्धि हासिल गरे। नेपालकै कुरा गर्दा कोभिडका कारण ४६ मुलुकले शैक्षिक सत्र क्षति हुँदा नेपालले त्यसो हुन नदिएको उदाहरण अरू विषय क्षेत्रले भने देखाउन सकेनन्। कोभिडसँगै सुरु भएको राजनीतिक अस्थिरताको वातावरणले आर्थिक विकासको एजेन्डालाई पाखा लगाइदियो। परिणामतः विकासका लक्ष्यहरू फेरि धकेलिए, जनताका दैनिकी कष्टप्रद बन्यो। समृद्धि र रूपान्तरणको राष्ट्रिय अभीष्ट फेरि खुम्चिन पुुग्यो। साथै विकास, नीति र लक्ष्यप्रति सर्वसाधारणको विश्वास गिर्दै गएको छ। योभन्दा पनि ठूलो चिन्ता अब तर्जुमा हुने क्रममा रहेको सोह्रौं योजनामा यही प्रवृत्ति दोहोरिए, समस्याको अन्तर्यमा नपसी संरचनागत सुधारको औपचारिकतामा मात्र देखाए समृद्धि र रूपान्तरणको चाहना अझै टाढिने छ।"
यो प्रतिकूल परिस्थितिको जिम्मेवार तिमी थिएनौँ प्रेम,"प्रिय प्रेम, अनन्त आकाशमा तिम्रो आत्मा शान्तिपूर्वक विचरण गरोस् मेरो कामना। अवाक् छु म के भनौं ? तर चुप बस्न पनि सक्दिन किनकि मन मस्तिष्क जोड जोडले चिच्याइरहेको छ। जसरी तिम्रो शरीर आगोको दन्काइले छटपटाएको थियो, त्यसरी नै मेरो मन मस्तिष्क छट्पटाएको छ। मनमा हजार कुरा अनि मस्तिष्कमा लाखौं तर्कना पौँठे जोरी खेलिरहेका छन्। यो निसास्सिदो छटपटाहटबाट मुक्तिपाउन तिमालाई यो सम्बोधन गर्दैछु। थाहा छ, यो सब तिमी सुन्ने छैनौं तर जीवन समस्याग्रस्त बनेर असामञ्जस्यमा परेका हरेक प्रेमलाई पनि यो मेरो सम्बोधन। नढाँटि भन्नुपर्दा तिम्रो कदम किमार्थ उचित छैन प्रेम। किनकि जीवनमा अविछिञ्न रूपमा खात का खात समस्या जोकोहीले भोगेका थिए, छन् र हुनेछन्। जीवनको चाल अनि मुटुको धड्कन कहिल्यै सरल रेखामा चल्दैन प्रेम। यी दुवै चलिरहेको छ भन्ने प्रमाणनै यसमा देखिएको उतारचढाव हो। यस्तो प्रत्येक मानिसको जीवनमा हुन्छ। फरक यसको मात्रा मात्रै त हो। जीवनमा आएका हर अप्ठ्यारा परिस्थितिलाइ कसले कसरी सामना गर्छ भन्ने पनि व्यक्तिपिच्छे फरक पर्छ। हर प्रयास असफल हुँदा निराशा र असाहय अनुभव हुनु पीडादायी हो। त्यसको समाधान आत्मदाह कदापि होइन। हेर त मृत्यु भएपछि जलाउनु पर्ने तर बिडम्बना तिम्रो जलेर मृत्यु भयो। फेरि पनि भन्दैछु तिम्रो पीडामा मल्हम लगाउने बाचुन्जेल कोही भएन होला। तर तिमिले बाँचेर, धैर्य गरेर हर असहज परिस्थितिलाई पार गरेर उदाहरणीय बन्नु पर्थ्यो। त्यो क्षमता तिमीमा थियो। युवालाई आफ्नो गाउँ आफैँ बनाउँ भन्ने सन्देश प्रवाह गर्ने तिमीले कम्तीमा समस्या अस्थायी हुन्। यिनको स्थायी समाधान निस्कन्छ। समय चाँडो ढिलो हुनसक्छ भनेर बुझ्न तिमी काबिल थियौँ। त्यसैले पनि तिमी कहालिलाग्दो आत्मदाहको खबर होइन संघर्ष र प्रेरणाको उर्जाशील सन्देश बन्नुपर्थ्यो। किनकि जीवनको अति कठिन परिस्थितमा धेरैसँग कोही पनि साथ हुन्न। त्यो तितो यथार्थलाई आफ्नो निरास मनस्थितिको कारक बनाउने कि यस्तो परिस्थितिमा उचित बाटो पहिल्याएर सबल भइ जीवनमा अझ दरो तथा मजबुत भएर अघि बढ्ने त्यो हाम्रो हातमा अवश्य हुन्छ। त्यसैले हरकोहिले दह्रो भएर आत्मविश्वास पूर्वक अघि बढेमात्र समस्याको समाधान पहिल्याउन सकिन्छ। यो सबैका बाबजुद तिम्रो प्रतिकूल परिस्थितिको जिम्मेवार तिमी होइनौँ। देशको केन्द्रदेखि स्थानीयस्तरसम्म व्याप्त अनियमितता, भ्रष्टाचार, घुसखोरी, बिचौलिया र सरकारी संयन्त्रदेखि गैर सरकारी कार्यालयको लुच्चोपना जिम्मेवार छ। तिम्रो कथा र संघर्ष भित्र नेपालका लाखौं युवाहरुको व्यथा लुकेको छ। यहाँ थुप्रै प्रेमहरू छन्, जो देशमै केही गर्छु भन्दा उल्टै पीडित बनेका छन्। अनि आफ्नो श्रम, सीप र ज्ञान देशमै प्रयोग गर्छुभन्दा दलाल, बिचौलिया र फोहोरी राजनीतिक खेलबाट प्रताडित बनेका छन्। तिमिजस्ता लाखौं युवा छन्, जो विदेशमा दिनरात नभनि पसिना बगाइरहेका छन्। आफ्नो देशमा गएर बाँकी उर्जाशील समय ब्यतित गर्न र देशकै लागि केही गर्न चाहान्छन्, तिमी जस्तै। तर तिम्रो आत्मदाहले ती लाखौं युवाको मनमा एउटै प्रश्न उब्जाएको छ। देशमा केही गर्छु भनेर निर्णय ठिक होला? अहिले देशमै रहेर केही गर्ने सोच भएका युवाको मनमा समेत प्रश्न उब्जिएको छ, यो देशमा मेरो उचित मूल्यांकन होला ? हामी सबैलाई थाहा छ, देशको सबैभन्दा ठूलो सम्पत्ति युवा जनशक्ति हो। तर देशको परिस्थितिकै कारण धेरैजसो युवा विदेसिएका छन्। यसको प्रमुख कारणनै देश सञ्चालन गर्ने मूलनीति राजनीतिमा विद्यमान खिचातानी, भ्रष्ट प्रशासन र हरेक क्षेत्रको विचौलिया प्रवृत्ति हो। राज्यसत्ता सञ्चालन गरिरहेका राजनीतिक दल नसुध्रिएसम्म देश दलदलमा भासिरहन्छ। भ्रष्टाचारीलाई कारबाहीको साटो जयजयकार गरुञ्जेलसम्म शासन प्रणाली मजबुद हुनै सक्दैन्। बिचौलियाको धमिराले खाउन्जेल अर्थतन्त्र कहिल्यै सुदृढ बन्दैन्। सुधार गर्नु पर्ने ठाउँ धेरै छन्। देशलाई अघि बढाउन कहिल्यै एकजुट नहुने राजनीतिक दल देश दोहन गरी बाँडीचुँडी खान मात्र एकजुट हुन्छन्। जहिल्यै भागबण्ड र लुछाचुँडीमा मात्र केन्दित हुने दल, नेता र कार्यकर्ता हुञ्जेल तिमी जस्ता हजारौं प्रेमले शरीर होइन उर्जाशील समय र मन जलाएर विकल्प सोच्न बाध्य हुनेछन्। अल बिदा तिम्रो वैकुण्ठ बास होस्।"
टाइगर कप भलिबल: महिलातर्फ एपीएफ शीर्ष स्थानमा,"पोखराः पोखरामा जारी तेस्रो टाइगर कप राष्ट्रिय तथा अन्तर्राष्ट्रिय आमन्त्रित खुला क्लव च्याम्पियनसीप अन्तर्गत महिलातर्फ लिग चरणका सबै खेल जितेर ९ अंक बटुल्दै सशस्त्र प्रहरीको एपीएफ क्लब शीर्ष स्थानमा छ। यो सँगै महिला तर्फको सेमीफाइनलको समीकरण पुरा भएको छ। शीर्ष स्थानमा रहेको सशस्त्र प्रहरीबलको एपीएफ क्लवसँग लिग तालिकाको पुछारमा रहेको घरेलु टोल गण्डकी प्रदेशसँग भेट पक्का गरेको छ। गण्डकीले लिग चरणमा कुनै खेल जित्न सकेन। यस्तै प्रतियोगितामा तीन अंक बटुल्दै अंक तालिकामा तेस्रो स्थानको होङवान्जी न्यू डायमण्डले अंक तालिकामा दोस्रो स्थान प्राप्तगरी ६ अंक बटुलेको त्रिभुवन आर्मीसँग भेट पक्का गरेको छ। न्यू डायमण्डले बुधबार भएको गण्डकी विरुद्धको खेल जित्दै तीन अंक प्राप्त गरेको हो। बुधबारको खेलमा महिलातर्फ विभागीय टोली सशस्त्र प्रहरीले आफ्नो अविजित यात्रालाई कायम गर्दै अर्को विभागिय टोली नेपाल आर्मीको त्रिभुवन क्लवलाई ३१ को सेटमा पराजित गरेको छ भने घरेलु टोली गण्डकी न्यू डायमण्डसँग ३१ को सेटमा पराजित हुन पुग्यो। राष्ट्रिय टिमकी कप्तान अरुणा शाहीको कप्तानीमा तीन भारतीय खेलाडीसहित टाइगर कपमा सहभागी गण्डकीले जारी प्रतियोगितामा कुनै जित निकाल्न सकेन। पहिलो खेलमा न्यू डायमण्डले घरेलु टोलीविरुद्ध खेल्दै पहिलो सेट २५१९ ले गुमाउन पुग्यो। तर पछिल्ला तिन सेटमा खेलमा फर्किदै २५१५, २५१४ र २५११ ले खेल जित्दै महत्वपूर्ण तीन अंक प्राप्त गर्यो। उक्त खेलमा न्यू डायमण्डकी सलिना बुढा प्लेयर अफ दि म्याच हुँदै नगद ५ हजार प्राप्त गर्दा न्यू डायमण्डकै बाल्मिका आचार्य वेष्ट स्पाइकर हुँदै नगद २ हजार बराबरको गिफ्ट ह्याम्पर प्राप्त गरिन्। महिलातर्फ खेलमा अविजित शसस्त्र प्रहरीले नेपाल आर्मीलाई ३१ को सेटमा पराजित गरेको छ। खेलमा पहिलो सेट २५१७ ले जितेको एपिएफले दोस्रो सेट २५२२ ले नेपाल आर्मीलाई सुम्पियो। तेस्रो सेट २५१६ तथा चौथो सेट २५१५ ले जित्दै खेल आफ्नो पक्षमा पार्न सफल भयो। खेलमा एपीएफकी निरुता ठगुन्नाले प्लेयर अफ दि म्याच हुँदै नगद ५ हजार र सरस्वती चौधरी वेष्ट स्पाइकर हुँदै नगद २ हजार बराबरको गिफ्ट ह्याम्पर प्राप्त गर्न सफल रहे। यस्तै गरी पुरुषतर्फको खेलमा आयोजक गण्डकी प्रदेशले विभागीय टोली नेपाल आर्मीको त्रिभुवन आर्मी क्लवलाई रोमाञ्चक पूर्ण खेलमा ३२ को सेटमा पराजित गरेको छ। पहिलो सेट २५२३ र दोस्रो सेट २५२३ ले जित्दै आर्मीले गण्डकीलाई दबाबमा राखे पनि पछिल्ला तीन सेट गण्डकी कम ब्याक गर्दै आर्मी माथी जित हासिल गर्यो। तेस्रो सेट २५२३, चौथो सेट २५२२ र पाँचौ सेट १५१३ ले गण्डकी खेल जितेको हो। खेलमा गण्डकीका घनश्याम चौधरी प्लेयर अफ दि म्याच र रबी केसी वेष्ट स्पाइकर घोषित भए। घनश्यामले नगद ५ हजार र रबीले नगद ३ हजार बराबरको गिफ्ट ह्याम्पर प्राप्त गरे। यस्तै गरी विभागीय टोली एपीएफले आफ्नो अविजित यात्रा जारी राख्दै विदेशी टोली श्रीलंकाको सेन्ट जोशेफ भाज स्पोर्टस क्लवलाई ३० को सोझो सेटमा पाखा लगाएको छ। निकै रोमाञ्चपूर्ण खेलमा तीन सेट नै एपीएफले २५२३, २५२३ र २५२३ ले पराजित गरेको हो। खेलमा भाज स्पोर्टसका काविस्का र वेष्ट स्पाइकर एपीएफका विजय थापा घोषित भए। जारी प्रतियोगितामा एपीएफ ४ खेलमा ४ खेल जित्दै १२ अंकका साथ शीर्ष स्थानमा छ भने गण्डकी ३ खेलमा २ खेलमा जित र एक खेलमा हार व्यर्होदै ६ अंकका साथ दोस्रो, नेपाल आर्मी ३ खेलमा एक जित र २ हार सहित ४ अंक, नेपाल पुलिस तीन खेलमा एक जित र दुई खेलमा हारका साथ २ अंक तथा सेन्ट जोशेफ आफूले खेलेका तीन खेलमा नै हार व्यहोरेको छ।"
पढाइ र खेलकुदमा अब्बल सानु,"काठमाडौं : काठमाडौं१२ की सानु महर्जन अहिले स्नातकोत्तर तहको अध्ययनको तयारीमा छिन्। स्नातक तह उतीर्ण गरेपछि उनी स्नातकोत्तर अध्ययनको तयारीमा जुटेकी हुन्। काष्ठमण्डप कलेज अफ म्यानेजमेन्टबाट सानुले बीबीए ३१५ जीपीएसहित प्रथम श्रेणीमा उतीर्ण गरेकी हुन्। काठमाडौं बाफलको ज्ञानोदय माविबाट प्रथम श्रेणीमा एसईई पास गरेकी उनले काष्ठमण्डप कलेजबाट प्लसटु उतीर्ण गरेकी थिइन्। पढाइमा तेज सानु खेलकुदमा पनि उक्तिकै अब्बल छिन्। तेक्वान्दोकी तेस्रो डान उनी सीतापाइला तेक्वान्दो डोजाङमा प्रशिक्षणरत छिन्। उनी सोही डोजाङका खेलाडीलाई प्रशिक्षण पनि गराउँछिन्। सीतापाइला डोजाङकी सहायक प्रशिक्षक सानुले तेक्वान्दोका प्राइभेट क्लास पनि लिने गरेकी छन्। उनले औपचारिक रुपमा २०६७ बाट तेक्वान्दो सुरु गरेकी हुन्। खेलकुद र पढाइलाई सँगसँगै अगाडि बढाइरहेकी उनले विभिन्न प्रतियोगितामा पदकसमेत जितेकी छन्। सीतापाइला आमन्त्रण तेक्वान्दो च्याम्पियनसिपमा स्वर्ण पदक जितेकी उनले दोस्रो मनमोहन अधिकारी अन्तर्राष्ट्रिय तेक्वान्दो च्याम्पियनसिपमा तेस्रो स्थान हात पारिन्। यसैगरी दोस्रो इचंगुनारायण तेक्वान्दो च्याम्पियनसिपमा पनि उनले तेस्रो स्थान हात पारिन्। पढाइका कारण धेरै प्रतियोगिताहरूमा सहभागिता जनाउन नपाएकी उनले अब भने राष्ट्रिय तथा अन्तर्राष्ट्रिय प्रतियोगितामा प्रतिस्पर्धा गर्ने योजना बनाएकी छन्। पढाइको ब्यस्तताका कारण चाहेर पनि धेरै प्रतियोगितामा सहभागिता जनाउन पाइनँ, उनी भन्छिन्, अब नियमित रुपमा राष्ट्रिय तथा अन्तर्राष्ट्रिय प्रतियोगितामा सहभागी हुने योजना बनाएकी छु। पढाइसँगै तेक्वान्दोलाई पनि अघि बढाउँछु। पढाइकै कारण उनले अलि पछि मात्रै तेक्वान्दो खेल्न सुरु गरेकी हुन्। परिवारले खेलकुदलाई भन्दा पढाइलाई महत्व दिन भनेकाले उनले आफ्नो इच्छालाई मनमै राखिन्। परिवारले भनेजस्तै पढाइमा केन्द्रित भइन्। उनी हरेक कक्षामा उत्कृष्ट नतिजाका साथ उतीर्ण हुन्थिन्। पढाइमा अब्बल भएकाले परिवारकै सहमतिमा उनले तेक्वान्दो पनि खेल्न थालिन्। खेलकुदमा लागेर पढाइ बिग्रिन्छ भन्ने सोचलाई उनले गलत सावित गरिदिइन्। खेलकुदमा लागेर पढाइ बिग्रिन्छ भन्ने हुँदैन। हामीले समय व्यवस्थापन गर्ने हो भने खेलकुद र पढाइलाई सँगसँगै अगाडि बढाउन सकिन्छ, सानु भन्छिन्, आफूमा इच्छाशक्ति भयो भने दुवैलाई अगाडि बढाउन गाह्रो हुँदैन। दुवै क्षेत्रमा सफलता पनि हासिल गर्न सकिन्छ।"
मुस्ताङमा ६ महिनाको पुँजिगत खर्च १६ प्रतिशत,"जोमसोममुस्ताङमा ६ महिनाको पुँजिगत खर्च १६ प्रतिशतमात्र भएको छ। संघीय तथा प्रादेशिक सरकार अन्तर्गतका कार्यालयलाई आर्थिक वर्ष २०७९०८० का लागि विनियोजन भएको कूल पुँजिगत विकास बजेट २ अर्ब १७ करोड ६२ लाख रुपैयाँ मध्ये चालु आर्थिक वर्षको ६ महिना अर्थात पुस मसान्तसम्ममा जम्मा ३५ करोड ३८ लाख ७२ हजार मात्र बजेट खर्च भएको छ। मुस्ताङमा संघीयतर्फका २४ वटा र प्रादेशिकतर्फका ११ कार्यालयलाई विनियोजन भएको पुँजिगत बजेट मध्ये १६ दशमलव २६ प्रतिशत मात्र बजेट खर्च भएको हो। आर्थिक वर्ष २०७९८० का लागि संघीय तर्फ चालु र पुँजिगत गरी ३ अर्ब ८० करोड बजेट विनियोजन भएकोमा चालु आर्थिक वर्षको ६ महिनामा १ अर्व ३२ करोड ८७ लाख रुपैयाँ अर्थात ३४ दशमलव ८९ प्रतिशत बजेट खर्च भएको छ। जसअन्तर्गत संघीय कार्यालयहरुतर्फ विनियोजन भएको कुल पुँजिगत बजेट १ अर्ब ६१ करोड ३ लाख मध्ये चालु वर्षको ६ महिनामा २१ करोड ११ लाख अर्थात १३ प्रतिशत बजेट खर्च भएको कोष तथा लेखा नियन्त्रक डालेश्वर अर्यालले जानकारी दिए। अर्यालका अनुसार संघीयतर्फको कुल चालु बजेट २ अर्व १९ करोड ८७ लाख मध्ये १ अर्व ११ करोड ८६ लाख अर्थात ५० प्रतिशत खर्च भएको हो। चालु वर्ष प्रदेश सरकार अन्तर्गत चालु र पुँजिगततर्फ ९३ करोड ९८ लाख ६३ हजार विनियोजन भएकोमा २४ करोड ६० लाख ६८ हजार बजेट ६ महिनामा खर्च भएको छ। यो कुल बजेटको २६ दशमलव १८ प्रतिशत खर्च भएको हो। प्रदेश कार्यालयको चालु आर्थिक वर्षमा पुँजिगत विकासतर्फ ५६ करोड ६२ लाख रहेकोमा १४ करोड ३७ लाख अर्थात २५ दशमलव ३९ प्रतिशत खर्च देखिएको छ। बजेट आँकडा सानो भएपनि संघीय पुँजिगत भन्दा प्रदेशको पुँजिगत खर्च १२ प्रतिशत बढी देखिन्छ। प्रदेशतर्फको कुल चालु बजेट ३७ करोड ३६ लाख मध्ये १० करोड २३ लाख अर्थात २७ दशमलव ३९ प्रतिशत खर्च भएको छ। संघीय चालु भन्दा प्रदेशको चालु खर्च २२ दशमलव ६१ प्रतिशत खर्च कम हो। चालु आर्थिक वर्ष २०७९८० का लागि संघीय तथा प्रादेशिक कुल बजेट ४ अर्ब ७४ करोड ८६ लाख मध्ये १ अर्ब ५७ करोड अर्थात ३३ दशमलव ३३ दशमलव १६ प्रतिशत बजेट खर्च भएको कोष तथा लेखा नियन्त्रक कार्यालय मुस्ताङले जनाएको छ। संघीय कार्यालयतर्फ राष्ट्रिय गौरवको (बेनीजोमसोमकोरला) सडक आयोजनाले कुल पुँजिगत विकास खर्च १ अर्व २८ करोड ७६ लाख बजेटमा चालु आर्थिक वर्षको ६ महिनामा १७ करोड १८ लाख अर्थात १३ दशमलव ३४ प्रतिशत मात्र बजेट खर्च गरेको छ। आयोजना अन्तर्गत निर्माणधिन सडक तथा पुल र कालोपत्रे विस्तारमा विनियोजन भएको पुँजिगत बजेट निर्माण कम्पनीको ढिलासुस्ती, निर्माण कम्पनीले कामप्रति जवाफदेही नहुनु र निर्माणको काम छोडेर ठेकेदार कम्पनी सम्पर्कविहिन हूँदा आयोजनाको विकास खर्च न्यून हुन पुगेको हो। आयोजनालाई विनियोजन भएको चालुतर्फ १ करोड ४० लाख बजेट मध्ये ५६ लाख ५८ हजार अर्थात ४० प्रतिशत खर्च गरेको हो। आयोजनाले चालु र पुँजिगत गरी कुल बजेटको १३ दशमलव ६४ प्रतिशत अर्थात १७ करोड ७४ लाख ९९ हजार बजेट चालु आर्थिक वर्षको ६ महिनामा खर्च गरेको हो। संघतर्फकै प्रधानमन्त्री कृषि आधुनिकीकरण परियोजना, परियोजना कार्यान्वयन ईकाई मुस्ताङले पुँजिगत बजेट २३ लाख मध्ये ४ लाख ९ हजार र शीतोष्ण बागबानी विकास कार्यालय मार्फाले पुँजिगत बजेट ४ करोड ३६ लाख ८५ हजारमा ३७ लाख ९४ हजार, बजेट खर्च गरेको छ। यसैगरी प्रदेश अन्तर्गतका कार्यालय मध्ये पूर्वाधार विकास कार्यालयले पुँजिगततर्फ विनियोजन भएको २६ करोड बजेटमा चालु आवको ६ महिनामा ७ करोड ५५ लाख बजेट खर्च गरेको छ। मुस्ताङ जिल्ला अस्पतालको पुँजिगत विकास खर्च ८ करोड ४० मध्ये १ करोड १९ लाख, खानेपानी, जलश्रोत तथा सिंचाई सवडिभिजनले १६ करोड ९५ लाख पुँजिगत बजेटमा ४ करोड ८० लाख, डिभिजन वनले ५८ लाख मध्ये १४ लाख र सामाजिक विकास कार्यालयले २ करोड २६ लाख मध्ये १६ लाख ३१ हजार पुँजिगत खर्च गरेको हो। स्थानीय तहको पुँजिगत खर्च एकचौथाइ मुस्ताङको ५ स्थानीय तहले चालु आर्थिक वर्ष २०७९०८० को लागि विनियोजित पुँजिगत विकास खर्च मध्ये ६ महिनाको अवधिमा एकचौथाइभन्दा कम बजेट खर्च गरेका छन्। घरपझोङ गाउँपालिकाले चालु आर्थिक वर्षको कुल विनियोजित बजेट ३२ करोड ३९ लाख मध्ये २९ दशमलव ६१ प्रतिशत खर्च गरेको छ। जसअन्तर्गत कुल पुँजिगत बजेट १५ करोड ४३ लाख मध्ये ४ करोड ६ लाख अर्थात २६ दशमलव ३३ प्रतिशत खर्च गरेको छ। घरपझोङले चालुतर्फ कुल बजेट १६ करोड ९५ लाख मध्ये ५ करोड ५२ लाख अर्थात ३२ दशमलव ५९ प्रतिशत खर्च गरेको छ। लोमान्थाङ गाउँपालिकाको कुल बजेट २८ करोड ८६ लाख रहेकोमा पुँजिगततर्फ १९ दमलव ८४ प्रतिशत र चालुतर्फ २७ दशमलव ३ प्रतिशत खर्च गरेको छ। लोमान्थाङमा पुँजिगत बजेट १५ करोड १९ लाख विनियोजन भएको थियो। यसैगरी मुस्ताङको थासाङ गाउँपालिकाले कुल बजेट ३५ करोड २३ लाख मध्ये चालु र पुँजिगत गरी २२ दशमलव २३ प्रतिशत खर्च गरेको छ। जसअन्तर्गत थासाङको पुँजिगत बजेट १४ करोड ६ लाखमा १ करोड ७२ लाख अर्थात १२ दशमलव २४ प्रतिशत खर्च भएको छ। चालुतर्फ २१ करोड २३ लाख मध्ये ६ करोड १२ लाख ६४ हजार खर्च भएको लेखा अधिकृत सकुन्तला अधिकारीले जानकारी दिइन्। मुस्ताङमा संघीय, प्रदेश र स्थानीय तहको पुँजिगत बजेट खर्च न्यून हुनुको मुख्य कारण भौगोलिक विकटता रहेको कोष नियन्त्रक डालेश्वर अर्यालले उल्लेख गरे। उनका अनुसार भौगोलिक अवस्थाले निर्माण व्यवसायीलाई काम गर्न अप्ठ्यारो पर्नु, निर्माण व्यवसायीको काम गर्ने क्षमता कम हुनु, निर्माण व्यवसायीसँग उपकरण र स्रोतसाधन न्यून हुनु, अघिल्लो आर्थिक वर्षको प्रगती समीक्षामा व्यस्त हुनु र पुस र माघ महिनामा मौसम प्रतिकुलताका कारण काम ठप्प हुनु , कार्यालयमा जनशक्ति पर्याप्त नहुनु आदी हुन्। यसैगरी वातावरणीय प्रतिवेदन (ईआईए) बिना विकास पूर्वाधारका काम सञ्चालन हुँदा काममा जटिलता उत्पन्न हुनु र जनप्रतिनिधिहरुले विकासको कामप्रति चाँसो नदिनुलगायतका कारणले विकास खर्च लक्ष्य अनुसार नभएको कोष नियन्त्रक अर्यालको भनाइ छ।"
व्यावसायिक तरकारी खेतीमा किसानको आकर्षण,"गोरखा: गण्डकी गाउँपालिकाका ६ बटुकीका भक्तबहादुर राना मगर, प्रेम राना मगर र थुम्काकी झलकमाया प्रजा व्यावसायिक तरकारी किसान हुन्। सिजनअनुसारका तरकारी बेचेको आम्दानीले आफ्नो परिवार पाल्न र आइपर्ने विभिन्न गर्जो सजिलैसित टार्न उनीहरू सफल छन्। उनीहरूजस्तै पालिकाकाको पृथ्वीराजमार्गतर्फ उन्मुख वडा नं २, ६, ७ र ८ का किसानहरू व्यावसायिक तरकारी खेतीतर्फ आकर्षित छन्। बटुकीका ५९ वर्षीय भक्तबहादुर रानामगर व्यावसायिक तरकारी खेतीमा तल्लीन भएको १८ वर्ष भयो। घ्याल्चोकफाँट तरकारीले ढाकेको देखेर म पनि तरकारीतिर पल्केको हो, रानामगर भन्छन्, सुरुसुरुमा सिकोडर, सप्रोस संस्थाहरूले पनि सघाएका थिए । अनि सबैजना सिजनअनुसारको र बेमौसमी तरकारी खेती गर्न थालेको हो। अहिले उनको गाउँका १८ घरमध्ये सबै जना तरकारी खेती गर्छन्। अहिले टमाटर, काँक्रोको बिउ जमाउने सिजन हो, उनले भने, तपाइँ देख्न सक्नुहुन्छ, सबको खेतबारीमा प्लास्टिक टनेल छन् । उता पारि पनि हेर्नुस् त, पाखैभरि टनेलैटनेलले ढाकेको छ। प्रत्येक किसानले कम्तिमा चार, पाँच रोपनी जग्गामा मौसमी तथा बेमौसमी तरकारी खेतीबाट मनग्य कमाइ गर्ने उनले बताए। चैत, वैशाखको सिजनमा काँक्रो मात्रै बेचेर चारदेखि पाँचलाख रुपैयाँ आम्दानी गर्ने अर्का किसान प्रेम राना बताउँछन् । पोहोर मात्रै यो बारीबाट मैले १७ क्विण्टल काँक्रो निकालेँ, उनले भने, सिजनअनुसार टमाटर, काँक्रो, घिरौँला, भेँडी, काउली, बन्दा, बोडी, सिमी हुन्छ । धेरै त भन्न सक्दिन, यहाँका दुख गर्ने किसानले घर गृहस्थी चलाउन खाडी जानु पर्दैन। पहिले आफ्नै बारीको उत्पादनले छ महिना पनि खान धौधौ हुने यस भेगका किसानलाई तरकारी खेतीतिर लागेपछि खानेकुराको चिन्तै हुन छाडेको उनको भनाइ छ । साथै तरकारी बेचेर कमाएको पैसाले चाडपर्व मान्न, ओखतीमुलो गर्न, छोराछोरी पढाउन पनि सजिलो भएको किसानहरूको भनाइ छ । बिगत दुईबर्ष कोभिडका कारण यहाँका किसानले पनि दुख नपाएका होइनन् । छुतछात हुन्छ भन्ने डरले एउटा गाउँबाट अर्को गाउँ जान नपाउने अबस्था थियो । त्यसैले कोरोनाले गर्दा परार खाने बेला भएका काँक्रो त्रिशुलीमा बगाइयो । पोहोर पनि राम्रो भाउ पाइएन, उनले भने, नत्र बिउ, मल, टनेल यसोउसो गर्दा एकलाख जति खर्च हुन्छ । तीनचार लाख चोख्खो बच्छ। स्थानीय स्तरमा गठन भएका कृषि सहकारीहरूले बजार व्यवस्थापनमा मद्दत गरिरहेका छन् । तरकारी खेतीले सरकारी टेवा पाएका छैनन् । तरकारीले यहाँका किसानलाई खुशी त दिएको छ, तर सिँचाइ अभावले निक्कै सताउने गरेको छ । पहिले त जताततै पानीको मूल थियो, भूकम्पपछि पानीको मूल सुक्यो । अहिले सिँचाइ गर्न धेरै मुस्किल छ, भक्तबहादुर राना मगर भन्छन्, किसानलाई धेरै बजेट छुट्याएको छ भनेर रेडियोले त भन्छ तर हाम्रो समस्या कसले सुन्ने हो थाहा छैन । वडा अध्यक्षलाई पनि भनेको हो खै केही व्यवस्था भएको छैन । जेटिए पनि कहिल्यै आएको देखेको छैन । सरकारले गाउँमा मोटरबाटो बनाइदिएपछि तरकारी फिस्लिङ बजारसम्म झार्न सजिलो भएको किसानहरू बताउँछन्।"
३५ सय गाडी रोकिए भन्सारमा,"काठमाडौं : देशका विभिन्न नाकाका भन्सार यार्डमा एक वर्षदेखि करिब ३ हजार ५ सय सवारीसाधन अड्किएर बसेका छन्। मौज्दात (स्टक)मा भएका सवारी बिक्री नहुँदा व्यवसायीहरूले भन्सारबाट गाडी छुटाएका छैनन्। बरु, भन्सारका यार्डमा पार्किङ शुल्क तिर्दै बसेका छन। वीरगन्जको एकीकृत जाँचचौकीको भन्सार कार्यालय र सुक्खा बन्दरगाहको यार्डमा २ हजार १ सय, भैरहवा भन्सार कार्यालयमा १ हजार २ सय ७० र रसुवागढीस्थित भन्सार कार्यालयको यार्डमा ७० वटा गाडी जाँचपास नभएर थन्किएका छन। भन्सार यार्डमा धेरैजसो कमर्सियल (यात्रुवाहक तथा मालवाहक) प्रकृतिका ठूला सवारी छन्। तराईका भन्सार कार्यालयमा निर्माणमा प्रयोग हुने टिप्परदेखि ठूला र लामो गाडी तथा चेसिस, टेम्पो, पिकअप आदि छन् भने हिमाली नाकाको भन्सार कार्यालयमा प्यासेन्जर कार बढी छन्। वीरगन्जको भन्सार यार्डमा रहेका दुई हजारभन्दा गाडीमध्ये सिप्रदी ट्रेडिङको मात्रै एक हजारभन्दा बढी गाडी छन्। तीमध्ये दुई सय वटा विद्युतीय सवारी छन्। यसबाहेक कोरियन तथा जापानी विभिन्न कम्पनीको गाडी पनि छन्। यसैगरी चीनतर्फको रसुवागढी भन्सार कार्यालयमा ७० वटा गाडी छन्। तीमध्ये अधिकांश विद्युतीय कार छन्। ३० वटा नेटा भी कम्पनीको र १५ वटा बीवाईडीका छन्। बाँकी कमर्सियल गाडी छन्। भैरहवा कार्यालयका अनुसार भन्सार यार्डमा १ हजार २ सय ७० गाडी छन्। उल्लेखितबाहेक अन्य भन्सार कार्यालयमा पनि केही दर्जनको संख्यामा सवारीसाधन जाँचपास हुन नसकेर थन्किएका छन्। भन्सार यार्डमा थुप्रै गाडी देखिए पनि व्यवसायीहरू कागजात लिएर क्लियरेन्स गर्न नआउने गरेको भन्सार विभागका महानिर्देशक चक्र बुढाले जानकारी दिए। व्यवसायीले पार्किङ शुल्क तिरेर भन्सार यार्डमा २९ वटाभन्दा बढी सवारीसाधन राख्नु भएको छ, बुढाले अन्नपूर्ण पोस्ट्सँग भने, क्लियरेन्स गरिदिनुस्भन्दा पनि मानिरहनु भएको छैन। बैंकले फाइनान्स नगर्ने भएकाले आफूहरूले बेच्न नसकेको गुनासो व्यवसायीले गर्ने गरेको उनले सुनाए। अहिले सवारीसाधान खरिदमा ५० प्रतिशत डाउनपेमेन्ट अनिवार्य गरिएको छ। नेपाल राष्ट्र बैंकले सवारी खरिदका लागि प्रवाह हुने कर्जाको जोखिम भार १५० प्रतिशत कायम गरेको छ। यी दुई कारण बैंक तथा वित्तीय संस्थाले सवारी किन्न कर्जा (फाइनान्सिङ) दिने गरेका छैनन्। यसैगरी अहिले बजारमा लगानी योग्य रकम अभावका कारण कर्जा प्रवाह ठप्पै छ भने ब्याजदर पनि अकासिएको छ। विभाग प्रमुख बुढाले आफूले व्यवसायीलाई बोलाएर कार्ययोजना ल्याउन अनुरोधसमेत गरेको बताए। व्यवसायीलाई बोलाएर सवारीसाधान छुटाउने कार्ययोजना बनाएर ल्याउनुस् भनेका छौं, बुढाले भने, विभागले आवश्यक केही सहजीकरण गर्नु पर्नेछ कि भनेका पनि सोधेको छ। सवारीसाधन बिक्री गरेको पैसाले गाडी छुटाउनुपर्नेमा बिक्री नै नहुँदा सवारी सीमामै महँगो भाडा तिरेर राख्नु परेको गुनासो व्यवसायीले गर्ने उनले सुनाए। भन्सार यार्डमा राख्दा व्यवसायीले प्रतिगाडी दैनिक ५ सय १८ रुपैयाँ पार्किङ शुल्क तिर्नुपर्छ। नेपाली बजारमा महिनामा १२ सयको हाराहारीमा सवारी बिक्ने गरेकामा मासिक ३ सयभन्दा कममा झरेको व्यवसायी बताउँछन्। अटो व्यवसायीहरू सवारीसाधान खरिद गर्न बैंकबाट सजिलै र सस्तो ब्याजदरमा कर्जा पाउने दिन आएपछि गाडीको जाँचपास हुने बताउँछन्। नाडा अटोमोबाइल डिलर्स एसोसिएसन अफ नेपाका अध्यक्ष ध्रुव थापा भन्छन्, बैंकले फाइनान्सको सुविधा दिए गाडीको माग बढ्छ। हाम्रो सोरुममा भएको गाडी बिक्री भएपछि मात्र हामी भन्सार यार्डमा आएको गाडी जाँचपास गरी छुटाउन सक्ने दिने आउँछ। एक वर्षअघिसम्म अटो बजार चलायमान थियो। त्यसैले व्यवसायीहरू हतारमा एलसी खोलेर गाडी आयात गर्न हौसिए। तर, गत फागुनमा गत आवको मौद्रिक नीतिको अर्धवार्षिक समीक्षा गर्दै राष्ट्र बैंकले सवारी कर्जा निरुत्साहन गर्ने हेतुले जोखिम भार दोब्बर बनाएको थियो। एकातिर सवारी खरिदमा न्यूनतम ५० प्रतिशत डाउनपेमेन्ट अनिवार्य छ, अध्यक्ष थापाले भने, रिस्क बढाइदिएपछि त बैंकले फाइनान्सिङ गर्नै छाडे। वैशाखको मध्यदेखि मंसिर मसान्तसम्म सवारीसाधन आयातमा प्रतिबन्ध रहेका कारण यसबीचमा नयाँ सवारी अर्डर भएका थिएनन्। अध्यक्ष थापाका अनुसार वैशाखअघि नै एलसी खोलिएका गाडी भन्सार यार्डमा रोकिएका हुन्। सुरुमा गाडी अर्डर खोल्छौं। र, हामीले एलसी खोलिसकेपछि भेन्डर कम्पनीले गाडी पठाइदिन्छ, त्यो पनि जुनजुन समयमा पठाइदेऊ भनेको सोही समयमा, थापाले भने। सरकारी पक्षले गाडी जाँचपास गरेर लैजाऊ भने पनि छुटाउन सक्ने अवस्था नभएको थापा बताउँछन्। हामीसँग थुप्रै गाडी स्टकमा छन्। भन्सार छुटाएर ल्याएपछि बेच्न त सम्भवै छैन, पार्किङ गर्ने ठाउँ पनि छैन, उनले गुनासो गरे। थापाका अनुसार गाडीहरू एक वर्षसम्म भन्सारमै थन्किँदा बुझाउनुपर्ने रकम दोब्बर भइसकेको छ। भन्सार कार्यालयले आयात हुने वस्तु कार्यालय परिसरमा १५ दिनसम्म निःशुल्क राख्न दिन्छ। त्यसपछि प्रतिसवारी दैनिक ५ सय १८ रुपैयाँ शुल्क उठाउने गर्छ। मूल्य घटाएर बेच्नुपर्ने बाध्यता अतिरिक्त पार्किङ शुल्क तिर्नु परेकाले व्यवसायीलाई ती गाडीमा बढी लागत पर्नेछ। लागतै महँगो हुने भएपछि र मोडल पुराना भएपछि ती गाडी सस्तोमा बेच्नुपर्ने बाध्यता आफूहरूलाई भएको थापाले बताए। सोरुम भाडा, भन्सार यार्ड पार्किङ शुल्क, कर्मचारी खर्चमा धेरै खर्च भइसकेको छ। यति लामो समय व्यवसाय ठप्पै भयो, थापाले भने। थापाले भन्सारमा अड्किएका गाडी सबै पुरानो मोडलको भएको भन्दै मूल्य घटाएर बिक्री गर्नुपर्ने परिस्थिति आएको बताए। पैसा हालेपछि ग्राहक नयाँ मोडलकै किन्न चाहन्छन्, उनले थपे, भाउ बढाउन त परै जाओस्, ठूलो घाटा बेहोर्नुपर्ने अवस्था आइलागेको छ। बजारमा गाडीको माग छैन  ध्रुव थापा, अध्यक्ष, नाडा अटोमोबाइल्स एसोसिएसन अफ नेपाल आयात प्रतिबन्ध र अनिवार्य नगद मार्जिन हट्नु तथा चालू पुँजी कर्जा मार्गदर्शन संशोधन हुनु स्वागतयोग्य विषय हो तर यतिले मात्र पर्याप्त छैन। बजारमा अहिले सवारीसाधनको माग छैन। अहिलेका लागि जोखिम भार नै हाम्रो व्यवसायका लागि ठूलो चुनौती हो। सवारीसाधन बिक्री भए गाडी बिक्री भए त्यही पैसा परिचालन गर्ने थियौं। बिक्री रोकिएपछि न त नयाँ गाडी अर्डर गर्न सक्यौं न त अर्डर गरेका गाडी भन्सार छुटाउन सक्यौं। अटो क्षेत्रले राजस्वमा बर्सेनि एक खर्ब रुपैयाँ योगदान हुने गरेको छ। सरकार यदि बढी राजस्व उठाउन चाहने हो भने नेपाल राष्ट्र बैंकले सहज गरिदिनुपर्छ। तत्काल दुई व्यवस्था परिवर्तन गर्नुपर्छ। पहिलो, जोखिम भार पूर्ववत् अवस्थामा अर्थात् १५० प्रतिशतबाट घटाएर ७५ प्रतिशत कायम गरिनुपर्छ। दोस्रो, न्यूनतम ५० प्रतिशत डाउनपेमेन्टको व्यवस्थालाई ३० प्रतिशतमात्र झार्नु पर्छ। अटो क्षेत्रप्रति अर्थमन्त्री सकारात्मक हुनुहुन्छ। आश्वासन पाएअनुसार नै क्रमबद्ध रूपमा हाम्रा माग पूरा हुँदै गएका छन्। केन्द्रीय बैंकले सबैभन्दा कम डिफल्ट दर भएको अटोमोबाइल क्षेत्रमा हुने लगानी सबैभन्दा सुरक्षित हो भन्ने स्वीकार गर्नुपर्छ।"
"सेयर बजारमा दोहोरो अंकको वृद्धि, पाँच कम्पनीको मूल्यमा सकारात्मक सर्किट","काठमाडौं :सेयर बजारमा दोहोरो अंकको वृद्धि भएको छ। कारोबारको चौथो दिन बुधबार नेप्से परिसूचक १०३७ अंकले बढेर २१८३६२ विन्दुमा अडिएको छ। सेयर बजार वृद्धिसँगै कारोबार रकम पनि बढेको छ। आज ३अर्ब ४६ करोड ६५ लाख ८ हजार ३३८ रुपैयाँको सेयर कारोबार भएको छ। अघिल्लो कारोबार दिन मंगलबार ३ अर्ब ३२ लाखको सेयर खरिदबिक्री भएको थियो। आज २६१ कम्पनीको ९५ लाख ३२ हजार ८६७ कित्ता सेयर किनबेच भयो। ग्रीन लाइफ हाइड्रो पावर,आदर्श लघुवित्त वित्तीय,सानिमा जीआईसी इन्स्योरेन्स,सूर्यज्योति लाइफ र बलेफी हाइड्रो पावरको सेयर मूल्य सकारात्मक सर्किट लेभलमा कारोबार भएको हो। यसदिन कारोबार रकमका आधारमा नेशनल हाइड्रो पावर कम्पनी शीर्षस्थानमा रह्यो। सो कम्पनीको १० करोड बढिको सेयर खरिदबिक्री भयो। यसैगरी कारोबारमा आएका १३ उपसमूहमध्ये ११ को मूल्य बढ्यो भने २ को घट्यो। होटल्स एन्ड टुरिजम समूहको सूचक सर्वाधिक ३६५ प्रतिशतले बढ्यो। ११ समूहको सूचक बढ्दा बैंकिङ उपसमूह र फाइनान्सको मूल्य भने ओरालो लाग्यो।"

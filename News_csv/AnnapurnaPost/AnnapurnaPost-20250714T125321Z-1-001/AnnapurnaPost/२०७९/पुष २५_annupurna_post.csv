शीर्षक,विवरण
पाँचै वर्ष यही समीकरण,"संघीय व्यवस्थाको मुटु भनेको प्रदेश संरचना हो। प्रदेश संरचना र संघीय व्यवस्था हाम्रो देशले पहिलो पटक अभ्यास गरिरहेको छ। त्यसैले प्रदेश संरचना हाम्रा लागि नौलो हो। संघीय संरचनाअन्तर्गत प्रदेशसभाहरू बनेको र निर्वाचित भएको पाँच वर्ष बितेर नयाँ निर्वाचन पनि भइसकेको छ। पाँच वर्षको एक कार्यकाल पूरा गरेर दोस्रो कार्यकालका लागि प्रदेशसभा सदस्यहरू निर्वाचित भएका छन्। त्यसैकारण प्रदेश संरचना वामे सर्दै गरेको अवस्थामा छन्। निर्वाचनपछि प्रदेशमा धमाधम नयाँ सरकार गठनका प्रयास भइरहेका छन्। यो संघीय व्यवस्था बलियो बनाउने हो भने प्रदेश संरचनाहरू बलियो हुनुपर्छ। त्यसको लागि संविधानले दिएका अधिकारहरू प्रदेश सरकार र प्रदेशका संरचनाहरूमा सहजै हस्तान्तरण गरिनुपर्छ। पाँच वर्षको अनुभव हेर्दा जनताका सबै आशा र अपेक्षा पूरा गर्न सकेनौं। त्यसमा मुख्य कारण भने केन्द्र सरकार र केन्द्रीय मानसिकता नै हो। हामीले जुन अपेक्षा गरेर प्रदेश संरचनाहरू तयार पारेका छौं, त्यसलाई स्वतन्त्रतापूर्वक काम गर्न दिनुपर्छ। माथिबाट दिन नमान्ने र तलबाट लिन नसक्ने जुन समस्या देखियो, यो कार्यकालमा भने समाधान हुँदै जाने अपेक्षा गरेको छु। अघिल्लो पाँचवर्षे कार्यकालमा सुशासन, विकास, शिक्षा, स्वास्थ्यको क्षेत्रमा जुन कामहरू अघि बढाएका छौं, ती योजनाहरू अब पूरा गर्नैपर्छ। विगतका राम्रा कामलाई निरन्तरता दिँदै, जनअपेक्षाअनुसारका योजना निर्माण गर्दै अघि बढ्नुपर्छ। त्यसको लागि राजनीतिक दलहरूले सत्ता र स्वार्थभन्दा माथि उठेर प्रदेश संरचनाहरू माथि उठाउँदै आएका प्रश्नहरूको जवाफ दिनेगरी काम गर्नुपर्छ। यो निर्वाचनले पुस्तान्तरणको नयाँ सन्देश दिएको छ। निर्वाचनबाट धेरै नयाँयुवाहरू निर्वाचित भएका छन्। युवाहरूमा काम गर्ने जोश जाँगर छ। हामी अहिले प्रतिस्पर्धाको कार्यदिशामा छौं। दोस्रो कार्यकालका लागि माओवादी केन्द्रको बागमती प्रदेश संसदीय दलको नेता सर्वसम्मत चयन भएको छु। पुराना नेतृत्वको अनुभव र नयाँ नेतृत्वको जोश जाँगरलाई मिलाएर लैजान सक्यो भने पक्कै पनि देशको मुहार फेर्न समय लाग्दैन। हाम्रो पार्टी र दलभित्र विवाद वा मतभेद छैन। बागमती प्रदेशमै दलको नेता छान्न गाह्रो भयो भन्ने हल्ला चलाइएको छ, त्यस्तो होइन। सबैलाई समेटेर लैजाने कुरामा म प्रतिबद्ध छुु र सोहीअनुसार योजनाबद्ध ढंगले अघि बढ्नेछु। धेरैले कल्पना गरेको भन्दा फरक धारमा निर्वाचनपछिको नयाँ राजनीतिक परिदृश्य बन्यो। संघमा जे जसरी सत्ता समीकरण बनेको छ प्रदेशमा पनि सोहीअनुसारको समीकरण बन्नेमा शंका छ्रैन। संघमा समीकरण परिवर्तन हुने बित्तिकै प्रदेशहरूमा पनि व्यापक मात्रामा समीकरण परिवर्तन भएको छ। यो सन्दर्भमा कुन दलले कहाँ नेतृत्व गर्ने, कस्ले गर्ने, किन दिनेजस्ता बहस र छलफलहरू भइरहेका छन्। धमाधम नयाँ सरकार गठनको प्रक्रिया पनि अघि बढेको छ। बागमती प्रदेशमा माओवादी दोस्रो ठूलो दल हो। यसअघि नेकपा एमालेबाट दुई जना मुख्यमन्त्री बनिसक्नु भएको छ। त्यसैकारण यसपटक माओवादीले बागमती प्रदेशको नेतृत्व गर्नुपर्छ भन्ने हाम्रो दाबी स्वाभाविक हो। यद्यपि, यसबारे उच्चस्तरीय राजनीति संयन्त्रले निर्णय गर्ला, हामी प्रतीक्षामा छौं। हाम्रो पार्टीकै नेतृत्वले कर्णाली, सुदूरपश्चिम र लुम्बिनीमा सरकार सञ्चालन गरिसकेको छ। यो पटक समग्रमा निर्वाचन परिणामको हिसाबले र पार्टीको हिसाबले पनि हाम्रो आन्तरिक कारणले हेर्दा पनि बागमती प्रदेशमा हामीले सरकारको नेतृत्व गर्न पाउनुपर्छ भनेर पार्टीको नेतृत्वमा पनि घच्घच्याएका छांै। हामीले पनि आफ्नो तहबाट पनि छलफल गरिरहेका छौ। एमाले र राप्रपासँग कुराकानी भइरहेको छ। कांग्रेससँग पनि कुरा चलेको छ। सबै दल मिलेर सरकार सञ्चालन गरौं र सत्ता समीकरणभित्र जस्ले नेतृत्व पाए पनि सहजै स्वीकार गरेर जाऔं भन्ने कुरामा सहमत छौं। सरकारको नेतृत्व कस्ले गर्ने भन्नेबारे केन्द्रबाटै टुंगिएला। तर, जस्ले नेतृत्व गरे पनि जनताले विकास, समृद्धि, रोजगारी र सुशासन खोजेका छन्। अब हामी सबै राजनीतिक दलको अआफ्नो राजनीतिक विचार, आस्था र एजेन्डाहरूमा मात्र केन्द्रित नभई साझा धारणा बनाएर सरकार बाहिर रहने दलहरूलाई समेत विश्वासमा लिएर काम गर्नुपर्दछ। बागमती प्रदेशमा सत्ता समीकरण बाहिरका दलहरूबाट पनि प्रदेशमा सरकार बनाउने कसरत भइरहेको छ। त्यसलाई हामीले अन्यथा लिनु हुँदैन। राजनीतिमा सम्भावना नहुने भन्ने हुँदैन। तर अहिले केन्द्रीय नीति र सत्ता समीकरणको अवस्था हेर्दा गठबन्धन भन्दा बाहिरबाट प्रदेश सरकार बन्छ, जस्तो मलाई लाग्दैन। किनभने सरकार बनाउन पुग्ने पर्याप्त संख्या हामीसँग छ। त्यसैकारण सरकार समीकरणमै भएका दलहरूको नेतृत्वमा सरकार बन्छ। अन्यत्रबाट प्रयास भए पनि त्यो सफल हुन्छ जस्तो लाग्दैन। पाँच वर्ष प्रदेशमा बसेर काम गर्दै गर्दा दुई वटा मन्त्रालयको जिम्मेवारी सम्हाल्ने मौका पाएँ। सरकार जस्को बने पनि अब प्रदेशमा मन्त्रालयको संख्याहरू घट्नुपर्छ। मन्त्रालयको संख्या के कति बनाउने भन्नेमा लामै बहस पनि गरेका छौ। मेरो विचारमा बढीमा ८१० सम्म मात्र मन्त्रालय बनाउनुपर्छ। यो कुरा जोडदार रूपमा उठाएको पनि छु। सरकार बनाउने बेला लामै छलफल पनि भयो, तर सफल भएन। पछि हामीले एउटा सहमतिमै जानुपर्ने भएपछि मन्त्रालयको संख्या अलि बढेको हो। त्यो कुरा मलाई राम्रोसँग अनुभूति छ। मन्त्रालयको संख्या घटाएर जानुपर्छ । ११ र त्यो भन्दा कम हुनुपर्छ। मन्त्रालयको संख्या मात्र बढाउने तर, जनअपेक्षाअनुसार काम गर्न नसक्ने हो भने जनतामा थप निराशा पैदा हुन्छ। त्यसैले खर्च कम उपलब्धि बढी हुने हिसाबले अब हामीले सरकारलाई अघि बढाउनुपर्छ। वर्तमान सत्ता समीकरणबाट बनेको संघीय सरकार र अब बन्ने प्रदेश सरकारहरूबाट जनताले धेरै अपेक्षा गरेका छन्। तर, यो समीकरणलाई बलियो बनाउने र काम गर्न सहयोगी वातावरण बनाउनेहरूसँगै यो समीकरणलाई भत्काउने र देशलाई फेरि अस्थिरतामा लैजान प्रयास गर्नेहरू पनि छन्। वर्तमान सत्ता समीकरणको भविष्य के होला ? यो कति समय टिक्न सक्ला ? पार्टी एकता नै हुन सक्छ कि ? भन्ने कोणबाट बहसहरू भइरहेका छन्। यो विषयमा हाम्रो पार्टीभित्र राम्रोसँग छलफल भएको छैन। अहिले सरकार निर्माणको मात्रै प्रश्न छ। सरकार निर्माणको विषयमा मात्रै केन्द्रित छौ। एमालेसँग अहिले नै पार्टी एकता हुने गरी छलफल भएको छैन। तर, सहकार्य गर्दै जाँदा विचार र कार्यदिशा, नीति कार्यक्रम मिल्यो भने पार्टी एकता हुन्छ। विगतको समीकरण र पार्टी एकतालाई हेर्दा प्रश्न गर्ने धेरै ठाउँहरू छन्। तर, हामी के कुरामा विश्वस्त छौं भने यो समीकरण बलियो छ। एउटा कुरा निश्चित हो, अहिलेको समीकरण पाँच वर्ष जान्छ। किनकि देश र जनतालाई राजनीतिक स्थायित्व चाहिएको छ। राजनीतिक स्थायित्व नहुँदा जनतामा विभिन्न खाले निराशा उत्पन्न हुन थालेको छ। त्यो निराशा निर्वाचनमा पनि व्यक्त भएको महसुस गरेका छौं। देशलाई अनिर्णयको बन्दी बनाउनु हुँदैन, देशलाई राजनीतिक निकास दिनुपर्छ भनेर पनि नयाँ सत्ता समीकरण बनेको हो। यो समीकरण र सरकारलाई कुनै बहाना गरेर कसैलाई दोष देखाएर जनअपेक्षाबाट पन्छिने छुट छैन। हामी सबै मिलेर यो समीकरणलाई बलियो बनाउने र जनमुखी काम गर्नेतर्फ सहयोग गर्नुपर्छ। हामीले पाँच वर्ष स्थायित्व दिन सकेनौं र फेरि मध्यावधिमा गयौं भने जनतामा नकारात्मक असर पर्छ। यो समीकरण नबनेको भए फेरि देश मध्यावधिमा जान सक्ने जोखिम थियो। त्यस्तो परिस्थिति बन्दा राजनीतिक दलहरूप्रति जनताको अविश्वास र असक्षम भन्ने कुरा आउन सक्थे। अहिले जनमतअनुसार कसैको बहुमत नभएको अवस्थामा यही पार्टीहरू मिलेर सरकार बनाउनुपर्ने स्थिति बन्यो। यो सबै दलको बाध्यताले पनि बनेको समीकरण हो। चुनौतीको पहाड चढ्न र चुनौतीहरूबाटै सकारात्मक परिणाम निकाल्न हाम्रो पार्टीका अध्यक्ष तथा सम्माननीय प्रधानमन्त्री पुष्पकमल दाहाल प्रचण्ड सफल हुनुहन्छ भन्ने मलाई विश्वास छ। यद्यपि यो सत्ता गठबन्धनबारे आआफ्नो तर्क र बुझाइ छन्। २०७४ सालको निर्वाचन त्यसपछिको पार्टी एकता, नेकपा गठन र त्यसको विभाजन सबै कुरा हेर्दा त्यो तर्कहरू उठ्छन्, उठ्ने गरेका छन्। तै पनि कुरा के हो भने कुन राजनीतिक अवस्था सिर्जना भयो र त्यो राजनीतिक अवस्था सामना गर्न कसरी जाने भन्ने कुराको निर्धारण, तत्तत् बेलामा हुने भएकाले अहिलेको राजनीतिक गठबन्धन नेकपा एमालेको लागि पनि आवश्यकता हो। सबै राजनीतिक दलहरूको लागि पनि आवश्यकता हो, देशको आवश्यकता हो। यो आवश्यकतालाई अवसरमा बदल्न कांग्रेसले पनि वर्तमान सत्ता समीकरणलाई सहयोग गर्नुपर्छ। नयाँ सत्ता समीकरण बन्दै गर्दा केही दृश्यहरू फेरबदल हुनु स्वाभाविक नै हो। तर, विभिन्न कारण र परिस्थितिले वाम गठबन्धन नेतृत्वको सरकार गठनको अभियानमा माधवकुमार नेपालहरू छुट्नु भएको छ। मैले बुझेअनुसार उहाँहरूलाई पनि सरकारमा ल्याउन पहल भइरहेको छ। उहाँहरूको पार्टीभित्र पनि कुरा भइरहेको छ, छलफल भइरहेको छ। उहाँहरू यो सत्ता समीकरणभन्दा बाहिर रहनुहुन्न। किनभने हिजो हामीले गठबन्धन बनाएर चुनाव लड्दै गर्दाको एक महत्त्वपूर्ण दल हो, नेकपा एकीकृत समाजवादी। निर्वाचनमा सहभागी हुँदाको गठबन्धन र सरकार निर्माण र सञ्चालनको गठबन्धन अलि फरक परेको हुनाले केही समस्याहरू छन् नै। ती समस्याहरूलाई चिर्दै समाजवादी पार्टीले सरकारमै बसेर आफ्नो भूमिका बढाउनु पर्छ। त्यसको लागि मेरो आग्रह उहाँहरू सरकारमा आउनुपर्छ, सरकारमा आउनुहुन्छ र हाम्रो पार्टी अध्यक्ष तथा सम्माननीय प्रधानमन्त्रीज्यूले पहल गरिरहनु भएको छ। जम्कट्टेल माओवादी केन्द्र बागमती प्रदेश संसदीय दलका नेता हुन् ।"
काठमाडौंलाई हराउँदै विराटनगर दोस्रो क्वालिफायरमा,"काठमाडौं : कप्तान रोहित पौडेलको अर्धशतकप्रेरित विराटनगर सुपर किङ्ग्स नेपाल सुपर लिगको इलिमिनेटरमा काठमाडौं नाइट्सलाई ९९ रनले पराजित गर्दै दोस्रो क्वालिफायरमा पुगेको छ। त्रिवि क्रिकेट मैदानमा टस जितेर ब्याटिङ थालेको विराटनगरले ६ विकेटको क्षतिमा एक सय ८२ रनको योगफल तयार गरेको थियो। दोस्रो इनिङमा जवाफी ब्याटिङमा उत्रिएको काठमाडौंले १२४ ओभरमा सबै विकेट गुमाएर ८३ रन मात्रै बनाउन सक्यो। काठमाडौंका लागि लोकेश बमले १३, ज्ञानेन्द्र मल्ल १५ र कमल ऐरी १० रन बनाएर आउट हुँदा अविनाश बोहरा १६ रन बाहेक अन्य ब्याटरले उल्लेख्य प्रदर्शन गर्न सकेनन्। विराटनगरका लागि सूर्य तामाङले सर्वाधिक चार विकेट लिए। यस्तै, साहब आलम र किओन जोसेफले दुईदुई तथा हुसेन तलतले एक विकेट लिए। पहिलो ओभरमै दुवै ओपनर गुमाएको विराटनगरका लागि रोहितले हुसेन तलतसँग दोस्रो विकेटका लागि एक सय एक रनको साझेदारी गरेका थिए। विराटनगरका लागि ४९ बलको सामना गरेका रोहितले ६ चौका र दुई छक्कासहित ६१ रनको महत्त्वपूर्ण इनिङ खेलेका थिए। यस्तै, तलतले २३ बलमा ३८ रन जोडे। त्यसबाहेक राज ननन २३ रन जोडेर पेभेलियन फर्किँदा तथा विवेक यादव ४६ रनमा अविजित रहे। काठमाडौंका लागि अनिल खरेलले दुई तथा कमल ऐरी, अविनाश बोहरा र गौतम केसीले एकएक विकेट लिए। यो जितसँगै विराटनगरले आइतबार भएको पलिहो क्वालिफायरको पराजित टिम जनकपुर रोयल्ससँग फाइनल प्रवेशका लागि खेल्ने छ। शीर्ष स्थानमा रहँदै पहिलो क्वालिफायरमा पुगेको लुम्बिनीसँग जनकपुर पराजित भएको थियो। समूह चरणटबाट विराटनगर तेस्रो तथा काठमाडौं चौथो स्थानमा रहँदै अन्तिम चारमा पुगेका थिए। पोखरा एभेन्जर्स र फार वेस्टर्न युनाइटेड समूह चरणबाटै बाहिरिएका थिए।"
विराटनगरले काठमाडौंलाई दियो १८३ रनको लक्ष्य,"काठमाडौं : कप्तान रोहित पौडेलको अर्धशतकप्रेरित विराटनगर सुपर किङ्ग्सले नेपाल सुपर लिगको इलिमिनेटरमा काठमाडौं नाइट्सलाई एक सय ८३ रनको लक्ष्य दिएको छ। त्रिवि क्रिकेट मैदानमा टस जितेर ब्याटिङ थालेको विराटनगरले ६ विकेटको क्षतिमा एक सय ८२ रनको योगफल तयार गर्यो। पहिलो ओभरमै दुवै ओपनर गुमाएको विराटनगरका लागि रोहितले हुसेन तलतसँग दोस्रो विकेटका लागि एक सय एक रनको साझेदारी गरे। विराटनगरका लागि ४९ बलको सामना गरेका रोहितले ६ चौका र दुई छक्कासहित ६१ रनको महत्त्वपूर्ण इनिङ खेले। यस्तै, तलतले २३ बलमा ३८ रन जोडे। त्यसबाहेक राज ननन २३ रन जोडेर पेभेलियन फर्किँदा तथा विवेक यादव ४६ रनमा अविजित रहे। काठमाडौंका लागि अनिल खरेलले दुई तथा कमल ऐरी, अविनाश बोहरा र गौतम केसीले एकएक विकेट लिए। यो खेलको विजेताले आइतबार भएको पलिहो क्वालिफायरको पराजित टिम जनकपुर रोयल्ससँग फाइनल प्रवेशका लागि खेल्ने छ। शीर्ष स्थानमा रहँदै पहिलो क्वालिफायरमा पुगेको लुम्बिनीसँग जनकपुर पराजित भएको थियो। समूह चरणटबाट विराटनगर तेस्रो तथा काठमाडौं चौथो स्थानमा रहँदै अन्तिम चारमा पुगेका हुन्।"
रामेछापमा बागमती प्रदेशस्तरीय भलिबल प्रतियोगिता हुने,"काठमाडौं : रामेछापको मन्थलीमा बागमती प्रदेशस्तरीय भलिबल प्रतियोगिता हुने भएको छ। आगामी माघ ४ गतेदेखि ७ गतेसम्म प्रदेशस्तरीय पुरुष भलिबल प्रतियोगिता हुने नेपाल खेलकुद महासंघ बागमती प्रदेश कमिटी अध्यक्ष सीताराम कार्कीले जानकारी दिए। प्रतियोगितामा प्रथम हुनेलाई २ लाख, द्वितीय हुनेलाई १ लाख, तृतीय हुनेलाई ५० हजार र सान्त्वना ३० हजार पुरस्कार राशिसहित शिल्ड, मेडलको व्यवस्था रहेको अध्यक्ष कार्कीले बताए। रामेछापमा हुने भलिबल प्रतियोगितालाई भव्यरूपमा सफल बनाउनका हामी निरन्तर लागेका छौं।उनले भने,रामेछापमा खेल पर्यटनको समेत विकास हुने विश्वास छ। कार्कीका अनुसार नेपाल खेलकुद महासंघ बागमती प्रदेश कमिटीको आयोजनामा हुने प्रतियोगितामा १३ वटै जिल्लाका टीम सहभागी हुने छन्। बागमती प्रदेशमा रामेछाप, दोलखा, सिन्धुली, काभ्रेपलाञ्चोक, ललितपुर, भक्तपुर, काठमाडौं, धादिङ, नुवाकोट, रसुवा, मकवानपुर, चितवन, सिन्धुपाल्चोक जिल्ला रहेका छन्। प्रतियोगितामा खेलकुद नागरिकको मौलिक अधिकार, समृद्धिका लागि जनस्वास्थ्य हाम्रो सरोकारभन्ने मूल नारा तय भएको छ।"
पुलिस र आर्मीलाई सफलता,"काठमाडौं : विभागीय टोली त्रिभुवन आर्मी क्लब र नेपाल पुलिस क्लबले सातौं एनभीए राष्ट्रिय महिला तथा पुरुष क्लब भलिबल च्याम्पियनसिपको महिला तथा पुरुष दुवैमा जित हात पारेको छ। त्रिपुरेश्वरस्थित राष्ट्रिय खेलकुद परिषद्को कभर्डहलमा भएको च्याम्पियनसिपको पहिलो दिन पुरुषतर्फ आर्मीले भारतीय खेलाडी सम्मिलित दवाली मिलन क्लबलाई २५२०, २५२१, २५२१ को सोझो सेटमा पराजित गर्दै तीन अंक जोड्न सफल भयो। समूह एमा आर्मी र दवालीसँगै मणिमुकुन्द भलिबल क्लब छन्। राष्ट्रिय खेलकुद परिषद्को कभर्डहलमा भएको च्याम्पियनसिपको समूह सीको खेलमा नेपाल पुलिसले पहिलो पटक सहभागिता जनाएको न्युटन भलिबल एकेडेमीलाई ३० को सोझो सेटमा पराजित गर्यो। एकपक्षीय पुलिसले न्युटनलाई २५१६, २५१७, २५१६ ले पराजित गर्दै महत्वपूर्ण तीन अंक जोड्यो। यस समूहमा पुलिस र न्युटनसँगै ढोरपाटन र गण्डकी प्रदेश छन्। महिलातर्फ नेपाल पुलिस क्लबले नयाँ बजार सामाजिक युवा क्लबलाई २५१०, २५६, २५८ को सोझो सेटमा पराजित गर्यो। जितसँगै पुलिसले समूह ए मा तीन अंक जोड्न सफल भयो। यो समूहमा पुलिससँगै न्यु डायमन्ड क्लब, एभरेष्ट क्लब र नयाँ बजार छन्। अर्को खेलमा आर्मीले कृष्ण सेकेन्डरी एकेडेमीलाई २५३, २५५, २५१० ले पराजित गर्यो। यो समूहमा आर्मीसँगै एपीएफ, गण्डकी प्रदेश र कृष्ण सेकेन्डरी एकेडेमी छन्। माघ १ गतेसम्म सञ्चालन हुने च्याम्पियनसिपमा पुरुषतर्फ १५ र महिलातर्फ आठ टोलीको सहभागिता छ। पुरुष र महिला दुवैतर्फका विजेताले चार लाख रुपैयाँ नगद पुरस्कार प्राप्त गर्ने छन्। उपविजेताले दुई लाख र तेस्रो हुने टोलीले एक लाख रुपैयाँ पुरस्कार पाउने छन्। यसैगरी सर्वाेत्कृष्ट खेलाडीले २५ हजार र विधागततर्फ उत्कृष्ट स्पाइकर, सेटर, ब्लकर, सर्भर, डिफेन्स र प्रशिक्षकले जनही १० हजार रुपैयाँ पुरस्कार पाउने छन्।"
पुलिसको विजयी यात्रा जारी,"काठमाडौं : विभागीय टिम नेपाल पुलिस क्लबले सातौं एनभीए राष्ट्रिय महिला तथा पुरुष क्लब भलिबल च्याम्पियनसिपमा महिलातर्फ विजयी यात्रा जारी राखेको छ। पहिलो दिन नयाँबजार सामाजिक युथ क्लबमाथि जित हात पार्दै ३ अंक जोडेको पुलिसले सोमबार पनि एभरेष्ट भलिबल क्लब माथि जित निकाल्दै विजयी यात्रालाई निरन्तरता दिएको हो। समूह ए मा रहेको पुलिसले एभरेष्टलाई २५१४, २५९ र २५६ को सहज जित निकाल्दै आफ्नो खातामा ६ अंक जोडेको छ। यसै समूहमा रहेको साविक विजेता होङग्वान्जी न्यू डायमण्ड युथ स्पोर्ट्स क्लबले नयाँबजार सामाजिक युथ क्लबलाई ३० सेटमा पराजित गर्दै आफ्नो खातामा महत्वपूर्ण ३ अंक जोड्न सफल भएको छ। न्यू डायमण्डले नयाँबजारमाथि २५२, २५८ , २५६ को सहज जित निकालेको हो। नेपाल भलिबल संघको आयोजनामा राष्ट्रिय खेलकुद परिषद्को कभर्डहलमा भएको च्याम्पियनसिपको पुरुष तर्फको खेलमा टिप टप हेल्पनेपाल भलिबल क्लबले जित हात पारेको छ। हेल्पनेपालले बुढानिलकण्ठ भलिबल क्लबलाई २५१६, २५१९ , २५१६ को सहज सेटमा पराजित गर्दै ३ अंक प्राप्त गर्न सफल भएको हो। यस्तै पुरुषको अर्को खेलमा बागमती प्रदेशको केशवलाल स्मृती प्रतिष्ठानले मधेश प्रदेशलाई २५२१, २५२३, २९२७ , २५१७ ले पराजित गर्दै ३ अंक जोड्न सफल भएको छ। आजै भएको अर्को खेलमा नेपाली सेनाको त्रिभुवन आर्मी क्लबले मणी मुकुन्द भलिबल क्लबलाई पराजित गर्दै आफुलाई अंक तालिकाको अग्रस्थानमा राखेको छ। आर्मीले मणी मुकुन्दलाई २५११, २५२० , २५१४ को सोझो सेटमा पराजित गर्दै थप ३ अंक जोडेको हो। यस अघि च्याम्पियनसिपको पहिलो दिन भएको खेलमा पनि सेनाले दावाली मिलन केन्द्रलाई पराजित गर्दै ३ अंक जोडेको थियो। यो सँगै सेनाको ६ अंक भएको छ।"
इनास अपी स्पोर्ट्स जुनियर ब्याडमिन्टन हुने,"काठमाडौं : नेपालका लागि खेल सामाग्री उत्पादक संस्था योनेक्सको आधिकारीक विक्रेता इनास इन्टरप्राईजको सहयोग र अपी स्पोर्टस् ब्याडमिन्टन एकेडेमीको आयोजनामा यसै साता इनास अपी स्पोर्टस् जुनियर ब्याडमिन्ट च्याम्पियनसिप हुने भएको छ । योनेक्स सनराईज इनासको मुख्य प्रायोजन रहेको च्याम्पियनसिपमा यु१५,यु १३ र यु११ छात्र तथा छात्रा गरि ६ विधामा प्रतिस्पर्धा गराइने इनासका प्रोपाइटर राजु बास्तोलाले जानकारी गराए । लामो समयदेखि ब्याडमिन्टन प्रतियोगितामा योनेक्स सनराईजमार्फत् प्रायोजन तथा खेलाडीहरुलाई सहयोग पुर्याउँदै आएको इनासले ब्याडमिन्टन खेलाडी उत्पादन गर्ने उद्धेश्यले अन्तराष्ट्रिय स्तरमा आयोजना हुने जुनियर प्रतियोगितालाई महत्वमा राख्दै च्याम्पियनसिप आयोजना गर्न लागिएको जानकारी गराए । नेपाल ब्याडमिन्टन संघको प्राविधिक सहयोग तथा एनआरइएसको सहप्रायोजन रहेको च्याम्पियनसिप पौष २८ देखि ३० गते सम्म बशुन्धारास्थित जेष्ट ब्याडमिन्टन एकेडेमीको कभर्डहलमा आयोजना हुने छ । च्याम्पियनसिपमा करिब १५० खेलाडीहरुको सहभागिता रहने आयोजक अपिका अध्यक्ष कमलेश निरौलाले बताए । च्याम्पियनसिपमा विजयी हुने खेलाडीहरुले मेडल,ट्रफी प्रमाणपत्रका साथ यु १५ तर्फ शीर्ष तीन स्थान प्राप्त गर्नेले क्रमशः नगद १० हजार, ७ हजार र ५ हजार प्राप्त गर्ने छन् । क्वाटरफाइनलिष्टले २ हजार ५ सय र प्रिक्वाटरफाइनलिष्टले १ हजार ५ सय प्राप्त गर्ने छन् । यस्तै यु १३ तर्फ प्रथमले ७ हजार, द्वितीयले ५ हजार, तृतीयले ३ हजार,क्वाटरफाइनलिष्टले २ हजार र प्रिक्वाटरफाईनलिष्टले १ हजार २ सय प्राप्त गर्ने छन् । यु११ तर्फ प्रथमले ४ हजार,द्वितीयले २ हजार,तृतीयले २ हजार,क्वाटरफाइनलिष्टले १ हजार ५ सय र प्रिक्वाटरफाइनलिष्टले १ हजार नगद प्राप्त गर्ने आयोजकले जानकारी गराएका छन् ।"
"नेप्से २२ सय बिन्दुमाथि,दर्जन बढी कम्पनीको सेयर मूल्यमा सकारात्मक सर्किट",काठमाडौं : लामो समयपछि नेप्से परिसूचक २२ सय बिन्दुमाथि पुगेको छ। नेप्से बढेसँगै लगानीकर्ता उत्साहित भएका छन्। आज नेप्से परिसूचक ४७७६ अंकले बढेर २२११३८ विन्दुमा पुगेको छ। सेन्सेटिभ इण्डेक्स ८६१ अंकले बढेर ४१९८४ विन्दुमा अडिएको छ। नयाँ सरकारले पुँजी बजारलाई प्राथमिकतामा राखेपछि त्यसको प्रभाव सेयर बजारमा देखिन थालेको सेयर बजार विश्लेषक बताउँछन्। यसदिन २५७ कम्पनीको १ करोड ४७ लाख ७६ हजार २०६ कित्ता ५ अर्ब ३१ करोड ४३ लाख ७ हजार ८५३४३ रुपैयाँ बराबरको सेयर कारोबार भयो। यो मूल्य आइतबारको भन्दा कम हो। पहिलो कारोबार दिन आइतबार ५ अर्ब ४५ करोड मूल्य बराबरको सेयर किनबेच भएको थियो। सो दिन नेप्से परिसूचक २०६९ अंकले बढेको थियो। आज दर्जन बढी कम्पनीको सेयर मूल्यमा सकारात्मक सर्किट लागेको हो। कारोबार रकमका आधारमा रिद्धी पावर शीर्षस्थानमा रह्यो। सो कम्पनीको २० करोड ६८ लाख मूल्यको सेयर खरिदबिक्री भयो।
सेयर ब्रोकरहरुको संघमा नयाँ नेतृत्व,"काठमाडौं : सेयर ब्रोकरहरुको संघ स्टक ब्रोकर्स एसोसिएसन अफ नेपालको नेतृत्व परिवर्तन भएको छ। धर्मराज सापकोटाको अध्यक्षतामा संघको नयाँ कार्यसमिति चयन भएको हो। संघको अध्यक्षको प्रतिस्पर्धामा सापकोटाले गुणनिधि भुषाललाई पराजित गरे। नवनिर्वाचित अध्यक्ष सापकोटा स्वर्णलक्ष्मी सेक्युरिटिज प्रालि (ब्रोकर नं ३७) का सञ्चालक हुन्। यस्तै पराजित भुषाल आर्यतारा इन्भेष्टमेन्ट एन्ड सेक्युरिटिजका प्रबन्ध निर्देशक (ब्रोकर नं ५७) हुन्। संघको उपाध्यक्षमा सरिता अधिकारी, महासचिवमा फणिद्र ढकाल, सचिवमा सुयोग अधिकारी र कोषाध्यक्षमा मदन पौडेल चयन भए। यस्तै संघको कार्यसमिति सदस्यहरूमा मित्रलाल श्रेष्ठ, प्रज्वल उप्रेती र प्रियान्सु अग्रवाल र विशाल कुमार अग्रवाल चयन भएको संघका निवर्तमान अध्यक्ष सन्तोष मैनालीले जानकारी दिए। मैनालीका अनुसार अध्यक्षबाहेकका पदाधिकारी सर्वसम्मतिले चयन भएका हुन्।"
"ग्लोबल आइएमई र बीओकेको एकीकृत कारोबार, कूल पुँजी ५७ अर्ब","काठमाडौं : हालसम्म विभिन्न २० वटा बैंक तथा वित्तीय संस्थाहरूलाई मर्जर तथा प्राप्ति गरेको ग्लोबल आइएमई बैंकले फेरि क वर्गको बैंक अफ काठमाडौं (बीओके) बैंकलाई मर्ज गरेर अहिलेसम्मकै ठूलो बैंक बनेको छ। मर्जपछि ५७ अर्ब रुपैयाँ पुँजीसहित मुलुककै सबैभन्दा ठूलो बैंक बनेको बैंकको दाबी छ। मर्जपछि पनि बैंकको नाम साविककै ग्लोबल आइएमई बैंक लिमिटेड रहेको छ। काठमाडौंमा सोमबार आयोजित एक कार्यक्रमबीच प्रधानमन्त्री पुष्पकमल दाहाल 'प्रचण्ड' ले बैंकको एकीकृत शुभारम्भको उद्घाटन गर्ने क्रममा बैंकको पुँजीगत आकार बढ्दा ठूलाठूला परियोजनामा लगानी जुटाउन सहयोग पुग्ने पुग्ने बताए। यसै क्रममा मुलुकको अर्थतन्त्र सुधारोन्मुख रहेको र यसका लागि वर्तमान सरकार प्रतिवद्ध रहेको उनको भनाइ छ। नेपाल राष्ट्र बैंकका गभर्नर महाप्रसाद अधिकारीले मर्जरले बैंक तथा वित्तीय संस्थाहरू ठूला र सबल बन्दै जाँदा वित्तीय मध्यस्थता लागत कम हुने बताए। तर बैंकहरू ठूला बन्दै जाँदा स्वनियमनमा बस्नुपर्ने तर्फ उनले ध्यानाकर्षण गराए। ठूला बैंकले एकल ग्राहक सीमामा आन्तरिक सीमासमेत कायम गरी साना तथा मझ्यौला ऋणीहरूलाई ऋण प्रवाह गर्नुपर्ने समेत बताए। ग्लोबल आइएमई बैंकका अध्यक्ष चन्द्रप्रसाद ढकालले नेपाली बैंकिङ्ग क्षेत्रका लागि यो मर्जर ऐतिहासिक दिन भएकामा उनले गौरव गरे। बीओके सँगको मर्जरसँगै अधिकांश वित्तीय सूचकहरूमा बैंक नेपालको नम्बर वान बैंक बनेको उनको दाबी बैंक अफ काठमाण्डूका अध्यक्ष प्रकाश श्रेष्ठले बैंकको पुँजीगत आधार विस्तार गर्दै क्षमता विकास गर्न मर्जरमा गएको बताए। मर्जरको पहिलो सम्झौता भएको ६ महिनाभित्र सम्पन्न भएको संयुक्त मर्जर कमिटिका संयोजक राधेश पन्तले बताए। मर्जरपछि बैंकको व्यवसायको लागत कम हुने उनको भनाइ छ। बैंकको सञ्चालक समितिमा ग्लोबल आइएमई बैकको तर्फबाट अध्यक्ष चन्द्रप्रसाद ढकालसहित पाँच जना र बैंक अफ काठमाण्डूको तर्फबाट दुई जना रहेका छन्। बैंकको प्रमुख कार्यकारी अधिकृतका रूपमा रत्नराज बज्राचार्य छन। हालसम्म २१ वटा बैंक तथा वित्तीय संस्थाहरू गाभिएर बनेको ग्लोबल आइएमई बैंकमा पाँचवटा वाणिज्य बैंक, १० वटा विकास बैंक तथा ६ वटा फाइनान्स कम्पनी समाहित छन्। मर्जरपछि बैंकको कुल सम्पत्ति ५ खर्ब ५ अर्ब रुपैयाँ, कुल पुँजी ५७ अर्ब रुपैयाँ, चुक्ता पुँजी ३५७७ अर्ब रुपैयाँ, कुल निक्षेप ४ खर्ब १२ अर्ब रुपैयाँ, कुल कर्जा ३ खर्ब ७७ अर्ब रुपैयाँ भएको छ। मर्जरपश्चात् कुल ३ सय ६५ शाखा कार्यालय, ३ सय ६७ एटिएम, २ सय ८६ शाखा रहित बैंकिङ सेवा, ६१ विस्तारित शाखा कार्यालय, तीनवटा विदेशस्थित सम्पर्क कार्यालय, ४० लाखभन्दा बढी ग्राहक रहेका छन्।"
नेपालमा क्रिप्टोकरेन्सी साइट नचल्ने,"काठमाडौं : नेपालमा क्रिप्टोकरेन्सी साइट नचल्ने भएको छ। अनलाइन प्रविधिमार्फत हुने क्रिप्टोकरेन्सी, विटक्वाइन, हाइपर नेटवर्किङ, अनलाइन जुवाले अर्थतन्त्रमा जोखिम निम्ताएको भन्दै नेपाल दूरसञ्चार प्राधिकरणले साइट बन्द गर्न लागेको हो। नेपाल राष्ट्र बैंक, नेपाल प्रहरीको केन्द्रीय अनुसन्धान ब्युरोको निर्देशनमा प्राधिकरणले क्रिप्टोकरेन्सीको साइट बन्द गराउन लागेको हो। प्रविधिको उपयोग गरी त्यस्ता गैरकानुनी साइट बन्द गराउन लागिएको प्राधिकरणले जनाएको छ। नेपाल दूरसञ्चार प्राधिकरणका अध्यक्ष पुरुषोत्तम खनालले जिम्मेवार निकायको आग्रहमा गैरकानुनी साइट बन्द गर्न लागिएको बताए। गैरकानुनी साइट नेपालमा नचल्ने बनाउन सक्छौं, कतिपय बन्द भइसकेका छन्, उनले भने, नयाँ नयाँ खुल्ने साइटहरू पनि सूचनाका आधारमा बन्द गराउँदै जान्छौं। सीआईबी, राष्ट्रबैंकले भनेका आधारमा साइट बन्द गराउने उनले बताए। नेपालमा मौद्रिक उपकरणको रूपमा कानुनी मान्यता नदिएको भर्चुअल करेन्सी र नेटवर्क मार्केटिङलगायतका डिजिटल प्रविधिको प्रयोग गरी हुने कारोबार हालका दिनमा बढ्दै गएको प्राधिकरणले जनाएको छ। प्राधिकरणको अनुगमन महाशाखा निर्देशक विजयकुमार रोयले एक महिनाअघि नै बन्द गर्न निर्देशन दिइसकेको बताए। बन्द नभएका भए अब एकदुई दिनमै बन्द हुनेछन् उनले भने। प्राधिकरणले क्रिप्टोकरेन्सीका ९१ वटा, नेटवर्किङ बिजनेस ७ वटा र अनलाइन जुवा ५६ वटा पहिचान गरी बन्द गराउन निर्देशन दिएको थियो। साइट बन्द गर्न भनिसकेकाले कतिपय बन्द भइसकेका होलान्, नभएको भए एक हप्ताभित्रै बन्द हुनेछन् उनले भने। यस्ता गैरकानुनी साइटहरू सर्भरमा रहे पनि नेपालमा खोल्न नसक्ने, नचल्नेगरी बन्द गर्न लागिएको निर्देशक रोयले बताए। प्राधिकरणले एक महिनाअघि क्रिप्टोकरेन्सी र नेटवर्किङ मार्केटिङका वेभसाइटबारे जानकारी दिन सूचना जारी गरेको थियो। अनलाइन प्रविधिमार्फत हुने क्रिप्टोकरेन्सी, विटक्वाइन, हाइपर नेटवर्किङ, अनलाइन जुवालगायतका गैरकानुनी क्रियाकलाप तथा आर्थिक अपराधसँग सम्बन्धित वेवसाइट र एप बन्द गराउने प्राधिकरणले जनाएको छ। नेपालभित्र अनलाइन सञ्जाललगायतका भर्चुअल माध्यम प्रयोग, सञ्चालन र व्यवस्थापन गर्न नपाउने गरी व्यवस्था गर्न लागिएको प्राधिकरणले जनाएको छ। वेवसाइट, एप वा अनलाइन सञ्जालमा पहुँच पुग्न नसक्ने व्यवस्था गर्न सबै इन्टरनेट (इमेलसहित) सेवा प्रदायक संस्थालाई नेपाल दूरसञ्चार प्राधिकरणबाट निर्देशन जारी गरिएको हो। प्राधिकरणबाट जारी गरिएको निर्देशनको पालना नगरेको पाइएमा ऐनबमोजिम कारवाही हुने प्राधिकरणले जनाएको छ। प्राधिकरणका अनुगमन महाशाखा प्रमुख विजयकुमार रोयले सिभिल बैंकका सीईओ सुनील पोखरेलले पछिल्लो समयमा नेपाली सजग भएकाले क्रिप्टोकरेन्सीमा पैसा खासै नफसेको बताउँछन्। पछिल्लो समयमा नेपालीले क्रिप्टोकरेन्सी र नेटवर्किङ बिजनेसमा लगानी गरेजस्तो लाग्दैन, पोखरेल भन्छन्, विश्वभरिका मान्छेले यसबाट पैसा गुमाएका छन्। क्रिप्टोकरेन्सीमा केही समयअघि युवामाझ क्रेज थियो। अहिले त्यहाँ लगानी नगरी चुपचाप बसेको पोखरेल बताउँछन्। तर, धेरैजसो नेपाली तथा विदेशमा बस्ने नेपालीले समेत क्रिप्टोकरेन्सी र नेटवर्किङमा लगानी गरेको पाइएको छ। कारोबारका लागि नभई पैसा कमाउनका लागि धेरै नेपालीले क्रिप्टोकरेन्सी र नेटवर्किङ बिजनेसमा लगानी गरेको जानकारहरू बताउँछन्। नेपाल राष्ट्र बैंकले पनि पटकपटक सचेत गराउँदै आएको छ। गैरकानुनी भन्दै कारोबार नगर्न राष्ट्र बैंकले सचेत गराउँदै आए पनि आफ्नै सेन्ट्रल बैंक डिजिटल करेन्सीका विषयमा भने अध्ययन गर्दै छ। सिभिल बैंकका सीईओ पोखरेल राष्ट्र बैंकले सेन्ट्रल डिजिटल करेन्सी ल्याउन सके भुक्तानी प्रणालीमा सहज हुने बताउँछन्।"
अवैध क्रसर उद्योग छ्याप्छ्याप्ती,"महोत्तरी : महोत्तरीमा सञ्चालित धेरै क्रसर तथा बालुवा प्रशोधन उद्योगहरू अवैधानिक रहेको खुलेको छ। जिल्ला अनुगमन तथा समन्वयन समिति महोत्तरीले अनुगमनको क्रममा यहाँ सञ्चालित क्रसर तथा बालुवा प्रशोधन उद्योगहरू अवैधानिक रहेको जानकारी दिएका छन्। समितिले पुस ७ गते भंगहा, पुस १० गते बर्दिवास र पुस १३ गते गौशालामा स्थलगत अनुगमन गरेको जनाएको छ। स्थलगत अनुगमनका क्रममा जिल्लामा सञ्चालित सबै उद्योगहरूले तोकिएको मापदण्ड पूरा गर्न नसकेको जनाएको छ। ती क्रसर तथा बालुवा प्रशोधन उद्योगहरू मापदण्डभित्र नरहेको, प्राकृतिक सम्पदाका रूपमा रहेका नदीजन्य वस्तुले विकास निर्माणलाई सहज भएको तर यसको सही ढंगले उत्खनन तथा नियन्त्रण नभएको प्रतिवेदनमा उल्लेख छ। विनाशका कारण डरलाग्दो परिस्थितिको सिर्जना हुन सक्ने पनि प्रतिवेदनमा जनाइएको छ। ढुंगा, गिट्टी, बालुवा उत्खनन, बिक्री वितरणसम्बन्धी कार्यविधि २०७९ को अनुसूची ३ बमोजिमको चेक लिष्टअनुसार क्रसर उद्योगवासिङ सेन्टरबाट आवश्यक कागजातहरू फेला नपरेकाले उद्योगलाई तत्काल नदीजन्य तथा खानीजन्य पदार्थको उत्खनन, संकलन, निकासी, बिक्री कार्यमा रोक लगाई उद्योगसँग रहेको स्टक परिमाणको विवरणसहित उद्योग सञ्चालनसम्बन्धी सम्पूर्ण कागजातहरू बुझाउन निर्देशन दिइएकोमा केही सञ्चालकहरूले मात्र कागजातहरू उपलब्ध गराएका छन्। अवैध रूपमा भइरहेको नदीजन्य पदार्थ उत्खननको सवालमा मधेस प्रदेश सरकार नेतृत्वदायी भुमिका निर्वाह गर्न तयार रहेको गृह तथा सञ्चारमन्त्री भरतप्रसाद साहले बताए। भने, कानुन सम्वत् भएको क्रसर उद्योग सञ्चालन गर्न कुनै आपत्ति छैन। अवैध रूपमा सञ्चालन हुने त्यस्ता उद्योगहरूको हकमा सरोकारवाला निकायको भूमिका महत्वपूर्ण छ। नदीजन्य पदार्थ उत्खन्नको सवालमा स्थानीय सरकारको हैसियतले नीति नियम बनाउँदै आएको भंगहा नगरपालिकाका मेयर सञ्जीवकुमार साहले बताए। उनले अगाडि भने, अहिले यहाँका नदीको सतह माथि आइसकेको छ। यसले गर्दा वर्षायाममा नदीमा बाढी आउँदा जनधनको क्षति हुँदै आएको छ। बर्सेनि जग्गा कटानबाट रोक्न हामीले आईईए रिपोर्टअनुसार टेन्डर लगाएर नदीमा नियमअनुसार नदीजन्य पदार्थ उत्खन्न भइरहेको जनाएको छ। अवैध रूपमा सञ्चालनमा रहेका त्यस्ता क्रसर तथा बालुवा उद्योगहरू बन्द गर्दा आफूलाई कुनै किसिमको आपत्ति नरहेको मेयर साहले जनाए। जिल्ला समन्वय समितिले अनुगमन गरेर ल्याएको प्रतिवेदनअनुरूप निष्पक्ष कार्यान्वयनमा जानुपर्ने गौशाला नगरपालिकाका मेयर डा दिपेन्द्र महतोले तर्क राखे। बर्दिवास नगरपालिकाका पूर्वमेयर विदुर कार्कीले नगरपालिकाले यसअघि नै नीति बनाइसकेको जानकारी दिए। उनका अनुसार नगरको जुन वडाबाट नदी बग्छ, त्यही वडाबाट विनियोजित बजेटमध्ये ४० प्रतिशत रकम नदी नियन्त्रणको सवालमा खर्च गरिने निर्णय उनको कार्यकालमा भइसकेको छ।"

शीर्षक,विवरण
सरकारसँगै संस्कार पनि फेरियोस्,"राजनीतिक दलबीच अन्तरदलीय तथा आन्तरिक दुवै खालका रस्साकस्सीपछि देशमा नयाँ सरकार निर्माण भएको छ। देशले ४४औं प्रधानमन्त्री पाएको छ। सरकार निर्माणमा भएको आकस्मिक समीकरणको परिवर्तनले धेरैलाई अचम्मित साथै रोमान्चितसमेत बनायो। मौजुदा संसदमा सर्वाधिक धेरैको समर्थन प्राप्त भयो। यसरी भारी विश्वास पाएकाले यो सरकार एउटा बलियो र सशक्त सरकार बनेको छ। यससँगै केही अति सतही विश्लेषणमा रमाउनेहरूको पनि दस्ता छ। यदाकदा उनीहरूले उक्त संख्याको विश्वासको मतले राज्यका कुनै अंगले गैरकानुनी काम गरेमा सहजै महाअभियोगको प्रस्ताव पारित हुनसक्ने सन्देश दिएको भन्छन्। यद्यपि राजनीतिलाई त्यसरी गिजोल्नु हितकर र शोभनीय दुवै हुदैनन्। आम नागरिकको चाहनाचाहिँ यो छ कि पछिल्लो अभ्यासले देशलाई सफलता र समृद्घिको पथमा हिँडाओस्। सरकार बनाउन एकठाउँ आएका दलहरू नागरिकको सेवामा पनि यसरी नै खटिनुपर्छ। सत्ता र शक्ति केन्द्रित होइन कि परिवर्तन केन्द्रित राजनीति सबैको एउटै मन्त्र बन्नुपर्छ। अब राजनीतिक क्रान्तिका सबै चरण समापन भएको छ। नागरिकको सहभागिताले लेखिएको संविधानसमेत कार्यान्वयनमा आएको छ। साँच्चै सुसंकल्प र सर्मपण गरे हामी विकासमा कायापलट हुने चरणको प्रारब्धमा छौं। वास्तवमा यसको एक शृंखला त हामीले निस्प्रभावी रूपमा नै व्यतित गरिसक्यौं। अहिले पनि नागरिकमा निराशा उच्च छ। खासै उत्साहा, उमंग र विश्वाससमेत जागृत भएको छैन। सरकार बने पनि नागरिक सरोकार साकारचाहिँ बन्दैन नै भन्ने विचार व्याप्त छ। त्यसकारण अहिले बनेको सरकारमा सरकारको संस्कारचाहिँ धेरै फेरिनुपर्छ। यसले राजनीतिलाई निकास मात्र दिएर हुँदैन, नागरिकलाई अपेक्षित विकास पनि दिनुपर्छ। जसले गणतन्त्रको सफलतालाई प्रशस्त सघाउँछ। यो नै यस सरकारको सफलताको लागि अनिवार्य आवश्यकतासमेत हो। सफलता निर्वकल्प अनिवार्यता फ्रान्समा सन् १७९१, बेल्जियममा १८३१, अर्जेन्टिनामा १८५३, क्यानडामा १८६७, डेनमार्कमा १८४९, अमेरिकामा १७८७, अस्ट्रियामा १९२० मा संविधान बने। त्यसबखत उक्त देशहरूको अवस्था लगभग अहिलेको हामीजस्तै अथवा अभै नाजुक थियो। उनीहरूले प्रयास गरे, सफलता कमाए। दुईतीन सय वर्ष पहिलेमात्र पत्ता लागेका अनि दोश्रो विश्वयुद्घसम्म अर्काको उपनिवेश रहेका अधिकांश देशले रोमान्चक प्रगति गर्न सके। हामीसँग ५ हजार वर्ष पुरानो इतिहास र सभ्यता छ। अनि कहिल्यै कसैको उपनिवेश नरहेको गौरव पनि छ। हामीले उनीहरूको भन्दा अब्बल प्रगति गरेर देखाउन सक्छौं र देखाउनु पर्छ। यसको आधार आवश्यकता चाहिँ सरकारको सवल संस्कारमा भर पर्छ। संसारमा कुनै सिद्घान्त स्वतः खराब वा असल हुदैनन्। सिद्घान्त र विचार अमुक अनि अमूर्त पक्ष हुन्। त्यसको प्रायोगिक कौशलता मुख्य आकर्षण हो। अति अनुकरणीय अनि नागरिकको हितकारी भनेर विश्वव्यापी रूपमा बुझिँदै आएको प्रजातन्त्र पनि थुपै्र देशमा असफल छ। पश्चिमाहरूले अहितकारी तथा अलोकप्रिय भनेर गिज्याउने कम्युनिष्ट शासन पनि केही देशमा सफल नै छ। महामहिम राष्ट्रपति सीको नेतृत्वमा महाशक्ति भएर उदाउँदै छिमेकी मित्रराष्ट्र चीनले विश्व तरंगित बनाउँदै छ। पछिल्लो पटक सिप्लोमेसी र सिमोक्रेसी नामक विचारधारा चर्चामा आउँदैछन्। उसको आक्रमक उदयका कारण नयाँ विश्वसंरचना कायम हँुदैछ। सरकारको सबल संस्कारको कारण यो सफलता हासिल भएको देखिन्छ। अब सरकारलाई राजनीतिक कुराहरूमा अल्मलिनु पर्ने बाध्यता छैन। देशको अग्रगामी र नागरिक अपेक्षित विकासका खास सवालहरूमा ठोस पहल गर्नुमात्र बाँकी छ। विख्यात चिन्तक जोसेफ एस नाईकृत सार्प पावरको पछिल्लो अवधारणालाई सरकारले आफनो क्षमताले भ्याएसम्म उपयोग गर्नुपर्छ। क्षमताको प्रशोधन र प्रवर्द्धन अपेक्षित संस्कारलाई सार्थक बनाउन कर्मचारीतन्त्रमा व्यापक सुदृढीकरण आवश्यक छ। सरकारका सबै कार्यक्रमलाई नागरिकसम्म पुर्याउने माध्यम कर्मचारीतन्त्र नै हो। नागरिकले सरकार कामकाजी भएनभएको कुरा सरकारका सदस्यलाई भेटेर निर्धारण गर्ने होइन। सरकारी वा सार्वजनिक सेवासुविधा लिने क्रममा कर्मचारीले प्रवाह गर्ने सेवाको चुस्तता अनि गुणस्तरका आधारमा नागरिकको सरकारप्रतिको विचार निर्माण हुन्छ। कार्यलयमा हुने अनुपस्थिति, लापरबाही, काममा ढिलासुस्ती, सहजीकरणभन्दा बेवास्ताको प्रवृत्ति अनि नजराना माग्ने आदतले बेइजती चाहिँ सरकारको हुन्छ। सरकारी सेवा चुस्तदुरुस्त भएमा सरकारमाथिको आधा आरोप र विकर्षण स्वतः समाप्त हुन्छ। धेरै नागरिकको माया जित्ने कडी बन्छ। सुशासन यहीँबाट थालनी हुन्छ। स्वीजरल्याण्ड, फिनल्याण्ड लगायत केही देशहरूले कम्तिमा निश्चित संख्यामा मानिसले उठाएको चासोलाई संसद्मा सार्वजनिक बहसको विषय बनाउँछन्। हाम्रोमा पनि नागरिकका गुनासा र सुझावहरूलाई यथोचित रूपमा सुनिनुपर्छ अनि त्यसले सरकारको निर्णय प्रकृयामा महत्व राख्नुपर्छ। विकासका प्रस्ट योजना दिएर नागरिकसँग पनि सहयोग माग्नुपर्छ। वास्तवमा नै सरकारले आमहितमा काम गर्न लागेमा नागरिकबाट श्रम वा पुँजी वा दुवैको प्रशस्त सहयोग आउँछ। केही देशमा सडकमा गुडेको सवारी बिग्रिए सरकारले त्यसको जिम्मेवारी लिन्छ। थाइल्यान्डमा अस्पतालले लापरवाही गरेमा बिरामीलाई क्षतिपूर्ति दिनुपर्छ। त्यसर्थ, नागरिक स्वतस्फूर्त सम्बन्धित क्षेत्रका कर बडो रहरले बुझाउँछन्। केही देशहरूले विकासका हरेक परियोजनामा नागरिकको अनिवार्य सहभागिता गराउँछन्। यसले योजनामा अपनत्व महसुस हुन्छ, नागरिक निरीक्षण र सरोकार बढ्छ। काम राम्रो हुन्छ, सबैले उत्साही सहभागिता जनाउँछन्। त्यसैले, विकास आयोजनामा लगानीको आवश्यकता दाता होइनन्, वातावरण हो भन्ने बुझ्नुपर्छ। देश विकासका लागि प्रशासनिक सामाजिक आचरण र मानवीय नैतिक मूल्यमान्यता पुनर्जागरणमा सघन ध्यान दिनुपर्छ। आत्मनिर्भर आर्थिक विकास त पहिलो सर्त हँुदै हो। पूर्वाधारको विस्तार र व्यापक सुदृढीकरण उत्तिकै आवश्यक छ। यी तीन पक्षलाई सबै तहका सरकारले एउटै र अन्तिम लक्ष्य मान्नुपर्छ। संघीय सरकारले अलौकिक संयोजन तथा नेतृत्व कौशल प्रर्दशन गर्नुपर्छ। विज्ञ, काबिल तथा अनुभवी व्यक्तिहरूको सहयोगमा तीनवटै पक्षको बृहत् तत्कालीन र दीर्घकालीन कार्ययोजनाको सूची बनाउनुपर्छ। हरेक क्षेत्रको विकासको तत्कालीन र दीर्घकालीन मोडल बन्नुपर्छ। नियुक्तिमा क्षमतावान्हरूलाई अगाडि ल्याउँदा अनुपम कार्यसम्पादन साथै सरकारमाथि नागरिक भरोसासमेत बढोत्तरी हुन्छ। नागरिकलाई देशको सम्मानमा अनुग्रहित राख्न भारतमा सिनेमा हलमा राष्ट्रिय गान बजाइन्छ। चीनमा एकअर्काबीच र अरूसँग देश तथा नेतृत्वको विरोधमा नकारात्मक वार्तालापलाई रुचाइँदैन। कतिपय देशमा आफ्नो क्षेत्रभित्रको बाटो र सार्वजनिक स्थानको सुधार तथा संरक्षण सम्बन्धित समाज स्वयंले गर्छ। विश्वका कुनै समाजमा बच्चालाई खेलौनाचाहिँ गहकमात्र किनिन्छ। बच्चाले एक्लै खेलौना उठाउन सक्दैन र साथी बोलाउँछ। त्यसैले समूहमा काम गर्न सिक्छ भन्ने मान्यता राखिन्छ। सामाजिक आचारण निर्माण गर्न यस्ता ससाना कुराहरू पनि अधिक हितकारी हुन्छन्। खानपान, रहनसहनदेखि व्यवहारका हरेक पक्षमा हाम्रा थुपै्र परम्परामा विशाल र विराट मौलिकता अनि वैज्ञानिकता छ, तिनीहरूको पुनर्जारण गरिनुपर्छ। रोजगारी निर्माण, गरिबी निराकरण र नागरिकको सामाजिक सुरक्षा बढोत्तरीमा असफल भएकै कारण थुप्रै देशमा प्रजातन्त्र असफल भएको देखिन्छ। प्रसिद्घ पुस्तक डेमोक्रेसी : द गड द्याट फेल्डका लेखक ह्यान ह्यामर हिप्सले यस्ता प्रशस्त उदाहरण दिन्छन्। हाम्रो समस्या पनि यही हो। विकासका गतिविधिले दु्रततर यात्रा नगरुञ्जेल राजनीतिक र प्रशासनिक गतिविधिहरूले मात्र सरकारको सफलता र देशको प्रगति सम्भव रहँदैन। तसर्थ, समाजका हरेक क्षेत्रहरूमा तत्कालिन सुधार अनि दीर्घकालीन विकासका योजना आउनुपर्छ। बेरोजगारी, गरिबी, अन्याय, अत्याचार, दण्डहीनता, भ्रष्ट्राचार, मुल्यवृद्घिमाथि सरकार निर्मम बन्नुपर्छ। न्याय, संगति, सभ्यता र सुशासन प्रत्याभूत हुनुपर्छ। शिक्षा, स्वास्थ्य, रोजगारी र आवास कम्तिमा सरकारको दायित्व बन्ने गरी कार्यक्रम दिनुपर्छ। शासन वा कार्यकारीका नामसँग नागरिकको कुनै आकर्षण वा विकर्षण रहँदैन। नागरिकको मुख्य आशक्ति भनेको व्यवस्था वा कार्यकारीको कामसँग हुन्छ। अभ्यास गर्ने हो भने थुप्रै परिवर्तन गर्न सकिन्छ। हरेक आयोजना सम्पन्न नै नहोला तर यथोचित प्रगति र विकास देखिनुपर्छ। पछिल्लो २० वर्षमा थाइल्यान्ड, भियतनाम, मकाउ, जापान, दक्षिण कोरिया, कुवेत, कतार, हङकङ, सिंगापुर लगायतका देशले गरेको आर्थिक प्रगतिलाई हामीले साम्भाव्य अनुकरण गर्नुपर्छ। पछिल्ला अनुसन्धान तथा विश्व उदाहरणले हामीले वौद्ध तिर्थाटनलाई आक्रमक हिसाबमा विस्तार गर्नसके १० वर्षमा मध्यम स्तरको विकासोन्मुख देश हुने बताउँछ। प्रत्येक वर्ष झन्डै ३ करोड बौद्ध धर्मालम्बी मानिस नेपाल आउन चाहेको देखिन्छ। जलविद्युत् अर्को क्षमता हो, हामीसँग शताब्दी बढी पुग्ने बहुमूल्य खनिजहरू छन्। जीवन निर्वाहकेन्द्रित, व्यापारकेन्द्रित र सामाजिक आचारण सुधारकेन्द्रित लक्ष्यहरू तोकेरै हरेकमा कम्तिमा तीन दर्जन आक्रमक कार्यक्रम ल्याउनुपर्छ। देशको शिक्षा भयावह छ। हामी विदेशीलाई सस्तो कामदार उपलब्ध गराउने कारखाना बन्दैछांै। पढेका र दक्ष भनिएका मानसिक श्रम गर्नेहरू सम्पन्न देशलाई अनि शारीरिक श्रम गर्ने जति खाडीलाई पठाएर समृद्घिको आशा गर्नु गलत हुन्छ। पैसाको हिनामिनामात्र भ्रष्ट्राचार होइन, भ्रष्ट आचरण हुनु पनि भ्रष्ट्राचार हो। उक्त भ्रष्ट आचरणको संस्कार पूरै फेरिनुपर्छ। नर्वे, डेनमार्क, स्वीडेन लगायत शून्य भ्रष्ट्राचार हुने देशमा गनिन्छन्। उनीहरूले विद्युतीय प्रजातन्त्र (डिजिटल डेमोक्रेसी)ले विशाल परिवर्तनहरू गराए। सामरिक संसारबाट हरेक राम्रा कुरा सिक्दै हाम्रो मौलिकता सुहाउने गरी ती विकास तथा परिवर्तनका आयामहरूको अभ्यास गर्नुपर्छ। सरकार नै यसको मुख्य सर्जक हो, नागरिक विश्वासिला सारथी बन्नुपर्छ। सरकारको असफलताले केवल सरकारलाई मात्र होइन, संघीयतासँगै गणतन्त्रकोे पनि असफलता देखाउँछ। तसर्थ यो सरकारलाई बिगतका अन्य सरकार जस्तो असफल भए पनि हुने सुविधा छैन। संसद्बाट सरकार बदलियो, अब सरकारले आफ्नो संस्कार बदल्नुपर्छ। सवल र समृद्घ देश बनाउन ठोस पहल गर्नुपर्छ। शासन वा कार्यकारीका नामसँग नागरिकको कुनै आकर्षण वा विकर्षण रहँदैन। नागरिकको मुख्य आशत्तिा भनेको व्यवस्था वा कार्यकारीको कामसँग हुन्छ। अभ्यास गर्ने हो भने थुप्रै परिवर्तन गर्न सकिन्छ।"
विराटनगरलाई हराउँदै लुम्बिनी नेपाल टी २० को प्ले अफमा,"काठमाडौं : लुम्बिनी अल स्टार्सले नेपाल टी२० लिगमा विराटनगर सुपर किङ्ग्सलाई १२ रनले पराजित गरेको छ। जितसँगै सुरुआती सातमध्ये ६ खेलमा जित निकालेको लुम्बिनी प्ले अफमा पुग्ने पहिलो टिम बनेको हो। त्रिवि क्रिकेट मैदानमा टस जितेर ब्याटिङ थालेको लुम्बिनीले ९ विकेटको क्षतिमा एक सय २२ को योगफल खडा गरेको थियो। जवाफी ब्याटिङमा उत्रिएको विराटनगरले १९३ ओभरमा सबै विकेट गुमाएर एक सय १० रन मात्रै बनाउन सक्यो। विराटनगरका लागि ओपनर अर्जुन साउदले ४१ तथा विवेक यादवले १९ रनबाहेक अन्य ब्याटरले उल्लेख्य प्रदर्शन गर्न सकेनन्। बलिङतर्फ लुम्बिनीका लागि ह्यारी टेक्टर, शाड्ली भान स्कालक्यक र तिलक भण्डारीले दुईदुई विकेट लिए। त्यसबाहेक दीपेन्द्रसिंह ऐरी, हरमित सिंह र किशोर महतोले एकएक विकेट लिए। पहिलो इनिङमा लुम्बिनीका लािग दीपेन्द्रले ४२ बलमा ६ चौकासहित अविजित ५० रनको अर्धशतकीय इनिङ खेलेका थिए। त्यसबाहेक अन्य ब्याटरको प्रदर्शन उल्लेख्य थिएन। विराटनगरका लागि नन्दन यादव, सूर्य तामाङ र विवेक यादवले दुईदुई विकेट लिए। त्यसबाहेक राज ननन र किओन जोसेफले एकएक विकेट लिएका थिए। जितसँगै सात खेलबाट १२ अंक जोडेको लुम्बिनी शीर्ष स्थानमा छ। पराजित विराटनगर ६ खेलबाट चार अंक जोडेर पाँचौं स्थानमा छ।"
सविनालाई स्वर्ण,"काठमाडौं : यू१० छात्रातर्फ पीए नेपालकी ज्ञानु रोकाय र इशानी ब्लोनले पहिलो स्थान हात पारे। यस्तै माइती नेपालकी अञ्जिता तामाङ र क्रिस्टिना तामाङले रजत, माइती नेपालका डोल्मा तामाङ, दुर्गा तिमिल्सना, ईसीडीसीका सिमना तामाङ र शोभा डोल्मा तामाङले कांस्य पदक जिते। यू१० छात्रमा पीए नेपालका डोनाल रोकाय, चिराग सिंह र रौनाङ्ज्यू देवानले क्रमशः स्वर्ण, रजत र कांस्य जिते। छात्राको १०१२ वर्षको उमेर समूहमा पीए नेपालका सनिशा तामाङ पहिलो, माइती नेपालकी दीपिशा गन्दर्भ दोस्रो तथा पीए नेपालकी दुर्गा तामाङ र ईसीडीसीकी भगवती जैशी तेस्रो भए। यही उमेर समूहको छात्रतर्फ पीए नेपालका अधि परियारले स्वर्ण, पीए नेपालकै प्रतीक कार्कीले रजत, पीए नेपालकै राजेश रोकाय र रोहन मण्डलले कांस्य पदक हात पारे। छात्राको १२१४ वर्षको उमेर समूहमा माइती नेपालकीयुना भुजेल पहिलो, माइती नेपालकै बिनिसा महर्जन दोस्रो तथा माइती नेपालकी भीममाया तामाङ र ईसीडीसीकी लक्ष्मी रोकाय तेस्रो भए। यही समूहको छात्रमा पीए नेपालका इशान ब्लोन, रोशन मण्डल र सागर तामाङले पहिलो, दोस्रो र तेस्रोस्थान हात पारे। छात्राको १४१७ वर्ष उमेर समूहमा माइती नेपालकी सलिना श्रेष्ठ पहिलो, माइती नेपालकै शिक्षा ढकाल दोस्रो एवं माइती नेपालकै पूजा गुरुङ र अनिसा तामाङ तेस्रो भए। छात्रतर्फ पीए नेपालका सोनम तामाङ, अमृत लामा र सुविन्द्र राना मगरले क्रमशः पहिलो, दोस्रो र तेस्रो स्थान हात पारे। विजेतालाई बागमती प्रदेशसभा सदस्य मीनकृष्ण महर्जन, नेपाल तेक्वान्दो संघका उपाध्यक्ष भानबहादुर चन्द र महासचिव दीपराज गुरुङलगायतले पुरस्कार प्रदान गरेका थिए। विश्व तेक्वान्दो महासंघको नीति तथा कार्यक्रम अनुसार नेपाल तेक्वान्दो संघले केयर्स च्याम्पियनसिप आयोजना गर्दै आएको हो। च्याम्पियनसिपको यो चौथो कार्यक्रम हो। यस वर्ष यो कार्यक्रममा दुई सय खेलाडी समावेश गरिएको नेपाल तेक्वान्दो महासंघका महासचिव दीपराज गुरुङले जानकारी दिए।"
काठमाडौंसँग ९० रनले हार्यो जनकपुर,"काठमाडौं : अविनाश बोहराको चार विकेटप्रेरित काठमाडौं नाइट्सले नेपाल टी २० लिगमा आइतबार जकपुर रोयल्सलाई ९० रनले परातिज गरेको छ। त्रिवि क्रिकेट मैदानमा टस हारेर ब्याटिङ थालेको काठमाडौंले ६ विकेटको क्षतिमा एक सय ८० रनको योगफल खडा गरेको थियो। दोस्रो इनिङमा एक सय ८१ रनको लक्ष्य पछ्याएको जकपुरले १९१ ओभरमा सबै विकेट गुमाएर ९० रन मात्रै बनाउन सक्यो। जकपुरका लागि शारफुद्दिन असरफले ३७ रनबाहेक अन्य ब्याटरले उल्लेख्य प्रदर्शन गर्न सकेनन्। काठमाडौंका लागि अविनाशले ३१ ओभरमा १३ रन खर्चिएर सर्वाधिक चार विकेट लिए। अज्मतुल्लाह ओमारजाईले दुई तथा कमल ऐरी, अनिल खरेल र बासिर अहमदले एकएक विकेट लिए। पहिलो इनिङमा काठमाडौंका लागि सुनम गौतमले ४७ बलमा चार चौका र चार छक्कासहित ६२ रनको अर्धशतकीय इनिङ खेलेका थिए। यस्तै, रायन बर्ल ४० बलमा ६१ रन जोडेर अविजित रहे। एलेक्स ब्लेकले २० रनको योगदान गरेका थिए। बलिङतर्फ जनकपुरका लागि जितेन्द्र मुखियाले सर्वाधिक तीन तथा शारफुद्दिन र ट्रेभोन ग्रिफिथले एकएक विकेट लिए। जितसँगै ५ खेलबाट ६ अंक जोडेको काठमाडौं लिग तालिकाको तेस्रो स्थानमा उक्लिएको छ। जनकपुर ६ खेलबाट आठ अंकसहित दोस्रो स्थानमा छ। आइतबार नै हुने दोस्रो खेलमा लुम्बिनी अल स्टार्स र विराटनगर सुपर किङ्ग्स भिड्दै छन्।"
प्री ओपन सेसनमा नेप्से परिसूचक ८१७ अंकले बढ्यो,काठमाडौं : प्री ओपन सेसनमा नेप्से परिसूचक ८१७ अंकले वृद्धि भएको छ। नेप्से ८१७ अंकले बढेर २०३७२० विन्दुमा पुगेको छ यो सेसनमा २४ स्टकको सेयर कारोबार भएको छ। जसमध्ये २१ को मूल्य बढ्यो भने २ को घट्यो। बाँकी १ स्टकको मूल्य स्थिर रह्यो। प्री ओपन सेसनमा २२३८ कित्ता सेयर ११ लाख ७५ हजार ६२२ रुपैयाँमा खरिदबिक्री भयो।
"सेयर बजारमा ४ अर्बको कारोबार,नेप्से परिसूचक १७ अंकले बढ्यो","काठमाडौं : सेयर कारोबार साताको पहिलो दिन आइतबार ४ अर्ब बढिको कारोबार भएको छ। यसदिन नेप्से परिसूचक १७२४ अंकले बढेर २०४६२४ विन्दुमा पुगेको छ। सेन्सेटिभ इण्डेक्स २७१ अंकले वृद्धि भएर ३९४०१ विन्दुमा अडिएको छ। पछिल्लो समय नेप्से परिसूचक उकालो लागेसँगै सेयर कारोबार पनि बढ्दै गएको छ। यसदिन २६१ कम्पनीको १ करोड ८ लाख ८० हजार ९०४ कम्पनीको ४ अर्ब ४ करोड ८८ लाख ७९ हजार ५१० रुपैयाँमा खरिदबिक्री भयो। पाँच कम्पनीको सेयर मूल्यमा सकारात्मक सर्किट लाग्यो। सिर्जनशील लघुवित्त वित्तीय,खप्तड लघुवित्त वित्तीय,धवलागिरि लघुवित्त वित्तीय,अजोड इन्स्योरेन्स र प्रभु लाइफ इन्स्योरेन्सको सेयर मूल्यमा सकारात्मक सर्किट लागेको हो। कारोबार रकमका आधारमा नविल बैंकक शीर्षस्थानमा रह्यो। सो बैंकको २२ करोड ५७ लाख मूल्य बराबरको सेयर कारोबार भयो। यस्तै नेपाल दूरसंचार कम्पनी १९ करोड बढि मूल्यको कारोबार गरी दोस्रो स्थानमा रह्यो। कारोबारमा आएका १३ उपसमूहमध्ये ११ को सूचक बढ्यो भने २ को घट्यो। विकास बैंक र फाइनान्स उपसमूहबाहेक अन्य ११ उपसमूहको सूचक बढेको हो।"
पोखरा अन्तर्राष्ट्रिय विमानस्थल उद्घाटन आज,"पोखरा : पोखरा अन्तर्राष्ट्रिय विमानस्थल प्रधानमन्त्री पुष्पकमल दाहालले अंग्रेजी नयाँ वर्षमा आइतबार उद्घाटन गर्दै छन्। नयाँ अन्तर्राष्ट्रिय विमानस्थल नियमित सञ्चालन र उद्घाटनका लागि सबै तयारी पूरा भएको पोखरा अन्तर्राष्ट्रिय विमानस्थल प्रमुख बिक्रम गौतमले बताए। विमानस्थल सञ्चालनमा आए पनि अन्तर्राष्ट्रिय उडान कहिलेबाट सुरु हुने हो भन्ने यकिन नभएको गौतमले बताए। आन्तरिक उडान भने आइतबारदेखि सुरु हुने छ। अन्तर्राष्ट्रिय उडानका लागि बुद्ध एयरले भारतका विभिन्न सहरमा उडान भर्न भारत सरकारसँग अनुमति मागेपनि अहिलेसम्म त्यसको रेस्पोन्स नआएको गौतमले जानकारी दिए। योसँगै उद्घाटनका दिन पोखराबनारसपोखरा उडान गर्ने बुद्धको योजना पुरा हुन सकेन। अन्तर्राष्ट्रिय उडानका लागि थाई स्माइल, जजीरालगायतले चासो राखेर कुराकानी गरिरहेको नागरिक उड्डयन प्राधिकरणले जनाएको छ। छिट्टै पोखराबाट अन्तर्राष्ट्रिय उडान हुने गौतमले बताए। उद्घाटन समारोहमा कार्यक्रम नागरिक उड्डयन प्राधिकरणले गर्ने तथा जनसहभागिता र प्रचारप्रसारको जिम्मा पोखरा महानगरपालिकाले लिएको महानगर प्रमुख धनराज आचार्यले बताए। करिब पाँच दशकदेखिको पोखरेलीको अन्तर्राष्ट्रिय विमानस्थल सञ्चालन हुनुपर्ने सपना पुरा भएको दिनलाई विशेष बनाउन महानगरले सार्वजनिक बिदा दिने भएको छ । कार्यक्रममा विमानस्थल निर्माणका लागि सुरुवाती चरणमा जमिन अधिग्रहण गर्न महत्वपूर्ण भूमिका खेलेका विमानस्थल निर्माणका परिकल्पनाकार तत्कालीन गण्डकी अञ्चलका अञ्चलाधीश शंकरराज पाठकलाई रथारोहणसहित नागरिक अभिनन्दन गरिने मेयर आचार्यले जानकारी दिए। पोखरा अन्तर्राष्ट्रिय विमानस्थल सञ्चालनको तयारी पोखरा क्षेत्रीय अन्तर्राष्ट्रिय विमानस्थलमा प्रदर्शन उडान सफल पोखरा अन्तर्राष्ट्रिय विमानस्थलमा परीक्षण उडान उहिले गिद्ध रम्थे, अहिले जहाज बस्छन्"
कुखुराका खोर धमाधम खाली,"चितवन : कुखुरा व्यवसायबाट फाइदा हुन छोडेपछि किसानले कुखुरा पाल्न छोडेका छन्। व्यवसायबाट फाइदाको साटो उल्टै नोक्सानी हुन थालेपछि यो व्यवसायबाट किसान पलायन हुन थालेका छन्। कुखुराका खोर धमाधम खाली हुँदैछन्। पुराना कुखुरापालकमध्ये ७० प्रतिशतले यो व्यवसाय छोडिसकेका छन्। लगानी जोगाउने आसमा अडिन बाध्य ठूला उत्पादकले मात्रै धानेका छन्। आधाभन्दा बढी व्यवसाय बन्द हुने अवस्थामा छन्। लागत खर्च पनि नउठ्ने अवस्था छ, नेपाल ह्याचरी उद्योग महासंघका निवर्तमान अध्यक्ष टीका पोखरेलले भने, त्यसैले धेरै खोर खाली भएका छन्। लागत बढी छ, नाफा छैन। त्यसमा पनि बैंकले ऋण नदिएपछि पलायन हुने अवस्था आएको छ। मुलुकमा ३ सय ४८ ह्याचरीमध्ये २ सय चलेका छन्, त्यो पनि मुस्किलले। बैंकको ऋणमा जबरजस्ती सञ्चालन गरेका छन्। बोइलर कुखुरा पाल्ने किसान ६० प्रतिशतले घटेका छन्। लेयर्स कुखुरापालन गरिएको ७० प्रतिशत खोर बन्द छन्। कुखुराको चल्ला उत्पादन गर्ने ह्याचारीबाट हरेक साता ४५ लाख बोइलर चल्ला फार्ममा जान्थ्यो। अहिले २५ लाखमा झरेको छ। तीन लाखको संख्यामा बिक्री हुने लेयर्स अहिले मुस्किलले ७० हजार मात्रै बिक्री हुने गरेको व्यवसायीले बताए। कुखुरा व्यवसायी धराशायी बन्ने अवस्थामा पुगेको नेपाल ह्याचरी उद्योग महासंघका निवर्तमान अध्यक्ष पोखरेलले बताए। पोल्ट्री क्षेत्रमा भएको १ खर्ब ६० करोडको लगानी जोखिममा छ। लागत बढ्यो तर बिक्री भएन। व्यवसाय धरासायी बनेपछि उनीहरू चिन्तित छन्। बैंकले मनपरी ब्याज लिने गरेको आरोप पोल्ट्री व्यवसायी महासंघका अध्यक्ष गुणचन्द्र विष्टले बताए। अण्डा बेचेर दाना खुवाउन सक्ने अवस्था छैन। दाना उधारो पाइँदैन। दाना खुवाउने पैसा छैन। हामीले आजीवन घाटा खाएर सस्तो खुवाउन पर्ने ?, विष्टले भने, आपत पर्दा कसैले हेरेको छैन। राज्यले समेत नीतिगत रूपमा केही गरेको छैन। पोल्ट्रीमा गिरावट आँउदा दानाको खपत ३० प्रतिशतले कमी आएको छ। आधाभन्दा बढी बन्द हुने अवस्थामा पुगेका छन्। तर, राज्यबाट कुनै पनि आधार नपाएको व्यवसायीको गुनासो छ। नेपाल अण्डा उत्पादक संघका पूर्वअध्यक्ष त्रिलोचन कँडेलले उत्पादन क्षमता बढाउन नसकेको बताए। राज्यले बजार प्रवद्र्धन नगर्दा मनलाग्दी भएको कारण व्यवसाय धरापमा परेको बताउँछन्। गर या मरको अवस्थामा व्यवसायी छन्, कँडेलले भने, राज्यको ध्यान उत्पादन क्षमता बढाउनेतर्फ गएन। त्यही कारण हजारौं खोर धमाधम खाली हुने अवस्थामा पुगेका छन्। बर्डफ्लु र कोरोना भाइरसको संक्रमणपछिको लकडाउनले पोल्ट्री क्षेत्रमा नराम्रो असर पयो। उत्पादन लागतभन्दा पनि कम मूल्यमा व्यवसायीले अण्डा र कुखुरा बिक्री गर्न बाध्य छन्। पोल्ट्रीमा जोडिएका किसान निक्कै ठूलो संकटमा छन्। आत्मनिर्भर घोषणा गरे पनि राज्यले त्यसअनुसार सुविधा नदिएको गुनासो उनको छ। यही अवस्था रहे हामी त २०८० सालसम्म पनि व्यवसाय पुग्दैन कि भन्ने लागेको छ, नेपाल लेयर्स कुखुरापालक संघका अध्यक्ष विनोद पोखरेलले भने, राज्यलाई कर बुझाउँछौं आजसम्म राज्यले पोल्ट्री व्यवसायलाई केही गरेको छैन। लेयर्स चल्ला उत्पादन गर्ने ह्याचरी बन्द भएका छन्। १४ वटा ह्याचरीमध्ये दुइटा मात्रै सञ्चालनमा छन्। उत्पादन गरिएको चल्ला लागत मूल्यभन्दा कममा बेच्न बाध्य छन्। १ सय २० रुपैयाँ लागत रहेको लेयर्सको चल्ला ३५ रुपैयाँमा बेच्न मुस्किल भएको व्यवसायी बताउँछन्। ६५ रुपैयाँ लागत रहेको बोइलर चल्ला बढीमा २५ रुपैयाँमा बिक्री हुने गरेको छ। बैंकले ऋण लगानी नगर्दा व्यवसायी मारमा परेका छन्। चल्ला बेच्नु भनेको फाल्नु सरह भएको नेपाल कुखुरा व्यवसायी महासंघका अध्यक्ष राजेन्द्र लामिछानेले बताए। बिक्री नहुनुको कारण बैंकले पूर्ण लगानी नगर्नु हो। १५ प्रतिशत ब्याजमा कसरी व्यवसाय हुन्छ ?, उनले भने, ताला साँचो बैंकलाई बुझाउन पर्ने अवस्था आएको छ। उत्पादक, औषधि व्यवसायी, ह्याचरी, दाना, सप्लायर्स, मासु व्यवसायीसमेत प्रभावित छन्। बागमती प्रदेशको कृषि तथा पशुपन्छी विकास मन्त्रालयका सचिव शरणकुमार पाण्डेले नीतिगत रूपमा सुधार गर्न खोजेको बताए। हामीले नीतिगत रूपमै सुधारको योजना तयार गरेका छौं, उनले भने, पुस महिनाभित्रै बिक्री वितरणलाई अनुगमन नै गरेर सुरु गर्ने योजना छ। चितवनलाई पोल्ट्रीको राजधानीको रूपमा चर्चा गरिन्छ। मासु, अण्डा, दाना र चल्लामा नेपाल आत्मनिर्भर छ। व्यवसायीले २३ वर्षखघि दाबी गर्दै आएका थिए। सरकारले तीन वर्षअघि मात्रै आतमनिर्भर घोषणा गरेको हो। सरकारले प्रत्येक पुस १७ गते पोल्ट्री मनाउँछ।"
सुनको मूल्य प्रतितोला १ लाख १ हजार ७ सय पुग्यो,"काठमाडौं : नेपाली बजारमा सुनको मूल्य बढेको छ। नेपाली सुनचाँदी बजारमा आज छापावाल सुनको मूल्य प्रतितोला १ लाख १ हजार ७ सय रुपैयाँ तोकेको छ। आज सुनको मूल्य प्रतितोला ३ सय रुपैयाँले बढेको हो। अघिल्लो कारोबारको अन्तिम दिन शुक्रबार प्रतितोला सुन १ लाख १ हजार चार सयमा कारोबार भएको थियो। अन्तर्राष्ट्रिय बजारमा हुने सुन तथा चाँदीको कारोबार मूल्यका आधारमा नेपाली बजारमा दैनिक सुन तथा चाँदीका मूल्य तोकिने गर्छ। नेपाल सुनचाँदी व्यवसायी महासंघका अनुसार तेजाबी सुनको मूल्य प्रतितोला १ लाख १ हजार २ सय पुगेको छ । त्यस्तै, आज चाँदीको मूल्य पनि बढेको छ। तोलामा ५ रुपैयाँले बढेर प्रतितोला १ हजार ४ सय पुगेको महासंघले जनाएको छ।"
५१ प्रतिशतले रिकभर भयो पर्यटन आगमन,काठमाडौं : कोरोना महामारी सुरु हुनुभन्दा अघिको तुलनामा नेपाल भित्रिने पर्यटकको सङ्ख्या ५१ दशमलव २९ प्रतिशतले रिकभर भएको छ। नेपाल पर्यटन बोर्डले उपलब्ध गराएको तथ्यांकअनुसार एक वर्षमा छ लाख १४ हजार एक सय ४८ विदेशी पर्यटक भित्रिएका छन्। जुन सन् २०२१ को तुलनामा तीन सय नौ दशमलव ७५ प्रतिशतले बढी हो भने सन् २०२० को तुलनामा एक सय ६६ दशमलव ९२ प्रतिशतले बढी हो। सन् २०२० को सुरुवातमै विश्वव्यापी कोरोना महामारीको सङ्क्रमणका कारण दुई वर्ष उल्लेख्य रूपमा घटेको पर्यटनको सङ्ख्या सन् २०२२ मा भने बढेको हो। सरकारले सन् २०१९ को तुलनामा ७५ प्रतिशतले पर्यटकको सङ्ख्या रिकभर गर्ने लक्ष्य लिए पनि ५१ दशमलव २९ प्रतिशत रिकभर भएको छ। संस्कृति पर्यटन तथा नागरिक उड्डयन मन्त्रालयका सचिव सुरेश अधिकारीले सरकारले सन् २०२३ मा १० लाख पर्यटक भित्र्याउने र सन् २०३३ सम्ममा वार्षिक ३५ लाख पर्यटक ल्याउने लक्ष्य लिएको बताए। सरकारले सन् २०२३३३ को अवधिलाई नेपाल भ्रमण दशकका रूपमा मनाउने गरी कार्यक्रम अघि बढाएको छ।
"अरू आयात घट्यो, सुन बढ्यो","काठमाडौं : प्रतिबन्धका कारण अधिकांश वस्तुको आयात घट्दा सुनको भने बढेको छ। चालू आर्थिक वर्षको पाँच महिनामा अघिल्लो आवको सोही अवधिको तुलनामा एकतिहाइ बढी मूल्यको सुन भित्रिएको हो। भन्सार विभागको तथ्यांकअनुसार साउनदेखि मंसिरसम्म २६ अर्ब ४४ करोड ४५ लाख २५ हजार रुपैयाँबराबरको आयात भएको छ। गत आवमा सोही अवधिमा १९ अर्ब ६६ करोड १४ लाख २१ हजार रुपैयाँको मात्र भित्रिएको थियो। अर्थात् यसपटकको आयात ३४५ प्रतिशत बढी मूल्यको हो। यो मूल्य कच्चा सुनको हो। व्यक्तिगत रूपमा ल्याइएका गहना जोड्दा ३६ प्रतिशतले बढेको छ। तथ्यांकअनुसार पाँच महिनामा ९६ करोड ४७ लाख रुपैयाँको गहना ल्याइएको छ। जबकि गत आवमा सोही अवधिमा ५१ करोड २ लाख रुपैयाँको मात्र आयात भएको थियो। बैंकहरूले दैनिक १० किलो मात्र कच्चा सुन आयात गर्न पाउँछन्। व्यवसायीले आफूलाई आवश्यक सुन कोटाअनुसार बैंकबाट किन्ने गरेका छन्। सरकारले गाडीलगायत विलासिताकासहित अत्यावश्यकभन्दा बाहिरका वस्तु आयातमा रोक लगाएको पर्सिपल्ट वैशाख १६ गते नेपाल राष्ट्र बैंकले सुनको दैनिक कोटा घटाएको थियो। त्यसअघि सिजनका बेला २५ किलो र अन्य बेला २० किलो ल्याउन पाउने व्यवस्था थियो। सरकारले कोटा घटाए पनि आयातमार्फत बिदेसिने मुद्रा भने बढेको हो। आयात मूल्य बढे पनि सुनको परिमाण भने बढेको छैन। चालू आवको पहिलो पाँच महिनामा १ हजार ७ सय ५९ किलो कच्चा सुन र १६ किलो गहना आयात भएको छ। गत आवको पहिलो पाँच महिनामा २ हजार ८ सय ४५ किलो सुन आयात हुँदा ८६ किलो सुनका गहना नेपाल भित्रिएका थिए। किन बढ्यो सुनको आयात मूल्य ? दैनिक आयात कोटा आधा बनाउँदा पनि विदेशी मुद्रा दोहन हुने क्रम नरोकिनुको मुख्य कारण हुन्, अन्तर्राष्ट्रिय बजारमा सुनको मूल्य बढ्नु र नेपाली मुद्रा कमजोर बन्नु। तथ्यांकमा आयात बढेको देखिए पनि परिमाण भने घटेको बताउँछन् नेपाल सुनचाँदी व्यवसायी महासंघका अध्यक्ष मणिकरत्न शाक्य। नेपाल राष्ट्र बैंकले वैशाख १६ गते सुन आयातको कोटा आधा बनाएपछि स्थानीय बजारको माग धान्नै नसक्ने परिस्थिति सिर्जना भएको छ, अध्यक्ष शाक्यले अन्नपूर्ण पोस्ट्सँग भने, दैनिक २० किलो सुन आयात हुने गरेकामा अहिले १० किलो मात्र आयात हुने गरेको छ। उनका अनुसार व्यवसायीले बैंकबाट सुन किन्ने गरे पनि त्यसका अलवा व्यक्तिगत रूपमा गरगहना पनि विदेशबाट ल्याइने गरेको छ। अहिले आयात बढी देखिनुको अर्थ सुन महँगो बनेको छ भन्ने प्रमाण हो, शाक्यले भने, यस्तै नेपाली मुद्रा कमजोर बन्दा आयात बढी देखिएको छ। अन्तर्राष्ट्रिय बजारमा २ महिनाअघि सुनको मूल्य प्रतिऔंस १६ देखि १७ सय अमेरिकी डलर थियो। अघिल्लो आवको पहिलो पाँच महिनामा पनि प्रतिऔंस १५ सयदेखि १७ सय डलरको बीचमा थियो। अहिले दुई महिनामै सुनको मूल्य प्रतिऔंस १८ सय डलर नाघेको छ। एक औंसमा २४३ तोला हुन्छ। विभागको तथ्यांकअनुसार चालू आवको पहिलो तीन महिनामा साढे ११ अर्ब रुपैयाँ बराबरको ९ सय ९७ किलो सुन आयात भयोे। त्यसपछिका २ महिनामा १५ अर्ब रुपैयाँभन्दा बढीको भित्रिएको हो। अमेरिकी डलर पनि महँगिएको छ। अघिल्लो वर्ष साउनदेखि मंसिरसम्म १ डलरको मूल्य १ सय १७ देखि १ सय १८ रुपैयाँको बीचमा थियो। अहिले विनिमय दर बढेर १ सय ३२ रुपैयाँ पुगेको छ। पछिल्लो पाँच महिनाको औसत विनिमयदर नै १ सय ४० रुपैयाँ छ। आयात कोटा बढाउन व्यवसायीको माग सरकारले विदेशी विनिमय सञ्चिति घटेको भन्दै वस्तु आयातमा प्रतिबन्ध लगाएपछि केन्द्रीय बैंकले सुनको कोटा कटौती गरेको थियो। अहिले सरकारले सो प्रतिबन्ध फुकुवा गरिसकेको छ तर केन्द्रीय बैंकले सुनमा गरेको कडाइ यथावत् राखेको छ। व्यवसायीले सुनको माग धान्न धौधौ भएको भन्दै कोटा बढाउनुपर्ने माग गरेका छन्। नयाँ सरकार बनेसँगै नयाँ अर्थमन्त्री आएपछि उनीहरूले आयात कटौती खुला गर्न लबिङ थालेका हुन्। विदेशी मुद्राको पर्याप्तता घटेको बेला कोटा घटाइनु ठीकै थियो होला, महासंघका अध्यक्ष शाक्यले भने, अहिले अरू वस्तुको आयात खुलेपछि पनि सुनको यथावत् राखिँदा हामी मारमा परेका छौं। राष्ट्र बैंकले पुनः सर्कुलर जारी गरी कोटा पूर्ववत स्थितिमा फर्काउनुपर्ने उनको भनाइ छ। शीर्ष २५ वस्तुमा सुन, एयरक्र्याफ्ट तथा पाटपुर्जा, पेट्रोलियम पदार्थ र रासायनिक मल मात्र अघिल्लो आवको यही अवधिभन्दा बढी आयात भएका छन्। पेट्रोलियम पदार्थ गत आवको मंसिरसम्म १ खर्ब ६ अर्ब १० करोड रुपैयाँको आयात भएको थियो। चालू आवको सोही अवधिमा १ खर्ब २१ अर्ब ८ करोड रुपैयाँको आयात भएको छ। पेट्रोलियम पदार्थ सबैभन्दा धेरै आयात हुने वस्तु हो। रासायनिक मलको आयात ७७ प्रतिशतले बढेको छ। गत आवको मंसिरसम्म ८ अर्ब ५८ करोड रुपैयाँको ल्याइएकामा चालू आवको समीक्षा अवधिमा १५ अर्ब १६ करोडको आएको छ। हवाईजहाज र पाटपुर्जा गत आवको मंसिरसम्म १ अर्ब १८ करोडको आयात भएकामा चालू आवको साही अवधिमा २ अर्ब ५९ करोडको पैठारी भएको छ। विभागको तथ्यांकअनुसार चाँदीको आयात सर्वाधिक ९४ प्रतिशतले घट्दा यसबीचमा कडा प्रतिबन्ध लगाइएको गाडी र पाटपुर्जा आयात ५६ प्रतिशतले घटेको छ। सरकारले गाडी आयात रोके पनि पाटपुर्जामा भने कडाइ गरेको थिएन। बढ्दो आयातले अर्थतन्त्र संकटमा गाडी, मोबाइल र मदिराको आयात फुकुवा स्वदेशमै विद्युत् फालाफाल : तर, अर्बौंको इन्धन आयात आयातमा अल्झनले मलको चरम अभाव"
भारतबाट बढेर आयो इन्धनको मूल्य,"काडमाडौं : इण्डियन आयल कर्पोरेसन लिमिटेड (आईओसी) ले आइतबार नयाँ मूल्यसूची पठाएको छ। आइतबार प्राप्त भएको नयाँ मूल्यसूची अनुसार मट्टितेलबाहेक अन्यको मूल्य बढेर आएको नेपाल आयल निगमले जनाएको छ। पेट्रोलमा प्रतिलिटर २५४ रुपैयाँ, डिजेलमा प्रति लिटर २९५ रुपैयाँ, हवाई इन्धनमा प्रतिलिटर ४१३ र एलपी ग्यासमा प्रतिसिलिण्डर ७८२२ ले बढेको बढेको र मट्टितेलमा केही घटेर आएको निगमले जारी गरेको विज्ञप्तिमा उल्लेख छ। हाल एलपी ग्यासमा प्रतिसिलिण्डर ३५९५० रुपैयाँ घाटा भई पेट्रोल, डिजेल, हवाई इन्धन र मट्टितेलमा हुने केही नाफालाई गणना गर्दा समग्रमा निगमलाई आगामी १५ दिनमा करिब ९९ करोड नाफा हुने अवस्था निगमले जनाएको छ। निगमले ईण्डियन आयल कर्पोरेशलाई जनवरी ८ मा भुक्तानी गर्नुपर्ने रकम, पुरानो बक्यौता एवं नेपाल सरकारलाई तिर्नुपर्ने ऋणसमेत गरी अझै पनि करिब १८ अर्ब तिर्न बाँकी रहेको जनाएको छ।"

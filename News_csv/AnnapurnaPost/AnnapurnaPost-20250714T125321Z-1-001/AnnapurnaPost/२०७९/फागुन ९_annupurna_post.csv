शीर्षक,विवरण
अभ्यासमा छुवाछूतमुक्त समाज,"कानुनले वर्जित गरेको जातीय विभेद तथा छुवाछूतलाई यत्रतत्रसर्वत्र जीवित राख्न व्यक्ति तथा समाज किन उद्यत् रहन्छ ? समाजको पींधमा रहेको दलित समुदायमाथि हुने गरेका जातीय छुवाछूतका घटना समाजमा जीवितै छन्। जातीय विभेदविरुद्धका ऐन तथा नीतिहरूलाई सामाजिक रूपमा अभ्यास बनाउने हिम्मत कसैले गर्न नसकेको प्रस्ट छ। नीति र ऐनमा व्यवस्था भएका कुरालाई सामाजिक रूपमा प्रयोगमा ल्याउने हो भने जातीय छुवाछूतका घटनामा कमी आउने कुरामा कुनै दुविधा नै छैन। आजको आधुनिक समाजमा मानवले मानवलाई छोइछिटो हाल्नु संकीर्ण मानसिकताको परकाष्ठा नै हो। दलित समुदायको हकहितलाई ध्यानमा राखेर बनेका बनाइएका नीतिलाई अभ्यासको रूपमा कार्यान्वयन गर्ने सवालमा राज्यसंयन्त्रकै पछौटेपन देखिन्छ। जात व्यवस्थालाई उखेल्न राज्यले नै खुट्टा कमाएपछि छुुवाछूतमुक्त समाजको परिकल्पना कसरी गर्न सकिन्छ ? जातीय भेदभाव उन्मूलनसम्बन्धी अन्तर्राष्ट्रिय महासन्धि १९६५ मा कानुनत सबै जातजाति समान हुनेछन् भन्ने कुरालाई आत्मसात् गरेको छ। जातीय तथा अन्य सामाजिक छुवाछूत र भेदभाव (कसुर र सजाय) ऐन, २०६८ तथा जातीय भेदभाव तथ छुवाछूत (कसुुर र सजाय) नियमवाली, २०७४ ले प्रथा परम्परा धर्म संस्कृति रीतिरिवाज वा अन्य कुनै नाममा उत्पत्ति जातजाति वंश समुदाय, पेसा वा व्यवसाय वा शारीरिक अवस्थाका आधारमा छुवाछूत तथा भेदभाव गर्न नहुने भनेको छ। त्यसैगरी नियमावलीमा प्रत्येक व्यक्तिको समानता स्वतन्त्रता सम्मानपूर्वक बाँच्न पाउने अधिकारलाई पनि स्थापित गरेको छ। राज्यको निकाय रहनेहरूबाट नै जातीय विभेदका विरुद्धमा सामाजिक अभियान हाक्ने हिम्मत आजको समाजमा अनिवार्य आवश्यक भइरहेको छ। छात्रवृत्तिसम्बन्धी ऐन २०२१ र छात्रवृत्तिसम्बन्धी नियमावली २०६० मा भएको व्यवस्था छात्रवृत्तिसम्बन्धी ऐन २०२१ को दफा ३(क) मा नेपाल सरकारलाई प्राप्त भएको छात्रवृत्तिमध्ये विपन्न, महिला, अपांगता भएका व्यक्ति, जनजाति र दलित तथा तोकिएको दुर्गम क्षेत्रको व्यक्तिलाई तोकिएबमोजिम शैक्षिक छात्रवृत्ति व्यवस्था गर्ने कुरा उल्लेख छ। निजामती सेवा ऐन, २०४९ मा भएको व्यवस्थाअनुसार निजामती सेवा ऐनको दफा ७ को उपदफा ७ अनुसार निजामती सेवालाई समावेशी बनाउन खुल्ला प्रतियोगिताद्वारा पूर्ति हुने पदमध्ये ४५ प्रतिशत पद आरक्षणतर्फ व्यवस्था गर्ने भनियो। जसमध्ये दलितका लागि ९ प्रतिशत आरक्षण सिटको व्यवस्था हुने कुरा ऐनमा उल्लेख छ। त्यसैगरी, जनस्वास्थ सेवा ऐन, २०७५ अनुसार जनस्वास्थ्य ऐनको दफा १२ मा समान व्यवहार गर्नुपर्ने भनिएको छ। दफा १२ को उपदफा ३ मा कुनै पनि स्वास्थ्य संस्थाले कसैलाई निजको उत्पत्ति, धर्म, वर्ण, जातजाति, लिंग, पेसा, यौनिक तथा लैंगिक पहिचान, शारीरिक वा स्वास्थ्य अवस्था, अपांगता वैवाहिक स्थिति, गर्भावस्था, वैचारिक आस्था वा यस्तै अन्य कुनै आधारमा उपचारमा भेदभाव गर्नु, गराउनु हुँदैन भनिएको छ। श्रम ऐन, २०७४ मा भएको व्यवस्थामा श्रम ऐनको दफा ६ मा भेदभाव गर्न नहुने व्यवस्था गरिएको छ। दफा ६ को उपदफा १ मा रोजगारदाताले श्रमिकलाई धर्म, वर्ण, लिंग, जातजाति, उत्पत्ति, भाषा वा वैचारिक आस्था वा अन्य त्यस्तै आधारमध्ये कुनै कुराको आधारमा भेदभाव गर्न पाइने छैन भन्ने उल्लेख छ। शिक्षा ऐन, २०२८ का अनुसार ऐनको दफा ११ मा जिल्ला शिक्षा समितिको गठन गर्दा अभिभावक वा शिक्षाविद्मध्येबाट जिल्ला शिक्षा समितिले मनोनीत गरेको कम्तीमा एकजना दलित र एकजना महिलासहित तीनजना सदस्य बनाउनुपर्ने व्यवस्था गरेको छ। स्थानीय सरकार सञ्चालन ऐन, २०७४ का अनुसार ऐनको दफा १२ मा वडा समितिको काम, कर्तव्य र अधिकारअन्तर्गत (ग) को विकास कार्यअन्तर्गतको (३०) मा वडाभित्र आर्थिक तथा सामाजिक रूपमा पछि परेका महिला, बालबालिका, दलित, अपागंता भएका व्यक्ति, ज्येष्ठ नागरिक, अल्पसंख्यक, सीमान्तकृत समुदायको अभिलेख राखी सामाजिक र आर्थिक उत्थानका कार्यक्रम सञ्चालन गर्नुपर्ने भनिएको छ। सामाजिक प्रतिष्ठाको खोल ओढेर दलित जातिमाथि हुने जातीय विभेदलाई मलजल गर्नेहरूको भीड समाजमा कम छैन। जनप्रतिनिधिबाटै जातीय उत्पीडन भोग्ने दलित समुदायका व्यक्ति कयौं छन्। सुरक्षित मातृत्व तथा प्रजनन स्वास्थ्य अधिकार ऐन, २०७५ को दफा २९ मा भेदभाव गर्न नपाइने कसैलाई निजको उत्पत्ति धर्म, वर्ण, जातजाति, लिंग, समुदाय, पेसा, व्यवसाय, यौनिक तथा लैंगिक पहिचान, शारीरिक वा स्वास्थ्य अवस्था, अपांगता, वैवाहिक स्थिति, गर्भावस्था, वैचारिक आस्था, कुनै रोग वा जीवाणुबाट संक्रमित भएको वा हुने जोखिममा रहेको अवस्था त्यसैगरी महिनावारी सेवा प्राप्त गर्ने अधिकारमाथि कुनै किसिमले भेदभाव गर्न नपाइने उल्लेख छ। रोजगारीको हकसम्बन्धी ऐन, २०७५ को दफा ६ अनुसार कुनै खास वर्ग वा समुदायको लागि विशेष व्यवस्था गरेको अवस्थामा बाहेक त्यस्तो व्यक्तिको उत्पत्ति, धर्म, वर्ण, जातजाति, लिंग, भाषा, क्षेत्र, वैचारिक आस्था वा यस्तै कुनै आधारमा भेदभाव गर्न नहुने व्यवस्था छ। वैदेशिक रोजगार ऐन, २०६३ को दफा ९ मा महिला, दलित, आदिवासी जनजाति, उत्पीडित, दैवी प्रकोप पीडित तथा दुर्गम क्षेत्रका व्यक्तिलाई नेपाल सरकारले विशेष सुविधा तथा आरक्षण प्रदान गर्ने व्यवस्था छ। भूमिसम्बन्धी ऐन, २०७५ को दफा ५२ (क) मा भएको व्यवस्थाअनुसार भूमिहीन दलितलाई एक पटक जमिन उपलब्ध गराउने व्यवस्था गरिएको छ। संविधानको धारा २४ ले छुवाछूत तथा भेदभावलाई पूरै निषेध गरेको अवस्था छ। दलितको हक धारा ४० ले पनि दलितलाई राज्यका निकायहरूमा समानुपातिक तथा समावेशी प्रतिनिधित्वको कल्पना गरेको छ। यसरी दलित समुदायको हकहितका लागि कानुन नीति तथा ऐनमा प्रशस्त व्यवस्था हुँदाहुँदै पनि दलित समुदायमाथि हुने गरेका हिंसाले राज्यलाई नै चुनौती दिइरहेको तीतो यथार्थता छँदैछ। १३८ प्रतिशत जनसंख्या रहेको दलित समुदायको आत्मसम्मानमा भइरहेको अमानवीय प्रहारमा राज्य मूकदर्शक बन्नु लज्जाजनक अवस्था हो। राज्यको मूल प्रवाहीकरणमा दलितको सहभागितालाई उपेक्षा गर्ने क्रम राज्यबाट नै जारी छ। २०७४ देखि यताको समयलाई हेर्दा संसद्मा दलितको उपस्थिति झन् खुम्चिँदै आएको छ। नेतृत्वमा रहनेहरूको सोचमै खोट भएको र पुरातनवादी चिन्तनबाट परिचालित व्यवहारका कारण दलितको क्षमता र दक्षता जहिल्यै ओझेलमा परिरहेको परेको कुरामा कुनै दुविधा नै छैन। राज्य सञ्चालन प्रक्रियामा दलितको उपस्थिति जबसम्म कमजोर पारिन्छ, तबसम्म दलितमाथि हुने गरेको उत्पीडनका घटनाहरूमा कमी आउँदैन। जनप्रतिनिधिहरूबाटै जातीय उत्पीडन भोग्ने दलित समुदायका व्यक्तिहरू कयौं छन्। दलित भएकै कारण चाडवाडमा मन्दिर प्रवेशको निहँुमा दलितहरू कुटिने घटना कुनै नौला र नयाँ हँुदैनन्। सामाजिक प्रतिष्ठाको खोल ओढेर दलित जातिमाथि हुने जातीय विभेदलाई मलजल गर्नेहरूको भीड समाजमा कम छैन। रूपन्देहीकी दलित किशोरी अंगिरा पासीलाई अभियुक्त भनिएका वीरेन्द्र भरसँग जिम्मा लगाउने अगुवा जनप्रतिनिधि नै थिए। रुकुम पश्चिममा भएको जातीय नरसंघारको बीभत्स घटनाको अगुवाइमा जनप्रतिनिधि नै देखिएका थिए। समाजमा दलित समुदायका व्यक्तिहरूमाथि हुने गरेका जातीय विभेदका घटनाको ढाकछोप गर्ने मिलापत्र गराउने काममा समाजका अगुवाहरू नै भेटिन्छन्। मन्दिर छोएको निहुमा कञ्चनपुरका टेकेन्द्र सुनारमाथि निर्घात कुटपिट भयो। त्यस घटनामा जनप्रतिनिधि नै संलग्नता भेटियो। चितवनका भीमबहादुरले विकले मन्दिर छोएकै निहँुमा मृत्युवरण गर्नुपर्यो। भोजपुरका संगम ठटाल परियारले उपल्लो थरकी केटीसँग प्रेम गर्दा तल्लो जातसँग विवाह गर्न हुँदैन भनेर जनप्रतिनिधिकै अगुवाइमा अलग गरियो। त्यसकै झोकमा ठटालले रूखमा पासो लगाए। कानुनले वर्जित गरेको जातीय विभेद तथा छुवाछूतलाई यत्रतत्रसर्वत्र जीवित राख्न व्यक्ति तथा समाज किन उद्यत् रहन्छ ? भौतिक विभेददेखि सामाजिक सञ्जालमा समेत जातीय विभेद भइरहेको अवस्था छ। बढदो आधुनिकीकरणसँगै सामाजिक सञ्जालको प्रयोग बढ्दो छ। कुनै दलित समुदायको व्यक्तिसँग रिस उठ्यो भने मान्छेले सामाजिक सञ्जालमा अपमानजनक शब्द प्रयोग गरी जातीय विभेदको रिस पोखिरहेको हुन्छ। राष्ट्रिय मानवअधिकार आयोगको प्रतिवेदनअनुसार दलितमाथि ६० भन्दाबढी मानवअधिकार उल्लंघनका घटना भए। जसमा ३१ प्रतिशत घटना जातीय विभेदसँग सम्बन्धित थिए। समता फाउन्डेसनका अनुसार कोरोना कालका दुई वर्षमा जातीय आधारमा १८ दलितको हत्या भयो भने २७ दलितमाथि निर्घात कुटपिट भयो। यस्तै, १४ दलितमाथि करणी प्रयास भएको तथ्य बाहिर आएको छ। जातीय छुवाछूत राष्ट्रकै कलंकित अभ्यास हो भन्ने कुरामा सामाजिक बहस किन गरिन्न ? दालितमाथि हुने गरेका विभेदलाई साझा सवालको रूपमा जबसम्म ग्रहण गरिन्न, तबसम्म समस्या जीवितै रहने कुरामा कुनै दुईमत नै छैन। जातीय विभेदका विरुद्धमा बने बनाइएका नीति तथा कानुनलाई व्यावहारिक अभ्यासमा ल्याउन राज्यले नियमित रूपमा निगरानी र नियमन गर्न आवश्यक छ। राज्यसंयन्त्र नै नीतिलाई अभ्यास बनाउने अभियानमा नलागेसम्म दलित समुदायमाथि हुने गरेका बहुआयामिक हिंसाजन्य व्यवहारहरूको अन्त्य निकै कठिन हुन्छ। नीतिगत व्यवस्थालाई अभ्यासमा ल्याउने कार्य माथिबाट तलको अवधारणाबाट सम्भव हुन्छ। राज्यसंयन्त्रको नेतृत्व गर्नेहरूबाट नै सकारात्मक अभ्यासको सुरुआत आवश्यक छ। सार्वजनिक पदधारण गर्नेहरूबाट कुनै पनि किसिमको जातीय विभेदजन्य घटना हुन नदिन राज्य संयन्त्रले नै निर्मम कदम चाल्नुपर्छ। सार्वजनिक पदमा रहेकाहरूले जातीय छुवाछूतलाई प्रयोगमा ल्याएको पाइएमा कुनै मोलाहिजा नगरी कानुनको कठघरामा उभ्याउने हिम्मत राज्यले गर्न आवश्यक छ। राज्यको निकाय रहनेहरूबाट नै जातीय विभेदका विरुद्धमा सामाजिक अभियान हाक्ने हिम्मत आजको समाजमा अनिवार्य आवश्यक भइरहेको छ। नीतिगत कुरामा अभ्यासमा ल्याउन सकियो भने मात्र छुवाछूतमुक्त समाज भोलिको पुस्तालाई हस्तान्तरण गर्न सकिन्छ।"
स्कटल्यान्डले नेपाललाई दियो २१३ रनको लक्ष्य,"त्रिवि क्रिकेट मैदानमा टस हारेर ब्याटिङ थालेको स्कटल्यान्डले ४६१ ओभरमा सबै विकेट गुमाएर दुई सय १३ रनको योगफल तयार गर्यो। काठमाडौं : जर्ज मन्जीको अर्धशतकप्रेरित स्कटल्यान्डले त्रिदेशीय एकदिवसी शृंखलाको अन्तिम खेलमा नेपाललाई २१३ रनको लक्ष्य दिएको छ। त्रिवि क्रिकेट मैदानमा टस हारेर ब्याटिङ थालेको स्कटल्यान्डले ४६१ ओभरमा सबै विकेट गुमाएर २१३ रनको योगफल तयार गर्यो। नेपालको कसिलो बलिङसामू संघर्षरत स्कटल्यान्डले पहिलो विकेटका लागि ४२ रनको साझेदारी पाएको थियो। तर त्यसपछि लामो साझेदारी गर्न नसकेको स्कटल्यान्डले ठूलो योगफल बनाउन सकेन।स्कटल्यान्डका लागि ५० बलको सामना गरेका मन्जीले ९ चौका र दुई छक्कासहित ६० रनको इनिङ खेले। यस्तै, पाँचौं नम्बरमा क्रिजमा उत्रिएका विकेटकिपरब्याटर म्याथ्यु क्रसले ६३ बलमा चार चौका र एक छक्कासहित ४२ रन जोडे। त्यसबाहेक, ब्रान्डोन म्याकमुलेनले ३१, काइल कोइट्जरले २२ र क्रिस्टोफर म्याकब्राइडले २२ रनबाहेक अन्य ब्याटरले उल्लेख्य प्रदर्शन गर्न सकेनन्। नेपालका लागि स्पीनर सन्दीप लामिछानेले १० ओभरमा ४५ रन खर्चेर सर्वाधिक चार विकेट लिए। यस्तै, ९१ ओभरमा ४२ रन खर्चिएका करण केसीले तीन तथा ललित राजवंशी र कुशल मल्ले एक विकेट लिए। यसअघि शुक्रबार भएको स्कटल्यान्डविरद्धको पहिलो एकदिवसीयमा नेपालले दुई सय ७५ रनको लक्ष्य पूरा गर्दै जित हासिल गरेको थियो। जारी शृंखलामा अपराजित नेपाल आजको खेल जित्दै शतप्रतिशत नतिजा निकाल्ने लक्ष्यमा छ। नेपाललाई विश्वकपको ग्लोबल छनोटमा पुग्न योसहित नौ वटै खेल जित्नुपर्ने दबाब छ। नेपालले यो शृंखला लगत्तै यूएईमा घरेलु टिम र पपुवा न्यू गिनी (पीएनजी)सँग अर्को शृंखला खेल्ने छ। तस्बिर : क्यान"
खुला फुटबलमा आयोजक भक्तपुर र केदारनाथ सुटर्स सेमिफाइनल प्रवेश,भक्तपुर : भक्तपुरमा जारी दोस्रो भक्तपुर कप२०७९ खुला फुटबल प्रतियोगितामा भक्तपुर युवा टिम र केदारनाथ सुटर्स सेमिफाइनलमा प्रवेश गरेका छन्। मंगलबार सम्पन्न क्वाटरफाइनल खेलबाट आयोजक भक्तपुर र केदारनाथ सेमिफाइनलमा प्रवेश गरेका हुन्। आयोजक भक्तपुर र सूर्यविनायक नगरपालिकाबीचको पहिलो क्वाटरफाइनल खेलमा भक्तपुर युवा टिमले सूर्यविनायक नगरपालिकालाई ६० गोलले पराजित गरी सेमिफाइनलको यात्रा तय गरेको हो। दोस्रो खेलबाट केदारनाथ सुटर्स र हेल्दी फुटसलबीच भएको दोस्रो क्वाटरफाइनल खेलमा केदारनाथ सुटर्सले हेल्दी फुटसललाई १० ले पराजित गरी सेमिफाइनलको यात्रा तय गरेको छ। खेलबाट भक्तपुर युवा टिमका विनय खायमली उदयीमान खेलाडी घोषित भए भने भक्तपुर युवा टिमकै विक्रान्त नरसिंह राना उत्कृष्ट खेलाडी घोषित भए। खेलबाट केदारनाथ सुटर्सका सनिश श्रेष्ठ उत्कृष्ट खेलाडी घोषित भएका छन् भने हेल्दी फुटसलका जिन्लप तामाङ उदयीमान खेलाडी घोषित भएका छन्। क्वाटरफाइनलको बाँकी दुई खेल बुधबार खेलाइने छ। जसअनुसार द हिलिङ एफसी र बनेपा ब्वाइजबीच पहिलो खेल हुनेछ भने दोस्रो खेल सीओबी युथ क्लब र गोदावरी एफसीबीच हुनेछ। प्रतियोगिताको सेमिफाइनलका खेलहरू फागुन ११ गते हुने छ।
स्कटल्यान्डविरुद्ध नेपालले टस जितेर फिल्डिङ रोज्यो,"त्रिवि क्रिकेट मैदानमा सुरु भएको खेलका लागि नेपाली कप्तान रोहित पौडेलले स्कटल्यान्डलाई ब्याटिङको निम्तो दिएका हुन्। काठमाडौं : आईसीसी विश्वकप क्रिकेट लिग २ अन्तर्गत कीर्तिपुरमा जारी त्रिदेशीय एकदिवसीय शृंखलाको अन्तिम खेलमा नेपालले स्कटल्यान्डविरुद्ध टस जितेर फिल्डिङ रोजेको छ। त्रिवि क्रिकेट मैदानमा भएको खेलमा नेपाली कप्तान रोहित पौडेलले स्कटल्यान्डलाई ब्याटिङको निम्तो दिएका हुन्। यसअघि शुक्रबार भएको स्कटल्यान्डविरुद्धको पहिलो एकदिवसीयमा नेपालले दुई सय ७५ रनको लक्ष्य पूरा गर्दै जित हासिल गरेको थियो। जारी शृंखलामा अपराजित नेपाल आजको खेल जित्दै शतप्रतिशत नतिजा निकाल्ने लक्ष्यसहित मैदानमा उत्रिँदै छ। नेपाली टिम : रोहित पौडेल, दीपेन्द्रसिंह ऐरी, ज्ञानेन्द्र मल्ल, आसिफ शेख, करण केसी, सोमपाल कामी, सन्दीप लामिछाने, कुशल भुर्तेल, ललित राजवंशी, सन्दीप जोरा, कुशल मल्ल।"
१९ ओभरमा नेपालले गुमायो पाँच विकेट,"काठमाडौंः आईसीसी विश्वकप क्रिकेट लिग २ को एकदिवसीय त्रिदेशीय शृंखलाअन्तर्गत स्कटल्यान्डविरुद्ध दुई सय १३ रनको लक्ष्य पछ्याइरहेको नेपालले १९ ओभरमा पाँच विकेट गुमाएको छ। नेपालका ओपनरद्वय कुशल भुर्तेल एक तथा आसिफ शेख १२ रन जोडेर आउट हुँदा ज्ञानेन्द्र मल्ल २१ रन जोडेर पेभेलियन फर्केका छन्। यस्तै, कुशल मल्ल १७ तथा सन्दीप जोरा एक रन जोडेर आउट हुँदा अहिले क्रिजमा कप्तान रोहित पौडेल १७ तथा दीपेन्द्रसिंह ऐरी दुई रन बनाएर खेलिरहेका छन्। नेपालले १९२ ओभर सकिँदा पाँच विकेट गुमाएर ७१ रन बनाएको छ। नेपाललाई जितका लागि ३०३ ओभरमा एक सय ४२ रन आवश्यक छ । पहिलो इनिङमा जर्ज मन्जीको अर्धशतकप्रेरित स्कटल्यान्डले ४६१ ओभरमा सबै विकेट गुमाएर दुई सय १३ रनको योगफल तयार गरेको थियो। नेपालको कसिलो बलिङसामू संघर्षरत स्कटल्यान्डले पहिलो विकेटका लागि ४२ रनको साझेदारी पाएको थियो। तर त्यसपछि लामो साझेदारी गर्न नसकेको स्कटल्यान्डले ठूलो योगफल बनाउन सकेन। स्कटल्यान्डका लागि ५० बलको सामना गरेका मन्जीले ९ चौका र दुई छक्कासहित ६० रनको इनिङ खेले। यस्तै, पाँचौं नम्बरमा क्रिजमा उत्रिएका विकेटकिपरब्याटर म्याथ्यु क्रसले ६३ बलमा चार चौका र एक छक्कासहित ४२ रन जोडे। त्यसबाहेक, ब्रान्डोन म्याकमुलेनले ३१, काइल कोइट्जरले २२ र क्रिस्टोफर म्याकब्राइडले २२ रनबाहेक अन्य ब्याटरले उल्लेख्य प्रदर्शन गर्न सकेनन्। नेपालका लागि स्पीनर सन्दीप लामिछानेले १० ओभरमा ४५ रन खर्चेर सर्वाधिक चार विकेट लिए। यस्तै, ९१ ओभरमा ४२ रन खर्चिएका करण केसीले तीन तथा ललित राजवंशी र कुशल मल्ले एक विकेट लिए। यसअघि शुक्रबार भएको स्कटल्यान्डविरद्धको पहिलो एकदिवसीयमा नेपालले दुई सय ७५ रनको लक्ष्य पूरा गर्दै जित हासिल गरेको थियो। जारी शृंखलामा अपराजित नेपाल आजको खेल जित्दै शतप्रतिशत नतिजा निकाल्ने लक्ष्यमा छ। नेपाललाई विश्वकपको ग्लोबल छनोटमा पुग्न योसहित नौ वटै खेल जित्नुपर्ने दबाब छ। नेपालले यो शृंखला लगत्तै यूएईमा घरेलु टिम र पपुवा न्यू गिनी (पीएनजी)सँग अर्को शृंखला खेल्ने छ।"
नेपालका लागि कप्तान रोहितको अर्धशतक,"काठमाडौंः आईसीसी विश्वकप क्रिकेट लिग २ अन्तर्गत कीर्तिपुरमा जारी त्रिदेशीय एकदिवसीय शृंखलाको अन्तिम खेलमा नेपालका लागि कप्तान रोहित पौडेलले अर्धशतक बनाएका छन्। त्रिवि क्रिकेट मैदानमा स्कटल्यान्डले दिएको दुई सय १३ रनको लक्ष्य पछ्याइरहेको नेपालका लागि चौथो नम्बरमा क्रिजमा उत्रिउका रोहितले ५४ बलमा चार चौका र दुई छक्कासहित ५० रन पूरा गरेका हुन्। नेपालले २९१ ओभरमा सात विकेट गुमाएर एक सय २६ रन बनाएर खेलिरहेको छ। नेपालका ओपनरद्वय कुशल भुर्तेल एक तथा आसिफ शेख १२ रन जोडेर आउट हुँदा ज्ञानेन्द्र मल्ल २१ रन जोडेर पेभेलियन फर्केका छन्। यस्तै, कुशल मल्ल १७, सन्दीप जोरा एक, दीपेन्द्रसिंह ऐरी सात र सोमपाल कामी दुई रन बनाएर आउट भए। अहिले क्रिजमा रोहितसँगै सन्दीप लामिछाने दुई रन बनाएर खेलिरहेका छन्। स्कटल्यान्डका लागि मार्क वाटले सर्वाधिक तीन विकेट लिएका छन्। क्रिस ग्रिभिसले दुई तथा ब्रान्डोन म्याकमुलेन र माइकल लिस्कले एकएक विकेट लिएका छन्। जितका लागि २०५ ओभरमा ८७ रन आवश्यक छ । पहिलो इनिङमा जर्ज मन्जीको अर्धशतकप्रेरित स्कटल्यान्डले ४६१ ओभरमा सबै विकेट गुमाएर दुई सय १३ रनको योगफल तयार गरेको थियो। नेपालको कसिलो बलिङसामू संघर्षरत स्कटल्यान्डले पहिलो विकेटका लागि ४२ रनको साझेदारी पाएको थियो। तर त्यसपछि लामो साझेदारी गर्न नसकेको स्कटल्यान्डले ठूलो योगफल बनाउन सकेन। स्कटल्यान्डका लागि ५० बलको सामना गरेका मन्जीले ९ चौका र दुई छक्कासहित ६० रनको इनिङ खेले। यस्तै, पाँचौं नम्बरमा क्रिजमा उत्रिएका विकेटकिपरब्याटर म्याथ्यु क्रसले ६३ बलमा चार चौका र एक छक्कासहित ४२ रन जोडे। त्यसबाहेक, ब्रान्डोन म्याकमुलेनले ३१, काइल कोइट्जरले २२ र क्रिस्टोफर म्याकब्राइडले २२ रनबाहेक अन्य ब्याटरले उल्लेख्य प्रदर्शन गर्न सकेनन्। नेपालका लागि स्पीनर सन्दीप लामिछानेले १० ओभरमा ४५ रन खर्चेर सर्वाधिक चार विकेट लिए। यस्तै, ९१ ओभरमा ४२ रन खर्चिएका करण केसीले तीन तथा ललित राजवंशी र कुशल मल्ले एक विकेट लिए। यसअघि शुक्रबार भएको स्कटल्यान्डविरद्धको पहिलो एकदिवसीयमा नेपालले दुई सय ७५ रनको लक्ष्य पूरा गर्दै जित हासिल गरेको थियो। जारी शृंखलामा अपराजित नेपाल आजको खेल जित्दै शतप्रतिशत नतिजा निकाल्ने लक्ष्यमा छ। नेपाललाई विश्वकपको ग्लोबल छनोटमा पुग्न योसहित नौ वटै खेल जित्नुपर्ने दबाब छ। नेपालले यो शृंखला लगत्तै यूएईमा घरेलु टिम र पपुवा न्यू गिनी (पीएनजी)सँग अर्को शृंखला खेल्ने छ।"
३५ ओभरमा स्कटल्यान्डको सातौं विकेट पतन,"नेपालका लागि सन्दीप लामिछानेले सर्वाधिक चार विकेट लिँदा करण केसी र कुशल मल्ले पनि एकएक विकेट लिएका छन्। दीपेन्द्रसिंह ऐरीले एक स्कटिस ब्याटरलाई रन आउट गरेका थिए। काठमाडौं : आईसीसी विश्वकप क्रिकेट लिग २ अन्तर्गत त्रिदेशीय शृंखलाको अन्तिम खेलमा स्कटल्यान्ड कठिन अवस्थामा पुगेको छ। त्रिवि क्रिकेट मैदानमा टस हारेर नेपालविरुद्ध ब्याटिङ थालेको स्कटल्यान्डले ३५ ओभरमा सात विकेट गुमाएर एक सय ७५ रन जोडेको छ। स्कटल्यान्डका लागि ओपनर जर्ज मन्जी ५० बलमा ९ चौका जोडेर पेभेलियन फर्किँदा अर्का ओपनर २२ रन मात्रै जोडे। यस्तै, क्रिस्टोफर म्याकब्राइड २२ रनमा पेभेलियन फर्किँदा कप्तान रिची बेरिङ्टन शून्यमा आउट भए। विकेटकिपरब्याटर म्याथ्यु क्रस ६३ बल खेलेर ४२ रनमा आउट हुँदा ब्रान्डोन म्याकमुलेन १९ रन बनाएर खेलिरहेका छन्। नेपालका लागि सन्दीप लामिछानेले सर्वाधिक चार विकेट लिँदा करण केसी र कुशल मल्ले पनि एकएक विकेट लिएका छन्। यस्तै, दीपेन्द्रसिंह ऐरीले एक स्कटिस ब्याटरलाई रन आउट गरेका थिए। यसअघि शुक्रबार भएको स्कटल्यान्डविरद्धको पहिलो एकदिवसीयमा नेपालले दुई सय ७५ रनको लक्ष्य पूरा गर्दै जित हासिल गरेको थियो। जारी शृंखलामा अपराजित नेपाल आजको खेल जित्दै शतप्रतिशत नतिजा निकाल्ने लक्ष्यसहित मैदानमा उत्रिँदै छ। नेपाली टिम : रोहित पौडेल, दीपेन्द्रसिंह ऐरी, ज्ञानेन्द्र मल्ल, आसिफ शेख, करण केसी, सोमपाल कामी, सन्दीप लामिछाने, कुशल भुर्तेल, ललित राजवंशी, सन्दीप जोरा, कुशल मल्ल।"
राष्ट्रिय मुवाँथाई प्रतियोगिताको उपाधि रसिबलाई,"रामेछापका मिम्पा तामाङ र दार्चुलाका तेजसिंह शेरले कांस्यमा चित्त बुझाए। काठमाडौं : काठमाडौंका रसिब जारीले छैटौं राष्ट्रिय मुवाँथाई प्रतियोगिताको उपाधि जितेका छन्। नेपाल राष्ट्रिय मुवाँथाई संघको आयोजनामा भएको प्रतियोगिताको पुरुष ८५ केजी तौल समूहमा काठमाडौंकै साज्ञन श्रेष्ठलाई पराजित गर्दै रसिबले उपाधि जितेका हुन्। यसैगरी पुरुष ७५ केजी तौल समूहमा ललितपुरका समिर देसारले पहिलो स्थान हात पारे। उनले सिन्धुपाल्चोकका राजेश रायमाझीलाई पराजित गरे। सल्यानका राजेश कवारले तेस्रो स्थान हात पारे। ७० केजीमा तेह्रथुमका रोनेश सुब्बा पहिलो, कास्कीका सतिश लिम्बू दोस्रो, ओखलढुंगाका तेन्जिङ शेर्पा र दाङ नारायण श्रेष्ठ तेस्रो भए। पुरुषकै ६५ केजीमा तेह्रथुमका सुजन लिम्बू, सर्लाहीका विश्व लामा, दोलखाका सबिर श्रेष्ठ र एपीएफका पेम्बाछिरिङ लामाले क्रमशः स्वर्ण, रजत र कांस्य पदक जिते। ६० केजीमा काठमाडौंका करण वज्राचार्य पहिलो, सर्लाहीका सौरभ बस्नेत दोस्रो, एपीएफका अजित महर्जन र कास्कीका ज्ञानेन्द्र सिंह तेस्रो भए। ५५ केजीमा सर्लाहीका धमेन्द्र रामले स्वर्ण पदक जिते। उनले चितवनका विवेक घिमिरेलाई पाखा लगाए। रामेछापका मिम्पा तामाङ र दार्चुलाका तेजसिंह शेरले कांस्यमा चित्त बुझाए। यस्तै ५० केजी तौल समूहमा रोल्पाका अनिश बुढामगर, रामेछापका योमन मोक्तान, सर्लाहीका राहुल सिंह र सिन्धुपाल्चोकका निमा स्यान्बोले पहिलो, दोस्रो र तेस्रो स्थान हात पारे। यसैगरी महिला ५० केजीमा ललितपुरकी रीना माझी पहिलो, एनआरएनएकी परिका बतास दोस्रो, नवलपरासीकी मनिषा पुलामी मगर र काठमाडौंकी तेजीमाया गुरुङ तेस्रो भए। यस्तै महिलाकै ५५ केजीमा एनआरएनएकी प्राप्ति बतासले स्वर्ण पदक जितिन्। उनले नवलपुरकी सुष्मा चौधरीलाई पराजित गरिन्। उदयपुरकी भारती मगर र मोरङकी आस्था राई तेस्रो भए। विजेतालाई बागमती प्रदेशकी सामाजिक विकासमन्त्री कुमारी मोक्तान, काठमाडौं जिल्ला समन्वय समितिका अध्यक्ष सन्तोष बुढाथोकी, नेपाल राष्ट्रिय मुवाँथाई संघका अध्यक्ष गणेशलाल कक्षपतिलगायतले पुरस्कार प्रदान गरे।"
बर्थडे ब्वाइ मन्जीको अर्धशतक!,काठमाडौं : आईसीसी विश्वकप क्रिकेट लिग २ को एकदिवसीय शृंखलाअन्तर्गत नेपालविरुद्ध स्कटल्यान्डका ओपनर जर्ज मन्जीले अर्धशतक बनाएका छन्। त्रिवि क्रिकेट मैदानमा टस हारेर ब्याटिङ थालेको स्कटल्यान्डका लागि ४६ बलको सामना गरेका मन्सीले सात चौका र दुई छक्कासहित ५० रन पूरा हुन्। यसअघि नामिबियाविरुद्धको खेलमा शतक बनाएका मन्जीको आज जन्मदिन पनि हो। उनीसँगै ओपनिङमा आएका काइल कोइट्जर २२ रन बनाएर पेभेलियन फर्किँदा अहिले क्रिजमा रहेका क्रिस्टोफर म्याकब्राइड ६ रन बनाएर खेलिरहेका छन्। स्कटल्यान्डले १३४ ओभर सकिँदा एक विकेट गुमाएर ८९ रन बनाएको छ। नेपालका लागि सन्दीप लामिछानेले एक विकेट लिएका छन्। यसअघि शुक्रबार भएको स्कटल्यान्डविरद्धको पहिलो एकदिवसीयमा नेपालले दुई सय ७५ रनको लक्ष्य पूरा गर्दै जित हासिल गरेको थियो। जारी शृंखलामा अपराजित नेपाल आजको खेल जित्दै शतप्रतिशत नतिजा निकाल्ने लक्ष्यसहित मैदानमा उत्रिँदै छ।
"स्कटल्यान्डविरुद्ध सन्दीप लामिछानेको आक्रामक बलिङ, दुई ओभरमा तीन विकेट",स्कटल्यान्डविरुद्ध फिल्डिङ गरिरहेको नेपालका लागि सन्दीपले तीन ओभरमा १३ रन खर्चेर तीन विकेट लिएका छन्। काठमाडौं : विश्वकप क्रिकेट लिग २ अन्तर्गत त्रिवि क्रिकेट मैदानमा जारी त्रिदेशीय एकदिवसीय शृंखलाको अन्तिम खेलमा नेपाली स्पीनर सन्दीप लामिछानेले आक्रामक बलिङ गरेका छन्। त्रिवि क्रिकेट मैदानमा जारी स्कटल्यान्डविरुद्ध फिल्डिङ गरिरहेको नेपालका लागि सन्दीपले तीन ओभरमा १३ रन खर्चेर तीन विकेट लिएका छन्। उनले स्कटल्यान्डका दुवै ओपनर काइल कोइट्जर र जर्ज मन्जीलाई पेभेलियन फर्काएका छन्। त्यसबाहेक कतन रिची बेङ्टिनलाई पनि सन्दीपले एलबीडब्लूको शिकार बनाएका छन्। कोइट्जर पनि एलबीडब्लूको शिकार हुँदा मन्जी बोल्ड भएका थिए। स्कटल्यान्डले १४ ओभर सकिँदा तीन विकेट गुमाएर ८९ रन बनाएको छ।
अन्तरनगर पुरुष खोखो प्रतियोगितामा ठाकुरबाबालाई उपाधि,"भक्तपुर : भक्तपुर नगरपालिकाले सञ्चालन गरेको अन्तरनगर पुरुष खो खो प्रतियोगिताको उपाधि ठाकुरबाबा नगरपालिका बर्दियाले हात पारेको छ। कीर्तिपुर नगरपालिकालाई दोस्रो स्थानमा राख्दै ठाकुरबाबा नगरपालिकाले उपाधि जितेको हो। उपाधिसँगै उसले ट्रफी तथा नगद १ लाख ५० हजार रुपैयाँ पाएको छ। कीर्तिपुर दोस्रो हुँदा १ लाख नगद पुरस्कार पाएको छ। तेस्रो स्थानका लागि धनगढी उपमहानगरपालिका र आयोजक भक्तपुर नगरपालिका बीच प्रतिस्पर्धा भएको थियो। प्रतियोगितामा धनगढी उपमहानगरपालिकाले विजयी सुनिश्चित गरेको थियो। तेस्रो स्थान सुरक्षित गरी ५० हजार नगद पुरस्कार प्राप्त गरेको छ। विजयी नगरपालिकाका टिमका साथै खेलाडीहरूलाई ट्रफी साथ नगद पुरस्कार, पदक प्रदान गरिएको थियो। खेलमा सहभागी नगरपालिकाहरूलाई मायाको चिनो र नगद ५ पाँच हजार पुरस्कार पाएका छन्। प्रतियोगिता फागुन ५ गतेदेखि ९ गतेसम्म भएको थियो।"
चर्च ब्वाइज क्वार्टरफाइनलमा,"मेची रंगशालामा सोमबार भएको खेलमा ए डिभिजन लिगको नवप्रवेशी चर्च ब्वाइज युनाइटेड क्लबसँग ३० को हार बेहोर्दै पहिलो खेलबाटै घर फर्किएको हो। झापा : विभागीय टोली नेपाल पुलिस क्लब प्रथम भद्रपुर झापा गोल्डकपको नकआउट चरणबाटै बाहिरिएको छ। मेची रंगशालामा सोमबार भएको खेलमा ए डिभिजन लिगको नवप्रवेशी चर्च ब्वाइज युनाइटेड क्लबसँग ३० को हार बेहोर्दै पहिलो खेलबाटै घर फर्किएको हो। चर्च ब्वाइजले क्वार्टरफाइनलमा राजर्षि जनक कप विजेता मच्छिन्द्र क्लबसँग प्रतिस्पर्धा गर्नेछ। चर्च ब्वाइजको जितमा आशिस चौधरीले दुई र गगनदीप सिंहले एक गोल गरेका थिए। सिंहले खेलको ४०औं, चौधरीले ५६औं र ६० औं मिनेटमा गोल गरेका थिए। खेलको प्लेयर अफ दी म्याच चर्च ब्वाइजका आशिस चौधरी घोषित भए। उनले नगद २० हजार रुपैयाँ पुरस्कार पाए। यो पुरस्कारको सौजन्य मनोज सुब्बा तथा परिवारले पिता वीरहाङ लिम्बूको स्मृतिमा गरेको हो। मंगलबारको पहिलो क्वार्टरफाइनल खेल आयोजक भद्रपुर ब्लेजर्स र संकटा क्लबबीच हुने आयोजक समितिका अध्यक्ष दीपेश ढकालले जानकारी दिए। प्रतियोगितामा तीन विदेशीसहित १० टोलीको सहभागिता रहेको छ। प्रतियोगिताको विजेताले नगद १३ लाख रुपैयाँ पुरस्कार पाउने छन्। यस्तै उपविजेताले सात लाख रुपैयाँ पाउने छन्। प्रत्येक खेलको प्लेयर अफ दी म्याचले नगद २० हजार रुपैयाँ पाउने छन्।"
रोहितको उत्कृष्ट ब्याटिङमा नेपालको रोमाञ्चक जित,"नेपालले त्रिदेशीय एकदिवसीय शृंखलाको अन्तिम खेलमा च्याम्पियन स्कटल्यान्डलाई दुई विकेटले पराजित गरेको छ। काठमाडौंः कप्तान रोहित पौडेलेको शानदार इनिङप्रेरिन नेपालले त्रिदेशीय एकदिवसीय शृंखलाको अन्तिम खेलमा च्याम्पियन स्कटल्यान्डलाई दुई विकेटले पराजित गरेको छ। त्रिवि क्रिकेट मैदानमा स्कटल्यान्डले दिएको दुई सय १३ रनको लक्ष्य पाएको नेपालका लागि चौथो नम्बरमा क्रिजमा उत्रिएका रोहितले १०१ बलमा सात चौका र चार छक्कासहित अविजित ९५ रनको महत्त्वपूर्ण इनिङ खेले। नेपालले ४४१ ओभरमा आठ विकेट गुमाएर लक्ष्य पूरा गर्यो। रोहित र करण केसीले नवौं विकेटका लागि ७५ रनको ऐतिहासिक साझेदारी गर्दै नेपाललाई रोमाञ्चक जित दिलाए। रोहित र करणको नवौं विकेटका लागि साझेदारी गरेको सर्वाधिक ठूलो साझेदारी हो। यसअघि यो कीर्तिमान सोमपाल कामी र सन्दीप लामिछानेको नाममा थियो। उनीहरूले नेदरल्यान्ड्सविरुद्ध सन् २०१८ मा ४१ रनको साझेदारी गरेका थिए। यस्तै, करणले ३७ बलमा दुई चौका र एक छक्कासहित ३१ रनको इनिङ खेले। नेपालका ओपनरद्वय कुशल भुर्तेल एक तथा आसिफ शेख १२ रन जोडेर आउट हुँदा ज्ञानेन्द्र मल्ल २१ रन जोडेर पेभेलियन फर्केका थिए। यस्तै, कुशल मल्ल १७, सन्दीप जोरा एक, दीपेन्द्रसिंह ऐरी सात र सोमपाल कामी दुई रन बनाएर आउट भए। यस्तै सन्दीप लामिछाने ९ रनमा पेभेलियन फर्किएका थिए। स्कटल्यान्डका लागि मार्क वाटले सर्वाधिक तीन विकेट लिएका छन्। क्रिस ग्रिभिसले दुई तथा ब्रान्डोन म्याकमुलेन, सफ्यान शरिफ र माइकल लिस्कले एकएक विकेट लिए। पहिलो इनिङमा जर्ज मन्जीको अर्धशतकप्रेरित स्कटल्यान्डले ४६१ ओभरमा सबै विकेट गुमाएर दुई सय १३ रनको योगफल तयार गरेको थियो। नेपालको कसिलो बलिङसामू संघर्षरत स्कटल्यान्डले पहिलो विकेटका लागि ४२ रनको साझेदारी पाएको थियो। तर त्यसपछि लामो साझेदारी गर्न नसकेको स्कटल्यान्डले ठूलो योगफल बनाउन सकेन। स्कटल्यान्डका लागि ५० बलको सामना गरेका मन्जीले ९ चौका र दुई छक्कासहित ६० रनको इनिङ खेले। यस्तै, पाँचौं नम्बरमा क्रिजमा उत्रिएका विकेटकिपरब्याटर म्याथ्यु क्रसले ६३ बलमा चार चौका र एक छक्कासहित ४२ रन जोडेका थिए। त्यसबाहेक, ब्रान्डोन म्याकमुलेनले ३१, काइल कोइट्जरले २२ र क्रिस्टोफर म्याकब्राइडले २२ रनबाहेक अन्य ब्याटरले उल्लेख्य प्रदर्शन गर्न सकेनन्। नेपालका लागि स्पीनर सन्दीप लामिछानेले १० ओभरमा ४५ रन खर्चेर सर्वाधिक चार विकेट लिए। यस्तै, ९१ ओभरमा ४२ रन खर्चिएका करण केसीले तीन तथा ललित राजवंशी र कुशल मल्ले एक विकेट लिए। यसअघि शुक्रबार भएको स्कटल्यान्डविरद्धको पहिलो एकदिवसीयमा नेपालले दुई सय ७५ रनको लक्ष्य पूरा गर्दै जित हासिल गरेको थियो। यसअघि नामिबियालाई दुवै खेलमा पराजित गरेको नेपालले यो शृंखलाका चारै खेल जितेको छ। चार वटै खेलमा नेपालले लक्ष्य पछ्याएर जित निकालेको हो। सबै खेलमा लक्ष्य पछ्याएको नेपालले तीन खेलमा दुई सय ७० रनभन्दा ठूलो लक्ष्य पूरा गरेको थियो। शृंखला सुरु हुनुअघि दुई सय ५५ रनको लक्ष्य पछ्याएको कीर्तितमान थियो। तर, शृंखलाको पहिलो खेलमै नेपालले नामिबियाले दिएको दुई सय ८६ रनको कीर्तिमानी लक्ष्य पूरा गरेको थियो। त्यसपछि दोस्रो खेलमा स्कटल्यान्डले दिएको र तेस्रो खेलमा नामिबियाले दिएको दुई सय ७५ रनको लक्ष्य नेपालले पूरा गरेको थियो। तुलनात्मकरूपमा नेपालले मंगलबार अपेक्षित सुरुआत गर्न सकेको थिएन। नेपालले १८४ ओभरमा ६१ रन बनाउँदा पाँच विकेट गुमाएको थियो। यद्यपि, रोहित र करणको उत्कृष्ट साझेदारीमा नेपाल जित निकाल्न सफल भयो। नेपाललाई विश्वकपको ग्लोबल छनोटमा पुग्न बाँकी आठवटै खेल जित्नुपर्ने दबाब छ। नेपालले यो शृंखला लगत्तै यूएईमा घरेलु टिम र पपुवा न्यू गिनी (पीएनजी)सँग अर्को शृंखला खेल्ने छ। त्यसपछि नेपालमै हुने अन्तिम शृंखलामा पीएनजी र यूएईसँगै त्रिवि क्रिकेट मैदानमा नेपालले खेल्ने छ। नेपाललाई एकदिवसीय मान्यता जोगाउन बाँकी आठमध्ये पाँच खेल जित्नैपर्ने बाध्यता छ।"
अन्तरनगर पुरुष खो खो : फाइलन ठाकुरबाबा र कीर्तिपुरबीच हुने,"भक्तपुर : भक्तपुर नगरपालिकाको आयोजनामा भएको अन्तरनगर पुरुष खो खोको उपाधिका लागि फाइलन खेल मंगलबार ठाकुरबाबा र कीर्तिपुर नगरपालिकाबीच हुने भएको छ । यस्तै तेश्रो स्थानका लागि धनगढी उपमहानगरपालिका र आयोजक भक्तपुर नगरपालिकाबीच भीडन्त हुने भएको छ । सोमबार भएको सेमिफाइन खेलमा धनगढी उपमहानगरपालिकालाई हराउँदै ठाकुरबाबा नगरपालिका विजयी भएको थियो । साथै भक्तपुर नगरपालिका वीलाई हराउँदै कीर्तिपुर नगरपालिकाले विजय यात्रा तय गरेको थियो । मंगलबार पहिलो खेल तेश्रो स्थानका लागि हुने छ भने अन्तिम खेल पहिलो स्थानका लागि हुने जनाइएको छ । विजयी टोलीलाई सांसद प्रेम सुवालबाट पुरस्कार तथा प्रमाणपत्र वितरण गर्ने कार्यक्रम तय गरिएको छ । प्रतियोगितामा प्रथम हुने टिमलाई १ लाख ५० हजार, दोस्रो हुनेलाई १ लाख र तेस्रो हुनेलाई ५० हजार नगद पुरस्कारको व्यवस्था गरिएको छ । साथै प्रत्येक खेलमा सहभागी नगरपालिकालाई नगद ५ हजार पुरस्कारको व्यवस्था गरिएको छ । खेल महेश्वरी खेल मैदान भक्तपुरमा हुने छ । भक्तपुर नगरपालिकाले प्रत्येक वर्ष अन्तर नगर खेलकुद प्रतियोगिता गर्दै आइरहेको छ । यस अन्तर्गत पहिलो वर्ष भलिबल, दोस्रो वर्ष कराँते, तेस्रो वर्ष एथ्लेटिक्स र चौथो वर्ष बुद्धिचाल प्रतियोगिता सफलताका साथ सम्पन्न गरेको थियो । त्यस अनुसार यो वर्ष खो खो प्रतियोगिता भएको हो । प्रतियोगिता फागुन ५ गतेदेखि सुरु भएको थियो । यसअघि प्रतियोगिताका लागि नगर प्रमुख सुनिल प्रजापतिको संयोजकत्वमा १३५ सदस्यीय मूल समिति र ११ वटा उपसमितिहरू गठन गरिएका थिए । प्रतियोगिताको उद्घाटन सहिद स्मृति खेलमैदानमा नेपाल मजदुर किसान पार्टीका केन्द्रीय अध्यक्ष नारायणमान बिजुक्छेले गरेका थिए ।"
मकवानपुर र कलैयाको विजयी सुरुवात,"सिमराः कलैयामा मंगलबारदेखि टी२० मेयर कप क्रिकेट प्रतियोगिता सुरु भएको छ। कलैया क्रिकेट कपको आयोजनामा सुरु भएको प्रतियोगिताको पहिलो दिन सम्पन्न खेलमा मकवानपुर र आयोजक विजयी भएका छन्। सिद्धेश्वर खेल मैदानमा भएको उँद्घाटन खेलमा मकवानपुरले भारतको बेतियालाई ५२ रनले पराजित गरेको छ। टस हारेर ब्याटिङको निम्तो पाएको मकवानपुरले २० ओभरमा सात विकेट गुमाउँदै एक सय ६४ रन जोडेको थियो। मकवानपुरका लागि सुमन सुनारले दुई छक्का र तीन चौकाको मद्यतबाट ३४ बलमा ४२ रन बनाए। बेतियाका बलर सूर्य मोहनको बलमा एलबिडब्लु हुँदै सुनार पेभेलियन फर्किदा मकवानपुरका अन्य खेलाडीले उच्च स्कोर बनाउन सकेनन्। अतिरिक्त २० रन पाएको मकवानपुरले बेतियासामु एक सय ६५ रनको लक्ष्य प्रस्तुत गरेको थियो। जवाफी ब्याटिङमा उत्रिएको बेतिया १७।५ ओभरमा एक सय १२ रनमै समेटियो। बेतियाविरुद्ध मकवानपुरका शुभ कंसकार र आशिष पोखरेलले समान चारचार विकेट लिए भने रिजन ढकालले दुई विकेट आफ्नो नाममा लेखाए। तीन ओभरमा एक मेडनसहित ११ रन खर्चिएर चार विकेट लिएका मकवानपुरका आशिष म्यान अफ दि म्याच घोषित भए। यसैगरी दोस्रो खेलमा आयोजक कलैया क्रिकेट क्लबले चितवनमाथी आठ विकेटको जित दर्ता गर्यो। टस जितेर बलिङ रोजेको कलैयाले चितवनलाई एक सय ३७ रनमा रोक्न सफल भयो। चितवनले २० ओभरमा आठ विकेट गुमाउँदै एक सय ३८ रनको लक्ष्य प्रस्तुत गर्यो। चितवनका लागि सनम बुढाथोकीले ४५ रन बनाउँदा कमल परियारले २९ र गौतम केसीले अविजित २७ रन बनाए। बलिङतर्फ कलैयाका लागि तृतराज दासले चार र बसिर अहमदले दुई विकेट लिए। दासले चार ओभरमा एक मेडन दिदै १५ रन खर्चिएर चार विकेट लिएका थिए। जवाफी ब्याटिङमा आक्रामक देखिएको कलैयाले १३।३ ओभरमै जित निकाल्यो। बलिङतर्फ उत्कृष्ट प्रदर्शन गरेका कलैयाका तृतराज दासले अविजित ७९ रन बनाउँदै जित सहज बनाए। ४० बलमा नौ छक्का र तीन चौका प्रहार गरेका दास खेलको म्यान अफ दि म्याच समेत घोषित भए। कलैयाका अनिल कुमार साहले ३२ रन जोडे। प्रतियोगिताअन्तर्गत बुधबार पहिलो खेलमा चितवन र मोतिहारी भिड्ने छन् भने दोस्रो खेल वीरगन्ज र मकवानपुरबीच प्रतिस्पर्धा हुनेछ। प्रतियोगितामा ६ टिमको सहभागिता रहेको छ। कलैया, वीरगन्ज, मकवानपुर, चितवन, भारतको बेतिया र मोतिहारी गरी ६ टिमको सहभागिता रहेको छ। प्रतियोगिताको विजेताले ६० हजार र उपविजेताले ३० हजार नगद प्राप्त गर्नेछन्।"
नेपालले सिरिज कब्जा गर्दाको क्षण (फोटो फिचर),काठमाडौं : कप्तान रोहित पौडेलेको शानदार इनिङप्रेरिन नेपालले त्रिदेशीय एकदिवसीय शृंखलाको अन्तिम खेलमा च्याम्पियन स्कटल्यान्डलाई दुई विकेटले पराजित गरेको छ। त्रिवि क्रिकेट मैदानमा स्कटल्यान्डले दिएको दुई सय १३ रनको लक्ष्य पएको नेपालका लागि चौथो नम्बरमा क्रिजमा उत्रिएका रोहितले १०१ बलमा सात चौका र चार छक्कासहित अविजित ९५ रनको महत्त्वपूर्ण इनिङ खेले। नेपालले ४४१ ओभरमा आठ विकेट गुमाएर लक्ष्य पूरा गर्यो। रोहित र करण केसीले नवौं विकेटका लागि ७५ रनको ऐतिहासिक साझेदारी गर्दै नेपाललाई रोमाञ्चक जित दिलाए। रोहित र करणको नवौं विकेटका लागि साझेदारी गरेको सर्वाधिक ठूलो साझेदारी हो। यसअघि यो कीर्तिमान सोमपाल कामी र सन्दीप लामिछानेको नाममा थियो। उनीहरूले नेदरल्यान्ड्सविरुद्ध सन् २०१८ मा ४१ रनको साझेदारी गरेका थिए। त्यस्तै करणले ३७ बलमा दुई चौका र एक छक्कासहित ३१ रनको इनिङ खेले। विस्तृत पढ्नुस् : यसरी भयो नेपाल विजयी ततस्बिरहरू : अभिषेक महर्जन र क्यान
आगामी जेठमा अन्तर्राष्ट्रिय बुद्धिचाल प्रतियोगिता,"दोलखा : आगामी जेठमा अन्तर्राष्ट्रिय बुद्धिचाल प्रतियोगिता हुने भएको छ। दोलखा चेस होम नेपालले आदर्श पुरुष तथा पूर्वमन्त्री स्वर्गीय भीमबहादुर तामाङको स्मृतिमा २०८० जेठ ५ देखि ९ गतेसम्म प्रतियोगिता आयोजना गर्न लागेको हो। प्रतियोगितामा नेपालसहित १० देशका खेलाडीको सहभागिता रहने छ। प्रतियोगितामा प्रथम हुनेले एक लाख, दोस्रो हुनेले ६० हजार र तेस्रो हुनेले ४० हजार नगदसहित ट्रफी मेडल र प्रमाणपत्र पाउने छन्। असल नेता भीमबहादुर तामाङको सम्झना दिलाउन, खेलमार्फत दोलखाको पर्यटन प्रवर्द्धन तथा आर्थिक विकासका लागि प्रतियोगिता आयोजना गरिएको अध्यक्ष गोविन्द श्रेष्ठले बताए।"
पर्सा क्रिकेट लिगको उपाधि नेशनल इन्फोटेकलाई,वीरगन्ज : वीरगन्जमा आयोजित पर्सा क्रिकेट लिग २०७९ को उपाधि नेशनल इन्फोटेक क्लबले जितेको छ। मंगलबार वीरगन्जको नारायणी रंगशालाको क्रिकेट मैदानमा भएको फाइनल खेलमा युनाइटेड क्रिकेट क्लब मुर्ली वीरगन्जलाई ३ विकेटले हराउँदै नेशनल इन्फोटेकले उपाधि जितेको हो। टस जितेर पहिले ब्याटिङ गरेको युनाइटेड क्रिकेट क्लब मुर्लीले पूरा २० ओभर खेल्दै ९ विकेटको क्षतिमा १४६ रन बनाएको थियो। १४७ रनको लक्ष्य इन्फोटेकले पुरा २० ओभर खैल्दै ७ विकेटको क्षतिमा पूरा गरेको हो। वीरगन्ज महानगरपालिकाको आर्थिक सहयोगमा पर्सा क्रिकेट संघले फागुन २ गतेदेखि आयोजना गरेको प्रतियोगितामा आठ टिमले भाग लिएका थिए।
उपप्रधानमन्त्री श्रेष्ठले दिए काम नगर्ने ठेकेदारलाई चेतावनी,"निर्माण व्यवसायीको धारणा बुझेपछि मन्त्री श्रेष्ठले सबै आयोजनाका निर्माण व्यवसायीलाई आफ्नो आयोजनाको काम कहिले सक्ने हो ? भन्ने प्रश्न गर्दै भने, काम सक्ने मिति दिनोस्, होइन भने ठेक्का तोडिन्छ। काठमाडौं : निर्माण कम्पनीको चरम लापरबाहीका कारण रुग्ण बनेका देशभरका ३८ परियोजनाका निर्माण कम्पनीले समयमै काम सक्ने प्रतिबद्धता गरेका छन्। सडक विभागअन्तर्गतको ४ निर्देशनालयले सडक तथा पुल परियोजना रुग्ण बनाएका निर्माण कम्पनीले उपप्रधान एवं भौतिक पूर्वाधार तथा यातायातमन्त्री नारायणकाजी श्रेष्ठसामु यस्तो प्रतिबद्धता गरेका हुन्। अन्नपूर्ण पोस्ट्मा माघ २४ गते ठेकेदारको बेइमानीले अल्झिए १३० आयोजना शीर्षकमा कभर स्टोरी सम्प्रेषण भएको थियो। रुग्ण भन्नाले जति सुरुको अवधि तोकिएको छ, त्यति नै अवधि थप्दा पनि नसकिएका परियोजना भन्ने बुझिन्छ। ठेक्कामा दिएको परियोजनाका धेरैसो साइटमा ठेकेदार नै नहुँदा अलपत्र छन्। कुनैको काम सुस्त छ। यसरी दर्जनौंको संख्यामा पुल र सडक १४ वर्षदेखि बनिरहेका छन् तर सम्पन्न हुने कुनै टुंगो छैन। देशभरको विभिन्न सडक डिभिजन कार्यालय, पुल सेक्टर, निर्माणाधीन राजमार्ग निर्देशनालय तथा सडक योजनाअन्तर्गत भइरहेका काममध्ये १३० को संख्यामा रुग्ण परियोजना छन्। सोमबार भौतिक पूर्वाधार तथा यातायात मन्त्रालयको सभाहलमा तीन दर्जनको संख्यामा निर्माण कम्पनीका प्रतिनिधिको उपस्थिति थियो। समयमै काम नसक्ने ठेकेदारको लहररमा नेपाल निर्माण व्यवसायी महासंघका अध्यक्ष रवी सिंहसमेत थिए। सिंहको महादेव खिम्ती निर्माण सेवा पनि समयमै काम नसकेर कालोसूचीमा पर्न लागेको छ। उपप्रधानमन्त्री श्रेष्ठल हुलाकी राजमार्ग निर्देशनालय, पुष्पलाल (मध्यपहाडी) राजमार्ग निर्देशनालय, सडक सुधार तथा विकास आयोजना निर्देशनालय र उत्तर दक्षिण तथा व्यापारिक मार्ग विस्तार आयोजना निर्देशनालयअन्तर्गत व्यवसायीको लापरबाहीका कारण रुग्ण बनेका निर्माण कार्यका ठेकेदारका प्रतिनिधिलाई सोमबार बोलाएर छलफल गरे। छलफलमा धुलिखेल निर्माण सेवाका टंकप्रसाद चौलागाईं, मैनाचुली कन्स्ट्रक्सनका मदन अधिकारी, लुम्बिनी बल्डिर्सका विष्णू शर्मा, गौरीपार्वती निर्माण सेवाका रामकुमार थापा, बिरुवा कन्स्ट्रक्सनका पेम्बा लामा, मृग सञ्जिवनी निर्माण सेवाका गौरी उप्रेती, सूर्य कन्स्ट्रक्सनका डा सूर्यबहादुर खड्कालगायत निर्माण व्यवसायी सहभागी थिए। उपप्रधानमन्त्री श्रेष्ठले उनीहरूलाई मन्त्रालयमा डाकेर समस्या बुझ्दै तोकेको समय र गुणस्तरमा निर्माण कार्य सम्पन्न गर्न निर्देशन दिए। मन्त्रालयका अनुसार हुलाकी राजमार्ग निर्देशनालयअन्तर्गत ७ ठेक्का रुग्ण बनेका छ। यस्तै, पुष्पलाल (मध्यपहाडी) राजमार्गनिर्देशनालयअन्तर्गत १७, सडक सुधार तथा विकास आयोजना निर्देशनालयअन्तर्गत ५ र उत्तर दक्षिण तथा व्यापारिक मार्ग विस्तार आयोजना निर्देशनालयअन्तर्गत ९ ठेक्का व्यवसायीको लापरबाहीका कारण रुग्ण बनेका छन्। कसको कस्तो प्रतिबद्धता ? हुलाकी राजमार्ग निर्देशनालयअन्तर्गत मोहना खेलाडोकेबजारबेलौरीकञ्चनपुर सडकमार्गको जिम्मा पाएको शर्मा राजेन्द्र जेभीले असार मसान्तसम्म निर्माण सक्ने प्रतिबद्धता गरेको छ। यसैगरी धाँधर खोला पुल र पतरी खोला पुल निर्माणको जिम्मा पाएको लोहनी ब्रदर्सले १० दिनमा कामलाई गति दिनेछ। नत्र कम्पनीले ठेक्का तोड्ने सहमत भएको छ। हुलाकी राजमार्गअन्तर्गत नै गोपीगन्जनारायणचोकपरासीचोक सडकखण्ड निर्माणको जिम्मा पाएको कञ्चनजंघा बिरुवा शवशक्ति जेभीले २५ दिनमा काम सक्ने बताउँदा कमला नदी पुल बनाउने जिम्मा लिएको पप्पुलुम्बिनी जेभीले नयाँ डिजाइन प्राप्त भएपछि काम थाल्ने प्रतिबद्धता गरेको छ। हुलाकी राजमार्गअन्तर्गतको मनमतकलैयामतिरर्वा सडक बनाउने ठेक्का लिएको सप्तकोसी जलाधार ओमसाई जेभी र मोहनाडोकेबजारबेलौरी सडकको निर्माणको जिम्मा पाएको बाबाहंश शिद्धिसाई सम्पर्कमा आएको छैन। सडक सुधार तथा विकास आयोजनाअन्तर्गत ५ रुग्ण परियोजनामध्ये भेडेटारराँके सडक निर्माणको जिम्मा पाएको आप्को इन्फ्रा इन्डियाले चालू आवमा २५ किलोमिटर र आगामी वर्षको अन्त्यसम्म सम्पूर्ण निर्माण कार्य सम्पन्न गर्ने प्रतिबद्धता गरेको छ। लमहीघोराहीतुल्सीपुर सडकखण्ड बनाउने जिम्मा पाएको तथ्य इन्जिनियरिङ कम्पनीले ८ मार्चसम्म उल्लेख्य प्रगति नगरे ठेक्का तोड्न सहमति दिएको छ। मुडेचरीकोट सडक बनाउने काम चैतसम्म सक्ने निर्माण कम्पनी सुनौला खिम्तीले जनाएको छ। यसैगरी एआईपीएल शैलुङ जेभीले बनाइरहेको भक्तपुर नगरकोट सडकको निर्माण कार्य चैतसम्म सम्पन्न हुनेछ। दिनेशचन्द्र शंकर माली जेभीले निर्माण गरिरहेको बसन्तपुरपपरादी सडकको काम असार मसान्तसम्म ४५ प्रतिशत सकिनेछ। यता पुष्पलाल राजमार्गअन्तर्गत ५ वटा परियोजना रुग्णको सूचीबाट हटेका छन्। रुग्णमध्ये आरुघाटओख्ले सडक असार मसान्तसम्म सकिने निर्माणको जिम्मा लिएको सूर्य कन्स्ट्रक्सनले जनाएको छ। जोरसालतमोरसंक्रान्तिम्याङलुङ सडकका विभिन्न खण्ड विभिन्न निर्माण कम्पनीले आउने असार मसान्तसम्म काम सक्ने जनाएका छन्। यो खण्डमा भरत, मैनाचुली, सिद्धिसाई, कन्टेक, गौरीपार्वती, कोशीलगायत निर्माण कम्पनीले काम गरिरहेका छन्। मध्यपहाडीअन्तर्गत हिलेलेगुवा सडक निर्माणको जिम्मा पाएको रौतामाई सन्तोषी बिरुवा जेभीले जेठसम्म काम सक्ने जनाएको छ। यसैगरी खण्डुवा खोलामा पुल निर्माण कार्य वैशाख १५ मा सकिने बिरुवा गल्वा जेभीले जनाएको छ। भोजपुर दित्तेल सडकको काम असारभित्र सकिने भरत मैनाचुली सिद्धिसाई जेभीको दाबी छ। सिरुवा कन्स्ट्रक्सनले बनाइरहेको पंखु खोला पुल जेठसम्म निर्माण सम्पन्न हुनेछ। यसैगरी देउरी सामरी भञ्ज्याङ कटुञ्जे सडकको जिम्मा पाएको लुम्बीनी मृत सञ्जीवनी जेभीले असारसम्म काम सक्ने प्रतिबद्धता गरेको छ। पाटीहाल्नेरुकुमकोट सडकको काम असारसम्म सकिनेछ। सो कामको जिम्मा मरत महादेव खिम्ती जेभीले पाएको हो। ओख्लेघ्याम्पेसालखहरे सडक बनाउँदै गरेको एमपी एसपी एफईसीसी जेभीले असारसम्म र र पिपलटारदेउडी सडकको जिम्मा पाएको गौरी पार्वती महालक्ष्मी नागार्जुन जेभीले पनि असारभित्रै काम सक्ने बताएका छन्। उत्तर दक्षिण तथा व्यापारिक मार्ग विस्तार आयोजना निर्देशनालयअन्तर्गत ९ वटा रुग्ण परियोजनामध्ये ३ वटा पुल छन्। खहरे खोला पुल र रुप्से खोला पुल बनाइरहेको सिरुवा कन्स्ट्रक्सन र गजुरमुखीसँगको ठेक्का तोडिसकिएको छ। यांगर खोलाको पुल धुलिखेल निशान जेभीले चीनबाट सामान आइसकेको र असारभित्र काम सक्ने बताएको छ। झैतेकोरोला सडक बनाइरहेको तामाङ गौरी पार्वती कोसी न्यौपाने जेभी, घासाजोमसोम कोरोला बनाइरहेको पप्पु गौरी पार्वती कोसी न्यौपाने जेभी, मिर्मिफलेबासकुस्मा सडकखण्ड निर्माण गरिरहेको सूर्य कन्स्ट्रक्सनले असार मसान्तसम्म काम सक्ने बताएका छ। हिल्सासिमिकोटसल्लीसल्ला सडक र सिमिकोटखर्बुहुम्ला बनाइरहेका अनक कविन्द्र माउन्टेनले जेभीले जग्गा विवाद समाधान भए काम सक्ने प्रतिबद्धता गरेका छन्। बुटवलबेलहिया सडक कञ्चनगंघा बिरुवाजेभीले असारसम्म काम सक्ने बताएका छ। रुकुमपूर्वको काँक्रीमैकोट खण्डको ३८ किमि सडक चौडा गरी ग्राभेल स्तरमा उन्नति गर्ने काम जिम्मा पाएको न्यौपाने जेभीको ठेक्का तोडिएको छ भने जोमसोम कोगबेनी बनाइरहेको रौता आत्रेय सारस जेभी सम्पर्कमा आएको छैन। सम्पर्कमा आएनन् यी कम्पनी उपप्रधानमन्त्री श्रेष्ठ, सचिव केशव शर्मा, सडक विभागका महानिर्देशक, निवर्तमान महानिर्देशक, निर्देशनालय प्रमुखले आमन्त्रण गर्दा पनि आधा दर्जन निर्माण व्यवसायी उपस्थित भएनन्। सद्धिसाई, कान्छाराम, स्वच्छन्द, बज्रगुरु, पप्पु, रौताहा, शैलुङ र आत्रेय निर्माण कम्पनी उपस्थित भएनन्। उनीहरूलाई निर्देशनालय प्रमुखले बैठकबाटै टेलिफोन गरेका थिए। तीमध्ये सिद्धसाई र कान्छाराम सम्पर्कमा आएनन्। सम्पर्कमा आएको शैलुङले २५ दिनमा कालोपत्रे सक्ने प्रतिबद्धता गरेको छ। यस्तै, बज्रगुरुले तमोर सडकमा असारमा गाडी चलाउन मिल्ने बनाउने र रौताहाले आफ्नो काम अर्का वर्षको मध्य अवधिसम्म सक्ने बतायो। काम सक्ने मिति दिनुहोस् नत्र, ठेक्का तोडिन्छ : उपप्रधानमन्त्री श्रेष्ठ छलफलमा उपप्रधानमन्त्री श्रेष्ठले काम सम्पन्न हुन ढिलाइ तथा कम गुणस्तरका काम भएका आयोजनाको निर्माण व्यवसायीलाई समयमै र गुणस्तरीय कार्य गर्न प्रतिबद्धता गराए। उनले निर्माण व्यवसायीलाई आफ्ना समस्या राख्न पनि सुझाव दिँदै रुग्ण परियोजना कहिले सम्पन्न हुने भन्ने लिखित प्रतिबद्धता गराए। श्रेष्ठको प्रश्न थियो, काम ओगटेर बसेकाले काम नभएको हो वा मन्त्रालयले सहजीकरण नगरेर वा भुक्तानी र कर्मचारीको समस्या हो ? निर्माण व्यवसायीको धारणा बुझेपछि मन्त्री श्रेष्ठले सबै आयोजनाका निर्माण व्यवसायीलाई आफ्नो आयोजनाको काम कहिले सक्ने हो ? भन्ने प्रश्न गर्दै भने, काम सक्ने मिति दिनोस्, होइन भने ठेक्का तोडिन्छ। श्रेष्ठका अनुसार अबका हरेक १५१५ दिनमा निर्देशनालय प्रमुखबाट रुग्ण आयोजनाको प्रगति विवरण लिइनेछ।"
चालू खर्च घटाउँदै बागमती प्रदेश,"हेटौंडा : बागमती प्रदेश सरकारले मितव्ययी र प्रभावकारी बनाउन भन्दै चालूतर्फको खर्चमा भारी कटौती गर्ने भएको छ। कुल खर्चको कम्तीमा २३ प्रतिशत कटौती गर्ने लक्ष्यसहित योजना अघि बढाएको आर्थिक मामिला तथा योजनामन्त्री तथा सरकारका प्रवक्ता जगन्नाथ थपलियाले बताए। त्यसका लाागि चालूतर्फ विनियोजित बजेटको प्रत्येक मन्त्रालयबाट कम्तीमा १५ प्रतिशत बजेट कटौती गर्ने निर्णय भएको प्रदेश सरकारका प्रवक्ता थपलियाले बताए। गोष्ठी, सेमिनारजस्ता कार्यक्रमको वार्षिक लक्ष्यमा ३० प्रतिशत कटौती गर्ने र यस्ता कार्यक्रम आर्थिक मामिला तथा योजना मन्त्रालयको स्वीकृति लिएर मात्र गर्नुपर्ने निर्णय गरेका छौं, उनले भने। त्यस्तै प्रदेश मातहतको सबै निकायको इन्धन, मर्मत सम्भार, मसलन्द तथा कार्यालय सामग्री, पत्रपत्रिका छपाइ तथा सूचना प्रकाशन, सञ्चार सफ्टवेयर खर्चमा २० प्रतिशत कटौती गर्ने निर्णय प्रदेश सरकारले गरेको छ। साथै कर्मचारीहरूलाई पुँजीगत प्रकृतिका आयोजना तथा कार्यक्रम अनुगमन तथा मूल्यांकनमा मात्र काजमा खटाउने, नयाँ सवारीसाधन, कम्प्युटर, फर्निचर खरिद नगर्ने पनि निर्णय गरेको छ। नयाँ कार्यालय स्थापना भएर फर्निचर खरिद गर्नुपरेमा नेपाली उत्पादन मात्र खरिद गर्ने पनि सरकारले निर्णय गरेको छ। गोष्ठी सेमिनारहरू सम्भव भएसम्म सरकारी सभा हलमा मात्र गर्ने, सरकारलाई भार पर्नेगरी कर्मचारीलाई वैदेशिक तालिम र अध्ययनमा सहभागी नगराउने निर्णय भएको छ, उनले भने। प्रदेश सरकारले सामुदायिक तथा सरकारी खानेपानी आपूर्ति प्रणालीबाट वितरित पानी मात्र प्रयोग गर्ने, सरकारी कार्यालयमा विद्युतीय चुल्हो अनिवार्य प्रयोग गरी एलपी ग्याँस पूर्ण रूपमा विस्थापित गर्ने निर्णय गरेको उनले जानकारी दिए। सरकारले चालू आर्थिक वर्षमा नयाँ कार्यालय र दरबन्दी थप नगर्ने पनि निर्णय गरेको छ। प्रदेश सरकारको खर्च कटौतीको लागि मुख्यमन्त्री शालिकराम जम्कट्टेलले सचिवको नेतृत्वमा तीन सदस्यीय कार्यदल बनाएको थियो। उक्त कार्यदलको सुझावको आधारमा प्रदेश सरकारले खर्च कटौतीको लागि आवश्यक निर्णयहरू लिएको हो। प्रदेशको आम्दानी र खर्च निराशाजनक बागमती प्रदेश सरकारको चालू आर्थिक वर्ष २०७९०८० को आम्दानी र पुँजीगत खर्च निराशाजनक रहेको छ। चालू आर्थिक वर्षको पहिलो ६ महिनामा राजस्व बाँडफाँटबाट वार्षिक अनुमानको २७ प्रतिशत मात्र आम्दानी हुने प्रदेश सरकारको अनुमान छ। उक्त अवधिमा गत आर्थिक वर्ष २०७८०७९ मा करिब ४० प्रतिशत राजस्व संकलन भएको थियो। चालू आर्थिक वर्षको पहिलो ६ महिनामा वार्षिक अनुमानको करिब २३ प्रतिशत मात्र राजस्व परिचालन भएको छ। प्रदेश सरकारको प्रमुख आम्दानीको स्रोत घरजग्गा रजिस्ट्रेसन शुल्क र मूल्य अभिवृद्धि कर चालू आर्थिक वर्षको ६ महिनामा दुवै २० प्रतिशत प्राप्त भएको छ। । पुँजीगत खर्च न्यून चालू आर्थिक वर्षको ६ महिनामा चालूतर्फ १४ र पुँजीगततर्फ १० प्रतिशत मात्र खर्च भएको मन्त्रालयले जनाएको छ। ६ महिनाको अवधिमा कुल विनियोजन बजेटमध्ये ११ अर्ब १९ करोड खर्च भएको छ। चालू खर्चमध्ये तलबभत्ता, कार्यालय सामान, मसलन्द इन्धनमा बढी खर्च भएको देखिएको छ, मन्त्री थपलियाले भने, ।"
"हिउँदमा खडेरी, खाद्य संकटको जोखिम","काठमाडौं : हिउँदयाम लागेयता माघ मसान्तसम्ममा मुलुकभर ११६ मिलिमिटर मात्र वर्षा भयो। यो समय सम्ममा सरदर ३०७ देखि ७१२० मिलिमिटरभन्दा बढी वर्षा हुनुपर्छ। त्यसभन्दा कम भए खडेरी लाग्छ। खाद्य सुरक्षामा जोखिम बढ्छ। अहिले त्यस्तै भएको छ। सन् २००० यता मात्रै ८ वटा हिउँदमा औसतभन्दा कम पानी परेको जल तथा मौसम विज्ञान विभागको तथ्यांकले देखाउँछ। विज्ञ भन्छन्, यसपटक पनि हिउँदे वर्षा नहुँदा खाद्य सुरक्षामा जोखिम बढ्न सक्छ। जल तथा मौसम विज्ञान विभागको जलवायु विश्लेषण शाखामा कार्यरत मौसमविद् सुदर्शन हुमागार्इंका अनुसार यस वर्षको हिउँद लागेयता हालसम्म सुदूरपश्चिम, कर्णाली र लुम्बिनी प्रदेशको पश्चिमी क्षेत्रमा मात्रै पानी परेको छ। गण्डकी प्रदेशदेखि पूर्वसम्म पानीको थोपै झरेन। हुमागाईंका अनुसार सन् २००१, २००६, २००८, २००९, २०१६, २०१७, २०१८ र २०२१ मा औसतभन्दा कम वर्षा भए। उनी भन्छन्, सन् २००० पछि ८ वटा वर्षमा खडेरी परेको छ। सन् २०१६ पछि पानी नपर्ने टेन्ड दोहोरिएको छ। यसले खाद्यान्न असुरक्षा थप्ने र पारिस्थितिक प्रणालीमा नै असर गर्ने देखिएको छ। त्रिभुवन विश्वविद्यालयको जल तथा मौसम विज्ञान केन्द्रीय विभागका सहप्राध्यापक डा विनोद पोखरेलका अनुसार हिउँदमा झन्झन् सुक्खा हुँदैछ। पानी नपर्ने ट्रेन्ड छिटोछिटो बढिरहेको छ। उनले भने, ग्लोबल क्लाइमेट मोडलले भविष्यमा समग्रमा धेरै पानी पर्ने देखाएको छ, उनले थपे, तर मनसुनमा अत्यधिक र हिउँदमा थोरै पानी पर्ने आकलन गरेको छ। सन् २००० भन्दा पहिला एक वर्ष धेरै र अर्को वर्ष थोरै वर्षा भएको देखिन्छ। पोखरेल थप्छन्, त्यो रेगुलर प्रकिया हो। अहिले एक वर्ष पानी धेरै पर्ने अर्को वर्ष थोपै नझर्ने प्रवृत्ति छिटोछिटो दोहोरियो। उनका अनुसार पहिलाको भन्दा (भेरिबिलिटी) परिवर्तनशीलता उच्च देखिएको र वर्षात् घटदो क्रममा छ। धेरै पानीले विध्वंस निम्त्याउने र हिउँदे वर्षा नहुँदा खाद्यान्न, पारिस्थितिक प्रणाली (इकोसिस्टम), कृषि उत्पादनलाई असर गरेको छ। युरोपियन स्याटालाइट प्रडक्टको रेकर्डअनुसार सन् २०२० को अक्टोबरदेखि २०२१ फेबु्रअरीसम्म मुलुकभरमा अत्यन्त न्यून वर्षा भयो। नेपालभरि अक्टोबर, नोभेम्बर, डिसेम्बर, जनवरी र फेब्रुअरीमा क्रमशः २८, २२, १७, २५ र ३५ मिलिमिटर वर्षा भएको थियो। उक्त समयमा सन् १९५० देखि २०२१ सम्ममा औसतभन्दा कम वर्षा भएको मानिएको छ। सन् २०१६ मा प्रकाशित अध्ययनले पनि न्यून वर्षाले पश्चिममा मात्रै ८७ प्रतिशत उत्पादनमा ह्रास आएको प्रकाश पारेको छ। खाद्य संकटको जोखिम कृषि मन्त्रालय, विश्व खाद्य कार्यक्रम, खाद्य तथा कृषि संगठन, अमेरिकाले संयुक्त रूपमा गरेको अध्ययनमा सन् २००८ र २००९ मा औसतमा ५० प्रतिशतभन्दा कम पानी परेको देखाउँछ। सन् २००९ मा नेपाल खाद्य मूल्यांकन सिस्टमले एउटा इमर्जेन्सी सूचना जारी गरेको थियो। पानी नपरेपछि बैतडीको सिगास गाउँपालिका९ का किसानको सुकेको गहुँ खेती । तस्बिर : कृष्ण बिष्ट जसले गहुँ तथा जौंको ३० देखि ७० प्रतिशतले गिरावट आएको जनाएको छ। जसका कारण खाद्यान्नको मूल्य बढेको थियो। मूल्य चर्किएपछि ६६ प्रतिशत ग्रामीण भेगका नागरिक प्रभावित भएका थिए। सुदूर तथा मध्यपश्चिमका पहाडी र हिमाली भेगमा खाद्यान्न अभावले डरलाग्दो रूप लिएको अध्ययनले देखाएको छ। विश्व खाद्य कार्यक्रम (डब्लूएफपी) का अनुसार सन् २००८ को जनवरीमा १३ लाख (१३ मिलियन) मानिसलाई तत्काल खाद्य सहयोग चाहिएको थियो। ३७ लाख (३७ मिलियन) मानिस चर्को मूल्यको जोखिमले जीवनधान्न मुस्किल परेको अवस्थामा रहेको जनाएको छ। ९९ प्रतिशत गम्भीर खाद्य असुरक्षाको मारमा नेपालमा खाद्य सुरक्षाको अवस्था र भोकमरीको विषयमा, पाटन बहुमुखी कलेजका भव दत्त सापकोटाले गरेको अध्यनयले खाद्य सुरक्षा र भोकमरी अत्यन्त नराम्रो तरिकाले बढिरहेको देखाउँछ। वर्षभरि हेर्ने हो भने ४२२ प्रतिशतको मात्रै खाद्य सुरक्षामा पहुँच छ। सहरमा खाद्य पहुँच भए पनि पहाड र हिमाली क्षेत्रमा समस्या छ। सन् २००० पछि ८ वटा वर्षमा खडेरी परेको छ। सन् २०१६ पछि पानी नपर्ने ट्रेन्ड दोहोरिएको छ। यसले खाद्यान्न असुरक्षा थप्ने र पारिस्थितिक प्रणालीमा नै असर गर्ने देखिएको छ। सुदर्शन हुमागाईं, मौसमविद् वर्षात्को शैली फेरिएको छ। यस्ता प्रतिकूल परिस्थितिसँग जुध्न अनुकूलनका प्रविधिलाई प्राथमिकता दिनुपर्छ। हामीसँग बलियो अनुसन्धानहरू छैनन्। सबै कुरालाई मध्यनजर गर्दा अनुकूलन अत्यावश्क छ। वरिष्ठ वैज्ञानिक टीकाबहादुर कार्की, प्रमुख, राष्ट्रिय कृषि अनुसन्धान केन्द्र, खुमलटार ग्लोबल क्लाइमेट मोडलले भविष्यमा समग्रमा धेरै पानी पर्ने देखाएको छ। तर मनसुनमा अत्यधिक र हिउँदमा थोरै पानी पर्ने आकलन गरेको छ। अहिले एक वर्ष पानी धेरै पर्ने अर्को वर्ष थोपै नझर्ने प्रवृत्ति छिटोछिटो दोहोरियो। डा विनोद पोखरेल,सहप्राध्यापक, त्रिभुवन विश्वविद्यालय करिब ८१ प्रतिशत जनसंख्या दैनिक क्यालोरी खपतको तथा खाद्यसुरक्षाका मामलामा बञ्चित भएका छन्। ९९ प्रतिशत भने गम्भीर खाद्य असुरक्षाको मारमा रहेको अध्ययनले देखाएको छ। तर, विश्व भोकमरीको सूचीमा नेपाल गम्भीर अवस्थाबाट मध्यममा आएको छ। सरकारले खाद्य अवरुद्धको दर ३६ बाट २४ प्रतिशतमा सन् २०२५ सम्ममा झार्ने लक्ष्य राखेको छ। अनुकूलन मा जोड राष्ट्रिय कृषि अनुसन्धान केन्द्र, खुमलटारका प्रमुख वरिष्ठ वैज्ञानिक टीकाबहादुर कार्की जलवायु परिवर्तनले पछिल्लो समय असाधारण खालका घटना बढिरहेको बताउँछन्। भन्छन्, वर्षात्को शैली फेरिएको छ। यस्ता प्रतिकूल परिस्थितिसँग जुध्न अनुकूलनका प्रविधिलाई प्राथमिकता दिनुपर्ने पर्छ। हामीसँग बलियो अनुसन्धानहरू छैन। सबै कुरालाई मध्यनजर गर्दा अनुकूलन अत्यावश्क छ। लामो समय पानी नपर्दा उत्पादनमा कमी आएको छ। उर्बर भूमि तथा पानी लाग्ने ठाउँ विकासले समेत खाएकोमा उनले असन्तुष्टि जनाए। उनका अनुसार समयमा पानी नपर्दा हिउँदमा लगाइने तोरीलाई खासै समस्या पर्दैन। शीत को पानीले तोरीलाई सिँचाइ पुगेको छ। तर, केही बाली सतप्रतिशत नष्ट भएर जान्छ। पहाडमा लगाएको जौं, उवा, गहुँको उत्पादन ५० प्रतिशत घटेको छ। मध्यपहाड र उच्चपहाडमा हिउँले चिस्यान हुन्थ्यो। कार्कीले भने हिउँदे वर्षा र हिउँको अभावमा १० मुरी फल्ने ठाउँमा तीन, चार मुरी मात्रै फल्छ। राम्रो उत्पादन नहुँदा परनिर्भर भयौं। तर, खाद्य उत्पादन कति प्रतिशत प्रभाव पर्छ भनेर अझै प्रक्षेपण नभएको उनले बताए। सामान्यतया एक किलो गहुँ उत्पादन गर्न २२ सय लिटर पानी आवश्यक पर्छ। मकैका लागि ८ सय र धानका लागि ३२ देखि ३५ सय लिटर चाहिन्छ। बालीलाई फुल्नु अगाडि, फुल्ने बेला र कोसा लाग्ने समयमा पानी अत्यन्त बढी आवश्यक पर्छ। कतिपय स्थानमा पानी नपर्दा बाली लगाउनै नपाएको र लगाएकामा पनि उत्पादन घटेको बताइएको छ। वर्षात्लाई कुर्दा कुर्दै बाली लगाउन समय घर्किसकेको हुन्छ। त्यसैले पनि अनुकूलनका काम अत्यन्त आवश्यक छ। कृषि अनुसन्धान केन्द्र खुमलटारमा विभिन्न मितिमा लगाएको बाली उत्पादनमा आएको अन्तरालले सही समयमा सही बाली लगाउनुपर्ने सन्देश दिएको पनि कार्कीले बताए। माघ बितिसक्दा पनि वर्षा नहुनुले खाद्य सिस्टम तथा उत्पादनमा असर गर्ने पूर्वबाली तथा बागवानी निर्देशक, हरिकृष्ण उप्रेती बताउँछन्। गहुँ, मसोरो, चना र अन्य तरकारी लगायतका हिउँदे बालीमा असर पर्छ । हिउँ नपर्दा उच्चपहाडी क्षेत्रमा समस्या हिउँ कम परेको छ। यसले उच्चपहाडी क्षेत्रमा स्याउको उत्पादन कम गराउँछ। नहुँदा। (चिलिङ रिक्वायरमेन्ट) नहुँदा फूल फुल्दा असर गर्छ। ओखर र फलफूलमा पनि असर गर्छ। उच्चपहाडी क्षेत्रमा गहुँ, उवाजस्ता बालीलाई हिउँ पग्लिए लामो समय चिस्यान हुँदा समस्या थपिएको छ। वस्तुभाउका लागि चरिचरनमा घाँस नउम्रने हुँदा पशु उत्पादन कम हुने। लगायतका समस्या हिउँदे वर्षाको अभावमा भइरहेको छ। जलवायु परिवर्तका कारण हिउँदमा सुक्खा हुने र मनसुनमा असामान्य पानी पर्ने शैलीले माटो बगाएर लैजान्छ। ठूलो वर्षा हुँदा जमिनले पानी नपाउँदा उत्पादन घट्दै गएको उप्रेतीले बताए। त्यसैले अनुकूलनका काम गर्दै जानुपर्नेमा उनले पनि जोड दिए। कालीकोटको पलाँता गाउँपालिका २ खाडामा आकाशे पानीको भरमा हिउँदे बाली लगाएको खेत । यहाँको गहुँबाली खडेरीका कारण सुकेर नष्ट भएपछि खेत खाली छ । तस्बिर : बिस्नप्रसाद न्यौपाने छोटो समयमा लगाउने बालीमा अनुकूलनका काम भए पनि लामो समय लाग्ने बालीमा अनुकूलनका काम हुन सकेका छैन। यस्ता विषयमा अध्ययन, अनुसन्धान हुन आवश्यक रहेको उनको भनाइ छ। मौसम अनुमान लामो समयको चाहिने उनको तर्क छ। भन्छन्, अनुसन्धान र मौसम पूर्वानुमानमा अझै राम्रो गर्नसक्नुपर्छ। नेपालमा जम्मा तीन दिनको मात्रै अनुमान गर्ने प्रविधि छ। जौं खेती लगभग नील त्रिभुवन विश्वविद्यालय, ग्रामीण विकास केन्द्रीय विभागमा खाद्य सुरक्षामा अनुसन्धानरत, नरकुमार चुहानका अनुसार हिमाली क्षेत्रमा मानिसहरूको खानपीनको शैलीमा परिवर्तन देखेको छ। संखुवासभाको मकालु गाउँपालिकामा १० वर्ष पहिला र अहिलेको अवस्थालाई अध्ययन गर्दा उत्पादनमा फरक देखिएको उनले बताए। उनका अनुसार जौं खेती लगभग नील भइसकेको छ। आलुलाई स्थायी बालीका रूपमा हेरिन्थ्यो। तर, समयमा हिउँ नपर्ने, किरा लाग्ने, नफल्ने भएपछि आलु उत्पादनमा कमी देखिएको छ। आयातीत आलुले ठाउँ लिएको छ। उनले भने १० वर्ष पहिला समग्र जिल्लाभरिको मान्छे मकालुमा बीउ किन्न जाने गर्थे। अहिले आयातीत आलु खानुपर्ने बाध्यता छ। चुहानका अनुसार उक्त ठाउँमा जलवायु परिवर्तनको असरले विभिन्न खालका परिणाम निम्त्याउँदा साँस्कृतिक महत्व बोकेको बालीहरू नासिँदै गएका छन्। जनजातिले विशेष गरी उत्पादन गर्दै आएका जुनेलो, फापर, दालहरूको उत्पादन शून्यमा झरेको छ। धान, मकै, कोदोको ठाउँमा अलैंचीले ९५ प्रतिशत ठाउँ लिएको छ। यस्ता उत्पादनमा रोग धेरै लाग्ने, किरा र खडेरीले कारण ह्रास आएकाले स्थानीयहरू मारमा परेको बताए। समयमा पानी नपर्दा कतिपय स्थानमा अलैंचीका बोट सुकेका छन्। अलैंचीको उत्पादन र मूल्य दुवै घटेको छ। समग्र उत्पादनमा जलवायुको असर धेरै नेपाल एग्रिकल्चर रिसर्च जर्नलल फेब्रुअरीमा प्रकाशित गरेको अनुसन्धानले धानको उत्पादन पर्याप्त नभएको बताउँछ। अन्न खपतको ६७ प्रतिशत ठाउँ धानले ओगट्छ। खाद्य र पोषण सुरक्षामा धानले प्रमुख भूमिका खेले तापनि आयातमा भर पर्नु परेको छ। तर, प्रतिकूल जलवायुको असर तथा बढ्दो मागको बाबजुद धानको उत्पादन सन् २०३० देखि २०५० सम्ममा आफैं पूरा गर्नसक्ने आकलन गरीएको अध्ययनले देखाएको छ। विभिन्न खालका १२ वटा परिदृश्यको मूल्यांकन गर्दा यस्तो देखिएको हो। अहिलेको अवस्थामा १४७ प्रतिशत धान उत्पादन वृद्धि छ। र, विगत तीन दशकमा १३ प्रतिशत प्रतिवर्ष जनसंख्या वृद्धि भएको हिसाबले सन् २०५० सम्ममा पनि आत्मनिर्भर नहुने देखिन्छ। जलवायु परिवर्तनले धान उत्पादनलाई झनै नाजुक बनाएको छ। हिउँदे बाली मात्रै नभएर समग्र उत्पादनमा जलवायु परिवर्तनको प्रतिकूल असर पारेको प्रष्ट्याउँछ। के भइरहेछ मौसम प्रणालीमा ? जल तथा मौसम विज्ञान विभागका मौसमविद् हुमागाईंका अनुसार यतिबेला प्रसान्त महासागरमा लानिना को अवरोध छ। त्यसले पश्चिमी वायुको गतिविधि कम गर्छ। र पानी कम पर्ने संभावना हुन्छ। तर अब लानीना तटस्थ अवस्थामा जाने क्रममा छ। यो वर्ष तापक्रममा वृद्धि हुने र वर्षामा कम हुने हिउँद सुरु हुनुभन्दा पहिला नै प्रक्षेपण गरिएको थियो। समग्रमा हिउँदमा सरदरभन्दा कम नै पर्ने देखिएको हो। त्रिभुवन विश्वविद्यालयका सहप्राध्यापक डा पोखरेलले हिउँदे वर्षा अझै पर्ने संभावना नभएको बताए। बुधबारसम्म अलि कति चिसो रहने र पुर्वी पहाडमा हल्का हिउँ पर्ने देखिएको बताए।"

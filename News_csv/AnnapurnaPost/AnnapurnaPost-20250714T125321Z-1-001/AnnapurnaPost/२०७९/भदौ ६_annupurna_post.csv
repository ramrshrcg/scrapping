शीर्षक,विवरण
दाइजोको दर्द,"विकासको बाटोमा दौडिरहेको समाजमा राम्रो मात्र हैन धेरै नराम्रा कुराहरूको पनि स्तम्भ गाडिनु भनेको स्वाभाविकै हो। तर यस्ता कुरालाई उखेल्नु हाम्रो चेतनाको काम हो। तर कहिलेकाहीँ जान अन्जानमा नराम्रो कुरालाई प्रोत्साहन गरिरहेको हुन्छौं। अहिले हाम्रो समाजमा धेरै घातक कुरीतिहरूले झांगिएको छ। त्यसमध्ये एक हो, दाइजो प्रथा। यो एक प्रथाभन्दा पनि घातक सामाजिक रोग हो। भनिन्छ, कुनै पनि कुप्रथा चेतनाको अल्पताको कारण चलेको हो। तर अहिले चेतनशील परिवारमै दाइजोको लेनदेनको कार्य बढी भएको देखिन्छ। मधेस प्रदेशका एक डाक्टर दाइजो नपाएकै कारण आफ्नी श्रीमतीलाई हत्या गरेको समाचार राष्ट्रिय पत्रिकामा छापिएका थिए। लाखौं कमाउन सक्ने डाक्टर सम्पत्तिको तृष्णाको कारण रक्षकबाट भक्षक हुन पुगे। दाइजोले समाजमा हत्या, हिंसा, मानसिक रोग, गरिबीजस्ता सामाजिक कुरीतिहरू निम्त्याउने गर्छ। हुन त दाइजो नेपालमा सबैतिर चलनचल्तीमा छ तर तराईमा भने यसको रापताप निकै उचाइमा छ। छोराको विवाह सम्पन्न हुनेबित्तिकै छिमेकीहरू छोराले कति दाइजो पायो भनेर सोध्ने गर्छन्। अहिलेको अवस्थामा छोरी विवाह दाइजोबिना गर्न सक्नु भनेको ठूलो म्याराथन जित्नुजस्तो हो। हुन त पुरातनकालदेखि नै दाइजो अस्तित्व छ। तर अहिलेभन्दा पहिला यसको स्वरूप फरक थियो। केही दशक अगाडिसम्म छोरीज्वाईं दक्षिणास्वरूप आफ्नो खुसीले केही जिन्सी सरसमान दिएर बिदाइ गर्ने चलन थियो। अहिले भने दाइजोबिना छोरीको विवाह हुन निकै कठिन भइसकेको छ। एकातिर हामी महिलालाई लक्ष्मीको रूप हो भन्छौं अर्कातिर दाइजो नपाएकै कारण महिलालाई हत्यासम्म गर्छौं। मधेस प्रदेशमा एक युवकले दाइजोमा गाडी नपाएकै कारण श्रीमतीलाई हत्या गरेको समाचार बाहिरिएको थियो। यस्ता घटना अहिले समाजमा उत्कर्षमा बिन्दुमा छन्। दाइजै नपाएकै कारण हत्यारा बन्नु भनेको समाज सभ्य भइनसकेको एक ज्वलन्त प्रमाण हो। एक सरकारी तहको कर्मचारीले दाइजो नपाएकै कारण श्रीमतीलाई घर निकाला गरेको समाचार सुन्नमा आएको थियो। दाइजो घातक सामाजिक कुरीति वाक्यलाई पढेर लोकसेवा पास भएकी ती कर्मचारी पनि दाइजोलाई प्रोत्साहन गर्नु भनेको महाविडम्बनाको कुरा हो। मधेस प्रदेशको एउटा पनि जिल्ला साक्षरतामा परेन। यस्तो हुनुको कारण धेरै होलान्। तर एउटा कारण दाइजो पनि हो। छोरीलाई दाइजो दिनुपर्छ भनेर अधिकांश अभिभावक छोरीको शिक्षामा लगानी गर्न चाहँदैनन्। कानुनको कार्यान्वयन पक्ष फितलो भएको हुनाले दाइजो लेनदेन खुल्लमखुल्ला रूपमा भइरहेको छ। त्यही भएर पनि मधेसका महिलाको साक्षरदर अरू प्रदेशको तुलना कम छ। छोरालाई निजी र छोरीलाई सरकारी विद्यालय पढाउने धेरै परिवार हेरेको छु। सरकारी विद्यालय पढाउँदा नराम्रो हैन तर छोरालाई एउटामा छोरीलाई अर्को पढाउनु भनेको छोरीको शिक्षाप्रति गम्भीरता नभएको कुरा यो उदाहरणबाट प्रष्ट हुन्छ। यसो हुनुको एक कारण दाइजो पनि हो। अहिले त जागिर र सम्पत्तिअनुसार दाइजो लेनदेन हुन्छ। राम्रो जागिर र धेरै सम्पत्ति हुनेले धेरै दाइजो माग गर्छ। रामप्रसादको छोरा डाक्टर हुन्। उनी छोराको विवाह गर्ने तर्खरमा छन्। छोरालाई डाक्टर पढाउन निकै खर्च भएकाले उनी छोराको विवाहमा ५० लाख दाइजो लिने निधो गरेका छन्। छोराको विवाह जति ढिलो भए पनि रामप्रसादलाई कुनै फरक पर्दैन तर ५० लाखभन्दा एक सुको कममा छोराको विवाह गर्ने भन्ने कसम नै खाएका छन्। यो प्रतिनिधि सन्दर्भ हो। छोराको विवाह गर्ने बेलामा अभिभावकहरू यस्तै गर्ने गर्छन्। मध्य वर्गका परिवार जसोतसो दाइजो दिन्छन्। गरिब परिवारका लागि दाइजो भनेको निकै घोच्ने कुरा हो। दाइजो दिनकै लागि आफू ओतलाग्ने घरसम्म बेच्न बाध्य छन्। ऋण लिनु पर्छ। त्यही ऋण तिर्न नसकेर कयौं अभिभावक आत्महत्या गर्न विवश भएका घटना समयसमयमा बाहिरिने गर्छन्। दाइजोको कारण जन्मिन नपाएकी छोरी आमाको पेटमै भू्रण हत्या पनि हुने गरेको छ। अहिले बालविवाह हुनुको मुख्य कारण दाइजो पनि हो। छोरी उमेर धेरै भयो भने धेरै दाइजो दिनु पर्छ भन्ने डरले गर्दा अभिभावकले छिट्टै विवाह गर्दिन्छन्। धेरै दाइजो पायो भने समाजमा धेरै इज्जत पाइन्छ भन्ने गलत सोच अभिभावकमा पर्ने गरेको छ। एक जना दाइ पत्रकारिता क्षेत्रमा हुनुहुन्छ। उहाँ कट्टर दाइजो विरोधी हो। आफ्नो विवाह पनि दाइजो नलिई गर्नुभयो। दाइजो नलिएकै कारण गाउँलेहरू उहाँलाई अनेक उपमा दिन भ्याए। कस्तो रोचक दृश्य दाइजो लिनेलाई हैन नलिनेलाई समाजले भन्नु नभन्नु भन्छ। समाजमा सुल्टोभन्दा पनि उल्टोतिर लम्किरहेको कुरा यहाँबाट प्रष्ट हुन्छ। धेरै दाइजो दिएर छोरीको विवाह आफूभन्दा धनी परिवारसँग गराउने काम तराईमा बढी हुने गर्छ। त्यही भएर पनि तराईमा दाइजो लेनदेन उत्कर्ष विन्दुमा छ। दाइजोलाई समाजले विस्तार गरेको हो। त्यसैले हरेक समाजले यसलाई सामाजिक अपराधको रूपमा स्वीकार्नु जरुरी छ। दाइजो एक सामाजिक रोग भन्ने अभियान चलाउनु पर्छ। प्रत्येक घरपरिवार यसको विरुद्ध बोल्न जरुरी छ। दाइजो उन्मूलन गर्नको निम्ति कानुन नबनेको हैन। तर यसको कार्यान्वयन पक्ष फितलो भएको हुनाले दाइजो लेनदेन खुल्लमखुल्ला रूपमा भइरहेको छ। दाइजोविरुद्ध कानुन बनाउने सांसद्, मन्त्रीहरू नै सम्पत्ति विवरण बुझाउँदा यति सम्पत्ति दाइजोबाट आएको हो भनेर उल्लेख गर्ने गर्छन्। यसरी सरकारले नै दाइजोलाई प्रोत्साहित गर्यो भने आम नागरिकमा दाइजो प्रथा हट्दैन। त्यसैले सर्वप्रथम कानुन निर्माताहरू पहिला आफंैमा सच्चिनु जरुरी छ।"
लोकतन्त्रमा दल,"वर्ष २०७८ नेपाली राजनीतिमा उतारचढावयुक्त वर्ष बन्यो। दलहरूबीचको अन्तद्र्वन्द्व, आरोप प्रत्यारोप, दल विभाजन र संसद्को विघटनदेखि अदालतको परमादेशमा आइपुग्दा दलबीच निषेधको राजनीति हाबी बन्यो। संवैधानिक प्रक्रियाहरूभन्दा परमादेश बलशाली बनेका कारण संघीय सरकारमात्र नभई प्रदेश सरकारहरूमा समेत हलचल आयो। कोरोना महाव्याधि, बन्दाबन्दी र निषेधाज्ञाका बाबजुद पक्ष र विपक्षमा भएको शक्ति प्रदर्शन हुँदै विभिन्न प्रकारका (पवित्रअपवित्र) गठबन्धन, समीकरण र च्याखेदाउका बीचमा सिंहदरबारको सत्ता अड्किन पुग्यो। लोकतन्त्रमा जनादेश बलशाली कि परमादेश भन्ने अघोषित बहसका बीच घटेका सबै घटनाक्रमले नेपाली लोकतन्त्र संकटमा फस्दै छ भन्ने ठूलो आशंका र संशय उत्पन्न गराएको थियो। यस्तै आशंकाका बीचमा घोषित स्थानीय तह निर्वाचनले लोकतन्त्र माथिको बहस र अभ्यासमा नयाँ परिदृश्यहरू देखा परे। परन्तु नेपालमा केन्द्रीय सत्ताका लागि भएका आवधिक निर्वाचनका अगाडि जहिले पनि स्थानीय तहको निर्वाचन गौण बनाइएको पाइन्छ। निर्वाचनको इतिहास खोतल्ने हो भने पनि जनताको प्रत्यक्ष सरोकार भएको स्थानीय तहभन्दा केन्द्रीय सत्ता प्राप्तिका लागि भएका निर्वाचनले नै प्राथमिकता पाएको देखिन्छ। २०४६४७ को जनआन्दोलनबाट प्रजातन्त्रको पुनस्र्थापना पछिका १० वर्षमा तीन पटक (२०४८, २०५१, २०५६) प्रतिनिधिसभा चुनाव, २०६२६३ को दोस्रो जनआन्दोलनबाट विघटित संसद्को पुनस्र्थापना, दुई पटक (२०६४, २०७०) संविधानसभा र २०७४ प्रतिनिधिसभा निर्वाचनहरू केन्द्रीय सत्ताकै लागि भएका थिए। प्रजातन्त्र स्थापना र लोकतन्त्रको बहालीपछि पनि स्थानीय तहका जनप्रतिनिधिको चयन प्राथमिकतामा पर्न सकेको थिएन। लामो समयसम्म स्थानीय तहहरू दलको संयन्त्र वा कर्मचारीको तजबिजबाट चलेका थिए। स्थानीय तह निर्वाचन २०५४ सम्पन्न भएको २० वर्षपछि मात्र स्थानीय तहका प्रतिनिधि छानेका मतदाता स्थानीय निर्वाचनप्रति ढुक्क देखिएका थिएनन्। अनिश्चितता र आशंकाका बीचमा घोषणा भएको स्थानीय तह निर्वाचन अन्ततः सम्पन्न भयो। नेपालको संविधान २०७२ मा व्यवस्था भएअनुरूप सार्वभौम जनताले २०७४ वैशाख ३१, असार १४ र असोज २ मा निर्वाचित स्थानीय तहका जनप्रतिनिधिको कार्यकाल पूरा हुनुभन्दा केहीअगावै २०७९ वैशाख ३० गते दोस्रोपटक स्थानीय तहका प्रतिनिधि छनोट गरे। संघीयताको प्राप्तिपछि सम्पन्न दोस्रो स्थानीय तह निर्वाचन (२०७९, वैशाख ३०) मार्फत (बूढीगंगाबाहेक) मुलुकभरका ७ सय ५२ पालिकाहरूमा नयाँ जनादेशसहित करिब ३५ हजार जनप्रतिनिधि निर्वाचित भए। यो निर्वाचनले प्रत्यक्ष रूपमा हेर्दा धेरै नयाँ अनुहार र केही पुरानालाई समेत अनुमोदित गरेको पाइन्छ। तर पनि सारमा हेर्दा छिटफुट स्वतन्त्रबाहेक लगभग सबै पुरानै राजनीतिक दलका प्रतिनिधिलाई अनुमोदन गरेको पाइन्छ। विभिन्न प्रकारका शंका, भय, संशय, अनिश्चितता र दलहरूभित्रकै आपसी षड्यन्त्र, विरोध, अन्तरविरोध तथा घातप्रतिघातका बाबजुद सम्पन्न दोस्रो स्थानीय तह निर्वाचनाको परिणामलाई नियालेर हेर्ने हो भने घतलाग्दा र शिक्षाप्रद तलेत्राहरू भेट्न सकिन्छ। यतिबेला सत्ताको स्वाद चाखिरहेका मूलधारका रजानीतिक दलहरूका लागि सत्ताको स्वाद उनीहरूको राजनीतिक दर्शन, आदर्श र चेतनाका अगाडि मन्द विष बन्न पुगेको छ। त्यही स्वादका कारण लोकतन्त्रका लागि लडेको, जनमुक्ति र समाजवादको सपना बाँडेको यथार्थ बिर्संदै गएका छन्। यस्तो अवस्थामा जे जसरी पनि सत्ता स्वादका लागि सिद्धान्तहीन गठबन्धन, मोर्चाबन्दी, राज्यस्रोतको दोहनमा लिप्त,भागबन्डा, लुछाचुँडी र हानथापको रिले दौडमा संलग्न रहेकै अवस्था छ। जसमा जे जसरी भए पनि स्थानीय तहको चुनाव सम्पन्न भएको हो। अहिलेको अवस्थामा यो निर्वाचन सम्पन्न हुनु नै लोकतन्त्रको ठूलो जित हो। बहुदलीय लोकतन्त्रमा दलहरू नै निर्णायक शक्ति हुन्। लोकतन्त्रको सुदृढीकरणमा जनउत्तरदायी दलहरूको विकल्प हँुदैन। दल र तिनको नेतृत्वप्रतिको लोकप्रियता वा असन्तुष्टि जनमतबाट मापन गरिन्छ। निर्वाचनका माध्यमद्वारा मूलधारका दलहरू र तिनका नेतालाई सबक सिकाउन राजधानीलगायत केही स्थानमा दलहरूलाई पछाडि पार्दै स्वतन्त्र उमेदवार निर्वाचित हुनु वास्तवमा जनताको जित हो। यो जितबाट दल र दलको नेतृत्वप्रति असन्तुष्ट मतदाताले लोकतन्त्रको रक्षाका लागि दलहरूलाई सजग तुल्याउन सफल भएका छन्। त्यसैगरी दलहरूले पनि आफ्नाभित्रका कमी, कमजोरीको समीक्षा गर्न पाएका छन्। गठबन्धनभित्रका दलहरू एमालेलाई दोस्रो बनाउन पाइयो भनेर हौसिए। एमाले पाँचदलीय गठबन्धनसँग एक्लेै निर्वाचन लड्दा पनि आपू उपविजेता बनेको मात्र नभई सर्वाधिक लोकप्रिय मत हासिल गर्न सफल भएको तथ्यांकसँग रमाउँदै दंग छ। कोही निर्वाचित हुन सकेकोमा खुसी छन्, कोही निर्वाचन हराउन सकेकोमा खुसी छन्। कोही उम्मेदवार उठाउन पाएकोमा खुसी छन् भने कोही अमुक उम्मेदवारलाई छिर्के हाल्न र पराजयको स्वाद चखाउन पाएकोमा खुसी छन्। यस प्रकार स्थानीय तह निर्वाचन २०७९ मा सबैको विजय भएको छ, लोकतन्त्रले जितेको छ। यसरी लोकतन्त्रको जित हुँदा मूलधारका दलहरूले राम्रै सबक सिकेको हुनुपर्छ। निर्वाचनअघि र निर्वाचन परिणामपछि राजनीतिक नेतृत्वका अभिव्यक्तिमा आएको परिवर्तनले पनि त्यसलाई पुष्टि गर्दछ। एमालेलाई धुलो चटाउन गठित पाँचदलीय गठबन्धनका सहयात्री दलभित्र एउटा दलले अर्को दलमाथि पूर्ण सहयोग नगरेको आरोप लाग्यो। हेपेको, अवमूल्यन गरेको, धोका दिएको, सिध्याउन खोजेको जस्ता कुण्ठा सुनिए। पाँचदलीय गठबन्धनलाई स्याल र आपूलाई बाघ ठान्ने, जनमतबाट पुनः पहिलो दल बन्ने लक्ष्य लिएर हिँडेको एमाले स्थानीय तह निर्वाचनबाट दोस्रो दलमा खुम्चिन पुगेको छ। यसरी खुम्चिँदाको पीडामा मलम लगाउन सत्तापक्षले गरेको धाँधली, सरकारी स्रोतसाधनको दुरुपयोग र मतदातालाई प्रभाव पार्न आर्थिक चलखेलको मुद्दालाई पुष्टि गर्न एमाले लाग्यो। सत्तााको स्वाद चाखिरहेका मूलधारका राजनीतिक दलहरूका लागि सत्तााको स्वाद उनीहरूको राजनीतिक दर्शन, आदर्श र चेतनाका अगाडि मन्द विष बन्न पुगेको छ। त्यही स्वादका कारण लोकतन्त्रका लागि लडेको, जनमुक्ति र समाजवादको सपना बाँडेको यथार्थ बिर्संदै गएका छन्। आरोप प्रत्यारोपमा संलग्न पाँचदलीय सत्तारूढ गठबन्धन र एक्लै लड्न खोज्ने एमालेका सामुन्ने आउँदो मंसिरमा प्रस्तावित (संघीय संसद् र प्रदेशसभा) निर्वाचनका लागि पुनः दुईवटा विकल्प खडा भएका छन्। पहिलो सम्भाव्य विकल्प भनेको सत्ताको मन्द विष लागिसकेका कारण दलहरूका बीचमा कायम सिद्धान्तहीन स्वार्थ गठबन्धनलाई कायम राख्दै निरन्तर सत्तामा रहनु नै हो। धेरैभन्दा धेरै दलका नेता, कार्यकर्तालाई मन्द विष चखाउँदै जाने अनि विभिन्न राजकीय पदहरू, प्रदेश र संघीय संसद्का सिटहरू तथा सुविधाका पदहरूको भागबन्डासहितको स्वार्थ गठबन्धन कायम गर्नु पनि हो। दोस्रो विकल्प भनेको लोकतान्त्रिक मूल्य मान्यतालाई सबल तुल्याउनु हो। अर्थात् आर्थिक समृद्धि र सामाजिक न्यायका लागि लामो लडाइँ लडेका दल र तिनको नेतृत्वको घुमिल छविलाई उज्यालो बनाउन दर्शन सिद्धान्त, नीति, कार्यक्रम, लक्ष्य र गन्तव्यमा आधारित गठबन्धन वा तालमेल गर्नु हो। यस्तो तालमेल स्थानीय तह निर्वाचनको भन्दा फरक ढंगले हुन सक्छ जहाँ वामपन्थी र गैरवामपन्थी गठबन्धन बन्न सक्छन्। वा सिद्धान्तनिष्ठ ढंगबाट दलहरू आआफ्ना घोषणापत्र, सिद्धान्त र दर्शनका आधारमा निर्वाचनमा भाग लिन वा मोर्चाबन्दी गर्न सक्छन्। पहिलो विकल्पले मूलधारका राजनीतिक दलहरू स्वार्थी र पदलोलुप भएको पुष्टि गर्नेछ, उनीहरूको लोकप्रियता घटाउने मात्र होइन बदनामसमेत गराउनेछ। मुलुकको दिगो शान्ति, सुशासन, विकास र समृद्धिको यात्रालाई सही गन्तव्यमा नपुर्याउने मात्र हैन, अन्ततः मौजुदा राजनीतिक प्रणालीकै विकल्प खोज्नसमेत बाध्य बनाउनेछ। लोकतन्त्रले शिर निहुर्याउनेछ। दोस्रो विकल्प तत्कालका लागि दलमैत्री नदेखिएता पनि दल र दलको नेतृत्वत्वलाई सत्ता र स्वार्थको दलदलबाट मुक्त गराउन सक्छ। सिद्धान्त र दर्शनमा आधारित मोर्चा बन्ने मात्र होइन, अन्ततोगत्वा मुलुकमा खुला अर्थतन्त्रतर्फ उन्मुख पुँजीवादी वृत्त र समाजवादी अर्थतन्त्र उन्मुख वामपन्थी वृत्तका बीचमा ध्रुवीकरण भई दलहरूलाई सिद्धान्तनिष्ट बन्न प्रेरित गर्नेछ। राजनीतिक दल र दलका नेताले जनता र मतदाताको विश्वास जित्नेछन्, लोकतन्त्र मजबुत बन्नेछ र मौजुदा राजनीतिक प्रणालीप्रतिको जनविश्वास बढ्नेछ। उल्लेखित दुई विकल्पका अतिरिक्त मूलधारकै दलका दोस्रोतेस्रो तहका नेताहरूबाट तेस्रो विकल्पको झिनो आवाज पनि यदाकदा सुनिएकै छ। त्यसैले झिनो र कमजोर विकल्पका रूपमा मूलधारका दलहरूले कोही कसैको बैसाखी नटेकी स्वतन्त्र रूपमा दलहरू एक्लाएक्लै आआफ्ना घोषणापत्रसहित निर्वाचनमा जानु हो। जुनसुकै सर्तमा पनि सत्तारोहण गर्ने अभीष्टभन्दा फरक खालको यो विकल्प दलहरूको लोकप्रियता, उनीहरूको प्रभाव र शक्ति मापनका लागि उत्तम विकल्प हो। यसरी हुने निर्वाचनले नै मुलुकमा राजनीतिक स्थिरता मात्र होइन दिगो शान्ति, समृद्धि र विकासको गतिलाई तीव्रता दिन सक्छ। वर्तमान व्यवस्था जोगाउने नाममा बनेको पाँचदलीय गठबन्धन भर्सेज एमाले, दोस्रो विकल्पका रूपमा रहेको वामपन्थी भर्सेज गैरवामपन्थी गठबन्धनबाट बन्ने संसद् वा सरकार झनै अस्थिरताको कारक बन्न सक्छ। त्यसैले दिगो शान्ति र स्थिरताका लागि एक न एकपटक दलहरूले आफ्नो शक्तिको मापन गर्नैपर्ने हुन्छ। अन्य दलहरूको बैसाखी टेकेर वा मोर्चाबन्दी एवं गठबन्धनका माध्यमबाट आर्जित शक्ति दिगो हुन सक्दैन। त्यसैले तत्कालका लागि सत्ताभन्दा टाढा भए पनि यो विकल्पले राजनीतिक दलहरूलाई सिद्धान्तनिष्ठ बन्न, राजनीतिलाई मर्यादित तुल्याउन, पारदर्शी र जनउत्तरदायी सामाजिक जीवनशैली अवलम्बनमा सघाउ पुग्नेछ। अबको बहस लोकतन्त्रमा जनताको सर्वोच्चतालाई कसैले रोक्न सक्दैन। यस पटकको स्थानीय तह निर्वाचनले दलहरूलाई वडावडाबाट र पालिकापालिकाबाट विभिन्न प्रकारका सूक्ष्म पाठहरू सिकाएका छन्। नेताले वा दलले उठाएको उम्मेदवार चित्त नबुझ्दा हराइदिएका छन्, दलले नपत्याएका तर जनपक्षीय उम्मेदवारलाई स्वतन्त्र रूपमै जिताएका छन्, एउटै दललाई मत नदिई वडा तहमा समेत पक्ष र प्रतिपक्ष बनाइदिएका छन्। आमरूपमा दलहरूको विकल्प स्वतन्त्रहरू हुन सक्दैन भन्ने सन्देश पनि दिएकै छन्। जसले दलको सर्वोचता होइन कि जनताको सर्वोच्चतालाई पुनस्र्थापित गरेको छ। संसदीय अभ्यासका ६ दशक र गणतन्त्र स्थापनाको डेढ दशक पुगिसक्दासमेत दलहरू जिम्मेवार हुन नसकेकोमा मतदाताहरू चिन्तित देखिन्छन्। थुप्रै असन्तुष्टि र गुनासोका बाबजुद मूलधारका दलकै उम्मेदवारहरू जनताबाट अनुमोदित भएबाट मतदाताको यो चिन्ता व्यवस्था परिवर्तनका लागिभन्दा पनि व्यवस्थाकै सुदृढीकरणका लागि हो भन्ने स्पष्ट हुन्छ। निर्वाचनलाई प्रविधिमैत्री तुल्याउन नसक्नु, दलभित्रको आन्तरिक प्रतिस्पर्धालाई संस्थागत तुल्याउन नसक्नु, उम्मेदवार छनोट प्रक्रियालाई पारदर्शी बनाउन नसक्नु, नेतासँगको सामीप्यता, व्यक्तिगत प्रभाव, उम्मेदवारीको किनबेच, मोलमोलाइ र समयमै उम्मेदवार तोक्न नसक्नु मूलधारका दलहरूमा देखिएका विचलन हुन्। यी सबै विचलनको सिकार उम्मेदवार छनोट प्रक्रिया बन्न पुग्यो। जसको परिणामस्वरूप निर्वाचन प्रणालीमै गम्भीर त्रुटि देखा परेको छ। निर्वाचन प्रणाली र प्रक्रियामा देखा परेका त्रुटि समयमै नसच्याउने हो भने व्यवस्था परिवर्तनका लागि हुन सक्ने आन्दोलनलाई छेक्न कठिन हुने देखिन्छ। अतः अबको निर्वाचनमा दलहरूको भूमिकाले नै नेपाली लोकतन्त्रको भविष्य निर्धारण गर्नेछ।"
नागरिकता विधेयकमा राष्ट्रपतिको दायित्व,"राष्ट्रपति वा राष्ट्रप्रमुख सार्वजनिक व्यक्ति हो जसले संस्थागत रूपमा राष्ट्रको एकता र सार्वभौमसत्ता सम्पन्न राज्यको वैधानिक रूपमा प्रतिनिधित्व गर्छ। राष्ट्रप्रमुख औपचारिक तथा नाममात्रको (सेरमोनियल) हुने वा कार्यकारी अधिकारसहित सरकार प्रमुखको रूपमा समेत हुने भन्ने कुरा शासकीय स्वरूप एवं शक्ति पृथकीकरणमा भर पर्छ। संसदीय व्यवस्थामा राष्ट्रपति वा राष्ट्रप्रमुख राष्ट्रको डिजुरे (कानुनी) नेता हो र त्यहाँ छुट्टै डिप्याक्टो (वास्तविक) नेता कार्यकारी अधिकारसहितको प्रधानमन्त्री हुन्छ। संसदीय व्यवस्था भएका मुलुकहरूमा राष्ट्रप्रमुख विशिष्ट रूपमा नाममात्रको औपचारिक हुन्छ। जसले वास्तविक, सशक्त तथा दैनिक रूपमा कुनै प्रकारको राजनीतिक अधिकारको प्रयोग एवं अभ्यास राष्ट्रप्रमुखबाट हुँदैन। राष्ट्रप्रमुखको काम राष्ट्रको प्रतिनिधित्व गर्ने हो। राष्ट्रप्रमुखलाई राष्ट्रको सर्वश्रेष्ठ राजदूत (फस्ट डिप्लोम्याट) पनि भनिन्छ। राष्ट्रप्रमुखलाई सार्वभौम राज्यको उच्च प्रतिनिधि मानिन्छ जसले राष्ट्रको उच्च प्रतिनिधित्व गर्छ। त्यसैगरी राष्ट्रप्रमुखलाई राष्ट्रभित्र र बाहिर पनि एकता, राष्ट्रिय अखण्डता, निष्ठा र इमानदारिताको प्रतिनिधि मानिन्छ। नेपालले लोकतान्त्रिक गणतन्त्रात्मक संसदीय शासन प्रणाली अवलम्बन गरेको छ। नेपालको संविधानमा राष्ट्रपति राष्ट्राध्यक्ष हुने व्यवस्था छ। यसैगरी राष्ट्रपतिले संविधान र संघीय कानुनबमोजिम कार्यसम्पादन गर्ने प्रावधान छ। राष्ट्रपतिले राष्ट्रिय एकताको प्रवद्र्धन गर्नुका साथै संविधानको पालन र संरक्षण गर्ने प्रमुख कर्तव्य संविधानले तोकेको छ। साथै संविधान र संघीय कानुनबमोजिम अधिकार र कर्तव्यको पालना गर्नुपर्ने व्यवस्था छ। नेपालको संविधानको धारा ६६ मा अधिकार र कर्तव्यको पालना गर्दा संविधान वा संघीय कानुनबमोजिम कुनै निकाय वा पदाधिकारीको सिफारिसमा गरिने भनी किटानी साथ व्यवस्था भएको कार्यवाहेक राष्ट्रपतिबाट सम्पादन गरिने अन्य जुनसुकै कार्य मन्त्रिपरिषद्को सिफारिस र सम्मतिबाट हुने व्यवस्था छ भने त्यस्तो सिफारिस र सम्मति प्रधानमन्त्रीमार्फत पेस हुने प्रावधान छ। राष्ट्रपतिले संविधानबमोजिम गर्नुपर्ने धेरै कार्यमध्ये विधेयकको प्रमाणीकरण गर्ने महŒवपूर्ण कार्य हो। त्यसैगरी विधेयक प्रमाणीकरण गर्ने महŒवपूर्ण भूमिका पनि राष्ट्रपतिले निभाउनु पर्छ। विधेयक पारित गर्ने निश्चित प्रक्रिया छन्। संघीय संसद्को एउटा सदनले पारित गरेको विधेयक अर्को सदनले पारित गरेपछि राष्ट्रपतिसमक्ष पेस गरिन्छ। प्रतिनिधिसभाले पारित गरेको अर्थ विधेयक राष्ट्रियसभामा पठाइन्छ। राष्ट्रियसभाले विधेयक प्राप्त गरेको १५ दिनभित्र कुनै सुझाव भए सुझावसहित प्रतिनिधिसभामा फिर्ता पठाउनु पर्ने हुन्छ। त्यसरी सुझावसहित फिर्ता आएकोमा प्रतिनिधिसभाले उचित देखेको सुझाव समावेश गरी राष्ट्रपतिसमक्ष पठाउनु पर्ने एवं सो विधेयक प्राप्त गरेको १५ दिनभित्र राष्ट्रियसभाले फिर्ता नगरेमा समेत प्रतिनिधिसभाले राष्ट्रपतिसमक्ष पेस गर्न सक्ने व्यवस्था छ। अर्थ विधेयकबाहेकका अन्य विधेयक प्रतिनिधिसभाले पारित गरी राष्ट्रियसभामा पठाएकोमा राष्ट्रियसभाले आफूसमक्ष प्राप्त भएको दुई महिनाभित्र पारित गरी वा सुझावसहित फिर्ता पठाउनु पर्ने र उक्त समयावधिभित्र राष्ट्रियसभाले फिर्ता नगरेमा प्रतिनिधिसभाले तत्काल कायम रहेका सदस्य संख्याको बहुमत सदस्यको निर्णयबाट सो विधेयक प्रमाणीकरणका लागि राष्ट्रपतिसमक्ष पेस गर्नुपर्ने संवैधानिक व्यवस्था छ। अन्य विधेयकहरू (अर्थ विधेयक बाहेकका) कुनै एक सदनले पारित गरेकोमा अर्को सदनले अस्वीकृत गरेकोमा वा संशोधनसहित पारित गरेकोमा सो विधेयक उत्पत्ति भएको सदनमा फिर्ता पठाउनुपर्ने हुन्छ। साथै राष्ट्रियसभाबाट अस्वीकृत भई वा संशोधनसहित प्रतिनिधिसभामा फिर्ता आएको विधेयकउपर विचार गरी प्रतिनिधिसभाको तत्काल कायम रहेको सदस्य संख्याको बहुमत सदस्यले त्यस्तो संशोधनसहित पुनः पारित गरेमा राष्ट्रपतिसमक्ष पेस हुन्छ। राष्ट्रियसभाले पारित गरेको तर प्रतिनिधिसभाले अस्वीकार गरेको वा प्रतिनिधिसभाले संशोधनसहित राष्ट्रियसभामा फिर्ता पठाएको तर राष्ट्रियसभामा त्यस्तो संशोधनमा सहमत हुन नसकेको अवस्था हुन सक्छ। यस्तो अवस्थामा दुवै सदनको संयुक्त बैठकमा विधेयक पेस गरिन्छ। संयुक्त बैठकले विधेयकलाई प्रस्तुत रूपमा वा संशोधनसहित पारित गरेकोमा विधेयक उत्पति भएको सदनले प्रमाणीकरणका लागि पेस गर्ने प्रावधान छन्। अन्तर्राष्ट्रिय अभ्यास हेर्दा राष्ट्रप्रमुख समक्ष पेस भएका विधेयकहरूलाई स्वीकृत दिने वा रोक्ने वा पुनर्विचारका लागि फिर्ता पठाउन सक्ने अधिकार निजमा हुन्छ। यो राष्ट्रपतिको भिटो पावर हो। हाम्रो देशको सन्दर्भमा हेर्दा राष्ट्रपतिसमक्ष पेस भएका विधेयकहरूमा राष्ट्रपतिले या त विधेयक प्रमाणीकरण गर्नुपर्ने हुन्छ या त पुनर्विचारका लागि सन्देशसहित सम्बन्धित सदनमा फिर्ता पठाउनुपर्ने हुन्छ। विधेयक पुनर्विचारका लागि आवश्यक छ भन्ने कुरा लागेमा सो आवश्यक व्यक्तिगत रूपमा नभई संवैधानिक रूपमा लाग्नुपर्ने हुन्छ। विश्वका संसदीय प्रणाली भएका देशको अभ्यासहरू हेर्दा यसरी पुनर्विचारलाई फिर्ता पठाउने अभ्यास दुर्लभ रूपमा विरलै भएको पाइन्छ। बेलायतमा एक पटकमात्र यस प्रकारको अभ्यास भएको पाइन्छ। महारानी आन्नेको समयमा सन् १७०८ मा स्कोच मिलिसिया बिल फिर्ता पठाइएको थियो। तत्पश्चात् यस खालको अपसन अफ भिटोको प्रयोग भएको पाइँदैन। भारतको संवैधानिक इतिहासमा जम्मा चार पटक यो अभ्यास भएको पाइन्छ। राष्ट्रपतिले संविधान र संघीय कानुनबमोजिम कार्यसम्पादन गर्ने प्रावधान छ। राष्ट्रपतिले राष्ट्रिय एकताको प्रवद्र्घन गर्नुका साथै संविधानको पालन र संरक्षण गर्ने प्रमुख कर्तव्य संविधानले तोकेको छ। सन् १९५४ मा राष्ट्रपति राजेन्द्रप्रसाद र सन् १९९१ मा राष्ट्रपति रामास्वामी वेंकाटरामनले एब्सुलेट भिटो प्रयोग गरेका थिए। साथै सन् १९८६ मा राष्ट्रपति ज्ञानी जेल सिंहले पकेट भिटो प्रयोग गरी इन्डियन पोस्ट अफिस (संशोधन) विधेयकलाई रोकेका थिए। सन् २००६ मा राष्ट्रपति एपीजे अब्दुल कलामले सस्पेन्सिभ भिटो प्रयोग गरी प्रोफिट विल (प्रिभेन्सन अफ डिसक्वालिफिकेसन एक्ट)लाई पुनर्विचारका लागि फिर्ता पठाएका थिए। नेपालको सन्दर्भमा हेर्दा २०५७ सालमा नागरिकता विधेयकवारे विवाद भएपछि तत्कालीन राजा वीरेन्द्रले सर्वोच्च अदालतको राय मागेका थिए। उक्त रायबमोजिम २०५८ वैशाख ११ उक्त नागरिकता विधेयक फिर्ता पठाएका थिए। पछिल्लोपटक २०७६ जेठमा वर्तमान राष्ट्रपतिबाट राहदानीको सम्बन्धमा व्यवस्था गर्न बनेको विधेयकलाई सन्देशसहित पुनर्विचारका लागि प्रतिनिधिसभामा फिर्ता पठाइएको थियो। विधेयक फिर्ता पठाउने अभ्यास विरलै हुने दुर्लभ अभ्यास हो। संसदीय प्रणाली अपनाएका मुलुकमा यस्तो अभ्यास पटकपटक भइरहनु राम्रो मानिँदैन। कतिपय अवस्थामा यस प्रकारको पकेट भिटो प्रयोग गर्नुपर्ने बाध्यात्मक अवस्था राष्ट्रपतिलाई हुन सक्छ। यस अभ्यासलाई आवश्यक खराबी पनि भनिन्छ। यस अर्थमा यो आवश्यक हो जसमा राष्ट्रपतिको प्रमुख कर्तव्य संविधानको पालन र संरक्षण गर्नुका साथै संविधानको मर्म र उद्देश्यलाई समेत आत्मसात् गर्नु हो। राष्ट्रपतिले सार्वजनिक हितका साथै अधिकतम व्यक्तिको अधिकतम् हितलाई हेर्नुपर्ने हुन्छ। जनआवाजलाई पनि सम्मान गर्नुपर्ने हुन्छ। कार्यकारिणी अधिकार मन्त्रिपरिषद्मा निहित रहेको एवं शासन व्यवस्थाको सञ्चालन गर्ने अभिभारा मन्त्रिपरिषद्मा हुन्छ। कानुन निर्माण गर्ने व्यवस्थापकीय अधिकार जनप्रतिनिधिको संस्था संघीय संसद्मा निहित हुन्छ। यस्तो अभ्यास दोहोरिरहँदा राज्यका अंगबीच द्वन्द्व सिर्जना हुन सक्ने स्थिति उत्पन्न हुन सक्छ। हालैमात्र नेपाल नागरिकता ऐन २०६३ लाई संशोधन गर्न बनेको विधेयक प्रमाणीकरणका लागि राष्ट्रपतिसमक्ष पुगेको अवस्था छ। यो विधेयकको सम्बन्धमा केही विरोधका आवाजहरू आइरहेका छन्। खासगरी नेपाली पुरुषसँग विवाह गर्ने विदेशी महिलाले तत्काल वैवाहिक अंगीकृत नागरिकता लिन सक्ने व्यवस्थाको सम्बन्धमा धेरैको विरोध भएको अवस्था छ। नेपाली पुरुषसँग विवाह गर्ने विदेशी महिलालाई केही निश्चित अवधि व्यतित गरेपश्चात् मात्र वैवाहिक अंगीकृत नागरिकता दिनुपर्छ भन्ने आवाज बढ्दो छ। यस आवाजलाई नजरअन्दाज गर्न सक्ने अवस्था पनि छैन। राष्ट्रपति संविधानको संरक्षक भएको हुँदा कुनै पनि राष्ट्रहित विपरीतका कुरालाई अनादेखा गर्न पनि मिल्दैन। राष्ट्रप्रमुखले राष्ट्रको अधिकतम हितका लागि संसद् भित्र र बाहिरको आवाजलाई सम्बोधन गर्न पनि आफूसमक्ष पेस भएका त्यस प्रकारका विवादित विधेयकमा पुनर्विचार हुनु आवश्यक छ भन्ने राष्ट्रपतिलाई लागेमा त्यस्तो विधेयक उत्पति भएको सदनमा फिर्ता पठाउनुपर्ने अवस्था आउँछ। यसरी राष्ट्रपतिले सन्देशसहित फिर्ता गरेको विधेयक माथि दुवै सदनले पुनर्विचार गरी त्यस्तो विधेयकलाई संशोधनसहित पारित गरी पुनः प्रमाणीकरणका लागि जनप्रतिनिधिमूलक संस्थाले राष्ट्रपतिसमक्ष पेस गर्दा नै सबैको जितको अवस्था हुन्छ। यस खालको अभ्यास बारम्बार हुन नदिने वातावरणका लागि जनप्रतिनिधिमूलक संस्थामा नै सार्वजनिक हित र जनआवाजलाई समेत मध्यनजर गर्नुपर्छ। साथै व्यापक छलफल र बहसमार्फत जनसहभागितामूलक कानुन निर्माणको सिद्धान्त अवलम्बन गर्नुपर्छ। यसरी विधेयकलाई निर्माण गरेर प्रमाणीकरणका लागि राष्ट्रपतिसमक्ष पेस गर्दा राष्ट्र एवं जनता सबैको दीर्घकालीन हित हुन सक्छ।"
जति तातो उति भाइरस,"नयाँ अध्ययनअनुसार भविष्यवाणी गरिएको छ कि सन् २०७० सम्ममा जलवायु परिवर्तनले हजारौं नयाँ भाइरस कैयौं प्रकारका जनावरहरूमा फैलिने छन्। शोधकर्ताहरूको भनाइमा यस किसिमको प्रसारले जनावरहरूबाट मानिसमा आउने नयाँ रोगहरूको जोखिम बढ्नेछ। यी जनावरहरूमा तीन हजार प्रकारका स्तनधारी, बिरालो, चमेरो, ह्वेल एवं मानिस सामेल हुनेछन्। वैज्ञानिकहरूले एउटा मोडेल (नमुना) तयार पारेका छन्। जसले देखाएको छ कि यदि विश्व २ डिग्री सेल्सियस तातो भयो भने कसरी यी प्रजातिहरू आउँदो ५० वर्षमा प्रवेश गर्ने छन् एवं भाइरसलाई साझा गर्नेछन्। हालको शोधले सुझाव दिएको छ कि यस प्रकारको तापमान वृद्धि सम्भव छ। वर्तमानमा फैलिएको कोभिड१९ ले आफ्नो छवि हाम्रोसामु प्रस्तुत गरिसकेको छ तीन वर्षको अवधिमा। अहिलेसम्म विश्वभरिमा ६० लाखभन्दा बढी मानिसको ज्यान लिइसकेको छ। यस महामारीको मुख्य कारक पनि जनावर नै हो। लगभग १० हजार भाइरस प्रजाति मानिसलाई संक्रमित गर्ने क्षमता राख्छन्। तर वर्तमानमा यीमध्ये विशाल संख्या जंगली स्तनधारीहरूमा निष्क्रिय रूपले विचरण गरिराखेका छन्। जहाँ यी प्रजाति निवास गर्छन् त्यहाँ जलवायु परिवर्तन भइराखेको छ। जसैजसै तापमान बढ्दै छ एवं वर्षामा परिवर्तन आउँदै छ। केही प्रजातिहरू जसले यस परिवर्तनलाई सहन सक्षम छैनन्। तिनले आफ्नो अनुकूल जलवायु परिस्थितिहरू भएको नयाँ क्षेत्रहरूको खोजी गर्न विवश हुनेछन्। केही प्रजाति जो आफ्नो ठाउँ परिवर्तन गर्नमा सक्षम छैनन्, ती विलुप्त हुने अवस्थामा छन्। जलवायु एवं भूमि उपयोगमा परिवर्तनले वन्यजन्तुहरूको भौगोलिक स्थिति पनि बदलिँदो छ। जसका कारण अलपत्र परेका प्रजातिहरूका बीच भाइरस साझाकरणको नयाँ अवसर उत्पन्न हुँदैछ। वैज्ञानिकहरूले अनुमान लगाएका छन् कि विभिन्न प्रजाति व्यापकरूपमा जैविक विविधता भएका हटस्पट तथा एसिया एवं अफ्रिकामा उच्च मानव जनसंख्या घनत्वका क्षेत्रहरूमा एकत्रित हुनेछन्। जसले गर्दा तिनको भाइरस क्रसप्रजाति संरचणको अनुमान चार हजार गुणा बढ्ने छ। यिनको अद्भुत फैलिने क्षमताका कारण चमेरो नोबेल भाइरस साझाकरणमा प्रमुख भूमिका निभाउनेछ। यस्तै विकासवादी मार्गहरूको माध्यमबाट भाइरस साझा गर्नेछन्। आश्चर्य हुनुपर्ने कुरा त यो छ कि यो परिस्थितिक संक्रमण पहिलेदेखि नै चलिराखेको छ एवं शताब्दीभित्र २ डिग्री सेल्सियसका मुनि तापमान राख्नाले भविष्यमा भाइरल साझाकरण कम हुने छैन। शोधकर्ताहरूका अनुसार सबै भाइरस मानिसमा फैलिने छैनन् वा कोभिड१९ जस्तो व्यापक महामारीको कारण बन्ने छैनन्। यद्यपि अध्ययनअनुसार क्रमशः प्रजातिको भाइरसको संख्या बढ्नाले यिनको मानिसमा फैलिने जोखिम बढ्नेछ। अध्ययनले विश्वभरिमा दुई प्रमुख संकट जलवायु परिवर्तन एवं संक्रामक रोगको प्रसारतर्फ इशारा गर्छ। जुन जनावरहरूबाट मानिसमा रोगहरू फैलिने कारण बन्न सक्छ। पछिल्ला अनुसन्धानहरूमा देखिएको छ कि वनजंगल फँडानी प्रजातिहरू लोप हुने एवं वन्यजन्तुहरूको व्यापारले पशुमानव रोग फैलिने कारण बनेको थियो। यस कुरामा कम अनुसन्धान भएको छ कि जलवायु परिवर्तनले यस खाले रोगको प्रसार कसरी प्रभावित गर्न सक्छ ? जलवायु परिवर्तन एवं संक्रामक रोगमाथि धेरै विशेषज्ञ यस कुरासँग सहमत छन् कि तापमान बढ्नाले नयाँ भाइरस उत्पन्न हुने जोखिम बढ्नेछ। एक वैज्ञानिक समीक्षाअनुसार सन् २००८ मा विश्वभर ४० हजार प्रजातिको बदलिँदो जलवायु परिस्थितिहरूको परिणामस्वरूप लगभग आधाले पहिले नै आफ्नो बासस्थान बदलिसकेका छन्। सामान्यतः यी प्रजाति चिसो तापमानको खोजीमा पृथ्वीको धु्रवतिर बढ्दै छन्। समीक्षाका अनुसार जमिनका जनावर १० मिल प्रतिदशकको औसत दरले अघि बढ्दै छन्। समुद्री प्रजातिहरूप्रति दशक ४५ मिलका दरले अघि बढ्दै छन्। अनुसन्धानले विशेषगरी यस कुराको जाँच गरेको छ कि जलवायु परिवर्तन नयाँ क्षेत्रहरूमा जाँदा पहिलोपटक प्रजातिहरू एकअर्कोको सम्पर्कमा आउने सम्भावनालाई कसरी प्रभावित गर्न सक्छ भनेर। जलवायु परिवर्तनका कारण प्रजातिहरू नयाँ संयोजनहरूमा देखिनेछन्। उनीहरूले कहिलेदेखि यस्तो गर्नेछन् भने यसले तिनका लागि एकआपसमा भाइरस साझा गर्ने अवसर हुनेछ। रोगजनक साझा गर्नेबाहेक प्रजातिबीच पहिलो संघर्ष पनि नोवेल भाइरसलाई विकसित गर्न एउटा मञ्च प्रदान गर्नेछ। परिणामहरूका अनुसार उत्सर्जन परिदृश्यको प्रवाह नगरी स्तनपायी प्रजातिहरूको विशाल समूह आफ्नो सम्भावित भविष्यको सीमामा कतै न कतै कमसे कम एउटा अपरिचित प्रजातिसँग खप्टिने अवस्था हुनेछ। अध्ययनअनुसार भविष्यको उत्सर्जन परिदृश्यअन्तर्गत यो ३० हजारभन्दा बढी पहिलो संघर्षको अनुमति दिनेछ। अनुमान गरिन्छ कि यी प्रजातिहरूका बीच पहिलो संघर्षमा कमसेकम एउटा नोबेल भाइरसको न्यूनतम १५ हजार क्रस प्रजाति संचारणका घटनाहरू हुनेछन्। यी निष्कर्षहरूबाट थाहा पाउन सकिन्छ कि जलवायु परिवर्तन सन् २०६० सम्म क्रसप्रजाति भाइरस संचरणलाई सजिलैसँग प्रमुख मानव चालक बन्न सक्नेछ। यी क्रसप्रजातिहरूको संचरणका घटनाहरूको सम्भावित ठाउँहरूको मानचित्रण गरेको पाइएको छ। कि यी जैविक विविधता एवं अफ्रिका तथा एसियाको बढी आवादी छ। यो तापमान परिवर्तनको स्थितिमा सजिलै नयाँ क्षेत्रहरूमा स्थानान्तरित हुन सक्छन्। अनुसन्धानकर्ताको भनाइमा स्तनधारीहरूका बीच भाइरस साझाकरणमा अभूतपूर्व वृद्धि निम्न तथा उच्च उत्सर्जन परिदृश्य दुवैको अन्तर्गत हुने सम्भावना छ। जलवायु परिवर्तनलाई निष्टारा गर्न तत्काल कारबाहीको सुझाव जोखिम कम गर्न धेरै सहायक हुनेछ। हामी एउटा यस्तो युगमा बाँचेका छौं जहाँ प्राकृतिक पारिस्थितिक तन्त्रमा हाम्रा प्रभावले गर्दा अझ बढी महामारी उत्पन्न हुनेछन्। जे भइराखेको छ त्यसलाई रोक्न सकिन्छ। यहाँसम्म कि सबैभन्दा राम्रो स्थितिमा जलवायु परिवर्तनका परिदृश्यमा पानी एवं हामीलाई पशु तथा मानव आवादीको रक्षाका लागि स्वास्थ्य आधारभूत ढाँचाहरू निर्माणका लागि उपाय गर्नुपर्ने आवश्यकता छ। गम्भीर रूपले यस मजबुत आधारभूत ढाँचालाई जंगली जनावरहरू तिनका गतिविधिहरू एवं तिनका रोगहरूको सक्रिय निगरानीसँग जोड्नु पर्नेछ। जसले गर्दा यो सुनिश्चित हुन सकोस् कि हामी वैश्विक परिवर्तनको धड्कन माथि आफ्नो औंला राख्न सकौं।"
विराटनगर सुपर किङ्सले टेस्ट राष्ट्रका खेलाडी भित्र्याउने,"विराटनगर : नेपालमा पहिलोपटक हुने टी२० फ्रेन्चाइज लिगमा विराटनगर सुपर किङ्सले पनि भाग लिने भएको छ। आउँदो सेप्टेम्बर २४ देखि अक्टोबर २२ सम्म काठमाडौंमा हुने प्रतियोगितामा प्रदेश १ को प्रतिनिधित्व गर्दै विराटनगर सुपर किङ्सले सहभागिता जनाउने भएको हो। प्रतियोगिता क्रिकेटको सर्वोच्च निकाय आइसीसीद्वारा मान्यता प्राप्त हो। देशभरिका ६ वटा टिमले यो प्रतियोगितामा भाग लिनेछन्। भारत, नेपाल, अमेरिका र युकेका व्यापारीहरु ६ टिमको मालिक रहेका छन्। विराटनगर सुपर किङ्सको मालिक भारतका युवा व्यापारी विक्रम यादव रहेका छन्। यादवले विराटनगर सुपर किङ्सको लागि खेलाडीहरू छनौट गर्न लागि परेका छन्। प्रतियोगितामा विराटनगर सुपर किङ्समा टेस्ट खेल्ने राष्ट्रको खेलाडी भित्र्याउने तयारीमा रहेका छन्। सुपर किङ्स टिममा विराटनगरबाट पनि खेलाडी छनौट गर्ने भएको यादवले बताए। खेलाडी छनौट गर्नको लागि चाँडै विराटनगरमा ट्यालेन्ट हन्टको पनि आयोजना गर्दैछु, उनले भने, यस ट्यालेन्ट हन्टबाट २३ जना खेलाडी टिममा राख्नेछु। त्यसपछि उत्कृष्ट हुने खेलाडीहरूलाई पनि भारतको हरियाणमा रहेको एकाडेमीमा निःशुल्क प्रशिक्षण दिने व्यवस्था गर्नेछु। आफूले सुपर किङ्सको जिम्मा लिएसँगै विराटनगरको क्रिकेटको विकासमा लागि पर्ने यादवले बताए। सुपर किङ्सको जिम्मा लिएपछि मेरा दायित्व पनि बढेको छ। यहाँको क्रिकेट क्षेत्र विकास गरेर अगाडि बढाउनेछु, उनले भने, यहाँ आठ वर्ष रहनेछु। आफूले सक्दो रूपमा यहाँको क्रिकेट क्षेत्रका विकासमा ध्यान दिनेछु। यादव विराटनगर सुपर किङ्सको लागि क्यानसँग आठ वर्षको लागि सम्झौता गरेको छ। यादवले सुपर किङ्सको जिम्मा लिएसँगै उनले विराटनगर १९ मा रहेको बैजनाथपुर क्रिकेट मैदानको निरीक्षण समेत गरेको छन्। प्रतियोगितामा ५ जना अनिवार्यरूपमा अन्तर्राष्ट्रिय र बाँकी रहेको ६ जना खेलाडी स्वदेशका राख्नुपर्ने नियम रहेको छ।"
राष्ट्रिय क्रिकेट टोलीको बिदाइ,काठमाडौं : नेपाल क्रिकेट संघ (क्यान) ले केन्या भ्रमणमा जाने नेपाली राष्ट्रिय क्रिकेट टोलीलाई बिदाइ गरेको छ। सोमबार काठमाडौंमा क्यान अध्यक्ष चतुरबहादुर चन्दले नेपाली राष्ट्रिय क्रिकेट टोलीलाई बिदाइ गरेका हुन्। नेपालले केन्यासँग ५ खेलको टीट्वान्टी अन्तर्राष्ट्रिय र ३ खेलको एकदिवसीय सिरिज खेल्ने छ। ५ खेलको टीट्वान्टी सिरिज भदौ ९ बाट १४ गतेसम्म हुनेछ भने ३ खेलको एकदिवसीय सिरिज भने भदौ १७ बाट २० सम्म चल्नेछ। नेपाल र केन्याबीच सुरुवातमा ५ खेलको टीट्वान्टी सिरिज हुनेछ। त्यसपछि एकदिवसीय सिरिज हुनेछ। राष्ट्रिय क्रिकेट टोलीका नवनियुक्त मुख्य प्रशिक्षक मनोज प्रभाकरले केन्या भ्रमणबाट औपचारिक रूपमा नेपाली टिम सम्हाल्नेछन्। विदाई कार्यक्रममा मुख्य प्रशिक्षक प्रभाकरले टिममा यसअघि देखिएको कमी कमजोरीलाई सुधारेर लैजाने बताए। उनले प्रतियोगिताका लागि राम्रो तयारी भएको र नजिता पनि राम्रो आउने विश्वास व्यक्त गरे। त्यस्तै क्रिकेट टोलीका कप्तान सन्दीप लामिछानेले नेपाली टीम नयाँ ऊर्जाका साथ अघि बढेको र उत्साहित रहेको बताए। उनले यो सिरिजमा राम्रो अपेक्षा गरेको बताए। त्यस्तै क्यान अध्यक्ष चन्दले नेपाली टोलीलाई थप अनुभव हासिल गर्न केन्या भ्रमण महत्वपूर्ण हुने बताए। सिरिजका लागि नेपालले यसअघि नै सन्दीप लामिछानेको कप्तानीमा टोली घोषणा गरिसकेको थियो।
रंग हराएको रंगशाला,"चितवन : योजनाबद्ध काम भएको भए नेपालमा अन्तर्राष्ट्रिय मापदण्डको क्रिकेट रंगशाला तयार भइसकेको हुन्थ्यो। डिजाइनअनुसारको ३० हजार दर्शक अट्ने कमलको फूलको आकारमा आकर्षित रंगशालामा प्रतियोगिता भइरहेको हुन्थ्यो। तर, अहिले रंगशाला निमार्णस्थल झाडीले ढाकेको छ। प्यारापिटका लागि तयार भएका पिलरका फलामे छडमा खिया लागेको छ। खेल्न बनाइएको मैदानमा झार उम्रिएको छ। पिलरका रडहरू भुइँमा लतारिएका छन्। शिलान्यास भएको दुई वर्षभित्र रंगशाला निर्माण गरी महानगरलाई हस्तान्तरण गर्ने सम्झौता थियो। तर, तीन वर्ष हुन लाग्दा पनि रंगशाला त बनेन नै, बनेका पूर्वाधार उल्टै अलपत्र छन्। गत वर्ष साउन २२ गते प्यारापिटको ढलान गरेपछि केही काम भएको छैन। पश्चिम चितवनको रामपुरमा बन्न लागेको गौतमबुद्ध अन्तर्राष्ट्रिय क्रिकेट रंगशाला बन्दाबन्दै अलपत्र बनेको छ। भरतपुर महानगरपालिका१५ शान्ति चोकमा रंगशाला बन्ने कुराले हर्षित बनेका स्थानीयवासी निराश छन्। वडा१६ मा सीमा जोडिएको उक्त स्थानमा विकास जोडिने अपेक्षा गरेका उनीहरू रंगशालाको अवस्थाले चिन्तित छन्। घरै अगाडि रंगशाला बन्न लागेको कुराले भरतपुर१६ शान्ति चोककी सीता पौडेल निकै खुसी थिइन्। ओझेलमा परेको गाउँमा विकासको लहर आउला भन्ने उनीसहित छिमेकी उत्साहित थिए। तर, रंगशाला निर्माणको अन्यौेलले दुखी छन्। रंगशाला बनेपछि हाम्रो ठाउँ पनि बन्छ भनेर खुसी भएका हामीलाई अहिले दुःख लागेको छ, उनले भनिन्, रंगशाला बने त हाम्रो ठाउँ पनि बन्थ्यो होला। ६ वटा ब्लक रहेको प्याराफिटमध्ये चारवटाको पहिलो चरणको काम सकिएको छ। दर्शक बस्ने १६ मध्ये चार तहको सिँढी बनेको छ। दुईवटा भीआईपी ब्लकको जगमात्रै हालिएको छ। रंगशालाको बीच भागमा खेल मैदानमा दुबो रोपिएको थियो। पिच निर्माणका लागि माटो प्रशोधन गरेर राखिएको छ। स्वामित्वको टुंगो नलाग्दा बनेका संरचना नै बिग्रने अवस्थामा पुगेका छन्। मैदानलाई घेरेर २३ लाख लिटर पानी अट्ने क्षमताको ड्रेन तयार भएको छ। त्यसलाई छोप्ने ढक्कन पनि बनिसकेको छ। निर्माणमा संलग्न धुर्मुससुन्तली फाउन्डेसनले जनाएअनुसार काम सुरु भएको करिब दुई महिनामा प्रतियोगिता नै गर्न मिल्ने मैदान तयार हुनेछ। अहिलेसम्म ३५ प्रतिशत काम भएको फाउन्डेसनको दाबी छ । फाउन्डेसनका अध्यक्ष सीताराम कट्टेल धुर्मुस ले आर्थिक स्रोतको अभावले काम नभएको बताए। हाम्रो कुनै व्यवस्थापकीय कमजोरीले गर्न नसकेका होइनौं। निर्माणलाई नरोक्ने भन्दै उधारोमा समान झार्दा तिर्नुपर्ने दायित्व थपिँदै गयो । बोलकबोल भएको रकम पनि उठेन, उनले भने, परिस्थिति सहज नबनेको र आर्थिक सुनिश्चितता नभएपछि हामीले स्वामित्वको लागि महानगरलाई पत्राचार गरेका हौं। एउटै समस्या भनेको आर्थिक अभाव हो। क्रिकेट रंगशालाको काम भदौदेखि रोकिएको हो। भरतपुर महानगरपालिका र फाउन्डेसनबीच २०७५ माघ १६ गते भरतपुर महानगरपालिकाले उपलब्ध गराएको २० बिघा ८ कट्ठा जग्गामा फाउन्डेसनले रंगशाला निर्माण गर्ने सम्झौता भएको थियो। अलपत्र अवस्थामा गौतमबुद्ध अन्तर्राष्ट्रिय क्रिकेट रंगशाला । सम्झौतापत्रमा विशेष परिस्थिति सिर्जना भएको अवस्थाबाहेक रंगशाला शिलान्यास भएको मितिले दुई वर्षभित्र निर्माण कार्य सम्पन्न गरेर फाउन्डेसनले महानगरपालिकालाई हस्तान्तरण गर्ने भनिएको छ। करिब १८ करोड ऋण देखाउँदै कामबाट पछि हटेको छ फाउन्डेसन। आर्थिक संकटका कारण देखाउँदै फाउन्डेसनले विशेष परिस्थितिको कारण देखाउदै पौष २ गते भरतपुर महानगरपालिकालाई रंगशालाको स्वामित्व हस्तान्तरण गर्न पत्र लेखेको थियो। महानगरको कार्यपालिका बोर्डले निर्माण प्रक्रियाअघि बढाउन खेलकुद मन्त्रालयलाई आग्रह गरेर पत्र पठाएको थियो। फाउन्डेसनले पुस मसान्तसम्मको लेखा परीक्षण महानगरलाई बुझाएको छ। गत माघ २० गतेसम्म भरतपुर महानगरले गरेको स्वतन्त्र लेखा परीक्षण गर्दा १८ करोड ४३ लाख रुपैयाँ तिर्नुपर्ने दायित्व छ। महानगरपालिकाले ऋण धेरै भएकै कारण स्वामित्व लिन सकेन । महानगरले आर्थिक र प्राविधिक मूल्यांकन गरेर सरकारलाई स्वामित्वका लागि अनुरोध गरेको छ । काम रोकिएदेखि रंगशालाको कामलाई महानगरले गम्भीर रूपमा लिएको महानगर प्रमुख रेनु दाहालले बताइन्। ठूलो आकारको ऋणलाई महानगरपालिकाले बेहोर्न नसक्ने भएकाले रगंशालाको काम अघि बढाउन सहजीरकणका लागि सरकारलाई आग्रह गरिएको हो, दाहालले भनिन्, सम्झौतामा ऋणको भारको कुरै छैन। तैपनि रोकिएको कामलाई अगाडि बढाउन एकमुस्ट निर्णय गरिदिन महानगरका तर्फबाट प्रधानमन्त्रीसहितलाई आग्रह गरेका छौं। भरतपुर महानगरले मात्रै ८ करोड रुपैयाँ नगद सहयोग गरेको थियो। मन्त्रिपरिषद्ले अध्ययनका लागि सहरी विकास मन्त्रालयका सहसचिव प्रकीर्ण तुलाधारको संयोजकत्वमा साउन ९ गते कार्यदल बनाएको थियो। कार्यदलको प्रतिवेदनका आधारमा सम्बन्धित मन्त्रालयले प्रस्ताव तयार गर्छ। उक्त प्रस्तावका आधारमा सरकारले निर्णय गर्नेछ। डिजाइन अनुसारको प्याराफिट, ग्राउन्ड तयार छ। पिच बनाउने माटो प्रशोधन गरेर राखिएको छ। सरकारले स्वामित्व लिने हो भने दुई महिनाभित्र प्रतियोगिता नै गराउन मिल्ने अवस्थामा पुग्नेछ, कट्टेलले भने, अन्तिममा सरकारलाई नै हस्तान्तरण गर्ने परियोजना हो। अब सरकारले प्रक्रिया अघि बढाएको छ। हामी त्यसैको सहयोगी बनेर बसेका छौं।"

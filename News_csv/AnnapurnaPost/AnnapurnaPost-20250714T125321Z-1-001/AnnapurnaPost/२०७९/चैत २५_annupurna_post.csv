शीर्षक,विवरण
युनाइटेडसँग २० ले हार्यो एभर्टन,लन्डन : इङ्लिस प्रिमियर लिगमा शनिबार म्यानचेस्टर युनाइटेडले एभर्टनलाई २० गोलको नतिजामा पराजित गरेको छ। युनाइटेडको मैदानमा भएको खेलको ३६औं मिनेटमा स्कट म्याक टोमिनेले गोल गर्दै घरेलु टिमलाई अग्रता दिलाएका थिए। पहिलो हाफमा १० ले पछि परेको एभर्टनले दोस्रो हाफमा थप एक गोल खायो। युनाइटेडका लागि दोस्रो हाफमा मैदान प्रवेश गरेका एन्टोनी मार्सियालले ७१औं मिनेटमा गोल गर्दै अग्रता दोब्बर पारेका थिए। जितसँगै २९ खेलबाट ५६ अंक जोडेको म्यानचेस्टर युनाइटेड लिग तालिकाको तेस्रो स्थानमा उक्लिएको छ। एभर्टन ३० खेलबाट २७ अंक जोडेर १६औं स्थानमा छ। शीर्ष स्थानको आर्सनलको २९ खेलबाट ७२ अंक छ। म्यानचेस्टर सिटी २८ खेलबाट ६४ अंक जोडेर दोस्रो स्थानमा छ।
ओलम्पिक छनोटको पहिलो चरणबाटै बाहिरियो नेपाल,"काठमाडौं : पेरिस ओलम्पिक २०२४ को महिला फुटबल छनोटमा नेपालको यात्रा पहिलो चरणबाटै समाप्त भएको छ। समूह 'सी' मा रहेको नेपाल शनिबार भियतनामसँग २० ले पराजित भएसँगै नेपाल पहिलो चरणबाटै बाहिरिएको हो। नेपाल भियतनामसँग समग्रमा ७१ ले पराजित हुँदै छ्नोटबाट बाहिरिएको हो। त्रिपुरेश्वरस्थित दशरथ रंगशालामा सम्पन्न खेलमा भियतनामलाई जित दिलाउन दुबै गोल पाम हाइ येनले गरिन्। खेलको छैटौं मिनेटमा हाइ येनले गोल गर्दै भियतनामलाई अग्रता दिलाएकी थिइन्। त्यसको अर्को मिनेटमा नै येनले नै भियतनामको अग्रतालाई दोब्बर पारिन्। खेलको सुरुआतमै दुई गोल बेहोरे पनि नेपालले पहिलो हाफको अन्तिम समयदेखि नै भियतनाममाथि केही दबाब सृजना गरेको थियो। नेपालकी साबित्रा भन्डारीले ३९औं मिनेटमा 'वान भर्सेस वान'मा पाएको मौका सदुपयोग गर्न सकिनन्। दीपा शाहीले ६७औं मिनेटमा ६ यार्ड बक्सभित्रबाट गरेको प्रहार पोस्टमा लागेर फर्किँदा नेपाल दुर्भाग्यशाली साबित भयो। यसअघि नेपाल पहिलो खेलमा भियतनामसँग ५१ ले पराजित भएको थियो। नेपाललाई दुवै खेलमा पराजित गरेको भियतनाम भने छ्नोटको दोस्रो चरणमा प्रवेश गरेको छ। नेपाल र भियतनाम समूह सीमा छन्। यो समूहमा नेपाल र भियतनामसँगै प्यालेस्टाइन र अफगानिस्तान पनि थिए। तर, प्यालेस्टाइन र अफगानिस्तानले प्रतियोगिताबाट नाम फिर्ता लिएपछि नेपाल र भियतनामले मात्रै दोस्रो चरण प्रवेशका लागि प्रतिस्पर्धा गर्ने भएका हुन्। यी दुई टिमबीचको पहिले खेल चैत २२ गरे भएको थियो।"
जनकपुर मेयर कपको सेमिफाइनलमा,"जनकपुरधाम : जनकपुरधाममा जारी जनकपुरधाम मेयर कप टी२० क्रिकेट प्रतियोगिता अन्तर्गत शनिबार तेस्रो दिनको खेलमा हेटौंडा र जनकपुरधाम विजयी भएको छ। शनिबारको पहिलो खेलमा हेटौंडाले रौतहटलाई ५ विकेटले पराजित गर्दा दोस्रो खेलमा सिरहालाई १० विकेटले पराजित गर्दै जनकपुरधाम विजयी भएको हो। जनकपुरधाम उपमहानगरपालिका १४ रजौल स्थित प्रस्तावित रामजानकी बहुद्देश्यीय अन्तर्राष्ट्रिय रंगशालामा बिहान भएको पहिलो खेलमा हेटौडाले रौतहटलाई ५ विकेटले पराजित गरेको छ। रौतहटले दिएको १०९ रनको लक्ष्य हेटौंडाले १६ ओभर १ बलमा ५ विकेट गुमाउँदै पूरा गरेको थियो। हेटौडालाई सहज जित दिलाउन गौरव खडाकाले अविजित ५१ रनको अर्धशतकिय पारी खेले। हेटौंडाका लागि सुमन सुनारले १३ र रामनरेश गिरीले १० रनको योगदान गरे। रौतहटको बलिङ्गमा आशिक साह र संजय साहले २२ तथा धर्मेन्द्र साहले १ विकेट लिए। यसअघि पहिले ब्याटिङ्ग गरेको रौतहट अरविन्द चौधरीको ३६ र धर्मेन्द्र साहको २७ रनको योगदानले निर्धारित २० ओभरमा ९ विकेटको क्षतिमा १ सय ८ रनको स्कोर खडा गरेको थियो। रौतहटलाई सस्तैमा समेट्न शुभ कंशकार र रामनरेश गिरीले ३३ विकेट लिए। त्यस्तै अशिम श्रेष्ठ र विशाल फुयालले ११ विकेट लिएका थिए। शनिबारको दोस्रो खेलमा सिरहालाई १० विकेटले पराजित गर्दै जनकपुरधाम सेमिफाइनलमा प्रवेश गरेको छ। पहिलो खेलमा महोत्तरीलाई पराजित गरेको जनकपुरधाम लगातार दोस्रो जित निकाल्दै सेमिफाइनलमा प्रवेश गरेको हो। सिरहाले दिएको ८४ रनको झिनो लक्ष्य जनकपुरधामका खेलाडीले बिना कुनै विकेटको क्षतिमा पूरा गरेको थियो। जनकपुरधामका लागि हरिशंकर साहले ३६ र मयन यादवले ३० रनको अविजित पारी खेले। यसअघि पहिले ब्याटिङ्ग गरेको सिरहाका खेलाडी जनकपुरधामको बलरसामु टिक्न सकेनन्। सिरहाका लागि शैलेन्द्र साह १७, राकेश कामत १६, कृष्णा साह १२ र अशोक यादवले ११ रनको पारी खेले। सिरहालाई सस्तैमा समेट्न कृष्णा कार्की र विशाल सुशलिङ्गले ४४ विकेट लिएका थिए भने आकाश रोयले २ विकेट लिए। जनकपुरधाम प्रतियोगितामा लगातार दोस्रो जित निकाल्दै सेमिफाइनलमा प्रवेश गरेको छ। आइतबार बिहान ९ बजेदेखि बारा र रौतहट बीच पहिलो तथा दिउँसो १:४० बजेदेखि सर्लाही र पर्साबिच दोस्रो खेल हुने आयोजकले जनाएको छ।"
सात खेल अगावै बर्न्ली प्रिमियर लिगमा बढुवा,"शुक्रबार राति भएको खेलका मिडल्सबर्गलाई २१ गोलको नजितामा पराजित गरेसँगै बर्न्ली प्रिमियर लिगमा बढु्वा हुने टुङ्गो लागेको हो। बर्न्लीभन्दा पछाडि रहेको शेफिल्ड युनाइटेडको समान खेलबाट ७६ अंक छ। लन्डन : भिन्सेन्ट कम्पनीको बर्न्ली इङ्लिस फुटबलको दोस्रो डिभिजन च्याम्पियनसिपमा सात खेल बाँकी रहँदै प्रिमियर लिगमा बढुवा भएको छ। बेल्जियन प्रशिक्षक कम्पनीको नेतृत्वमा उत्कृष्ट लयमा रहेको बर्न्लीले ३९ खेल सकिँदा २५ जित, १२ बराबरी र दुई खेलमा पराजयको नतिजा निकालेको छ। शुक्रबार राति भएको खेलका मिडल्सबर्गलाई २१ गोलको नजितामा पराजित गरेसँगै बर्न्ली प्रिमियर लिगमा बढु्वा हुने टुङ्गो लागेको हो। बर्न्लीभन्दा पछाडि रहेको शेफिल्ड युनाइटेडको समान खेलबाट ७६ अंक छ। तर, तेस्रो स्थानको लुटोन टाउन र चौथो स्थानको मिडल्सबर्गको ४० खेलबाट क्रमश ६८ र ६७ अंक छ। च्याम्पियनसिपका ४६ खेलपछि शीर्ष दुई टिमले सोझै प्रिमियर लिगमा स्थान बनाउने छन्। तेस्रोदेखि छैटौ स्थानसम्मका टिमले प्ले अफ खेल्ने छन्। ४० खेल खेलिसकेको लुटोन टाउनले बाँकी ६ खेलमा सबै जित निकाले पनि १८ अंक जोडेर ८६ अंक मात्रै हुन्छ। त्यसैले एक खेल अगावै बर्न्लीले शीर्ष श्रेणीको लिगमा फर्किने निश्चित गरेको छ।"
टीभीमा आलाकार्ट प्रणाली लागू,"आलाकार्ट लागू भएसँगै अब उपभोक्ताले सिग्नल वितरकलाई तिर्ने शुल्कमा एकरूपता आउनुका साथै शुल्क वैज्ञानिक र पारदर्शी हुने जनाइएको छ। काठमाडौं : टेलिभिजन च्यानलको वितरणमा आलाकार्ट प्रणाली लागू भएको छ। नेपालमा टेलिभिजन च्यानलको सिग्नल वितरण गर्ने इजाजतप्राप्त संस्थाले उपभोक्ताबाट लिन पाउने शुल्कलाई व्यवस्थित, पारदर्शी र वैज्ञानिक बनाउन आलाकार्ट लागू गरिएको सूचना तथा सञ्चार मन्त्रालयले जनाएको छ। अब टेलिभिजनका दर्शकले सीमित शुल्कमा टीभी हेर्न पाउने छन्। आफ्नो रोजाइका च्यानल मात्रै खरिद गर्न सकिने छ। २ सय ५० रुपैयाँ र अधिकतम ५ सय रुपैयाँ शुल्क तिरेर टीभी हेर्न पाइने छ। सञ्चार तथा सूचना प्रविधि मन्त्रालयको मन्त्रीस्तरीय निर्णयले तत्काल लागू हुने गरी चैत १५ आलाकार्ट लागू गर्ने निर्णय गरेको थियो। मन्त्रालयले न्यूनतम शुल्क अन्तरगत प्रशारण संस्थाले नेपाली टेलिभिजन च्यानल तथा विदेशी फ्रि टु एयर च्यानल देखाउनुपर्ने मन्त्रालयले निर्णय गरेको छ। सूचनामूलक, समाचारमूलक शिक्षाप्रद, मनोरञ्जनात्मक, खेलकुद आदि विषयवस्तु समावेश हुनुपर्छ। सशुल्क च्यानल प्रशारण गरेबापत अलगअलग रुपमा वा च्यानलको प्याकेजका आधारमा व्यवसायीले उपभोक्ताबाट शुल्क लिन पाउँछन्। प्याकेजको अधिकतम मूल्य रु ४० (करसमेत) भन्दा बढी हुनु नहुने जनाइएको छ। सशुल्क टेलिभिजन च्यानल रोज्ने वा नरोज्ने उपभोक्ताले निर्णय गर्ने छन्। नेपालमा डीटीएच, केवल, आईपीटीभी, एमएमडीएस, डीटीटीभीलगायतका विभिन्न वितरण प्रणालीमार्फत नेपाली सिग्नल वितरक (प्रसारक)ले स्वदेशी टेलिभिजन र सशुल्क विदेशी टेलिभिजन च्यानल वितरण गर्दै आएका छन्। आलाकार्ट लागू भएसँगै अब उपभोक्ताले सिग्नल वितरकलाई तिर्ने शुल्कमा एकरूपता आउनुका साथै शुल्क वैज्ञानिक र पारदर्शी हुने जनाइएको छ।"
बुढीगण्डकीलाई दिने रकममा अल्झन,"बुढीगण्डकी कम्पनीका लागि अर्थसँग माग गरिएको डेढ अर्बमध्ये करिब १ अर्ब ४० करोड रुपैयाँ आयोजना निर्माण अनुमति लिनका लागि खर्च हुने बताइएको छ। काठमाडौं : बुढीगण्डकी जलविद्युत् कम्पनीलाई अघि बढाउन माग गरेको रकम अझै निर्णय प्रक्रियामै अल्झिएको छ। आयोजनाले मागेको रकम निर्णयको प्रक्रियामा नै रहेको अर्थका उपसचिव शिव शर्माले जानकारी दिए। ऊर्जाले अर्थसँग डेढ अर्ब रुपैयाँ माग गरेको थियो। अहिलेसम्म अर्थले स्वीकृति दिएको छैन। ३२ दिनसम्म अर्थमन्त्रीविहीन भएको मन्त्रालयमा यही चैत्र १७ गते डा प्रकाशशरण महत अर्थमन्त्री भएका छन्। भर्खरै मन्त्रीको आगमन भएकाले पनि अझै केही समय लाग्ने शर्माले बताए। आयोजनाले चालू आर्थिक वर्षका लागि विनियोजित रकममध्येबाट नै कम्पनीमा रकमान्तर गर्न माग गरेको हो। गत असार १४ गतेको मन्त्रिपरिषद्को निर्णयपछि गत भदौ १७ गते बुढीगण्डकी जलविद्युत् कम्पनी लिमिटेड कम्पनी स्थापना भएको हो। कम्पनी स्थापना भएको करिब ६ महिना बितिसक्दा पनि कारोबार स्वीकृति पाउन भने सकेको छैन। संशोधित करिब ३ खर्ब २५ अर्ब रुपैयाँ लगानी रहने १२ सय मेगावाटको जलाशययुक्त आयोजना निर्माण गर्ने कम्पनीको कोषमा अहिलेसम्म शून्य रकम छ। यो आयोजनाका लागि चालू आर्थिक वर्षमा७ अर्ब ९३ करोड रुपैयाँ बजेट छुट्ट्याएको थियो। आठ महिनासम्म १ अर्ब १३ करोड रुपैयाँमात्रै खर्च भएको छ। बाँकी ३ अर्ब ६१ करोड रुपैयाँ बजेट चालू आर्थिक वर्षको ४ महिनामा खर्च गर्ने भनिएको छ। आयोजनले खर्च गर्न नसकेकोमध्ये १ अर्ब ४० करोड रुपैयाँ अन्य आयोजनामा रकमानन्तर भइसकेको छ। बाँकी रकममध्ये चालू आर्थिक वर्षमा थप १ अर्ब ७९ करोड रुपैयाँ खर्च गर्न नसक्ने भनेर आयोजनाले अर्थलाई जानकारी गराइसकेको छ। सोही खर्च नहुने भनेको रकमबाट ऊर्जाले डेढ अर्ब माग गरेको हो। बुढीगण्डकी कम्पनीका लागि अर्थसँग माग गरिएको डेढ अर्बमध्ये करिब १ अर्ब ४० करोड रुपैयाँ आयोजना निर्माण अनुमति लिनका लागि खर्च हुने बताइएको छ। आयोजनाको अध्ययनका लागि करिब ७० करोड खर्च भएकोले त्यसको २ गुणा १ अर्ब ४० करोड रुपैयाँ अनुमतिका लागि आवश्यक पर्ने अनुमान गरिएको हो। मन्त्रालयको १ करोड कम्पनी कोषमा र बाँकी रकम कम्पनीको संरचना र पदपूर्तिमा खर्चिने तयारी छ। कम्पनी स्थापना भएको ६ महिना बितिसक्दा पनि संरचनागत विस्तार हुन सकेको छैन भने लगानीको मोडालिटी पनि तयार भएको छैन। कम्पनी मात्र खडा भएको आयोजनामा रकम दिएर मात्र उपलब्धि नहुने अर्थका एक अधिकारीले बताए। अहिले कम्पनीमा ५० प्रतिशत ऊर्जा मन्त्रालय, ३० प्रतिशत अर्थ मन्त्रालय र २० प्रतिशत नेपाल विद्युत् प्राधिकरणको सेयर संरचना छ। प्राधिकरणबाट रकम निकासा भएर नै कम्पनी दर्ता भएको हो। प्राधिकरणले नै आयोजना निर्माण गर्ने गरी सेयर संरचना परिवर्तन गर्न ऊर्जाले प्रक्रिया अघि बढाएको छ। सेयर संरचनालगायतका विषयमा अन्तिम टुंगो लगाउनका लागि प्राधिकरणका उपकार्यकारी निर्देशक प्रदीपकुमार थिकेको संयोजकत्वमा एक कार्यदल गठन गरिएको छ। कार्यदलले दिने प्रतिवेदनका आधारमा सेयर संरचनामा संशोधन गर्ने तयारी गरिएको छ। प्रधानमन्त्री पुष्पकमल दाहाल प्रचण्डको निर्देशनअनुसार आयोजना अगाडि बढाउनका लागि सेयर संरचनामा परिवर्तन गर्न लागिएको जनाइएको छ।"
"बाकसमा आउने शवमाथि पनि ठगी, बीमाको रकम खान सरकारी कर्मचारी नै संलग्न","विदेशमा मृत्यु भएका नेपालीले पाउने बिमा रकम दिलाइदिन्छु भन्दै उनीहरूले सामूहिक रूपमा ठगी गर्ने गरेको प्रहरीको भनाइ छ। काठमाडौं : टन्न पैसा कमाउने र सुखद भविष्य बनाउने कल्पना गर्दै दैनिक हजारौं युवाहरू विदेश जान्छन्। तर, सबैका सपना साकार हुँदैनन्। कोहीकोही शव बाकसमा फर्किन्छन्। घर परिवार र आफन्तका सपना पनि क्षणभरमा टुट्छन्। तिनै बाकसमा आउने शवमाथि पनि र्याल काढेर पैसा असुल्नेको कमी छैन। बिमाबापत आउने रकममा समेत पीडित परिवारसँग ठगी हुने गरेको पाइएको छ। ठगीमा पनि सरकारी कर्मचारी नै संलग्न भेटिएका छन्। यस्तो ठगीमा संलग्न रहेको भन्दै प्रहरीले वैदेशिक रोजगार विभागका कर्मचारी पशुपतिअधिकारीसहित सात जनालाई पक्राउ गरेको छ। विदेशमा मृत्यु भएका नेपालीले पाउने बिमा रकम दिलाइदिन्छु भन्दै उनीहरूले सामूहिक रूपमा ठगी गर्ने गरेको प्रहरीको भनाइ छ। काठमाडौं उपत्यका अपराध अनुसन्धान कार्यालय मीनभवनको टोलीले बिहीबार काठमाडौंको गोंगबुबाट सात जनालाई पक्राउ गरेको हो। उपत्यका अपराध अनुसन्धान कार्यालयका प्रमुख एसएसपी मनोज केसीका अनुसार उनीहरूले गाउँका सोझासाझा व्यक्तिलाई प्रलोभनमा पारेर बिमाबापतको ६० देखि ७० प्रतिशत रकम ठगी गर्ने गरेको खुलेको छ। पक्राउ पर्नेमा वैदेशिक रोजगार विभागका कर्मचारी अधिकारी, काभ्रेपलाञ्चोक रोशी गाउँपालिकाका रामबहादुर तामाङ, सर्लाहीको लालबन्दी नगरपालिकाका विनोदकुमार लामा, डिकबहादुर लामा, रविन भन्ने रवीन्द्र मोक्तान, प्रकाशबहादुर गोले र रुद्रमान गोले छन्। अनुसन्धानमा सक्रिय प्रहरी अधिकृतका अनुसार विभिन्न कारणले विदेशमा ज्यान गुमाएका नेपालीहरूको शव कुन एयरलाइन्सबाट कहिले आउँछ भन्ने खबर विभागका कर्मचारीले गिरोहलाई दिने गर्थे। गिरोहका मुख्य नाइकेरामबहादुर तामाङले होटलमा बसेर नै विभागका कर्मचारीसँग समन्वय गर्ने र फिल्डमा मान्छे खटाउँथे। विदेशमा मृत्यु भएका व्यक्तिको बिमा छ, छैन यहीँबाट बुझ्ने गर्थे। यसै आधारमा बिमा रकम भएका शवहरू मात्रै यो गिरोहको टार्गेटमा पर्ने गथ्र्यो। एसएसपी केसीका अनुसार नेपाल फर्केका शव बोकेका कफिन लिन आएका आफन्तलाई पछ्याउँदै यो गिरोह मृतकको परिवारसम्म पुग्ने गथ्र्यो। उनीहरूलाई सहयोग गर्ने बहानामा विभिन्न आवश्यक कागजात बनाइदिने र रकम हत्याउन लागि पर्थे। मृतकका परिवारलाई काठमाडौं ल्याएर एउटै होटलमा राख्ने र बाहिर कतै सम्पर्क गर्न दिँदैनथे। गिरोहका सदस्यले विशेषगरी मधेस प्रदेशका सोझासाझा र गरिब परिवारलाई टार्गेट गर्ने गरेको प्रहरीले जनाएको छ। गिरोहबाट ठगिएको भन्दै दुई जनाले प्रहरी कार्यालयमा उजुरी दिएका थिए। उजुरीपछि अपराध अनुसन्धानको टोली गिरोहसम्म पुग्न सफल भएको थियो। उजुरीमध्ये एक जनाले बिमाको रकमबापत १३ लाख पाउनुपर्नेमा यो गिरोहले पाँच लाख मात्रै दिएको थियो। अरूलाई भनेमा प्रहरीले समाउँछ, पैसा खाइदिन्छ भन्दै पीडित परिवारलाई डर, त्रास देखाउने गरेको अनुसन्धानका क्रममा खुलेको छ। उपत्यका अपराध अनुसन्धान कार्यालयका सूचना अधिकृत प्रहरी उपरीक्षक रवीन्द्र रेग्मीका अनुसार मृतक व्यक्तिहरूको नागरिकता, राहदानी, जन्मदर्ता, मृत्युदर्ता, वडा कार्यालयको सिफारिस, बिमा कम्पनीको लेटरप्याडलगायत महत्त्वपूर्ण कागजातहरूसहित उनीहरू पक्राउ परेका हुन्। उनीहरूबाट ३५ जनाको फाइलसमेत बरामद भएको छ। रोजगारीका सिलसिलामा विदेशमा मृत्यु भएका र बिदामा आउँदा मृत्यु भएका नेपालीहरूले प्राप्त गर्ने बिमाको रकम दिलाइदिन्छु भनेर मृतकका आफन्तलाई ठगी गरेको प्रहरी अनुसन्धानबाट खुलेको छ। सो गिरोहले केही व्यक्तिहरू शव आउने स्थल कार्गो कार्यालय आसपास बसेर निगरानी गर्ने गर्थे। पीडितसँग हामी बिमा कम्पनीबाट आएका प्रतिनिधि हौं भन्दै पीडितसँग सम्पर्कमा रहन्थे। प्रहरीका अनुसार एउटा शवबापत मृतकले पाउने बिमा रकम बुझिसकेपछि फिल्डमा खटिनेलाई ४० देखि ५० हजार दिन्थे। बाँकी रकम मुख्य व्यक्तिले लिन्थे। वैदेशिक रोजगारीमा हुँदा कार्यस्थलमा मृत्यु भएकाको परिवारले १४ लाख र छुट्टीमा आउँदा मृत्यु भएमा १३ लाख बिमाबापतको क्षतिपूर्ति पाउने व्यवस्था कानुनमै छ। यसका अलावा वैदेशिक रोजगार बोर्डबाट अतिरिक्त सात लाख पनि पाउने व्यवस्था छ। कानुनी प्रक्रिया पूरा गरेर विदेश जाने व्यक्तिका परिवारले यो क्षतिपूर्ति पाउँछन्। पक्राउ परेका वैदेशिक रोजगार विभागका कर्मचारी पशुपति अधिकारीले एउटा शवको जानकारी दिएबापत गिरोहसँग २५ हजार लिने गरेको अनुसन्धानबाट खुलेको छ।"
अर्थतन्त्र सुधार्न व्यवसायीको सुझाव,"काठमाडौं : नेपाल उद्योग परिसंघले भौतिक पूर्वाधार तथा यातायात मन्त्री प्रकाश ज्वालासँग अर्थतन्त्र सुधारका विषयमा छलफल गरेको छ। परिसंघका कार्यवाहक अध्यक्ष राजेशकुमार अग्रवाल नेतृत्वको परिसंघ टोलीले मन्त्री ज्वालालाई बिहीबार बधाई दिँदै अर्थतन्त्र सुधारका लागि सुझाव प्रस्तुत गरेको हो। परिसंघका कार्यवाहक अध्यक्ष अग्रवालले मागमा आएको उच्च संकुचन, उच्च ब्याजदर, लगानी योग्य पुजीको अभाव, निर्माण क्षेत्रमा भएको ढिलाइलगायतका विषयमा ध्यानाकर्षण गराए। निजी क्षेत्रको मनोबल बढाउने गरी काम गर्नुपर्नेमा उनले जोड दिए। निर्माण क्षेत्रलाई चलायमान बनाउन सकिए अर्थतन्त्रलाई गतिशील बनाउन सहयोग गर्ने उनले बताए। निर्माण क्षेत्रमा दिइनुपर्ने भुक्तानी छिटो निकासा गराउन आग्रह गरे। उनले बजारमा तरलता बढाउन सहयोग पुर्याउने बताए। यस्तै न्यून मूल्यमा बोलकबोल गर्नेलाई परियोजना दिने विषयमा सुधार गर्न, धेरै परियोजनामा बजेट छर्नुभन्दा निश्चित परियोजना समयमै सक्ने गरी अगाडि बढ्नुपर्ने सुझाव परिसंघले दिएको छ। मन्त्री ज्वालाले न्यून मूल्यमा बोलकबोल सुधार गर्ने बताए। परिसंघले अगाडि सारेको वर्तमान अर्थतन्त्रको अवस्था र सुधारका लागि चालिनुपर्ने उपायसहितको रिबुटिङ नेप्लिज इकोनिमी अवधारणाका लागि उनले धन्यवाद दिए। मन्त्रीसँगको भेटमा उपाध्यक्ष वीरेन्द्रराज पाण्डे, महानिर्देशक दीपकराज जोशीलगायत थिए।"
बिग्रिएको अर्थतन्त्र जोगाउने सहकारीले हो : केपी ओली,"काठमाडौं : नेकपा एमालेका अध्यक्ष केपी शर्मा ओलीले सहकारीले अफ्ठारोमा परेको अर्थतन्त्र जोगाउने बताएका छन्। राष्ट्रिय सहकारी महासंघ र भूमि व्यवस्था, सहकारी तथा गरिबी निवारण मन्त्रालयको आयोजनामा भएको तेस्रो सहकारी सम्मेलनको समापन अवसरमा बोल्दै अध्यक्ष ओलीले सहकारीबारे नजान्दा पनि समस्या आएको बताए। अहिले सहकारी जति बदनामाी भएको छ, अब बदनामी हुन नपायोस् उनले भने। कृषिमा बढी जनसंख्या हुने, जमिन नहुने, भएका परम्परागत खेती गर्दा कृषि उत्पादन हुन नसकेको उनले बताए। ठूला बैंक, व्यापारी, उद्योगी समस्या भएकाले साना पुँजी भएका सहकारी पनि समस्यामा छन्उनले भने। सहकारीले एकीकृत जग्गा विकास गरी उत्पादन गर्नुपर्ने जोड दिए। राम्रो गर्दा एक हजार रुपैयाँबाट पनि उद्यमी बन्न सकिन्छ उनले भने, चिया बेचेर पनि सफल हुन सकिन्छ। सानो चिज पनि सदुपयोग गर्दा फाइदा पुग्ने उनले बताए। अर्थतन्त्रमा कायापलट गर्न कृषिको आधुनिकीकरण, व्यवसायीकरण गरी सहकारीमार्फत ठूलो उत्पादन गर्नुपर्छ उनले भने। एकै गाउँमा एउटै वस्तु उत्पादन भए बजार पाउने सम्भावना भएकाले सहकारीले उत्पादनमा जोड दिनुपर्ने बताए। सम्भावित क्षेत्रमा बजार खोज्नुपर्छ, उनले भने, उत्पादनमा प्रविधि प्रयोग गर्नुपर्छ। कृषिको ६० प्रतिशत जनसंख्यालाई औद्योगिकरणमा जोड्न सक्नुपर्ने पूर्व प्रधानमन्त्री ओलीले भने। खाद्य सुरक्षामा जोड दिनुपर्छ, उनले भने, खान नपाए बर्बाद भइन्छ, लुगा त एक दुई वर्ष धान्छ। नश्ल सुधार गरी उत्पादन गर्नुपर्ने, विषरहित कृषि उत्पादन बढाउन सहकारीले जोड दिनुपर्ने उनको भनाइ छ। सम्मृद्ध नेपाल सुखी नेपाल अभियान सार्थक बनाउन सहकारीले योगदान गर्नुपर्ने उनले बताए। एउटा सहकारी बिग्रिए सबै सहकारी बिग्रियो भन्न पाइँदैन, उनले भने।"
"ऋण तिर्दिनँ भन्न पाइँदैन, नतिर्ने कारबाहीमा पर्छन् : वरिष्ठ उपाध्यक्ष ढकाल","काठमाडौं : सरकार, निजी र सहकारी क्षेत्रबीच सहकार्य तथा साझेदारी आवश्यक रहेको निश्कर्ष निकालिएको छ। राष्ट्रिय सहकारी महासंघ र भूमि व्यवस्था, सहकारी तथा गरिबी निवारण मन्त्रालयको संयुक्त आयोजनामा जारी सहकारी महासम्मेलनमा बोल्ने वक्ताहरूले सहकार्य र साझेदारी आवश्यक रहेको निष्कर्ष निकालेका हुन्। महासम्मेलनको तेस्रो दिनमा निजी, सार्वजनिक र सहकारीबीचको साझेदारीका लागि साझा मञ्च विषयमा छलफल गर्दै वक्ताहरूले यसअघि सार्वजनिक तथा निजी क्षेत्रबीच मात्रै साझेदारी हुने गरेको भएपनि अब सहकारीलाई पनि संलग्न गराउनु पर्नेमा जोड दिएका हुन्। उद्योग वाणिज्य महासंघका वरिष्ठ उपाध्यक्ष चन्द्रप्रसाद ढकालले निजी क्षेत्र र सहकारीबीच सहकार्यको खाँचो रहेको बताएका छन्। ढकालले भने, निजी क्षेत्रले सहकारीसँग सहकार्य गरेर अगाडि बढ्न आवश्यक पनि छ, उद्योग वाणिज्य महासंघले कृषि उद्यम केन्द्र बनाएर पनि काम गरिरहेको छ, त्यसमा सयभन्दा बढी सहकारीहरू संलग्न छन्, यसलाई अझै प्रभावकारी ढंगले काम गर्न सकिन्छ। सहकारी र निजी क्षेत्र मिलेर जाँदा आर्थिक गतिविधि बढाउन सकिन्छ। ढकालले हाल बाधा अड्चनका रूपमा रहेका ऐन नियमहरूलाई फुकुवा गरेर लगानीमा पनि सहकार्य गरेर काम गर्न सकिने बताए। सहकारी क्षेत्रले रोजगारी सिर्जना, वित्तीय पुहँच, वित्तीय साक्षरता, बैंक तथा वित्तीय क्षेत्रमा तरलता सहज गर्न र उत्पादन लगायत अर्थतन्त्र निर्माणमा महत्वपूर्ण भूमिका खेलेको उनको भनाइ थियो। सहकारी क्षेत्रको कारणले नै धेरै उद्योगी व्यवसायीको आर्थिक गतिविधि बढाउन टेवा पुगेको बताउँदै उनले केही सीमित घटनाको कारण समग्र सहकारी क्षेत्रमाथि प्रश्न उठेपनि सहकारीले अर्थतन्त्र निर्माणमा उदाहरणीय काम गरेको धारणा राखे। उनले पछिल्लो बैंक तथा वित्तीय क्षेत्रसँगै सहकारीबाट पनि कर्जा लिएको र त्यो कर्जा तिर्नु हुँदैन भनेर केही समूहले गलत अभियान सुरु गरेको बताउँदै त्यो एकदमै गलत कार्य भएको बताए। सर्वसाधारणले सहकारी तथा बैंक वित्तीय संस्थामा राखेको ससानो पैसालाई कर्जाका रूपमा लिएर तिर्दिन भन्नु ठूलो गलत भएको उनको भनाइ छ। यसले आम सर्वसाधारणलाई भ्रम फैलाउने काम भइरहेको उनले बताए। यस्ता किसिमका गलत गतिविधिलाई प्रोत्साहन गर्न नहुने उनको भनाइ छ। नकारात्मक विषयवस्तुहरू उचाल्ने काम नगर्न पनि उनको आग्रह छ। राष्ट्रिय सहकारी महासंघका अध्यक्ष मिनराज कँडेलले सरकारले निजी, सार्वजनिक साझेदारी मोडल अगाडि सारे पनि अब सहकारी क्षेत्रलाई पनि त्यसमा समावेश गरिनु पर्ने बताए। बाधकका रूपमा रहेका ऐन कानुनलाई फुकाउन सकियो भने काम गर्न धेरै सजिलो हुने र सहकारी क्षेत्रको विकास र विस्तार हुन पनि सघाउ पग्ने उनको धारणा छ। यसले समग्र देशको अर्थतन्त्रमा पनि सहयोग पुग्ने उनको भनाइ छ। सहकारी क्षेत्रले सञ्चालन गरेका चिया, खाद्य, दुध लगायत धेरै उद्योग छन्, पछाडि परेका वर्गको उत्थानका लागि सहकारीले धेरै राम्रो काम गरेका छन्। कृषि उत्पादनलाई बजारीकरणका लागि पनि सहकार्य गर्न आवश्यक छ, उनले भने, कृषिका प्रशोधन उद्योग खोल्न सकिन्छ। पर्यटनको सम्भावना भएका क्षेत्रहरूको पहिचान गरेर मिलेर काम गर्न सकिन्छ, अब सहकारी क्षेत्रलाई यो मोडलमा संलग्न गर्न ढिलाइ गर्नु हुँदैन। सहकारी विभागका रजिष्ट्रार नमराज घिमिरेले सरकारले आफ्नो तर्फबाट काम गरिरहेको बताए। अर्थतन्त्रका तीन खम्बामध्ये एउटा खम्बा कमजोर भयो भने अर्थतन्त्र नै कमजोर हुने बताउँदै उनले यसका लागि तिनवटै खम्बाहरू बलियो हुनु पर्ने धारणा राखे। यी तिनवटै खम्बाले आआफ्नै जिम्मेवारीहरू पूरा गर्नु पर्ने उनको भनाइ छ। अब निजी र सार्वजनिकसँगै सहकारीलाई पनि सँगै संलग्न गराएर जानु पर्नेमा सरकार सकारात्मक भएको उनको भनाइ छ। निजी क्षेत्रको संलग्नता हुनु भनेको पुँजी निर्माण र पुँजी परिचालनको लागि हो। सरकारले वातावरण सिर्जना गर्ने, अनुगमन र नियमन गर्ने हो। सहकारीलाई सामाजिक परिचालनमा सहभागी गराउनु पर्छ भन्ने हो। सहकारीले लगानीभन्दा पनि सहकार्यमा जोड दिनुपर्छ। सहकारीहरू संगठित हुनु पर्नेमा झन् कमजोर बन्दै गएको होकी भन्ने महसुस सरकारलाई भएको छ, उनले भने। त्यसैगरी सहकारीलाई एकीकृत ढंगबाट कसरी ल्याउन सकिन्छ, सूचनाहरूलाई केन्द्रिकृत गरेर त्यसलाई उपलब्ध गराउने, सहकारीको स्ट्रेन्थ बढाउने विषयमा पनि सरकार काम गरिरहेको उनको भनाइ छ। ऐनले परिकल्पना गरेका कार्यक्रमहरू कार्यान्वयन गरेर अगाडि बढ्नु पर्छ, अब निजी क्षेत्र र सहकारीबीच प्रतिस्पर्धाभन्दा पनि सहकार्य आवश्यक छ, यसमा सरकार पनि सकारात्मक छ, उनले भने।"
सहकारीको अध्ययन कागजमै सीमित,"काठमाडौं : राष्ट्रिय सहकारी महासंघले भिजन २०३० मार्फत ३० हजार सहकारीलाई १० हजारमा झार्ने लक्ष्य लिएको छ। राष्ट्रिय सहकारी महासंघ र भूमि व्यवस्था, सहकारी तथा गरिबी निवारण मन्त्रालयको आयोजनामा भएको तेस्रो सहकारी सम्मेलनका अवसरमा बोल्दै राष्ट्रिय सहकारी महासंघकी महाप्रबन्धक चित्राकुमारी थाम्सुहाङ सुब्बाले मर्जर गरी गुणस्तरीय सहकारी बनाउन लागिएको बताएकी हुन्। भिजन २०३० ले संमृद्ध सहकारी, सन्तुष्ट सदस्य बनाउने परिकल्पना गरेको छ। सहकारीले त्यस अवधिमा ठूला उद्योग १ हजार बनाउनुका साथै दुई हजार बढी दक्ष जनशक्ति उत्पादन गर्ने उनले बताइन्। सहकारीको विशिष्टि पहिचान, सदस्य केन्द्रित सेवा, सुशासन, सञ्जालीकरण गरिने उनले बताइन्। सहकारीको समस्या समाधान गर्न सरकार र अभियान मिली तरलता व्यवस्थापन कोष बनाउनुपर्छ उनले भनिन्। पछिल्लो समयमा सहकारीमा व्यापक समस्या भए पनि अध्ययन गरी समाधानका लागिका लागि राज्य उदासीन भएको उनको भनाइ छ। सहकारीको अनुत्पादक क्षेत्रमा लगानी हुँदा समस्या आए पनि समाधान गर्न गम्भीर हुन सकेनौं उनले भनिन्। सहकारीमा विश्वासको संकट बढ्दै गएको छ,उनले भनिन्,बचतकर्ताले बचत गर्ने कि नगर्ने सोच्न थालेका छन्। महाप्रबन्धक सुब्बाले सहकारीका अध्ययन कागजमा मात्रै सीमित भएको बताइन्। अध्ययन हुन्छ किन कार्यान्वयन हुँदैन उनले भनिन्। सहकारीमा सम्पत्ति सुद्धिकरण हुने थलोको रुपमा प्रश्न उठेकाले सचेत हुनुपर्ने बताइन्। सहकारीमा अस्वस्थ प्रतिष्पर्धा भएको उनले बताइन्। हामी शहर केन्द्रित भयौं उनले भनिन्,सहकारीको नेटवर्क र राज्यको प्राथमिकता पर्दा पनि किन सबल खम्बा बन्न सकेन्? सदस्यको कमजोर सहभागिता, राजनीतिकरण र गन्तव्यको अस्पष्टता हुँदा सहकारीमा समस्या आएको उनले बताइन। प्रविधिको न्यून प्रयोग, दक्षजनशक्ति नहुँदा समस्या भएको उनको भनाइ छ। सहकारीको नेतृत्व दलगत नभई क्षमताका आधारमा हुनुपर्ने उनको भनाइ छ। युवा, महिलाको सहभागिता अनिवार्य हुनुपर्छ। एउटा प्रारम्भिक संस्था ६ वटा संघमा आबद्ध हुनुपर्ने व्यवस्था बोझिलो भयो,उनले भनिन्,अब संरचना सुधार गर्नुपर्छ। राष्ट्रिय सहकारी विकास बोर्डका सहअध्यक्ष मित्रराज दवाडीले कृषि प्रधान देशमा २ खर्ब भन्दा बढीको कृषिजन्य वस्तु आयात भइरहकाले सहकारीमार्फत उत्पादन बढाउनुपर्ने बताए। भिजन २०३० ले कृषिमा सहकारीमार्फत आत्मनिर्भर हुने लक्ष्य राख्नुपर्छ, उनले भने,खाद्य सम्प्रभुता क्षेत्रमा सहकारीले योगदान गर्नुपर्छ। रैथाने बिउ लोभ भएकाले दिगो विकास लक्ष्य प्राप्त गर्न सहकारीले काम गर्नुपर्ने उनले बताए। ऋण असुली न्यायाधिकरण ल्याउन कुनै पक्षले पनि नरोक्नुपर्नेमा ऐन आएको ५ वर्ष भइसक्दा पनि कार्यान्वयन नहुनु दुःखद भएको बताए। नेपाल बचत तथा ऋण केन्द्रीय सहकारी संघ (नेफ्स्कून)का पूर्व अध्यक्ष ऋषिराज घिमिरेले सबैको सहभागितामा छलफल गरी भिजन बनाउनुपर्ने बताए। सहकारीका समस्या हामीले नै समाधान गर्ने हो,उनले भने,राज्यले सहयोग गरेन भने घेर्न हिम्मत पनि गर्नुपर्छ।"
बजेटमा केही सुझाव छ ? वैशाख १५ अगावै यसरी दिनुस्,"काठमाडौं : अर्थ मन्त्रालयले आगामी आर्थिक वर्षको बजेटमा सुझाव मागेको छ। बजेट मस्यौदा लेखन टोली गठन भएको भोलिपल्ट सरोकारवाला तथा सर्वसाधारणबाट सुझाव माग गरिएको हो। बजेटमा औपचारिक सुझाव २०८० वैशाख १५ अगावै दिन सकिनेछ। मन्त्रालयको सूचनामा भनिएको छ, आर्थिक वर्ष २०८०८१ को नेपाल सरकारको बजेट तथा तर्जुमा सम्बन्धी कार्य प्रारम्भ भइसकेको छ। आगामी आर्थिक वर्षको बजेट तथा कार्यक्रममा समावेश गर्न उपयुक्त हुने विषयहरूका सम्बन्धमा आफ्ना अमूल्य सुझावहरू आगामी २०८० वैशाख १५ गतेभित्र यस मन्त्रालयमा उपलब्ध गराई सहयोग गरिदिनु हुन अनुरोध छ। मन्त्रालयले विभिन्न संघ, संस्था, बुद्धिजिवी, विज्ञ, राजनैतिक दल, व्यवसायी, समाजसेवी, पेशाकर्मी, कर्मचारी, सञ्चारजगत तथा आम नागरिकको नाममा सूचना नारी गर्दै सुझाव माग गरेको हो। बजेटमाथि सुझाव मन्त्रालयको वेवसाइटमा रहेको बजेट सजेसन ट्याबमार्फत् वा इमेलमार्फत् दिन सकिनेछ।"
बजेट लेख्दै ६ सहसचिव,"काठमाडौं : अर्थ मन्त्रालयले आर्थिक वर्ष २०७८०७९ बजेट लेख्ने टोली बनाएको छ। प्रधानमन्त्री तथा मन्त्रिपरिषद्को कार्यालयमा रहेका सहसचिव भूपाल बराललाई मन्त्रालय ल्याएर अर्थमन्त्री डा प्रकाशशरण महतले बजेट लेख्ने टोलीको नेतृत्व सुम्पेका हुन्। बरालको संयोजकत्वमा पाँच सदस्यीय बजेट मस्यौदा लेखन टोली गठन गरिएको छ। मन्त्रालयको फागुन २४ को मन्त्रीस्तरीय निर्णयअनुसार टोलीले विनियोजन विधेयकको सिद्धान्त र प्राथमिकताको मस्यौदा तयार गर्नेछ। बजेट मस्यौदा लेखन टोलीमा सहसचिवहरू आनन्द काफ्ले, धनीराम शर्मा, जनकराज शर्मा तथा भर्खरै मन्त्रालय तानिएका सहसचिवद्वय उत्तरकुमार खत्री र बाबुराम सुवेदी छन्। राष्ट्रिय योजना आयोगले अर्थ मन्त्रालयलाई बजेटको सिलिङ पठाएको थियो। मन्त्रालयहरूले पनि आफ्ना निकायलाई मन्त्रालयगत बजेट सूचना प्रणाली (एलएमबीआईएस) मा समावेश गरेर बजेट प्रस्ताव गरिसकेका छन्। सरकारी नीति, राष्ट्रिय नीति तथा दीर्घकालीन योजनालाई आधार मानेर तीसँग समानान्तर हुने गरी बजेट प्रस्ताव हुने गरेको छ।"
"सुर्तीमा कर, निकै कम","सुर्तीजन्य पदार्थको बिक्री वितरण र सेवनमा नियन्त्रणका लागि डब्लूएचओले कर वृद्धिको सिफारिस गरेको हो। तर, नेपालमा भने सुर्तीजन्य पदार्थको कर निकै कम छ। सुर्तीजन्य ब्रान्डको खुद्रा मूल्यमा ४१ प्रतिशतमात्र कर लाग्ने गरेको छ। काठमाडौं : विश्व स्वास्थ्य संगठन (डब्लूएचओ) ले सुर्तीजन्य पदार्थमा ७५ प्रतिशत कर लगाउन हरेक मुलुकलाई सिफारिस गरेको छ। सुर्तीजन्य पदार्थको बिक्री वितरण र सेवनमा नियन्त्रणका लागि डब्लूएचओले कर वृद्धिको सिफारिस गरेको हो। तर, नेपालमा भने सुर्तीजन्य पदार्थको कर निकै कम छ। सुर्तीजन्य ब्रान्डको खुद्रा मूल्यमा ४१ प्रतिशतमात्र कर लाग्ने गरेको छ। सरकारले यस वर्ष सुर्तीजन्य पदार्थमा ४ प्रतिशतले कर बढाएको थियो। तर, पनि डब्लूएचओले सिफारिस गरेभन्दा निकै कम छ। जबकि दक्षिण एसियाका अन्य मुलुकमा सुर्तीजन्य पदार्थको कर धेरै नै छ। छिमेकी मुलुक भारतमा बिक्री मूल्यको ५८ प्रतिशत कर लगाइएको छ। यस्तै पाकिस्तानले ६१ प्रतिशत, बंगलादेशले ७३ प्रतिशत कर लगाएका छन्। दक्षिण एसियामा सबैभन्दा बढी श्रीलंकाले मात्र विश्व स्वास्थ्य संगठनको सिफारिस थ्रेसहोल्ड पार गरेको छ। श्रीलंकाली बजारमा सर्वाधिक बिक्री हुने सुर्तीजन्य पदार्थमा ७७ प्रतिशत कर लाग्छ। सुर्तीजन्य पदार्थ नियन्त्रण नीति अध्ययन गर्ने संस्था टोबाकोनोमिक्सको सिग्रेट ट्याक्स स्कोर कार्डमा नेपालले पाँच अंकमा एक अंकमात्रै प्राप्त गरेको छ। यो स्कोर न्यून मध्यम आय भएका मुलुकभन्दा निकै कम हो। सुर्तीजन्य वस्तु उत्पादन र प्रयोगमा निरुत्साहन गर्दै उपभोग घटाउन पहलकदमी गर्नुपर्ने हो। तर सुर्तीजन्य पदार्थको सेवनबाट मुलुकमा मानवीय र आर्थिक क्षति कम गर्न सकिएको छैन। तथ्यांकअनुसार नेपालमा हरेक पाँचमध्ये एक मृत्यु सुर्तीजन्य पदार्थ उपभोगको कारणले हुने गर्छ। वायु प्रदूषणपछि सुर्ती मृत्युको दोस्रो कारण हो। सुर्तीजन्य पदार्थ खपतका कारण ज्यान गुमाउनेको सूचीमा नेपाल विश्वमै १९ औं र दक्षिण एसियामा शीर्ष स्थानमा छ। सुर्तीजन्य पदार्थबाट आर्थिक क्षतिको हिसाबको आकलन बाहिर छ। अर्कातर्फ सरकारले क्यान्सर रोगीको उपचारमा राहत दिन्छ। बिरामीलाई मासिक पाँच हजार रुपैयाँ भत्ता पनि दिन्छ। जानकारका अनुसार धूमपानका कारण बर्सेनि करिब आधा खर्ब रुपैयाँ मुलुकको आर्थिक क्षति हुन्छ। यस्तोमा कर मूल्य बढ्ने, सुर्तीजन्य पदार्थ खरिद गर्ने सर्वसाधारणको क्षमता कम हुने, उपभोग घट्ने र सरकारले पनि बढी राजस्व उठाउन सक्ने भएकाले कर बढाउनुलाई विनविन परिस्थिति मानिएको छ। सबै नागरिक स्वस्थ भएमा मानवीय पुँजी निर्माण हुने र उपचार खर्च कम हुँदा राज्यलाई खर्बौं रुपैयाँ लाभ हुने जानकारको तर्क छ। नेपाल विकास अनुसन्धान प्रतिष्ठानका वरिष्ठ अनुसन्धान विशेषज्ञ डा जयकुमार गुरुङ कर वृद्धि गरी सुर्तीजन्य पदार्थलाई महँगो बनाउनुपर्ने बताउँछन्। सुर्तीजन्य पदार्थ महँगो भए उपभोक्ताको पहुँच घटेर उपभोग पनि घट्ने गुरुङ बताउँछन्। उनका अनुसार अन्तर्राष्ट्रिय अभ्यास र प्रमाणले पनि यो उपायलाई सबैभन्दा प्रभावकारी मानिएको छ। कर वृद्धिले स्वास्थ्यमा सुधार सँगसँगै राजस्व बढेर वर्तमान आर्थिक संकटमा राज्यलाई मद्दत पुग्नेछ, गुरुङले भने। गुरुङका अनुसार २४ वर्षमुनिका आठ लाख युवा धूमपान गर्छन् र यो तथ्य देशका लागि भयावह परिस्थिति हो। सरकारले आर्थिक वर्ष २०८००८१ को बजेट निर्माण गर्दै गरेको अवस्थामा सुर्तीजन्य पदार्थमा करका दर उल्लेखनीय मात्रामा बढाउन गुरुङको माग छ। उनले राष्ट्रपतिले प्रस्तुत गर्ने आगामी आवको नीति तथा कार्यक्रममा सुर्तीजन्य पदार्थ एक विशेष कार्यक्रमको अपरिहार्यता औंल्याए। सुर्तीमा कर बढाऔं, मृत्युदर घटाऔं एकातिर नेपाल सुर्तीजन्य पदार्थमा विश्वमै सबैभन्दा कम कर उठाउने मुलुकमा पर्छ भने अर्काेतिर स्वास्थ्य क्षेत्रको खर्च यसबाट हुने राजस्वभन्दा बढी छ। सुर्तीजन्य पदार्थ उत्पादकको नाफाको दर निरन्तर बढिरहेको छ। आन्तरिक राजस्व विभागका अनुसार चुरोट तथा बिँडीलगायत सुर्तीजन्य वस्तुबाट राजस्वभन्दा यस्ता वस्तुको उपभोगबाट हुने रोगको उपचारमा हुने राज्यको खर्च १४ अर्ब रुपैयाँ बढी छ। सुर्तीमा कर बढाउने विषयमा राजनीतिक नेतृत्व सकारात्मक छ। प्रधानमन्त्री पुष्पकमल दाहाल प्रचण्डले सुर्तीजन्य पदार्थमा लाग्ने करलाई सन् २०२५ सम्म भारतको बराबर बनाउने, खुला रूपमा चुरोट बेच्न प्रतिबन्ध लगाउने, सार्वजनिक स्थलको एक सय मिटरभित्र सुर्तीजन्य पदार्थ बिक्री वितरणमा रोक लगाउने र बन्द भएको चुरोट कारखाना पुनः सञ्चालनको निर्णय फिर्ता लिने विषयमा प्रतिबद्धता गरेका छन्। तत्कालीन सभामुख, अर्थमन्त्री, स्वास्थ्यमन्त्रीलगायतले पनि यस्तो प्रतिबद्धता गरिसकेका छन्। अन्नपूर्ण मिडियाले गरेको एक सर्वेक्षणमा १० मध्ये नौ जनाले सुर्तीजन्य पदार्थमा कडा नियन्त्रण आवश्यक रहेको राय दिएका थिए। यस्तै नेपाल विकास अनुन्धान प्रतिष्ठानको अध्ययनमा हरेक चारमध्ये तीन जनाले सुर्तीजन्य पदार्थमा कर वृद्धि हुनुपर्ने बताएका छन्। यस्तो माग गर्ने ५५ प्रतिशतले धूमपान गर्ने गर्छन्। अध्ययनले करको दर ४० प्रतिशतले बढ्दा सुर्तीजन्य पदार्थको मूल्य ११ प्रतिशतले बढ्न जान्छ। खपत ६ प्रतिशतसम्मले घट्ने र ११ अर्ब रुपैयाँसम्म थप राजस्व उठ्ने देखाएको छ। यस्तै करको दर ६५ प्रतिशतले बढ्दा सुर्तीजन्य पदार्थको मूल्य १८ प्रतिशतले बढ्ने, खपत १२ प्रतिशतसम्मले घट्ने र १७ अर्ब रुपैयाँसम्म थप राजस्व उठ्ने देखाएको छ। कर बढाएर खर्च बढ्छ त ? स्वास्थ्य तथा जनसंख्या मन्त्रालयका नीति तथा योजना शाखा प्रमुख डा गुणनिधि शर्मा भन्छन् सुर्तीजन्य वस्तु उत्पादनले अल्पकालमा रोजगार बढाउने र राजस्व बढ्ने भए पनि दीर्घकालमा घाटा हुन्छ। उनका अनुसार सरकारका लागि आर्थिक पुँजीभन्दा दीर्घकालमा मानवीय पुँजीको महत्त्व बढी हुन्छ। त्रिभुवन विश्वविद्यालय अर्थशास्त्र केन्द्रीय विभाग प्रमुख प्राडा शिवराज अधिकारी बढी कर उठाउँदा खपत घट्छ भन्नु अपूरो बुझाइ रहेको बताउँछन्। कर बढाउँदा मूल्य केही दरले बढ्छ भन्नु सत्य हो तर उपभोक्ताले किन्नै नसक्ने गरी नबढ्न सक्छ, उनले भने। प्राडा अधिकारीका अनुसार अध्ययनले करको दर ७० प्रतिशतले बढाउँदा वस्तुको खपत १७ प्रतिशतले मात्र घटेको पाइएको छ। यस्तै मूल्य १० प्रतिशतले बढ्दा नियमित प्रयोगकर्ताले गर्ने खपत ९७ प्रतिशतले घटेको र सम्भावित प्रयोगकर्ताले गर्ने खपत १२ प्रतिशतले कम भएको अध्ययनको निष्कर्ष छ। अर्कातर्फ व्यक्तिको आय १० प्रतिशतले बढ्दा यस्ता वस्तुको खपत दुई प्रतिशतले बढेको छ। यसर्थ सामान्य दरमा कर बढाउनु सुर्तीजन्य पदार्थ नियन्त्रणका लागि पर्याप्त नहुने उनको तर्क छ। अधिकारी भन्छन्, सुर्तीजन्य वस्तुको मूल्य यति धेरै बनाइनुपर्छ कि एक इकाइ यस्तो पदार्थ किन्न दुई छाक खाजा त्याग्नुपरोस्। सरकारले मानवीय पुँजीको महत्त्व भुलेर सानो दरमा कर बढाउनु विनविन परिस्थिति नहुने उनको तर्क छ। भुटान र थाइल्यान्डको उदाहरण दिँदै उनले भने, भुटानमा विदेशी पर्यटकले बाहेक यस्तो पदार्थ देशभित्र लैजान पाउँदैन। थाइल्यान्डमा यस्ता वस्तु उपलब्ध छ भनेर सार्वजनिक सूचना राख्न पाइँदैन। आन्तरिक राजस्व विभाग अन्तःशुल्क प्रयोगशालाका निर्देशक ईश्वरप्रसाद कोइरालाका अनुसार गत आर्थिक वर्षमा सुर्तीजन्य पदार्थबाट २४ अर्ब ५६ करोड रुपैयाँ राजस्व संकलन भएको छ, जुन विभागले उठाउने राजस्वको २४ प्रतिशत हो। सरकारले सुर्तीजन्य पदार्थ प्रयोगलाई निरुत्साहन गर्न कर बढाउनुबाहेक अन्तःशुल्क स्टिकर तथा ७५ प्रतिशत रंगीन घातक तस्बिरको प्रयोगलाई अनिवार्य बनाएको छ। उत्पादन अनुमति दिँदा गुणस्तर कायम गरेर उत्पादन गर्नुपर्ने व्यवस्था गरेको छ। यस्तै यस्ता वस्तु बरामद भए लिलामीको सट्टा नष्ट गरिने गरिएको छ। नेपाल चिकित्सक संघका अध्यक्ष डा अनिलविक्रम कार्कीका अनुसार बजेट भाषणमार्फत सुर्तीजन्य पदार्थको कर बढाएर मूल्य बढाइने गरेको भए पनि नियन्त्रणमा भने सरकारको कदम पर्याप्त छैन।"

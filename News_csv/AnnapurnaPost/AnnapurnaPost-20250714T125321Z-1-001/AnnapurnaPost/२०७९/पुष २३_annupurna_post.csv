शीर्षक,विवरण
"पोखरा बाहिरियो, काठमाडौं प्ले अफमा","काठमाडौंः विनोद भण्डारीको र हस्मतुल्लाह शाहिदीको अर्धशतकप्रेरित फार वेस्टर्न युनाइटेडसँग ४१ रनले पराजित भएसँगै पोखरा एभेन्जर्स नेपाल टी २० लिगको समूह चरणबाटै बाहिरिएको छ। त्रिवि क्रिकेट मैदानमा टस जितेर ब्याटिङ थालेको फार वेस्टले पाँच विकेटको क्षतिमा एक सय ८७ रनको योगफल तयार गरेको थियो। जवाफी ब्याटिङमा उत्रिएको पोखराले १८१ओभरमा सबै विकेट गुमाएर एक सय ४६ रन मात्रै बनाउन सक्यो। पोखराका लागि उपुल थरङ्गाले २३ बलमा सर्वाधिक ३६ रन जोडे। यस्तै, प्रतिश जिसीले ३४ तथा सिद्धान्त लोहनीले २८ रनको योगदान गरे। फार वेस्टका लागि दुर्गेश गुप्ताले सर्वाधिक तीन विकेट लिँदा शाहिदी र प्रकाश जैसीले दुईदुई विकेट लिए। करण केसीले पनि पोखराका एक ब्याटरलाई पेभेलियन फर्काएका थिए। पहिलो इनिङमा ५१ बलको सामना गरेका शाहिदीले ६ चौका र दुई छक्कासहित ६७ रनको इनिङ खेले। यस्तै, विनोदले ४७ बलमा ६ चौका र दुई छक्कासहित ५९ रन जोडेर आउट भए। अन्य ब्याटरको प्रदर्शन उल्लेख्य रहेन। बलिङतर्फ पोखराले १५ ओभरमा सम्म विकेट लिन सकेन। कमजोर बलिङ गरेको पोखरका लागि अभिमन्यु मिथुनले दुई तथा प्रतिश जिसीले एक विकेट लिए। हारसँगै नेपाल टी २० लिगमा पोखराको यात्रा समाप्त भएको छ। फार वेस्ट यसअघि नै बाहिरिइसकेको थियो। लुम्बिनी अल स्टार्स र जनकपुर रोयल्सले पहिलो क्वालिफायर खेल्ने भएका छन्। यस्तै, काठमाडौं नाइट्स र विराटनगर सुपर किङ्ग्स इलिमिनेटरमा भिड्ने छन्।"
काठमाडौंले विराटनगरलाई दियो १५५ रनको लक्ष्य,"काठमाडौं : नेपाल टी २० लिगअन्तर्गत शनिबार जारी पहिलो खेलमा काठमाडौं नाइट्सले विराटनगर सुपर किङ्ग्सलाई एक सय ५५ रनको लक्ष्य दिउँको छ। त्रिवि क्रिकेट मैदानमा टस जितेर ब्याटिङ थालेको काठमाडौंले ६ विकेटको क्षतिमा एक सय ५४ रनको योगफल तयार गर्यो। काठमाडौंका लागि ओपनर सन्तोष कार्कीले ३४ बलमा ३४ रनको जोडेका थिए। चौथो नम्बरमा क्रिजमा उत्रिएका एलेक्स ब्लेकले २६ बलमा ३४ रन बनाएर पेभेलियन फर्किँदा सन्दीप रजालीले २४ बलमा ३४ रनको योगदान गरे। कप्तान ज्ञानेन्द्र मल्ल १३ बदमा २२ जोडेर अविजित रहे। यस्तै, बासिर अहमद पनि आठ बलमा १७ रनसहित नट आउट रहे। विराटनगरका लागि राज नननले चार ओभरमा एक मेडनसहित चार विकेट लिँदा १३ रन मात्र खर्चिए। यस्तै कप्तान रोहित पौडेल र नन्दन यादवले एकएक विकेट लिए।"
आहा राराको उपाधि भीडन्त आज,"पोखरा : मोफसलको प्रतिष्ठित फुटबल प्रतियोगिता आहा रारा पोखरा गोल्डकपको उपाधिका लागि सङ्कटा क्लब र अमेरिकाको भुटनिज युथ स्पोर्टस् क्लब आमनेसामने हुँदैछन् । २२ औँ संस्करणको उक्त प्रतियोगिताको फाइनल खेल आज दिउँसो १:३० बजेदेखि पोखरा रङ्शालामा सुरु हुनेछ । यसअघि बुधबार भएको पहिलो सेमिफाइनल खेलमा साविक विजेता सशत्र प्रहरी बलको एपीएफ फुटबल क्लबलाई ४१ गोल अन्तरले पराजित गर्दै सङ्कटाले फाइनलमा स्थान पक्का बनाएको थियो । बिहीबारको दोस्रो सेमिफाइनलमा चर्च ब्वाइज युनाइटेडसँग १० को जित निकाल्दै भुटनिज युथ स्पोर्टस् फाइनलमा पुगेको हो । साविक विजेता एपीएफलाई स्तब्ध पार्दै फाइनल यात्रा तय गरेको सङ्कटालाई विदेशी खेलाडीको भर छ । सङ्कटामा रहेका दुई क्यामरुनी फरवार्डरले एपीएफविरुद्ध समान दुईदुई गोल गरेका थिए । सङ्कटाका प्रशिक्षक सल्यान खड्गीले आफ्नो टिमले उपाधि जित्ने दाबी गरे। उनले फाइनल खेलमा रणनीति परिवर्तन हुन सक्ने बताए। भुटनिज क्लब पनि उपाधि चुम्ने दाउसहित फाइनलमा उत्रदैँछ । प्रतियोगिता अवधिभर उत्कृष्ट प्रदर्शन गर्दै आएका दुवै टिमको फाइनल स्पर्धा रोचक हुने ठानिएको छ । गत १४ गतेदेखि सुरु भएको प्रतियोगितामा दस टिमको सहभागिता छ । प्रतियोगितका विजेताले रु १२ लाख र उपविजेताले रु छ लाख नगद पुरस्कारसहित ट्रफी, मेडल र प्रमाणपत्र पाउने आयोजक सहारा क्लब पोखराले जनाएको छ । प्रतियोगिताका सर्वोत्कृष्ट खेलाडीलाई एक विद्युतीय स्कुटर, उत्कृष्ट डिफेन्डर, फरवार्डर, गोलकिपर, मिडफिल्डर, सर्वाधिक गोलकर्ता र प्रशिक्षकले जनही रु २५ हजारका दरले पुरस्कार पाउनेछन् । प्रतियोगिताको २२ औँ संस्करणका अवसरमा रु ५० हजार पाँचको सर्वोत्कृष्ट राष्ट्रिय फुटबल खेलाडी पुरस्कार अनन्त तामाङलाई प्रदान गरिने क्लबका महासचिव रामजीप्रसाद अधिकारीले बताए। रासस"
२२ औं आहा रारा पोखरा गोल्डकपको उपाधि संकटालाई,"पोखरा: पाहुना टोली भुटनिज युथ स्पोर्टस क्लब मिनेसोटा अमेरिकालाई अतिरिक्त समयमा पराजित गर्दै संकटा क्लब २२ औं संस्करणको आहा रारा पोखरा गोल्डकपको उपाधि जितेको छ। निर्धारित समयमा २२ गोल भएपछि खेल अतिरिक्त समयमा धकेलिएको थियो। अतिरिक्त समयको दोस्रो हाफमा संकटाका कप्तान सुनिल बलले निर्णायक गोल गर्दै टिमलाई जित दिलाए। जित संगै संकटाले आहा रारा पोखरा गोल्डकपमा दोस्रो पटक उपाधि उचाल्यो। यस अघि संकटाले १९ औं संस्करणको उपाधि उचालेको थियो। त्यति बेला संकटाले विदेशी टीम अफ्रिकन रुट्सलाई पेनाल्टी सुटआउटमा पराजित गरेको थियो। पोखरा रंगशालामा शनिबार भएको फाईनल खेल निकै प्रतिस्पर्धात्मक रहयो। दुई गोलले पछि परेको भुटनिज युथ कम्ब्याक गर्दै पहिलो हाफमै बराबरी गोल फकाउन सफल रहयो। दोस्रो हाफमा पनि भुटनिज युथले निकै राम्रो अवसर पाएर पनि उपयोग गर्न सकेन। संकटाको आक्रमणलाई पनि विफल बनाएको थियो। संकटाले खेलको पहिला गोल पहिलो हाफको ८ औं मिनेटमा गर्दै अग्रता लिएको थियो। निसान खड्काको क्रसबललाई भुटनिजका गोलकिपर पुजन थापा मगरले बचाउँ गर्ने क्रममा रिवाउण्ड भएको बललाई उपयोग गर्दै सुरजजिउ ठकुरीले पहिलो गोल गरेका थिए। खेलको ३५ औं मिनेटमा संकटाका मेसुकेले गोल गर्दै टीमलाई दुई गोलको अग्रताको अवस्थामा पुर्याए। मेसुकेले सुनिल बलको क्रस बललाई उपयोग गर्दै हेडबाट गोल गरेका थिए। २ मिनेटमै भुटनिजका रेने सान्तलिनले गोल फर्काउँदै गोल अन्तर कम गराए। ३७ औं मिनेटमा मिगेल पालाफक्सको क्रसमा रेनेले बललाई जाली चुमाएका थिए। पहिलो हाफको अतरिक्त समय (४५ प्लस ३ )मा भुट्निजका विल्स ग्रिफिथले गोल गर्दै खेल बराबरीमा ल्याएका थिए। धिरज थाजलीको फ्रिकिकलाई विल्स ग्रिफितले उपयोग गर्दै गोल गरेका थिए। पहिलो हाफ २२ बराबरी गोलमा टुगिएको खेल दोस्रो हाफको निधारित समयमा कुनै पनि टोलीबाट गोल हुन नसकेपछि खेलको निणार्यार्थ ३० मिनेट थपिएको थियो। अतिरिक्त समयको पहिलो हाफ पनि गोल रहित रहयो। खेलको ११७ र्औ मिनेटमा संकटाका कप्तान सुनिल बलले गोल गर्दै उपाधि दिलाए। बलले मेसुकेको पासमा पाएको बललाई जाली चुमाएका थिए। फाईनल खेलको म्यान अफ दि म्याच मेसुके भए। २२ औं संस्करणको आहा रारा पोखरा गोल्डकपको सर्वोत्कृष्ट खेलाडी पुरस्कार संकटाका सुनिल बलले पाए। उनले इलेक्ट्रिक स्कुटर पाए। सर्वाधिक गोलकर्ताको पुरस्कार चार गोल गरेका संकटाका स्ट्राईकर मेसुकेले पाए। संकटाका गोलरक्षक टिकेन्द्रसिंह थापा उत्कृष्ट गोलरक्षक घोषित हुँदा उत्कृष्ट डिफेण्डर भुटनिजका हेक्टर ओर्टेगा भए। बेष्ट मिडफिल्ड संकटाका आयुष घालान बने। उत्कृष्ट स्ट्राईकरको पुरस्कार संकटाका स्टेफन विनोङले पाए। उत्कृष्ट प्रशिक्षक संकटाकै सल्यान खड्गी बने। उत्कृष्ट पाँच विधाका विजेताले नगद २५ हजार रुपैयाँ प्राप्त गरे। २२ औं संस्करणको आहा रारा पोखरा गोल्डकपको च्याम्पियन संकटा क्लबले १२ लाख नगद सहित ट्रफी उचाल्यो। उपविजेता भुटनिज युथ स्पोर्टस मिनेसोटा अमेरिकाले ६ लाख रुपैयाँ नगदसहित ट्रफी पायो । सहारा क्लब पोखराको आयोजनामा भएको २२ औं संस्करणको आहा रारा पोखरा गोल्डकपका पुरस्कार वितरण कार्यक्रममा अखिल नेपाल फुटबल संघ एन्फाका अध्यक्ष पंकज नेम्वाङ लगायतले विजेता, उपविजेता लगायतलाई पुरस्कार प्रदान गरेका थिए। गोल्डकपको मुख्य प्रायोजन हिमश्री फुड्स प्रालिको उत्पादन आहा रारा चाउचाउ थियो।"
"विराटनगर प्ले अफमा, पोखराको नतिजा कुर्दै काठमाडौं","काठमाडौं : कप्तान रोहित पौडेल र गौरान्सु शर्माको अर्धशतकप्रेरित विराटनगर सुपर किङ्ग्स समूह चरणको अन्तिम खेलमा काठमाडौं नाइट्सलाई सात विकेटले पराजित गर्दै नेपाल टी २० लिगको प्ले अफमा पुगेको छ। शनिबार त्रिवि क्रिकेट मैदानमा टस जितेर ब्याटिङ थालेको काठमाडौंले ६ विकेट गुमाएर एक सय ५५ रनको लक्ष्य दिएको थियो। जवाफी ब्याटिङमा उत्रिएको विराटनगरले १८४ ओभरमा तीन विकेट गुमाएर लक्ष्य पूरा गर्यो। विराटनगरका लागि ४२ बलको सामना गरेका कप्तान रोहितले पाँच चौका र तीन छक्कासहित ६६ रनको इनिङ खेले। ओपनर शर्माले ४९ बलमा चार चौकासहित ५१ रनको अर्धशतकीय इनिङ खेलेर अविजित रहे। हुसेन तलत २१ रन जोडेर पेभेलियन फर्किँदा विवेक यादव दुई बलमा १० रन जोडेर नट आउट रहे। काठमाडौंका लागि अविनाश बोहराले दुई विकेटबाहेक अन्य बलरले सफलता हात पार्न सकेनन्। यसअघि काठमाडौंका लागि ओपनर सन्तोष कार्कीले ३४ बलमा ३४ रनको जोडेका थिए। चौथो नम्बरमा क्रिजमा उत्रिएका एलेक्स ब्लेकले २६ बलमा ३४ रन बनाएर पेभेलियन फर्किँदा सन्दीप रजालीले २४ बलमा ३४ रनको योगदान गरेका थिए। कप्तान ज्ञानेन्द्र मल्ल १३ बदमा २२ जोडेर अविजित रहे। यस्तै, बासिर अहमद पनि आठ बलमा १७ रनसहित नट आउट रहे। विराटनगरका लागि राज नननले चार ओभरमा एक मेडनसहित चार विकेट लिँदा १३ रन मात्र खर्चिए। यस्तै कप्तान रोहित पौडेल र नन्दन यादवले एकएक विकेट लिएका थिए। जितसँगै १० खेलमा १० अंक जोडेको विराटनगर तेस्रो स्थानमा रहँदै प्लेअफमा पुगेको छ। समान खेलबाट आठ अंक जोडेको काठमाडौंले पोखरा एभेन्जर्सको नतिजा पर्खिनु पर्नेछ। पोखराको ९ खेलबाट ६ अंक छ। यद्यपि, नेट रन रेटका आधारमा काठमाडौंका सम्भावना बढी छ।"
अर्थतन्त्रको सूक्ष्म अध्ययन भइरहेको छ,"काठमाडौं : अर्थमन्त्री विष्णुप्रसाद पौडेलले आफूले अर्थतन्त्रको सूक्ष्म अध्ययन गरिरहेको बताएका छन्। शुक्रबार मन्त्रालयमा भएको एक कार्यक्रममा मन्त्री पौडेलले अध्ययन गरेर अर्थतन्त्र सुधारका लागि आवश्यक निर्णय गर्ने बताए। मन्त्रिपरिषद्को निर्णय सार्वजनिक गर्ने क्रममा सञ्चारकर्मीले राखेको जिज्ञाशाको जवाफ दिँदै उनले कार्ययोजना बनाएर अघि बढ्ने बताएका हुन्। पौडेलले अर्थ मन्त्रालयको प्रस्तावमा मन्त्रिपरिषद्ले पोखरा अन्तर्राष्ट्रिय विमानस्थलमा भन्सार कार्यालय स्थापना गर्न संगठन तथा व्यवस्थापन सर्वेक्षण गर्न स्वीकृत दिएको पनि जानकारी दिए। पौडेलले विश्वासको मत र मन्त्रिपरिषद्ले पूर्णता पाएसँगै सरकारले तीव्र गतिमा काम गर्ने बताए। उनले सरकारले राष्ट्रिय अभिभारा पूरा तथा ज्वलन्त समस्या समाधान गर्न गतिशील ढंगले काम अगाडि बढाउने विश्वास दिलाए। यसैबीच शुक्रबार नवनियुक्त अर्थसचिव तोयम राया र राजस्व सचिव डा रामेश्वर घिमिरेले कार्यभार सम्हालेका छन्। दुवैले शुक्रबार दिउँसो मन्त्रालयमा पुगेर कार्यभार सम्हालेका हुन्। बिहीबार बसेको मन्त्रिपरिषद् बैठकले अर्थसचिवमा राया र राजस्व सचिवमा घिमिरेलाई ल्याउने निर्णय गरेको थियो। यसअघि राया उद्योग, वाणिज्य तथा आपूर्ति मन्त्रालयमा थिए भने घिमिरे अख्तियार दुरुपयोग अनुसन्धान आयोगमा थिए। मन्त्रालयले राखेका नवनियुक्त अर्थ सचिव राया र राजस्व सचिव घिमिरेको स्वागत कार्यक्रममा अर्थ सचिव रायाले राजस्वको अन्तर पूर्ति गर्ने गरी काम गर्न निर्देशन दिए। मन्त्रालयमा आफ्नो नेतृत्वमा कर्मचारीबीच सहभागितामूलक काम हुने बताए। कर्मचारीहरूलाई निर्देशन दिँदै उनले भने, कार्य सम्पादन गर्दै गर्दा अर्थ मन्त्रालयमाथि कसैले औंला नठड्याओस्। अर्थसचिव रायाले पुँजीगत खर्च बढाउन यथाशक्य जोडबल गर्न कर्मचारीलाई निर्देशन दिए।"
समातिए शंकास्पद कारोबारी पृथ्वीबहादुर शाह,"काठमाडौं : निवर्तमान अर्थमन्त्री जनार्दन शर्माको संरक्षण पाएका अछामका व्यापारी पृथ्वीबहादुर शाह शुक्रबार पक्राउ परे। उनले करिब ६५ करोड रुपैयाँबराबरको अवैध कारोबार गरेको प्रहरीको प्रारम्भिक अनुसन्धानका क्रममा खुल्न आएको छ। प्रहरीको केन्द्रीय अनुसन्धान ब्युरो (सीआईबी)ले उनलाई विदेशबाट शंकास्पद रकम भित्र्याएको आरोपमा पक्राउ गरेको बताएको छ। शाहसँगै विजयविक्रम शाह, चक्रबहादुर खत्री, अनुप खड्का, रुक्मांगत काफ्ले र रंगबहादुर साउद पनि पक्राउ परेका छन्। जिल्ला अदालत काठमाडौंबाट म्याद थप गरी उनीहरूमाथि अनुसन्धान भइरहेको प्रहरी उपरीक्षक एवं प्रवक्ता सञ्जयसिंह थापाले जानकारी दिए। प्रारम्भिक अनुसन्धानको क्रममा सम्बन्धित निकायहरूबाट कारोबार गर्ने अनुमति प्राप्त नगरी कम्पनीहरू सञ्चालन गरी आर्थिक कारोबार गरेको देखियो, सीआईबीद्वारा जारी विज्ञप्तिमा भनिएको छ, साथै कम्पनीको उद्देश्यभन्दा फरक प्रकृतिका कार्यहरू गरेको, अमेरिकी नागरिकलाई विभिन्न बहाना देखाएर झुक्याई निजको खाताबाट अमेरिकी डलर ट्रान्सफर गरेको देखियो। साथै अन्य विदेशी नागरिकलाई समेत झुक्याई, विश्वासमा पारी बेइमानीपूर्वक वायरस्क्याम गरी स्विफ्टमार्फत कुल ६४ करोड ६५ लाख रुपैयाँ शंकास्पद रकम भित्र्याउने काम गरेको देखियो। जसअनुसार करिब ४६ लाख ४६ हजार ७ सय ३७ अमेरिकी डलर अर्थात् (६१ करोड ५२ लाख नेपाली रुपैयाँ) १२ हजार ८ सय २५ पाउन्ड स्टलिङ अर्थात् (२० लाख ४३ हजार नेपाली रुपैयाँ) र ३ करोड २२ लाख नेपाली रुपैयाँ रकम प्राप्त गरी शाहले गैरकानुनी तवरले आर्थिक लाभ प्राप्त गर्ने उद्देश्यले ठगी गरेको सीआईबीले जनाएको छ। उक्त रकम पुस २२ गतेको विदेशी विनिमय दरअनुसार गणना गरिएको हो। उक्त प्राप्त रकम निजले सञ्चालन गरेका विभिन्न कम्पनी तथा व्यक्तिहरूका बैंक खाताहरूमा जम्मा हुनासाथ प्राप्त रकमको स्रोत लुकाउने उद्देश्यले अन्य विभिन्न व्यक्ति तथा संस्थाहरूको खातामा ट्रान्सफर गरी ठगी गर्ने गरेको सीआईबीले जनाएको छ। को हुन् शाह ? अछामको वान्नीगढी गाउँपालिका६ (साबिक दर्ना गाविस २) स्थायी घर भएका शाह व्यापारी हुन्। हाल काठमाडौं महानगरपालिका७ चाबहिलमा बस्दै आएका ३५ वर्षीय शाहले गैरकानुनी तरिकाले विदेशबाट शंकास्पद रकम आर्जन गर्ने गरेको प्रहरीको भनाइ छ। शाहले व्यापार, रेमिट्यान्स र लगानीसँग सम्बन्धित करिब ११ वटा कम्पनी स्थापना गरेका थिए। जस्मा वल्र्ड ट्राभल्स एन्ड इन्भेस्टमेन्ट, वल्र्ड फस्ट होलिडे, वल्र्डवाइड रेमिट, वल्र्ड एक्सपोर्ट एन्ड इम्पोर्ट, टाइम्स टुडे पिस होलिडे, फोर्टिन पिक रिजर्भ, पे यू सेन्टर, पे सेफ रेमिट, वालमार्ट, वल्र्ड फस्ट जब प्लेसमेन्ट र पृथ्वी मल्टिप्रपोज कोअपरेटिभ कम्पनी छन्। उनले उक्त कम्पनीको नाममा अमेरिकाबाट नेपालमा रकम भित्र्याउने गरेका थिए। जस्को रकम छुटाउन तोक लगाइयो, गभर्नर नै निलम्बनमा समेत परे शंकास्पद ४० करोड छुटाउन अर्थमन्त्रीकै तोक शीर्षकमा अन्नपूर्ण पोस्ट्को विशेष खोजसहितको कभर स्टोरी २०७९ वैशाख १ गते प्रकाशित गरेको थियो। आरोपी शाहको अमेरिकाबाट विभिन्न कम्पनीको नाममा आएको शंकास्पद ४० करोड रुपैयाँ छुटाउन तत्कालीन अर्थमन्त्री स्वयंले तोक आदेश गरेका थिए। शाहले गत चैत ११ गते तत्कालीन अर्थमन्त्री शर्मालाई सोझै निवेदन दिएका थिए। उनका ११ कम्पनीका नाममा आएको रकम छुटाउन उनले सादा कागजमा निवेदन लेखेका थिए। यसमा उनले २७ महिनादेखि खाताहरू रोक्का गर्दा मानसिक तवरमा म तथा हामीलाई हतोत्साहित गरी व्यवसाय मातहतका कर्मचारी परिवार तथा व्यक्तिगत तवरले म स्वयम् मर्न पर्ने बाध्यात्मक परिस्थितिको सिर्जना भएको जिकिर गरेका थिए। अझ शाहले पत्रकार सम्मेलन गरेर जायज रूपमा रकम ल्याउन खोजेको दाबीसमेत गरेका थिए। तर उक्त शंकास्पद रकमलाई गभर्नर महाप्रसाद अधिकारीले रोक्का गरेका थिए। त्यही कारण अर्थमन्त्री शर्मा गभर्नर अधिकारीसँग रुष्ट भएका थिए। पछि, गभर्नरलाई निलम्बनसमेत गरियो। सर्वोच्चको आदेशबाट गभर्नर काममा फर्केका थिए। अर्थमन्त्री जनार्दन शर्माको अनर्थ कदम सर्वोच्चले छाड्न मानेन, अघि सरे अर्थमन्त्री शंकास्पद रकम फुकुवा गर्न सर्वोच्चद्वारा फेरि अस्वीकार बिहानी प्रहर जब पूर्वनासुले बजेट चलाए शाहका विभिन्न कम्पनीका नाममा आएको रकम रोक्का गरी फिर्ता पठाउन वित्तीय शुद्धीकरणबारे अनुसन्धान गर्ने अमेरिकी निकाय फाइनान्सियल क्राइम इन्फोर्समेन्ट नेटवर्क (फिन्सेन)ले नेपाल राष्ट्र बैंकलाई पत्राचार गरेको थियो। त्यही आधारमा राष्ट्र बैंकले अनुुसन्धान गरेको थियो। किनभने फिनसेनले फिर्ता मागेको रकम भुक्तानी दिएको खण्डमा नेपाल मनी लन्ड्रिङसम्बन्धी कालोसूचीमा पर्ने खतरा हुन्थ्यो। यसबाट जोगाउन राष्ट्र बैंकले उचित निर्णय लिएको थियो। यसकारण उक्त कुरालाई आधार मानेर राष्ट्र बैंकले सीआईबीलाई सम्पत्ति शुद्धीकरण अनुसन्धान विभागलगायतका निकायमा अनुसन्धान गर्न र उक्त रकम रोक्का राख्न पत्राचार गरेको थियो। कति छ शंकास्पद रकम ? अमेरिकन डलर ४६,४६,७३७ पाउन्ड स्टर्लिङ १२,८२५ नेपाली रुपैयाँ ३,२२,२८,६८० ८"
निगमविरुद्ध कालोबजारी कसुरमा जाहेरी,"काठमाडौं : नेपाल आयल निगमका सञ्चालकविरुद्ध कालोबजारी कसुर गरेको आरोपमा जाहेरी परेको छ। उपभोक्ता हित संरक्षण मन्च नेपालको तर्फबाट मञ्चका सचिव एवम् अधिवक्ता जयप्रसाद पौडेलले सञ्चालक समितिका सञ्चालकविरुद्द महानागरीय प्रहरी परिसर टेकुमा जाहेरी दिएका हुन्। कालोबजार तथा केही अन्य सामाजिक अपराध तथा सजाय ऐनको कसुरमा अपराध गरेको भन्दै निगमविरुद्ध जाहेरी दिइएको हो। निगमले कालोबजार तथा केही अन्य सामाजिक अपराध तथा सजाय ऐन २०३२ को दफा २(क), घ र ढ को कसुर अपराध गरी पुस १ देखि १५ दिनभित्र मात्रै पेट्रोलियम पदार्थमा उपभोक्तासँग कालोबजारी मार्फत १ अर्ब ३३ करोड रुपैयाँ नाफा उठाएको मञ्चले जनाएको छ। भारतीय आयल निगमसँग किनेर ल्याएको काठमाडौंको मूल्यको सम्पूर्ण लागत हेर्दा पेट्रोलमा १६३ रुपैयाँ ३४ पैसामा खरिद गरी ९९ रुपैयाँ २२ पैसा नाफा लिएको जाहेरीमा उल्लेख छ। डिजेल १ सय ६७ रुपैयाँ ८२ पैसामाा खरिद गरी ४३ रुपैयाँ ३० पैसा नाफा लिएको छ। हवाई इन्धन आन्तरिकमा १ सय १७ रुपैयाँ ७१ पैसामा ११ रुपैयाँ २७ पैसा र अन्तराष्ट्रियमा ४९ रुपैयाँ ५ पैसा नाफा लिई ऐनको दफा २(क),घ र ढ को कसुर अपराध गरेकाले जाहेरी दिएको मञ्चका अध्यक्ष ज्योति बाँनियाले बताए। अन्तर्राष्ट्रिय बजारमा निरन्तर मूल्य घट्दा पनि उपभोक्तालाई चर्को मूल्यमै पेट्रोलियम पदार्थ बेचेको १ पुसदेखि १५ पुससम्म मात्रै एक अर्ब ३२ करोड ८९ लाख नाफाखोरी तथा कालोबजारी गरी नाफा कमाएको मञ्चको दावी छ। पुस १६ देखि ३० पुससम्म थप ९९ करोड १२ लाख उपभोक्ताबाट कालोबजारी हुने मञ्चले जनाएको छ। निगमले पेट्रोल प्रतिलिटर १४६६ र मट्टीतेल प्रतिलिटर ४३७९ रुपैयाँ महँगो बेच्दै छ। निगम आफैंले पारित गरेको मूल्य स्वचालित मूल्य प्रणाली निर्देशिका विपरित निरन्तर कालोबजारी हुदै आएको मञ्चको दावी छ। निगमका पदाधिकारीले भारतबाट ८५३५ रुपैयाँ प्रतिलिटरमा खरिद गरिएको पेट्रोल करसहित सम्पूर्ण प्रशासनिक खर्च जोड्दा एक सय ६३ रुपैयाँ ३४ पैसा पर्छ। तर, निगमले एक सय ७८ रुपैयाँमा बिक्री गर्छ। त्यस्तै, प्रतिलिटर एक सय ६७ रुपैयाँ ८२ रुपैयाँ लागत पर्ने डिजेल एक सय ७५ रुपैयाँमा बिक्री गरिएको छ। निगमले भारतबाट डिजल प्रतिलिटर एक सय १० रुपैयाँमा खरिद गर्छ। भारतबाट १ सय ३ रुपैयाँ ९४ पैसा प्रतिलिटरमा खरिद गरिएको मट्टीतेलमा सम्पूर्ण लागत एक सय ३१ रुपैयाँ २१ पैसा पर्छ तर, उपभोक्ताले एक सय ७५ रुपैयाँ लिटरमा किन्नुपर्ने वाध्यता छ। पेट्रोलको कालोबजारीले वस्तु र सेवामा पनि कालोबजारी बढीरहेको मञ्चको दावी छ। आन्तरिक हवाई इन्धनमा निगमले प्रतिलिटर ४८ रुपैयाँ ८१ रुपैयाँ नाफा राखेर एक सय ९० रुपैयाँमा र बाह्य हवाई इन्धनमा ९९ रुपैयाँ ३५ पैसा नाफा राखेर बिक्री गरिरहेको छ। यहीँ कालो बजारको कारणले हबाइ सेवामा फिउल सर चार्ज रकम बढी हबाइ भाडा अत्यधिक महगो भएको छ। कालोबजार तथा अन्य केही सामाजिक अपराध तथा सजाय ऐन २०३२ को दफा २ (क) सरकारले मोल निर्धारित गरिदिएकोमा सो मोलमा र सरकारले मोल निर्धारित नगरेकोमा सरकारले नेपाल राजपत्रमा सूचना प्रकाशित गरी तोकिदिएको माल वस्तुको उत्पादक, आयातक वा मुख्य वितरकले निर्धारित गरेको मोलभन्दा बढी मोल लिइ कसैले कुनै माल वस्तु बिक्री गरेमा सो माल वस्तुको लिएको मोल फिर्ता गराइ सो माल वस्तु जफत गरी निजलाई एक वर्षसम्म कैद हुने व्यवस्था छ। १० लाख रुपैयाँसम्म जरिवाना हुन सक्छ। दफा २ अन्तर्गत मोल निर्धारित भएकोमा बाहेक सरकारले तोकेको कुनै माल वस्तुको व्यापार गर्ने व्यक्तिले माल वस्तु र व्यापारको प्रचलन अनुसार सामान्यतया सयकडा २० भन्दा बढी मुनाफा लिएको अवस्थामा वा अभावको लाभ उठाई सो माल वस्तुको अनुचित नाफा लिई बिक्री गरेमा एकवर्षसम्म कैद वा दुई लाख पचास हजार रुपैयाँसम्म जरिवाना वा दुवै हुन सक्ने व्यवस्था छ। त्यस्तो कसूरका लागि सम्बन्धित संगठित संस्था वा कम्पनीको काम कारबाही उपर नियन्त्रण राख्ने सञ्चालक, महाप्रबन्धक, अन्य कुनै अधिकारी वा व्यक्तिलाई सजाय हुनेछ। कुनै संगठित संस्था वा कम्पनीले गरेको कसूर त्यस्तो संगठित संस्था वा कम्पनीको सञ्चालक, महाप्रबन्धक वा अरु कुनै अधिकारीको जानाजान वा लापरवाहीको कारण भएको हो भन्ने प्रमाणित भएमा त्यस्तो निर्देशक, महाप्रबन्धक वा अधिकारी पनि यस ऐन बमोजिम सजायको भागी हुनेछ। निगमका प्रबन्ध निर्देशक तथा सञ्चालक समितिका सदस्य सचिव उमेशप्रसाद थामी, सञ्चालक सदस्यहरु नरबहादुर ऐर, मधुमास पुन, राधिका अर्याल, दिनानाथ मिश्र, आनन्द काफ्ले, महेश भट्टराईविरुद्ध जाहेरी परेको हो।"
कृषिजन्य वस्तुमा बढ्दै बिमा दायरा,"काठमाडौं : पशुपक्षी, फलफूल र जडीबुटीलगायतका कृषिजन्य वस्तुमा बिमाको दायरा बढ्दै गएको छ। बिमा प्राधिकरणले जडीबुटीअन्तर्गत टिम्मुर र मेन्था (तेल उत्पादन प्रयोजनका लागि) को बिमालेख जारी गरेको छ। योसँगै २८ प्रकारका कृषिजन्य वस्तुको बिमालेख जारी भएको छ। उक्त बिमालेखमध्ये टिम्मुर, मिन्था र कालिजको बिमामा भने सरकारले अनुदान दिएको छैन। यसबाहेकका २५ वटा बिमामा भने सरकारको अुनदानसमेत छ। उक्त व्यवसाय गर्ने आम कृषकले यस्तो खेतीमा बिमा गरेर भैपरी आउने जोखिम वहन गर्न पाउनेछन्। सरकारले अघिल्लो आर्थिक वर्षको बजेटमार्फत जडीबुटी खेतीको बिमा गर्ने घोषणा गरेको थियो। चालू आर्थिक वर्षको बजेटले पनि जडीबुटी बिमालाई निरन्तरता दिएको छ। यसैअनुसार वनस्पति विभागबाट अनुरोध तथा प्राविधिक सिफारिसको आधारमा टिम्मुर र मिन्थाजस्ता जडीबुटीको बिमालेख जारी गरिएको हो। विशेष गरेर तराईमा मेन्था र टिम्मुरको उत्पादन बढी हुने गर्छ। जडीबुटी तथा वनस्पति विभागको कार्यक्रमअनुसार सोही संस्थाको अनुरोधमा उक्त प्रडक्टको बिमालेख योजना जारी गरिएको बिमा प्राधिकरण कृषि र लघु बिमा तथा अनुसन्धान विभागकी डेपुटी निर्देशक पुनम ज्ञवाली श्रेष्ठले बताइन्। लागत र उत्पादनमा आधारित टिमुर खेती बिमालेख जारी गरिएको छ। सो खेतीको पाँच वर्षको लागत र उत्पादनमा जोखिमबापत बिमा गर्न सकिन्छ। सो बिमालेखमा लागतको ४ प्रतिशत र उत्पादनको ५ प्रतिशत जति बिमा प्रिमियम भुक्तानी गर्नुपर्ने व्यवस्था छ। जिल्लाअनुसार कति क्षेत्रफलमा रोपेको छ, त्यसको बोटको आधारमा निर्धारण गरिने डेपुटी निर्देशक ज्ञवालीले बताइन्। तर मिन्थाको भने उत्पादनको आधारमा मात्रै बिमालेख जारी गर्ने व्यवस्था छ। उनका अनुसार उक्त बिमालेख गत मंसिर १८ गतेदेखि लागू भएकोमा अहिलेसम्म कसैले गरेका छैनन्। उनी भन्छिन्, सो बिमाको क्षेत्र तोकिएअनुसार बिमा कम्पनीहरूले यस्ता जडीबुटीको बिमा गर्न पाउने छन्। बिमा प्राधिकरणले अझै बिमालेखलाई संशोधन गर्दै नयाँ पनि थप्न लागेको उनले जानकारी दिइन्। पुराना पोलिसी (बिमालेख)मा धेरै विवादहरू आइरहेकाले अब खेतीको प्रकृतिअनुसार उत्पादनका आधारमा बिमा गर्नेगरी यसको तयारी भइरहेको उनले बताइन्। सरोकारवालाबाट थप प्रडक्टहरूको माग गरेका छन्। कतिपय खेती अझै समेट्न सकिएको छैन। अब सबैलाई समेटेर डाइनामिक बनाउँदै छौं। वार्षिक कार्ययोजनामै भएकाले यही वर्ष गर्ने गरी काम भइरहेको छ। उनले थपिन्। बिमा प्राधिकरणले कृषि, पशुपक्षी तथा जडीबुटी बिमा निर्देशिका २०७९ साउन १ गतेदेखि जारी गरीसकेको छ। यसअन्तर्गत बिमा समितिले जडीबुटीको बिमालाई चालू आवमा प्राथमिकता दिएको हो। सो व्यवस्थाले किसान र व्यवसायीले जडीबुटी खेतीको पनि बिमा हुन थालेको हो। बिमा समितिले कृषि, पशुपक्षी तथा जडीबुटी बिमा निर्देशिका जारी गरेर यस्तो व्यवस्था गरेको हो। उक्त निर्देशिका आर्थिक वर्ष २०७९०८० को साउन १ गतेदेखि लागू गर्ने भनिएको थियो। यसअनुरूप समितिले प्रचलित कृषि तथा पशुपक्षी बिमा निर्देशिका संशोधन गरेर यस्तो व्यवस्था गरेको हो। यस्तो बिमा गर्दा बिमाशुल्कमा सरकारले दिँदै आएको अनुदानसमेत पाइनेछ। यद्यपि सरकारले कृषि बिमामा ८० प्रतिशत अनुदान दिँदै आएको छ। सोही अनुदान जडीबुटी बिमामा पनि जारी गरिने डेपुटी निर्देशक ज्ञवालीले जानकारी दिइन्। तर निर्जीवन बिमा कम्पनी आफैंले तयार गरी समितिको स्वीकृतिमा जारी गरेको बिमालेखको हकमा भने अनुदान पाइने छैन। यससँगै निर्देशिकाले कृषि, पशुपक्षी र जडीबुटीको सामूहिक रूपमा बिमा गर्न सकिने व्यवस्था पनि गरेको छ। उक्त बिमालेखको कार्यान्वयन निर्जीवन बिमा कम्पनीहरूमार्फत गरिन्छ। किनभने यसअघि अनिवार्य रूपमा जुनजुन क्षेत्रमा कृषि तथा पशुपन्छी बिमा गर्न भनिएअनुसार जडीबुटी बिमाको पनि गरिनेछ। यसर्थ, कम्पनीले आफूलाई तोकिएको जिल्लामा यस्तो बिमाको प्रस्ताव अस्वीकार गर्न नपाउने निर्देशिकामा भनिएको छ। कम्पनीहरूले आफूलाई तोकिएको जिल्लास्थित कृषि ज्ञान केन्द्र वा कृषि तथा पशु सेवा कार्यालयनजिक शाखा कार्यालय खोल्नु पर्नेछ, निर्देशिकामा उल्लेख छ। बिमा प्राधिकरणले टिम्मुर र मेन्थाको बिमालेख जारी गरेसँगै २८ प्रकारका कृषिजन्य वस्तुको बिमालेख जारी भएको छ।"
"भविष्य निर्माण सहकारीमा बेथिति : मिलेमतोमा पैसा हिनामिना, फर्जी ऋण लगानी","दोलखा : दोलखा जिल्ला वैत्यश्वर५ स्थित मैनापोखरीमा रहेको भविष्य निर्माण महिला बचत तथा ऋण सहकारीमा अध्यक्ष र व्यवस्थापकको मिलेमतोमा सदस्यका पैसा हिनामिना गरिएको तथ्य बाहिरिएको छ। सञ्चालक समिति अध्यक्ष प्रतिभा घिमिरे र व्यवस्थापक उर्मिला बस्नेतको मिलेमतोमा पैसा हिनामिना गरिएको तथ्य बाहिरिएको हो। तथ्य बाहिरिएपछि शेयर सदस्यहरु झस्किएका छन्। सहकारीले एक जनालाई ५ लाखसम्म ऋण लगानी गर्ने नीति लिएको छ। तर सदस्यहरुलाई थाहै नदिई उनीहरुका नाममा फर्जी ऋण लगानी गरिएको पाइएको हो। हस्ताक्षर र औँठाछापसमेत कीर्ते गरी ऋण लगानी भएको पाइएपछि शेयर सदस्य शान्तिकुमारी बस्नेत छक्क परिन्। आफूले थाहै नपाई आफ्नो नाममा १ लाख ऋण देखिएपछि उनी झस्किएकी छन्। उनकै बुहारी सरस्वती बस्नेतका नाममा पनि ५० हजार रुपैयाँलगानी भएको पाइएको छ। सरस्वतीले यो विषय उठान गर्दा यही कुरा ढाकछोप गर्न उनलाई हाल सञ्चालक समितिमा ल्याइएको छ। यस्ता विभिन्न नाममा ऋण लिएर अध्यक्ष घिमिरेले १६ लाखभन्दा माथि रकम चलाएकी छन् भने व्यवस्थापक उर्मिलाले ३६ लाख भन्दा बढी चलाएकी हुन्। उनीहरु दुवैजनाले सञ्चालक समितिको बैठक मै यो रकम आफूहरुले चलाएको र छिट्ट तिर्ने बताएका थिए। अध्यक्ष घिमिरे काठमाडौं बस्छिन् र व्यवस्थापकलाई निर्देशन दिन्छिन्, उनीहरु दुवै मिलेर संस्थालाई खोक्रो बनाइसके, एक दाहाल थरकी सदस्यले भनिन्। यतिबेला संस्थामा पैसा अभाव छ। ५ हजार लिन जाँदा पनि बचतकर्ताहरु रित्तो हात फर्कनुपर्ने अवस्था रहेको र संस्थाको हिसाबकिताब पनि लथालिंग भएको उनी बताउँछिन्। ४ करोड पूँजी रहेको यो संस्थामा बिना प्रक्रिया यसरी ऋण लगानी भएको हल्ला केही महिना अघिदेखि नै बाहिर आइसकेको थियो। यो विषय बाहिर आइसकेपछि केही पदाधिकारी र सदस्यहरुले बैठकमै विरोध गरे र तत्कालै हिसाब मिलाउन आवाज उठाए तर निर्वाचनको मुखमै यसरी कुरा उठाउने सदस्यहरुलाई सेटिङ मिलाएरै उनीहरुले पाखा लगाएका छन्। प्रतिभा अध्यक्षमा निर्वाचित भइसकेपछि ३ जना व्यवस्थापकहरु धमाधम परिवर्तन भए गोमा बस्नेत, रिजु बस्नेत र अर्की एकजना। उनीहरु अध्यक्षले दिएका निर्देशन नमानेबापत निकालिएका थिए तर हाल नयाँ व्यवस्थापक आएपछि दुवै जनाको मिलेमतोमा यस्ता गतिविधि गरिएको र संस्थामा अहिले हिसाब पनि देखाउन नसकिने अवस्थामा रहेकी एक कर्मचारी बताउँछिन्। लेखापरीक्षक पनि दुइपटक परिवर्तन गरिएको छ। बिल भरपाइ अनुसारको हिसाब खर्च नमिलेको र आन्तरिक लेखापरीक्षण गर्न सुझाव दिएकाले अडिट रिपोर्टमा अन्य कसैले हस्ताक्षर गरेका छैनन्। संस्थाको विनियममा बचत र शेयर रकम गरी १ लाख भएकालाई ५ लाखसम्म ऋण दिने भनिएको छ तर १०१५ हजार रुपैँया मात्र बचत भएकालाई पनि मनलागी ढंगले ऋण लगानी गरिएको छ। यो विषयमा संस्थाकी सचिव ज्योती केसीलाई सोध्दा उनले आफूले पनि संस्थामा भ्रष्टाचार भएको सुनेर एक वर्ष अघि नै राजीनामा दिएको र राजीनामा स्वीकृत नभएर यत्तिकै पदमा बसिरहेको तर अध्यक्ष लगायतले संस्थाका खास कुरामा सहमति र सल्लाह नगर्ने गरेको बताइन्। उनले संस्थामा केही व्यक्तिले बेथिति भित्र्याएकोले आफूहरु शेयरसदस्यका पक्षमा कडा ढंगले उभिने बताइन्। यदि सदस्यहरु कानूनी लडाई लड्न अघि बढेमा आफूले पनि साथ दिने जानकारी दिइन्। यिनै विषयमा संस्थाकी अध्यक्ष प्रतिभा घिमिरेलाई सोध्दा उनले बाहिर हल्ला आएजस्तो केहीपनि नभएको र आफूहरु साधारणसभाको तयारीमा लागेकाले सभापछि नै सबैकुरा सञ्चारमाध्यमलाई प्रष्ट पार्ने प्रतिक्रिया दिइन्।"
तनहुँका २० वटा क्रसर उद्योगमा लगाइयो ताला,"दुलेगौंडा : तनहुँ जिल्लाभित्र मापदण्ड विपरीत वा अनुमति नलिइ चलाइएका क्रसर उद्योग बन्द गरिएका छन्। गृह मन्त्रालयले जिल्ला प्रशासन कार्यलयलाई बुधबार (मंसिर २० गते) कानुन विपरित, दर्ता नगरी, अनुमति नलिइ सञ्चालनमा रहेका क्रसर उद्योगलाई तत्काल बन्द गर्न निर्देशन दिए बमोजिम शुक्रबार तनहुँका २० वटा क्रसर उद्योग बन्द गरिएको हो । बिहिबार प्रमुख जिल्ला अधिकारी विश्वप्रकाश अर्याल, जिल्ला समन्वय समिति प्रमुख शान्तिरमण वाग्ले तथा स्थानीय पालिका प्रमुखहरुको बैठकले गृहको परिपत्र अनुसार बन्द गराउनु पर्ने क्रसर उद्योगहरुको लिष्ट तयार पारेको थियो । सोही बमोजिम नेपाल प्रहरी र सशस्त्र प्रहरीको टोलीले ती क्रसर उद्योगमा ताला लगाएका हुन् । जिल्ला प्रहरी कार्यालय तनहुँका प्रहरी नायव उपरीक्षक (डिएसपी) युवराज खड्काले नियमविपरीत सञ्चालिन सम्पूर्ण क्रसर उद्योग बन्द गराइएको जानकारी दिए । उनका अनुसार बन्द गरिएका क्रसर उद्योगमा शुक्लागण्डकी नगरपालिकाका १० वटा रहेका छन् । जसमा यशोशान्ति कंक्रिट स्टोन प्रालि, खनाल गिटी बालुवा उद्योग, हारति एग्रिगेट, ए सिक्स कन्ट्रक्सन, क्वालिटिी एग्रिगेट, महालक्ष्मी एग्रिगेट, थापा एग्रिगेट, ढोरबाराही एग्रिगेट, मेलमिलाप एग्रिगेट र शिवशक्ति ढुङ्गा,रोडा, बालुवा क्रसर प्रालि रहेका छन् । नगरमा संचालित १३ वटा क्रसर उद्योगमध्ये ३ वटा क्रसर उद्योग यसअघि नै बन्द भइसकेका छन्। आफैं बन्द भएकोमा प्रोफर कन्ट्रक्सन प्रा लि, जयमहालक्ष्मी एग्रिगेट र सिद्धेश्वर क्रसर प्रालि रहेका छन् । त्यस्तै, म्याग्दे गाउँपालिकामा नियम विपरित सञ्चालित सेती दोभान ब्लक एण्ड एग्रिगेट उद्योग, ढोरबाराही एग्रिग्रेट इन्डस्ट्रिज, अकला देवी गिट्ट, बालुवा उद्योग प्रालि, जलदेवी क्रसर उद्योग बन्द गराइएको छ । बन्दिपुर गाउँपालिका भित्र संचालित नमुना ग्रीड एण्ड क्रसर प्रालि, आबुखैरेनी गाउँपालिकामा संचालित एरा जी रोडा उद्योग र मनकामना गरुढ निर्माणन सेवा (छिम्मेश्वरी रोडा ढुङ्गा उद्योग) बन्द गराइएको हो । बन्द गराइएका क्रसर उद्योगहरुमध्ये १० वटाले नवीकरण नगरेको पाइएको छ भने ८ वटाले दर्ता नै नगरी उद्योग सञ्चालन गरेका थिए । त्यस्तै ३ वटाले उद्देश्य विपरीत उद्योग चलाएका थिए । गृहको परिपत्रमा जिल्लाभित्र कानुन विपरीत दर्ता नगरी तथा नवीकरण लगायत सञ्चालन अनुमति नलिइ सञ्चालनमा रहेका ढुङ्गा, गिट्टी, रोडा तथा बालुवा उत्खनन् प्रशोधन कार्यमा संलग्न उद्योगलाई सम्बन्धित स्थानीय तहले तत्काल बन्द गराइ त्यस्ता उद्योगहरुमा मौज्दात रहेका कच्चा तथा प्रशोधित नदीजन्य पदार्थहरुको स्टक प्रमाणित गरी सो को विवरण ७ दिनभित्र जिल्ला अनुगमन समिति र जिल्ला प्रशासन कार्यालयमा जानकारी गराउने र आवश्यक सहयोग जिल्ला प्रहरी कार्यालय र सशस्त्र प्रहरी बलले समन्वय गर्ने निर्णय गरिएको छ। स्थानीय तहले बन्द गर्ने भने पनि उद्योग बन्द गराउन कुनै पनि जनप्रतिधि तथा कर्मचारी निस्किएनन् । शुक्लागण्डकी नगरपालिकाका नगर प्रमुख कृष्णराज पण्डितले प्रहरीलाई ताल्चा किनेर हातमा थमाए पनि आफू फिल्डमा गएनन् । समन्वयन गर्न भनिएको प्रहरी नै अगाडि सरेर उद्योगमा ताला लगाएका हुन् । प्रहरीले समन्वयका लागि पालिकाका जनप्रतिधिलाई जानकारी गराए पनि स्थानीय पालिकाका प्रमुख तथा उपप्रमुखहरु विभिन्न बाहाना बनाएर तर्किएको पाइएको छ । प्रहरीले ताला लगाए पनि स्टक सामाग्रीको प्रमाणित गर्ने कार्य हुन सकेको छैन ।"

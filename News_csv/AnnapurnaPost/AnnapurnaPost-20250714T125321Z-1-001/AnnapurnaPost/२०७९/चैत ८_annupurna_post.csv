शीर्षक,विवरण
इमानको खडेरी,"इमान्दारले कहिलेसम्म सजाय पाउने ? भ्रष्ट सोचविचार, चिन्तन भएकालाई ठूला मान्छे किन बनाउँछौं ? परिश्रम गर्नेहरूलाई सबैले माया गर्न किन सक्दैनौं ? सदाचार र नैतिकता गुमाउनेहरूको अचाक्ली इमान्दारहरूले कहिलेसम्म खप्दै जाने ? न्याय नपाए गोर्खा जानू भन्ने राम शाहका सन्तति हामी आज न्याय हराएको देश किन बन्दैछ ? श्रम, काम र इमान्दारलाई, असल व्यक्तिलाई हेला गर्ने, तिरस्कार गर्ने, सजाय दिने खराब सोच, विचारचिन्तन र मानसिकताले किन प्रश्रय पाएको छ समाजमा ? केही सातापहिले प्रेमप्रसाद आचार्यले आत्मदाह अगाडि लेखेको असफलताको कथा भाइरल भयो। पढ्दै गर्दा मनमस्तिष्क हल्लियो। हातखुट्टामा कम्पन आयो। मर्नु हुन्थेन उनी मरे। राष्ट्रप्रेमले, राष्ट्रभक्तिले देशमा नै पौरख पोख्नेहरूको असफलताको कथा हो। आफूलाई भन्दा देशलाई माया गर्ने असल अनि इमान्दारहरूको कथा हो। रातदिन पसिना बगाउँदा पनि टिक्न गााह्रो छ, समाजमा। श्रमको मूल्य पच्दैन हामीलाई। मुलुकमै बस्ने, रातदिन दसनंग्रा खियाउनेहरूको जीवनस्तर कहिल्यै सुध्रिएन यहाँ। आफू अन्यायमा परेको कुरा, आफ्नो श्रम, सीप, व्यवसायले मूल्य नपाएको कुरा कसैले सुन्दैन। दुःख पाउने मेहनती हातलाई तिरस्कार गर्दै रमिते बन्न खप्पिस छौं। अर्कोतिर अवैध क्रियाकलापबाट एकै रातमा महल ठड्याउनेहरूलाई उच्च ओहोदामा विश्वासको मत दिन्छौं। उसैलाई चाकरी गर्ने, चिप्लो घस्ने र उसैको सेवक बन्नेहरूको ताँती पनि कम छैन। कहिले होला देशमा थिति, विधि र पद्धतिको व्यवस्थापन ? मौकामा चौका हान्नेहरू नै पुग्छन् प्रगतिको शिखरमा। कानुन, विधि, पद्धति, संस्कृति, सदाचार र नैतिकता सबै छोडेर जसरी पनि पैसा कमाउनेहरूलाई मालामाल भएको छ यो देश। धनी झन् बढी धनी हुँदै जाने र गरिब झन् बढी गरिब हुँदै जानुको प्रमुख कारण पनि हो यो। एउटा इमान्दार, गरिखाने, दैनिक पसिना बगाउनेहरूको पीडा कहिल्यै सुन्दैन सरकार, समाज। इमान्दारहरूले इमान्दारिता देखाउन आत्महत्या नै गर्नुपर्ने कहिलेसम्म हो ? असललाई असल, खराबलाई खराब, राम्रोलाई राम्रो अनि नराम्रोलाई नराम्रो भन्न पनि नसक्ने कस्ता नेपाली हौं ? आचार्यको आत्मदाह पछाडि आत्मदाह गर्नेहरूको संख्या व्यापक बढेको छ। चौबिसै घण्टा श्रम गर्दासमेत गाँस, बास, कपासको आधारभूत आवश्यकता माथि नै समस्या हुँदा मानसिक अवस्था कमजोर हुनुलाई अनौठो मान्नु हुँदैन। मुलुक सुन्दर छ, सानो छ। अलिकति उच्च राजनीतिक संस्कारयुक्त नेतृत्वको जरुरी छ। राजनीति आफैंमा उत्कृष्ट नीति हो तर हाम्रो नेतृत्व वर्ग नै दलगत स्वार्थ, सत्ताको स्वार्थ, आफ्नो र आफ्नाहरूको स्वार्थभन्दा माथि उठ्न नसक्नु ठूलो विडम्बना हो। मुलुकमा कानुनी राज्य कायम हुन सकेको छैन। दण्डहीनताको अवस्था बढेको छ। नागरिकका आधारभूत आवश्यकता परिपूर्तिको लागिसमेत सरकारको क्षमता कमजोर छ। बिचौलियाहरूको चंगुलमा फसेका छन्। जति श्रम गरे तापनि उनीहरूको आर्थिक अवस्था माथि उठ्न सकेको छैन। हाम्रो समाजमा, हाम्रै बजारमा इमान्दार बिक्दैन, श्रमको मूल्य पच्दैन, सदाचार र नैतिकता हराउँछ, संविधान, नीति, नियम सबै कागजी घोडा बन्छ। यसको कार्यान्वयन हुँदैन। हुन्छ त केबल यहाँ सत्ता प्राप्ति शक्तिको लागि ताण्डव नृत्य। दण्डहीनताको कथा वाचन गर्न खप्पिस छन् न्यायकर्मीहरू। पैसामा बिक्नेहरू, नैतिकता र इमान्दारिता छोड्नेहरू नै जे खोज्छन् त्यही प्राप्त गर्छन्। इमान्दार व्यक्तिलाई पैसामा बिक्नेहरूले, श्रम नगरी आकर्षण पैसा कमाउनेहरूले निकै निम्न स्तरको व्यवहार गर्छन्। मानव भएर पनि आफ्नो दानव प्रवृत्ति देखाउँदछन्। सत्यको हार हुँदा विजय र्याली निकाल्छन्। यति मात्र कहाँ हो र ? इमान्दारहरूले आत्महत्या गरिसक्दा पनि अझै केही कमाउने उद्देश्यका साथ उनीहरूको मृत्युको समेत व्यापार गर्छन्। मृत्यु शाश्वत नियम हो। हामी जन्मँदा नांगै जन्मन्छौं अनि मृत्यु हुँदा कसैले केही लिएर जान पाउँदैनौ। यति हुँदाहुँदै पनि हामी किन असल नबन्ने ? असल, खराब, बेइमान, इमान्दार, राम्रो नराम्रो गुणवान् भ्रष्ट जो जसलाई जस्तो व्यवहार छ, जस्तो काम छ सोहीअनुसारको व्यवहार गरौं। राजनीति गर्नेले निष्ठाको राजनीति गरौं। हरेक क्षेत्रमा सबैले सदाचार र नैतिकताको व्यावहारिक प्रयोग गरौं। एउटा व्यक्ति खराब हुँदा उसलाई फाइदा होला तर अरू सबैलाई नोक्सान हुन्छ तर त्यही व्यक्ति असल बन्दा सबैलाई फाइदा नै फाइदा हुन्छ। इमान्दारहरूलाई सबैले माया गरौं। श्रमको यथोचित सम्मान गर्न सिकौं। अशक्त, असहायहरूलाई सक्दो सहयोग गरौं। सित्तैमा कसैको केही पनि नलिने बानीको विकास गर्नु जरुरी देखिन्छ। मुलुकमा समृद्धिको लागि राजनैतिक नेतृत्वको उच्च भूमिका रहन्छ। जनप्रतिनिधि भनेका आम नागरिकहरूका आधारभूत आवश्यकता परिपूर्ति गर्दै समग्र मुलुकको विकास व्यवस्थापन गर्ने संयन्त्र हो। सक्ता, शक्ति, पद र पैसा प्राप्तिका लागि भइरहेका खराब आचरण र शैलीलाई जरैदेखि बदलौं। फोस्रा आडम्बरमा बाँच्नेहरूलाई, सत्ता, शक्तिको मात्र पूजा गर्ने जुकाहरूलाई सबैले बहिष्कार गरौं। असल काम कुराहरूको सुरुवात गर्नुजग बसाल्नुलाई उपलब्धिका रूपमा लिन सकिन्छ। सिंगो मुलुकमा इमान्दारले पुरस्कार र खराबले दण्ड पाउने संस्कृतिको विकास गर्नु, गराउनु सरोकारवाला सबैको साझा दायित्व हो।"
ए युवा ! हे युवा !,"नेपालको नो नट अगेन आएको ६ महिना कटेको छ। उक्त अभियानको पोस्टरका ६ मध्ये ४ नेताको विजयले यस् अगेन भनिसकेको छ। नो नट अगेनले एउटा प्रश्न उब्जायो, नट अगेन हो भने यस् अगेन चाहिँ के त ? सामान्य हिसाबमा तत्कालीन जवाफमा रूपमा ६ नेता होइनन्, युवानेता होहुन् भन्ने बुझिएको हो। अर्को प्रश्न युवा कसलाई भन्ने ? संरासंघको परिभाषा एउटा होला, देशैपिच्छे अर्को। हो, यहाँ यसै सेरोफेरोमा बढीमा ४५५० वर्ष पुगेका विश्वका युवा वा युवावयस्क राष्ट्रप्रमुख वा नेतालाई यही ६ महिनामा नियाल्ने प्रयास गरियो। केही समय खर्चंदा पनि युवानेताका पक्षमा लेख्नैका लागि मनमा छर्लंग तस्बिर भने आउन सकेन। दोमन भयो। प्रश्नहरू आफूतर्फ सिंगौरी खेल्न आए। के आममान्छे यो जमातलाई विश्वास गर्दैन ? के सामाजिक सञ्जाल यिनका लागि अप्ठ्यारा हुन् ? के ती माध्यमले बढी उफारेका हुन् ? के ती माध्यमले सबैथोक हुन् ? सञ्चारमाध्यम पनि यिनैविरुद्ध खनिने गर्छन् ? के उनीहरू हतारमा छन् ? चर्चित हुन अनेक गर्छन् ? के कता जाने हो, स्पष्ट छैनन् ? राजनेताको संस्कार छैनन् ? परिपक्व छैनन् ? विघटनशील छन् ? आदि आदि। यस्तै प्रश्नको उत्तर खोज्दा ती राष्ट्रप्रमुख वा नेताहरू तिनै प्रश्नमा जेलिएका जस्ता देखिए। नो नट अगेन आएताका फिनिस प्रधानमन्त्री साना म्यारिन पार्टीमा नाचेको भिडियो ट्विटरमा आयो। उनी विवादमा परिन्। सन् २०१९ मा ३४ वर्षकै उमेरमा प्रधानमन्त्री छानिँदा उनी विश्वकै कान्छो प्रधानमन्त्री बनेकी थिइन्। म्यारिन त्यसको चार वर्षअघि २९ वर्ष हुँदा सांसद चुनिएकी थिइन्। उक्त घटनापछि उनले झेलेका आलोचनाको चाङ नै थियो। मादक पदार्थ खाएको थियो, उनको लागूऔषध परीक्षण गर्नुपर्छ आदि। कोभिडका समयमा क्लबमा उनलाई भेटिएको थियो। लाग्छ, जिम्मेवार मान्छे, अलि गम्भीर हुनुपर्ने हो। हामीलाई मात्र लाग्या हो वा अरूलाई पनि यस्तो हुन्छ ? उनीमात्र होइनन्, एकातर्फ युवा अर्कातर्फ जिम्मेवार व्यक्तिको चेपमा पर्ने राष्ट्रप्रमुख। अमेरिकी प्रतिनिधिसभा (संघीय) सदस्य जोर्ज स्यान्टोस सात दिनमा एकपटक समाचारमा देखिन्छन्। ३४ वर्षीय स्यान्टोस गत नोभेम्बरमा न्युयोर्क तेस्रो कंग्रेसनल डिस्ट्रिक्टबाट विजयी। आफ्नो पहिलो जितको केही हप्ताभित्रै स्यान्टोसमाथि आफ्नाबारे असत्य तथ्य उजागर गरेको आरोप लाग्यो। जसमा उनको विद्यालय तथा कलेज शिक्षा, यहुदी भएको र दोस्रो विश्वयुद्धको जातीय संहारमा हजुरआमा गुमाएको, सिटीग्रुप र गोल्डम्यान स्याक्सजस्ता वित्तीय संस्थामा काम गरेकोसहित चुनावी अभियानमा खर्च कहाँबाट आयो र कसरी खर्च भयो। सेप्टेम्बर ११ को आतंकवादी हमलामा आमाको मृत्यु आदि छन्। स्यान्टोसमाथि यस्ता धेरै मनगढन्ते तथ्यले आफूलाई उचो देखाएकोसिंगारेको आरोप छ। उनीमाथि उनको रिपब्लिकन पार्टीको एथिक्स कमिटीले छानबिन गर्ने मार्चको सुरुमा जनाएको छ। स्यान्टोससँगै निर्वाचित अर्का युवा समाचारमा आए, तर फरक किसिमको व्यक्तिगत आर्थिक अव्यवस्थापनका कारण। उनी हुन्, २५ वर्षीय म्याक्सवेल फ्रस्ट। फ्लोरिडा दसौं कंग्रेसनल डिस्ट्रिक्टबाट विजयी। फ्रस्ट सबभन्दा कान्छो र पुस्ता जेड (सन् ९० को दशक अन्तिम र २००० दशक सुरुमा जन्मेको) को कंग्रेस सदस्य। जितपछि राजधानी वासिंटन डीसी बस्नुपर्ने भयो। जनवरी सुरुमा शपथ हुनुअघि डेरा खोज्न थाले। घरभाडा लिन खोज्दा क्रेडिट पुग्दो नभएकाले आवास पाएनन्। चुनावीअभियानमा लाग्दालाग्दै क्रेडिटमा ध्यान नपुगेको उनको भनाइ थियो। उनलाई किन धनभन्दा क्रेडिटको महत्व बढी हुन्छ, भन्ने हेक्का रहेन ? अब अफ्रिकी मुलुकतिर लागौं। एकैछिन कमजोर राजनीतिक संस्कार, कम साक्षर देश युगान्डा। डिसेम्बरमा राष्ट्रपति योभेरी मुसेभेनीका ४८ वर्षीय छोरा मुहुजी काइनेरुगाबाले भने, यदि मैले ट्विटरमा पर्याप्त लाइक पाएँ भनें म बुबाको उत्तराधिकारी हुन्छु। मुहुजी सशस्त्र सेनाका एक जनरल पनि हुन्। उनका ७८ वर्षीय पिता सन् १९८६ देखि देशका शासक छन्। ट्विटलाई रिट्विट र लाइक भए, भरोसा हुन्छ, नत्र कसरी पत्याउनु भन्ने उनको तर्क थियो। अहिले उनी चुनाव लड्ने तर्खरमा छन्। खुब ट्विट गर्न रुचाउने मुहुजी केन्या कब्जा गर्ने धम्की दिन्छन्, रूसी राष्ट्रपति भ्लादिमिर पुटिनको प्रशंसा गर्छन्। उनको देशको आममतदाताका लागि उनी पक्कै ठूलै मानिस होलान्। तर बाहिरबाट हेर्दापढ्दा अनौठो पक्कै लाग्छ! युगान्डामा कस्तो राजनीतिक संस्कार होला खै! यता युरोपमा फिनल्यान्डपछि बेलायततिर बरालिऔं। प्रधानमन्त्री ऋषि सुनकले गत साता आफ्नो कुकुरलाई डोरी (फित्ता) बाट छाडेको भिडियो टिकटकमा सार्वजनिक भयो। उनी मध्यलन्डनको हाइड पार्कमा आफ्नो नोभा नामक घरपालुवा ल्याब्राडोर कुकुर लिएर घुम्दै थिए। उक्त स्थानमा कुकुर खुला नछाड्नू भनेर लेखिएको पनि सूचना थियो। उनको परिवारलाई प्रहरीले कुकुर छाडा नछाड्न सम्झाउनु परेको थियो। केही साताअघि ४२ वर्षीय सुनक कारमा सिटबेल्ट नबाँधी यात्रा गरिरहेका भेटिएका थिए। त्यो भने इन्स्टाग्राम भिडियोमा र जसका लागि उनले एक सय पाउन्ड जरिवाना तिरेका थिए। त्यसभन्दा पनि अघि नै कोभिडकालमा रोग नियन्त्रण तथा रोकथामविरुद्ध राज्यको नियम उल्लंघन गरी पार्टीमा सहभागी भएकाले ५० पाउन्ड तिरेका थिए, सुनकले। यस्तै, उट्पट्याङमाझ सुखद समाचार आयो, न्युजिल्यान्डको। तत्कालीन प्रधानमन्त्री जसिन्डा आर्डर्नले फेब्रुअरीमा स्वेच्छापूर्ण रूपमा पद छाडिन्। ४२ वर्षीया उनले भनिन्, म छोड्दै छु, किनकि यस्तो विशेषाधिकार प्राप्त भूमिकामा जिम्मेवारी हुन्छ। तपाईं नेतृत्व गर्न सही व्यक्ति कहिले हुनुहुन्छ र हुनुहुन्न भन्ने थाहा पाउनु नै जिम्मेवारी हो। मसँग अब उक्त जिम्मेवारी पूरा गर्न यो ट्यांक (क्षमता वा दिमाग) पर्याप्त स्रोत छैन। यो सामान्य हो। उनले १७ वर्षमा राजनीति गर्न थालेकी थिइन्। एक परिपक्व रूपमा देश सम्हालिन् र ससम्मान पद छाडिन् भन्दा धेर नहोला। उनको घोषणाबाट पदलोलुप नेताले शिक्षा लिएलिएनन् ? उदाहरण धेरै भेटिन्छन्। कहिले राम्रो त कहिले नराम्रो। यो लेखन यी पात्रको पूर्ण मूल्यांकन होइन। सूक्ष्म पाटोमात्र हो। क्षणिक कुरा हुन्, जसले उनका राम्रा काम छायामा पारेका हुन सक्छन्। यी उदाहरणमा उल्लेख गरिएका हुस्सु ठहरिएका कि धेर बाठा वा  लड्छ एक बल्ड्याङ, बाठो लड्छ तीन भएका हुन् ? वा हामीले युवालाई प्यारो ठानेर त्यसो नगर भन्न औंला ठड्याएका हौं। हाम्रो अपेक्षा बढी भएर साना गल्ती ठूला देखिएका। समाज युवामा विश्वास गर्ने तयार छैन भनौं भने ३४३५ का युवा पनि राष्ट्रप्रमुख छन्। आशा पनि युवाप्रति छ, लाग्छ युवा आफैं चाहिँ निश्चयी छैन। यति भन्दाभन्दै पनि निश्चयी युवा नेतृत्व आजको खाँचो हो। मन परेको केटो जेठाजु नहोस् भन्ने अपेक्षामात्र हो।"
परिणामको प्रतीक्षा,"संसद्ले प्रधानमन्त्रीलाई सानदार रूपमा विश्वासको मत दिएको छ। सरकारको घडीको सुई पनि सोमबारदेखि चल्न थालेको छ। अब यो गठबन्धनले परिणाम देओस् भन्ने चाहने हो भने यसको स्थिरतामा जोड दिनुपर्छ। कसैले पनि शंका व्यक्त गर्न नसक्ने बनाउनुपर्छ। त्यसका लागि कुन दल, को कहाँबाट आयो भनेर हैन कि आजको यथार्थअनुसार चल्नुपर्छ। अर्थात्, संसद्भित्र कुन दलको अंकगणित कस्तो छ ? त्यसको आधारमा मात्र आफूलाई प्रस्तुत र दाबी पेस गर्नुपर्छ। यो प्रकारको मन बनाउन सक्यौं, सुत्र वा सिद्धान्त जे बनाउँछौं, त्यसकै सेरोफेरोमा गठबन्धन सजिलोसँग अघि बढ्छ। हजुरबाको पालामा घ्यु खाएको थिएँ अहिले हात सुँघसुँघ भन्न थाल्यौं भने अप्ठ्यारो हुन्छ। त्यसले समस्या ल्याउँछ। अप्राकृतिक हुन्छ। अप्राकृतिक वा अस्वाभाविक काम भयो भने त्यसको परिणाम समस्या नै हो। गठबन्धनका दलले यो कुरा बुझ्न जरुरी छ। विश्वासको मत दिएका सबै दललाई सरकारमा कसरी समेट्ने वा मन्त्रालयको टुंगो कसरी लगाउने भन्नेमा गठबन्धन दलबीच समझदारी आवश्यक छ। त्यसका लागि सैद्धान्तिक सहमति गर्नुपर्छ। त्यसो हुन सके कुन मन्त्रालय कुन दलले लिने भन्ने विषय अघि बढ्छ। मन्त्रालय भागबन्डाको विषय गाह्रो छ। किनभने, दल धेरै छन्, मन्त्रालय थोरै छन्। अब मन्त्रालयहरू लामो समय नेतृत्वविहीन राख्नु हुँदैन। समयको दबाबलाई पनि हामीले ध्यान दिनुपर्छ। विश्वासको मत दिएका सबै दल सरकारमा सहभागी हुन चाहेका छन्। केही दलका विषयमा प्रधानमन्त्रीले नै टुंगो लगाउनुहोला। मन्त्रालय भागबन्डाबारे गठबन्धनका नेताहरूबीच छलफल सुरु भएको छ। दलभित्र पनि छलफल चलिरहेका छन्। पार्टीपार्टीबीच पनि छलफल हुन्छन्। सबै दलमा मन्त्री बन्न चाहने आकांक्षी धेरै छन्। त्यसकारण मन्त्रिपरिषद् विस्तारले अरू केही दिन लिन सक्छ। कांग्रेसमा पनि आकांक्षी धेरै छन्। तर, सबैले दाबी गर्न थाल्यौं भने असुहाउँदो हुन्छ। कांग्रेसका तर्फबाट जो जानुहुन्छ, अर्थ मन्त्रालयको नेतृत्व लिनुहुन्छ। यसमा प्रस्ट छ। जसले सरकारको नेतृत्व गर्नुहुन्छ उहाँले सिंगो पार्टीलाई प्रतिनिधित्व गर्नुहुन्छ। एक जना सांसद र पार्टी कार्यकर्ताका रूपमा सुझाव दिने ठाउँमा म रहन्छु। परिणाम दिन, नयाँ ढंगले काम गर्न, हामी नै सरकारमा सहभागी हुनैपर्छ भन्ने छैन। तर, सांसद वा पार्टीको कार्यकर्ता भएर पनि प्रधानमन्त्रीलाई सहयोग गर्न सक्छौं। मैले मेरो दलका नेताले गरेका निर्णयलाई मान्नुपर्छ। सहयोग गर्नुपर्छ। पार्टी सभापतिजी सबैसँग छलफल गर्नुस्। मैले उहाँलाई न्यायोचित ढंगले हेर्नुस् भनेको छु। कोही ४५ पटक मन्त्री बन्ने, कोही जीवनभर अवसर नपाउने हुनु भएन। मन्त्री छनोट गर्दा सन्तुलन दृष्टिकोणले हेर्नुपर्छ। प्रधानमन्त्री अब सुधार गर्न र परिणाम दिन तयार हुनै पर्छ। गठबन्धन जोगाउनेभन्दा पनि परिणाम दिनेतर्फ दृढ भएर प्रधानमन्त्री क्रियाशील हुन जरुरी छ। यदि प्रधानमन्त्रीले नै परिणाम दिन चाहनु भएन भने त हाम्रो मात्रै केही लाग्दैन। १० मन्त्रालय आफैंसँग राखेर जेनतेन चलाइराख्ने हो भने पनि कसको के लाग्छ र ? मन्त्रीले मात्रै चाहेर पनि केही हुँदैन। प्रधानमन्त्रीले गति दिन र परिणाम दिन प्रण गर्न जरुरी छ। त्यसकारण परिणाम दिने विषयमा प्रधानमन्त्री नै प्रतिबद्ध हुन जरुरी छ। पार्टी र नेताको हिसाबकिताब जनताले राख्छन्। जनताको परीक्षामा खरो उत्रन सक्यौं भने मात्रै हामी सफल हो। नभए हामी असफल हुन्छौं। देशमा ठुल्ठूला राजनीतिक परिवर्तन भए। तर, गुजाराका लागि युवाहरूले देश छोड्नुपर्ने अवस्था फेरिएन। अर्कोतिर मुलुकको अर्थतन्त्र संकटमा छ। घरमुलीलाई आफ्नो थैली कस्तो छ भन्ने थाहा भएन भने त्यो घर कंगाल हुने बाटोमा जान्छ। यो बेला मेरो थैली कस्तो छ भन्नेबारे सरकारलाई बोध नभएको हो कि जस्तो लाग्छ। राज्यका ठूला संरचना छन्। यो सबैका बारेमा जस्तो चिन्ता हुनुपर्ने हो त्यस्तो देखिएको छैन। सामान्य जनजीवन व्यतित गर्न पनि ऋण माग्नुपर्ने हो कि भन्ने अवस्था छ। यस्तो अवस्थामा पुग्दा पनि केमा खर्च भन्ने विषयमा ध्यान दिएनौं भने अर्थतन्त्र झनै जटिल बन्दै जान्छ। यो विषयमा घरको मूली सचेत हुनुपर्यो।"
ऋणको बोझले थलियो रंगशाला,"भरतपुर महानगरपालिका१५ शान्ति चोकमा रहेको रंगशालाका ६ ब्लक रहेको प्यारापिटमध्ये चारवटाको पहिलो चरणको काम सकिएको छ। दर्शक बस्ने १६ मध्येचार तहको सिँढी बनेको छ। चितवन : गौतमबुद्ध अन्तर्राष्ट्रिय क्रिकेट रंगशाला निर्माण डेढ वर्षदेखि रोकिएको रोकियै छ। धुर्मुससुन्तली फाउन्डेसनले ऋण लागेका कारण बनाउन नसक्ने भन्दै हात उठाएपछि काम ठप्प भएको हो। उक्त संस्थाले परियोजनाको स्वामित्व लिन सरकारलाई आग्रह गरे पनि ऋणको भार कसले बोक्ने भन्ने टुंगो लागेको छैन। ऋण तिर्ने उपायको टुंगो नलाग्दा भरतपुर महानगरपालिकाले काम बढाउन सकेको छैन। स्वामित्व लिइदिनका लागि सरकारी निकाय धाउँदाधाउँदै म नपुगेको ठाउँ कहीँ छैन, फाउन्डेसनका अध्यक्ष सीताराम कट्टेल धुर्मसले भने, म उधारो गरेरै देशको रंगशाला ठड्याउँछु भनेर लागेको थिएँ। बोलकबोल रकम आउला भनेर काम गरेँ। तर, पैसा आएन। त्यसैले समस्या आएको हो। फाउन्डेसनका अनुसार रंगशालामा ५७ करोड ९२ लाख खर्च भएको हो। ३९ करोड ८० लाख मात्रै सहयोग संकलन भयो। उधारो तिर्न बाँकी १८ करोड ४३ लाख कसले तिर्ने भन्ने टुंगो नलाग्दा निर्माण प्रक्रिया रोकिएको हो। महानगर प्रमुख रेणु दाहालले ऋणको भारको टुंगो नलागेकाले काम अघि नबढेको बताइन्। अबको काम अघि बढाउन कुनै समस्या छैन। संघीय सरकारले २२ करोड र प्रदेश सरकारले छुट्ट्याएको ५ करोड रुपैयाँ खर्च गर्नै पाएको छैन। ऋण तिर्ने कसरी भनेर उपायको खोजी गरेकै एक वर्ष हुन लाग्यो, दाहालले भनिन्, अब अन्तिम निर्णय हुन लागेको छ। केही दिनभित्र मन्त्रिपरिषद्बाट निर्णय गराएर ऋण तिर्न अनुदान लिएर बाँकी काम सुरु गर्ने तयारी हुँदै छ। हामी जिम्मेवारीबाट भागेका छैनौं । सरकारले स्वामित्व लिएर निकास दिए हुन्थ्यो । आज पनि हामी रंगशाला बन्नुपर्छ भनेर लागेका छौं । सीताराम कट्टेल  अध्यक्ष, धुर्मुससुन्तली फाउन्डेसन विश्वकप क्रिकेटको ग्लोबल छनोटमा पुगेकामा नेपाली टोलीलाई बधाईको ओइरो लागिरहँदा रंगशाला भने अलपत्र छ। सरासर काम भएको भए यसपटकको खेल यही रंगशालामा हुन सक्थ्यो। दर्शक सुविधासम्पन्न प्यारापिटमा बसेर खेलको मज्जा लिन पाउँथे। अन्य संरचना बन्न समय र खर्च लाग्ने भए पनि दुई महिना काम गरेको भए अन्तर्राष्ट्रिय प्रतियोगिता अहिले गर्न मिल्थ्यो। तर, काम रोकिएपछि रंगशालामा झार पलाएको छ। पिलरका रडमा खिया लागेका छन्। भरतपुर १५ मा निर्माणाधीन रंगशालाको बेहाल दृश्यले जो कोहीलाई खिन्न बनाउँछ। क्रिकेट रंगशाला बनाउन सरकारले कदम चाल्नुपर्ने बताउँछन् नेपाल क्रिकेट संघ चितवनका बोर्ड सदस्य अनिल अधिकारी। खेल जितेपछि मात्रै चर्चा हुन्छ। त्यसपछि राज्य संयन्त्र मौन हुन्छ, अधिकारीले भने, अलपत्र परेको रंगशाला निर्माणमा ढिलाइ हुँदा धेरै असर गरेको छ। अब ढिलाइ गरे दीर्घकालीन असर हुन्छ। त्यसैले निर्माण जिम्मेवारीको टुंगो लगाइहाल्नुपर्छ। भरतपुर महानगरपालिका१५ शान्ति चोकमा रहेको रंगशालाका ६ ब्लक रहेको प्यारापिटमध्ये चारवटाको पहिलो चरणको काम सकिएको छ। दर्शक बस्ने १६ मध्येचार तहको सिँढी बनेको छ। दुइटा भीआईपी ब्लकको जग हालिएको छ। स्वामित्वको टुंगो नलाग्दा यी संरचना नै बिग्रने अवस्थामा छन्। रंगशालाको काम गत वर्षको भदौदेखि रोकिएको हो। यसमा एउटै कारण आर्थिक स्रोतको अभाव हो। निर्माणमा संलग्न फाउन्डेसनका अनुसार ३५ प्रतिशत काम भएको छ। उसले करिब १८ करोड ऋण देखाएको छ। महानगरपालिकाले ऋण धेरै भएकै कारण स्वामित्व लिन सकेको छैन। महानगरले आर्थिक र प्राविधिक मूल्यांकन गरी सरकारलाई स्वामित्वका लागि अनुरोध गरेको छ। भरतपुर महानगरपालिका र फाउन्डेसनबीच २०७५ माघ १६ गते सम्झौता भएको थियो। त्यस क्रममा महानगरपालिकाले उपलब्ध गराएको २० बिघा ८ कट्ठा जग्गामा फाउन्डेसनले रंगशाला बनाउने भनिएको थियो। सम्झौतापत्रमा विशेष परिस्थिति सिर्जना भएको अवस्थाबाहेक रंगशाला शिलान्यास भएको मितिले दुई वर्षभित्र निर्माण कार्य सम्पन्न गरेर फाउन्डेसनले महानगरपालिकालाई हस्तान्तरण गर्ने भनिएको थियो। हामी जिम्मेवारीबाट भागेका छैनौं। निर्माण प्रक्रियाको सहजीकरणका लागि हिँडेका छौं। हामी त सरकारको सहयोगीको भूमिका निर्वाह गर्न अघि बढेका हौं, कट्टेलले भने, सरकारले स्वामित्व लिएर निकास दिए हुन्थ्यो। महानगरले नेतृत्व लिए म स्यवम्सेवक भएर बस्छु। आज पनि हामी रंगशाला बन्नुपर्छ भनेर लागेका छौं। तर, अहिले हामीलाई खेद्ने काम भएको छ। रंगशाला निर्माण प्रकरणमा अनावश्यक आरोप लागेको गुनासो गर्दै कट्टेलले भ्रष्टाचार नगरेको बताए। सरकारको निर्णय नआएका कारण हिसाब देखाउन नमिलेको दाबी उनले गरे। सामाजिक सञ्जालमार्फत मानसिक यातना भोगेकाले न्याय पाउनुपर्ने उनको भनाइ छ।"
घरेलु टिम भारतलाई हराउँदै अस्ट्रेलियाले जित्यो शृंखला,"चेन्नई: तेस्रो तथा निर्णायक शृंखलामा भारतलाई २१ रनले पराजित गर्दै अस्ट्रेलियाले तीन खेलको एकदिवसीय शृंखला २१ ले जितेको छ। भारतमा रहेको अस्ट्रेलियन टिम वाङ्खडे स्टेडियममा पाँच विकेटले पराजित हुँदै शृंखलाको सुरुआत गरेको थियो। तर, आइतबार भिसाकापट्नममा भारतविरुद्ध १० विकेटको शानदार जित निकाल्दै भ्रमणकारी टिमले शृंखला ११ ले बराबरी गरेको थियो। बिहीबार चेन्नईमा भएको निर्णायक एकदिवसीय अन्तर्राष्ट्रियमा भारतविरुद्धको जितसँगै अस्ट्रेलिया च्याम्पियन बन्यो। एमए चिन्दाबरम स्टेडियममा टस जितेर ब्याटिङ थालेको अस्ट्रेलियाले ४९ ओभरमा सबै विकेट गुमाएर दुई सय ६९ रनको योगफल तयार गरेको थियो। दोस्रो इनिङमा दुई सय ७० रनको योगफल पछ्याएको भारतले ४९१ ओभरमा सबै विकेट गुमाएर दुई सय ४८ मात्रै बनाउन सक्यो। भारतका लागि कप्तान रोहित शर्मा र सुबनम गिलले पहिलो विकेटका लागि ६५ रनको साझेदारी गर्दै राम्रो सुरुआत दिलाएका थिए। यस्तै, वान् डाउनमा क्रिजमा उत्रिएका विराट कोहलीले ७२ बलमा दुई चौका र एक छक्कासहित ५४ रनको अर्धशतकीय इनिङ खेलेका थिए। त्यसबाहेक हार्दिक पाण्डेयाले ४० बलमा ४०, कप्तान रोहितले ३० र सुबनमले ३७ तथा केएल राहुलले ३२ रनबाहेक अन्य ब्याटरले उल्लेख्य प्रदर्शन गर्न सकेनन्। अस्ट्रेलियाका लागि किफायती बलिङ गरेका आडम जाम्पाले सर्वाधिक चार विकेट लिए। उनले १० ओभरमा ४५ रन खर्चिएर चार विकेट लिँदा अस्टोन एगरले दुई तथा मार्कस स्टोइनिस र सिन एबोटले एकएक विकेट लिए। पहिलो इनिङमा भारतीय बलिङसामू संघर्षरत अस्ट्रेलियाका लागि मिचेल मार्सले सर्वाधिक ४७ रनको इनिङ खेलेका थिए। ओपनिङमा उत्रिएका मार्सले ट्राभिस हेडसँग ६८ रनको साझेदारी गर्दै ४७ बलमा आठ चोका र एक छक्कासहित ४७ रन बनाए। त्यसबाहेक विकेटरकिपरब्याटर एलेक्स क्यारेले ३८, हेडले ३३ तथा मार्नुस लाबुस्चेनले २८ रनको योगदान गरे। भारतका लागि कुलदीप यादवले १० ओभरमा ५६ रन खर्चिएर एक मेडनसहित तीन विकेट लिए। यस्तै, आठ ओभरमा तीन विकेट लिन हार्दिकले ४४ रन खर्चिए। मोहम्मद सिराज र अक्षर पटेलले दुईदुई विकेट लिए।"
क्रिकेटरद्वय करण र सुवास गृह जिल्लामा सम्मानित,"बागलुङ : क्रिकेटरद्वय करण केसी र सुवास भण्डारी गृह जिल्ला बागलुङमा सम्मानित भएका छन्। राष्ट्रिय क्रिकेट टोलीका सदस्य करण र यू१९ टोलीका सदस्य सुवासलाई बागलुङ नगरपालिकाले बुधबार सम्मानित गरेको हो। नगरपालिकाले नेपाली क्रिकेटलाई विश्वकप छनोटमा पुर्याउन महत्वपूर्ण भूमिका खेल्ने करणलाई १ लाख रुपैयाँ नगद र यू१९ टोलीलाई विश्वकपमा पुर्याउने सुवासलाई ५० हजार रुपैयाँ नगदसहित सम्मानित गरेको छ। खेलाडीलाई सम्मान गर्दै बागलुङ नगरपालिकाका नगरप्रमुख बसन्त कुमार श्रेष्ठले खेलकुदको विकासमा नगरपालिका सधैं लाग्ने बताए। उनले नयाँ खेलाडी उत्पादनमा सहयोग पुर्याउने र पूर्वाधार बनाउन प्रतिबद्ध रहेको बताए। नगरपालिका खेल पूर्वाधार बनाउन प्रतिबद्ध छ,' नगरप्रमुख श्रेष्ठले भने, खेलाडी उत्पादन गर्न र खेलाडीको मनोबल उच्च बनाउनसमेत हामी लाग्नेछौं। त्यस्तै खेलाडी सम्मान कार्यक्रममा बोल्दै गण्डकी प्रदेशकी सांसद दिलमाया पौबीले खेलाडी राष्ट्रका गहना भएकाले उनीहरूको जीवन निर्वाहको लागि राज्यले विशेष ध्यान दिनुपर्ने बताइन्। सम्मानित भएपछि बोल्दै करणले गृह जिल्लामा सम्मानित हुन पाउँदा थप हौसला बढेको बताए। उनले सम्मानले जिम्मेवारी थप बढेको र जिम्मेवारीलाई खेलकुदमा रुपान्तरण गर्ने र आशा र भरोसा तोड्न नदिने बताए। करण बागलुङ नगरपालिका८ सिगानाका हुनभने सुवास काठेखोला गाउँपालिका१ पालाका हुन्। राष्ट्रिय क्रिकेट टोलीका फास्ट बलिङ अलराउण्डर करणले आईसीसी विश्वकप लिग२ का खेलमा कूल ५० विकेट लिँदै सानदार प्रर्दशन गरेका थिए। त्यस्तै यू१९ क्रिकेट टोलीका स्पिनर सुवासले नेपाललाई सन् २०२४ मा श्रीलंकामा हुने विश्वकपमा पुर्याउन सानदार प्रदर्शन गरेका थिए। सुवासले प्रतियोगिताका पाँच खेलमा ४३ ओभर बलिङ गर्दै ११५ रन खर्चेर ७ विकेट लिएका थिए। उनले डेब्यू खेलमा सिंगापुरविरुद्ध १० ओभरमा १ मेडनसहित २९ रन खर्चेर २ विकेट लिएभने ब्याटिङमा ८ बलमा १ चौकासहित १२ रनमा अविजित रहेका थिए। दोस्रो खेलमा कुवेत विरुद्ध विकेट लिएनन्भने तेस्रो खेलमा हङकङविरुद्ध १० ओभरमा ३ मेडनसहित १० रन खर्चेर २ विकेट लिए। सुवासले ६० मध्य ५१ बल डट राखेका थिए। उनले चौथो खेलमा मलेसियाविरुद्ध ९ ओभरमा ३२ रन खर्चेर १ विकेट लिए। त्यस्तै अन्तिम तथा निर्णायक (पाँचौं) खेलमा घरेलु टोली युएईविरुद्ध १० ओभरमा ३९ रन खर्चेर २ विकेट लिएका थिए।"
थ्री नेसन्स कप : नेपालसँग २० ले हार्यो लाओस,"काठमाडौं : प्रधानमन्त्री थ्री नेसन्स कपको उद्घाटन खेलमा नेपालले लाओसलाई २० गोलको नतिजामा पराजित गरेको छ। त्रिपुरेश्वरस्थित दशरथ रंगशालामा भएको खेलको ३०औं मिनेटमा अनन्त तामाङले गोल गर्दै घरेलु टिमलाई अग्रता दिलाएका थिए। नवीन लामाले बायाँतर्फबाट प्रहार गरेको कर्नरमा ६ यार्ड बक्सभित्र उत्कृष्ट रन बनाएका अनन्तले हेडरमार्फत उत्कृष्ट गोल गरेका थिए। अनन्तको गोलसँगै पहिलो हाफमा १० ले अगाडि रहेको नेपालले दोस्रो हाफमा एक गोल थप्यो। एरियल बलमा लाओसका डिफेन्डरबाट बल खोस्दै ५६औं मिनेटमा नवयुग श्रेष्ठले उत्कृष्ट गोल गर्दै नेपालको अग्रता दोब्बर पारेका थिए। नवयुगले करिब ३५ यार्ड टाढाबाट गरेको प्रहारमा अगाडि बढेका लाओसका गोलकिपर सेसाभाथ निरीह बने। भ्रमणकारी टिममाथि हाबी बनेको नेपालले गोलका लागि अन्य अवसर सिर्जना गरे पनि कन्भर्ट गर्न सकेन। आयुष घलानले पाँचौं मिनेटमा बायाँ तर्फबाट गरेको क्रसमा नवयुग श्रेष्ठले हेडरमार्फत् गोल गर्ने सुन्दर मौका गुमाएका थिए। पेनाल्टी एरियाभित्र अन्मार्क्ड रहेका नवयुगले हेडरको कोसिस गरे पनि अपेक्षित कनेक्ट गर्न सकेनन्। सुरुआती २० मिनेटसम्म भ्रमणकारी लाओसमाथि हाबी बने पनि नेपाल स्पष्ट मोका बनाउन संघर्षरत थियो। आयुषले १८औं मिनेटमा बायाँ फ्लान्कमा उत्कृष्ट ड्रिबलिङ गर्दै पेनाल्टी एरियाभित्र रहेका एरिक विष्टलाई पास दिएका थिए। एरिकले मिलाइदिएको पासमा पुजन उपरकोटीले पेनाल्टी एरिया अगाडिबाट गरेको लामो प्रहार क्रसबार माथिबाट बाहिरिएको थियो। लाओसका एटी भिङ्खामले २५औं मिनेटमा पेनाल्टी एरिया अगाडिबाट गरेको प्रहार क्रसबार माथिबाट बाहिरिएको थियो। लाओसका कप्तान सोकाफोन भोङ्चिङ्खामले ३५औं मिनेटमा दायाँ तर्फबाट गरेको उत्कृष्ट क्रस नेपालका डेब्यूट्यान्ट डिफेन्डर सनिश श्रेष्ठले उत्कृष्ट क्लियर गरेका थिए। लाओसका बोनपाचन बोङ्कोङले ६७औं मिनेटमा गरेका प्रहारमा नेपाली गोलकिपर किरण चेम्जोङ बिट भइसकेका थिए। यद्यपि, गोल लाइन अगाडि रहेका अनन्तले त्यो प्रहार रोकेका थिए। मनीष डाँगीले ७१औं मिनेटमा बायाँतर्फबाट उत्कृष्ट रन बनाएर पेनाल्टी एरियामा रहेका नवयुगलाई पास दिएका थिए। नवयुगले सेकेन्ड बारमा अन्मार्क्ड रहेका आयुषलाई पास दिएका थिए। तर, हाफ भलीको कोसिस गरेका आयुषको फितलो प्रहार क्रसबार माथिबाट बाहिरिएको थियो। नेपाली टिमका नवनियुक्त प्रशिक्षक भिन्सेन्जो अल्बर्टो एनेसले आजै टच लाइनमा डेब्यू गरे। आफैँले डेब्यू गरेको खेलमा एनेसले चार खेलाडीलाई राष्ट्रिय टिममा डेब्यू गराए। डिफेन्डर सनिश श्रेष्ठ, मिडफिल्डर मणी लामा, दिपकराज सिंह ठकुरी र अट्याकर सुमित श्रेष्ठले आज डेब्यू गरे। सनिशले पहिलो रोजाईमै स्थान बनाउँदा बाँकी तीन खेलाडीले सब्स्टिच्युटको रूपमा मौका पाए। नेपाल फिफा वरीयताको एक सय ७५औं स्थानमा छ। लाओस नेपालभन्दा १२ स्थान तल एक सय ८७औं स्थानमा छ। नेपालले प्रतियोगिताको अर्को खेलमा शनिबार भुटानविरुद्ध खेल्ने छ। आयोजक नेपालसँगै भुटान र लाओस गरी तीन टिम सहभागी प्रतियोगिताको विजेताले पाँच हजार अमेरिकी डलर नगद पुरस्कार हात पार्नेछ। त्यस्तै उपविजेताले तीन हजार र सर्वोत्कृष्ट खेलाडीले पाँच डलर प्राप्त गर्नेछन्। प्लेयर अफ दी म्याचलाई दुई सय ५० डलर प्रदान गर्ने अखिल नेपाल फुटबल संघ (एन्फा)को तयारी छ।"
अस्ट्रेलिया र भारतको निर्णायक ओडीआई आज,"चेन्नई: अस्ट्रेलियाको भारत भ्रमणअन्तर्गत एकदिवसीय शृंखलाको अन्तिम खेल आज चेन्नईमा हुँदैछ। नेपाली समयअनुसार दिउँसो १ ः १५ बजे एमए चिन्दामबरम रंगशालामा हुने खेलको विजेताले शृंखला आफ्नो पक्षमा पार्नेछ। यसअघि शुक्रबार भएको पहिलो एकदिवसीयमा घरेलु टिम भारत पाँच विकेटले विजयी भएको थियो। यस्तै, आइतबार भिसाकापट्नममा भएको दोस्रो एकदिवसीयमा भारतले १० विकेटको लज्जास्पद हार बेहोरेको थियो। त्यो जितसँगै भारतलाई एकदिवसीइ अन्तर्राष्ट्रियमा दुई पटक १० विकेटले पराजित गर्ने पहिलो टिम अस्ट्रेलिया बनेको थियो। भारत सन् २०२० मा वाङ्खडे स्टेडियममा पनि भारतसँग १० विकेटले हारेका थियो। आजको खेलमा जित निकाल्दै अस्ट्रेलिया शृंखला आफ्नो पक्षमा पार्ने दाउमा हुनेछ। यस्तै, पछिल्लो खेलमा भोगेको पराजय भुलाउन पनि भारत आज जितसहित शृंखला जोगाउन तल्लिन हुनेछ।"
लुम्बिनीमा पिस म्याराथन हुने,"लुम्बिनी : भगवान गौतम बुद्ध जन्मस्थल लुम्बिनीमा पहिलो पटक प्रदेश सरकारको आयोजनामा खुल्ला लुम्बिनी पिस म्याराथन हुने भएको छ। पिस म्याराथन विश्व ओलम्पिक दिवस अप्रिल ६ तारिखमा आयोजना गरिने छ। लुम्बिनी प्रदेश खेलकुद परिषद्ले नेपाल ओलम्पिक कमिटीसँग सहकार्यमा पिस म्याराथनको प्रस्ताव अगाडि बढाएको हो। यसको तयारीका लागि ओलम्पिक कमिटीका साथै लुम्बिनी विकास कोष, लुम्बिनी सांस्कृतिक नगरपालिकालगायतसँग छलफल भएको जनाइएको छ। लुम्बिनी प्रदेश सरकार प्रदेश खेलकुद परिषद्को बुटवलमा सम्पन्न बैठकले लुम्बिनी पिस म्याराथन, मुख्यमन्त्री रनिङ शिल्ड तथा विभिन्न खेलकुद प्रतियोगिताका विजेता खेलाडी एंव प्रशिक्षकलाई प्रोत्साहन र सम्मान कार्यक्रमका आवश्यक काम अगाडि बढाउने निर्णय गरेको परिषदका सदस्य सचिव जयप्रकाश भट्टराईले जानकारी दिए। परिषद् अध्यक्ष एवं सामाजिक विकासमन्त्री चन्द्रशेख गुप्ताको अध्यक्षतामा बसेको बैठकमा प्रदेशको खेलकुदको अवस्था र आगामी दिनमा आयोजना गरिने प्रतियोगिता तथा खेल गतिविधिका विषयमा गम्भीर छलफल भएको थियो। बैठकमा सदस्य सचिव भट्टराईले परिषद्ले हालसम्मको प्रगति जानकारी गराउँदै प्रदेशमा गरिने खेलकुदका गतिविधिलाई व्यवस्थित गर्ने र यसअघि भएका निर्णयलाई कार्यान्वयन गर्ने प्रस्तावका रुपमा राखेका थिए। बैठकले लुम्बिनीमा पहिलो पटक खुल्ला लुम्बिनी पिस म्याराथन आयोजना गर्ने प्रस्तावलाई अनुमोदन गर्दै आयोजना प्रक्रियाका लागि आवश्यक तयारी गर्न सदस्य सचिवलाई जिम्मेवारी दिने निर्णय गरेको छ। मन्त्री गुप्ताले खेलकुदको विकासका लागि दलगत आग्रह पूर्वाग्रह त्याग्दै खेल संस्थालाई काम गर्न आग्रह गरे। उनले युवालाई खेलप्रति आकर्षण बढाउने र उनीहरुलाई प्रोत्साहान गर्ने दायित्व राज्यका अंगहरूको भएको हुँदा एकै पटक ठूलो योजना बनाउनुभन्दा सानोबाट काम सुरु गर्न निर्देशन दिए।"
नेपालको नजर उपाधिमा,"काठमाडौं : प्रधानमन्त्री थ्री नेसन्स कप फुटबल प्रतियोगिता बुधबारदेखि सुरु हुँदैछ। प्रतियोगितामा नेपाल, भुटान र लाओसले प्रतिस्पर्धा गर्नेछन्। प्रतियोगिता अघि मंगलबार आयोजित प्रिम्याच कन्फरेन्समा तीनै राष्ट्रका प्रशिक्षक र कप्तानले उपाधि जित्ने दाबी गरेका छन्। नेपाली राष्ट्रिय फुटबल टोलीका मुख्य प्रशिक्षक भिन्सेन्जो अल्बर्टो एनिसले नयाँ खेलाडी समेटेर टिम घोषणा गरिएको र आफ्नो निर्णय सही सावित हुने विश्वास व्यक्त गरे। उनले प्रतियोगिताका लागि नेपाली टोलीले निकै मेहनत गरेको बताए। प्रतियोगिताका लागि हामीले तीन दिन तयारी गरेका छौं। छोटो समय भए पनि तयारी राम्रो भएको छ, उनले भने, हामीसँग धेरै युवा खेलाडी छन्। उनीहरूले उत्कृष्ट प्रदर्शन गर्ने विश्वास लिएको छु। नेपाली टोलीका कप्तान किरण चेम्जोङले छोटो समयको तयारी भए पनि सबै खेलाडी फिट रहेकाले प्रतियोगितामा उत्कृष्ट प्रदर्शन गर्ने बताए। नेपाली टोलीको नेतृत्व नयाँ प्रशिक्षकले गरेका छन्। हाम्रो तयारी पनि छोटो भयो। त्यसैले चुनौती धेरै छ, किरणले भने, हामी उत्साहित छौं। सबै खेलाडी फिट छन्। उपाधिका लागि खेल्ने छौं। प्रतियोगिताका लागि मुख्य प्रशिक्षक अल्बर्टो एनिसले २३ सदस्यीय टोली घोषणा गरेका छन्। भुटान र लाओसका प्रशिक्षक र कप्तानले पनि उपाधि लक्ष्यका साथ खेल्ने बताएका छन्। प्रतियोगिताका विजेताले पाँच हजार डलर पुरस्कार पाउने भएका छन्। उपविजेताले तीन हजार डलर प्राप्त गर्नेछ। यस्तै प्रत्येक खेलको उत्कृष्ट खेलाडीले दुई सय ५० डलर र प्रतियोगिताकै सर्वोत्कृष्ट खेलाडीले पाँच सय डलर पुरस्कार पाउने छन्। प्रतियोगिताको पुरस्कार रकम राष्ट्रिय खेलकुद परिषद्ले उपलब्ध गराउने भएको छ। सिंगल राउन्ड रोबिनका आधारमा हुने प्रतियोगिताका शीर्ष दुई टोलीले उपाधिका लागि चैत १७ गते खेल्ने छन्। बुधबार नेपालले पहिलो खेलमा लाओसको सामना गर्नेछ। यस्तै चैत १४ गते नेपाल र भुटान भिड्ने छन्। त्यसअघि आगमी शनिबार भुटान र लाओसले प्रतिस्पर्धा गर्ने छन्।"
पहिलो एकदिवसीयमा नेदरल्यान्ड्ससँग हार्यो जिम्बाब्वे,"हरारे : तेजा निदामानुरुको अविजित शतकप्रेरित नेदरल्यान्ड्सले घरेलु टिम जिम्बाब्वेलाई पहिलो एकदिवसीयमा तीन विकेटले पराजित गरेको छ। जिम्बाव्बे भ्रमणमा रहेको नेदरल्यान्ड्सले तीन खेलको एकदिवसीय शृंखलामा १० ले अग्रता बनाएको छ। हरारे स्र्पोट्स क्लबमा टस हारेर ब्याटिङ थालेको जिम्बाब्वेले ४७३ ओभरमा सबै विकेट गुमाएर दुई सय ४९ रनको योगफल तयार गरेको थियो। जवाफी ब्याटिङमा उत्रिएको नेदरल्यान्ड्सले ४९५ ओभरमा सात विकेट गुमाएर दुई सय ५० रनको लक्ष्य पूरा गर्यो। नेदरल्यान्ड्सका लागि सातौं नम्बरमा क्रिजमा उत्रिएका निदामानुरुले ९६ बलमा ९ चौका र तीन छक्कासहित एक सय १० रनको अविजित इनिङ खेले। त्यसअघि कोलिन एकरम्यान ७२ बलमा चार चौकासहित ५० रनको अर्धशतकीय इनिङ खेलेर पेभेलियन फर्केका थिए। यस्तै, शारिज अहमद ३० तथा म्याक्स ओडाउड २० रन जोडेर आउट हुँदा पौल भान मिकेरन २१ रनमा अविपजित रहे। जिम्बाब्वेका लागि वेलिङ्टन मसाकाद्जाले १० ओभरमा ३६ रन खर्चेर सर्वाधिक तीन विकेट लिए। यस्तै, रिचार्ड एनग्राभाले दुई र ब्राड इभान्सले एक विकेट लिएका थिए। पलिहलो इनिङमा ब्याटिङ गरेका जिम्बाब्वका लागि विकेटकिपरब्याटर क्लिभ मडान्डेले ९८ बलमा ६ चौकासहित ७४ रनको अर्धशतकीय इनिङ खेलेका थिए। यस्तै, वेलिङ्टनले ३४, एनग्राभाले ३५ र शिकन्दर राजले २२ बाहेक अन्य ब्याटरले उल्लेख्य प्रदर्शन गर्न सकेनन्। बलिङतर्फ डच टिमका फ्रेड क्लास्सेनले ९३ ओभरमा ४१ रन खर्चेर सर्वाधिक तीन विकेट लिए। यस्तै, भान मिकेरेनले दुई तथा ब्रान्डोन ग्लोभर, भिक्रमजित सिंह र अहमदले एकएक विकेट लिए। शृंखलाको दोस्रो एकदिवसीय अन्तर्राष्ट्रिय भोलि (बिहीबार) हुनेछ।"
लाओसविरुद्ध गोल गरेका अनन्त भन्छन् राष्ट्रिय टिममा अझै सुधार आवश्यक छ,"काठमाडौं : प्रधानमन्त्री थ्री नेसन्स कपको पहिलो खेलमा लाओसविरुद्ध उत्कृष्ट प्रदर्शन गरेर प्लेयर अफ दी म्याच घोषित भएका अनन्त तामाङले राष्ट्रिय टिममा अझै सुधार आवश्यक भएको बताएका छन्। बिहीबारदेखि दशरथ रंगशालामा सुरु भएको प्रतियोगिताको पहिलो खेलमा नेपालले लाओसलाई २० ले पराजित गरेको थियो। नेपालका लागि ३०औं मिनेटमा पहिलो गोल गरेका अनन्तले नतिजा आफ्नो पक्षमा परे पनि सन्तोषजनक प्रदर्शन नभएको सुनाए। आजको प्रदर्शन सन्तोषजनक त थिएन अझै सुधार गर्नुपर्ने छ, तर हामीले तयारी गर्ने पर्याप्त समय पनि पाएनौं। नयाँ खेलाडी पनि धेरै हुनुन्छ, खेलपछि अनन्तले भने, पोसेसनमा लाओसले डोमिनेट गरे पनि नतिजा हाम्रो पक्षमा पार्न सफल भयौं। खेलमा जसरी पनि गोल गर्ने लक्ष्य सुरुदेखि नै भएको र त्यही अनुसार ट्रेनिङमा पनि त्यसका लागि तयारी गरेको सुनाए। लक्ष्य त्यही (सेटपिसमा आफूले गोल गर्ने) थियो, हामीले ट्रेनिङमा त्यसको तयारी पनि गरेका थियौं, उनले भने, खुशी छु, कोचले भने जस्तै गरी गोल भयो। तुलनात्मक रूपमा लाओसले खेलमा नियन्त्रण जमाए पनि कम्प्याक्ट डिफेन्डिङ गरेर नतिजा राख्न सफल हुँदा खुशी लागेको उनले सुनाए। आज पहिलो रोजाईमै परेर राष्ट्रिय टिमको डेब्यू गरेका सनिश श्रेष्ठ क्षमतावान् खेलाडी भएको पनि अनन्तले बताए। (सनिश) ट्यालेन्ट खेलाडी लाग्यो। पहिलेचाहिँ हामीलाई कम्बिनेसनमा गाह्रो परिरहेको थियो, उनले भने, तर, अब टिममा सेट भइसकेको छ। भुटानविरुद्धको खेलमा अझै हामी एक टिम भएर आउने छौं। राष्ट्रिय टिमका धेरै खेलाडी विदेशिँदा कोर्डिनेसनमा समस्या भएको तर नयाँ खेलाडी टिममा सेट भएपछि त्यो समस्या समाधान हुने अनन्तले विश्वास व्यक्त गरे।"
नवयुगको गोलमा नेपालको अग्रता दोब्बर,काठमाडौं : एरियल बलमा लाओसका डिफेन्डरबाट बल खोस्दै ५६औं मिनेटमा नवयुग श्रेष्ठले उत्कृष्ट गोल गर्दै नेपालको अग्रता दोब्बर पारेका छन्। गोलकिपर अगाडि बढेका बेला नवयुगले करिब ३५ यार्ड टाढाबाट गरेको प्रहारमा लाओसका गोलकिपर सेसाभाथ निरीह बने। यसअघि अनन्त तामाङले ३०औं मिनेटमा गोल गर्दै नेपाललाई अग्रता दिलाएका थिए। प्रधानमन्त्री थ्री नेसन्स कपअन्तर्गत उद्घाटन खेलमा नवीन लामाले बायाँतर्फबाट प्रहार गरेको कर्नरमा ६ यार्ड बक्सभित्र उत्कृष्ट रन बनाएका अनन्तले उत्कृष्ट गोल गरे। त्यसअघि पाँचौं मिनेटमा आयुष घलानले बायाँ तर्फबाट गरेको क्रसमा नवयुग श्रेष्ठले हेडरमार्फत् गोल गर्ने सुन्दर मौका गुमाएका थिए। पेनाल्टी एरियाभित्र अन्मार्ज्ड रहेका नवयुगले हेडरको कोसिस गरे पनि अपेक्षित कनेक्ट गर्न सकेनन्। सुरुआती २० मिनेटसम्म भ्रमणकारी लाओसमाथि हाबी बने पनि नेपाल स्पष्ट मोका बनाउन संघर्षरत थियो। आयुषले १८औं मिनेटमा बायाँ फ्लान्कमा उत्कृष्ट ड्रिबलिङ गर्दै पेनाल्टी एरियाभित्र रहेका एरिक विष्टलाई पास दिएका थिए। एरिकले मिलाइदिएको पासमा पुजन उपरकोटीले पेनाल्टी एरिया अगाडिबाट गरेको लामो प्रहार क्रसबार माथिबाट बाहिरिएको थियो।
अनन्तको गोलमा नेपाललाई अग्रता,काठमाडौं : अनन्त तामाङले ३०औं मिनेटमा गरेको गोलसँगै प्रधानमन्त्री थ्री नेसन्स कपको उद्घाटनका खेलको पहिलो हाफमा नेपालले लाओसविरुद्ध १० को अग्रता लिएको छ। दशरथ रंगशालामा जारी खेलको ३०औं मिनेमा नवीन लामाले बायाँतर्फबाट प्रहार गरेको कर्नरमा ६ यार्ड बक्सभित्र उत्कृष्ट रन बनाएका अनन्तले उत्कृष्ट गोल गरे। त्यसअघि पाँचौं मिनेटमा आयुष घलानले बायाँ तर्फबाट गरेको क्रसमा नवयुग श्रेष्ठले हेडरमार्फत् गोल गर्ने सुन्दर मौका गुमाएका थिए। पेनाल्टी एरियाभित्र अन्मार्ज्ड रहेका नवयुगले हेडरको कोसिस गरे पनि अपेक्षित कनेक्ट गर्न सकेनन्। सुरुआती २० मिनेटसम्म भ्रमणकारी लाओसमाथि हाबी बने पनि नेपाल स्पष्ट मोका बनाउन संघर्षरत थियो। आयुषले १८औं मिनेटमा बायाँ फ्लान्कमा उत्कृष्ट ड्रिबलिङ गर्दै पेनाल्टी एरियाभित्र रहेका एरिक विष्टलाई पास दिएका थिए। एरिकले मिलाइदिएको पासमा पुजन उपरकोटीले पेनाल्टी एरिया अगाडिबाट गरेको लामो प्रहार क्रसबार माथिबाट बाहिरिएको थियो। लाओसका एटी भिखामले २५औं मिनेटमा पेनाल्टी एरिया अगाडिबाट गरेको प्रहार क्रसबार माथिबाट बाहिरिएको थियो। लाओसका कप्तान सोकाफोन भोचिङ्खामले ३५औं मिनेटमा दायाँ तर्फबाट गरेको उत्कृष्ट क्रस नेपालका डेब्यूट्यान्ट डिफेन्डर सनिश श्रेष्ठले उत्कृष्ट क्लियर गरेका थिए। नेपाल फिफा वरीयताको एक सय ७५औं स्थानमा छ। लाओस नेपालभन्दा १२ स्थान तल एक सय ८७औं स्थानमा छ।
सम्पन्न हुन लागेको पुल अलपत्र छाडेर ठेकेदार बेपत्ता,"जोमसोम : नेपालचीनबीचको सीमाक्षेत्र कोरलानाका र उपल्लो मुस्ताङ जोड्ने राष्ट्रिय गौरवको कागबेनी पक्की पुल अन्तिम चरण रहँदा निर्माण कम्पनीका प्रतिनिधि ठेकेदार विगत ३ वर्षदेखि बेपत्ता भएका छन्। मुक्तिनाथबाट बग्ने वारागुङ मुक्ति क्षेत्र४ कागबेनी खोलामा निर्माणधिन पक्की ठेक्का सम्झौता भएको करिव ७ वर्ष बितिसक्दा अझै सम्पन्न हुन सकेको छैन। यो पुलको काम जोमसोमकोरला राष्ट्रिय राजमार्गको आयोजना सुरु भएको एक वर्षअघि ठेक्का सम्झौता गरिएको थियो। पुलको ठेक्का २०७३ साल असार ३० गते डिभिजन सडक कार्यालय बाग्लुङले २ करोड ८८ लाख ५१ हजारमा लगाएको हो। यसको ठीक एक वर्षपछि जोमसोमकोरला सडक स्तरोन्नतिकार्य सुरु गरिएको थियो। आयोजना सुरु भएपछि डिभिजन सडक कार्यालय यो पुल गौरवको सडकलाई हस्तान्तरण गरेको थियो। कागबेनी खोलामा निर्माणधिन पक्की पुल जम्मा २५ मिटर लम्बाई र रेलिङ र फुटपाथसहित ११ मिटर चौडा गर्ने गरी गाल्वा एण्ड रफिना जेभीले ठेक्का सम्झौता गरेको हो। पुलको उत्तरदक्षिण दुईवटा र्याफ फान्डेसन ढलान र एक स्पान रहेको छ। यी सबै काम पुरा गरी निर्माण कम्पनीले पुल माथि आरसीसी स्लाब ढलान समेत गरिसकेको छ। तर,विगत ३ वर्षदेखि अन्तिम चरणमा रहेको पुलको काम छाडेर गल्फा एण्ड रफिनाका प्रतिनिधि ठेकेदार रविन जोशी सम्पर्क विहीनजस्तै छन्। पुलको सुरुवाती ठेक्का सम्झौता १८ महिना तोकिएको भएपनि पुलको म्याद पटकपटक थप हुँदै आईरहेको थियो। कागबेनी पुलको भौतिक प्रगती ९० प्रतिशत रहेको पुलको दुबैतर्फ २०औ२० मिटरको एप्रोज रोड विस्तार र रेलिङ हाल्ने लगायतको काम बाँकी रहेको आयोजना प्रमुख जगत प्रजापतीले जानकारी दिए । उनले आयोजनाको तर्फबाट निर्माण कम्पनीका प्रतिनिधिलाई पटकऔपटक काममा फर्किन ध्यानआर्कषण गरा एपनि काममा नफर्किएको बताए। एक महिना अघि आयोजनाको तर्फबाट म र वारागुङ गापाका अध्यक्ष रिङझिङ नाम्गेलले काठमान्डौंमा भेटेका थियौं, आयोजना प्रमुख प्रजापतीले भने, काम गर्ने गर्ने भन्ने आश्वासन दिएको थियो,तर उ अझै काम गर्ने उपयुक्त समय भएपनि काममा फर्किएको छैन। उनले भेटमा गाल्वाका प्रतिनिधि ठेकेदार रविन जोशीले स्थानीय स्तरमा आफ्नो व्यक्तिगत समस्या परेकाले काम गर्न नसकेको बताएको आयोजना प्रमुख प्रजापतीले उल्लेख गरे। सरकारले सार्वजनिक खरिद नियमावली ऐन बाह्रौ शंसोधन बमोजिम यही असार मशान्तसम्म निर्माणाधीन काम सम्पन्न गर्न समयसीमा तोकेको छ ।यद्यपी मुस्ताङमा धमाधम विकास निर्माणको कामले तिब्रता पाउँदा कागबेनी पुल अधकल्चो अवस्थामा रहेको स्थानीयको भनाइ छ। कागबेनी पुल निर्माण कम्पनीका प्रतिनिधि ठेकेदार रविन जोशीसंग पुलको बिषयमा जानकारी लिने टेलिफोन सम्पर्क गर्ने प्रयास गरेपनि टेलिफोन सम्पर्क हुन सकेन। चालु वर्षको पुस महिनामा भौतिक पूर्वाधार विकास मन्त्रालय अन्तर्गत सडक विभागले आयोजनाअन्तर्गत ढिलासुस्ती भईरहेका ७ वटा निर्माण कम्पनीलाई काममा फर्किन ७ दिने अल्टिमेटम दिएको थियो। तर,विभागले दिएको अल्टिमेटमको समेत बेवास्ता गर्दै निर्माण कम्पनीका प्रतिनिधि जोशी काममा फर्किएका छैनन्। राष्ट्रिय गौरवको निर्माणधिन कागबेनी पक्की पुल सम्पन्न नहुँदा उपल्लो मुस्ताङ जाने सवारी साधन बर्खायाममा आउजाउमा निकै समस्या हुने गर्छ। पुल निर्माण सम्पन्न भएमा यो पुल हुँदै उपल्लो मुस्ताङ जान बाह्रै महिना सहज हुने लोमान्थाङका स्थानीय टसी आङ्ग्या गुरुङले बताए।"
बूढीगण्डकीको बजेट रकमान्तर,"काठमाडौं : सरकारले १ हजार २ सय मेगावाटको बूढीगण्डकी जलविद्युत् आयोजनाका लागि यो वर्ष ७ अर्ब ९३ करोड रुपैयाँ बजेट छुट्ट्यायो। तर, उक्त रकम खर्च हुन नसक्ने भन्दै अर्थ मन्त्रालयले फागुनमा अर्कै दुई आयोजनातिर १ अर्ब ४० करोड रुपैयाँ पठाएको छ। जसमध्ये १ अर्ब सुनकोसी मरिन डाइभर्सन बहुउद्देश्यीय आयोजनाको सुरुङ र ४० करोड रुपैयाँ नारायणी नदीमा बाँध बनाउन छुट्ट्याइएको हो। भरतपुर महानगरपालिकाकी मेयर रेणु दाहालले अघिल्लो कार्यकालमै साढे पाँच किलोमिटर बाँध बनाएर नगरलाई जोगाउन काम थालेकी थिइन्। मन्त्रालयले सोही कामका लागि बूढीगण्डकीको पैसा रकमान्तर गर्ने सहमति दिएको हो। भरतपुरका वडा नम्बर २६ र २७ मा ४ अर्ब ७२ करोड रुपैयाँ लागतमा उक्त संरचना बन्ने जनाइएको छ। मेयर दाहाल प्रधानमन्त्री पुष्पकमल दाहाल प्रचण्ड पुत्री हुन्। बूढीगण्डकीको विस्तृत परियोजना प्रतिवेदन २०७२ सालमा बनाइएको थियो। साढे ४ खर्ब रुपैयाँ लागतमा आठ वर्ष अवधिमा निर्माण सक्ने उक्त प्रतिवेदनमा उल्लेख थियो। यसबीच उक्त आयोजना बनाउने भनेर पेट्रोलियम पदार्थबाट १ खर्ब १० अर्ब रुपैयाँ पूर्वाधार करसमेत उठाइयो। अर्कोतर्फ कम्पनी मोडलमा निर्माण गर्ने तय गरिएकामा १ करोड रुपैयाँ निकासा नहुँदा कम्पनी सञ्चालन हुन सकेको छैन। बहुउद्देश्यीय प्रकृतिको आयोजनामा मुआब्जा वितरणबाहेक काम भएको छैन। तर, बजेट रकमान्तरले सरकारको प्राथमिकता आयोजना निर्माणभन्दा अन्यत्रै रहेको देखाउँछ। बूढीगण्डकीबाहेक भौतिक पूर्वाधार तथा यातायात मन्त्रालयअन्तर्गत दुई उपशीर्षकको बजेट सरकारले अन्यत्र पठाएको छ। अर्थ मन्त्रालयका अनुसार उत्तरदक्षिण राजमार्ग (कर्णाली, कालीगण्डकी र कोसी)लाई छुट्ट्याइएको मध्ये १० करोड रुपैयाँ मदन भण्डारी राजमार्गलाई पठाइएको छ। प्रदेश राजधानी जोड्ने राजमार्ग स्तरोन्नति कार्यक्रमको १५ करोड रुपैयाँ सूर्यविनायकधुलिखेल र कोटेश्वरबानेश्वरत्रिपुरेश्वर सडकमा रकमान्तर गरिएको हो। माघसम्म २२ अर्ब ७४ करोड ९० लाख रकमान्तर गरिएकामा फागुनमा १ अर्ब ६५ करोड रुपैयाँ थपिएको हो। यी १ करोड रुपैयाँभन्दा ठूला रकमान्तर हुन्। मन्त्रालयका अनुसार यस्तो रकमान्तर भदौमा ३० करोड, कात्तिकमा १० करोड, पुसमा २ करोड ५० लाख र माघमा ३२ करोड ४० लाख रुपैयाँबराबर भएको छ। यस्तै ट्रेजरी बिलको साँवा भुक्तानी व्यवस्थापन गर्न २२ अर्ब रुपैयाँ रकमान्तर गरिएको छ। अर्थ विविधबाट थप साढे ३७ करोड निकासा अर्थ मन्त्रालयले फागुनमा अर्थ विविधबाट २५ प्रयोजनका लागि ३७ करोड ४९ लाख रुपैयाँ थप निकासा दिएको छ। आन्तरिक राजस्व विभागलाई सबैभन्दा बढी २० करोड रुपैयाँ निकासा दिएको जनाइएको छ। उक्त रकमले चुरोटको अन्तःशुल्क स्टिकर छापिनेछ। यस्तै, बुटवल महानगरको अधुरा आयोजनाको सिर्जित दायित्व भुक्तानी गर्न ३ करोड २८ लाख ६२ हजार सशर्त अनुदान, राष्ट्रिय अनुसन्धान विभागलाई प्रशासनिक भवन बनाउन २ करोड २५ लाख, लोकसेवा आयोगका कार्यालयलाई २ करोड ११ लाख, आयोगको प्रशासनिक खर्चसमेतलाई २ करोड १९ लाख रुपैयाँ निकासा दिइएको छ। यसअघि अर्थ विविधबाट साउनमा २५ हजार, भदौमा २ अर्ब २५ करोड २४ लाख ६९ हजार, असोजमा ८८ करोड ३५ लाख ८९ हजार, कात्तिकमा १७ अर्ब ३० करोड ७ लाख ५५ हजार, मंसिरमा ४२ करोड २१ लाख ८८ हजार, पुसमा २९ करोड २९ लाख ९५ हजार र माघमा ५ करोड ४५ लाख रुपैयाँ निकासा दिइएको थियो। बहुवर्षीय आयोजनालाई पौने ८ अर्ब बजेट सहमति सरकारले फागुनमा बहुवर्षीय ठेक्का रहेका आयोजनालाई ७ अर्ब ७९ करोड रुपैयाँ बजेट सहमति दिएको छ। वार्षिक बजेटमा दुई शीर्षकमा विनियोजित १५ अर्ब ४ करोडमा पौने ८ अर्ब रुपैयाँ सहमति दिइएको हो। मन्त्रालयले कृषि तथा पशुपन्छी विकास मन्त्रालयलाई रासायनिक मल खरिद गर्न थप ७ अर्ब ७५ करोड र आन्तरिक राजस्व विभागलाई अन्तःशुल्क स्टिकर छाप्न ४ करोड २ लाख रुपैयाँ थप बजेट दिएको हो। यसअघि बहुवर्षीय ठेक्काअन्तर्गत साउनमा १६ अर्ब ४० करोड १२ लाख, भदौमा ९५ करोड ४८ लाख, असोजमा १० अर्ब ४६ करोड ४९ लाख, कात्तिकमा १३ अर्ब ३० करोड, मंसिरमा ४ अर्ब ५ करोड ८८ लाख, पुसमा ६ अर्ब ६० करोड ९ लाख र माघमा १५ अर्ब २३ करोड गरी कुल ६३ अर्ब १ करोड ६ लाख रुपैयाँ थप सहमति दिइएको थियो।"
"सेयर बजारमा दोहोरो अंकको गिरावट, नेप्से परिसूचक १९३३ विन्दुमा पुग्यो","काठमाडौं : सेयर बजारमा दोहोरो अंकले गिरावट आएको छ। नेप्से परिसूचक १५७६ अंकले घटेर १९३३२९ विन्दुमा पुगेको छ। सेन्सेटिभ इण्डेक्स २३० अंकले घटेर ३६३९१ विन्दुमा अडिएको छ। यसदिन २६६ कम्पनीको ३७ लाख ७७ हजार ४०० कित्ता सेयर १ अर्ब ३३ करोड ३७ लाख १९ हजार ९२९ रुपैयाँमा खरिदबिक्री भयो। ३० हजार ४८५ पटक कारोबार भयो। दोहोरो अंकले ओरालो लागेको सेयर बजारमा १ मात्रै कम्पनीको मूल्य सकारात्मक सर्किट ब्रेक लागेको छ। माया खोला हाइड्रो पावरको सेयर मूल्य ९९८ प्रतिशतले बढेको हो। यस्तै सपोर्ट माइक्रो फाइनान्स वित्तीय संस्थाको सेयर मूल्य ६११ प्रतिशतले बढ्यो। बोटलर्स नेपाल (राई)को सेयर मूल्य ७६२ प्रतिशतले घट्यो। कारोबार रकमका आधारमा यसदिन नेपाल लाइफ इन्स्योरेन्स शीर्षस्थानमा रह्यो। सो कम्पनीको ९ करोड १९ लाख मूल्य बराबरको सेयर कारोबार भयो। एनआईसी एसिया बैंकको ८ करोड २४ लाख र हिमालयन डिस्टीलरीको ४ करोड बढिको सेयर कारोबार भयो। कारोबारमा आएका १३ वटै उपसमूहको सूचक नकारात्मक देखिएका छन्। डेभलपमेन्ट बैंक,फाइनान्स,होटल्स एन्ड टुरिजम, हाइड्रोपावर,लाइफ इन्स्योरेन्स,मनु एन्ड प्रो र नन लाइफ इन्स्योरेन्सको सेयर १ प्रतिशत बढिले घट्यो।"
बजेटका लागि सुझाव माग,"काठमाडौं : सरकार आगामी आर्थिक वर्षको बजेट निर्माणमा तातेको छ। बजेट वक्तव्यसँगै आउने आर्थिक ऐनमा समावेश हुने राजस्व नीति सुधार तथा र करका दर हेरफेर गर्न विभिन्न उपसमिति बनाएर छलफल अघि बढाएको अर्थ मन्त्रालयले सर्वसाधारण तथा सरोकारवालासँग सुझाव पनि मागेको छ। अर्थ मन्त्रालयले एक सूचना जारी गर्दै आगामी आर्थिक वर्ष २०८०८१ को आर्थिक ऐनमा समावेश गरिनुपर्ने राजस्व नीतिबारे सरोकारवाला क्षेत्रसँग चैत २० गतेभित्र सुझाव पेस गर्न भनेको हो। आगामी आवको आर्थिक ऐन तर्जुमा गर्दा अवलम्बन गर्नुपर्ने राजस्व नीतिका साथै भन्सार महसुल, मूल्य अभिवृद्धि कर, आयकर, अन्तःशुल्क, गैरकर, एवं राजस्व चुहावट नियन्त्रणलगायत समग्र राजस्व प्रशासनको सुधारका सम्बन्धमा सुझाव उपलब्ध गराइदिन हुन निजी क्षेत्र, सरकारी निकाय, एवं सरोकार राख्ने सबैमा अनुरोध छ, मन्त्रालयअन्तर्गत राजस्व परामर्श समितिले सूचनामार्फत भनेको छ। समितिले प्रतिवेदन तयार पार्न विभिन्न नौ उपसमिति गठन गरेर छलफल अघि बढाइएको छ। अर्थ मन्त्रालयले चाँडै नै बजेटमा सुझाव माग्ने तयारी गरेको छ। मन्त्रालयले वार्षिक कार्यक्रममा समेट्नुपर्ने विषय समेट्न सुझाव माग्नेछ।"
"सुनको मूल्य तोलामा दुई हजारले घट्यो, कतिमा हुँदैछ कारोबार ?",काठमाडौं : सुनको मूल्य आज तोलामा दुई हजार रुपैयाँले घटेको छ। अघिल्लो कारोबार दिन मंगलबार ५ सय रुपैयाँले बढेर प्रतितोला १ लाख ९ हजार ८०० रुपैयाँमा कारोबार भएको थियो। नेपाल सुन चाँदी व्यवसायी महासंघका अनुसार आज सुन तोलामा दुई हजारले घटेर तोलाको १ लाख ७ हजार ८ सयमा झरेको छ। तेजावी सुन तोलाको १ लाख ७ हजार ३०० रुपैयाँ कायम भएको छ। सुनको मूल्य घटेसँगै चाँदी पनि घटेको छ। आज चाँदीको मूल्य ५ रुपैयाँले घटेर तोलाको १ हजार ३३५ रुपैयाँ कायम भएको महासंघले जनाएको छ।
"दुई उद्योगमाथि मुद्दा दायर, ९७३ व्यावसायिक फर्मलाई कारबाही","बागमती : गुणस्तर तथा नापतौल कार्यालय वीरगञ्जले चालु आर्थिक वर्षमा चितवन जिल्लामा सञ्चालनमा रहेका दुई उद्योगमाथि मुद्दा दायर गरेको जनाएको छ। नापतौल यन्त्रजाँचसम्बन्धी अनुमतिपत्र नलिई आफूखुसी नापतौल यन्त्रको प्रयोग गरेको पाइएपछि उक्त मुद्दा दायर गरिएको जनाइएको छ। कार्यालयका अनुसार चितवनमा रहेको खजुरी बिस्कुटको नेपाल प्रालि तथा याक विव्रिग कम्पनीमाथि सम्बन्धित जिल्लामा सो मुद्दा दायर गरिएको कार्यालय प्रमुख मनिषकुमार दासले जानकारी दिए। कार्यालयले चालु आवको साउनदेखि फागुनसम्म नापतौल यन्त्रको नवीकरण नगराउने र अटेर गर्ने नौ सय ७३ व्यावसायिक तथा औद्योगिक प्रतिष्ठानमाथि कारबाही गरी जरिवानासमेत गरेको छ। सो अवधिमा कार्यालयले तीन सय ९१ व्यावसायिक तथा औद्योगिक प्रतिष्ठानलाई नापतौलसम्बन्धी नयाँ इजाजतपत्र समेत प्रदान गर्नुका साथै आठ सय १४ व्यावसायिक तथा औद्योगिक प्रतिष्ठानलाई नापतौल यन्त्रको नवीकरण गरी कूल दुई हजार एक सय ३२ व्यावसायिक तथा औद्योगिक प्रतिष्ठानलाई नापतौल यन्त्रसम्बन्धी इजाजतपत्र प्रदान गरेको सो कार्यालयबाट उपलब्ध विवरणमा जनाइएको छ। नापतौलसम्बन्धी उपरोक्त कारोबारबाट विगत आठ महिनामा कार्यालयले रु ८० लाख २१ हजार आठ सय ५५ राजस्वसमेत संकलन गरेको छ। रौतहट, बारा, पर्सा, मकवानपुर र चितवन गरी पाँच जिल्ला कार्यक्षेत्र रहेको कार्यालयले आज हेटौंडामा औद्योगिक तथा व्यावसायिक प्रतिष्ठानको अनुगमनको क्रममा प्रमुख दासले सो जानकारी दिए। चालू आवको साउन महिनादेखि फागुन महिनासम्मको उपलब्ध सो विवरणमा उक्त कार्यालयले २४ पटक एकल अनुगमन तथा २२ पटक संयुक्त अनुगमनसमेत गरेको प्रमुख दासले बताए। त्यस्तै कार्यालयले उक्त अवधिमा आफ्नो कार्यक्षेत्रमा रहेको पम्पको छ सय चार नोजलको जाँच तथा तीन सय छ वटा ट्यांकरको भेहिकल जाँचसमेत गरेको बताइएको छ। कार्यालयले प्रत्येक शुक्रबारका दिन उद्योगको उत्पादन र नापतौल यन्त्रसम्बन्धी मोहबन्द प्याकेज तालिमसमेत दिँदै आएको प्रमुख दासले जानकारी दिए। नापतौल विभागले तोकेको मापदण्डविपरीत आफूखुसी उत्पादन नगर्नसमेत सचेत गराउँदै आएको छ। त्यस्तो गरेको पाइएमा रु पाँच हजारदेखि रु १० हजारसम्म जरिवाना हुने प्रावधान रहेको सो कार्यालयले जनाएको छ।"
प्री ओपन सेसन : नेप्से परिसूचक ३ अंकले बढ्यो,काठमाडौं : प्री ओपन सेसनमा नेप्से परिसूचक ३१२ अंकले बढेर १९५२१८ विन्दुमा पुगेको छ। सेन्सेटिभ इण्डेक्स ०६० अंकले बढेर ३६६८२ विन्दुमा पुगेको छ। यो सेसनमा १८ कम्पनीको १ हजार ९६१ कित्ता सेयर ७ लाख ४६ हजार ८४३ रुपैयाँमा खरिदबिक्री भएको छ। यो समयमा ३२ पटक कारोबार भयो। कारोबारमा आएका १६ कम्पनीमध्ये १२ को मूल्य बढ्यो भने ३ को घट्यो। बाँकी १ को स्थिर रह्यो।
"सानिमा मिडिल तमोर हाइड्रोपावरको आईपीओ बाँडफाँड, भाग्यमानी ८ जनाले पाए ११ कित्ता सेयर",काठमाडौं : सानिमा मिडिल तमोर हाइड्रोपावरको आईपीओ बाँडफाँट भएको छ। कम्पनीको सेयर निष्काशन तथा बिक्री प्रबन्ध सानिमा क्यापिटलको कार्यालय नक्सालमा बुधबार आईपीओ बाँडफाँट भएको हो। कम्पनीले फागुन २६ गतेदेखि ३० गतेसम्म प्रतिकित्ता १०० अंकित मूल्यका ४२ लाख ४८ हजार ९३८ कित्ता सेयर निष्काशन गरेको थियो। सेयरका लागि १३ लाख ५६ हजार ३४१ जनाले आवेदन दिएका थिए। जसमध्ये १३ ला ४८ हजार ३४२ आवेदन स्वीकृत भएको हाइड्रोपावरले जनाएको छ। मागभन्दा बढि आवेदन परेकाले धितोपत्र निष्काशन तथा बाँडफाँट निर्देशिका अनुसार कम्पनीको आइपीओ बाँडफाँट गरिएको हो। ४ लाख २४ हजार ८९३ जनाले १० कित्ताका दरले शेयर प्राप्त गरेका छन्। तीमध्ये भाग्यमानी ८ जनाले थप १ कित्ता अर्थात् कूल ११ कित्ताका दरले सेयर प्राप्त गरेका हुन्।
वैदेशिक क्षेत्रका श्रमिक आजदेखि सामाजिक सुरक्षामा समेटिँदै,"काठमाडौं : वैदेशिक रोजगारीमा रहेका तथा विदेशमा स्वरोजगारमा रहेका श्रमिक आजदेखि सामाजिक सुरक्षा योजनामा समेटिँदै छन्। सामाजिक सुरक्षा कोषले आज प्रधानमन्त्री पुष्पकमल दाहाल प्रचण्डको उपस्थितिमा एक कार्यक्रमको आयोजना गरी वैदेशिक रोजगारीमा रहेका श्रमिकलाई योजनामा सूचीकृत गर्ने कार्य प्रारम्भ गर्दैछ। वैदेशिक रोजगारीमा रहेका श्रमिकलाई समेत कोषमा आबद्ध गर्दै योगदानमा आधारित सामाजिक सुरक्षाको दायरा विस्तार गर्ने क्रममा उक्त कार्य शुभारम्भ गर्न लागिएको सामाजिक सुरक्षा कोष कोषका प्रवक्ता विवेक पन्थीले जानकारी दिए। उक्त योजना सुरु भएसँगै वैदेशिक रोजगारीमा रहेका लाखौँ नेपाली श्रमिक लाभान्वित हुने अनुमान गरिएको छ। वैदेशिक रोजगारी र विदेशमा स्वरोजगारमा रहेका श्रमिकलाई सामाजिक सुरक्षाको छातामुनि ल्याउन कोषले यसअघि नै अनौपचारिक, स्वरोजगार र वैदेशिक रोजगारमा रहेका श्रमिकलाई सामाजिक सुरक्षा कोषमा सूचीकृत गर्नेसम्बन्धी कार्यविधि स्वीकृत गरिसकेको छ। उक्त कार्यविधिले अनौपचारिक, स्वरोजगार र वैदेशिक रोजगारमा रहेका लाखौँ श्रमिकलाई योगदानमा आधारित सामाजिक सुरक्षा योजनामा सहभागी गराउने बाटो खोलेको थियो। ट्रेड युनियन संघ संगठनले लामो समयदेखि अनौपचारिक र स्वरोजगारमा रहेका श्रमिकलाई सामाजिक सुरक्षाको दायरमा ल्याउन माग गर्दै आएका थिए। नेपालको औपचारिक क्षेत्रका श्रमिकले तीन वर्षदेखि सामाजिक सुरक्षा योजनाबाट लाभ लिन थाले पनि वैदेशिक रोजगारी र विदेशमा स्वरोजगारमा रहेका श्रमिक त्यसबाट बञ्चित हुँदै आएका थिए। गैरआवासीय नेपाली संघ (एनआरएनए)ले पनि वैदेशिक रोजगारीमा रहेका श्रमिकलाई सामाजिक सुरक्षामा आबद्ध गराउन पैरवी गर्दै आएको थियो। नयाँ श्रम स्वीकृति लिनेलाई आजदेखि कोषमा सूचीकृत हुने व्यवस्था अनिवार्य गरिएको छ। हाल दैनिक करिब दुई हजार जनाले श्रम स्वीकृति लिने गरेका छन्। श्रम स्वीकृति लिनेले कोषमा एक महिनाको योगदान रकम जम्मा गर्नुपर्ने छ। वैदेशिक रोजगारीमा जाने श्रमिकले छ महिनाको योगदान रकम जम्मा गर्दा १० प्रतिशत छुट पाउने प्रवक्ता पन्थीले बताए। विदेशमा रहेका श्रमिकले कोषको वेभसाइटबाट सूचीकरण गरी योगदान रकम जम्मा गर्न सक्नेछन्। स्वीकृत कार्यविधिबमोजिम वैदेशिक रोजगारीमा रहेका वा विदेशमा स्वरोजगार रहेका श्रमिकले कम्तीमा आधारभूत पारिश्रमिकको २१ दशमलव ३३ प्रतिशत रकम अर्थात् न्यूनतम दुई हजार मासिकरूपमा र अधिकतम त्यसको तीन गुणासम्म कोषमा योगदान गरी सुविधामा सहभागी हुन सक्नेछन्। प्रवक्ता पन्थीका अनुसार कोषमा हालसम्म औपचारिक क्षेत्रका तीन लाख ९९ हजार पाँच सय ६६ श्रमिक आबद्ध भइसकेका छन्। कोषमा ३० अर्ब ८७ करोड रुपैयाँ योगदान रकम संकलन भएको छ। कोषले योगदानकर्तालाई तीन अर्ब ८१ करोड दाबी भुक्तानी गरेको छ। विसं २०७५ मङ्सिर ११ गतेदेखि योगदानमा आधारित सामाजिक सुरक्षा योजना कार्यान्वयनमा आएको थियो।"
तनहुँको सराङघाट सबस्टेसन सञ्चालनमा,"काठमाडौं : तनहुँको बन्दीपुर गाउँपालिका६ मा निर्माण भएको ३३११ केभीको सराङघाट सबस्टेसन सञ्चालनमा आएको छ। नेपाल विद्युत् प्राधिकरणका कार्यकारी निर्देशक कुलमान घिसिङ र एसियाली विकास बैंक (एडीबी) नेपाल आवासीय नियोगका प्रमुख आर्नो कुस्वाले संयुक्त रूपमा सबस्टेसनको उद्घाटन गरे। आँबुखैरेनी गाउँपालिकास्थित मार्कीचोक सबस्टेसनदेखि बन्दीपुर गाउँपालिकाको डुम्रेसम्मको ३३ केभी प्रसारण लाइनलाई ट्यापिङ गरिएको छ। प्रसारण लाइनलाई बन्दीपुर गाउँपालिका५ याम्पाफाँटमा ट्यापिङ गरी सराङघाट सबस्टेसनसम्म पु्र्याउने १९ किलोमिटर लामो ३३ केभीलाइन पनि निर्माण पूरा भएको छ। यसमध्ये १ हजार १ सय ३० मिटर प्रसारण लाइनलाई भूमिगत गरिएको छ। आयोजनाको सामाजिक विकास कार्यक्रमअन्तर्गत आयोजना प्रभावित तनहुँ जिल्लामा विद्युतीकरण गर्न र विद्युत् आपूर्तिलाई पर्याप्त, भरपर्दो तथा गुणस्तरीय बनाउन सबस्टेसन र प्रसारण लाइन निर्माण गरिएको हो। आयोजनाअन्तर्गतकै तनहुँको शुक्लागण्डकी नगरपालिका५ स्थित खैरेनीटार सबस्टेसनबाट घिरिङसम्म १९ किलोमिटर ३३ केभी प्रसारण लाइन र ३३११ केभीको घिरिङ सबस्टेसन यसअघि नै निर्माण सम्पन्न भई सञ्चालित छन्। सराङघाट सबस्टेसनमा ६८ एमभीए क्षमताको पावर ट्रान्सफर्मर राखिएको छ। विद्युत् आपूर्तिका लागि सबस्टेसनबाट ११ केभीका ३ फिडर लाइन निकालिएको छ। एउटा फिडर जगेडामा राखिएको हो। सबस्टेसनमार्फत तनहुँको आँबुखैरेनी, बन्दीपुर र देवघाट गाउँपालिकामा विद्युत् आपूर्ति भइरहेको छ। यसबाट त्यस क्षेत्रका उपभोक्ताले भरपर्दो र गुणस्तरीय विद्युत् आपूर्ति पाएका छन्। दुईवटा सबस्टेसन निर्माण तथा तनहुँको विद्युतीकरणका लागि इस्ट इन्डिया उद्योगवाइवा इन्फ्राटेक जेभीसँग २०७५ को मंसिरमा ठेक्का सम्झौता भएको थियो। करिब ८० लाख अमेरिकी डलर अनुमानित लागत रहेको आयोजना नेपाल सरकार तथा विद्युत् प्राधिकरणको लगानी र एसियाली विकास बैंकको सहुलियतपूर्ण ऋणमा कार्यान्वयनमा ल्याइएको हो। आयोजनाबाट २ सय २० किलोमिटर फिडर लाइन र ३ सय ५० किलोमिटर वितरण लाइन निर्माण गरिएको छ।"

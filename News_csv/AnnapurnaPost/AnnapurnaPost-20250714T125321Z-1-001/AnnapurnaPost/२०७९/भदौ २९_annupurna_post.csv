शीर्षक,विवरण
विकासमा वार्मिङ वार्निङ !,"पृथ्वीले प्रत्येक मानिसलाई उसको आवश्यकता पूरा गर्न सन्तुष्ट हुने गरी पर्याप्त चिज उपलब्ध गराउँछ तर मानिस। महात्मा गान्धीको यो भनाइ बुझ्नेलाई श्रीखण्ड छ। मानिस बारेमा धेरै भन्न पर्दैन। प्रकृति संरक्षणमा उसको योगदान के, कति र कसरी छ ? के लिन्छ के दिन्छ ? नदिएर (वा कम दिएर) लिइराखेकै कारण आज जलवायु परिवर्तनको यो अवस्था भोग्न थालेको छ मानिसले। यो त चलचित्रको कास्टिङ जस्तो मात्र हो, यसको क्लाइमेक्स हेर्न र भोग्न बाँकी छ। विश्व वातावरण दिवस २०२२ को नाराले भन्छ, हामीले पृथ्वीको निरन्तर अचाक्ली दोहन गर्यौं। अति भयो, अब स्याहार गरौं। भविष्य बुझ्न यही नारा काफी छ। ग्लोबल वार्मिङले पृथ्वीभर आफ्नो पावर देखाउन थालेको छ। जलवायु परिवर्तनले विश्वका सबै देशमा प्रभाव पार्न थालेको छ। विकासशील तथा विकासोन्मुख देशहरू ठूलो जोखिममा छन्। जलवायु परिवर्तनको असर देशको सीमाले छेक्न नसक्ने भएकाले नेपालसामु पनि चुनौती थपिँदैछ। नेपालको उष्णता विश्वव्यापी औसतभन्दा माथि रहेको तथ्यांकहरूले पुष्टि गरिसकेका छन्। ग्लोबल क्लाइमेट रिस्क इन्डेक्स२०२०ले जलवायु जोखिमका दृष्टिले नेपाललाई विश्वकै नवौं देश रहेको देखाएको छ। सन् १९९९ देखि २०१८ सम्मको १९ वर्षको जलवायु परिवर्तनको अध्ययन, अनुसन्धान गरी दुई वर्षअघि सार्वजनिक गरिएको उक्त प्रतिवेदनले टपटेनमा क्रमशः पुएर्टो रिको, म्यानमार, हाइटी, फिलिपिन्स, पाकिस्तान, भियतनाम, बंगलादेश, थाइल्यान्ड, नेपाल र डोमिनिका देखाएको हो। यस अवधिमा नेपालले २२६ मिलियन अमेरिकी डलरबराबर नोक्सानी व्यहोरिसकेको छ भने १ सय ८० वटा घटना भोगिसकेको छ। विज्ञान, प्रविधि र वातावरण मन्त्रालयको १२ वर्षअघिकै तथ्यांकले पनि नेपालमा झन्डै १९ लाख मानिस जलवायु परिवर्तनको उच्च जोखिममा रहेको देखाएको थियो। पृथ्वी झन्डै आठ अर्ब मानिसको साझा घर हो। जहाँ ८७ लाख प्रजातिका अर्बौं जीवजन्तु बसोबास गर्छन्। यदि दुई सयको हाराहारीमा रहेका विश्वका देशका यी मानिसले पृथ्वीको दोहन मात्र गरिरहे भने यो साझा घर आफैंलाई घातक बन्ने निश्चित छ। जुन काम मानवीय क्रियाकलाप र तिनले सिर्जना गर्ने प्राकृतिक अस्थिरताका कारण उत्पन्न हुन्छ। मौसम परिवर्तनले जनसंख्या वृद्धि हुनेदेखि लाखौंलाई गरिबीमा धकेल्ने प्रतिवेदनले देखाएका छन्। दु्रत सहरीकरणको प्रभाव अधिकांश देशमा देखिएको छ। ग्लोबल रिसोर्सेस इन्स्टिच्युट २०२० का अनुसार विश्वको कुल हरितगृह ग्याँस उत्सर्जनमा १० वटा देशले झन्डै दुई तिहाइ हिस्सा ओगटेको पाइन्छ। यीमध्ये उच्चतम उत्सर्जन गर्ने तीन देश छन्। यिनको हिस्सा सबैभन्दा कम उत्सर्जन गर्ने एक सय देशको भन्दा १६ गुणा बढी छ। जलवायु परिवर्तनसम्बन्धी अन्तरसरकारी मञ्च (आईपीसीसी) ले २०२१ मा प्रकाशित गरेको प्रतिवेदनमा हरितगृह ग्याँस उत्सर्जनका कारण विश्वव्यापी तापक्रममा ११ डिग्री सेल्सियसले वृद्धि भएको छ भने आगामी २० वर्षमा १५ डिग्री सेल्सियसभन्दा बढीले तापमान वृद्धि हुने अनुमान गरिएको छ। नेपालको सिमाना जोडिएका दुई छिमेकी देश चीन र भारत विकासका दृष्टिले विश्वकै शीर्ष देशमा गणना हुन्छन्। पछिल्लो तथ्यांक हेर्ने हो भने चीन र भारत विश्वमै अत्यधिक हरितगृह ग्याँस उत्सर्जन गर्ने क्रमशः पहिलो र तेस्रो देश हुन्। जनसंख्या बढी भएका देशमा पनि चीन एक नम्बरमा पर्छ भने भारत दोस्रोमा। नेपाल विश्वकै नवौं जलवायु जोखिम भएको देश भनिनुको पछाडि एउटा कारण यो पनि हुन सक्छ। नेपालका हिमाल पग्लिनुमा दुवै देशको कार्बन उत्सर्जन कारण हुन सक्छ। खासगरी भौतिक विकास र प्राकृतिक वातावरणबीच सन्तुलन मिल्नु पर्दछ। वातावरण सन्तुलन नमिल्दा तापमान वृद्धि भएको छ र हँुदै जाने लक्षण देखिँदै छ। यसबाट जनजीवन अस्तव्यस्त बनाउनेदेखि अनेक प्राकृतिक विपत्तिसमेत निम्तिने गरेको छ। सही ढंगले विकास गरिएन भने विकास र वातावरणबीचको सम्बन्ध असन्तुलित हुन गई विकासले विनाश निम्त्याउँछ भन्ने कुरा सत्य सावित हँुदै जान्छ। नेपालको विकास हेर्ने हो भने वातावरणीय प्रभावको अध्ययनबिनै, कमै योजनामा मात्र अध्ययन गरेर वा अध्ययन गरेर पनि सोअनुसार काम नगर्ने शैलीमा भौतिक विकास हुने गरेको छर्लंग देखिन्छ। यही गलत अभ्यासले पनि नेपालीले जलवायुजन्य जोखिम व्यहोर्नु परिरहेको छ। एक अध्ययनअनुसार नदीजन्य बाढीका कारण सन् २०३० सम्ममा प्रभावित हुनेको संख्या दोब्बर हुनेछ भने सोको असर तेब्बर हुनेछ। संघीयता कार्यान्वयनसँगै नेपालमा तीन तहका सरकार क्रियाशील छन्। गाउँका सिंहदरबार मानिने ७ सय ५३ स्थानीय सरकारमा संलग्न कतिपय जनप्रतिनिधिले डोजरे विकासलाई भव्य विकास ठानेका छन्। जसको मार अहिले तत्तत् स्थानका बासिन्दाले खेपिरहेका छन्। यसले वन ध्वस्त मात्र बनाएको छैन, पानीका मूलसमेत नष्ट गरिदिएको छ। बिना इन्जिनियरिङ सर्वेक्षण खनिएका यस्ता सडकले बाढीपहिरोलाई सघाउ पुर्याएको छ। अतिवृष्टि र खण्डवृष्टिले बाढीपहिरोको आवृत्तिलाई झन् तेज बनाएको छ। वर्तमान ढाँचाको विकासले विकासमा दीर्घकालीन असर देखिने निश्चित छ। यसै पनि नेपालमा जलवायु परिवर्तनलाई चुनौतीका रूपमा लिइने गरिएको छ। डोजरे विकास एउटा सन्दर्भ मात्र हो, यदि विकास निर्माणमा सरोकारवाला सबै वातावरणमैत्री हुन सकेनौं भने त्यसको क्षति प्रत्यक्षपरोक्षरूपमा हामी सबैले व्यहोर्नै पर्छ। चुरे क्षेत्रमा भएको वनजंगल विनाश र नदी दोहनले अहिले आसपासमा पानीको ठूलो समस्या निम्तिइसकेको छ। यी सबैले नागरिकको जीविकोपार्जनमा गम्भीर असर देखिन थालेको छ। अन्ततः देशको अर्थतन्त्रमा ठूलो भार पर्नेछ। भौतिक पूर्वाधार विकासलाई अन्धाधुन्ध प्राथमिकतामा राख्दा विश्वले यतिखेर अनेकौं जोखिम मोलिरहनु परेको छ। जलवायु परिवर्तनका कारण देखिएको ग्लोबल वार्मिङकै कारण सन् २०३० सम्मको दिगो विकास लक्ष्य थुप्रै देशका लागि चुनौतीपूर्ण बनेको छ। लाखौं मानिसलाई गरिबीको चपेटामा पुर्याउने खतरा एकातिर छ भने गरिबीलगायत सम्भावित अनेक संकटलाई टार्न गर्नुपर्ने लगानी र प्रयत्नको खाँचो अर्कोतिर छ। सूचनाप्रविधिको यो अत्याधुनिक युगमा नयाँ परिणामहरू हात पारेर अग्रगामी छलाङ मार्नुपर्ने समयमा संसारभरका अधिकांश मानिसले उत्कृष्ट जीवनका अवसरहरू गुमाइरहेका छन्। कतिसम्म भने भविष्यलाई आकार दिन खोज्ने नीतिनिर्मातामा समेत अनिश्चितता बढेको छ। सन् २००० को सहस्राब्दी घोषणामा १ सय ८९ देशले १५ वर्षभित्र आठ सहस्राब्दी विकास लक्ष्य स्थापना गरी गरिबीलाई ५० प्रतिशत घटाउने लक्ष्य राखेका थिए। हालका प्रतिवेदनहरूले जलवायु परिवर्तनका कारण ती लक्ष्य पूरा हुन सकिरहेको छैन र अझै गाह्रो हुने उल्लेख गरेका छन्। जलवायु परिवर्तनकै कारण गरिब देशहरूले त विकास लागत २५ देखि ३० प्रतिशतसम्म थप भार व्यहोर्नुपर्ने अध्ययनले देखाएको छ। धेरैजसो विकासोन्मुख देशले जलवायु परिवर्तनको सामना गर्न नसक्नुको मुख्य कारणमा क्षमताकै कमी देखिन्छ। खासमा विकासले जलवायु परिवर्तनको जोखिम कम गर्छ र अनुकूलन क्षमतामा सुधार गर्छ। दुर्भाग्य, मानवीय क्रियाकलाप प्राकृतिकको सट्टा बढी कृत्रिम भएकाले हुनुपर्नेभन्दा विपरीत भइरहेको छ। जलवायु परिवर्तन नियमित प्राकृतिक प्रक्रिया हो। तर, मुख्य गरेर औद्योगीकरण र यातायात क्षेत्रमा खनिज इन्धनको व्यापक प्रयोगले जोखिम बढाएको छ। वन विनाशसमेतका कारण हरितगृह ग्याँसको अत्यधिक उत्सर्जन हुनुले जलवायु परिवर्तनमा तीव्रता आएको सर्वविदितै छ। सन् २००७ को आईपीसीसीको प्रतिवेदनले स्पष्ट भनेको छ, हरितगृह ग्याँस उत्पादनको प्रमुख कारण नै मानवीय क्रियाकलाप हो। नेपालको जलवायु परिवर्तन नीति, २०६७ अनुसार, वार्षिक वर्षाचक्रमा हेरफेर, लामो समयसम्म खडेरी पर्ने तथा तीव्र वर्षा हुने गरेको छ। हाल दिन र रात दुवै पहिलेभन्दा बढी ताता भइरहेका छन्। १०० मिलिमिटर वा सोभन्दा बढी परिमाणमा मुसलधारे वर्षा हुने दिनको संख्या बढ्दैछ। पानी पर्ने समय र अवधिमा परिवर्तन भइरहेको छ। तीव्र गतिमा हिमगलन हुँदै जानाले हिमनदीहरू पातलिँदै र छोट्टिँदै गएको साथै हिमतालका आकार बढ्दै गएका छन्। कृषि तथा खाद्यान्न, जलस्रोत, वनजंगल तथा जैविक विविधता, स्वास्थ्य, पर्यटन तथा पूर्वाधारमा प्रतिकूल प्रभाव पर्न थालेको छ। र, बाढी, पहिरो तथा डँढेलोमा पनि तीव्रता आएको आदि विषय नीतिले उल्लेख गरेको छ। विकासका मुद्दाहरू क्रसकटिङ हुन्छन्। विकासका हरेक गतिविधिले जलवायु परिवर्तनसँग सम्बन्ध राख्छन्। यी सबै गतिविधिले अन्ततः विकासलाई दखल पुर्याउँछन्। सन् १८८० देखि २०२० सम्मको २ सय ४० वर्षको विश्वको जलवायु परिवर्तनको अवस्था विश्लेषण गर्दा सन् १९४० देखि ग्लोबल वार्मिङ सुरु भएको पाइन्छ। हुन तः जलवायु परिवर्तन बहुआयामिक विषय हो। माथि प्रस्तुत तथ्यांकले बोलिसकेको छ कि १० देशका कारण दुई सयभन्दा बढी देशको जनजीवन कष्टप्रद भइरहेको छ। यस अर्थमा नेपाललाई पनि नखाएको विष धेरै लागेको छ। त्यसैले विज्ञहरूले अन्तर्राष्ट्रिय मञ्चहरूमा वातावरणीय न्यायको कुरा उठाउनुपर्ने र क्षतिपूर्ति माग्नुपर्ने सुझाव दिइरहेका छन्। मानव जातिको साझा सरोकारको विषय भएकाले यो विश्वव्यापी मुद्दा बनेको छ। यद्यपि नेपाललाई प्रत्यक्ष लाभ हुने गरी कुनै देशले केही गर्ने सम्भावना पनि देखिँदैन। त्यसैले क्षतिपूर्ति पाउनुपर्छ भन्ने हो। क्लाइमेट बैंक बनाएर जलवायु परिवर्तनमा लगानी गर्नुपर्छ भनेर विज्ञहरूबाट सुझाव आएको छ। त्यसो त नेपालले विश्वलाई कार्बन बेचेरै पनि जलवायु परिवर्तनको जोखिमसँग जुध्न सक्छ। पृथ्वीमा प्रतिदिन २७ हजार रुख काटिन्छन् भनिन्छ तर त्यसको सट्टा कति रुख रोपिन्छन् ? उल्टै व्यापक मात्रामा जंगल फँडानी भएका खबर प्रेषित हुन्छन्। बितेका १ सय ५० वर्षयता सवारीसाधन, इन्जिन, मेसिन आदिको व्यापक प्रयोगले पनि तापमान वृद्धि गराएको हो। यी विविध कारण भए पनि नेपाललगायत विकासोन्मुख देशहरूमा खासगरी कृषि, पानी व्यवस्थापन, पूर्वाधार, आवास, उद्योग, मनोरञ्जन, पर्यटन, सार्वजनिक उपायोगिता र प्राकृतिक परिस्थितिमा प्रत्यक्ष असर पुगेको छ। विश्वभरका जलवायु विशेषज्ञवैज्ञानिकले पृथ्वी तात्नुमा वन विनाश, सूर्यको तीव्रतामा भिन्नता, औद्योगिक गतिविधि, कृषि गतिविधि र पृथ्वी बढी तात्दा पानीको मात्रामा व्यापक मात्रामा खपत हुने गरेको भनेर तर्क गरेका छन्। त्यसैले अब सात प्रदेशसँगको समन्वयमा ७ सय ५३ स्थानीय सरकारले विशेष योजना बनाएर अघि बढ्नुपर्ने बेला आएको छ। अबको विकल्प भनेकै अनुसन्धान र प्राप्त निष्कर्षलाई व्यवहारमा कार्यान्वयन गर्ने हो। विज्ञहरूले अब विश्वभर तीन काम गर्नुपर्नेछ भनेका छन्, एक्ट नाउ, एक्ट टुगेदर र एक्ट डिफरेन्टली। अर्थात्, तत्कालै ग्लोबल वार्मिङ घटाउने काम थाल्नु पर्छ, जुन काम सबै (विश्व) मिलेर गर्नुपर्छ र यससम्बन्धी कार्य विल्कुल फरक ढंगले गर्नुपर्छ। पंक्तिकार भन्छ, यसका लागि विश्वका सबै आमसञ्चार माध्यमको आवाज एक हुनुपर्छ। समग्र विकासलाई क्षति नपुर्याउन र थप विकास गर्न विश्व एक भएर होस्टेमा हैंसे गर्नुको विकल्प छैन। विकासकै अर्को नमुना हावाबाट बिजुली, सोलार आदिजस्ता नवीकरणीय ऊर्जा प्रवद्र्धन, सहरी योजनाहरूमा कम ऊर्जा खपत हुने अवस्था बनाउनु, भान्छामा दाउरा र ग्याँसको सट्टा बिजुलीका उपकरणको प्रयोग, सवारीसाधन विद्युतीय प्रयोगमा ल्याउनेजस्ता काम गर्नुपर्छ। जलवायु परिवर्तनको संकटबाट बच्ने साथै दिगो विकास लक्ष्य र आर्थिक समृद्धि हासिल गर्ने हो भने अबका दिनमा जलवायु परिवर्तनलाई अवसरका रूपमा लिन सक्नुपर्छ। विकासका मुद्दाहरू क्रसकटिङ हुन्छन्। विकासका हरेक गतिविधिले जलवायु परिवर्तनसँग सम्बन्ध राख्छन्। यी सबैले गतिविधिले विकास र विकास व्यवस्थापनलाई दखल पुर्याउँछन्।"
मौलिकताको कसीमा अंकलेखन,"भाषा विज्ञान हो, भाषाले जोड्नेसम्बन्ध र यसको सांस्कृतिक महत्त्व झन् प्रगाढ छ। भाषाको भौतिकवादी विकास र विस्तारले त झन् त्यसलाई सदैव जीवन्त बनाइराख्छ। कुनै पनि भाषा कति समृद्ध छ भन्ने कुरा त्यो भाषाको विविध आयामले प्रष्ट पार्छ। भाषालाई समृद्ध बनाउन यस विषयमा निरन्तर अध्ययन, अनुसन्धान हुनुपर्ने र विगतका कमजोरीलाई सच्याउँदै अघि बढ्नुपर्ने रहेछ। पछिल्लो समयमा कुकुर कामीको नामबाट नागरिकता जारी गरिएको विषयले नेपाली समाज तरंगित भयो। कुकुर कामीलाई कविराम कामी बनाएर त्यो भाषिक त्रुटिलाई सच्याउने काम प्रशासनले गर्यो, जुन आफैंमा स्वागतयोग्य पहल हो। कतिपय शाब्दिक अर्थले होच्याउने, कसैको मानमर्दन गर्ने विषय पनि उठेका छन्। नेपाली बृहत् शब्दकोशमा समाविष्ट कतिपय शब्दका अर्थलाई समयसापेक्ष परिवर्तन गरेर भाषालाई समृद्ध बनाउनुपर्छ भन्ने आवाज पनि उत्तिकै उठेका छन्। ग्लोबलाइजेसनको यो समयमा कुनै पनि भाषाबाट प्रभावित भएर आयातित शब्दको रूपमा एक आपसमा एकअर्को भाषा जोडिनु नौलो कुरा होइन। तर, आफ्नै सरल र मौलिक शब्द उत्पत्ति गर्दै प्रयोग गर्न जानियो भने आयातित शब्द वा भाषामा निर्भर हुनु पर्दैन। भाषालाई समृद्ध बनाउन सरल हिसाबमा आफ्नै भाषाभित्रका शब्दका खोजी गर्नुपर्छ। नेपाली भाषाका विज्ञहरूले यसमा काम गर्न जरुरी छ। नेपालमा गणितको इतिहासको कुरा गर्दा भारतीय उपमहाद्वीपको गणित इतिहासलाई जोडेर हेर्नुपर्ने हन्छ। पूर्वीय दर्शनमा जैन, हिन्दूलगायतका धर्मको गणितिय आविष्कारमा महत्त्वपूर्ण योगदान छ। ईशापूर्व ५०० तिर नै भारतमा अंकगणित, बिजगणित र रेखागणितको सुरुआत भएको मानिन्छ। विद्वान् दार्शनिक ब्रह्मदेवले शून्य अर्थात् ० को आविष्कार गरेको पश्चिमा समाजले पनि स्वीकार गरेको तथ्य छ। वैदिककाल (ईशापूर्व १०००) मा वेदको संख्या गणना गर्दा अंक प्रणाली र दशमलव प्रणालीको विकास भएको महत्त्वपूर्ण घटना हो। भारतमा यज्ञ वेदी बनाउँदा नाप निकाल्ने अभ्यासबाट अंकको उत्पत्ति भएको पनि विश्वास गरिन्छ। यही पद्धति आज विश्वमा प्रचलित छ। प्रारम्भमा यही प्रणाली (१।।।९) लाई अरबहरूले हिन्दी (हिंदसा) नामकरण गरे भने पश्चिमा देशले ण्, ज्ञ, द्द, घ, द्ध, छ, ट, ठ, ड, ढ लाई हिन्दू अरबिक अंक भन्न थाले। पश्चिमी सभ्यतामा इजिप्ट र ग्रिकबाट गणितको सुरुआत भएको मानिन्छ। ग्रिक नागरिक आर्किमिडिजलाई गणितका पिता भन्ने गरिन्छ। आधुनिक गणितका जन्मदाता चै फ्रेन्च अध्येता रेन डेस्कार्ट्स (सन् १५९६१६५०) लाई मानिन्छ। त्यसो त अठारौं शताब्दीका स्विस दार्शनिक लियनर्ड युलरलाई अंकको उच्चारण र लेखनको सन्दर्भमा गणितको राजा पनि भन्ने गरिन्छ। पाइथोगोरसले विकास गरेको थियोरममा भारतीय उपमहाद्वीप र पश्चिमी देशहरूमा विकास हुँदै गरेको गणितको झल्को पाइन्छ। अथवा यसो भनौं आधुनिक गणितको विकासमा पूर्वी र पश्चिमी दुवै सभ्यतामा अनेकौं दार्शनिक तथा विद्वान्हरूको विशिष्ट योगदान छ। नेपालमा गणितको उत्पत्ति भएको नपाइएता पनि अंकगणितको विकास र उच्चारणमा धेरै खोज, अध्ययन र अनुसन्धान भएको पाइन्छ। पुराना कृतिहरूमध्ये गोपालदत्त पाण्डेको व्यक्तचन्द्रिका १९४० यता सयौं गणित साहित्यसँग सम्बन्धित अध्ययन र कृतिहरू प्रकाशित भएको भेटिन्छ। यद्यपि नेपाली अंकगणितको लेखन देवनागरी तथा उच्चारणमा भारतीय प्रभाव हावी देखिन्छ। देवनागरीलाई नै नेपाली भाषाले अनुसरण गरेपछि अंकगणितको लेखन र उच्चारणमा हिन्दीभाषाले हाबी हुने मौका पायो। जुन नेपाली भाषाको कमजोर पक्ष बन्यो। गणितमा नेपालीको आफ्नै मौलिकता विकास हुन सकेन। जसकारण हाम्रो उच्चारण तथा लेखन एकदमै भद्दा, बेअर्थपूर्ण र अवैज्ञानिक बन्न पुग्यो। जस्तै, अंक बीसलाई अंग्रेजीमा ट्वान्टी उच्चारण गरिन्छ। त्यसपछि क्रमशः ट्वान्टी वान, ट्वान्टी टु भनियो। ट्वान्टीमा क्रमशः वान, टु, थ्री गर्दै नाइनसम्म जोडियो। यसले पहिलोपटक सिक्ने मान्छेलाई पनि सहज रूपमा बुझ्न सहयोग गर्यो। त्यस्तै नब्बेलाई नाइन्टी भनियो, त्यसपछि नाइन्टी वन, नाइन्टी टु भनेर सजिलो बनाइयो। यता हामीले बीसपछि मौलिकता ल्याएर एकबीस नभनेर एक्काइस भन्दियौं, एक बीस दुई बीस तीन बीस भनिएको भए, हाम्रा सिकारुले शब्दको अर्थ बुझेर सिक्ने मौका पाउने थिए। अब विद्वानहरू कसैले भनौं, एक्काइसको खास अर्थ के हुन्छ ? सिधा रूपमा भन्दा यो भाषिक हस्तक्षेप भएको विषय हो, हिन्दीमा एक्किस भनिएकोलाई हामीलाई एक्काइस भन्दियौं। यसरी नै, बाइस, तेइस, सत्ताइस, अठ्ठाइस सबैमा हामी भारतीय प्रभावलाई स्विकार्दै आइरहेका छौं। यी कुनै पनि शब्दले मौलिक अर्थ बोक्दैनन्। यस्तै नब्बे अर्थात् नाइन्टीलाई हेरौं, नाइन्टी वान, नाइन्टी टु नाइन्टीनाइनजस्ता शब्दहरू प्रयोगमा छन्। त्यसकारण, लेखन र उच्चारणमा सहज, सरल र अर्थपूर्ण लाग्छन्। यी शब्दहरू वैज्ञानिक पनि लाग्छन्। नेपालीकरण गरिएका एकानब्बे, बयानब्बे, त्रियानब्बे, चौरानब्बेको सट्टा एकनब्बे, दुईनब्बे, तीननब्बे, चारनब्बे भनिएको भए सायद साना नानीबाबुले आफ्ना अंकहरूमा अपनत्व अनुभूत गर्न पाउने थिए। सँगै तिनको शाब्दिक अर्थसमेत मिल्थ्यो, वैज्ञानिक पनि लाग्ने थिए। तिनको बीचमा अर्को एउटा अक्षर थपिदिएर भद्दा पारिएको छ। नेपाली भाषाको उत्पत्ति संस्कृतबाट भएको मान्ने हो भने पनि अंकको शब्द लेखन र उच्चारणमा संस्कृत र अंग्रेजीमा करिब समानता छ। जुन संस्कृतसँगको समानता नेपालीमा छैन। जस्तै, बीस अंकलाई संस्कृतमा विंशति र त्यसपछि क्रमशः एकविंशति, द्वाविंशति, त्रयोविंशति हुँदै नब्बेलाई नवति, एकनवति, द्विनवति त्रिनवति, नवनवति गरेर उच्चारण गरिन्छ। कठिन मानिने संस्कृत भाषाको अंकगणितीय प्रणाली पनि बुझ्न, सम्झिन सरल सहज अर्थपूर्ण वैज्ञानिक छ। हुन त नेपाली भाषामा पनि केही सीमित शब्दहरूले लय नसमातेका होइनन्। ती सीमितै भए पनि शब्दहरू वैज्ञानिक र अर्थपूर्ण छन्, जस्तै चौबीस, छब्बीस, एकतीस, चौतीस, पैंतीस, छत्तीस, साततीस, आठतीस एकचालीस सातचालीस, आठचालीस, एकसाठी, सातसाठी, आठसाठी, एकअसी, त्रिअसी, सातअसी, आठअसी आदि। प्रस्तुत अंकहरूको शब्दोच्चारणमा केही फरक जस्तो भए पनि सारमा सही अर्थ बोकेका छन्। अरू अधिकांश शब्दहरू बेअर्थी र जटिल लाग्छन्। झट्ट यो कुराभन्दा यिनै शब्द र उच्चारणमा अभ्यस्त भइसकेका हामीलाई अनौठो लाग्न सक्छ। अंकगणितका हाम्रा शब्दमा भने प्रष्ट रूपमा भन्न सकिन्छ, आफ्नोपन छैन, यी बेअर्थी र अवैज्ञानिक पनि छन्। जस्तै, एक्काइस, सन्ताउन्न, सतहत्तर आदि। हिन्दीमा ग्यारह बारह तेरह, चैदह, पन्द्रह, सोलह भनियो हामीले एघार बाह्र, तेह्र, चौध, पन्ध्र, सोह्र भन्दियौं। उनीहरूले इक्याउन, तिरपन भने हामीले एकाउन्न, त्रिपन्न भन्यौं। त्यसैले हामी अब यो भद्दा प्रभावबाट मुक्त हुन जरुरी छ। यो लेखनको उद्देश्य अब भए पनि अंकगणितमा रहेको पुरानो पद्धतिलाई बदल्ने, यसलाई अर्थपूर्ण, वैज्ञानिक बनाउने, सिक्न र सम्झिन सजिलो, सरल बनाउने विषयमा छलफल बहस गर्न ढिलो नगरौं भन्ने हो। भारतीय प्रभावबाट माथि उठेर आफ्नै भरपर्दो सरल सहज अर्थपूर्ण वैज्ञानिक अंक लेखन र उच्चारण प्रणालीको विकास गरौं। त्यसका लागि अब यसरी परिमार्जन संशोधन गर्ने हो कि ? एघार, बाह्र, तेह्र, चौधजस्ता अनर्थक शब्दको सट्टा एकदस, द्विदश, त्रिदश, चौदश अनि एक्काइस, बाइस, तेइसजस्ता शब्दको सट्टा एकबीस द्विबीस त्रिबीस चौबीस गर्न सकिन्छ। एकदेखि दससम्म र बीस, तीस, चालीस, पचास, साठी, सत्तरी, असी, नब्बे, सयलाई कायम राखेर बाँकी अन्य अंक लेखन तथा उच्चारणमा पनि मौलिकताको प्रयोग गर्न सकिन्छ। यसो गर्दा प्रारम्भिक तहदैखि नै विद्यार्थीलाई सिक्न, सम्झन तथा गणित विषयप्रतिको रुचि बढाउनसमेत मद्दत गर्छ। हामीले प्रयोग गर्ने शब्दहरू अर्थपूर्ण र वैज्ञानिक पनि हुन्छन्। विभिन्न भाषा र प्रचलनलाई हेर्दा कतै एक दस त कतै दस एक प्रयोग भएको पाइन्छ। अंग्रेजीमा ट्वान्टीवान नाइन्टीवान भनेर दस एक प्रयोग गरिएको छ। संस्कृतमा एकविसन्ति नवविसन्ति भनेर एक दसको प्रयोग गर्ने गरिएको छ। नेपालीमा एकतीस, एकचालीस, एकसाठी, एकअसीजस्ता शब्द प्रयोगको थालनी पनि भइसकेकाले एक दसकै मोडेलमा जानु उपयुक्त र व्यावहारिक हुन्छ। सम्पूर्णमा यसलाई निम्नअनुसार परिमार्जन र प्रयोग गर्न सकिन्छ। यसो गर्दा चौबीस, चौतीस, पैंतीसजस्ता केही अंक यथावत् प्रयोग हुनेछन्। जस्तै शून्य एक द्वि त्रि चौ पै छ सात आठ नौ दस। एकदस, द्विदस, त्रिदस, चौदस, पैदस, छदस, सातदस, आठदस, नौदस बीस। एकबीस नौबीस तीस। एकतीस द्वितीस त्रितीस चौतीस पैतीस छत्तीस साततीस आठतीस नौतीस चालीस। एकचालीस द्विचालिस त्रिचालीस। एकसाठी, द्विसाठी त्रिसाठी चौसाठी। एकसत्तरी नौसत्तरी असी। एकअसी छअसी हुँदै नब्बे। एकनब्बे नौनब्बे सय। अन्त्यमा गणितका विषयविज्ञ तथा अध्येताहरू, प्राध्यापक वर्ग, शिक्षाविद्, प्रज्ञाप्रतिष्ठान र सम्बन्धित सबैलाई यस विषयमा बहस छलफल गरी निष्कर्षमा पुग्न हार्दिक अपिल गर्दछु।"
अल्झिएको समृद्धि,"नेपाली जनता बदलिँदो परिस्थितिमा सरकारबाट अति धेरै अपेक्षा राख्छन्। झन् बलियो सरकारप्रति अति नै अपेक्षा। विगतमा सरकारले समृद्धिको आश्वासन एवं नारा दिएको थियो तर आन्तरिक अहम् र असमझदारीबीच पुनः जनताको लक्ष्य गन्तव्यविहीन भयो। विकासप्रति सरकार र नेतृत्वले दिने प्रतिबद्धता तर हालसम्मको अवस्था विचार गर्दा न समृद्धिको मार्ग चित्रण भएको छ न विकासका लक्ष्य रेखांकन यस्तो अवस्थामा जनता निराश हुनु स्वाभाविक हो। सरकार अलमल्ल, रनभुल्ल हुनु पनि स्वाभाविकै हो किनकि सरकारसँग कसरी समृद्धि प्राप्त गर्ने भन्ने दृष्टि छैन। लक्ष्य पनि निर्धारित छैन किनकि समृद्धिको लिखित वा सार्वजनिक दस्तावेज न देख्न पाइन्छ न कतै पढ्न पाइन्छ। समृद्धिको सपना देखेको नेपाली जनता र सरकारले अल्झिएको अर्थनीति र यसप्रति भ्रमित जनतालाई बुझ्न बुझाउन नसकेको भान हुन्छ। वास्तवमा समृद्धिको सारथिको को ? जनता कि सरकार ? जनता के चाहन्छन् बुझ्न जरुरी हुन्छ। सबैले चाहेको समृद्धि वास्तवमा महत्त्वाकांक्षी छ भन्नेमा हामी भ्रमित नभए हुन्छ। न हामीले बुझेजस्तो समृद्धि हुनेवाला छ। न यसखालको विकास हुनेवाला छ। न चाहेजस्तो आर्थिक सम्पन्ता आउनेछ। वास्तवमा हाम्रो आकांक्षा इच्छा परिर्वतनीय हुन्छ। यो स्वाभाविक हो। यो नै विकासको मूलमन्त्र हो। समय अनुकूल परिवर्तन र यस परिवर्तनको अधिकतम स्वीकारोक्ति प्रथम सर्त हुनुपर्छ। जसबाट हाम्रो समाज सम्पन्न हुँदै समुन्नति जसलाई सायद समग्र रूपमा समृद्ध राष्ट्र भन्न सुहाउने छ। समृद्धिको यस्तो सारथि सरकार हो कि सरकारप्रति अपेक्षित भ्रमित हामी जनता ? सरकार त एक माध्यममात्र हो। जसले जनता र देशको बाह्य र भित्री आर्थिक कारोबार र लक्ष्यमा पुग्न सन्तुलन बनाउन सहयोगी भूमिका खेल्ने काम गर्छ। त्यसैले विकासका लागि दूरदृष्टिको चुनाव जनताको दोस्रो सर्त हो। यसको अर्थ सरकार हो। त्यसैले हाम्रो विकास हामीले चाहेको आर्थिक सम्पन्नता आउनेवाला छैन भन्ने होइन। नेपाली जनता सचेत भई सरकारको नियमन र नियमित चुनावमा गम्भीर हुन जरुरी छ। हालसम्म हामीले समयसापेक्ष परिर्वतन सम्भव गर्न सकेका छौं। नेपाली जनताले अग्रगामी निर्णय गर्न सफल छ। हाम्रो प्राप्त उपलब्धि संस्थागत तब हुनेछ जब नेपाली समाज अर्थनीतिप्रतिको भ्रम हटाउन स्वयं जागरुक हुनेछन् जो विकासका लागि तेस्रो सर्त हो। अर्थनीति तथा विकासको लक्ष्य निर्धारण नगरी आफूले महसुस गरेको सम्पन्नता र उपलब्धि सीमांकान तथा रेखांकन कसरी गर्ने ? त्यसैले सचेत र जागृत हुन जरुरी छ। लक्ष्यको रेखांकन गर्नाले विकास क्रमिक तथा निरन्तर हुने भएकाले पिँढी दर पिँढी समृद्धिको बलियो आधार निर्माण हुँदै जानेछ। त्यसैले समृद्धिको चालक जनता हो न कि हामी नेपाली समाज। जो सरकारमा निर्भर हुन्छौं। स्वयं सारथि सवार गाडीमा चालक आत्मनिर्भर अनि तन्दुरुस्त हुन जरुरी छ। हाम्रो बाटा ठीक गर्न सहजता, सूचना तथा सहयोगी भूमिका खेल्न मात्र सरकार चुनाव गरेका हौं भनी हेक्का राख्नुपर्छ। न कि समृद्धिको चालक पनि स्वयं र हकदार पनि स्वयं हुने भएकाले सरकारप्रति पूर्ण निर्भरता त्याग्ने र अल्झिएको अर्थनीति बुझ्नु विकासको चौथो सर्त हो। सरकार समयसापेक्ष निर्णय तथा सूचना दिने हुनुपर्छ। सरकार जनताको पक्षबाट अर्थात् देशको पक्षबाट विकास र समृद्धिप्रति समर्पित हुन आन्तरिक तथा बाह्य परिस्थितिको सन्तुलन राख्न सक्ने सक्षम, सबल हुन जरुरी छ। जनता र देशको तर्फबाट जुझारु, कर्मठ, दूरदृष्टान्त भएको निर्वाचित चतुर व्यापारी हुनुपर्छ। त्यसैले देश विकास र समृद्धिका लागि अहम् भूमिका खेल्नुपर्छ। यसको अर्थ जनता पूर्णरूपले सरकारमा निर्भर भए देशले कहिले समयसापेक्ष फड्को नमार्ने र विकास पनि सरल, सहज र लक्ष्य निर्देशित नभई बाउँडिने हुनेछ। अर्थात् युग २१औं शताब्दी भए पनि नेपाल नेपाली समाज १९औं शताब्दीतिरै अलमल रहनेछौं। यदि लक्ष्य सिंगापुर, कतार, दुबई, दक्षिण कोरिया, जापान, चीन आदि जस्तो राख्ने हो भने ६ महिनामा ६ वर्षको विकासक्रम चयन गर्न साहस भएको व्यक्ति हुनुपर्छ। जो कार्यगतिप्रति निरन्तर संकल्पित रहनु पर्छ। यदि यसो भयो भने ३ देखि ५ वर्षभित्र आर्थिक सम्पन्नताका मूल आधारहरू तय गर्न विकासका स्तम्भहरू गाडिने छन्। अन्यथा हालको कार्यदिशा गति, आत्मविश्वास एवं जाँगरले अर्थ व्यवस्थाको चालक १० वर्षपछि जो कोही पनि हुन सक्नेछ। हाम्रोसमेत भन्न लज्जास्पद हुनेछ। किनकि २१औं शताब्दीको युग अर्थनीतिको युग हो। अबको युद्धमा विजय बुद्धि विकास र सबल अर्थतन्त्र एवं सक्षम नेतृत्वमा निर्भर हुने कुरामा दुईमत नभए हुन्छ। त्यसैले नेपाली समाज स्वयं विकासका स्तम्भहरू निर्माण गर्न अल्झिएको अर्थनीति बुझी सरकारप्रति अति अपेक्षित नभई सुव्यवस्था र सन्तुलन गर्न मात्र हो सरकार हो भनी हामीले सोचेजस्तो भनेजस्तो समृद्धिको दिशा र तथा लक्ष्य निर्धारण गर्न सजिलो हुने थियो। सारांशमा भन्नुपर्दा, कसरी अल्झिएको हुन्छ अर्थनीति ? आज एउटाको गोजीको पैसा भोलि अर्को गोजी र अन्य कसैको गोजीको पैसा हुने भनेको खाली (रित्तो) हो। जजसको भए पनि कुनै पनि गोजीमा घटिरहन्छ। कुनै पनि अर्थतन्त्रको मुख्य आधार त्यस देशको समग्र माग र आपूर्तिमा निर्भर हुन्छ। जबकि हामीसँग भएको स्रोत जहिले पनि सकिने र अभाव भइरहने बाध्यता हुन्छ। त्यसकारण हामीसँग भएको सबै साधन र स्रोतको अधिकतम प्रयोग र त्यसबाट प्राप्त हुने परिणाम अधिकतम् उपलब्धिको सन्तुलन रहनु जरुरी हुन्छ। अर्थात् त्यस्तो उपलब्धि आपूर्ति र समग्र माग सन्तुलन रहनु आवश्यक छ। यसको घटबढले अर्थतन्त्रमा अस्थिरता आउँछ। मूल्यमा परिवर्तनका कारण महँगो र सस्तोपनको अवस्था आउँछ। समाजको आय र खर्चमा घटबढले उतारचढावको अवस्था आउँछ। यसर्थ बेरोजगारीदेखि आयात र निर्यातसम्म असर गर्छ। हुन त कुल माग रकुल आपूर्ति अपेक्षित हुन्छ र यो चक्रमा चल्नुपर्छ। यसले आफ्नो दायरा आफंै तय गर्न सक्ने हुनुपर्छ। यसका लागि सरकारसँग दुई विकल्प हुने गर्छ। कि त माग बढाउने रणनीति कि त आपूर्ति गर्ने रणनीति। जब दुवै रणनीति सरकारका लागि चुनौती हुन्छ भने विकास र समृद्धि कसरी आउँछ ? वा बढ्दो बजारको माग रणनीति झनै कठोर हुने गर्छ। त्यसैले अधिकतम मागको अवस्था र अधिकतम आपूर्तिको अवस्थामा कस्तो असर हुने रहेछ भन्ने बुझ्न जरुरी हुन्छ। सरकारले समग्र माग र आपूर्तिको सन्तुलन राख्न कि त माग बढाउने नीति कि त आपूर्ति गर्ने नीति लिनुको विकल्प हुँदैन। कसरी अल्झिएको छ त माग र आपूर्तिको नीति ? यसलाई हेरौं। माग नीति अवलम्बन गर्दा व्यक्ति वा संस्थाको खर्च बढ्छ। जसले आय बढ्छ तर सरकारले पनि खर्च गर्नुपर्ने हुन्छ। आय, उत्पादन तथा निर्यातबाट प्राप्त आय बढाउनु पर्ने हुन्छ। जसका लागि करमा छुट वा करको दरमा कमी ल्याउनु अर्थात् बढी खर्च गर्ने नीति अवलम्बन गर्नुपर्ने हुन्छ। सुरक्षा एवं सुविधा योजनाहरू ल्याउनु पर्ने हुन्छ। साथै ब्याजदरमा कमी अर्थात् माग बढाउने नीति ल्याउनुपर्ने हुन्छ। यस्तै, आपूर्ति नीति अवलम्बन गर्नुपर्छ। जसमा व्यक्ति वा संस्थाको लागत बढ्छ किनकि उत्पादन बढाउनु छ। त्यसका लागि सरकारले प्रोत्साहन योजना ल्याउँछ। उत्पादन बढाउन तालिम तथा खर्च योजना आदि दिनुपर्ने हुन्छ। त्यसैले माग र आपूर्ति सन्तुलन नीति लिइन्छ। अर्थात् देशमा सन्तुलनको लक्ष्य अधिकतम साधन र स्रोतको उपयोग, अधिकतम उत्पादन र आयवृद्धि हुन्छ। समग्र अर्थतन्त्रको स्रोत र साधनको पर्याप्तता र आपूर्ति हुँदाहँुदै देशको गार्हस्थ्य उत्पादन कुल राष्ट्रिय आम्दानी र कुल गार्हस्थ्य मुनाफा बढ्नु अर्थतन्त्रको लागि सकारात्मक पक्ष हो। परिमाणको नकारात्मक नतिजाले आर्थिक मन्दी र घाटाको अवस्था आउँछ। जसले चरम महँगाई र व्यापार घाटा बढाउँछ। यसका लागि पुनः आपूर्ति नीति बाध्यकारी हुन जान्छ। त्यसैले सरकार समग्र माग र समग्र पूर्तिमा व्यस्त हुन्छ। विकासको जिम्मेवारी अर्थात् कारोबारको समग्र विकासमा हाम्रो भूमिका हुन्छ न कि सरकार, कुन क्षेत्रमा लगानी गर्ने, कति रोजगारी दिने कति मुनाफा। त्यसैले विकास र समृद्धिको आधारशिला जनता आफैं हुन्। कस्तो पूर्वाधार बनाउने, कस्तो प्रविधि भित्त्याउने कुन संरचनागत नीति ल्याउने ? भन्ने कुराको निर्धारण समयसापेक्ष बजार र विकासको गतिले गर्छ। त्यसैले सरकार निहित हैन, जनता निहित नै हुन्छ। आफ्नो स्थानबाटै कर्ममा विश्वास राखी देशभित्रै हरेक क्षेत्रमा पसिनाको नितान्त आवश्यकता छ। आआफ्नो क्षेत्रको दायित्व बोध हुँदा देशले सहजरूपमा निकास पाउनेछ। दायित्व बोधका लागि हरेकले आआफ्नो भूमिका रुचि र इमान्दारीपूर्वक समयमै गुणस्तरीय ढंगले गर्नुपर्छ। किसानले अत्यधिक खाद्यान्नको उत्पादन गर्नुपर्ने हुन्छ। शिक्षकले अधिकतम प्रतिस्पर्धीउत्साहित विद्यार्थी उत्पादन गर्नुपर्छ। डाक्टरले विश्व प्रतिस्पर्धी गुणस्तरीय स्वास्थ्य सेवा दिनुपर्ने हुन्छ भने विद्यार्थीले अझ बढी इमान्दारी भई उत्कृष्ट सामाजिक अभिभारा पूरा गर्नुपर्छ। कर्मचारीले व्यक्तिगत स्वार्थमाथि उठी राष्ट्रिय स्वार्थ र स्वाभिमानी संस्कारित आचरणको पालना गनुपर्छ। न्यायालय वा विधायकहरूले उचित न्याय र सही प्रणाली विकास गर्नुपर्छ। प्रशासकले सुशासनको प्रत्याभूर्ति र जनताप्रति उत्तरदायी भएको आभास दिलाउन सक्नु पर्छ। म मर्छु तर बनाउँछु मेरो देश भन्ने प्रण गरी लाग्नु आवश्यक छ। यही नै हो समयको माग र राष्ट्रप्रेम। जहाँबाट आरम्भ हुन्छ, नयाँ नेपालको सपना, सम्पन्नता र समृद्धि। तिवारी, विकाससम्बन्धी अनुसन्धानकर्ता हुन्।"
"सुधारतर्फ सेयर बजार : ४७ अंकले नेप्से बढ्यो , १ अर्बमाथि कारोबार","काठमाडौं : सेयर बजारमा हरियाली छाएको छ। सेयर कारोबारको चौथो दिन बुधबार नेप्से परिसूचक ४७४४ अंकले बढेर बन्द भएको छ। कारोबार रकममा पनि सुधार देखिएको छ। नेप्से दोहोरो अंकले बढेसँगै कारोबार रकम पनि बढेको छ। आज १ अर्बमाथिको सेयर कारोबार भयो। कारोबारको अघिल्लो दिन मंगलबार ८२ करोड बराबरको कारोबार भएको थियो। सो दिन नेप्से २१३० अंकले बढेको थियो। आज २२७ कम्पनीको ४६ लाख १८ हजार ५१६ कित्ता सेयर १ अर्ब ४५ करोड ३८ लाख २४ हजार ६५० रुपैयाँमा कारोबार भयो। कारोबारमा आएका १३ वटै समूहको सूचक बढेको छ। फाइनान्स समूहको सूचक सर्वाधिक ५७५ प्रतिशतले बढ्यो। ट्रेडिङ समूहको ५७५ प्रतिशतले बढ्यो। हाइड्रो पावर समूहको ३६२ प्रतिशतले बढ्दा होटल्स एन्ड टुरिजमको २५६, मनु एन्ड प्रो को २२७, माइक्रो फाइनान्सको २४३ र इन्भेष्टमेन्ट समूहको २५६ प्रतिशतले बढ्यो। यस्तै बैंकिङ, नन लाइफ इन्स्योरेन्स, लाइफ इन्स्योरेन्स र म्युचुअल फन्डको १ प्रतिशत बढिले सूचक बढ्यो। हरियाली छाएको सेयर बजारमा ग्रीन डेभलपमेन्ट बैंकको सेयर मूल्यमा सकारात्मक सर्किट लाग्यो भने लिवेर्टी इनर्जीको ८३२ प्रतिशतले मूल्य बढ्यो। आज एनआईसी एसिया फ्लेक्सी क्याप फन्डको १० प्रतिशतले मूल्य घट्यो। कारोबारका आधारमा नविल बैंक शीर्षस्थानमा रह्यो। सो बैंकको ६ करोड ५१ लाख बढीको सेयर खरिदबिक्री भयो।"
नेपालमा ५५ देशबाट वैदेशिक लगानी,"काठमाडौं : नेपालमा ५५ देशबाट वैदेशिक लगानी भित्रिएको पाइएको छ। जसमध्ये ६० प्रतिशतभन्दा बढी लगानी उद्योग क्षेत्रमा आएको छ। नेपालमा सबैभन्दा बढी लगानी भारतले गरेको छ। नेपाल राष्ट्र बैंकका अनुसार भारतबाट ७५ अर्ब ८० करोड रुपैयाँ भित्रिएको छ। चीनबाट ३३ अर्ब भित्रिएको छ। आयरल्यान्डबाट १६ अर्ब ५० करोड तथा सिंगापुरबाट १५ अर्ब ५० करोड रुपैयाँ वैदेशिक लगानी भित्रिएको राष्ट्र बैंकले जनाएको छ। यो २०७८ असार मसान्तसम्मको तथ्यांक हो। कुल वैदेशिक लगानीमध्ये चुक्ता पुँजीको अंश ५३९ प्रतिशत, सञ्चितिको ३१६ प्रतिशत र कर्जाको अंश १४५ प्रतिशत रहेको छ। चुक्ता पुँजीको अंश १३७ प्रतिशतले बढेकोले कुल प्रत्यक्ष वैदेशिक लगानीमा वृद्धि भएको हो। राष्ट्र बैंकले मंगलबार सार्वजनिक गरेको नेपालमा प्रत्यक्ष वैदेशिक लगानी २०२०२१ प्रतिवेदनले प्रत्यक्ष वैदेशिक लगानीको अवस्थाबारे देखाएको छ। नेपालले प्राप्त गरेको प्रत्यक्ष वैदेशिक लगानीको ६०५ रकम औद्योगिक क्षेत्रमा गएको प्रतिवेदनले देखाएको छ। प्रत्यक्ष वैदेशिक लगानीसम्बन्धी आवश्यक तथ्यांक संकलन गरी नीति निर्माणमा सहयोग पुर्याउने उद्देश्यले आर्थिक अनुसन्धान विभागले प्रतिवेदन प्रकाशन गर्दै आएको कार्यकारी निर्देशक प्रकाशकुमार श्रेष्ठ बताउँछन्। अघिल्ला वर्षहरूको तुलनामा मुलुकभित्र रहेको एफडीआईको स्टक सन्तोषजनक नै रहेको छ। समय सरकारले हेजिङ विनियमावली जारी गरेकाले अझै बढ्ने अपेक्षा गरिएको उनले बताए। तर एफडीआईलाई धेरै कुराले प्रभावित पार्ने भएकाले ढुक्क हुने अवस्था नरहेको उनले बताए। अधिकांश लगानी जलस्रोतमै सम्भावना भएर हो। यसबाहेकका क्षेत्रमा एफडीआई भित्रिन नसक्नु नेपालमा त्यसको बजार सानो भएर हो, उनले भने, छिमेकीको बजारमा छिर्न सजिलो छैन। अहिलेको बलियो सम्भावना जलविद्युत् नै हो। ठूला परियोजनामा कानुनी सल्लाहकारका रूपमा काम गरेका कानुनविद् प्राडा गान्धी पण्डित ठूला लगानी नेपाल भित्रिने वातावरण नै नभएको बताउँछन्। अझ विदेशी लगानीमा हाम्रो सोच संकुचन भएको उनले औंल्याए।"
महानगरप्राधिकरण महसुल दोहोरी,"काठमाडौं : काठमाडौं महानगरपालिका र नेपाल विद्युत् प्राधिकरणबीच विद्युत् महसुल बक्यौताका विषयमा दोहोरी चलेको छ। प्राधिकरणले भदौ २० गते महानगरलाई सडकबत्तीको बक्यौता भुक्तानी गर्न भन्दै पत्र पठायो। पत्रमा सडकबत्तीबापतको १ अर्ब ९८ करोड २१ लाख १२ हजार ४ सय ४८ रुपैयाँँ बक्यौता तिर्न भनिएको छ। भोलिपल्टै महानगरका मेयर बालेन साहले फेसबुकमा स्टाटस लेखेर त्यसको जवाफ दिएका थिए। कुन सडकमा कुन मिटरमा कहिले देखिको रकम बक्यौता रहेको उल्लेख नगरी काठमाडौं महानगरका नाममा पत्राचार गर्नु गैरजिम्मेवार काम हो। सडक बत्ती महानगरवासीले प्रयोग गर्ने हो। महानगर क्षेत्रबाट नेपाल विद्युत् प्राधिकरणले आफ्नो आम्दानीको के कति रकम प्राप्त गर्दछ। यस क्षेत्रका उपभोक्ताप्रति उसको जवाफदेहिता रहन्छरहँदैन, मेयर बालेनले भनेका छन्, कर र महसुल फरक कुरा हुन्। हामीले पाउने करलाई महसुलमा कट्टा गरेर दुई जना साथीको सापटी रकम जसरी मिलान गर्न सकिँदैन। सार्वजनिक मठमन्दिर, सडकबत्ती, सार्वजनिक स्थानमा बालेको वा बलेको बत्तीको रकम दाखिला गर भन्दा महानगरले के र कुन आधारमा जनताको रकम दाखिला गर्न पठाउने स्पष्ट हुनुपर्ने मेयर साहले बताएका छन्। सडकबत्तीबापत महानगरका साविकका ३५ वडाकै बक्यौता छ। हाल ३२ वडा कायम गरिएको छ। रत्नपार्क, बानेश्वर, महाराजगन्ज र कुलेश्वर वितरण केन्द्रको बक्यौता बाँकी रहेको प्राधिकरणले पठाएको पत्रमा उल्लेख छ। सबैभन्दा धेरै वडा नं ११ को १८ करोड १६ लाख बक्यौता छ। सबैभन्दा कम वडा नं १८ को १ करोड ५४ लाख छ। यसअघि पनि प्राधिकरणले पटकपटक सडक बत्तीको बक्यौता भुक्तानीका लागि महानगरलाई ताकेता गर्दै आइरहेको छ। असार मसान्तसम्मको विवरण महानगरलाई पठाएको प्राधिकरणका वित्त प्रमुख तोमलाल सुवेदी बताउँछन्। महानगरलाई सरदर विलिङ गरेको हुन्छ। सडक बत्ती एउटा मिटरमा जडान गरिएको छ। अर्को मिटर नराखी सरदर मूल्य निर्धारणको आधारमा बिलिङ गरिएको हो, सुवेदीले भने। मिटर राखेको स्थानमा समस्या नभए पनि मिटर नभएको ठाउँमा सरदरमा यत्ति घण्टाको मात्रै लिने भनेर निर्धारण गरिएको उनको भनाइ छ। यता महानगरले भने प्राधिकरणबाट बक्यौता भुक्तानीका लागि कुनै कागजात नआएको दाबी गरेको छ। मिडियाबाट सुनेको तर आधिकारिक चिठी नआएको महानगरका प्रवक्ता नवीन मानन्धरले बताए। प्राधिकरणबाट आधिकारिक रूपमा आए छलफल हुने र समस्या समाधान हुने उनको तर्क छ। कसरी बिलिङ हुन्छ र महानगरपालिकाले तिर्छ। प्राधिकरणले कारण देखाउन पर्यो। बिनाकारण र बिनामाध्यम पैसा तिर्नपर्छ भनेर हुन्छ र ? उनले भने। मिटर रिडिङअनुसारको पैसा तिर्न महानगरपालिका तयार रहेको उनको भनाइ छ। प्राधिकरणसँग महानगरको अहिले पनि सडकबत्तीका लागि सहकार्य भइरहेको उनले बताए। प्राधिकरणको ४० र महानगरको ६० प्रतिशत लगानीमा मुख्य सडकका बत्ती बाल्ने सम्बन्धमा सहकार्य भइरहेको मानन्धरले जानकारी दिए। सडकबत्तीको महसुल दर तोकिएबमोजिम बाले पनि नबाले पनि तिर्नुपर्ने तत्कालीन विद्युत् महसुल निर्धारण आयोगका अध्यक्ष जगत भुसाल बताउँछन्। तर प्राधिकरणले कति बल्ब कति बले कति बलेनन् भन्ने तथ्यांक दिनुपर्ने उनको तर्क छ। प्राधिकरणले सडकबत्तीको बक्यौता उठाउन ताकेता गरेपछि काठमाडौं महानगरले पनि वर्षौंदेखिको व्यावसायिक कर तिर्न भनेको छ। प्राधिकरणले आफ्नो भौतिक संरचना रहेका ठाउँको कर वर्षौंदेखि नतिरेको र तिर्न पर्ने महानगरका प्रवक्ता मानन्धर बताउँछन्। यता प्राधिकरणले भने यसमा कुनै कानुनी आधार नभएको जवाफ दिएको छ।"
दसैंका लागि नयाँ नोट सटही सुरु,"काठमाडौं : नेपाल राष्ट्र बैंकले आजदेखि सर्वसाधारणका लागि नयाँ नोट सटही सुरु गरेको छ। यस वर्षको दसैं, तिहारलाई लक्षित गर्दै राष्ट्र बैंकले १० अर्ब नयाँ नोट सटही गर्ने अनुमान गरेको छ। काठमाडौं उपत्यकाभित्रका वाणिज्य बैंकका शाखाहरुबाट ग्राहकलाई नयाँ नोट उपलब्ध गराउन केन्द्रीय बैंकले निर्देशन दिएको छ। बैंक तथा वित्तीय संस्थाहरुलाई केन्द्रीय बैंकले भदौ २२ गतेदेखि नयाँ नोट सटही सुविधा दिएको थियो। बैंक तथा वित्तीय संस्थाहरुले बुधबारसम्म पौने ४ अर्ब रुपैयाँ नयाँ नोट सटही गरिसकेको राष्ट्र बैंक मुद्रा व्यवस्थापन विभागका कार्यकारी निर्देशक रेवतीप्रसाद नेपालले जानकारी दिए। उनका अनुसार अब सरकारी स्वामित्वका बैंकहरुले बिहीबारदेखि सर्वसाधारणलाई नयाँ नोट सटही गर्नेछ। निजी बैंकले भने असोज २ गतेदेखि सर्वसाधारणलाई नयाँ नोट सटही सुविधान दिनेछन्। काठमाडौं उपत्यका बाहिरको हकमा केन्द्रीय बैंकको प्रदेशस्थित कार्यालय वा वाणिज्य बैंकले तोकेको आफू नजिकको शाखा कार्यालयमा गई नोट सटहीको सुविधा लिन सकिने छ। जिल्लाहरुका बैंकहरुमा पनि करिब ५० करोड रुपैयाँ नयाँ नोट दिइएको छ। त्यस्तै काठमाडौं उपत्यका बाहिरका निजी बैंकहरुले पनि असोज २ गतेबाट नयाँ नोट साट्न पाउने छन्। सर्वसाधारणले ५, १०, २०, ५० र १०० दरका एकएक पाकेट गरी प्रति व्यक्ति अधिकतम १८ हजार ५ सयका नयाँ तथा सफा नोट सटही गर्न पाउनेछन्। यसपटक नोट पर्याप्तता भएकाले सो सीमाभन्दा बढी पनि सटही गर्न सकिने कार्यकारी निर्देशक नेपालले बताए। उनका अनुसार मंगलबार भिडभाड कम भएकाले सीमाभन्दा बढी पनि लैजान दिइएको हो। सटहीको खास सीमा साढे १८ हजार हो। तर कहिलेकाहीँ नोटको उपलब्धता र भिडभाडको अवस्था हेरेर थपघट गर्नलाई बाधा छैन, उनले भने। सर्वसाधारणले असोज ७ गतेसम्म राष्ट्र बैंकको कार्यालय, वाणिज्य बैंक, विकास बैंक र फाइनान्स कम्पनीबाट नयाँ नोट सटही गर्न पाउनेछन्।"

शीर्षक,विवरण
युवा र खेलाडीलाई सबैभन्दा बढी महत्व दिएको छु : प्रधानमन्त्री,"काठमाडौं : प्रधानमन्त्री पुष्पकमल दाहाल 'प्रचण्ड'ले आफ्नो नेतृत्वको सरकारले युवा र खेलाडीहरूलाई सबैभन्दा बढी महत्व दिएको बताएका छन्। शनिबार भरतपुरमा नेपाल कराते महासंघको ७ औँ प्रशिक्षक प्रशिक्षण तथा मास्टर्स् मिट्स् प्रतियोगिताको समारोहलाई बालुवाटारबाट भर्चुअल सम्बोधन गर्दै प्रधानमन्त्रीले खेलाडीलाई हौसला बढाउनेदेखि प्रतियोगितामा विजयी खेलाडीहरूलाई पुरस्कृत गर्ने, खेल क्षेत्रका कार्यक्रमहरू उपस्थित भएर सम्बोधन गर्ने गरेको बताए। प्रधानमन्त्रीले भने, 'मैले आफ्नो तेस्रो कार्यकालमा खेल क्षेत्रलाई सबैभन्दा बढी महत्व दिएको छु। तीन महिनाको अवधिमा मैदानमै पुगेर खेलाडीलाई हौसला बढाउनेदेखि प्रतियोगितामा विजयी खेलाडीहरूलाई पुरस्कृत गर्ने, खेल क्षेत्रका कार्यक्रमहरू उपस्थित भएर सम्बोधन गर्ने र खेल क्षेत्रसँग सम्बन्धित पदाधिकारीहरूलाई बोलाएर खेल क्षेत्रको विकास, खेलाडीहरूको भविष्य निर्माण र भविष्य खेल क्षेत्रमा देशको उचाइ कसरी बढाउन सकिन्छ भन्नेबारे निरन्तर सम्वाद र अन्तरक्रिया गर्दै आइरहेको छु। यसबाट नै तपाईहरूलाई प्रष्ट हुन्छ वर्तमान सरकार र यसको नेतृत्व युवाहरूको भविष्य निर्माणमा सबैभन्दा प्रतिवद्ध र इमानदार छ।' यस्तो छ प्रधानमन्त्रीको सम्बोधन (पूर्णपाठ) राष्ट्रिय खेलकुद परिषदको सहयोगमा नेपाल कराते महासंघको ७ औँ प्रशिक्षक प्रशिक्षण तथा मास्टर्स् मिट्स् प्रतियोगिता आयोजना गर्नुभएकोमा यहाँहरू सबैलाई हार्दिक धन्यवाद व्यक्त गर्दछु। सर्वप्रथम प्रतियोगिता सफलताको शुभेच्छासहित सम्पूर्ण खेलाडीहरूको उत्तरोत्तर प्रगति र उज्जवल भविष्यको कामना गर्दछु। २०३८ सालबाट औपचारिक रूपमा भएर ७७ जिल्लामा नै संस्थागत संरचना निर्माण भई लाखौँ खेलाडीहरू आवद्ध रहेको कराते खेल देशका लागि मात्र नभएर अन्तर्राष्ट्रिय गौरवको विषयसमेत बनेको छ। अन्तर्राष्ट्रिय मेडलमा कीर्तिमानी हासिल गरेका सफल कराते खेलाडीहरूको कुम्भमेलाका रूपमा यस कार्यक्रमको आयोजना हुनुले करातेको विकास र खेलाडीहरूको प्रोत्साहनमा महत्वपूर्ण सफलता मिल्ने मैले विश्वास लिएको छु। विगत १० वर्षदेखि तदर्थ समितिकै रूपमा कार्यसञ्चालन गर्दै आएको करातेको अधिवेशनको आयोजना हुनु आफैमा गौरवको विषय हो। यस खालको कार्यक्रमका लागि राष्ट्रिय खेलकुद परिषदका सदस्य सचिव टंकलाल घिसिङ र करातेका संस्थापकमध्येका एक पूर्व सदस्य सचिव युवराज लामाले जुन पहलकदमी लिनुभयो, त्यसका लागि हार्दिक धन्यवाद तथा बधाइ व्यक्त गर्दछु। यस कार्यक्रम कराते प्रशिक्षकहरूको महान् पर्व मात्र नभएर नयाँ खेलाडी उत्पादनको उर्भर नर्सरीसमेत हुने मेरो विश्वास छ। विश्वास छ आजदेखि कराते संघका गतिविधिमा थप तीव्रता आउनेछ, संस्थागत कार्य थप व्यवस्थित हुनेछन्। लाखौँ खेलाडीहरूको भविष्य निर्माणका निम्ति संघले थप प्रभावकारी भूमिका खेल्नेछ। त्यसका निम्ति तपाईहरूलाई अग्रिम बधाइ व्यक्त गर्दछु। खेल क्षेत्रको विकास राष्ट्र विकासको महत्वपूर्ण आधार हो। खेलको विकासबाट राष्ट्रको सर्वाङ्गीणको ढोका खोल्न सकिन्छ। आजको परिप्रेक्ष्यमा खेल शारीरिक तथा मानसिक स्वास्थ्यको आधार मात्र नभएर कुटनीति, अर्थतन्त्र एवं सहकार्य र एकताको स्तम्भसमेत हुन पुगेको छ। नेपाल सरकार खेल क्षेत्रसँग सम्बन्धित सम्पूर्ण नीतिहरूको प्रभावकारी कार्यान्वयन गर्न, अपर्याप्त नीतिहरू निर्माण गर्न, संस्थागत एवं संरचनागत विकास र खेलाडीहरूको वृत्तिविकासका साथै क्षमता अभिवृद्धि गर्न प्रतिवद्ध छ। खेल क्षेत्रमा लगानी वृद्धि गर्ने, खेलाडीहरूको आत्मस्वाभिमान, प्रोत्साहन, पुरस्कारका साथै वृत्तिविकासमा थप योगदान गर्ने, राज्यको भूमिकालाई थप प्रभावकारी र जिम्मेवार बनाउन सरकार प्रयत्नशील रहनेछ। यस सन्दर्भमा खेल क्षेत्रको विकासका निम्ति सरकारको तर्फबाट गरिने प्रयासमा यहाँहरूको दर्बिलो साथ र सहयोगको समेत अपेक्षा गरेको छु। मैले आफ्नो तेस्रो कार्यकालमा खेल क्षेत्रलाई सबैभन्दा बढी महत्व दिएको छु। तीन महिनाको अवधिमा मैदानमै पुगेर खेलाडीलाई हौसला बढाउनेदेखि प्रतियोगितामा विजयी खेलाडीहरूलाई पुरस्कृत गर्ने, खेल क्षेत्रका कार्यक्रमहरू उपस्थित भएर सम्बोधन गर्ने र खेल क्षेत्रसँग सम्बन्धित पदाधिकारीहरूलाई बोलाएर खेल क्षेत्रको विकास, खेलाडीहरूको भविष्य निर्माण र भविष्य खेल क्षेत्रमा देशको उचाइ कसरी बढाउन सकिन्छ भन्नेबारे निरन्तर सम्वाद र अन्तरक्रिया गर्दै आइरहेको छु। यसबाट नै तपाईहरूलाई प्रष्ट हुन्छ वर्तमान सरकार र यसको नेतृत्व युवाहरूको भविष्य निर्माणमा सबैभन्दा प्रतिवद्ध र इमानदार छ। अन्त्यमा ७ औँ प्रशिक्षक प्रशिक्षण तथा मास्टर्स् मिट्स् प्रतियोगिताको समुद्घाटन भएको घोषणा गर्दै खेल क्षेत्रको विकास र खेलाडीहरूको प्रोत्साहनका निम्ति वर्तमान सरकार सबै प्रकारका सहयोग गर्न तत्पर रहेको पुनः स्मरण गराउँदै कार्यक्रमको भव्य सफलताको शुभकामना व्यक्त गर्दछु, धन्यवाद।"
राजपुरा र मुकेश च्याम्पियन,"आर्मीकै दिपक अधिकारी ३१ मिनेट ४७४२ मिनेटमा दूरी पार गर्दै तेस्रो भए। महिलातर्फ पुलिसकी राजपुराले ३६ मिनेट ४२२ सेकेन्डमा निर्धारित दूरी पार गरेकी थिइन्। काठमाडौं : वीर गणेशमानसिंह १० किलोमिटर रोडरेसमा शनिबार महिलातर्फ राजपुरा पछाई र पुरुषतर्फ मुकेश पाल च्याम्पियन बनेका छन्। वीर गणेशमानसिंह फाउन्डेसनको स्पोर्ट्स कमिटीले आयोजना गरेको प्रतियोगिताको पुरुषतर्फ आर्मीका मुकेशले निर्धारित दूरी ३१ मिनेट २१७६ सेकेन्डमा पार गर्दै पहिलो भए। गत वर्षका विजेता एपीएफका गोपीचन्द्र पार्कीले ३१ मिनेट ३८४८ सेकेन्डसहित दोस्रो स्थान हासिल गरे। आर्मीकै दिपक अधिकारी ३१ मिनेट ४७४२ मिनेटमा दूरी पार गर्दै तेस्रो भए। महिलातर्फ पुलिसकी राजपुराले ३६ मिनेट ४२२ सेकेन्डमा निर्धारित दूरी पार गरेकी थिइन्। राजपुराले यो प्रतियोगितामा आफ्नै नाममा रहेको कीर्तिमान सुधार गरेकी छन्। गत वर्ष उनले ३७ मिनेट १०५ सेकेन्डको कीर्तिमान बनाएकी थिइन्। पुलिसकै राममाया बुढाले ३७ मिनेट ५४१५ सेकेन्डसहित दोस्रो हुँदा एपीएफकी पुष्पा भण्डारी तेस्रो भइन्। गत संस्करणको उपाधि गोपीचन्द्र र राजपुराले जितेका थिए। विजेता, उपविजेता र तेस्रो हुनेले क्रमश ६०, ३० र १५ हजार रूपैयाँ प्राप्त गरेका छन्। राजपुराले कीर्तिमान बनाएकाले थप १० हजार रूपैयाँ हासिल गरिन्।"
प्रदेशस्तरीय ब्याडमिन्टन प्रतियोगिताको उपाधि सत्यम र नितालाई,"धनकुटा : धनकुटामा जारी कोशी प्रदेश स्तरीय तथा खुला दोस्रो धनकुटा कप ब्याडमिन्टन प्रतियोगिताको उपाधि पुरुष एकलतर्फ सुनसरीका सत्यम सुब्बा र महिला एकलतर्फ मोरङकी निता लम्सालले जितेका छन्। धनकुटा६ बहुउद्देश्यीय सामुदायिक भवनमा शनिबार सम्पन्न फाइनल खेलमा झापाका प्रनिश सिंह ठकुरीलाई फाइनल सेटमा पराजित गर्दै सुनसरीका सत्यमले उपाधि जितेका हुन्। उनले नगद २० हजारसहित मेडल र ट्रफी हात पारे भने उपविजेता भएका प्रनिशले नगद १२ हजार सहित मेडल र ट्रफीमा चित्त बुझाए। पहिलो सेटमा १९२१ ले पराजित भए पनि दोस्रो सेट २११७ र फाइनल सेट २१८ ले प्रनिशलाई पराजित गर्दै सत्यमले उपाधि जितेका थिए। पुरुष एकलतर्फ सेमिफाइनल पुगेका भोजपुरका विशाल तामाङ र झापाका नविन सिलवाल तेस्रो स्थान हात पार्दै नगद ८ हजार सहित मेडल र ट्रफी हात पारे। त्यस्तै महिला एकलतर्फ मोरङकी निता लम्सालले उदयपुरकी रोजी राईलाई २१५, २११४ ले पराजित गर्दै उपाधि जितिन्। उनले नगद २० हजार रुपैयाँ सहित ट्रफी र मेडल हात पारिन् भने उपविजेता भएकी रोजीले नगद १२ हजार सहित ट्रफी र मेडलमा चित्त बुझाइन्। एकल महिला तर्फ सेमिफाइनल पुगेका धनकुटाका अरुणा तामाङ र झापाका अन्जना राईले तेस्रो स्थान प्राप्त गर्दै नगद ८ हजार सहित ट्रफी र मेडल हात पारे। प्रतियोगिताको पुरुष युगलतर्फको उपाधि सुनसरीका सत्यम सुब्बा र सुमन लिम्बूको जोडीले हात पारे। संखुवासभाका सृजल पोखरेल र प्रविन लिङ्थेपको जोडीलाई २११०, २११७ ले पराजित गर्दै सत्यम र सुमनको जोडीले उपाधि हात पारेका हुन्। पुरुष युगलतर्फ विजेता जोडीले नगद ३० हजार सहित ट्रफी र मेडल, उपविजेता जोडीले नगद २० हजार सहित ट्रफी र मेडल हात पारे। सेमिफाइनल पुगेका झापाका प्रनिश सिंह ठकुरी र नविन सिलवाल, लाक्पा शेर्पा र महेश खड्काको जोडी तेस्रो हुँदै नगद १० हजार सहित ट्रफी र मेडल हात पारे। मिक्स युगलतर्फको उपाधि प्रनिशसिंह ठकुरी र अनिता गिरीको जोडीले हात पारे। उनीहरूले सुनिल सिलवाल र अन्जना राईको जोडीलाई २११९, १९२१ र २११६ ले पराजित गर्दै उपाधि जितेका हुन्। विजेता जोडीले नगद २० हजार नगद सहित ट्रफी र मेडल, उपविजेता जोडीले नगद १२ सहित ट्रफी र मेडल प्राप्त गरे। मिक्स युगलतर्फ सेमिफाइनल पुगेका विनय चौधरी र रोजी राईको जोडी, सत्यम सुब्बा र जोगिता लिम्बूको जोडीले तेस्रो प्राप्त गर्दै ४४ हजार सहित ट्रफी र मेडल प्राप्त गरे। मास्टर ५५ प्लस युगलतर्फ दिलबहादुर कन्दङ्वा कास्की र दानबहादुर तामाङ भोजपुरको जोडीलाई २१११, २१११ ले पराजित गर्दै वुद्धि चौधरी चितवन र विष्णुलाल श्रेष्ठ धादिङको जोडिले उपाधि जितेका छन्। उक्त विधातर्फ विजेता हुने जोडिले नगद २५ हजार सहित ट्रफी र मेडल, उपविजेता जोडीले नगद १५ सहित ट्रफी र मेडल हात पारे। सेमिफाइनल पुगेका इटहरीका देव तामाङ र शान्ता तामाङको जोडी, रमेश भट्टचन कास्की र दिपक राई उदयपुरको जोडीले तेस्रो स्थान प्राप्त गर्दै ५५ हजार सहित ट्रफी र मेडल प्राप्त गरे। मास्टर ४५ प्लस युगलतर्फ धरानका लोकमान श्रेष्ठ र काठमाडौंका सञ्जय कपालीको जोडीले ताप्लेजुङका मदन लिम्बू र घनेन्द्र आङ्वुहाङको जोडीलाई २११६ र २११३ ले पराजित गर्दै उपाधि जिते। विजेता हुने जोडीले नगद २५ हजार सहित ट्रफी र मेडल, उपविजेता जोडीले नगद १५ सहित ट्रफी र मेडल हात पारे। सेमिफाइनल पुगेका पाँचथरका दिप आङ्देम्वे र इटहरीका श्याम लामाको जोडी, ललितपुरका पूर्णभक्त चित्रकार र मोरङका डिल्लीराम डाँगीको जोडी तेस्रो स्थान प्राप्त गर्दै ५५ हजारसहित ट्रफी र मेडल प्राप्त गरे। समापन कार्यक्रमका प्रमुख अतिथि धनकुटा नगरपालिकाका प्रमुख चिन्तन तामाङ, धनकुटा जिल्ला ब्याडमिन्टन संघ धनकुटाका अध्यक्ष योगेश्वर श्रेष्ठ लगायतले पुरस्कार वितरण गरेका थिए। प्रतियोगिताको मुख्य प्रायोजक धनकुटा नगरपालिका, सहप्रायोजक छिन्ताङ घर भई हाल हङकङ निवासी वीरभक्त राई र सहकार्यका रूपमा प्रदेश खेलकुद विकास बोर्ड रहेको थियो। धनकुटा जिल्ला ब्याडमिन्टन संघ आयोजक रहेको प्रतियोगिता चार दिनसम्म चलेको थियो। प्रतियोगितामा प्रदेश भरिका ८२ टिमको सहभागिता रहेको थियो। खेलाडीहरूले ६ वटा विधामा प्रतिस्पर्धा गरेका थिए।"
ऋतुको उत्कृष्ट प्रदर्शनमा सुदूरपश्चिम विजयी,"काठमाडौं : ऋतु कनौजियाले उत्कृष्ट बलिङ र ब्याटिङ गरेपछि सुदूरपश्चिम प्रदेश यहाँ जारी ललितपुर मेयर कप महिला टीट्वान्टी राष्ट्रिय क्रिकेट प्रतियोगितामा विजयी भएको छ। सुदूरपश्चिमले मधेस प्रदेशलाई आज सम्पन्न खेलमा सात विकेटले पराजित गरेको हो । ऋतुले अविजित २१ रनको योगदान दिनुका साथै विपक्षी टोलीको दुई विकेटसमेत लिइन्। कीर्तिपुरस्थित त्रिभुवन विश्वविद्यालयको क्रिकेट मैदानमा टस जितेर पहिला ब्याटिङ गर्दै मधेस प्रदेशले निर्धारित २० ओभरको खेलमा १९ ओभर खेल्दै सवै विकेट गुमाएर ६५ रन बनायो। सुदूरपश्चिमले ६६ रनको विजयी लक्ष्य १० दशमलव तीन ओभरमा तीन विकेट गुमाएर पूरा गर्यो। सुदुरपश्चिमको यो लगातार दोस्रो जित हो। सुदूरपश्चिमका लागि कनौजियाले अविजित २१, रुबी पोदारले अविजित १४ तथा कप्तान विन्दु रावलले १० रनको योगदान दिइन्। बलिङतर्फ मधेसका लागि अनुराधा चौधरी, सरस्वती चौधरी र सन्तोषी चौथरीले एक एक विकेट लिइन्। यसअघि टस जितेर पहिला ब्याटिङ गरेको मधेसका लागि अलिसा यादव र सरस्वती कुमारीले समान १५१५ रन बनाएका थिए। बलिङतर्फ सुदूरपश्चिमका लागि लक्ष्मी साउदले तीन, ऋतु कनौजिया र सम्झना खड्काले दुई दुई तथा इश्वरी विष्ट र कविता जोशीले एक एक विकेट लिइन्। जितसँगै सुदुरपश्चिमले तीन खेलबाट चार अंक जोडेको छ। सुदूरपश्चिम अंक तालिकाको दोस्रो स्थानमा छ। मधेस प्रदेश अंकविहीन बन्दै पुछारमा छ। अहिले कीर्तिपुर मैदानमा कोशी प्रदेश र एपीएफ क्लबबीच दोस्रो खेल भइरहेको छ। कोशीले जितका लागि एपीएफ क्लबलाई ८८ रनको लक्ष्य दिएको छ।"
१० के रोड रेसको उपाधि त्रिभुवन आर्मीका मुकेस र नेपाल पुलिसकी राजपुरालाई,"काठमाडौं : त्रिभुवन आर्मीका मुकेश पाल र नेपाल पुलिसकी राजपुरा पछाईले चौंथो वीर गणेशमान सिंह १० के रोड रेसको उपाधि जितेका छन्। शनिबार काठमाडौंको दरबारमार्गमा आयोजित प्रतियोगितामा पुरुषतर्फ मुकेश र महिलातर्फ राजपुरा च्याम्पियन बनेका हुन्। मुकेशले निर्धारित दुरी ३१ मिनेट २१७६ सेकेण्डमा पूरा गर्दै उपाधि जितेका हुन्। एपीएफका गोपीचन्द्र पार्की दोस्रो स्थानमा रहे। साविक विजेता गोपीले ३१ मिनेट ३८६८ सेकेण्ड दौड पूरा गरे। तेस्रो भएका आर्मीका दीपक अधिकारीले ३१ मिनेट ४७४२ सेकेण्डमा दौड पूरा गरे। महिलातर्फ उपाधि जित्ने क्रममा राजपुराले कोर्स रेकर्डसहित ३६ मिनेट ४३२ सेकेण्डमा दौड पूरा गरिन्। पुलिसकै राममाया बुढाले ३७ मिनेट ५४१५ सेकेण्डको समय निकाल्दै दोस्रो स्थान हासिल गरिन्। तेस्रो स्थानमा रहेकी एपीएफकी पुष्पा भण्डारीले ३८ मिनेट २६०३ सेकेण्डमा दौड पूरा गरिन्। प्रतियोगिताको महिला र पुरुष विजेताले ६० हजार, उपविजेताले ३० हजार र तेस्रोले १५ हजार प्राप्त गरेका छन्। चौथोले १० हजार र पाँचौले ५ हजार प्राप्त गरेका छन्। कोर्स रेकर्ड बनाएका राजपुराले थप १० हजार प्राप्त गरिन्।"
मधेस प्रदेश स्तरीय फुटबल प्रतियोगितामा सिरहाको विजयी सुरुवात,वीरगन्ज : दोस्रो मधेस प्रदेश स्तरीय फुटबल प्रतियोगितामा सिरहाले विजयी सुरुवात गरेको छ। पूर्व प्रधानमन्त्री स्वर्गीय गिरिजा प्रसाद कोइरालाको १३ औं स्मृति दिवसमा गिरिजा प्रसाद कोइराला फाउण्डेसन पर्साले वीरगन्जमा आयोजना गरेको प्रदेश स्तरीय फुटबल प्रतियोगितामा सिरहाले विजयी सुरुवात गरेको हो। आदर्शनगर रंगशालामा शनिबार भएको उद्घाटन खेलमा महोत्तरीलाई ४१ को फराकिलो गोल अन्तरले पराजित गर्दै सिरहाले प्रतियोगितामा सुखद सुरुवात गर्दै सिधै सेमिफाइनलमा पनि स्थान बनाएको छ। खेल अवधिभर महोत्तरी माथि एकपक्षीय रूपमा हाबी रहेको सिराहाका लागि खेलको १४ औं मिनेटमा विनु आलेमगरले हेड मार्फत गोल गरि टिमलाई अग्रता दिलाएका थिए। तर त्यसको दुई मिनेट नबित्दै महोत्तरीका दिपेश राईले गोल फर्काएर खेल ११ को बराबरीमा पुर्याएका थिए। खेलको २३ औं मिनेटमा महोत्तरीको डिबक्स एरिया भित्रै सिरहाका खेलाडीलाई महोत्तरीका खेलाडीले लडाएर फल गरेपछि पाएको पेनाल्टीको सदुपयोग गरि सनम थापाले गोल गरेपछि सिरहाले अग्रता दोब्बर पारेको थियो। त्यसपछि खेलको ३८ औं मिनेटमा सिरहाका सुजन पुलामीले आफ्नो टिमका लागि थप एक गोल गरेपछि पहिलो हाफमा सिरहाले ३१ को अग्रता बनाएको थियो। खेलको दोस्रो हाफमा महोत्तरीले आफनो खेलमा केही सुधारको प्रयास गरेपनि ६९ औं मिनेटमा सिरहाका आलेमगरले डिबक्स अगाडि पाएको बललाई महोत्तरीको गोलपोष्ट भित्र छिराउन सफल भएपछि सिरहाले खेल ४१ को फराकिलो अन्तरले जित्न सफल भयो। शनिबार भएको उद्घाटन खेलको म्यान अफ दी म्याच सिरहाका सुजन पुलामी घोषित भए। प्रतियोगितामा आइतबारको खेल पर्सा र सर्लाही बीच हुनेछ। नेपाली कांग्रेसका केन्द्रीय सदस्य एंव सांसद अजय कुमार चौरसियाले उद्घाटन गरेको प्रतियोगितामा मधेस प्रदेशका आठ जिल्लाका आठ टिम सहभागी छन्। प्रतियोगिताको फाइनल खेल चैत १८ गते हुनेछ।
ललितपुर मेयर कप क्रिकेट : कोशीविरुद्धको खेलमा एपीएफ विजयी,"काठमाडौं : सशस्त्र प्रहरी बलको एपीएफ क्लबले यहाँ जारी ललितपुर मेयर कप महिला टीट्वान्टी राष्ट्रिय क्रिकेट प्रतियोगितामा कोशी प्रदेशलाई पराजित गरेको छ। एपीएफले कोशीलाई सात विकेटले पराजित गरेको हो। कीर्तिपुरस्थित त्रिभुवन विश्वविद्यालयको क्रिकेट मैदानमा टस जितेर पहिला ब्याटिङ गर्दै कोशीले निर्धारित २० ओभरको खेलमा पाँच विकेट गुमाएर ८७ रन बनायो। एपीएफले ८८ रनको विजयी लक्ष्य १८ दशमलव एक ओभरमा तीन विकेट गुमाएर पूरा गर्यो। एपीएफका लागि ममता चौधरीले अविजित २१, कप्तान सीता राना मगरले १९, इन्दु बर्माले १८ तथा ज्योती पाण्डे र रोमा थापाले ११११ रन बनाइन्। बलिङतर्फ कोशीका लागि एलिशा खादिया, रुबिना क्षेत्री र निशा साहले एक एक विकेट लिइन्। यसअघि ब्याटिङ गर्दै कोशीका लागि काजल श्रेष्ठले २९, कप्तान रुबिना क्षेत्रीले २४ र अप्सरी बेगमले २२ रन बनाइन्। बलिङतर्फ एपीएफका लागि सीता राना मगरले तीन तथा इन्दु बर्माले एक विकेट लिइन् । जितसँगै एपीएफ क्लब अङ्क तालिकाको शीर्ष स्थानमा पुगेको छ।"
दस वर्षपछि कराते महासंघको महाधिवेशन चितवनको पटिहानीमा,"२०६९ साउनमा तत्कालीन सदस्यसचिव युवराज लामाले दावा गुरुङको नेतृत्वमा महासंघ गठन गरेपछि कराते विवाद सुरु भएको थियो । उनै लामाले नै १० वर्षपछि करातेमा एकता र आगामी कार्यदिशाको मार्ग कोर्ने जिम्मेवारी लिएर महाधिवेशन गरेका हुन्। चितवन : दस वर्षदेखि तदर्थ समितिको भरमा चलेको नेपाल कराते महासंघको अधिवेशन चितवनमा सुरु भएको छ। महाधिवेशनको भर्चुअल माध्यमबाट उद्घाटन गर्दै प्रधानमन्त्री पुष्पकमल दाहालले कराते संघ संस्थागत हुने बताए । उनले नीतिगत निर्णय गर्न र क्षमता बढाउन सरकार प्रयत्नशील रहेको बताए। सबैभन्दा बढी खेल क्षेत्रको विकास र खेलाडीको भविस्यको लागि सरकार इमान्दार छ', उनले भने, 'सरकार खेल र खेलाडीको विकासको लागि सहयोग गर्न तत्पर रहेको छ । सरकारले यसलाई बढी महत्त्व दिएको छ ।' आफूले खेलाडीको प्रोत्साहनका लागि प्राथमिकता दिएको बताए । नेपाल कराते महासंघका अध्यक्ष युवराज लामाले कराते ब्यापार नभइ राज्यको अभिन्न अंग रहेको बताउँदै आत्म समीक्षा गरेर अघि बढ्नु पर्ने बताए । पटिहानीमै महाधिवेशन गर्नका लागि वडा नम्बर २२ का वडा विष्णुराज महतोले सहजीकरण गरेका हुन् । वडा अध्यक्ष महतोले भने खेलको माध्यमबाट पर्यटन प्रवर्द्धन हुने कार्यक्रम सफल बनाउन लागेको बताए । २०६९ साउनमा तत्कालीन सदस्यसचिव युवराज लामाले दावा गुरुङको नेतृत्वमा महासंघ गठन गरेपछि कराते विवाद सुरु भएको थियो । उनै लामाले नै १० वर्षपछि करातेमा एकता र आगामी कार्यदिशाको मार्ग कोर्ने जिम्मेवारी लिएर महाधिवेशन गरेका हुन्। गत माघ १२ गते राष्ट्रिय खेलकुद परिषदले पूर्व सदस्यसचिव लामाको नेतृत्वमा २१ सदस्यीय तदर्थ समिति बनाएको थियो । ९० दिनभित्र निर्वाचन गर्ने म्यान्डेट दिएको थियो । स्थानीय तहदेखि प्रदेशसम्मको अधिवेशन सकेर महाधिवेशन गरिएको हो । ७६ जना मताधिकारप्राप्त प्रतिनिधिसहित ८० जना महाधिवेशनमा सहभागी छन् । कराते महासंघको तदर्थ समितिका २१ जना, सात प्रदेशबाट ५५ जनाका दरले ३५ जना तथा महासंघमा आवद्ध चार विधाहरु (सितोरियो, गोजुरियो, वादुरियो र सोतोकान) करातेबाट ५५ का दरले २० गरी कुल ७६ जनाले नयाँ कार्यसमितिका लागि मतदान गर्न पाउँछन् । करातेको नयाँ विधानअनुसार २५ सदस्यीय कार्यसमिति रहनेछ । तीमध्ये हरेक प्रदेशबाट ११ गरी सातजना केन्द्रीय सदस्यलाई सम्बन्धित प्रदेशले नै चयन गरेर पठाउनेछ । अध्यक्ष, ७ उपाध्यक्ष, महासचिव, सचिव, कोषाध्यक्ष र ७ जना सदस्यको चयन साधारणसभाले गर्नेछ । कार्यसमितिमा कम्तिमा २ जना महिला हुनुपर्छ । सितोरियो, गोजुरियो, वादुरियो र सोतोकान विश्व फेडेरेसन (डब्लूकेएफ)ले मान्यता दिएका करातेका चार विधा हुन् । २०३८ सालमा सितोरियो करातेमार्फत नेपालमा यो खेलको सुरुवात भएको हो । लामाका अनुसार राखेपमा सोतोकानका ९, गोजुरियोका ६, वादुरियोका ४ र सितोरियोका ३ संघ दर्ता छन् ।"
मेयर कप : सुदूरपश्चिमको दोस्रो जित,"जितसँगै सुदूरपश्चिमले तीन खेलबाट चार अंक जोडेको छ। दुई खेलमा पराजित मधेश अंकविहीन छ। आजै हुने अर्को खेलमा सशस्त्र प्रहरी बलको एपीएफ र कोशी प्रदेश प्रतिस्पर्धा गर्दैछन्। काठमाडौं : लक्ष्मी साउदको तीन विकेटप्रेरित सुदूरपश्चिम प्रदेशले ललितपुर मेयर कपमा शनिबार मधेश प्रदेशलाई सात विकेटले पराजित गरेको छ। त्रिवि क्रिकेट मैदानमा टस जितेर ब्याटिङ थालेको मधेशले १९ ओभरमा सबै विकेट गुमाएर ६५ रनको योगफल तयार गरेका थियो। जवाफी ब्याटिङमा उत्रिएको सुदूरपश्चिमले १०३ ओभरमा तीन विकेट मात्रै गुमाएर लक्ष्य पूरा गर्यो। सुदूरपश्चिमका लागि रितु कनोजियाले अविजित २१ तथा रुबी पोदारले पनि अविजित १४ रन जोडे। त्यसअघि कप्तान विन्दु रावल १० रन बनाएर आउट भएकी थिइन्। मधेशका लागि सरस्वती कुमारी, सन्तोषी चौधरी र अनुराधा चौधरीले एकएक विकेट लिए। पहिलो इनिङमा मधेशका लागि अलिशा यादव र सरस्वती कुमारीले १५१५ रनबाहेक अन्य ब्याटरले दोहोरो अंकमा रन बनाउन सकेका थिएनन्। सुदूरपश्चिमका लागि लक्ष्मी साउदले सर्वाधिक तीन विकेट लिइन्। यस्तै, रितु सम्झना खड्काले दुईदुई विकेट लिएका थिए। जितसँगै सुदूरपश्चिमले तीन खेलबाट चार अंक जोडेको छ। दुई खेलमा पराजित मधेश अंकविहीन छ। आजै हुने अर्को खेलमा सशस्त्र प्रहरी बलको एपीएफ र कोशी प्रदेश प्रतिस्पर्धा गर्दैछन्।"
थ्री नेसन्स कप : लाओससँग २१ ले हार्यो भुटान,काठमाडौं : प्रधानमन्त्री थ्री नेसन्स कपमा शनिबार लाओसले भुटानलाई २१ गोलको नतिजामा पराजित गरेको छ। त्रिपुरेश्वरस्थित दशरथ रंगशालामा भएको खेलको चौथो मिनेटमा बोङ्कोङले गोल गर्दै लाओसलाई अग्रता दिलाएका थिए। पेनाल्टी एरिया भित्रबाट गरेको प्रहारमा भुटानी गोलकिपर छिरिङ डेन्डुप निरीह बनेका थिए। भुटानी कप्तान चेन्चो ग्याल्चेनले ३४औं मिनेटमा बराबरी गोल फर्काएका थिए। पहिलो हाफ ११ को बराबरीमा सकिएको खेलको दोस्रो हाफमा एक गोल थप्दै दोस्रो खेलमा पहिलो जित निकाल्यो। बोङ्कोङले नै ७१औं मिनेटमा उत्कृष्ट गोल गर्दै लाओसको जित सुनिश्चित गरे। जितसँगै लाओस फाइनल नजिक पुगेको छ। पहिलो खेलमा नेपालसँग २० ले पराजित भएको लाओसले तीन अंक जोडेको छ। भुटानले मंगलबार नेपालसँग खेल्ने छ। नेपालको एक खेलबाट तीन अंक छ। भुटानले फाइनल पुग्ने आशा कायम राख्न नेपाललाई पराजित गर्नुपर्ने दबाब छ। लिग चरणबाट शीर्ष दुई टिमले फाइनल खेल्ने छन्।
वीरगन्ज जगदम्बा जीतपुरसिमरा गोल्डकपको अन्तिम आठमा,सिमराः वीरगन्ज युनाइटेड क्लब जगदम्बा १३औं जीतपुरसिमरा गोल्डकपको क्वाटरफाइनलमा प्रवेश गरेको छ। सिमरा रंगशालामा शुक्रबार भएको खेलमा बागमती युवा क्लबलाई ३० ले पराजित गर्दै वीरगन्ज अन्तिम आठमा प्रवेश गरेको हो। वीरगन्जको जितमा विवेक चौधरीले दुई र कृपा चौधरीले एक गोल गरे। वीरगन्जले तीन वटै गोल दोस्रो हाफमा गर्दै जित निकालेको हो। पहिलो हाफमा दुवै टिमले केही राम्रा अवसर बनाए पनि गोल गर्न सकेनन्। खेलमा सुरुवाती लय बनाउन नसकेको वीरगन्जले दोस्रो हाफमा उत्कृष्ट खेल पस्कियो। पहिलो हाफमा गोलका लागि निकै संघर्ष गरेको वीरगन्जले खेलको ५४औं मिनेटमा खाता खोलेको थियो। वीरगन्जका कप्तान विवेक चौधरीले टिमलाई अग्रता दिलाएका थिए। बागमतीका डिफेन्स कामागाते मउसालाई बिट गर्दै विवेकले खेल १० को स्थितीमा पुर्याएका थिए। त्यसलगत्तै कृपा चौधरीले अर्को गोल थपे। खेलको ५६औं मिनेटमा कृपाले सानदार गोल गर्दै टिमको अग्रता दोब्बर पारेका हुन्। सागर चौधरीले डिबक्स भित्र मिलाएको ब्याक पासलाई सदुपयोग गर्दै कृपाले आकर्षक गोल गरेका थिए। बागमती विरुद्ध २० को अग्रता लिएपछि वीरगन्ज खेलमा हाबी देखियो। बागमतीले दोस्रो हाफमा खासै आकर्षक अवसर सिर्जना गर्न सकेन। बागमतीलाई दवावमा राखेको वीरगन्जले खेलको ८६ औं मिनेटमा तेस्रो गोल थपेको थियो। वीरगन्जका डिफेन्डर संजय चौधरीले निकालेको लामो पासलाई सदुपयोग गर्दै विवेकले टिमको जित सहज बनाएका थिए। प्रतियोगितामा विजयी सुरुवात गरेको वीरगन्जले आइतबार साविक विजेता न्युरोड टिम एनआरटीसँग प्रतिस्पर्धा गर्नेछ। यता खेलमा राम्रो सुरुवात गरे पनि स्कोर निकाल्न नसकेको बागमती भने पराजय भोग्दै प्रतियोगिताबाट बाहिरिएको छ। खेलमा दुई गोल गरेका विवेक खेलको म्यान अफ दि म्याच घोषित भए। उनले महालक्ष्मी विकास बैंकद्वारा प्रायोजित १० हजार राशीको म्यान अफ दि म्याच पुरस्कार प्राप्त गरे। प्रतियोगिता अन्तर्गत शनिबार भरतपुर फुटबल क्लब र मकवानपुर ११ बीच खेल हुनेछ। आयोजक नव जनजागृति युवा क्लबलाई पराजित गर्दै चितवनले मकवानपुर ११ सँगको भेट पक्का गरेको हो। जीतपुरसिमरा उपमहानगरपालिकाको मुख्य सहयोग र जगदम्बा स्टिल्स् प्रालिको मुख्य प्रायोजनमा बिहीबारदेखि सुरु भएको प्रतियोगितामा ए डिभिजनका पाँचसहित १० टिमको सहभागिता रहेको छ। प्रतियोगिताको विजेताले १० लाख र उपविजेताले पाँच लाख प्राप्त गर्नेछ।
सल्टिएन करमा दोहोरोपन,"चालू आवको बजेट वक्तव्यले पनि प्रदेश र स्थानीय तहको क्षेत्राधिकारमा रहेको करको प्रशासन तथा संकलन कार्यलाई व्यवस्थित गरी दोहोरोपन हुन नदिन अध्ययन गरी आवश्यक प्रबन्ध गरिने भनेको छ। यसमा तीनवटैै तहमा संकलन हुने कर तथा राजस्व एकद्वार प्रणालीमार्फत एकै स्थानबाट संकलन हुने व्यवस्था गर्नु पर्ने अपेक्षा सरोकारवाला छ। काठमाडौं : आर्थिक वर्ष २०७९०८० को बजेटले संघ, प्रदेश र स्थानीय तहको कर प्रणालीलाई व्यवस्थित गर्ने भनिए पनि हालसम्म प्रगति शून्य छ। चालू आर्थिक वर्ष सुरु भएको आठ महिना बितिसक्दा पनि केही स्रोतको करको दोहोरोपनलाई हटाउने विषयमा कुनै टुंगो लागेको छैन। बजेटमै भएको व्यवस्था कार्यान्वयन फितलो हुँदा घरभाडा कर, ढुंगा, गिट्टी, बालुवाको करलगायतको समस्या सल्टिन सकेन। चालू आवको बजेट वक्तव्यले पनि प्रदेश र स्थानीय तहको क्षेत्राधिकारमा रहेको करको प्रशासन तथा संकलन कार्यलाई व्यवस्थित गरी दोहोरोपन हुन नदिन अध्ययन गरी आवश्यक प्रबन्ध गरिने भनेको छ। यसमा तीनवटैै तहमा संकलन हुने कर तथा राजस्व एकद्वार प्रणालीमार्फत एकै स्थानबाट संकलन हुने व्यवस्था गर्नु पर्ने अपेक्षा सरोकारवाला छ। यसका सम्बद्ध निकाय अर्थ मन्त्रालय, आन्तरिक राजस्व विभाग, राष्ट्रिय प्राकृतिक स्रोत तथा वित्त आयोग दोहोरोपनको करको निकास टुंगो लगाउन नसकेको स्विकार गर्छन्। विवादित करबारे स्पष्ट पार्न कार्यदल बनाएर छलफल प्रक्रियामा लागेको अर्थ मन्त्रालय संघीय वित्तीय समन्वय महाशाखा प्रमुख ईश्वरीप्रसाद अर्यालले जानकारी दिए। उनका अनुसार राजस्व परामर्श समितिअन्तर्गत उपसमिति गठन भएको छ। गाउँपालिका महासंघदेखि राष्ट्रिय प्राकृतिक स्रोत वित्त आयोगका सदस्य, प्रतिनिधि, राष्ट्रिय योजना आयोग, प्रधानमन्त्री कार्यालय र निजी क्षेत्रको उपसमिति बनाएर काम गरिरहेको छ। वित्तीय संघीयताको कार्ययोजना बनाउने काम पनि लामो समयदेखि समिति गठन गरे पनि बल्ल सुरुवाती चरणमा काम थालेको उनले बताए। विगत पाँच वर्षदेखि एकल कर प्रशासनसम्बन्धी अन्तरसरकारी वित्त व्यवस्थापन ऐन २०७४, स्थानीय सरकार सञ्चालन ऐन २०७४, वित्त आयोग ऐन २०७४ अनुसार काम भइरहेको छ। तर यसमा दोहोरो करको रूपमा विवादित रूपमा विषय उठ्ने गरेको छ घरबहाल कर। यो कर पालिकाले पनि उठाउँछ, केन्द्रले पनि उठाउँछ। पालिकाले घरबहाल कर उठाउने अधिकार संविधानले दिएकाले आफूहरूको भन्दै आएको छ। केन्द्रले भने व्यावसायिक प्रयोजनको घरबहाल कर उठाउने र निजी घरका कर स्थानीयले उठाउने भनेर परिभाषित गरेको छ। तर, यसमा अझै समस्या छ । निकास भएको छैन । यता आन्तरिक राजस्व विभागले भने घरबहाल करको विषयमा आन्तरिक अध्ययन गरिरहेको छ। व्यक्तिगत प्रयोजनका लागि बनाएको घरको कर पालिकाले लिने भनेर आयकरमै व्यवस्था छ। तर सहरमा ठूलाठूला कम्प्लेक्स बनाउनेजस्ता व्यावसायिक प्रयोजनका घरबाट कमाएको नाफाको कर विभागले लिन्छ। विभाग प्रवक्ता राजु प्याकुरेलका अनुसार यो घर कर नभई घरलाई व्यावसायिक रूपले चलाएकाले यसको नाफाको आय करमात्रै भएको छ। यी करमा अध्ययन, बुझाइ, समन्वय र छलफल जरुरी भएको उनले सुनाए। विभाग र स्थानीयलाई दुवैतिर तिर्नुपर्दा व्यवसायी भने मारमा परेका छन्। यस्तै, ढुंगा, गिट्टी, बालुवा स्थानीय तहले उठाउँछ। यो कर प्रदेशलाई पनि बाँड्नुपर्ने हो। तर कुनै पालिकाले बाँड्छन् तर कुनैले बाँड्दैनन्। यस विषयमा स्थानीय सरकार सञ्चालन ऐनमा यो कुरा अलिकति विवादास्पद छ। २०७४ मा सो ऐन आउँदा बाँड्ने र कोषमा राख्ने भन्ने व्यवस्था थियो। तर पछि ऐन संशोधन गरेर पालिकाको सञ्चित कोषमा राख्ने भन्ने निर्णय भयो। यसकारण कुनै पालिकाले प्रदेशमा पठाउँछन् त कुनैले पठाउँदैनन्। यसले विवाद छ, अर्थ मन्त्रालयले भन्यो। ऐनमै बाँझिदा समस्या आएकाले यसलाई संशोधन गर्नुपर्ने बताइएको छ। तर संशोधनको प्रक्रियाका लागि पहल भएकै छैन। खानीजन्य वा नदीजन्य रूपमा रहेको ढुंगा, गिट्टी, बालुवा प्राकृतिक स्रोत हो। संविधानको अनुसूची ९ अनुसार यसको रोयल्टी संघ, प्रदेश र स्थानीय तहमा बाँडिनुपर्ने व्यवस्था छ। तर यसबारे संघ सरकारको अस्थिरता भएको राष्ट्रिय प्राकृतिक स्रोत तथा वित्त आयोगका अध्यक्ष डा बालानन्द पौडेलको टिप्पणी छ। कानुनले स्थानीय तहबाट मालपोत, घरजग्गा कर उठाउने भने पनि प्रशासनिक काम मिलाउन भने बाँकी रहेको उनी बताउँछन्। सवारी साधन करमा पनि कुन तल्लो तहमा बाँड्ने वा कुन नबाँड्ने भन्नेमा विवाद देखिन्छ। यसमा काम गर्नुपर्ने छ, डा पौडेलले भने। एकल कर प्रशासन कानुनले व्यवस्थापन गरेको छ। अन्तरसरकार वित्तीय व्यवस्थापन ऐनले कसले तोक्ने र एकै ठाउँबाट उठाउने भन्ने छ।"
निजी क्षेत्रलाई काम गर्ने वातावरण देउ,"काठमाडौं : नेपाल उद्योग वाणिज्य महासंघका वरिष्ठ उपाध्यक्षका उम्मेदवारका उमेशलाल श्रेष्ठले सरकारले निजीक्षेत्रको सम्मान नगरेसम्म देश आर्थिक रूपमा सबल हुन नसक्ने बताएका छन्। सुदूरपश्चिम प्रदेश उद्योग वाणिज्य महासंघको छैठौं वार्षिक साधारणसभालाई सम्बोधन गर्दै वरिष्ठ उपाध्यक्षका उम्मेदवार श्रेष्ठले तीन तहको सरकार चलाउन निजी क्षेत्रको ठूलो सहयोग रहेको बताए। निजी क्षेत्रलाई कुनै सम्मान गरिँदैन, काम गर्ने वातावरण त बनाइदिन पर्यो नि उनले भने। एउटा कम्पनी दर्ता गर्न ३ दर्जन सरकारी निकायमा पुगेर हात जोड्दै हिड्नुपर्ने अवस्था रहेको उनले बताए। राजनीतिक व्यवस्था बदल्यौं तर राजनीति र कर्मचारी तन्त्रमा परिवर्तन आएन, उनले भने, हामी पञ्चायत हुँदै गणतन्त्रसम्म आइपुग्यौं तर हाम्रो कर्मचारीतन्त्रको काम गर्ने शैली पञ्चायतकालीन नै छ। कुनै पनि मुलुकमा राजनीतिक क्रान्ति हुँदा आर्थिक व्यवस्थाका साथै सरकार र कर्मचारीतन्त्रको कार्यशैली बदलिने बताए। कुनै पनि कार्यशैलीमा परिवर्तन नआएको उनको गुनासो थियो। उद्योगी व्यवसायीले अहिले पनि राजा महेन्द्रको पालाको २०१९ सालको कानूनको अधिनमा रहेर व्यापार व्यवसाय गर्नुपरेको भन्दै कालोबजारी ऐनजस्ता झण्झटिला कानून तत्काल परिवर्तन गरिनुपर्ने उनको तर्क थियो। हामी अहिले बैंक विरुद्ध आन्दोलनमा छौं तर हाम्रा लागि त्यो भन्दा ठूलो समस्या नीति नियममा देखिएका समस्या हुन्, उनले भने, अहिले नियामक निकायले बैंकहरूलाई विना लगाम छाडिदिँदा समस्या आएको छ। सरकार र राष्ट्र बैंक निजी क्षेत्रमैत्री हुनु जरुरी छ। सरकार र राष्ट्रबैंकले उच्च व्याजदर घटाउन सक्ने बताए। नेपाल उद्योग वाणिज्य महासंघले पहल गर्नुपर्ने उनको तर्क थियो। सरकारले देशको आर्थिक स्थिति सुधार गर्न कम्तिमा एक दशकसम्म एउटै आर्थिक नीति लिनुपर्ने उनको भनाइ थियो। जबसम्म सरकारले निजी क्षेत्रलाई सम्मान गरेर देशका ठूला पूर्वाधार विकासमा लगानी गर्न आह्वान गर्नु हुन्न तबसम्म देश आर्थिक रूपमा अघि बढ्न सक्दैन, उनले भने, अहिले सरकारले हामी निजी क्षेत्रलाई निचोरेर भए पनि कर उठाउने काम गरेको भन्दै यसतर्फ सरकारले विशेष ध्यान दिनु आवश्यक छ। व्यवसायीका समस्या समाधान गर्न महासंघको आसन्न निर्वाचनमा वरिष्ठ उपाध्यक्षको रूपमा अघि बढेको उनले बताए। अहिले महासंघ केन्द्र र जिल्ला नगरबीच त्यतिधेरै समन्वय भएको देख्दिन भने जिल्लाका समस्यालाई केन्द्रले चासो नदिएको आभास भएको छ, उनले भने, महासंघलाई सबै तहका उद्योगी व्यवसायी पुर्याएर राज्यसँग लबिङ गरेर व्यवसायीको समस्या समाधान गर्न मेरो ध्यान केन्द्रित हुनेछ। अहिलेको विषम परिस्थितिमा महासंघको नेतृत्व लिन आएको भन्दै चैत्र अन्तिमा हुने निर्वाचनमा मत दिएर निर्वाचित गराउन उनले आग्रह गरे।"
१९ बुँदे घोषणापत्र जारी गर्दै सहकारीको प्रदेश भेला सम्पन्न,"उदयपुर : वित्तीय सुदृढीकरणमा उल्लेखनीय भूमिका निर्वाह गर्ने लगायतका १९ बुँदे घोषणापत्र जारी गर्दै राष्ट्रसेवक सहकारी संस्थाको कोशी प्रदेशस्तरीय भेला शनिबार सम्पन्न भएको छ। उदयपुरको सदरमुकाम गाईघाटमा दुई दिनसम्म सञ्चालन भएको भेलामा मुलुकको राष्ट्रिय अर्थतन्त्र, सहकारी नीति, सिद्धान्त र भइरहेका प्रयासका विषयमा छलफल भएको छ। नेपाल निजामती कर्मचारी संगठन आवद्ध सहकारी संस्थाको भेलाले प्रदेश भित्र रहेका राष्ट्रसेवक सहकारीहरूको एकीकरणका लागि नीतिगत आधार तयार गर्ने, सहकारी मैत्री कानून बनाउन तीनै तहका सरकारसँग पहल गर्ने, कोशी प्रदेश समितिले निर्धारण गरेका नीति कार्यान्वयन गर्ने घोषणा गरेको छ। त्यस्तै प्रदेश स्तरमा सहकारीका नयाँ लगानी क्षेत्रको पहिचान गरी संयुक्त लगानीका आयोजना सञ्चालन गर्न कार्यदल गठन गर्ने, प्रदेश भित्रका राष्ट्रसेवक सहकारीहरू बीचमा ऋण नीति, ब्याजदर र धितो मूल्यांकनमा एकरुपता कायम गर्ने र ऋण असुलीमा सहयोग गर्ने घोषणापत्रमा उल्लेख छ। भेलाले सहकारीको सहकारीको सम्पती, दायित्व, ब्याजदर, जगेडा कोष, जोखिम कोष, भाखा नाघेका ऋण, सामूहिक जमानीमा गरिएको लगानी, ऋण असुली, स्थिर सम्पती, लभांश वितरण, लेखा परीक्षण, साधारणसभा लगायतमा देखिएका समस्या समाधान गर्ने, सामाजिक उत्तरदायित्व वहन गर्ने लगायतका विषयमा छलफल गरेको छ। सहकारीका सेयर सदस्य तथा परिवारलाई आत्मनिर्भर बनाउने, रोजगारमुलक कार्यक्रम सञ्चालन गर्ने, ज्ञान, सिप, क्षमता वृद्धिका लागि नतिजामुखी तालिम र अध्ययन अवलोकन भ्रमणमा समावेश गराउने, सहकारीको नेतृत्वमा रहने सबै अभियान्ता आफ्नो संस्थालाई पूर्ण रुपमा सुशासनयुक्त नीति, विधि र प्रविधिमा आधारित रही सहकारी सञ्चालन गर्ने लगायतका विषयहरू घोषणापत्रमा समावेश गरिएको छ। भेलापछि आयोजित पत्रकार सम्मेलनमा बोल्दै कर्मचारी संगठनका केन्द्रीय उपाध्यक्ष रेवन्त गौतमले राष्ट्रसेवक सहकारी संस्था सामाजिक उत्तरादायित्वसँगै राष्ट्रिय अर्थतन्त्र टेवा पुग्ने गरी अघि बढेको बताए। उनले मुलुकको अर्थतन्त्र कमजोर बन्नु भनेको सहकारीका लागि पनि घातक भएकाले अर्थतन्त्रलाई मजबुत बनाउने गरी नयाँ कार्यक्रमहरू विस्तार गरिने बताए। संगठनका महासचिव जीवन काफ्लेले सहकारीहरूले आफू खुशी बचत गर्ने र ब्याजदर निर्धारण गर्दा धरासय बन्दै गएकाले सुदृढीकरणका लागि राज्यको नीति बलियो बन्नुपर्ने धारणा व्यक्त गरे। उनले सहकारीका सदस्यलाई स्वावलम्बी र आत्मनिर्भर बन्ने गरी कार्यक्रमहरू अघि सार्नुपर्ने बताए।"
४४ मेगावाटको सुपर मादी राष्ट्रिय प्रशारण लाइनमा जोडियो,"कास्की : सुपर मादी हाइड्रो पावर शनिबारदेखि राष्ट्रिय प्रसारण लाइनमा जोडिएको छ। सुपर मादी हाइड्रो पावर लिमिटेड प्रवर्द्धक रहेको आयोजना प्रशारण लाइनमा जोडिएको हो। कास्की जिल्लाको मादी गाउँपालिका वडा नं १ र २ स्थित सिक्लेस र ताङतिङ गाउँको बीचबाट बग्ने मादी नदीको पानी करीव ६ किलो मिटर लामो सुरुङमार्ग निर्माण गरी ४४ मेगावाट विद्युत् उत्पादन गरिएको हो। पीपीए अनुसार चैत महिनामा १३ मेगावाट विद्युत् उत्पादन गर्ने भनिए पनि हाल १५ मेगावाट विद्युत् उत्पादन गरी राष्ट्रिय प्रशारण लाइनमा जडान गरिएको अध्यक्ष पुष्पज्योति ढुंगानाले बताए। आयोजनाबाट उत्पादित बिजुली १९ किलोमिटर टाढा रहेको लेखनाथ सबस्टेशनबाट राष्ट्रिय प्रशारण लाइनमा जोडिएको हो। बिहीबारदेखि परीक्षण उत्पादन भएको यस आयोजना सफल परीक्षणसँगै शनिबारदेखि नेपाल विद्युत् प्राधिकरणको राष्ट्रिय प्रणालीमा जोडिएको अध्यक्ष ढुंगानाले बताए। २०७५ मंसिरमा सुरु भएको आयोजना २०७८ चैत भित्र विद्युत् उत्पादन गर्ने तालिका अनुसार सुरु भएको थियो। सुरुमा ७ अर्ब ४७ करोड लागतमा सम्पन्न गर्ने योजना बनाएर काम सुरु भएको आयोजना कोरोनाको कारण पूर्ण रुपमा काम गर्न नसक्नु, गत असारमा आएको बाढीले आयोजनामा क्षति पुर्याउनु, बैंकको ब्याजदर बढ्नु निर्माण सामग्रीको मुल्य बढ्नु लगायतका कारण १ अर्ब बढी लागत बढ्नुका साथै एक वर्ष ढिला भएको अध्यक्ष ढुंगानाले बताए। कमजोर भौगोलिक अवस्थाका कारण करिव ८ सय मिटर पेनस्टक पाइप सुरुङ भित्र जडान गरिएको पनि उनले बताए। यस्तै कारणले आयोजनाको लागत बढेर करिब ८ अर्ब ७० करोड लागतमा निर्माण सम्पन्न भएको अध्यक्ष ढुंगनाले बताए। यस आयोजनाको सिभिल क्षेत्रको निर्माणको जिम्मा फेवा कन्स्ट्रक्सन प्रालिले पाएको थियो। हाइड्रो मेकानिकल क्षेत्रको निर्माणको जिम्मा माछापुच्छ्रे मेटल एण्ड मेसनरी प्रालिले पाएको थियो। यस्तै इलेक्ट्रिो मेकानिकल क्षेत्रको निर्माणको जिम्मा एशिया प्यासिफिक पावर टेक प्रालि र परामर्शदाता सानिमा हाइड्रो एण्ड इन्जिनियरिङ कम्पनीले पाएका थिए। २ अर्ब १० करोड इक्विटी र बाँकी पुँजी सानिमा बैंकको अगुवाईमा राष्ट्रिय वाणिज्य बैंक, कुमारी बैंक, कृषि विकास बैंक, एभरेष्ट बैंक, प्रभु बैंक र हाइड्रोइलेक्ट्रिीसिटी इन्भेष्टमेन्ट एण्ड डेभलपमेन्ट कम्पनि लिमिटेडको लगानी छ। कम्पनीको एक सय अंकित दरका कुल २ करोड १० लाख कित्ता सेयर नेपाल स्टक (नेप्से)मा सूचीकृत भएर कारोबारमा आइसकेको कम्पनीका अध्यक्ष ढुंगानाले बताए। भारतबाट प्रतियुनिट १२ रुपैयाँमा अहिले विद्युत् खरिद गर्नुपर्ने अवस्थामा सुपरमादी सञ्चालनसँगै सहयोग पुग्ने आयोजनाको भनाइ छ।"
बुढीगण्डकीको लाइसेन्स यसै वर्ष,"काठमाडौं : १ हजार २ सय मेगावाटको बुढीगण्डकी जलविद्युत् आयोजना निर्माणको अनुमति (लाइसेन्स) लिने काम अघि बढेको छ। चालू आर्थिक वर्षभित्रमा नै आयोजना निर्माणको अनुमति लिइने ऊर्जा सचिव दिनेश घिमिरेले जानकारी दिए। त्यसका लागि अर्थ मन्त्रालयसँग डेढ अर्ब रुपैयाँ माग गरिएको छ। मन्त्रालयका अनुसार उक्त रकम प्राप्त हुने आश्वासनपछि आयोजना अघि बढाउन लागिएको हो। आयोजनालाई चालू आर्थिक वर्षका लागि छुट्ट्याएको रकम खर्च हुन नसकेकोले सोही रकम पूर्वाधार इकाइमार्फत रकमान्तर गर्न ऊर्जाले अर्थलाई माग गरेको हो। बुढीगण्डकी आयोजना निर्माण गर्न भन्दै सरकारले ६ वर्षदेखि पेट्रोलियम पदार्थको खपतमा १० प्रतिशत पूर्वाधार कर उठाइरहेको छ। यसबाट १ खर्ब ५ अर्ब रकम जम्मा भइसकेको छ। कम्पनी मोडलमा आयोजना निर्माण गर्ने सरकारको निर्णयपछि चालू आर्थिक वर्ष २०७९०८० का लागि ७ अर्ब ९३ करोड रुपैयाँ विनियोजन गरिएको छ। गत असार १४ गतेको मन्त्रिपरिषद्को निर्णयपछि गत भदौ १७ गते बुढीगण्डकी जलविद्युत् कम्पनी लिमिटेड कम्पनी स्थापना भएको हो। कम्पनी स्थापना भएको करिब ६ महिना बितिसक्दा पनि कारोबार स्वीकृति पाउन सकेको छैन। कम्पनीको कोषमा शून्य रकम छ। निवर्तमान ऊर्जामन्त्री पम्फा भुसालले बुढीगण्डकी कम्पनी स्थापनालाई आफ्नो कार्यकालको प्रमुख उपलब्धिका रूपमा व्याख्या गरेकी थिइन्। तर, रकम अभावका कारण कम्पनीले कारोबार स्वीकृति पाउन सकेको छैन। अब भने कोषमा रकम जम्मा गरेर आयोजना निर्माणको अनुमति लिने काम अघि बढाइने सचिव घिमिरेले बताए। कोषमा पैसाका लागि पूर्वाधार इकाइबाट रकमान्तर गर्ने भनेर अर्थमा पठाइसकेका छौं। अर्थले पनि दिन्छु भनेको छ। डेढ अर्ब मागेका छौं, लाइसेन्स लिनेलगायतका काम हुन्छ। भन्दै घिमिरेले चालू आर्थिक वर्षको बाँकी रहेको साढे तीन महिनाभित्र बुढीगण्डकीले गति लिने जानकारी दिए। यो आयोजनाका लागि चालू आर्थिक वर्षमा ७ अर्ब ९३ करोड बजेट छुट्ट्याएको थियो। ८ महिनासम्म १ अर्ब १३ करोड मात्रै खर्च भएको छ। बाँकी ३ अर्ब ६१ करोड बजेट चालू आर्थिक वर्षको ४ महिनामा खर्च गर्ने भनिएको छ। आयोजनले खर्च गर्न नसकेकोमध्ये १ अर्ब ४० करोड रुपैयाँ अन्य आयोजनामा रकमानन्तर भइसकेको छ। बाँकी रकममध्ये चालू आर्थिक वर्षमा थप १ अर्ब ७९ करोड खर्च गर्न नसक्ने भनेर आयोजनाले अर्थलाई जानकारी गराइसकेको छ। बुढीगण्डकी कम्पनीका लागि अर्थसँग माग गरिएको डेढ अर्बमध्ये करिब १ अर्ब ४० करोड आयोजना अनुमति लिनका लागि खर्च हुने मन्त्रालयका सहसचिव सुनील पौडेलले जानकारी दिए। आयोजनाको अध्ययनका लागि करिब ७० करोड खर्च भएकोले त्यसको २ गुणा १ अर्ब ४० करोड अनुमतिका लागि आवश्यक पर्ने अनुमान गरिएको हो। १ करोड कम्पनी कोषमा र बाँकी रकम कम्पनीको संरचना र पदपूर्तिमा खर्चिने तयारी रहेको उनले बताए। कम्पनीमा ५० प्रतिशत ऊर्जा मन्त्रालय, ३० प्रतिशत अर्थ मन्त्रालय र २० प्रतिशत नेपाल विद्युत् प्राधिकरणको सेयर संरचना छ। प्राधिकरणबाट रकम निकासा भएर नै कम्पनी दर्ता भएको बजेट तथा अनुगमन महाशाखा सहसचिव कृष्णप्रसाद नेपालले बताए। बाँकी पुँजी कसरी जुटाउने भन्ने स्रोत सुनिश्चित हुन नसकेको उनले बताए। ऊर्जा सचिव घिमिरेका अनुसार मन्त्रालय अहिले आयोजनाको मोडालिटीको तयारीमा जुटेको छ। विद्युत् प्राधिकरणलाई क्रियाशील बनाउँदै आयोजना निर्माणलाई अघि बढाउने सम्बन्धमा छलफल भइरहेको उनले बताए। अर्थ र ऊर्जाले आयोजना बनाउँदैनन्। प्राधिकरणलाई निर्माणको जिम्मा दिने तयारी हुँदैछ। प्राधिकरणलाई सक्रिय बनाएर यसकै प्रविधि प्रयोग गर्ने भन्ने हो। जलाशययुक्त आयोजना बनाउने भनेको नै प्राधिकरणले हो।, उनले भने। आयोजनाको मुख्य सेयर स्वामित्व दिएर अघि बढ्ने कि भन्नेमा छलफल भइरहेको उनले बताए। १२ सय मेगावाट क्षमताको बुढीगण्डकी आयोजना निर्माणको चर्चा चलेको चार दशक बितिसकेको छ।"
आठ महिनामा एक खर्ब ३८ अर्ब रुपैयाँ वैदेशिक सहायताको प्रतिबद्धता,"काठमाडौं : चालु आर्थिक वर्ष २०७९८० को फागुन मसान्तसम्ममा सरकारले एक खर्ब ३८ अर्ब ५६ करोड १० लाख रुपैयाँ बराबरको वैदेशिक सहायता प्रतिबद्धता पाएको छ। अर्थ मन्त्रालयका अनुसार आठ महिनामा नेपालले विभिन्न द्विपक्षीय तथा बहुपक्षीय विकास साझेदारबाट २४ अर्ब ५६ करोड १० लाख रुपैयाँ बराबर अनुदान र एक खर्ब १४ अर्ब रुपैयाँ बराबर वैदेशिक ऋणको प्रतिबद्धता पाएको हो। चालु आर्थिक वर्षको बजेटमार्फत सरकारले दुई खर्ब ४२ अर्ब २६ करोड रुपैयाँ बराबर वैदेशिक ऋण र ५५ अर्ब ४६ करोड रुपैयाँ बराबर वैदेशिक अनुदान लिने लक्ष्य राखेको थियो। लक्ष्यको तुलनामा वैदेशिक ऋण प्रतिबद्धता ४७ प्रतिशत र वैदेशिक अनुदान प्रतिबद्धता ४४ दशमलव २८ प्रतिशत बराबर हो। अर्थ मन्त्रालयका अनुसार यो अवधिमा जापान सहयोग नियोग (जाइका)बाट प्राजेक्ट फर ह्युमन रिसोर्स डेभलपमेन्ट स्कलरसीप (जेडिएस) कार्यक्रमका लागि ३५ करोड अनुदानको प्रतिबद्धता सरकारले पाएको छ। त्यस्तै जाइकाले तराई क्षेत्र सिँचाइ प्रणाली सुदृढीकरण परियोजनाका लागि दुई अर्ब अनुदान प्रतिबद्धता जनाएको छ। युरोपियन युनियनबाट वास फर अल परियोजनाका लागि एक अर्ब ३७ करोड र सशक्त महिला, समृद्ध नेपाल कार्यक्रमका लागि दुई अर्ब अनुदान प्रतिबद्धता पाएको छ। आठ महिनामा स्वीटजरल्यान्ड सरकारबाट प्राविधिक तथा व्यावसायिक शिक्षा कार्यक्रमका लागि ९९ करोड १० लाख रुपैयाँ बराबर अनुदान सहायताका प्रतिबद्धता आएको छ। दक्षिण कोरिया सरकारले कोरियाबाट फर्किएका कामदारको उद्यमशीलता विकासका लागि लागि एक अर्ब र नेपाल प्रहरीको साइबर ब्यूरोको क्षमता विकासका लागि एक अर्ब अनुदानको प्रतिबद्धता जनाएको छ। त्यसैगरी एसियाली विकास बैंक (एडिबी)ले नेपालको पहाडी क्षेत्रमा फलफूल तथा ओखरखेती प्रवद्र्धनका लागि दुई अर्ब ४७ करोड रुपैयाँ र महिलाको क्षमता विकास कार्यक्रमका लागि एक अर्ब ५७ करोड रुपैयाँ अनुदान प्रतिबद्धता जनाएको मन्त्रालयले जनाएको छ। बेलायत सरकारले सुरक्षा तथा न्याय प्रणाली क्षमता विकास कार्यक्रम फेज२ का लागि पाँच अर्ब २६ करोड र स्थानीय पूर्वाधार कार्यक्रमका एक अर्ब ४४ करोड अनुदान प्रतिबद्धता जनाएको छ। त्यस्तै नर्वे सरकारले विद्यालय शिक्षा क्षेत्र कार्यक्रमका लागि दुई अर्ब ५७ करोड र फिनल्यान्ड सरकारले विद्यालय शिक्षा क्षेत्र योजनाका लागि दुई अर्ब ५४ करोड प्रतिबद्धता जनाएको छ। वैदेशिक ऋण सहायतातर्फ विश्व बैंकमार्फत ग्रिन रेजिलेन्स एन्ड इन्क्लुसिभ डेभलपमेन्ट (ग्रिड) कार्यक्रमका लागि १२ अर्ब ७५ करोड ऋण प्रतिबद्धता आएको छ। त्यस्तै विश्व बैंकले क्षेत्रीय यातायात तथा व्यापार कनेक्टिभिटी परियोजनाका लागि ३४ अर्ब ९६ करोड र डिजिटल नेपाल एक्सिलेरेसन कार्यक्रमका लागि १७ अर्ब ७९ करोड बराबर ऋण दिने प्रतिबद्धता जनाएको अर्थ मन्त्रालयले जनाएको छ। यो अवधिमा जाइकाबाट सहरी क्षेत्रको विद्युत् प्रणाली व्यवस्थापन परियोजनाका लागि एक अर्ब ४२ करोड ऋणका लागि सम्झौता भएको छ। त्यस्तै एसियाली विकास बैंकले पहाडी क्षेत्रमा फलफूल तथा ओखरखेती प्रवर्द्धनका लागि सात अर्ब ७९ करोड र विद्यालय शिक्षा क्षेत्र योजनाका लागि २६ अर्ब ५१ करोड बराबरको ऋण प्रतिबद्धता जनाएको छ।"

शीर्षक,विवरण
मध्यावधिबाट जोगिन समर्थन,"माओवादी एमाले तालमेलको सरकारलाई कांग्रेसले किन समर्थन गर्यो ? किन प्रमुख प्रतिपक्षमा बस्न कांग्रेस तयार भएन ? कतै कांग्रेसले संसदीय मूल्य मान्यता पो बिस्र्यो कि ? मंगलबारदेखि कांग्रेससामु जनताका प्रश्न तेर्सिन थालेका छन्। मुलुकको पुरानो र ठूलो पार्टीसँग जनताले गरेका यी प्रश्न जायज छन्। अतुलनीय छन् र कांग्रेसका लागि मार्गदर्शन बन्नेछन्। एउटा कुरा सत्य हो, कांग्रेस, माओवादीसमेत पाँच दलको गठबन्धन बनाएर हामी चुनावमा गएका थियौं। त्यतिबेला हामीले कांग्रेस भनेको माओवादी हो, माओवादी भनेको कांग्रेस भनेर जनतासँग मत माग्यौं। जनताका मत साटासाट गर्र्यौं। कार्यकर्ता र शुभेच्छुक मात्र नभई नेतानेताबीच पनि मत साटासाट गरेको तथ्य दुनियाँसामु छर्लंग छ। त्यतिबेला सरकारको नेतृत्व आलोपालो गर्ने सहमति पनि गरेका थियौं। तर चुनावको परिणाम ननिस्कँदै एमालेले अनावश्यक चलखेल गर्यो, उसको एकमात्र ध्येय जसरी पनि पाँचदलीय गठबन्धन भत्काउने भन्नेमा गयो। एमाले अध्यक्ष केपी शर्मा ओली सबै गुमाउन तयार, तर जसरी पनि गठबन्धन भत्काउने भन्नेमा लाग्नुभयो। नत्र त विगतमा माओवादी केन्द्रका अध्यक्ष प्रचण्डलाई प्रधानमन्त्री बन्न नदिन अनेक षड्यन्त्र गर्ने नेताले किन एकाएक प्रचण्डलाई प्रधानमन्त्री बनाउन तयार हुनुभयो ? यसबाट पनि प्रस्ट हुन्छ। यसैकारण हामीले चुनावमा जनताबीच गरेको वाचाअनुसार पुरानो गठबन्धनलाई रिट्र्याक मा ल्याउनुपर्ने महसुस गर्र्यौं। त्यसका लागि माओवादी केन्द्रका अध्यक्ष प्रचण्ड नेतृत्वको सरकारलाई समर्थन जनायौं। माओवादी र एमाले मिलेर सरकार बनाउँदैमा केही फरक पर्दैन। लोकतान्त्रिक व्यवस्थामा कुनै एक दल सत्तामा हुनु र विपक्षमा हुनुले ठूलो अर्थ राख्दैन। तर, नयाँ संसद्को पहिलो बैठकमा एमाले अध्यक्ष ओलीले राख्नुभएको अभिव्यक्तिले लोकतान्त्रिक व्यवस्था, संसदीय प्रणाली र परिवर्तन पक्षधर आम समुदायलाई झस्काएकै हुनुपर्छ। ओलीले विगतमा आफूले गरेको संसद् विघटनको सिफारिसलाई सही थियो भन्ने जबर्जस्त तर्क गर्दै फेरि पनि मध्यावधिमा मुलुक जान सक्ने संकेत गर्नुभयो। यसबाट हामी झस्केकै हो। पहिलो बैठकमै संसद् विघटनको कुरा गर्नु संसदीय मर्यादाविपरीत मात्रै थिएन, जुनै बेला सरकारलाई संकटमा पार्ने र मध्यावधितिर मुलुकलाई लैजाने षड्यन्त्रका रूपमा कांग्रेसले लियो। त्यसका लागि सरकारलाई बलियो बनाउने र स्थायित्व कायम गराउनु कांग्रेसले आफ्नो कर्तव्य महसुस गरेकै हो। २०७४ मा झन्डै दुई तिहाइ बहुमतसहित तत्कालीन नेकपाको एकलौटी बलियो सरकार थियो। त्यतिबेला विपक्षमा रहेको कांग्रेस त चुप नै थियो। तर, नेकपाभित्रको आन्तरिक किचलो र सत्तालिप्साका कारण दुईदुई पटक संसद् विघटन गरियो। त्यसविरुद्ध कांग्रेसलगायतका पार्टीहरू सडकमा ओर्लनुपर्यो। सर्वोच्चको आदेशबाट मात्रै संसद् पुनस्र्थापित भयो र मुलुक लोकतान्त्रिक प्रक्रियामै फर्कियो। बलियो सरकार भएका बेलाको त्यस्तो तीतो अनुभव हुँदाहुँदै कमजोर सरकार भएका बेला त्यस्ता हर्कत नदोहोरिएलान् भन्न सकिन्न। नयाँ संसद्को पहिलो बैठकमा एमाले अध्यक्ष ओलीले राख्नुभएको अभिव्यक्तिले लोकतान्त्रिक व्यवस्था, संसदीय प्रणाली र परिवर्तन पक्षधर आम समुदायलाई झस्काएकै हुनुपर्छ। मध्यावधिमा मुलुक जान सक्ने संकेत पछि सरकारलाई समर्थन जनायौं। जहाँसम्म प्रतिपक्षको मैदान छोडेर सरकारलाई समर्थन किन भन्ने प्रश्न छ। विगतमा पनि कांग्रेसले बाहिरबाट सरकारलाई समर्थन जनाएकै हो। २०५१ मा कांग्रेसले मनमोहन अधिकारी नेतृत्वको अल्पमतको सरकारलाई समर्थन दिएको थियो। अहिले पनि सरकारलाई समर्थन मात्रै जनाएका हांै, सरकारमा सहभागी भएका होइनौं। विश्वासको मत दिए पनि कांग्रेसले सरकारलाई गुण र दोषका आधारमा समर्थन जनाउनेछ। अर्थात्, सरकारले जनताका पक्षमा राम्रो काम गरे कांग्रेसले समर्थन जनाउनेछ। जनपक्षीय काम गर्न कांग्रेसले सघाउँछ पनि। तर सरकारले खराब काम गर्यो, अर्थात् भ्रष्टाचार, अनियमितता, कुशासनतिर पाइँला चाल्यो भने कांग्रेस चुप लागेर बस्दैन। कांग्रेसले सरकारमाथि निरन्तर खबरदारी गरिरहनेछ। कांग्रेसले विरोधका लागि विरोधमात्रै गर्दैन। संसद्मा रचनात्मक विपक्षीको भूमिकामा रहनेछ। अर्थात्, संसद्मा कांग्रेस विपक्षी मोर्चामै रहनेछ। सरकार अस्थिर नहोस्, मुलुक फेरि मध्यावधितिर नजाओस्, जनताको मतको कदर होस् भनेर मात्रै कांग्रेसले सरकारलाई समर्थन जनाएको हो। जहाँसम्म संसद् प्रतिपक्षीविहीन भयो, जनताका पीरमर्काका आवाज संसद्मा नउठ्ने हुन् कि भन्ने चिन्ता र चासो हुनु स्वाभाविक हो। जनताको यो चासो र चिन्ताप्रति कांग्रेस सधैं सजग छ। कांग्रेस रचनात्मक भूमिकामा रहन्छ। कांग्रेसले सरकारमाथि जहिल्यै खबरदारी गरिरहनेछ। कांग्रेस सत्तामा हुँदा पनि उसका नेताहरूले संसद्मा सरकारको आलोचना गर्ने छुट पाउँछन्। जनजीविका, जनसरोकार र जनताका पक्षमा बोल्न, लेख्न र पैरवी गर्न कांग्रेसका हरेक नेता, कार्यकर्तालाई छुट छ। राष्ट्रपति, सभामुखलगायतका पदमा भागबन्डा खोज्न कांग्रेसले सरकारलाई समर्थन गरेको हो कि भन्ने जनताको आशंका छ। पद बाँडफाँटका विषयमा कांग्रेसले कसैसँग कुनै सम्झौता गरेको छैन। तर, कांग्रेस संसद्को सबैभन्दा ठूलो हो। जनताले चुनावमार्फत नै कांग्रेसलाई यो स्थान दिएका हुन्। त्यसैले यी पदमा कांग्रेसको दाबी स्वाभाविक रहन्छ। कांग्रेसको दाबीलाई अरू दलले पनि स्वाभाविक रूपमा लिनुपर्ने हो। यदि अरू दलले कांग्रेसको दाबीलाई स्वीकार गरेनन् भने कांग्रेस स्वस्थ प्रतिस्पर्धामा जान्छ। प्रतिस्पर्धाबाट आएको परिणाम स्वीकार्य छ। हाम्रो संसदीय राजनीतिको इतिहास लामो छैन। विगतमा पनि अनेक आरोहअवरोह व्यहोर्दै यहाँसम्म आइपुगेका छौं। विगतमा विधि निर्माण गर्नेभन्दा पनि सत्ता जोडघटाउ र सत्ताको छायाँका कारण संसद्ले प्रभावकारी काम गर्न नसकेको तीतो यथार्थता हामीसामु छ। पार्टी र सांसदको ध्यान सत्ता जोडघटाउमा मात्रै रहँदा राजनीतिक अस्थिरता मौलायो। कैयौं महत्त्वपूर्ण विधेयक त्यसै निष्क्रिय बने। राष्ट्रिय सुरक्षा परिषद, सूचना प्रविधिका सम्बन्धमा व्यवस्था गर्न बनेको विधेयक, सैनिक ऐन, भन्सार ऐन, राष्ट्रिय मानवअधिकार आयोग ऐनमा संशोधन गर्न ल्याइएको विधेयकलगायत महत्त्वपूर्ण विधेयक निष्क्रिय बनेकाले फेरि शून्यबाट काम थाल्नु पर्नेछ। नयाँ संसद्को पहिलो बैठकमा एमाले अध्यक्ष ओलीले राख्नुभएको अभिव्यक्तिले लोकतान्त्रिक व्यवस्था, संसदीय प्रणाली र परिवर्तन पक्षधर आम समुदायलाई झस्काएकै हुनुपर्छ। मध्यावधिमा मुलुक जान सक्ने संकेत पछि सरकारलाई समर्थन जनायौं। अर्को महत्त्वपूर्ण पाटो बनेको संविधान कार्यान्वयनसम्बन्धी केही कानुन अझै बन्न बाँकी छन्। जस्तो कि, नागरिकता संशोधन र निजामती कर्मचारीसम्बन्धी विधेयक। नागरिकता विधेयक अघिल्लो संसद्ले कार्यकालको अन्तिमतिर पारित गरेर राष्ट्रपति समक्ष पठाएको थियो। तर, राष्ट्रपतिले प्रमाणित नगर्दा विधेयक त्यसै निष्क्रिय भयो। उक्त विधेयक पारित नहुँदा लाखौंको संख्यामा अंगीकृत नागरिकका सन्तान नागरिकताबाट बञ्चित छन्। यस्तै, निजामती सेवासम्बन्धी विधेयक पारित नहुँदा निजामती कर्मचारी खटनपटनमा समस्या देखिएको छ। ऐनको अभावका कारण सरकारले प्रदेश र स्थानीय तहमा कर्मचारी पठाउन सकिएको छैन। अब संसद्ले यी विधेयकलाई जतिसक्दो चाँडो छलफल गरेर टुंगोमा पुर्याउनुपर्छ। नत्र त संसद् भनेको जागिर खाने र भत्ता पचाउने थलोमात्रै हो भनेर आरोप लगाउनेहरूका लागि बल पुग्नेछ। त्रिशंकु संसद्मा सरकारले दर्ता गर्ने विधेयकमा संसद्को कमैमात्र ध्यान जाने गरेको छ। विधेयक पारित गर्न आवश्यक बहुमत जुटाउन सरकारले अनेक प्रयत्न गर्नुपर्ने हुन्छ। सांसदहरू विधेयक निर्माणभन्दा सरकार निर्माणमा बढी सक्रिय हुने गर्छन्। दलको संख्या धेरै हुँदा र कसैको पनि बहुमत नहुँदा स्वार्थ समूह को योजनाअनुसार सांसदहरू परिचालित हुने र कानुन पनि त्यसअनुसार नै निर्माण हुने सम्भावना रहन्छ। यसतर्फ पनि आम नागरिक, सचेत वर्ग र सञ्चार माध्यमहरूको निगरानी र खबरदारी आवश्यक छ। अर्कोतर्फ, सरकार पनि कानुन निर्माणभन्दा कुर्सी जोगाउने विषयलाई मात्रै प्राथमिक दिने गर्छ। आफ्नो हित अनुकूल नदेखे विधेयकलाई अघि बढाउन कञ्जुस्याइँ गर्ने, समितिमा उपस्थित नहुने र छलफललाई अघि बढाउन सहयोगी भूमिका नखेल्ने प्रयत्न सरकार पक्षबाट हुन्छ। यस्तोमा सांसदहरूको भूमिका पनि महत्त्वपूर्ण हुन्छ। सरकार नजागे सांसदहरू आफैं जाग्नुपर्छ। संसद्मा जरुरी सार्वजनिक महत्त्वको प्रस्ताव, संकल्प प्रस्ताव, ध्यानाकर्षणहरू दर्ता गरेर सरकारलाई छलफल गर्न बाध्य पार्ने काम सांसदको हो। संसद्लाई जीवन्त र प्रभावकारी बनाउन प्रधानमन्त्री र मन्त्रीहरूसग प्रश्नोत्तरको व्यवस्था नियमावलीमै छ। यसलाई पनि प्रभावकारी रूपमा अघि बढाउनुपर्छ। हामीकहाँ अर्को पनि गलत नजिर छ। संसद् अधिवेशन नभएको बेला अत्यावश्यक विषयमा तत्काल केही गर्नुपर्ने भए सरकारलाई अध्यादेश ल्याउन पाउने सुविधा संविधानले दिएको छ। तर यसको व्यापक दुरुपयोग भइरहेको छ। संसद् अधिवेशन अन्त्य गर्दै अन्य बाटोबाट आफ्नो सुविधा अनुकूल अध्यादेश जारी गर्ने काम सरकारबाट भइरहेका छन्। विगतमा पनि दल विभाजन, शपथ, संवैधानिक परिषद्को काम, कर्तव्यलगायतका महत्त्वपूर्ण कानुन संशोधन गर्न अध्यादेश जारी भए। लोकतन्त्रमा कानुन निर्माण, संशोधन र परिमार्जन गर्ने काम संसद्को हो। तर, सत्तामा पुगेपछि संसद्लाई छल्ने र अध्यादेशबाट राज गर्ने सोच हरेक सरकारले गर्दै आएका छन्। नयाँ संसद्ले अध्यादेशबाट राज गर्न खोज्ने विषयलाई निरुत्साहन गर्न जरुरी छ।"
सन्दीप लामिछानेमाथि शर्तैशर्त : विदेश जान रोकदेखि मोबाइल ट्र्याक गर्नेसम्म,"काठमाडौं : क्रिकेटर सन्दीप लामिछाने धरौटीमा रिहा हुने भएका छन्। उनी भोलि धरौटी जम्मा गरेर रिहा हुनेछन्। उच्च अदालत पाटनले बिहीबार राष्ट्रिय क्रिकेट टोलीका पूर्व कप्तानसमेत रहेका लामिछानेलाई धरौटीमा रिहा गर्न आदेश दिएको हो। उच्च अदालत पाटनका न्यायाधीश ध्रुवराज नन्द र रमेश ढकालको संयुक्त इजलास पुर्पक्षका लागि थुनामा राख्ने जिल्ला अदालत काठमाडौंको आदेश बदर गरिदिएको हो। उनलाई २० लाख रुपैयाँ धरौटीमा छाड्न आदेश भएको उच्च अदालत पाटनका रजिस्ट्रार ठगिन्द्र कट्टेलले जानकारी दिए। उनका अनुसार लामिछानेलाई विदेश जान रोक लगाइएको छ। अदालतले लामिछानेको मोबाइल ट्र्याक गर्ने अधिकारसमेत प्रहरीलाई दिएको छ। पीडित किशोरी उनको परिवारलाई समेत भेटघाट गर्न नदिने शर्त आदेशमा उल्लेख छ। 'प्रस्तुत मुद्दाको फैसला नभएसम्मको लागि प्रतिवादीलाई नेपालबाहिर जानबाट रोक लगाइएको छ। प्रतिवादीको नाउँमा जारी भएको राहदानी रोक्का गर्नु र प्रतिवादीलाई विदेश जानबाट रोक लगाइएको यस आदेशको कार्यान्वयन गर्नु भनी यथाशिघ्र नेपाल सरकार गृह मन्त्रालय र परराष्ट्र मन्त्रालयमा लेखी पठाउनू,' आदेशमा भनिएको छ, 'प्रस्तुत मुद्दाको जाहेरीकर्ता, परिवर्तित २६ वा निजको परिवारको सदस्यको सम्बन्धमा वा प्रस्तुत विचाराधीन मुद्दाको विषयमा कुनै सामग्री प्रकाशन गर्न वा विद्युतीय वा सार्वजनिक सञ्चार माध्यम वा सामाजिक सञ्जालमा कुनै टीका टिप्पणी वा धारणा व्यक्त गर्न प्रतिवादीलाई रोक लगाइएको छ। आफू वा आफू सम्बद्ध सस्था वा व्यक्तिहरुवाट जाहेरीकर्ता, परिवर्तित २६ वा निजको परिवारसंग भौतिक वा अन्य कुनै प्रकारले सम्पर्क वा भेटघाट गर्ने वा जाहेरीकर्ता, परिवर्तित २६ वा निजको परिवारको सदस्यलाई कुनै पनि माध्यमबाट कुनै पनि किसिमको डर, त्रास, धम्की वा दबाब दिने, प्रभाव पार्ने वा दुरुत्साहन दिने वा सोसम्बन्धी कुनै कार्य नगर्नु, नगराउनु भनी प्रतिवादीलाई निषेधात्मक आदेश दिइएको छ।' त्यस्तै काठमाडौं उपत्यका छाड्नसमेत लामिछानेले प्रहरीलाई निवेदन लेख्नुपर्नेछ। 'कुनै काम विशेषका कारण प्रतिवादीले काठमाडौं उपत्यका छोड्नु पर्दा छोड्नुअघि जिल्ला प्रहरी परिसर काठमाडौंलाई सोको लिखित जानकारी दिनुपर्ने छ। सो जानकारीमा काठमाडौं उपत्यका छोड्ने र फर्किने मिति तथा उपत्यका बाहिर रहने स्थानसमेत खुलाउनु पर्नेछ,' आदेशमा भनिएको छ, 'माथिका खण्डहरुमा उल्लिखित आदेशहरूको पालनाको प्रभावकारिताको प्रयोजनको लागि प्रतिवादीको गतिविधिको निगरानी गर्ने एवं निजको मोबाइल नम्बर, टेलिफोन नम्वरमा सेवा प्रदायक संस्थामार्फत् पहुँच राखी सोसँग सम्बन्धित सामग्री या विवरणको सञ्चार अभिलेख गर्नको लागि प्रहरी प्रधान कार्यालयले सुरक्षित र उपयुक्त व्यवस्था मिलाउन सक्नेछ। त्यसरी पहुँच राखिएका र अभिलेख गरिएका सामग्री या विवरणको गोप्यता भंग नहुने व्यवस्था मिलाउनुपर्ने छ। जिल्ला अदालतले माग गरेका बखत त्यस्ता सामग्री या विवरण उपलब्ध गराउनु पर्नेछ। यसको जानकारी प्रहरी प्रधान कार्यालयलाई दिनु।' काठमाडौंको गौशालास्थित एक होटलको कोठामा राखेर सन्दीपले आफूलाई जबर्जस्ती बलात्कार गरेको भन्दै एक १७ वर्षीय किशोरीले प्रहरी वृत्त गौशालामा उजुरी गरेकी थिइन्। जाहेरीपछि लामिछाने सम्पर्कविहीन भएका थिए। प्रहरीले पक्राउ पुर्जी जारी गरी उनलाई पक्राउ गर्नको लागि इन्टरपोलसँग आग्रह गरेको थियो। जाहेरी परेको करिब एक महिनापछि असोज २० गते सन्दीप नेपाल फर्किएका थिए। प्रहरीले उनलाई त्रिभुवन विमानस्थलबाटै पक्राउ गरेको थियो।"
सन्दीप लामिछानेलाई धरौटीमा रिहा गर्न उच्च अदालतको आदेश,काठमाडौं : क्रिकेटर सन्दीप लामिछाने धरौटीमा रिहा हुने भएका छन्। उच्च अदालत पाटनले बिहीबार राष्ट्रिय क्रिकेट टोलीका पूर्व कप्तानसमेत रहेका लामिछानेलाई धरौटीमा रिहा गर्न आदेश दिएको हो। उच्च अदालत पाटनका न्यायाधीश ध्रुवराज नन्द र रमेश ढकालको संयुक्त इजलास पुर्पक्षका लागि थुनामा राख्ने जिल्ला अदालत काठमाडौंको आदेश बदर गरिदिएको हो। उनलाई २० लाख रुपैयाँ धरौटीमा छाड्न आदेश भएको उच्च अदालत पाटनका रजिस्ट्रार ठगिन्द्र कट्टेलले जानकारी दिए। उनका अनुसार लामिछानेलाई विदेश जान रोक लगाइएको छ। काठमाडौंको गौशालास्थित एक होटलको कोठामा राखेर सन्दीपले आफूलाई जबर्जस्ती बलात्कार गरेको भन्दै एक १७ वर्षीय किशोरीले प्रहरी वृत्त गौशालामा उजुरी गरेकी थिइन्। जाहेरीपछि लामिछाने सम्पर्कविहीन भएका थिए। प्रहरीले पक्राउ पुर्जी जारी गरी उनलाई पक्राउ गर्नको लागि इन्टरपोलसँग आग्रह गरेको थियो। जाहेरी परेको करिब एक महिनापछि असोज २० गते सन्दीप नेपाल फर्किएका थिए। प्रहरीले उनलाई त्रिभुवन विमानस्थलबाटै पक्राउ गरेको थियो।
माथिल्लो चमेलिया आगामी वैशाखभित्र सञ्चालनमा आउने,"काठमाडौं : अपि पावर कम्पनी लिमिटेडले आफ्नो छैठौं आयोजनाका रूपमा निर्माण गरिरहेको माथिल्लो चमेलिया जलविद्युत आयोजनाको निर्माण कार्य अन्तिम चरणमा पुर्याएको छ। कम्पनीले आफ्नो छैठौं आयोजना स्वरुप ४० मेगावट क्षमताको माथिल्लो चमेलिया जलविद्युत् आयोजनाको निर्माण कार्य अन्तिम चरणमा पुगेको कम्पनीका कार्यकारी सञ्चालक सञ्जिव न्यौपानेले बताए। दार्चुला जिल्लामा बहने चमेलिया नदीमा उक्त आयोजना निर्माण भइरहेको छ। आयोजनाबाट उत्पादित विद्युत शक्ति नेपाल विद्युत प्राधिकरणको चमेलिया जलविद्युत आयोजनाको बलाँच सवस्टेशनमा १३२ केभिका टावरहरूबाट जडान गरिनेछ। आयोजनाको निर्माण कम्पनीले २४ महिना भित्रै सम्पन्न गर्न लागेको हो। कम्पनीको यो छैठौं आयोजनाको निर्माण पश्चातकम्पनीले शेयरधनीहरूलाई अझ आकर्षक लाभांश दिनसक्ने जनाएको छ। यो आयोजना २०८० वैशाखभित्र सञ्चालनमा आउने समेत कम्पनीले जनाएको छ। हाल आयोजनाको विद्युत गृह, सर्ज ट्यांक, सबस्टेसनको निर्माण कार्य शतप्रतिशत सम्पन्न भइसकेको छ। एलान्मेण्टतर्फ ८०० मिटर पाइप जडानको अन्तिम कार्य तथा बाँधस्थलको अन्तिम सिभिलकार्य भइरहेको छ। आयोजनामा जेपर्ट, अष्ट्रलिया आयात गरिएका मेसिनहरू साइटमा जडानको कार्य समेत सुरु गरिएको छ। आयोजनामा हिमालयन बैंकको अगुवाईमा रहेका कन्सोर्टियम बैंकहरूको लगानी रहेको छ। दार्चुला जिल्लामा कम्पनीले यस अघि ८५ मेगावट क्षमताको नौगड गाढ जलविद्युत् आयोजना र ८ मेगावट क्षमताको माथिल्लो नौगडगाढ जलविद्युत आयोजनाको निर्माण सम्पन्न गरी राष्ट्रिय प्रशारण लाइनमा प्रवाह गरिरहेको छ। कम्पनीले मिश्रित उर्जा नीतिलाई आत्म साथ गर्दै ४ मेगावट क्षमताको चन्दनिगापूर सौर्य आयोजना, १ मेगावट क्षमताको ढल्केवर सौर्य आयोजना र १ मेगावट क्षमताको सिमरा सौर्य आयोजनाको निमार्ण सम्पन्न गरी यी सौर्य आयोजनाहरू समेत राष्ट्रिय प्रशारण लाइनमा प्रवाह गरिरहेको छ। दुईवटा जलविद्युत आयोजनाहरू र तीनवटा सौर्य आयोजनाहरू सञ्चालन गरिरहेको यो कम्पनीले आफ्नो संस्थापनकालबाट नै सेयरधनीहरूलाई लाभांश वितरण गरिरहेको नेपालको यो एक ठूलो उर्जा कम्पनी रहेको छ।"
"अर्थसचिव राया बने राष्ट्र बैंकको सञ्चालक, प्रधानन्यायधीसबाट लिए सपथ","काठमाडौं : अर्थ मन्त्रालयका सचिव तोयम राया नेपाल राष्ट्र बैंकको सञ्चालक समिति सदस्य बनेका छन्। रायाले बिहीबार कायममुकायम प्रधानन्यायाधीश हरिकृष्ण कार्की समक्ष सदस्यको रूपमा शपथ लिए। सर्वोच्च अदालतमा आयोजित एक कार्यक्रममा कायममुकायम प्रधानन्यायाधीश कार्कीले रायालाई पद तथा गोपनीयताको शथप ग्रहण गराए। नेपाल राष्ट्र बैंक ऐन, २०५८ को दफा १४ मा अर्थ मन्त्रालयका सचिव नेपाल राष्ट्र बैंक सञ्चालक समितिको सदस्य रहने व्यवस्था छ। सोही ऐनको दफा १०८ (१) मा बैंकका सञ्चालकले सर्वोच्च अदालतको प्रधानन्यायाधीश वा निजले तोकेको न्यायाधीशसमक्ष शपथ लिनुपर्ने व्यवस्था छ। शपथ ग्रहण कार्यक्रममा सर्वोच्च अदालतका मुख्य रजिष्ट्रार लालबहादुर कुँवर, रजिष्ट्रारद्वय नारायणप्रसाद पन्थी र निर्मला पौडेल, सहरजिष्ट्रार नारायणप्रसाद रेग्मी, नेपाल राष्ट्र बैंकका निर्देशक एवम् सञ्चालक समितिका सचिव मुक्तिनाथ सापकोटालगायतका अधिकारीहरूको उपस्थिति थियो।"
मजबुत बन्न बैंकहरू गाभिँदै,"काठमाडौं : मुलुकमा ३ सय ३ वटासम्म बैंक तथा वित्तीय संस्था थिए। थपिने क्रम बढ्दै जाँदा वित्तीय स्थायित्व कायम हुन सकेन। यस्तो क्रमलाई रोक्न नेपाल राष्ट्र बैंकले गाभ्नेगाभिने तथा प्राप्तिसम्बन्धी प्रक्रिया सुरु गर्यो। पछिल्लो १८ वर्षको अवधिमा धेरै बैंक तथा वित्तीय संस्था मर्जर तथा प्राप्तिमा जुटे। यसले बैंकको वित्तीय स्थायित्व सुदृढीकरण गर्ने नेपाल राष्ट्र बैंकको उद्देश्य केही हदसम्म सफल भएको छ। नेपाल राष्ट्र बैंकको तथ्यांकअनुसार पछिल्लो करिब १८ वर्षको अवधिमा १ सय ८३ वटा बैंक तथा वित्तीय संस्थाहरू मर्जर तथा प्राप्ति प्रक्रियामा जुटेर इजाजत खारेज भएर घटेका छन्। उक्त संख्यामा घट्दा २०७९ पुस २७ गतेसम्म कुल १ सय २० वटा सञ्चालनमा छन्। २०७० सालसम्ममा वाणिज्य बैंक मात्रै ३२ वटासम्म थिए। हालसम्ममा १० वटा घटेर २२ मा सीमित छन्। चालू आर्थिक वर्षको पुसमा मात्रै ८ वटा वाणिज्य बैंक मर्जर तथा प्राप्ति गरेर ४ वटा भएका छन्। पुस १७ गते कुमारी र नेपाल क्रोडिट एन्ड कमर्स बैंक मर्ज भए। यसपछि पुस २५ गते ग्लोबल आईएमई बैंक र बैंक अफ काठमाडौं बैंक मर्ज भएका छन्। यससँगै ग्लोबल आईएमई बैंकको कुल पुँजी ५७ अर्ब रुपैयाँ पुगेको छ। यो हालसम्मकै उच्च भएको बैंकको दाबी छ। यस्तै, पुस २६ गते प्रभु बैंकले सेञ्चुरीलाई प्राप्ति गरेर २३ अर्ब बढी चुक्तापुँजी पुगेको बताएको छ। यसैगरी पुस २७ गते नेपाल इन्भेस्टमेन्ट र मेगा बैंक मर्जर भएका छन्। अझै वाणिज्य बैंकको संख्या घट्ने क्रममा छ। किनभने हिमालयन बैंकले सिभिल बैंकलाई प्राप्ति गर्ने प्रक्रियामा छ। सिभिल बैंकका प्रमुख कार्यकारी अधिकृत सुनील पोखरेलका अनुसार आउँदो माघ १८ गतेसम्ममा दुई बैंकको एकीकृत कारोबार हुने सम्भावना छ। समग्रमा केन्द्रीय बैंकले बैंकको संख्या घटाउन लिएको नीति केही हदसम्म पूरा भएको उनले बताए। प्राप्तिपछि दुवै बैंकका ग्राहकलाई सामाजिक सञ्जालमार्फत जानकारी दिएर तथा फोन गरेर व्यावहारिक समस्या समाधान गर्न सूचित गर्ने उनले जानकारी दिए। यस्तै, लक्ष्मी बैंक र सनराइज बैंक मर्जरमा जान पुस २५ गते सम्झौता गरेका छन्। दुई बैंकले पुस २५ गते १ बराबर १ को स्वाप रेसियोमा मर्जर हुने प्रारम्भिक सम्झौता गरेका हुन्। सम्झौता पत्रमा लक्ष्मी बैंकका अध्यक्ष रमण नेपाल र सनराइज बैंकका अध्यक्ष मोतीलाल दुगडले हस्ताक्षर गरिसके। मर्जपछि बन्ने बैंकको नाम लक्ष्मी सनराइज बैंक हुनेछ भने बैंकको चुक्तापुँजी २१ अर्ब रुपैयाँ बढी हुनेछ। यसैगरी, कुनै बेला ९२ वटासम्म पुगेको विकास बैंक अहिले मर्जर तथा प्राप्तिबाट ७५ वटा इजाजत खारेज भएर १७ वटा सञ्चालनमा छ। यस्तै, ७८ वटा वित्त कम्पनीमध्ये ६१ वटा इजाजत खारेज भएर कुल १७ वटा छन्। सबैभन्दा धेरै ग्रामीण दूरदराजसम्म पुग्ने लघुवित्त वित्तीय संस्था १ सय १ वटा थिए। यस्तो अधिक भएपछि मर्जर तथा प्राप्तिमा जोड दिइयो, जसले ३७ वटा इजाजत खारेज हुन गई हाल ६४ वटा सञ्चालनमा छन्। पहिलोपटक २०६१ साउन ११ गते लक्ष्मी बैंक र हिसेफ फाइनान्स मर्ज भएर एउटै कमर्सिएल बैंकका रूपमा एकीकृत कारोबार गरेका थिए। यो नेपालको इतिहासमा पहिलो मर्जर थियो। यसपछि २०६४ वैशाख ६ गते नेपाल बंगलादेश बैंकले नेपाल बंगलादेश फाइनान्ससँग मर्जर गरेर वाणिज्य बैंकको रूपमा एक भए। यसपछि २०६७ कात्तिक १५ गते चितवनको नारायणी फाइनान्स र नेसनल फाइनान्स मर्ज भएर एक भएका थिए। अझै २ दर्जन बैंक तथा वित्तीय संस्था प्रक्रियामा, लघुवित्त अधिक बैंक तथा वित्तीय संस्थाहरूको संख्या घट्नेक्रम अझै जारी छ। चालू आर्थिक वर्षको पुससम्ममा मर्जर तथा प्राप्ति प्रक्रियामा २ दर्जन कम्पनी जुटेका छन्। यसमध्ये आधा घट्ने चरणमा छन्। एक दर्जन संस्थालाई राष्ट्र बैंकले सैद्धान्तिक सहमतिपत्र (एलओआई) दिइसकेको छ। सो संस्थालाई अन्तिम स्वीकृति दिन बाँकी छ। जसमा मर्जरका लागि आवेदन दिएका सिवाईसी लघुवित्त र आँधीखोला लघुवित्त छन्। यस्तै, डिप्रोक्स र आदर्श लघुवित्त, नेसनल र समित लघुवित्त, धौलागिरि र खप्तड लघुवित्त मर्जर तथा प्राप्तिका लागि एलओआई पाइसकेर अन्तिम स्वीकृति पाउन बाँकी छन्। यसैगरी भर्खरै सैद्धानितक सहमति पत्र (एलओआई)का लागि आवेदन दिएर प्रक्रियामा रहेकोमा सामुदायिक र वीपीडब्लू लघुवित्त, मिर्मिरे र नेरुडे लघुवित्त, स्वरोजगार र समता लघुवित्त, नयाँ सारथी र विजय लघुवित्त वित्तीय संस्था छन्। यस्तै, स्वीकृति पाइसकेको हिमालयनले सिभिललाई प्राप्ति गर्ने अन्तिम प्रक्रियामा छ। जोडिने तर, जम्न नसक्ने हालसम्म मर्जर तथा प्राप्ति प्रक्रियामा गएका र सैद्धानितक सहमति पाइसकेपछि झन्डै साढे १ दर्जन बैंक तथा वित्तीय संस्थाको सम्बन्ध तोडिएका अर्थात् डिमर्ज भएका छन्। यसरी तोडिएका बैंक अन्य बैंकसँग प्रक्रियामा गएर एक नभएसम्म केन्द्रीय बैंकले कारबाही स्वरूप विभिन्न सुविधा कटौती गर्ने गरेको छ। बैंकहरूबीच मर्जर तथा प्राप्ति गर्ने प्रक्रिया अघि बढेर बिचैमा तोडिए मर्जर तथा प्राप्ति विनियमावलीअनुसार जरिवाना व्यहोर्नुपर्ने व्यवस्था छ। मर्जर बीचैमा तोड्ने बैंकहरूलाई केन्द्रीय बैंकले कारबाहीसमेत गरेको छ। प्रक्रियामा आएर पनि तोडेका बैंकहरूले जोडी खोजेर एकीकृत कारोबार नभएसम्म यसअघिको कामले गर्दा कारबाही कायम हुनेछ। अर्कोसँग एकीकृत कारोबार भएपछि भने कारबाही फुकुवा हुने गरेको छ। यसको एक उदाहरण हो, प्रक्रियामा गएर पनि छुट्टिएका नेपाल इन्भेस्टमेन्ट बैंक (एनआईबीएल) र हिमालयन बैंक। यी बैंकले एक अर्को जोडी खोजिसके। अब उनीहरूलाई कारबाही फुकुवा भएको छ। केन्द्रीय बैंकबाट सैद्धान्तिक सहमतिपत्र (एलओआई) प्राप्त गरिसकेपछि उक्त बैंकको सम्बन्ध बीचैमा तोडिएको थियो। यद्यपि नेपाल इन्भेस्टमेन्ट बैंकले मेगासँग मर्जर भयो भने हिमालयनले सिभिललाई प्राप्ति गर्दैछ। यसरी बढ्यो बैंकको संख्या, अनि लागियो घटाउन करिब दुई दशक अघिसम्म नेपाल राष्ट्र बैंकले बैंक तथा वित्तीय संस्थाहरूलाई अत्याधिक रूपमा लाइसेन्स दिएपछि संख्या ह्वात्तै बढ्यो। तत्कालीन गभर्नर तिलकबहादुर रावलको पालामा २०५६ माघ ४ गतेदेखि २०६१ माघ ४ सम्म गभर्नर हुँदासम्म बैंक तथा वित्तीय संस्थाको संख्या बढिसकेको थियो। नेपाल राष्ट्र बैंकका एक पूर्वकार्यकारी निर्देशक भन्छन्, पहिला बैंक वित्तीय संस्था धेरै खुल्दा पूर्वगभर्नर तिलकबहादुर रावलको पालादेखि नै बैंक तथा वित्तीय संस्थालाई बैंकिङ सेवा दिन धेरैलाई स्वागत गरियो। पछि बढी हुनथाल्यो, पहिला पनि मर्जरको पहल गरेको हो। पहिला ३२ वटा वाणिज्य बैंक थिए। बैंकहरूको संख्या अत्याधिक भएको भन्दै यसलाई घटाउनै पर्ने अवधारणा भने डा युवराज खतिवडा गभर्नर हुँदा ल्याए। उनको कार्यकाल २०६६ चैत ९ गतेदेखि २०७१ चैत ५ गतेसम्म थियो। उनले बैंक तथा वित्तीय संस्थाको संख्या घटाउने र पुँजी बढाएर बलियो तथा ठूलो लगानी क्षमता भएको बैंक बनाउने सोच राखेका थिए। तर, यसको पूर्णता २०७१ चैत ८ गते गभर्नरमा प्रवेश गरेका डा चिरञ्जीवी नेपालले गरे। २०७६ चैत ५ गतेसम्म कार्यभार सम्हालेका डानेपाल प्रवेश गर्दा वाणिज्य बैंकहरूको चुक्ता पुँजी २ अर्ब रुपैयाँ थियो भने उनी निस्कँदा ८ अर्ब रुपैयाँसम्म पुँजी वृद्धि गरे। किनभने आव २०७२७३ को मौद्रिक नीतिमा चुक्तापुँजीको सीमा तोकेको थियो। बैंक तथा वित्तीय संस्थाहरूको पुँजीगत आधार सुदृढ गरी दीर्घकालीन विकासका लागि आवश्यक पर्ने स्रोत परिचालन गर्न तथा वित्तीय स्थायित्व प्रवद्र्धन गर्न सञ्चालनमा रहिरहेका बैंक तथा वित्तीय संस्थाहरूले २०७४ असार मसान्तभित्र न्यूनतम पुँजी वृद्धि गर्न निर्देशन दिइएको थियो। जसमा वाणिज्य बैंकलाई न्यूनतम रूपमा ८ अर्ब, राष्ट्रिय स्तरको विकास बैंकको साढे २ अर्ब, प्रादेशिक स्तरको विकास बैंकलाई १ अर्ब २० करोड, राष्ट्रियस्तरको वित्त कम्पनीलाई ८० करोड र प्रादेशिक स्तरकोलाई ५० करोड तोकिएको थियो। यद्यपि अहिले अधिकांश वाणिज्य बैंकको चुक्तापुँजी भने ३ गुणाभन्दा बढी भएको छ। हालसम्मकै अधिक चुक्तापुँजी हुने बैंकमा ग्लोबल आईएमई बैंक अगाडि छ। बैंकअफ काठमाडौंसँग मर्जर गरेपछि यसको चुक्तापुँजी ३४ अर्ब ४१ करोड रुपैयाँ पुगेको छ। यसपछि दोस्रो बढी चुक्तापुँजीमा नेपाल इन्भेस्टमेन्ट मेगा बैंक छ। पुस २७ गते मर्जरभई एकीकृत कारोबार गरेको सो बैंकको चुक्तापुँजी ३२ अर्ब ८१ करोड ५९ लाख रुपैयाँ रहेको छ। वाणिज्य बैंकबीच नै विग मर्जर भएपछि चुक्तापुँजीको आकारदेखि समग्र परिसूचकको आकारसमेत बढेको छ। जबकि यसअघि अधिकांश वाणिज्य बैंकहरूले विकास बैंक र वित्त कम्पनीहरूसँग मात्रै मर्जर तथा प्राप्ति गरेका थिए। जसले पुँजीको आकार अहिलेको जस्तो बढेको थिएन र वाणिज्य बैंकको संख्या पनि घटेको थिएन। यससँगै बैंकहरूको चुक्तापुँजी वृद्धि गराउने डा नेपालको नीति सकारात्मक भए पनि हकप्रद सेयरबाट पुँजी वृद्धि गर्न दिँदा बैंक तथा वित्तीय संस्थाको संख्या उल्लेख्य मात्रामा घटेन। यसपछि निवर्तमान गभर्नर डा नेपालले विग मर्जरका लागि मौद्रिक नीति सार्वजनिक गरिनु अगावै वाणिज्य बैंकहरूलाई मर्जरको ठोस प्रस्ताव ल्याउन दबाब दिएका थिए। अर्थात् फोर्सफुलली मर्जर गराउन खोजे। तर, त्यतिबेला बैंकरहरू मौद्रिक नीतिले दिने प्रोत्साहनकै आधारमा मात्र मर्जरको प्रक्रिया अगाडि बढाउने पक्षमा थिए। यसबीच ठूला वाणिज्य बैंक जनता बैंक र ग्लोबल आईएमई बैंकले मात्र मर्जर गरे। अन्य अधिकांश बैंक तथा वित्तीय संस्थाले प्राप्तिलाई रोजे। संख्या घटाउन केन्द्रीय बैंकले नीतिगत दबाबसमेत दिएको थियो। तर यसको विरोध भयो। स्वेच्छिक मर्जर गर्न भनियो। गभर्नर महाप्रसाद अधिकारी प्रवेश गरेपछि पनि वाणिज्य बैंकहरूका प्रतिनिधिहरूलाई बोलाएरै आपसमा मर्ज भई संख्या घटाउन र ठूलो पुँजीको बैंक बन्न सुझाव दिएका थिए। यसपछि वाणिज्य बैंकहरूबीच क्रमशः मर्जर तथा प्राप्ति हुन थालेको हो। केन्द्रीय बैंकले संख्या घटाउने नीति अनुरूप बैंक तथा वित्तीय संस्था एक आपसमा गाभ्ने गाभिने (मर्जर) तथा प्राप्ति एक्विजिसन) सम्बन्धी विनियमावली, २०७३ जारी गरेको थियो। अहिले सो विनियमावलीको पाँचौं संशोधनअनुसार कार्यान्वयन भइरहेको छ। उक्त विनियमावलीले मर्जर तथा प्राप्तिमा सहभागी हुने बैंक तथा वित्तीय संस्थालाई प्रोत्साहनसमेत दियो। यसैक्रममा पूर्वगभर्नर डानेपाल भन्छन्, सुरुमा वित्तीय पहुँच बढाउन तथा वित्तीय साक्षरता बढाउन धमाधम लाइसेन्स दिइयो। बैंक मात्रै नभई १५ वटा सहकारीलाई पनि लाइसेन्स दिएर नियमन गरिएको थियो। यसपछि धेरै भए। कतिपय बैंकहरू डुब्दै गए। १८ वटा समस्याग्रस्त भए। यसपछि केन्द्रीय बैंकले कडाइ गर्नुपर्ने महसुस भएर सहकारीलाई २०७३ मा नियमनबाट हटाएको उनले बताए। डा नेपाल भन्छन्, संख्या धेरै भएर समस्याग्रस्त भएका थिए। जसले धेरैको निक्षेप डुब्न थालेको थियो। म जाँदा २० अर्ब रुपैयाँ डुबेको थियो। दुई ठूला बैंक डुब्ने अवस्थामा पुगेका थिए। यस्तो देखेपछि बैंक तथा वित्तीय संस्था मजबुत हुनुपर्यो, लगानी क्षमता वृद्धि हुनुपर्यो, अन्तर्राष्ट्रिय रूपमा प्रतिस्पर्धा बनाउने उद्देश्यले चुक्तापुँजी बढाउने र मर्जर तथा प्राप्ति गराउने भनेर काम थालेबो अनुभव उनले सुनाए। यसपछि मर्जरलाई केन्द्रित गरेर पुँजी बढाइएको उनको भनाइ छ। २ वर्षभित्र पुँजी वृद्धि गर्न बैंक तथा वित्तीय संस्थालाई अवधि तोकेरै कडाइ गरिएको थियो। यसैक्रममा चुक्तापुँजी वृद्धि नीति फिर्ता लिन वा अवधि बढाउन चौतर्फी दबाब आएको तर यो दुवै नगर्न अडिग रहंँे। यस्तो अडान लिएकै कारण अर्थसमितिमा ५० पटकसम्म फिर्ता लिन भनियो। तर नलिने अडान राखें। अन्तत : सोही अवधिभित्र बैंक तथा वित्तीय संस्थाहरूले तोकेको न्यूनतम चुक्तापुँजी बढाउन सफल भए। यसपछि बैंक डुब्न कम भएको र पुँजीको आकार ठूलो भएकाले माथि उत्रिन सफल भएको बताउँछन्। यसैकारण होङ्सी सिमेन्टजस्ता अन्तर्राष्ट्रिय ठूला उद्योगलगायतका संस्था, ठूला आयोजनामा पनि नेपालका बैंकले लगानी गर्न सक्ने क्षमता विकास भयो। उनले मर्जरको उपलब्धिबारे बताए। धेरै बैंक हुँदा नाफा छरिने, व्यवस्थापन गर्न गाह्रो हुने भएकाले थोरै हँुदा केन्द्रीय बैंकलाई नियमन, व्यवस्थापन गर्न सहज हुने र नाफा पनि हुने, ठूलो आयोजनामा लगानी गर्न सक्ने, गुणस्तर प्रविधिमा लगानी गर्न सहज, लागत कम, शाखा विस्तार तथा पहुँच बढी, अन्तर्राष्ट्रिय प्रतिस्पर्धी हुन सक्ने लगायतको विशेषता मर्जर तथा प्राप्तिको विशेषता भएको उनको तर्क छ। साथै, यसो हँुदा साइबर वित्तीय अपराध पनि रोक्न मद्दत गर्छ। किनभने संसारमा यसको अभ्यास पनि भयो। आठौं पटक अमेरिकामा मर्जरका ८ बाटो भनिएको थियो। जसले त्यहाँ १६ हजारबाट ८ हजार र पछि ४ हजारमा घट्दै आएको थियो, उनले भने। अहिले वित्तीय पहुँचको विस्तार गर्न सपल भएको उनको दाबी छ। यद्यपि केन्द्रीय बैंकको तथ्यांकअनुसार हालसम्म कुल ७ सय ५३ स्थानीय तहमध्ये २०७९ कात्तिकसम्म ७ सय ५२ तहमा वाणिज्य बैंकहरूका शाखा विस्तार भएका छन्। २०७८ कात्तिकसम्म ७ सय ५० स्थानीय तहमा वाणिज्य बैंकहरूका शाखा विस्तार भएका थिए। बैंक तथा वित्तीय संस्थाहरूको शाखा संख्या २०७९ असार मसान्तमा वाणिज्य बैंकको ११ हजार ५२८ रहेकामा २०७९ कात्तिक मसान्तमा ११ हजार ६ सय ३२ पुगेको छ। राष्ट्र बैंकले पहिला अध्ययन नै नगरी आवश्यकताभन्दा बढी बैंकलाई लाइसेन्स दिएको परिणतीले नै मर्जर तथा प्राप्ति जरुरी नै भएको विज्ञहरू बताउँछन्। अधिकांश अर्थविद्हरू नेपालको अर्थतन्त्र र आवश्यकताअनुसार करिब १५ वटा वाणिज्य बैंक पर्याप्त हुने तर्क गर्छन। तर, अहिले नेपाल राष्ट्र बैंक मर्जर तथा प्राप्ति गरेर संख्या धेरै हदसम्म घटाउन सफल भएको दाबी गर्छन् डेपुटी गभर्नर बमबहादूर मिश्र। उनी भन्छन्, केन्द्रीय बैंकले गरेको विग मर्जर सफल भएको छ। अब हिमालयनले सिभिललाई प्राप्ति गरेपछि र सनराइज र लक्ष्मी बैंक मर्जर भएपछि वाणिज्य बैंक २० हुनेछन्। यत्तिको हुनु भनेको धेरै राम्रो हो। गाभ्नेगाभिने तथा प्राप्तिसम्बन्धी प्रक्रियाबाट बैंक तथा वित्तीय संस्थाको पुँजीको आधार विस्तार भई जोखिम वहन गर्न सक्ने क्षमता अभिवृद्धि हुने, सानो पुँजीको आधार भएका धेरै संख्याका बैंक तथा वित्तीय संस्थाहरूको सट्टामा थोरै संख्यामा सबल र सक्षम बैंक तथा वित्तीय संस्था कायम हुन जाने, सञ्चालन खर्चमा कमी आउने, प्रतिस्पर्धात्मक क्षमता अभिवृद्धि हुने, संस्थागत सुशासन कायम भई स्वस्थ प्रतिस्पर्धाको माध्यमबाट सेवा प्रदान हुने केन्द्रीय बैंकको अपेक्षा हो। किन लिइयो मर्जरप्राप्ति नीति ? मर्जर तथा प्राप्तिसम्बन्धी विनियमावलीले मुलुकको समग्र बैंकिङ तथा वित्तीय प्रणालीको सम्बद्र्धन गरी सोप्रति सर्वसाधारणको विश्वसनीयता अभिवृद्धि गर्ने यसलाई अपनाएको उल्लेख गरेको छ। साथै, मुलुकको बैंकिङ तथा वित्तीय प्रणालीलाई सुशासित, सुरक्षित, स्वस्थ, कुशल, तथा सक्षम बनाइ वित्तीय क्षेत्रको स्थायित्व कायम गर्न खोजेको छ। वित्तीय प्रणालीको पुँजीगत आधार सुदृढ गरी प्रतिस्पर्धात्मक क्षमताको विकास गर्ने, संस्थाहरूको वित्तीय, मानव संशाधन, प्राविधिक एवं अन्य क्षमताको अभिवृद्धि गरी सर्वसाधारणलाई आधुनिक, गुणस्तरीय तथा भरपर्दो बैंकिङ सुविधा प्रदान गर्न सक्ने तुल्याउने र निक्षेपकर्ता, लगानीकर्तालगायत सरोकारवालाहरूको हित संरक्षण गर्न राष्ट्र बैंकले मर्जर तथा प्राप्ति जरुरी ठानेको हो। संख्या धेरै भएर समस्याग्रस्त भएका थिए। जसले धेरैको निक्षेप डुब्न थालेको थियो। म जाँदा २० अर्ब रुपैयाँ डुबेको थियो। दुई ठूला बैंक डुब्ने अवस्थामा पुगेका थिए। यस्तो देखेपछि मजबुत बनाउन मर्जर तथा प्राप्ति गराउन सुरु गरेका थियौं। डा चिरञ्जीवी नेपाल, पूर्वगभर्नर केन्द्रीय बैंकले गरेको विग मर्जर सफल भएको छ। अब हिमालयनले सिभिललाई प्राप्ति गरेपछि र सनराइज र लक्ष्मी बैंक मर्जर भएपछि वाणिज्य बैंक २० हुनेछन्। यत्तिको हुनु भनेको धेरै राम्रो हो। बमबहादूर मिश्र, डेपुटी गभर्नर डिमर्जलाई कस्तो कारबाही ? केन्द्रीय बैंक डिमर्ज गर्नेलाई १ प्रतिशत वा सोभन्दा बढी सेयर धारण गर्ने सेयरधनीको सेयर कारोबार रोक्का राखिन्छ। विनियमावलीअनुसार बैंकलाई ३ वर्षसम्म थप शाखा कार्यालय खोल्न पाउने छैन। साथै केन्द्रीय बैंकबाट पाउने पुनर्कर्जा, स्थायी तरलता सुविधालगायतका सुविधाबाट पनि वञ्चित हुनुपर्ने हुन्छ। सैद्धान्तिक सहमतिपत्र (एलओआई) प्राप्त गरेपछि वा अन्तिम स्वीकृति प्राप्त गरेपछि ऐन तथा यस विनियमावलीबमोजिम गाभ्नेगाभिने वा प्राप्तिसम्बन्धी कार्य तोकिएको समयमा कार्यान्वयन नगरेमा ऐन तथा यस विनियमावलीबमोजिम राष्ट्र बैंकको स्वीकृति लिएर गर्नुपर्ने कार्य स्वीकृति नलिई गरेको वा विशेष परिस्थिति देखिएको अवस्थामा त्यस्ता संस्थाका पदाधिकारीहरूलाई नेपाल राष्ट्र बैंक ऐन, २०५८ को दफा १०० अनुसारको कारबाही गर्न, आधारभूत सेयरधनीहरूलाई सेयर खरिदबिक्री तथा हक हस्तान्तरणमा रोक लगाइने छ। त्यस्तो संस्थाको सञ्चालक हुन अयोग्य मान्न र त्यस्तो संस्थालाई राष्ट्र बैंकले गाभ्ने गाभिने वा प्राप्ति प्रक्रियामा सामेल हुन निश्चित अवधिसम्म रोक लगाउन सक्नेछ। साथै, त्यस्तो संस्थालाई ३ वर्षसम्म थप शाखा कार्यालय खोल्न वा यस बैंकले प्रदान गर्ने सुविधाहरू प्राप्त गर्न वा दुवैमा रोक लगाउन सक्नेछ। विनियमावलीमा उल्लेख छ। यद्यपि गाभ्ने गाभिने वा प्राप्ति (एक्विजिसन) मा संलग्न संस्थाहरूबीच कुनै विवाद परेमा राष्ट्र बैंकले ऐनको दफा ७८ बमोजिम त्यस्तो विवाद समाधान गर्न मध्यस्थता गर्न सक्नेछ र यस्तो मध्यस्थताको सम्बन्धमा राष्ट्र बैंकले दिएको निर्णय अन्तिम हुने व्यवस्था छ।"
"सेयर बजारमा ४१ अंकको करेक्सन,१२ समूहको सूचक रात्तै,५ अर्बको कारोबार","काठमाडौं : साताको अन्तिम सेयर कारोबार दिन बिहीबार दोहोरो अंकको करेक्सन आएर बजार बन्द भएको छ। यसदिन ४१०२ अंकले सेयर बजार ओरालो लागेको हो। साताको पहिलो र दोस्रो कारोबार दिन बढेको सेयर बजार मंगलबारदेखि ओरालो लागेको हो। पहिलो कारोबार दिन आइतबार नेप्से परिसूचक २०६९अंकले बढेको थियो। सो दिन ५ अर्ब ४५ करोडको सेयर किनबेच भएको थियो। सोमबार परिसूचक ४७७६ अंकले बढेर २२११३८ विन्दुमा पुग्यो। सो दिन ५ अर्ब ३१ करोडको सेयर कारोबार भएको थियो। दुई दिन निरन्तर बढेको बजार मंगलबार दोहोरो अंकको करेक्सन आयो। सूचक २१३४ अंकले घटेर २१९०४२ विन्दुमा झरेको थियो। सो दिन नेप्से घटेपनि ७ अर्ब माथिको सेयर कारोबार भएको थियो। बुधबार सार्वजनिक बिदा परेकाले कारोबार भएन। सेयर कारोबारको अन्तिम दिन आज बिहीबार नेप्से परिसूचक नेप्से परिसूचक ४१०२ अंकले ओरालो लागेको छ। यसदिन नेप्से २१९४४१ विन्दुमा अडिएको छ। आज २५२ कम्पनीको १ करोड ४४ लाख ८२ हजार ९५९ कित्ता सेयर ५ अर्ब ४७ करोड ७६ लाख २४ हजार ७२४ रुपैयाँमा खरिदबिक्री भयो। आज ८३ हजार ११३ पटक सेयर कारोबार भयो। कारोबारमा आएका १३ उपसमूहमध्ये १२ को मूल्य घट्यो भने १ को मात्रै बढ्यो। फाइनान्स र इन्भेस्टमेन्ट समूहको सूचक ३ प्रतिशत बढिले घट्यो। १२ समूहको सूचक ओरालो लाग्दा ट्रेडिङ समूहको सूचक ०६६ प्रतिशतले बढ्यो। तीन कम्पनीको मूल्यमा सकारात्मक सर्किट लाग्यो। कुमारी धनवृद्धि योजना,सिंगटी हाइड्रो इनर्जी र बराही हाइड्रो पावर पब्लिकको सेयर मूल्य १० प्रतिशतले बढेको हो। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको २२ करोड २० लाख मूल्यको सेयर खरिदबिक्री भयो। यस्तै रिद्धी पावरको १७ करोड र नगदी ग्रुपको १६ करोड मूल्य बढीको सेयर कारोबार भयो।"
'सहकारीले बिचौलियाको अन्त्य गर्छ',"काठमाडौं : राष्ट्रियसभाका अध्यक्ष गणेशप्रसाद तिमिल्सिनाले सहकारी मूल्य शृंखला प्रभावकारी रूपमा उत्रिएको खण्डमा बिचौलियाको अन्त्य हुने बताएका छन्। राष्ट्रिय सहकारी महासंघको ३०औं वार्षिक साधारणसभाको उद्घाटन गर्दै सहकारीले सहकारी माटोदेखि मुखसम्म जोडिनुपर्ने बताएका छन्। उत्पादन, ढुवानी, वितरण, उपभोगसम्म जोडिन अत्यावश्यक भइसकेको उनले बताए। राज्यले सहकारीलाई उचित सम्बोधन गर्नुपर्ने बताए। तीनखम्बे अर्थतन्त्र भन्ने र एउटा खम्बालाई चल्लाको खुट्टाजस्तो अर्को खम्बालाई हात्तीको खुट्टा जस्तो बनाएर अर्थतन्त्र मजबुद हुँदैन उनले भने, तीनवटै खम्बा बलियो बनाउने सरकारको नीति तथा कार्यक्रम हुनुपर्छ। बजेटमा सहकारीलाई प्राथमिकता दिन कन्जुस्याइँ गर्न नहुने उनले बताए। गरिबी निवारणका लागि सहकारीको महत्त्वपूर्ण भूमिका हुने भएकाले सरकारले गरिबीको न्यूनीकरणका लागि सहकारीसँग सहकार्य गर्नुपर्ने बताए। उनले सहकारीमा ५६ प्रतिशत महिला सहभागिता भए पनि नेतृत्व तहमा त्यसको प्रभाव नदिएकाले महिलाको सहभागिता वृद्धि गर्नुपर्नेमा जोड दिए। सहकारी मैत्री कानुन निर्माणका लागि सहयोग गर्न तत्पर भएको उनले प्रतिबद्धता व्यक्त गरे। संविधानमा तीनखम्बे अर्थतन्त्र भनेर उल्लेख गरिसकेपछि कार्यान्वयन गर्न सबै दलले इमान्दारिता देखाउनुपर्ने उनको भनाइ छ। पूर्वमन्त्री तथा राष्ट्रिय सहकारी महासंघका निवर्तमान अध्यक्ष केशव बडालले स्वायत्तता र स्वतन्त्रता सहकारीको मुटु भएको बताए। राज्यसँग हातेमालो गरेर अभियान अगाडि बढ्ने उनको भनाइ छ। पूर्वराज्यमन्त्री तथा महासंघका पूर्वअध्यक्ष दीपकप्रकाश बाँस्कोटाले नेपालको संविधानमा सार्वजनिक, निजी सरह सहकारीलाई समान अवसर दिएको र विश्वका धेरै देशले अनुसरण गर्न थालेको बताए। भूमि व्यवस्था, सहकारी तथा गरिबी निवारण मन्त्रालयका सचिव डादामोदर रेग्मीले मन्त्रालय र सहकारी अभियान एउटा डुंगामा उभिएकाले अभियान सफल हुँदा मन्त्रालय पनि सफल हुने बताए। सहकारी अभियानलाई भरोसायोग्य क्षेत्रका रूपमा रूपान्तरण गर्न हामी सबै लागि पर्छौं। जोखिम न्यूनीकरण गर्दै जानु पर्नेछ, उनले भने। सम्पत्ति शुद्धीकरण निवारणमा सहकारी अभियानले प्रतिबद्धता व्यक्त गर्ने विश्वास उनले व्यक्त गरे। सहकारी विभागका रजिस्ट्रार रुद्रप्रसाद पण्डितले सहकारी एकीकरणलाई अभियानका रूपमा अगाडि बढाउनुपर्ने बताए। सहकारीको सुदृढीकरणका लागि केन्द्रीय संघबाट विभागले काम थाल्नेछ, उनले भने। महासंघका अध्यक्ष मीनराज कँडेलले सहकारी अभियानले दिगो विकासका लक्ष्य प्राप्तिका लागि योगदान गर्ने बताए। उपाध्यक्ष रमेश पोखरेलले विकासवादी अर्थतन्त्रको रूपमा सहकारी अभियान अघि बढेको बताए।"
निक्षेपको अधिकतम ब्याजदर ११ प्रतिशत,"काठमाडौं : वाणिज्य बैंकहरूले निक्षेपको ब्याजदर घटाउने भद्र सहमति गरेका छन्। नयाँ ब्याजदर माघ १ गतेदेखि कार्यान्वयनमा आउनेछ। संघको नयाँ नेतृत्वको पहिलो बैठकले राष्ट्र बैंकको सीमामा रहेर निक्षेपको ब्याजदर घटाउने निर्णय गरेको हो। संघका नवनिर्वाचित अध्यक्ष सुनील केसीका अनुसार निक्षेपमा सुधार हुँदै गएपछि बैंकहरूबीच ब्याजदर घटाउने सहमति भएको हो। यसबीचमा कर्जा निक्षेप अनुपात (सीडी रेसियो) पनि सहज स्थितिमा आएको महसुस भएको छ, केसीले अन्नपूर्ण पोस्ट्सँग भने, तरलतामा पनि सकारात्मक संकेत पाएपछि हामीले ब्याजदर घटाउने सहमति गरेका छौं। राष्ट्र बैंकको सीमामा रहेर ब्याजदर घट्नेछ। हाल वाणिज्य बैंकमा निक्षेपको औसत अधिकतम ब्याजदर १२१३ प्रतिशत छ। केन्द्रीय बैंकको सीमामा रहँदा अधिकतम ब्याजदर १०९२ प्रतिशत कायम हुनेछ। केसीका अनुसार सहमतिनुसार वाणिज्य बैंकले निक्षेपको ब्याजदर अधिकतम ११ प्रतिशतको हाराहारीमा कायम हुनेछ। एनएमबी बैंकको प्रमुख कार्यकारी अधिकृत सुनील केसी नेपाल बैंकर्स संघको विशेष साधारणसभाले केसीको अध्यक्षतामा नयाँ नेतृत्व चयन गरेको हो। निवर्तमान अध्यक्ष अनिलकुमार उपाध्यायको कृषि विकास बैंकमा कार्यकाल सकिएर बिदा भएसँगै केसी कायममुकायम अध्यक्ष थिए। बुधबार सम्पन्न संघको विशेष साधारणसभाले केसीलाई निर्विरोध अध्यक्ष निर्वाचित गरेको हो। संघको नयाँ कार्यसमितिमा माछापुच्छ्रे बैंकका प्रमुख कार्यकारी अधिकृत सन्तोष कोइराला उपाध्यक्ष बनेका छन्। संघको कार्यसमिति सदस्यमा अजयविक्रम शाह, दीपककुमार द्वे, कृष्णबहादुर अधिकारी, रोशनकुमार न्यौपाने, सुदेश खालिङ र सुमन शर्मा रहेका छन्। बैंकको ब्याजदर महँगो भयो भन्दै निजी क्षेत्रले घटाउन लबिङ गर्दै आएका थिए। नेपाल राष्ट्र बैंक, अर्थ मन्त्रालयलगायत सरकारसँग ब्याजदर घटाउन लबिङ गर्दै आएका थिए। निक्षेपको ब्याजदर घटेसँगै अर्को महिनाबाट कर्जाको ब्याजदर घट्ने भएको छ।"
विश्वमै आर्थिक वृद्धि कमजोर,"काठमाडौं : सन् २०२३ मा विश्वव्यापी आर्थिक वृद्धिदर १७ प्रतिशतमा खस्किने विश्व बैंकले प्रक्षेपण गरेको छ। २००९ मा भएको विश्वव्यापी वित्तीय संकट, कोरोना महामारीले निम्त्याएको विश्वव्यापी मन्दीपछि यो तेस्रो सवैभन्दा कमजोर गतिको आर्थिक वृद्धि भएको विश्व बैंकले जनाएको छ। विगत ८० वर्षयता पहिलोपटक एकै दशकभित्र दुईवटा विश्वव्यापी मन्दी आएको जनाइएको छ। विश्व बैंकले यसअघि ३ प्रतिशतको आर्थिक वृद्धि प्रक्षेपण गरेको थियो। तर, अहिले विश्व बैंकले पहिला गरेको प्रक्षेपणभन्दा पनि १३ प्रतिशतले विश्वको आर्थिक वृद्धि खुम्चिने अनुमान गरेको छ। २०२४ मा भने २७ प्रतिशतको वृद्धिको अनुमान गरिएको छ। विश्व बैंकको पछिल्लो ग्लोबल इकोनोमिक प्रोस्पेक्ट रिपोर्ट अनुसार, उच्च मुद्रास्फीति, उच्च ब्याजदर, कम लगानी र युक्रेनमा रूसको आक्रमणका कारण उत्पन्न अबरोधका कारण विश्वव्यापी वृद्धि तीव्र गतिमा सुस्त भएको छ। अपेक्षितभन्दा उच्च मुद्रास्फीति, त्यसलाई नियन्त्रण गर्न ब्याजदरमा गरिएको वृद्धि, कोभिड१९ महामारीको पुनरुत्थान वा बढ्दो भूराजनीतिक तनावले विश्वव्यापी अर्थतन्त्रलाई मन्दीतर्फ थप धकेल्न सक्छ। रिपोर्टमा उल्लेख छ। २०२३ मा उन्नत अर्थतन्त्रको ९५ प्रतिशत र उदीयमान बजार र विकासशील अर्थतन्त्रको झण्डै ७० प्रतिशतले वृद्धिमा तीव्र गिरावट हुने पूर्वअनुमान गरिएको छ। अर्को दुई वर्षमा, उदीयमान बजार र विकासशील अर्थतन्त्रहरूमा प्रतिब्यक्ति आय वृद्धि औसत २८ प्रतिशत हुने प्रक्षेपण गरिएको छ, जुन २०१०२०१९ को औसतभन्दा पूर्ण प्रतिशत अंक कम हो। २०२३२४ मा प्रतिब्यक्ति आयको वृद्धि औसत १२ प्रतिशत मात्र हुने अपेक्षा गरिएको छ, जसले गरिबी दर बढ्न सक्ने भनिएको छ। विश्व बैंकले सार्वजनिक गरेको क्षेत्रगत तथ्यांकअनुसार दक्षिण एसियाको आर्थिक वृद्धि आगामी २ वर्ष स्थिर रहने प्रक्षेपण गरेको छ। यो क्षेत्रमा नै सबैभन्दा धेरै आर्थिक वृद्धि हुने अनुमान विश्व बैंकको छ। दक्षिण एसियाली क्षेत्रको अर्थतन्त्रमा युक्रेनमा रूसी संघको आक्रमणबाट उत्पन्न झट्का, उच्च खाद्य र ऊर्जा मूल्यसहित, र यस क्षेत्र र अन्य ठाउँहरूमा केन्द्रीय बैंकहरूको रूपमा विश्वव्यापी वित्तीय अवस्थाको कडाइका कारण प्रतिकूल असर परेको छ। यी कारणले गर्दा उच्च मुद्रास्फीति व्यर्होनु पर्ने उल्लेख छ। नेपालको आर्थिक वृद्धि भने २०२३ मा ५१ प्रतिशत र २०२४ मा ४९ प्रतिशत रहने विश्व बैंकको प्रक्षेपण छ। आर्थिक वर्ष २०७९८० को बजेटले भने ८ प्रतिशतको आर्थिक वृद्धिको लक्ष्य लिएको छ। विश्व अर्थतन्त्र र बढ्दो अनिश्चितताले निर्यात र लगानी वृद्धिमा असर पार्ने भएकाले छिमेकी मुलुक भारतको वृद्धि आर्थिक वर्ष २०२२२३ मा ६९ प्रतिशत हुने प्रक्षेपण गरिएको छ। भारतको अर्थतन्त्र विश्वमा सवैभन्दा द्रुत बृद्धि हुने अपेक्षा रिपोर्टमा गरिएको छ। यस क्षेत्रमा खाद्य असुरक्षा बढ्दै गएको पनि रिपोर्टमा उल्लेख छ। विश्वमा एक तिहाइभन्दा बढी गरिबहरू यसै क्षेत्रमा रहने भएकोले पनि यस क्षेत्रमा खाद्यन्नको उपयोग अरु देशको तुलनामा बढी नै छ। विश्वव्यापी खाद्य मूल्य मुद्रास्फीति कम भए पनि खाद्यन्नको वृद्धिदर कम हुँदा पोषणबाट बञ्चित हुनसक्ने भनिएको छ। साथै, जलवायु परिवर्तन यस क्षेत्रमा एउटा महत्वपूर्ण खतरा हो । पाकिस्तानमा हालै आएको बाढीले कुल गार्हस्थ उत्पादनको ४८ प्रतिशत बराबरको क्षति गरेको अनुमान गरिएको छ । चरम मौसमी घटनाहरूले खाद्यान्न अभाव बढाउन सक्छ, पूर्वाधार नस्ट गर्न सक्छ तथा प्रत्यक्ष रूपमा कृषि उत्पादनमा बाधा पुर्याउन सक्ने उक्त रिपोर्टमा उल्लेख गरिएको छ। क्षेत्रगत रुपमा आर्थिक वृद्धि : पूर्वी एसिया र प्रशान्तः सन् २०२३ मा ४३ प्रतिशत र २०२४ मा ४९ प्रतिशतको आर्थिक वृद्धिको अनुमान युरोप र मध्य एशियाः २०२३ मा ०१ प्रतिशत र २०२४ मा २८ प्रतिशतको आर्थिक वृद्धिको अनुमान ल्याटिन अमेरिका र क्यारिबियनः २०२३ मा १३ प्रतिशत र २०२४ मा २४ प्रतिशतको आर्थिक वृद्धिको अनुमान मध्य पूर्व र उत्तर अफ्रिकाः २०२३ मा ३५ प्रतिशत र २०२४ मा २७ प्रतिशतको आर्थिक वृद्धिको अनुमान दक्षिण एसियाः २०२३ मा ५५ प्रतिशत र २०२४ मा ५८ प्रतिशतको आर्थिक वृद्धिको अनुमान उपसहारा अफ्रिकाः २०२३ मा ३६ प्रतिशत र २०२४ मा ३९ प्रतिशतको आर्थिक वृद्धिको अनुमान"
शंकास्पद ४५ करोड अनुसन्धानमा आलटाल,"काठमाडौं : जगदम्बा स्टिल्स प्रालिबाट व्यवसायी दीपक भट्टको व्यक्तिगत खातामा गएको शंकास्पद ४५ करोड रकमको अनुसन्धानमा सम्पत्ति शुद्धीकरण अनुसन्धान विभागले आलटाल गरिरहेको छ। राजनीतिक शक्तिकेन्द्रको दबाबपछि यो प्रकरणको प्रारम्भिक छानबिनमै विभाग अल्झिएको हो। एउटा व्यापारिक घरानाले चार दिनमा दैनिक गरेर करोडौं रकम व्यक्तिका नाममा किन उपलब्ध गरायो भन्ने विषयलाई नै अनसुन्धानको केन्द्रबिन्दु बनाउनुपर्ने कानुन व्यवसायी बताउँछन्। शंकास्पद आर्थिक कारोबार गर्दै आएका भट्टको आयस्रोतका साथै आयकर र भ्याटमा यथाशीघ्र अनुसन्धान अघि बढाई वित्तीय प्रणाली जोगाउन विज्ञको सुझाव छ। गैरकानुनी गतिविधिलाई कानुनी देखाउन व्यापारीहरूले देखावटी कारोबार (सेम ट्रान्जेक्सन) देखाउने प्रयास गर्ने सम्भावना हुन सक्छ, नाम उल्लेख नगर्ने सर्तमा एक कर्पोरेट कानुन व्यवसायीले भने, यसतर्फ अनुसन्धान गर्ने निकाय सजग हुनुपर्छ। सर्वोच्च अदालतका पूर्वन्यायाधीश बलराम केसी विभागको काम प्रभावकारी हुन नसकेको टिप्पणी गर्छन्। जागिर खाएर बस्ने मात्र होइन। सम्पत्ति शुद्धीकरण विभागले के कस्तो काम गर्यो ? यो विषयमा जनतालाई जानकारी गराउनुपर्दैन ?, पूर्वन्यायाधीश केसी भन्छन्, मिडियाले उजागर गरेका विषयमा अनुसन्धान गर्नुपर्छ। तर, अनुसन्धान गर्नु साटो दबाउने प्रयास गरिन्छ। भट्टको सम्बन्धमा अख्तियार दुरुपयोग अनुसन्धान आयोगले पनि छानबिनलाई अघि बढाउन सक्ने उनको ठम्याइ छ। अनुसन्धान गर्ने निकायमा आफ्नो मान्छे नियुक्त गर्ने, बफादार कर्मचारीलाई सरुवा गर्दा यस्ता निकाय बेकम्मा हुन पुगेको केसी बताउँछन्। शंकास्पद आर्थिक कारोबारीहरूको आयस्रोत नखोज्दा अन्तर्राष्ट्रिय रूपमा मुलुकको छविमा नकारात्मक प्रभाव पर्ने बताउँछिन् ट्रान्सपरेन्सी इन्टरनेसनल नेपालकी अध्यक्ष पद्मिनी प्रधानांग। शंकास्पद रकमबारे यथाशीघ्र छानबिन गरी दोषी देखिए कारबाही गर्नुपर्छ, अध्यक्ष प्रधानांग भन्छिन्, लगानीमा आयस्रोत खोज्ने व्यवस्थालाई सुधार गरी थप कडा बनाउन आवश्यक छ। बिहानी प्रहर जब पूर्वनासुले बजेट चलाए अर्थमन्त्री जनार्दन शर्माले दिए राजीनामा अन्ततः अर्थमन्त्री जनार्दन शर्माको बहिर्गमन छानविन समितिले पूर्वअर्थमन्त्री जनार्दन शर्मासँग लियो बयान, सीसीटीभी फुटेजमा प्रहरीको रिपोर्ट कुर्दै अर्थमन्त्री जनार्दन शर्मामाथि छानविन गरेको विशेष समितिको प्रतिवेदनमा के छ ? (पूर्णपाठ) जनार्दन शर्मा र रघुनाथ घिमिरेको किन चाहियो कल डिटेल ? जनार्दन शर्माको बयानमाथि आशंकै आशंका समातिए शंकास्पद कारोबारी पृथ्वीबहादुर शाह शंकास्पद ४५ करोड छानबिनमा डगमगाउँदै सम्पत्ति शुद्धीकरण छानबिन डगमगाउने बिचौलिया राज भट्टको एकल स्वामित्वमा रहेको इन्फिनिटी होल्डिङ्समार्फत गरेका विभिन्न कारोबारको स्रोत खुल्न नसकेको विभाग उच्च स्रोत बताउँछ। ती अधिकारीका अनुसार जगदम्बा स्टिल्सबाटै थप ४० सहित ८५ करोड भट्टको खातामा पुगेकामा छानबिन भइरहेको छ। राष्ट्र बैंकको सिफारिसमा विभागले प्रारम्भिक छानबिन मात्रै गरेको हो। शंकास्पद ४५ करोड कारोबारको स्टेटमेन्ट भने अन्नपूर्ण पोस्ट्ले प्राप्त गरेको छ। सम्पत्ति शुद्धीकरण गर्ने व्यक्तिले सामान्यतः यथार्य स्रोत लुकाउने, बदल्ने, छल्ने, छुटाउने वा अन्य कुनै कानुनी तरिकाबाट आर्जन भएको देखाउनेजस्ता जटिलतम र बहुचक्री विधिको प्रयोग गर्ने विभागका एक अधिकृतले बताए। उनले भने, राज्यलाई झुक्याउँदै सम्पत्ति आर्जन गर्छन्। राजनीतिक संरक्षण प्राप्त गरी आफूलाई कानुनी कारबाहीबाट बचाउँछन्। करिब ६५ करोड रुपैयाँको शंकास्पद कारोबारमा प्रहरीले पक्राउ गरेका व्यापारी पृथ्वीबहादुर शाहमाथिको अनुसन्धान पनि अधुरै देखिन्छ। यही विषयमा तत्कालीन अर्थमन्त्री जनार्दन शर्मा र गभर्नर महाप्रसाद अधिकारीबीच टकराव भयो, वरिष्ठ अधिवक्ता श्रीहरि अर्याल भन्छन्, अवैध धन्दाबाट आएको हो भने छानबिनमा सघाउनुपर्छ। अन्यथा त्यसले देशकै छवि बिगार्छ। सरकारको सहयोग र राजनीतिक दलको इच्छाशक्ति भए अनुसन्धान प्रभावकारी हुने वरिष्ठ अधिवक्ता अर्याल बताउँछन्। दुर्भाग्य ! कर्मचारीतन्त्र राजनीतिक नेतृत्वको छायामा बस्यो। राजनीतिक संरक्षणमा यी सबै काम भइरहेको छ, उनी भन्छन्, यो अनुसन्धान गर्नुपर्ने विषय हो। मुलुकमा सुशासन दिने सरकारको प्रतिबद्धता छ। गृहमन्त्रीले भनसुनको कुरा केही नगर्नुहोस् भन्ने आग्रह गरेका छन्। सरकारको परीक्षण हुन बाँकी छ। विभागका सूचना अधिकारी ऋषिराम पोखरेलले शंकास्पद कारोबारमा मुछिएका व्यापारी शाहका बारेमा अनुसन्धान भइरहेको तर भट्टका बारेमा कुनै जानकारी नरहेको बताए। सम्पत्ति शुद्धीकरण कार्यले मुलुकको वित्तीय प्रणालीको स्वरूप, अस्तित्व, साख, सन्तुलन तथा विकासमा नकारात्मक असर पुर्याउने जोखिम रहेको जानकार बताउँछन्। कानुन कागजमा सीमित सम्पत्ति शुद्धीकरण भन्नाले गैरकानुनी कार्य गरी आर्जन गरेको सम्पत्तिलाई कानुनी स्रोतबाट प्राप्त भएको देखाउन त्यसको वास्तविक स्रोत लुकाउने, प्रकृति बदल्ने वा कारोबार छल्ने कार्य हो। यससम्बन्धी कसुर निवारण गर्न सम्पत्ति शुद्धीकरण निवारण ऐन, २०६४ तथा सम्पत्ति शुद्धीकरण निवारण नियमावली, २०६६ जारी गरिएका छन्। यसै क्रममा नेपाल संयुक्त राष्ट्रसंघकोे लागूऔषध नियन्त्रण, आतंकवादमा वित्तीय लगानी निवारण, भ्रष्टाचार निवारण, संगठित अपराध नियन्त्रण र सार्क क्षेत्रीय स्तरमा समेत लागूऔषध तथा आतंकवाद नियन्त्रणसम्बन्धी क्षेत्रीय महासन्धिहरूको पक्षराष्ट्र बनिसकेको छ। प्रधानांग विदेशमा रहेका नेपालीको कालोधन अनुसन्धान गर्नुपर्ने बताउँछिन्। वित्तीय सूचना संकलन तथा विश्लेषण गर्न राष्ट्र बैंकमा वित्तीय जानकारी एकाइ तथा कसुर अनुसन्धान गर्न सम्पत्ति शुद्धीकरण अनुसन्धान विभाग स्थापना गरिएको छ। तर, अनुसन्धान प्रभावकारी हुन सकेको छैन। विभागको काम प्रभावकारी हुन नसकेको जनगुनासो कायमै छ, पूर्वन्यायाधीश केसी भन्छन्, तत्कालीन प्रधानन्यायाधीश चोलेन्द्रशमशेर जबरा अवकाश पाइसक्दासमेत सम्पत्ति शुद्धीकरणको विषयमा छानबिन हुन सकेको छैन।"
"राजस्वमा सकस, उठ्ला ३६ अर्ब ?","काठमाडौं : मसान्तसम्म थप ३६ अर्ब उठ्ला त आयकर ? सरकारले पुस महिनामा उठाउने राजस्वको लक्ष्य भेट्न असम्भव देखिएको छ। अर्थ मन्त्रालयका अनुसार २५ गतेसम्म मासिक लक्ष्यको एक तिहाइभन्दा कम राजस्व उठेको हो। बाँकी पाँच दिनमा लक्ष्य पूरा हुन थप दुई तिहाइ राजस्व संकलन हुनुपर्ने हुन्छ। सरकारले २०७९ पुसभर (एक महिनामा) १ खर्ब ८७ अर्ब ४८ करोड रुपैयाँ राजस्व उठाउने लक्ष्य लिएको थियो। तर, २५ दिनमा ५८ अर्ब ८४ करोड रुपैयाँमात्र राजस्व उठेको हो। करिब साढे ३ अर्ब अन्य प्राप्तिसमेत जोड्दा २५ दिनमा सरकारको आय ६२ अर्ब रुपैयाँ हुन आउँछ। पुसको लक्ष्यमात्र भेट्न पनि बाँकी दिनमा १ खर्ब २५ अर्ब रुपैयाँ राजस्व उठ्नुपर्छ। पुसमा आयकरको ४० प्रतिशत किस्ता दाखिला हुने व्यवस्था छ। जसअनुसार अर्थ मन्त्रालयले पुसमा अरू महिनामा भन्दा बढी राजस्व उठाउने लक्ष्य लिएको हुन्छ। जानकारका अनुसार विगतमा पुस २५ गतेसम्म उठेको राजस्वभन्दा बढी आयकर पछिल्लो ५ दिनमा उठ्ने गरेको छ। सरकारको राजस्व व्यवस्थापन सूचना प्रणालीबाट प्राप्त तथ्यांकअनुसार २५ गतेसम्म १८ अर्ब ३४ करोड रुपैयाँ मूल्य अभिवृद्धि कर उठेको छ। बाँकी दिनमा करदाताले त्यति नै वा त्योभन्दा केही बढी आयकर बुझाएको खण्डमा पनि लक्ष्य असम्भव छ। गत वर्ष पुसको १ देखि २५ गतेसम्म सरकारले ६७ अर्ब ७१ करोड रुपैयाँ राजस्व उठाएको थियो। यो वर्षको सोही अवधिमा भएको संकलन अघिल्लो वर्षभन्दा करिब ९ अर्ब कम हो। जबकि सरकारले १९ प्रतिशत बढी राजस्व उठाउने लक्ष्य लिएको थियो। चालू आर्थिक वर्षमा सरकारले १४ खर्ब ३ अर्ब १४ करोड रुपैयाँ कुल राजस्व उठाउने लक्ष्य लिएको छ। पुस मसान्तसम्म (६ महिनामा) ६ खर्ब ५१ अर्ब ६१ करोड रुपैयाँँ संकलन गर्ने भनिएकामा असारदेखि पुस २५ सम्म ३ खर्ब ८५ अर्ब ७३ करोड रुपैयाँ अर्थात् ४० प्रतिशत कम उठेको छ। अन्य प्राप्तिसमेत जोड्दा हालसम्म ४ खर्ब १६ अर्ब ७३ करोड उठेको छ। राजस्व संकलन गत आवको यही अवधिको भन्दा १९७ प्रतिशतले खुम्चिएको हो। अर्थमन्त्री विष्णु पौडेलले लक्ष्यअनुसार राजस्व उठाउने प्रयास गर्न आग्रह गरेका छन्। लक्ष्य भेट्टाउन नसके कम्तीमा गत आवको सोही अवधिसम्मको बराबर उठाउन निर्देशन दिएका थिए। मन्त्री पौडेलले दिएको पहिलो टार्गेटअनुसार राजस्व उठ्न बाँकी दिनमा २ खर्ब ३४ अर्ब रुपैयाँ उठ्नुपर्ने हुन्छ। यति उठाउन नसकेको खण्डमा अर्थात् गत वर्षकै बराबर राजस्व संकलन हुन पनि बाँकी दिनमा १ खर्ब ५९ अर्ब रुपैयाँ उठ्नुपर्ने हुन्छ। आयकरमा खडेरी, मूअक र भन्सार महसुल झन् नाजुक गत वर्ष पुस १ देखि २५ गतेसम्म २० अर्ब ७६ करोड रुपैयाँ मूल्य अभिवृद्धि कर (मूअक) उठेको थियो। सरकारी राजस्वको सबैभन्दा ठूलो स्रोत मुअक हो। यो वर्षको पुस मसान्तसम्म १ खर्ब ८० अर्ब रुपैयाँ मुअक उठाउने भनिएकोमा हालसम्म १ खर्ब २६ अर्ब रुपैयाँमात्र उठेको छ। यस्तै अत्यावश्यक बाहेकका वस्तुको आयात खुला भए पनि भन्सार महसुल उठ्ने क्रम झनै नाजुक भएको छ। सरकारले ६ महिनामा १ खर्ब ६१ अर्ब रुपैयाँ भन्सार महसुल उठाउने भनेकामा हालसम्म ८२ अर्बमात्र संकलन भएको छ। सरकारले वस्तु आयात र निर्यातमा भन्सार महसुल उठाउने गर्छ। त्यसबाहेक इन्धनमा लगाइने पूर्वाधार कर, सडक निर्माण, मर्मत तथा सम्भार शुल्क र कृषिजन्य वस्तुमा लगाइने कृषि सुधार शुल्क पनि भन्सार बिन्दुमै उठाइन्छ। आयकरको ४० प्रतिशत किस्ता दाखिला गर्ने समय सीमा पुस मसान्त भएकाले सरकारले यो महिना ८० अर्ब ३० करोड रुपैयाँ आयकर उठाउने लक्ष्य लिएको थियो। तर हालसम्म १६ अर्ब ४० करोड रुपैयाँमात्र उठेको अर्थ मन्त्रालयको तथ्यांक छ। गत आवमा पुसको २५ दिनमा १३ अर्ब ४९ करोड रुपैयाँ उठेकामा बाँकी ५ दिनमा ३९ अर्ब १७ करोड रुपैयाँ आयकर थपिएको थियो। मन्त्रालयले बाँकी दिनमा करिब ४० अर्ब रुपैयाँ आयकर उठाउँदा मासिक राजस्व लक्ष्य प्राप्ति गर्न ८० अर्ब रुपैयाँ अपुग हुन्छ। आयकरको अर्धवार्षिक लक्ष्य हासिल गर्न ३७ अर्ब अपुग हुनेछ। अर्धवार्षिक लक्ष्यभन्दा संकलित राजस्व डेढ खर्ब कम हुने सरकारले हालसम्म संकलन गरेको राजस्व चालू आर्थिक वर्षको अर्धवार्षिक लक्ष्यभन्दा २ खर्ब ३ अर्ब रुपैयाँ कम हो। सरकारले पुस मसान्तसम्म ६ खर्ब ५१ अर्ब ६२ करोड रुपैयाँ राजस्व उठाउने भनेकामा पुस २५ सम्म ३ खर्ब ८५ अर्ब ७३ करोड रुपैयाँ संकलन गरेको छ। ३१ अर्ब रुपैयाँ अन्य प्राप्तिसमेत जोड्दा कुल सरकारी प्राप्ति ४ खर्ब १६ अर्ब रुपैयाँ हुन आउँछ। बाँकी ४ दिनमा अनुमान गरेअनुसार ४० अर्ब रुपैयाँ सरकारी खातामा आउने हो भने लक्ष्यको तुलनामा राजस्व संकलन १ खर्ब ६० अर्ब रुपैयाँ कम हुनेछ। आगामी शनिबार पनि कर कार्यालय र बैंक खुल्लै रहने आन्तरिक राजस्व विभागले कर कार्यालयलाई पत्र लेख्दै पुस ३० गते शनिबारको दिन पनि कार्यालय खुला राख्न भनेको छ। विभागले ठूला करदाता कार्यालय, मध्यमस्तरीय कार्यालय, आन्तरिक राजस्व कार्यालय र करदाता सेवा कार्यालयलाई पत्र लेख्दै सार्वजनिक बिदाको दिनसमेत राजस्व संकलन निरन्तर गर्न भनेको हो। विभागले कार्यालयलाई सम्बन्धित बैंकको शाखासँग समन्वय गरी राजस्व बुझ्न भनेको छ। गत वर्ष पुसको २५ दिनमा १३ अर्ब ४९ करोड रुपैयाँ उठेकामा बाँकी ५ दिनमा ३९ अर्ब रुपैयाँ आयकर थपिएको थियो। यस वर्ष पनि सोही मात्रामा आयकर संकलन हुने आन्तरिक राजस्व विभागको दाबी छ। अर्थात् गत वर्षबराबर आयकर संकलन हुन पुसका बाँकी दिनमा ३६ अर्ब रुपैयाँ आयकर उठ्नुपर्ने हुन्छ। पुस मसान्तसम्म राम्रै प्रगति हुनेछ दीर्घराज मैनाली, महानिर्देशक, आन्तरिक राजस्व विभाग आन्तरिक राजस्व विभागले गत आर्थिक वर्षको पुस महिनामा ७० अर्ब रुपैयाँ राजस्व परिचालन गरेको थियो। चालू आर्थिक वर्ष पुसमा भएको प्रगतिका आधारमा सोभन्दा बढी उठ्ने देखिन्छ। मंगलबारसम्मको तथ्यांक हेर्दा पनि गत वर्षको सोही अवधिभन्दा तीन अर्ब बढी कर उठाएका छौं। आयकरतर्फ पनि पुस मसान्तसम्म राम्रै प्रगति हुनेछ। हालसम्म १७ अर्ब रुपैयाँ आयकर परिचालन भएको छ। बाँकी दिनको अनुमान गर्दा गत वर्ष पुस महिनामा उठेको भन्दा केही बढी आयकर प्राप्त हुनेछ। यसबीचमा बिदा परेको भए पनि हामीले सबै कर कार्यालयलाई राजस्व बुझ्न निर्देशन दिएका छौं। समग्रमा भन्नुपर्दा आन्तरिक राजस्व विभाग र कर प्रशासन चलायमान भएको छ। कर्मचारी साथीहरू पनि उत्साहित भएर काम गरिरहनु भएको छ। व्यवसायी साथीहरू पनि दायित्वअनुसार बुझाउन तयार हुनुहुन्छ।"

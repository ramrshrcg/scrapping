शीर्षक,विवरण
रेमिट्यान्सका पराकम्पन,"विसं १८७२ मा नेपालअंग्रेजबीच सुगौली सन्धिमा हस्ताक्षर भयो। ब्रिटिस सेनामा ४ हजार ६ सय ५० नेपाली युवाले प्रवेश पाए। त्यही बेलादेखि औपचारिक रूपमा नेपालीहरू वैदेशिक रोजगारमा जान थालेका हुन्। देशभित्र गरिने कामलाई महŒव नदिने तथा सरकारी तहबाटसमेत आत्मनिर्भर बन्नका लागि प्रेरित नगर्ने वातावरण सिर्जना भएपछि वैदेशिक रोजगारीमा जाने दक्ष, अर्धदक्ष र अदक्ष नागरिकको संख्या बढ्दै गयो। विसं २०५२ बाट देशभित्र सिर्जना भएको द्वन्द्वात्मक अवस्थाले उद्योगधन्दाहरू फस्टाउन सकेनन् र युवाहरू विदेश पलायन हुन थाले। हाल वैदेशिक रोजगारीमा कति नेपाली संलग्न छन् भन्ने कुराको स्पष्ट विवरण त छैन। तर, भारतबाहेक अन्य मुलुकमा करिब ४३ लाख नेपाली नागरिकले काम गरिरहेको अनुमान गरिन्छ। नेपालको कुल गार्हस्थ्य उत्पादनमा विप्रेषणमार्फत प्राप्त रकमको २३ दशमलव २३ प्रतिशत योगदान देखिन्छ। नेपालका ५६ प्रतिशत घरपरिवारले विप्रेषण बुझ्ने गरेका छन्। वैदेशिक रोजगारी अहिले नेपाली जनजीवनको अभिन्न अंग बनेको छ। कुनै बेला कृषिमा आत्मनिर्भर रहेको देश अहिले सबैजसो कुरामा परनिर्भर देखिन्छ। नुनदेखि सुनसम्म र गुन्द्रुकदेखि जनैसम्म विदेशबाट आयात गर्ने नेपालले निर्यात गर्ने गरेको मुख्य वस्तु भनेकै मानव जनशक्ति हो। संसारमा आफ्ना देशका नागरिकलाई वैदेशिक रोजगारीमा जान प्रेरित गर्ने र उनीहरूमार्फत प्राप्त भएको वैदेशिक मुद्राले देशको अर्थतन्त्रलाई चलायमान राख्ने नीति भएका देशहरू अत्यन्त कम छन्। नेपाल एउटा त्यस्तो देश हो जहाँ घरपरिवार आफन्त र नातेदारलाई छोडेर पैसा कमाउने उद्देश्यले कामका लागि विदेश जानुलाई गौरवका रूपमा लिने गरिन्छ। परिणामतः युवा पुस्तालाई विदेशमा पठाउने र बुढाखाडाले शासन गर्ने अवस्थाको सिर्जना भएको छ। विदेशबाट प्राप्त भएको विप्रेषणबाटै देशको अर्थतन्त्र चलायमान भइरहेको वर्तमान सन्दर्भमा वैदेशिक रोजगारीलाई अर्थतन्त्रको महत्त्वपूर्ण अंगका रूपमा स्वीकार गर्ने गरिन्छ तर यसले सामाजिक संरचना, पारिवारिक सन्तुलन र सांस्कृतिक मूल्यमा पारेको प्रभाव र असर न्यूनीकरणका लागि कुनै पनि निकायबाट भूमिका खेलिएको छैन। पछिल्लो समय वैदेशिक रोजगारीका कारण नेपाली घर परिवारले आर्थिक रूपमा सबल बन्ने अवसर पनि प्राप्त गरेका छन् तर कलकलाउँदो जवानीमा बिदेसिएको युवा जनशक्तिको अभावमा गाउँघरको उर्वर भूमिसमेत बाँझो रहने गरेको छ। यतिमात्र होइन, भर्खर जवानी चढ्दै गरेको अवस्थामा वैवाहिक सम्बन्धमा गाँसिएर विदेश यात्रामा लाग्ने युवाहरूको संख्या पनि उल्लेख्य देखिन्छ। केही समय विदेशमा कडा परि श्रम गर्ने र छोटो समयमा कमाएको धनले परिवारसँग रमाउने सपना पालेर बिदेसिएका धेरै युवाहरू वर्षौंपछि घर फर्कँदा घर न घाटको अवस्थामा पनि पुगेका छन्। परिवारको एक सदस्य वैदेशिक रोजगारीमा जानासाथ रूखबाट पात बटुले जसरी धनसम्पत्ति जम्मा गर्ने हो क्यारे भन्ठानेर परिवारका सदस्यहरूले फजुल खर्च गर्ने तथा तडकभडक देखाउने र विप्रेषणबाट प्राप्त रकम अनुत्पादक क्षेत्रमा लगानी गर्ने गरेको देखिन्छ। श्रीमान् विदेशमा भएको बेला श्रीमती डेरा लिएर छुट्टै बस्ने तथा श्रीमान्ले श्रम र पसिना बेचेर कमाएको सम्पत्ति श्रीमतीले दुरुपयोग गर्ने गरेका घटना पनि बढेका छन्। विदेशबाट पठाइएको धनसम्पत्ति केही परिवारमा उपयोगी भए पनि धेरैजसो घरपरिवारमा पारिवारिक विग्रहको कारण बन्न थालेको छ। यौवनावस्थामा नवविवाहित श्रीमान्सँग टाढिएर बस्नुपर्दा जैविक र मनोवैज्ञानिक आवश्यकता पूर्ति गर्न विवाहेत्तर सम्बन्धमा रहने र यसैका माध्यमबाट पारिवारिक दुर्घटना निम्तिने गरेका घटना पनि यत्रतत्र देखिन थालेका छन्। त्यसो त घरकी श्रीमतीको चरित्रमाथि अनेक किसिमका शंका गर्ने पुरुषहरूको संख्यासमेत कमी छैन। सामाजिक सञ्जालको विकाससँगै परपुरुष र परस्त्री सम्बन्ध झ्यांगिनका लागि सहज वातावरण बन्दै गएको छ। सञ्जालमा भेटिएका अनेक सूचनाहरू तथा अनेक किसिमका अश्लील भिडियोहरूका कारण वैवाहिक सम्बन्धमा रहेका श्रीमान् श्रीमतीले एकआपसमा शंका गर्ने वातावरण सिर्जना भएको छ। वैदेशिक रोजगारीले आर्थिक रूपमा सबल बन्नका लागि सहयोग पुर्याएको भए पनि सामाजिक, सांस्कृतिक र आचारगत मूल्यलाई भञ्जन गर्ने काम पनि गरिरहेको छ। रोजगारीमा गएका युवायुवती र परिवारमा कुनै न कुनै किसिमको झगडा, द्वन्द्व र बेमेलले बास गरेकै हुन्छ। पारिवारिक विखण्डनसँगै बालबालिकाको मनोविज्ञान, उनीहरूको शिक्षादीक्षा र लालनपालनमा समेत प्रत्यक्ष प्रभाव पर्छ। पारिवारिक सामीप्यको अभावका कारण छोराछोरीहरू लागूपदार्थ दुव्र्यसनीमा लाग्ने र व्यावहारिक कामबाट पलायन हुने क्रम पनि बढेको देखिन्छ। यतिमात्र होइन, बलात्कार र हत्याहिंसासम्मका अपराधहरूसमेत बढ्दै गएका छन्। श्रीमान् बिदेसिएपछि श्रीमतीसँग आकर्षित हुन खोज्ने परपुरुष तथा क्षणिक आकर्षणका कारण पारिवारिक सम्बन्ध नै धराशायी बन्ने अवस्थाले वृद्धवृद्धा र बालबालिकाहरू बेवारिसे हुने क्रम बढ्दै गएको छ। वैदेशिक रोजगारीबाट फर्केका युवाले पारिवारिक कलहका कारण आफ्नै परिवारका सदस्यको हत्या गरी आत्महत्या गरेका समाचारहरू अहिले प्रत्येक हप्ताजसो सुनिन थालेका छन्। काठमाडौँको तारकेश्वर नगरपालिका पदमसालमा बस्दै आएका दिनेश पाण्डे आफू विदेशमा रहेका बेला श्रीमतीको अर्कैसँग सम्बन्ध भएको आशंकामा स्वदेश फर्केपछि पनि घरपरिवारमा सहज अवस्थामा रहन सकेनन्। उनको परिवारमा श्रीमान्श्री मतीबीचको अविश्वासले चरम निराशा र तनावको अवस्था सिर्जना गरेको देखिन्छ। लामो समयसम्मको विवादपछि पारिवारिक विखण्डनको अवस्था सिर्जना भई सम्बन्धविच्छेद हुने अवस्थामा पुगेका कारण तनाव व्यवस्थापन गर्न नसकी श्रीमान्ले नाबालक छोराछोरी र श्रीमतीको हत्या गरी आत्महत्या गरेको प्रारम्भिक रिपोर्ट प्रकाशित भएको छ। त्यसो त केही दिनअगाडि चितवनको भरतपुरमा पनि वैदेशिक रोजगारीबाट फर्केका श्रीमान् र श्रीमतीबीचको विवादका कारण श्रीमतीको हत्या गरी श्रीमान्ले आत्महत्या गरेका थिए। चलचित्रमा मात्र देखिने गरेका आन्तरिक कलह द्वन्द्व र तनावका कारण आफ्नै परिवारका सदस्यको हत्या गरी आत्महत्या गर्ने घटनाहरू विगत केही वर्षदेखि सामान्य नै मानिन थालेका छन्। यी सबै घटनाका पछाडि वैदेशिक रोजगारी कारक तत्त्वका रूपमा देखा पर्छ। यद्यपि आत्महत्याजन्य आपराधिक घटनाका प्रमुख कारणका रूपमा मानसिक रोगलाई लिने गरिन्छ। समग्र आपराधिक र आत्महत्याजन्य घटनाका ८०५ कारणहरू मानसिक हुने गरेको अध्ययनहरूले देखाएका छन्। नेपालका सन्दर्भमा डिप्रेसन, एन्जाइटीलगायतका मानसिक रोगका कारकका रूपमा पारिवारिक बिछोड, विचलन, तनाव र सम्पत्तिसँग जोडिएका विषयहरू पर्ने गरेका छन्। युवावस्थामा घर परिवारबाट टाढा बस्दा सिर्जना हुने मानसिक समस्या तथा परिवारका सदस्य विदेशमा रहँदा आफन्तमा सिर्जना हुने असामान्य अवस्थाले मानसिक रोगहरूसमेत बढ्दै गएका छन्। पतिपत्नीका बीचमा सम्पत्ति र अनैतिक सम्बन्धको आशंकामा बढ्दै गएका दरार र अविश्वासलाई सही रूपमा व्यवस्थापन गर्न नसक्दा आपराधिक घटना बढिरहेका छन्। केही युवाहरूमा वैदेशिक रोजगारीमा रहँदा अवस्था सामान्य देखिए पनि रोजगारीबाट फर्केपछि घरमा सिर्जना भएको अविश्वास र मनमुटावका कारण उदासीनता, निराशा, चिन्ता, त्रास र छट्पटीले पारिवारिक आत्मीय सम्बन्धमा धमिलोपन बढाइदिएको देखिन्छ। संयुक्त परिवारबाट एक्लिने, लोग्ने वा श्रीमती विदेश भएको बेलामा एक्लै बस्ने युवायुवतीबाट नैतिक मर्यादा उल्लंघन हुँदा सम्बन्धविच्छेद, विवाहेत्तर सम्बन्ध र आपराधिक जालझेल बढ्दै गएका छन्। आध्यात्मिक, नैतिक र सांस्कृतिक मूल्यमा आएको ह्रासका कारण धनसम्पत्तिप्रतिको मोह बढ्दै जाँदा मानिस यान्त्रिक बन्न थालेको छ। अरूलाई विश्वास गर्न नसक्ने, हरेक कदममा शंकालु बन्ने र स्वार्थी भावनाले आक्रान्त हुने व्यक्तिले मानवीय मूल्यका रूपमा रहेका सहयोग, सहिष्णुता, दया, मायाजस्ता कुरालाई बिर्सेको आभास हुन्छ। फलतः सांस्कृतिक मूल्यमान्यता र नैतिक मर्यादाका कुराहरू ओझेल पर्दै गएका छन्। यिनै कारणहरूले समाजमा असन्तोष पनि बढ्दै गएको छ। वैदेशिक रोजगारीले तत्काल आर्थिक सबलीकरणका लागि सहयोग गरे पनि दीर्घकालीन रूपमा यसैबाट उत्पन्न भएका अनेक समस्याहरूले सामाजिक सम्बन्धलाई विषाक्त बनाउँदै लगेको छ। वैदेशिक रोजगारी तत्कालका लागि आकर्षणको विषय भए पनि यसले समाजमा सिर्जना गर्ने बेमेल, अविश्वास, शंका र कलहका कारण पारिवारिक मूल्यमा स्खलन आएको छ। श्रीमान् श्रीमती र घरपरिवारका सदस्यहरूसमेत आफ्नै परिवारबाट असुरक्षित हुँदै आएका छन्। चरम निराशा र वितृष्णाका कारण प्रतिशोधको भावनाले बढावा पाएको छ। प्रतिशोधी र असहिष्णु भावनाले ग्रस्त भएपछि व्यक्ति मानसिक रूपमा असन्तुलित हुन पुग्दछ। फलतः परपीडक कामका लागि उद्यत् हुन्छ। नैतिक मूल्य, आध्यात्मिक चरित्र र सामाजिकसांस्कृतिक सम्बन्धले व्यक्तिलाई मर्यादित बन्न बाध्य पार्दछन्। धन सम्पत्तिलाई नै जोड दिने नेपाली समाजको पछिल्लो प्रवृत्तिले नैतिक, सांस्कृतिक र सामाजिक सम्बन्धहरूलाई कमजोर बनाएको छ। यसैले व्यक्तिले आफ्ना इच्छा आकांक्षा पूरा नहुने देखेपछि असन्तुलित, असंयमित र असामान्य मानसिक अवस्थामा पुगी हत्या र आत्महत्याजस्ता क्रियाकलापमा संलग्नता देखाउँछ। सामाजिक सम्बन्धमा आएको विकारले व्यक्तिलाई मानसिक रूपमा स्वस्थ बन्न नदिने तथा तिनै समस्याका कारण आत्महत्या र हत्याका घटनाहरू बढ्दै गएका छन्। समाजमा दिनानुदिन यस्ता घटनाहरू बढ्नु राम्रो होइन। आर्थिक विपन्नतामा प्राप्त हुने खुसीभन्दा आर्थिक सम्पन्नतामा बढेका असन्तोष, बेखुसी र पीडा राम्रा हुन सक्दैनन्। यसैले वैदेशिक रोजगारीमा युवाहरूलाई धकेल्न उत्साहित हुने नीतिनिर्माता र राजनेताले देशभित्रको शान्तिसुरक्षा, पारिवारिक प्रेम र आफन्तका बीचको सुमधुर सम्बन्धलाई कसरी जोगाउन सकिन्छ भन्ने कुरामा ध्यान दिनु आवश्यक छ। मानवशक्ति निर्यात गरेर क्षणिक रूपमा राष्ट्रिय अर्थतन्त्रलाई निर्वाहमुखीसम्म बनाउन सकिएला तर यसले सिर्जना गर्ने सामाजिक र पारिवारिक द्वन्द्वले तीव्र रूप लिन थालेपछि राष्ट्रको अस्मिता, एकता र सुसम्बन्धका डोरीहरू चुँडिन बेर लाग्दैन। आर्थिक रूपमा कमजोर व्यक्तिले अवसर पाए छोटै समयमा उन्नति गर्न सक्छ तर संस्कार र सांस्कृतिक मूल्यबाट च्युत भएको व्यक्तिले जीवनभर आफूलाई सन्तुलित राख्न सक्दैन। यसैले मानव जनशक्तिलाई विदेश पलायन गराउने होइन, देशभित्रै श्रम र सिप पोख्न उत्प्रेरित हुने वातावरण सिर्जना गर्नुपर्छ। यसका लागि रोजगारमूलक शिक्षा प्रवर्धन गर्ने तथा स्वरोजगार बन्न चाहने युवायुवतीलाई राज्यका तर्फबाट आर्थिक सहयोग प्रदान गर्ने कार्यक्रमहरू तय गरिनुपर्छ। देशभित्रको शान्तिसुरक्षाको अवस्था बिग्रँदै गयो भने यसको प्रत्यक्ष प्रभाव देशको अर्थतन्त्र, राजनीति र कर्मचारीतन्त्रमा पर्छ। सबै क्षेत्रमा प्रत्यक्ष प्रभाव पार्न सक्ने भएकाले अबका दिनमा वैदेशिक रोजगारीलाई होइन, विदेशमा रोजगारी गरिरहेका नागरिकलाई समेत स्वदेशमै अवसरहरू दिएर देशभित्रै केही गरौँ भनी आह्वान गर्न सक्नुपर्छ। राज्यसंयन्त्र सधैं निष्क्रिय बस्ने हो भने वैदेशिक रोजगारी सिर्जित समस्याहरूका कारण पारिवारिक विखण्डन, हत्या र आत्महत्याका समाचारका अझै बढ्दै जानेछन्। अब हत्याहिंसाका घटनाको साक्षी बन्ने होइन, सामाजिक प्रकार्यलाई सुसंगठित पार्न सबैले आआफ्नो ठाउँबाट भूमिका खेल्नै पर्छ।"
दिगो विकास लक्ष्य र शिक्षा,"विकासका सन्दर्भमा कतिपय क्षेत्रहरू आफैंमा अन्तरसम्बन्धित हुन्छन्। यस्ता विषय क्षेत्रले विकासका धेरै आयामहरूलाई प्रत्यक्ष प्रभाव पार्छन्। शिक्षा विकासको अन्तरसम्बन्धित विषय हो। मानव अधिकार, स्वास्थ्य, विज्ञान, उद्योग, प्रविधि, पूर्वाधार आदि क्षेत्रको विकासका लागि शिक्षा आधार हो। शिक्षा विकासको पूर्वाधारको पनि पूर्वाधार हो। शिक्षा मानव पुँजीको कार्यशाला हो। शिक्षालयहरू नागरिक जीवनका लागि चाहिने ज्ञान, सीप र स्वभावका कार्यशाला हुन्, राष्ट्र निर्माणका लागि प्रारम्भिक नीतिशाला हुन्। विकास संस्कृति र सकारात्मकता असल शिक्षाका परिणाम हुन्। त्यसैले शिक्षा देखिए जस्तो शैक्षिक उपलब्धिमा मात्र सीमित हुँदैन, आर्थिक, भौतिक, नैतिक र आत्मिक विकास यसैका उत्पादन हो। सामाजिक प्रजननशीलतालाई थाहै नदिई शिक्षाले धानिरहेको हुन्छ। शिक्षा सप्रिए समाज सप्रिन्छ, शिक्षा सुध्रिएन भने अरू कुरा सुधार्न सकिँदैन। विश्वलाई सुशासित, सुशिक्षित, समृद्ध र सुसंस्कृत बनाउन जारी गरिएको विकासको मार्गचित्र दिगो विकासको लक्ष्यले शिक्षालाई लक्ष्य नं ४ मा उल्लेख गरी सन् २०३० सम्म सबै नागरिकलाई सीपयुक्त र जीवनपर्यन्त शिक्षाको अवसर सुनिश्चित गर्ने उद्देश्य राखेको छ। यो शैक्षिक लक्ष्य पूरा गर्नका लागि नेपालले राष्ट्रिय खाका पनि तर्जुमा गरेको छ। लक्ष्य नं ४ मा सबै छात्रछात्रालाई निःशुल्क शिक्षा, प्रारम्भिक बाल विकास कार्यक्रम, सबैलाई सीप शिक्षाको अवसर, उद्यमशील शिक्षा, शिक्षा क्षेत्रमा लैंगिक असमानता उन्मूलनलगायतका सात सहायक लक्ष्यहरू समावेश गरिएका छन्। लक्ष्य नं ४ पूरा गर्न निःशुल्क तथा अनिवार्य शिक्षा ऐन, छात्रवृत्ति तथा निःशुल्क पाठ्यक्रम वितरण र सामुदायिक विद्यालय दिवा खाजा कार्यक्रम, कक्षा ९ बाट प्राविधिक धारको शिक्षा कार्यक्रमले संयन्त्रात्मक भूमिका खेल्न सक्छ। १५औं योजनाले कार्यान्वयनमा ल्याएका १८ रूपान्तरणकारी कार्यक्रममा शिक्षा क्षेत्रबाट प्राविधिक तथा व्यावसायिक कार्यक्रम र सामुदायिक विद्यालय सुधार कार्यक्रमलाई समावेश गरिएको छ। तहगत सरकारका नीति कार्यक्रममा शिक्षा क्षेत्रले उच्च प्राथमिकता पाएको छ। दिगो विकास लक्ष्य कार्यान्वयनको झन्डै मध्य समयबिन्दुमा आइपुग्दा लक्ष्यहरूको उपलब्धि औपचारिक रूपमा उत्साहप्रद देखिन्छ। शैक्षिक संरचनाहरू व्यापक रूपमा विस्तारित छन्, प्रारम्भिक बालविकास केन्द्रदेखि उच्च शिक्षा प्रदायक निकायहरूले विस्तारको चरण पार गरेका छन्। शिक्षाका कारण सामाजिक क्षेत्रको उपलब्धिमा नेपालले फड्को मारेको छ पनि भन्ने गरिएको छ। विद्यालय भर्नामा लैंगिक समता (जेन्डर प्यारिटी) प्राप्त भएको छ। खुद भर्ना दर ९७१ प्रतिशत, प्राथमिक विद्यालय र माध्यमिक तहमा भर्नादर क्रमशः ९३८, ४७६ देखिनु, कुल भर्नामा दलित भर्नादर १९५ प्रतिशत देखिनुले शैक्षिक क्षेत्रको संरचनात्मक प्रगतिको द्योतन गर्छ। त्यस्तै विशेष शिक्षामा २३ विद्यालय, ३८० एकीकृत विद्यालय र त्यति नै संख्यामा स्रोत केन्द्र रहेकाले विशेष लक्षित वर्गमा शैक्षिक पहुँच विस्तार भएको देखाउँछ। यी तथ्यहरूले शिक्षामा समावेशीकरणको स्थिति पनि देखाउँछ। शैक्षिक चेतना विस्तारका साथ सामाजिक र नकारात्मक मूल्यमानकहरू भत्किई सामाजिकसांस्कृतिक मानकको परिस्कार भइरहेको तर्फ संकेत गर्दछ। यो शिक्षाको नियमित काम हो। नेपालको संविधानले कल्पना गरेको सामाजिक विम्ब शिक्षाको कारण राज्यप्रक्रियामा देखिन थालेको छ। तर शिक्षाले औपचारिक र संरचनात्मक पक्षमा उपलब्धि देखाएर पुग्दैन, यसले विकास संस्कृति परिवर्तन गर्न सक्नुपर्छ। ज्ञान र चेतनाका साथै सीप र स्वभाव विस्तार गर्नुपर्छ। नेपालको संविधानले शिक्षालाई वैज्ञानिक, प्राविधिक, व्यावसायिक, सीपमूलक, रोजगारमूलक एवं जनमुखी बनाउँदै सक्षम, प्रतिस्पर्धी, नैतिक एवं राष्ट्रिय हितप्रति समर्पित जनशक्ति तयार पार्न राज्यलाई निर्देश गरेको छ। शिक्षाले संवैधानिक अभीष्ट पूरा गर्नुपर्छ। राष्ट्रिय शिक्षा नीतिको अभीष्ट व्यक्तिमा असल चरित्र, नैतिकता, स्वअनुशासन, निष्पक्षता, सकारात्मक सोच, सदाचारिता, आत्मसंयम, धैर्य, लगनशीलता, उत्तरदायित्त्व बोध, सेवाभाव, विश्वबन्धुत्वको भावना, स्वस्थ जीवन र रहनसहनप्रति प्रतिबद्धताजस्ता गुणहरू विकास गर्नु हो। साथै व्यक्तिमा अन्तरनिहित, गुण, क्षमता र प्रतिभाको प्रस्फुटन गर्दै शारीरिक, मानसिक, आत्मिक, सामाजिक, संवेगात्मक तथा बौद्धिक विकास गरी व्यक्तिको सर्वाङ्गीण विकासमा टेवा पुर्याउनु, प्रतिस्पर्धात्मकता विकास गर्नुपर्छ। अहिले समाजले बहुसीपयुक्त मानव साधन चाहिरहेको छ, राष्ट्रले क्षमतावान् जनशक्ति मागिरहेको छ र विश्वले प्रतिस्पर्धी जनसाधनको आवश्यकता देखाएको छ। सिर्जना गर्न सक्ने सीप शिक्षाको साध्य हो तर ज्ञान र सीप शिक्षाबाट अलग्गिएका छन्। शैक्षिक अनुष्ठान ज्ञानशाला मात्र बन्ने क्रममा छन्, सीपशाला बन्न सकेनन्। राष्ट्रिय शिक्षा नीतिले लक्ष्य गरे अनुरूपको मानव पुँजी निर्माण गरी राष्ट्रिय विकासमा योगदान गर्न शिक्षा प्रणाली चुकेको छ। शैक्षिक उपाधिपश्चात् विद्यार्थी उद्यम व्यवसायमा लागेर स्वरोजगारमा पुग्नेको संख्या निकै कम छ, बाह्य क्षेत्रसँग प्रतिस्पर्धा गर्न सकेको छैन। सीपयुक्त व्यक्ति उत्पादन तथा व्यवसायका क्रियाकलापमा लाग्न सक्छ तर शिक्षा सीपबाट अलग्गियो, जीवनोपयोगी शिक्षा भएन। शिक्षा स्वयं व्यक्तिको लागि भार बन्यो। परिणामतः शिक्षाले व्यक्ति, समाज र राष्ट्रका अपेक्षाहरू पूरा गर्न सकेन। असल संस्कार र सीपबिनाका व्यक्तिहरू सार्वजनिक निकायमा पुग्दा सार्वजनिक प्रणाली अकर्मण्य बन्ने नै भयो। यसर्थ अहिलेको नेपाली समाज प्रचूर शैक्षिक संरचनाका बाबजुद शैक्षिक उपलब्धि दिन सकिरहेको छैन। भनिएजस्तो सामाजिक प्रजननशीलताको आधार शिक्षा बनेन। दिगो विकासका सबै लक्ष्यलाई कार्यान्वयन गर्ने कारक मानव साधन हो। लक्ष्य नं ४ प्रभावकारी नहुनु भनेको पूर्वाधार विकासदेखि शासनसम्म, जैविक विविधतादेखि सहकार्यसम्म, उत्पादनदेखि उपभोगसम्मका सबै क्रियाकलाप सबल नहुनु हो। विकास व्यवस्थापनका लागि चाहिने सीप र क्षमता भनौं कि सुशासनका लागि चाहिने असल चरित्र र सकारात्मकता असल शिक्षाका उत्पादन हुन्। यस लक्ष्यका सहायक लक्ष्यहरू जस्तो कि भर्ना दर १०० पुर्याउन सकिएला तर शैक्षिक उपलब्धि (गणितमा ६५, नेपालीमा ७५ र अंग्रेजीमा ६८) प्राप्त गर्नु असजिलो छ। योभन्दा असजिलो नैतिक चरित्र निर्माण गरी विकास र सुशासनको संस्कृति निर्माणमा टेवा पुर्याउनुमा छ। त्यस्तै प्रारम्भिक बालविकासको लक्ष्य ९८ पुर्याउन सजिलो छ तर गुणस्तरीय शिक्षा अझ भनौं शिक्षालाई सीप र संस्कारको आधार बनाउने काम अरू चुनौतीपूर्ण छ। अझ चुनौती युवाहरूलाई प्राविधिक र सीप शिक्षामा जोडी स्वरोजगार बनाई उद्यमशील संस्कृति विकास गर्नुमा छ। सापेक्षिक रूपमा स्तरीय भनिएको निजी विद्यालयका उत्पादन विदेशमा मात्र खपत भएका छन्, उनीहरूको लागि समाजले गरेको लगानीको प्रतिफल मुलुकले पाएको छैन। सामुदायिक विद्यालयले शैक्षिक क्रियाकलापको ठूलो हिस्सा ओगट्छ तर यसका उत्पादनमा सीप र संस्कार दिन सकिएको छैन। परिणामतः शासनमा असल संस्कार र विकासमा सकारात्मक संस्कृति निर्माण भएको छैन। प्रशासनमा सकारात्मक सोच र सेवाग्राहीप्रति समर्पित हुने भावना संस्थागत गर्न सकिएको छैन। व्यापारी र उद्यमीहरू नीतिविधिका व्यवसायबाट विषयान्तर हुँदैछन्। जनस्तरमा पनि नकारात्मक भावना विकास हुन थालेको छ। वार्षिक रूपमा राज्य प्रणालीबाट खर्च हुने करिब दुई खर्ब रुपैयाँ र समाजले खर्च गर्ने योभन्दा बढी धनराशि राष्ट्रिय मानव साधन विकासका दृष्टिमा झन्डै खेर गएको छ। आमूल शैक्षिक पुनर्संरचना अहिलेको खाँचो हो। सानातिना सीमान्त सुधारले राष्ट्रिय अपेक्षा पूरा हुँदैनन । २१औं शताब्दीको शैक्षिक चुनौतीलाई सम्बोधन गर्न नैै सकिन्छ। सान्दर्भिक पाठ्यक्रम, असल र क्षमतावान् शिक्षक, कठोर शैक्षिक अनुशासन र कडा नियमन प्रणालीले मात्र समयले मागेको शिक्षा पाउन सकिन्छ। अन्यथा विश्वमा विकसित शैक्षिक गतिशीलताले हामीलाई किनारा लगाइरहन्छ र आर्थिक सामाजिक रूपान्तरणमा हामी सधंै पछि परिरहन्छौं।"
अटिजममा थेरापी,"नेपाललगायत विकासोन्मुख मुलुकहरूमा अटिजम भएका बालबालिकाको संख्या बढ्दो छ। विश्वमा अटिजम भएका बालबालिका सबैभन्दा धेरै अमेरिका र अस्ट्रेलियामा छन्। अमेरिकामा हरेक ४४ जना शिशुमध्ये एक जनामा अटिजम देखिएको छ। नेपालमा पनि अटिजम भएका बालबालिकाको संख्या बढ्दै गएको छ। काठमाडौंमा अटिजम केन्द्रहरूमा बालबालिका बोकेर आउने अभिभावकको संख्या उलेख्य छ। अटिजम भएका बालिबालिकाले सीमित केन्द्रहरू भरिएका छन्। अटिजम बालबालिकालाई स्पिच थेरापी अकुपेसनल थेरापी चाहिए पालो पर्खनु पर्छ। अटिजमबाट प्रभावित बालबालिकाको विस्तृत अध्ययन अनुसन्धान हुन सकेको छैन। बालबालिकाहरूमा अटिजम पुष्टि हुने क्रम बढेको छ। अज्ञानतावश कतिपयले अटिजमलाई रोगका रूपमा लिने गरेको पाइन्छ। तर, यसलाई रोग भन्न मिल्दैन। किनकि यसका लक्षणहरू रोगजस्तो सबैमा एकै प्रकारका हुँदैनन्। वास्तवमा अटिजम त सिन्ड्रोम हो। यसमा हुन सक्ने लक्षण र समस्याहरू धेरै हुन्छन्। र यो हरेक बालबालिकामा फरक हुन सक्छ। अटिजम भएका बालबालिकाका आनिबानी, सञ्चार व्यवहार, कार्यक्षमतामा समस्या हुन्छ। विशेषगरी अटिजममा तीन मुख्य समस्याहरू देख्न सकिन्छ। सञ्चार, सामाजिक र ज्ञानेन्द्रियका समस्याहरूबाट पहिचान गर्न सकिन्छ। सञ्चारका कारणले उनीहरू बोल्न ढिला हुने हुन्छ। दोहोरो वा अर्थपूर्ण बोल्न नसक्ने हुन्छ। लामो वाक्य बोल्न नसक्ने हुन्छन्। आफ्नो कुरा भन्न नसक्ने र अरूले भनेका कुरा बुझ्न नसक्ने जस्तो हुन्छ। सामाजिक कारणले घुलमिल हुन गाह्रो हुने हुन्छ। एक्लै खेल्ने, आँखामा नहेर्ने, आफै मात्र खेलिरहने, समूहमा खेल्न नसक्ने हुन्छन्। त्यस्तै ज्ञानेन्द्रियका कारणले गर्दा ध्यान दिएर दिगो भएर बस्न नसक्ने हुन्छन्। उफ्रिरहने, घुमिरहने, खाद्यपदार्थमा सेवनमा समस्या हुने, दोहोर्याएर काम गरिरहने, खेलौना लाइनमा मिलाउनेजस्ता व्यवहार देखाउँछन्। अटिजम के कारणले हुन्छ ? यो प्रश्नको जवाफ चिकित्सा विज्ञानमा खोजी भइरहेको छ। एउटा परिवारमा दुवै जना बालबालिकामा अटिजम भएको पनि पाइएको छ। यस दृष्टिले हेर्दा वंशाणुगत कारण एउटा पाटोको रूपमा हेर्न सकिन्छ। तर, वंशाणुगत कारणले नै अटिजम हुन्छ भन्ने पुष्टि भइसकेको छैन। यद्यपि, रिस्क फ्याक्टरमा पर्छ। पहिलो सन्तानमा अटिजम छ भने दोस्रोमा नहुन पनि सक्छ वा पहिलोमा समस्या नभएर दोस्रोमा भएको पनि देखिएको छ। वंशाणुगत बाहेक गर्भावस्थामा आमाले भोगेको मानसिक तनाव, गर्भावस्थाका जटिलता, अभिभावकको उमेर, दुई सन्तान बीच धेरै लामो वा छोटो उमेर फरक, अहिलेको वातावरणको परिवर्तनजस्ता रिस्क फ्याक्टर हुन्। रिस्क फ्याक्टर न्यूनीकरण गर्नु नै एक मात्र उपाय हो तर यसलाई न रोकथाम गर्न सकिन्छ न त गर्भावस्थामा पहिचान। बोलीचाली, व्यवहारमा समस्या हुने हुँदा यो बालबालिका बोल्ने र घुलमिल हुने उमेरको भएपछि त्यसो गर्न नसक्दा मात्र लक्षण थाहा हुन सक्छ। जन्मेको शिशुमा अटिजम छछैन भनी परीक्षणबाट थाहा पाउन सकिँदैन। जब शिशु हुर्कंदै जान्छ त्यसपछि विस्तारै अटिजमका संकेतहरू देखिन सक्छन्। अटिजमको लक्षणहरू १८ महिनापछि वा केही अगाडि नै देखिन सक्छ। तर, अभिभावकले झन्डै चार वर्ष पुग्दा पनि थाहा पाएको पाइन्छ। शारीरिक विकास साधारण रहे पनि सामाजिक पाटोमा क्रियाकलापहरू सुस्त देखिन्छ। नाम बोलाउँदा सुने पनि बेवास्ता गर्ने, अभिभावकलाई देखाएर कुनै चिज माग्न नसक्ने, शिशुले घरका सदस्य पहिचान गर्न सक्दैन। यस खालका गतिविधि गर्न नसक्नु शिशुमा अटिजम हुन सक्ने संकेत हो। यो बानी व्यहोरा र आनीबानीबाट पत्ता लगाउन सकिन्छ। शिशुले आँखा जुँधाउन नसक्ने हुन्छ। बोली आउनुपर्ने समयमा बोली नआउने हुन्छ। आफ्नै हातखुट्टा हेरेर बस्ने हुन्छ। टाउको चलाइरहने, गोलोगोलो मात्र घुम्ने, कुनै पनि चिज मिलाएर राख्ने लक्षणहरू देखिएमा शंका गर्न सकिन्छ। गाडी खेल्दा पांग्रा मात्र घुमाइराख्ने हुन्छ। एक्लै खेल्न रुचाउँछ। साथीहरू बनाउँदैन। अरुको मतलव नराख्ने हुन सक्छ। अटिजम भएका बालबालिकाले आफूले खाइरहेको चिज मात्र खान्छ। नयाँ कुनै खाद्य पदार्थ देखेमा खान मन गर्दैन। ठूलो उमेर पुग्दा पनि खाना अरूले ख्वाई दिनुपर्ने हुन्छ भने चिप्स, बिस्कुटजस्ता हातमा गिलो नलाग्ने चिजहरू मात्र स्वयं खाने पनि हुन सक्छ। अटिजमको जटिलता भएका बालबालिकाले आफैंलाई टोक्ने, पिट्ने वा टाउको भित्तामा ठोकाउन सक्छन्। डाउन सिन्ड्रोम र अटिजममा फरक डाउन सिन्ड्रोम र अटिजमबीच फरक छ। डाउन सिन्ड्रोम वंशाणुगत रोग हो। तर, अटिजम वंशाणुगत नहुन पनि सक्छ। डाउन सिन्ड्रोम गर्भावस्थामा पत्ता लगाउन सकिन्छ तर अटिजम सकिँदैन। शिशुमा अटिजम छ छैन पत्ता लगाउन सकिने प्रविधि छैन। गर्भावस्थामा तनाव, धूमपान, मद्यपान वा औषधि सेवनका कारण पनि शिशुमा अटिजम हुन सक्छ। गर्भावस्थामा उच्च रक्तचाप, थाइराइडको औषधि वा अन्य कुनै कारणले औषधि सेवन गरिरहेको छ भने रिस्क फ्याक्टरमा पर्छ। अटिजमको अहिलेसम्म कुनै ठोस परीक्षण छैन। रगत वा अल्ट्रासाउन्डलगायतको परीक्षणबाट पनि यकिन गर्न सकिँदैन। अटिजम भएका बालबालिकाको सबै परीक्षण सामान्य हुन्छ। अटिजमको संकेत पछि अभिभावकले बालमनोचिकित्सकसँग परामर्श गर्नुपर्छ। कतिपय विशेषताहरू अटिजमसँग मिल्न सक्छ। तर, आत्तिहाल्नु पर्दैन। क्लिनिकल साइकोलोजिस्टले बालबालिकामा भएको अटिजमको प्रभाव पत्ता लगाउँछन्। हरेक बच्चामा समस्या फरक हुन सक्छ। समस्याको आधारमा थेरापी गर्नुपर्छ सिक्नुपर्छ र आफैं गर्नुपर्छ। अटिजम भएका बालबालिकालाई मुख्य रूपमा गराउनु पर्ने स्पिच थेरापी र अकुपेसनल थेरापी नै हो। तर यसका लागि दक्ष जनशक्ति कम छ। त्यसैले यसको तालिम अभिभावक र शिक्षकहरूले लिनुपर्ने आवश्यकता छ। थेरापी किन ? बालबालिकाको विकासलाई शारीरिक रूपमा मात्र हेरिन्छ। शारीरिक विकास नभएको अवस्थामा अभिभावकहरू सम्बन्धित विज्ञसमक्ष पुग्ने गर्छन्। तर, शारीरिक समस्या नदेखिने अटिजमका सम्बन्धमा भने अभिभावकहरू सचेत देखिँदैनन। अटिजम भएका बालबालिकालाई विद्यालयमा भर्ना लिनसमेत हिचकिचाएको पाइन्छ। साधारण खालको दिनचर्या समेत गर्न नसक्ने र शारीरिक रूपमा ठीक भए पनि आफैं खान नसक्नेसमेत हुन्छ। त्यस्तो अवस्थामा अकुपेसनल थेरापीको आवश्यक हुन सक्छ। स्पिच थेरापी बोल्न सिकाउनको लागि होइन। बालबालिकाहरूको सञ्चारमा भएको समस्याहरूको लागि हो। आफ्नो कुरा व्यक्त गर्नको लागि र अरूका कुरा बुझ्नको लागि पनि हो। यस्तो अवस्थामा बोल्नुभन्दा सञ्चार गर्नु पनि महत्त्वपूर्ण मानिन्छ। अटिजम भएका बालबालिकाहरूलाई पूर्ण रूपमा निको पार्ने उपचार वा थेरापी पुष्टि भएको छैन। यद्यपि, यस खालका बालबालिकाहरूलाई आत्मनिर्भर बनाउन, क्षमता अनुरूपको सीप, शिक्षा, तालिम दिन विभिन्न थेरापी तथा स्टिमुलेसनहरू अपनाउन सकिन्छ। यस्ता थेरापीहरू गर्न कुनै केन्द्र वा स्कुलमा मात्रै गर्नु पर्ने भन्ने छैन। यो सिकेर अभिभावकले घर, समाजमा र विद्यालयका शिक्षक तथा केयर टेकरहरूले सहजै गर्न सक्छन्। अभिभावक र शिक्षकहरूको भूमिका प्रमुख हुन्छ। बालबालिका हुर्किने समाज र वातावरणको सहजीकरण गरिदिनु पर्छ। बालबालिकाहरूलाई आत्मनिर्भर बनाउन जरुरी हुन्छ। उमेर र समय अनुरूप बालबालिकाको बानी व्यवहार पनि सुधारिएको देख्न सकिन्छ। अटिजम भएका बालबालिकाले पाउनुपर्ने शिक्षाको हकको सन्दर्भमा सरकार मौन देखिन्छ। अहिलेसम्म कुनै कार्ययोजना छैन। महिला तथा बालबालिका, शिक्षा र स्वास्थ्य मन्त्रालयबीच समन्वय र सहकार्यको खाँचो छ। जनचेतना फैलाउनु पर्ने आवश्यकता छ। स्वास्थ्य मन्त्रालयले समुदाय तहमा अटिजम पहिचान गर्ने कार्यक्रम सुरु गर्नुपर्छ। शिक्षा मन्त्रालयले अटिजम पहिचान भएका बालबालिकालाई विद्यालयमा पहुँचको व्यवस्था गर्नु पर्छ। विशेष खालको तालिम शिक्षकहरूलाई दिनु पर्छ। अटिजम भएका बालबालिकाको विशेषगरी आमाहरू तनावमा हुन्छन्। महिला तथा बालबालिका मन्त्रालयले यसतर्फ कार्यक्रम सञ्चालन गर्नुपर्छ। तर अपांगताको दायरामा अटिजमलाई राखे पनि सरकारी क्षेत्र अन्य काम भएको पाइएको छैन। श्रेष्ठ, बाल विशेषज्ञ फिजियोथेरापिस्ट हुन्।"
राडुकानुलाई झड्का,"ओन्टारियो : अमेरिकी (यूएस) ओपन टेनिसको उपाधि रक्षाको अभियानमा रहेकी बेलायतकी नम्बर एक टेनिस स्टार इम्मा राडुकानुले अर्को झड्का बेहोरेकी छन्। यूएस ओपन टेनिसको तयारीका लागि क्यानेडियन ओपनमा प्रतिस्पर्धा गरेकी राडुकानु पहिलो खेलमा पराजित भएकी हुन्। नवौं वरीयताकी राडुकानु २६औं वरीयताकी इटालीकी क्यामिला जियोर्गीसँग ७६(७०)६२ ले स्तब्ध बनेकी हुन्। जियोर्गी नेसनल बैंक (क्यानेडियन) ओपनको साविक विजेता पनि हुन्। राडुकानुले दोस्रो सेटको सुरुवातमा अग्रता लिए पनि जियोर्गीसँग उनको केही लागेन। इमान्दारिताका साथ भन्नुपर्दा यो निकै उत्कृष्ट खेल थियो, राडुकानुले भनेकी छन्, म तीव्र गतिमा खेल्ने खेलाडीहरूसँग खेल्न चाहन्छु। किनभने उनीहरूसँग खेल्दा मेरो खेल पनि भिन्न किसिमको हुन्छ। राडुकानु गत साता वासिङ्टन ओपनको क्वार्टरफाइनलमा पुगेकी थिइन्। उनी रसियन टेनिस सुन्दरी लुडमिला सामसोनोभासँग पराजित भएकी थिइन्। यूएस ओपन यही अगष्ट २९ बाट अमेरिकाको न्युयोर्कमा सुरु हुँदैछ। गत वर्ष अविश्वनीय प्रदर्शन गर्दै उनले उपाधि जितेकी थिइन्। वर्षको अन्तिम ग्रान्डस्लाम यूएस ओपनमा उत्कृष्ट प्रदर्शन गर्ने अभियानमा राडुकानु छिन्। वासिङ्टन डिसीमा खेल्दा र जित आत्मसाथ गर्दा निकै खुसी महसुस हुन्छ, उनले भनेकी छन्, विम्बल्डनलगायत केही प्रतियोगिता खेल्न पाइनँ। यसले गर्दा यूएस ओपनको उपाधि रक्षा गर्न ममाथि दबाब बढेको छ। महिला एकल टेनिसको ग्रान्डस्लाम जित्ने बेलायतको ४४ वर्ष लामो प्रतिक्षा समाप्त गर्दै राडुकानुले गत वर्ष यूएस ओपनको उपाधि जितेकी थिइन्। सन् १९७७ मा भर्जिनिया वेडले विम्बल्डन जितेपछि बेलायतका कुनेै पनि महिला खेलाडीले ग्रान्डस्लामको उपाधि जित्न नसकेको अवस्थामा उनले त्यो खडेरी तोडेकी थिइन्। छनोट खेलाडीका रुपमा यूएस ओपनमा प्रवेश पाएकी राडुकानु ग्रान्डस्लाम जित्ने पहिलो खेलाडी समेत बनेकी थिइन्। सन् २००४ पछि ग्रान्डस्लाम जित्ने राडुकानु सबैभन्दा कान्छी खेलाडी पनि हुन्। सन् २००४ मा रुसी टेनिस सुन्दरी मारिया सारापोभाले विम्बल्डन जित्दै ग्रान्डस्लाम जित्ने सबैभन्दा कान्छी खेलाडीको कीर्तिमान बनाएकी थिइन्। राडुकानुले १८ वर्षको उमेरमा पहिलो ग्रान्डस्लाम जितेकी हुन्। राडुकानुको जन्म क्यानडामा भएको थियो। उनको परिवार रोमानियाको बुकारेस्टबाट क्यानडा पुगेको थियो। उनी दुई वर्षको मात्रै हुँदा उनको परिवार बेलायत बसाइँ सरेको थियो। उनीसँग अहिले पनि क्यानडा र बेलायतको नागरिकता छ। राडुकानु रोमानियाकै पूर्व विश्व नम्बर एक सिमोना हालेपको खेलबाट प्रभावित भएर टेनिसमा होमिएकी हुन्। उनले पाँच वर्षको उमेरदेखि टेनिस खेल्न थालेकी हुन्।"
विश्वकप एक दिन अगाडिबाटै !,"कतार : कतारमा आयोजना हुने फिफा विश्वकप फुटबल एक दिन अगाडि सर्ने भएको छ। उद्घाटन खेलमा आयोजक कतारले इक्वेडरको सामना गर्नेछ। यसअघि नोभेम्बर २१ बाट सुरु हुने तय भएको विश्वकप अब नोभेम्बर २० बाटै सुरु हुनेछ। यसअघि तेस्रो खेलका रुपमा तय गरिएको घरेलु टोली कतार र इक्वेडरबीचको खेल उद्घाटनका दिन खेलाइन लागिएको हो। यसअघि उद्घाटन खेलमा सेनेगल र नेदरल्यान्डबीच प्रतिस्पर्धा हुने तय भएको थियो। विश्व खेलकुदको सर्वोच्च निकाय फिफाले पूर्वनिर्धारित विश्वकप एक दिन अगाडि सार्नका लागि गृहकार्य गरेको हो। साउथ अमेरिकन कन्फेडेरेसनको विशेष आग्रहमा विश्वकप एक दिन अगाडि सार्नका लागि तयारी थालिएको फिफाले जनाएको छ। तर, खेल तालिका हेरफेरका लागि फिफा काउन्सिल ब्युरोबाट अनुमोदन भने हुनुपर्छ। यसका लागि भोटिङ नै गर्नुपर्ने हुन्छ। भोटिङमा फिफा अध्यक्ष जियानी इन्फान्टिनोसहित ६ महादेशका अध्यक्षहरूले मतदान गर्न पाउने छन्। कतार विश्वकप यसअघि नोभम्बर २१ देखि डिसेम्बर १८ सम्म तय भएको थियो।"

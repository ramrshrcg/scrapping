शीर्षक,विवरण
युवालाई आह्वान,"प्रत्येक वर्षको अगस्ट १२ लाई अन्तर्राष्ट्रिय युवा दिवसका रूपमा मनाउने गरिन्छ। यस वर्षको युवा दिवसको थिम सबै उमेरका मानिसका लागि विश्वः अन्तर्राष्ट्रिय ऐक्यबद्धता रहेको छ भने, हाम्रो विश्व परिवर्तन गरौं भन्ने नारा रहेको छ। कुल जनसंख्याको ४० प्रतिशतभन्दा बढी युवा रहेको नेपालमा युवा दिवसको छुट्टै महत्व छ। त्यसो त युवा दिवस मनाएर मात्र समग्र युवाको विकासमा खासै योगदान नपुर्याए पनि यसको सांकेतिक अर्थ भने महत्वपूर्ण छ। कमनवेल्थ राष्ट्रहरूको संगठनले युवा विकासका विविध आयामलाई समेटेर विश्व युवा विकास सूचकांक प्रकाशन गर्ने गरेको छ। युवा विकास सूचकांक गणना गर्दा युवाको स्वास्थ्य तथा कल्याणको अवस्था, शिक्षा, रोजगारी र अवसर, समानता र समावेशीता, राजनीति र नागरिक सहभागिता, शान्ति तथा सुरक्षाजस्ता विषयहरूलाई आधार बनाइएको हुन्छ। यिनै विषयहरूको आधारमा गणना गरिएको विश्व युवा विकास सूचकांक २०२० का अनुसार ०८७५ स्कोरका साथ सिंगापुर पहिलो स्थानमा छ भने चाड ०३९८ स्कोरका साथ अन्तिम स्थानमा रहेको छ। यस सूचकांकमा नेपाल भने ०६८९ स्कोरका साथ ९४ औं स्थानमा रहेको छ। नेपालको सामथ्र्यको चर्चा गर्दा यहाँको युवाशक्तिलाई प्राथमिकतापूर्वक उल्लेख गर्ने गरिन्छ। देशको जनसंख्याको ठूलो हिस्सा युवा हुनुलाई नीति निर्माताहरू जनसांख्यिक लाभका रूपमा व्याख्या गर्ने गर्छन्। भाषणवाजी र नीतिगत छलफलमा युवाशक्तिलाई प्राथमिकतामा राखे पनि युवालाई अवसर दिन भने राष्ट्र चुकेको छ। जीवनको सबैभन्दा ऊर्जाशील समय भए पनि नेपाली युवाहरूको सबैभन्दा ठूलो समस्या बेरोजगारी तथा अर्धबेरोजगारी भएको छ। श्रमशक्ति सर्वेक्षण २०७५ का अनुसार देशभरमा ९ लाख ८ हजार जना पूर्ण बेरोजगार छन्। यी पूर्ण बेरोजगार जनसंख्याको ३८१ प्रतिशत १५२४ वर्ष उमेर समूहका छन् २५३४ वर्ष उमेर समूहका ३११ प्रतिशत छन्। प्रदेशगत रूपमा हेर्दा दर सबैभन्दा उच्च बेरोजगारी दर मधेस प्रदेशमा २०१ प्रतिशत र त्यसपछि क्रमशः सुदूरपश्चिम प्रदेशमा ११५ प्रतिशत, लुम्बिनी ११२ प्रतिशत, प्रदेश एकमा १०२ प्रतिशत, कर्णाली प्रदेशमा ९७ प्रतिशत, गण्डकी प्रदेशमा ९ प्रतिशत र बागमती प्रदेशमा सबैभन्दा कम ७ प्रतिशत बेरोजगारी दर रहेको छ। उच्च उत्पादकत्व भएका यी युवाको अर्थतन्त्रमा उपयोग हुन नसक्नु उनीहरूका लागि मात्र होइन देशकै लागि ठूलो नोक्सान हो। त्यस्तै देशभित्र रोजगारीको अभावमा झन्डै ५० लाख युवा विश्व श्रम बजारमा पुगेका छन्। वैदेशिक रोजगारीका लागि गएका युवाहरूले पठाएको विप्रेषणले देशको कुल गार्हस्थ्य उत्पादनको झन्डै २५ प्रतिशत हिस्सा ओगट्छ। त्यति मात्र होइन विदेशी मुद्रा सञ्चिति खस्कँदै गएर दुर्घटनाको निकट पुगेको नेपाली अर्थतन्त्रलाई एउटा भरपर्दो आधार बनेको छ युवाहरूले वैदेशिक रोजगारीबाट पठाएको विप्रेषण। देशको सामथ्र्यका रूपमा रहेको युवाशक्तिको महत्व देशले बुझ्न सकेको छैन। त्यसैले त नीतिगत तहमा युवाका मुद्दालाई सही रूपमा उठाइएको छैन र युवाको समस्या समाधानमा सरकार गम्भीर देखिँदैन। राजनीतिक दलहरूले पनि युवा प्रतिनिधित्व र राजनीतिमा युवालाई अवसर दिन कञ्जुस्याँइ गरेको देखिन्छ। दुःखका साथ भन्नुपर्छ युवालाई नेतृत्वले खासै विश्वास गरेको देखिँदैन। तर, यथार्थ के हो भने विश्वका महान व्यक्तित्वहरूले युवा अवस्थामा नै इतिहास निर्माताका रूपमा आफूलाई स्थापित गरिसकेका थिए। विश्व कम्युनिस्टका महान गुरु कार्ल माक्र्स कम्युनिस्ट घोषणापत्र तयार गर्दा ३० वर्षका थिए, नेपाल कम्युनिस्ट पार्टीको स्थापना गर्दा कमरेड पुष्पलाल २५ वर्षका युवा थिए। त्यस्तै जार शाहीविरुद्ध आहुती दिँदा अलेकजेन्डर हुन् वा राणाशासनविरुद्ध सगर्व फाँसी चढ्ने गंगालाल पनि युवा नै थिए। यी तथ्यहरूले पनि युवा अवस्था जोस, जाँगर, सिर्जनशीलता र क्रान्तिकारिताले भरिपूर्ण हुन्छ भन्ने पुष्टि हुन्छ। त्यसोत भर्खर सम्पन्न स्थानीय तहको निर्वाचनमा ४० प्रतिशतको हाराहारीमा युवा निर्वाचित भएका छन्। यो एउटा सुखद् संकेत हो। अब हुन गइरहेको प्रादेशिक तथा संघीय निर्वाचनमा पनि युवाहरूको प्रतिनिधित्व त्योभन्दा उत्साहप्रद हुनैपर्छ र त्यसको लागि युवाहरू लाग्नै पर्छ। यसले समृद्ध नेपाल र सुखी नेपाली को राष्ट्रिय सपना पूरा गर्न सम्भव तुल्याउँछ। नेपालमा युवा विकासका लागि नीतिगत तथा संस्थागत व्यवस्था हुँदै नभएको पनि होइन। युवा विकासका लागि संवैधानिक व्यवस्था हुनु, युवाहरूको समग्र विकासका लागि युवा तथा साना व्यवसायी स्वरोजगार कोष, राष्ट्रिय युवापरिषद् लगायतका विभिन्न संरचनात्मक प्रबन्ध हुनुु आदि सकारात्मक पक्षहरू हुन्। तर, पनि यी व्यवस्था पर्याप्त हुन सकेको छैन। युवा लक्षित नीति तथा कार्यक्रमहरू पनि अनुसन्धानमा आधारित नहुँदा तथा अद्यावधिक तथ्यांकको अभावमा सहज कार्यान्वयन र नतिजामुखी हुन् सकेका छैनन्। आन्तरिक श्रम बजारमा भएको श्रमिकको माग र आपूर्तिको वस्तुगत तथ्यांक तथा समन्वयको अभावमा एकातर्फ श्रमिकले रोजगारी नपाउने अवस्था छ भने अर्कोतर्फ श्रमबजारमा श्रमिकको अभाव पनि देखिएको छ। यस्तो अवस्थाको अन्त्यका लागि वडा तथा पालिका तहबाट नै युवा जनशक्तिको तथ्यांक अद्यावधिक गर्ने श्रमबजारसँग समन्वय गर्नुपर्ने देखिन्छ। हाल भइरहेको जस्तो युवा श्रमशक्तिको निर्यात र उपभोग्य वस्तुको आयात गर्ने अवस्था रहने हो भने जनसांख्यिक लाभबाट देशले खासै फाइदा लिन सक्दैन। देशका हरेक क्षेत्रको विकासको अवस्था प्रारम्भिक चरणमा रहनुले देशभित्रै असीमित अवसरलाई देखाउँछ। त्यस्तै भूमण्डलीकरणले साँघुरो बनाएको विश्वमा देशभित्रैबाट विश्वसँग प्रतिस्पर्धा गर्नसक्ने वातावरण पनि बनाएको छ। तर, यी निकायले समग्र युवालाई समेट्न सकेको छैन। त्यसैले युवा लक्षित यी संस्थागत संरचनालाई स्पष्ट कार्यदिशा, बलियो संरचना, विस्तारित भूमिका तथा राजनीति हस्तक्षेपमुक्त बनाउने हो भने यिनको कार्य सम्पादन अझ प्रभावकारी हुने अपेक्षा गर्न सकिन्छ। विद्यमान अवसरहरूलाई अझ विस्तार गर्दै युवाहरूको क्षमतालाई देशभित्रै उपयोग गर्न सके देशको आर्थिक वृद्धि र समृद्धिले गति लिन सक्नेमा विश्वस्त हुन सकिन्छ। र अन्त्यमा, अवसर मागेर पाइँदैन, संघर्ष गरेर लिनुपर्छ। जुनसुकै क्षेत्रमा युवाको प्रतिनिधित्वका लागि पनि यो मन्त्र लागू हुन्छ। त्यसैले हरेक क्षेत्रमा रहेका युवाहरूले आफ्नो क्षेत्रमा परिवर्तनका लागि नेतृत्व गर्न हरदम तयार रहनै पर्छ। त्यसैले अन्तर्राष्ट्रिय युवा दिवसको अवसरमा हरेक युवाले प्रतिबद्धता व्यक्त गरौं र अर्को युवालाई आह्वान गरौं अबको पालो युवाको हो र युवाको नेतृत्वमा नै भोलिको सुन्दर र समृद्ध विश्व सम्भव हुन्छ। आउ हातेमालो गरौं विश्व परिवर्तनको लागि ! पौडेल राष्ट्रिय युवा संघ नेपालका स्थायी कमिटी सदस्य हुन्।"
बिहे गर्ने उमेर कति ?,"मन्दिरा कार्की १९ वर्षकी भइन्। उनले केही दिन अगाडि मात्र १ किलो ६ सय ग्रामको छोरा जन्माइन्। सुनसरी घर भएकी इन्दिराको गर्भको अवधि ३३ हप्तामा नै अर्थात् ७ महिना १८ दिनमा नै व्यथा लागेर अस्पताल आइन्। उनको पाठेघरको मुख खुलिसकेका कारण व्यथा रोक्न सकिएन र कम तौल तथा अवधि नपुगेको (प्रिटर्म) बच्चा जन्मियो। उनको बच्चाको तौल कम र राम्रो विकास भई नसकेकाले केही दिन बच्चाको सघन उपचार कक्ष (एनआईसीयू) मा राख्नु परेको थियो। उनको विवाह करिब दुई वर्षअगाडि नै भएको थियो। कानुनले नदिए पनि स्थानीय तर मलेसियामा काम गर्दै गरेका २१ वर्षीया दीपकसँग उनको मागी विवाह भएको थियो। एसईईमा अनुत्तीर्ण भएकी छोरीलाई सीप सिकाउनु वा स्वावलम्बी बनाउनुभन्दा पनि विवाह गर्न उचित सम्झे उनका परिवारले। घरको अवस्था कमजोर थियो, काम गर्ने केटाको लागि माग्न आए, दिनै पर्यो। उनकी आमाले बताइन्। कतै मागी विवाह त कतै विद्यालयमा अध्ययनकै क्रममा गहिरो प्रेम र विवाह हुने क्रम रोकिएको छैन। यद्यपि यी २० वर्ष नपुगी भएका विवाहको विवाह दर्ता भएका छैनन्। किशोरी अवस्थामा गर्भवती हुने र गर्भको जटिलता भोग्नुपर्ने इन्दिरा पहिलो किशोरी होइन। डेमोग्राफी एन्ड हेल्थ सर्भे २०११ ले प्रकासन गरेको तथ्यां अनुसार औसत महिलाको विवाह १७ दशमलव ५ वर्ष रहेको थियो भने ७१ प्रतिशत महिलाको विवाह किशोरी अवस्थामा अर्थात् १९ वर्ष नपुग्दै हुने गरेको थियो। सोही तथ्यांकअनुसार एक चौथाइ महिलाले १८ वर्ष नपुग्दै पहिलो सन्तान जन्माउने गरेका थिए भने ५० प्रतिशत महिलाले २० वर्ष भित्र नै पहिलो सन्तान जन्माउने गरेका थिए। डेमोग्राफी एन्ड हेल्थ सर्भे २०१६ मा केही सुधार भएको देखिन्छ। २०१६ को सर्भेअनुसार नेपालमा औसत महिलाको विवाह १७ दशमलव ९ पुग्यो। तर आमा बन्ने उमेरमा सुधार आउँदै गरेको देखाएको छ। सन् २०११ को सर्भेमा करिब ५० प्रतिशत किशोरीहरू आमा बनिसक्थे भने २०१६ को सर्भेका अनुसार सो संख्या १७ प्रतिशतमा सीमित भएको देखिन्छ। विवाह गर्ने उमेर तथा गर्भवती हुने उमेरमा थोरै सकारात्मक सुधार भएको छ। हुन त यो सन्तोषजनक छैन, तर विस्तारै होला भन्नेमा आशा पलाएको छ। यो आशा र प्रगतिको कारण हो कानुन । २० वर्ष नपुगी विवाह गर्न नपाउने कानुनले पनि विवाहको उमेरमा सुधार आएको भन्दा फरक नपर्ला। यसका साथै स्वास्थ्य सचेतना, रोजगार, शिक्षाजस्ता आर्थिक र सामाजिक पक्षहरूले पनि मद्दत गरेका छन्। तर फेरि १८ वर्षमा नै विवाह गर्न पाउने अधिकारको बहस चल्दै छ रे। १६ वर्षमा नागरिकता पाउने, १८ वर्षमा भोट दिने अधिकार पाउने अनि विवाहका लागि किन २० चाहिने प्रश्न पनि आएको छ रे। विवाहलाई प्रजनन स्वास्थ्यसँग मात्र जोडेर हेरिनु हँुदैन। विवाहको अर्थ नै नबुझ्न सक्नेलाई विवाह गर्न प्रेरित गर्ने कि नगर्ने ? बहस हुन जरुरी छ। प्रजनन स्वास्थ्य र प्रजनन् अधिकारको त कुरा छोडौ। एउटा किशोरी १८ वर्षका उमेरमा कुन तहका शिक्षा आर्जन गर्न सक्छिन् अनि आर्थिक रूपमा सबल, सामाजिक रूपमा परिपक्व अनि मानसिक रूपमा निर्णयहरू सही निर्णय लिन सक्ने योग्य बन्न सक्छन् कि सक्दैनन् ? महिला शिक्षा अनि महिला रोजगारको अवस्था राम्रो नभए महिला सशक्तीकरण अनि महिला अधिकारको संरक्षण कसरी सम्भव होला ? विवाहले थप जिम्मेवारी पक्कै दिन्छ। विवाह पछि छोरीको काधमा बुहारीको दायित्व र कर्तव्य थपिने हुन्छ। विवाहपछि पढ्न नसकिने, सीप सिक्न नमिल्ने त पक्कै होइन। तर जुन सहज विवाह अगाडि हुन्छ, विवाहपछि त्यसमा कमी अवश्य आउँछ। ढिला विवाहले उच्च शिक्षा अध्ययन अनि रोजगारका अवसरमा पक्कै वृद्धि गर्ने हुन्छ। यसका साथै नेतृत्वको विकास, सामाजिक र मानसिक परिपक्वता बनाउने हुन्छ। त्यसैले प्रजनन अधिकार मात्र होइन अन्य अधिकार बुझ्ने र उपभोग गर्न सक्ने हुन्छन्। कम उमेरमा वैवाहिक जिम्मेवारीले थिचिएका अनि आर्थिक रूपमा सबल भई नसकेका दम्पतीहरूले आफ्ना जीवन र आफ्ना सन्तानका भविष्य कस्तो बनाउने हुन्छ, कल्पना गर्न सकिन्छ। कानुनीरूपमा विवाह गर्न पाए पनि वा नपाए पनि किशोरी अवस्थामा गर्भवती हुनु स्वास्थ्यका लागि उपयुक्त होइन। हुन त हाम्रो देशमा मात्र यो समस्या छैन। अमेरिकन कलेज अफ अब्सट्रिसिगन एन्ड गाइनोकोलाजिस्टले दिएको सन् २०१५ को प्रतिवेदनअनुसार अमेरिकामा मात्र बर्सेनि ७ लाख ५० हजार किशोरीहरू (टिनएजर) गर्भवती हुने गरेका छन्। यसमध्ये ८० प्रतिशत गर्भ अनिच्छित रहेको र ५० प्रतिशतभन्दा बढीले गर्भपतन गर्ने गरेको छ। विश्व स्वास्थ्य संघ (डब्लूएचओ) ले प्रकाशन गरेको सन् २०१४ को तथ्यांकअनुसार १ करोड ६० लाख किशोरीहरू (१५ देखि १९ वर्षका) बर्सेनि गर्भवती हुने गरेको छ र १० लाख किशोरीहरू १५ वर्षमा नै आमा बन्ने गरेको छ। यी गर्भवतीहरूमध्ये ९५ प्रतिशत कम तथा मध्यम आय भएका मुलुकहरूका हुने गरेको छ। सोही तथ्यांकअनुसार १५ देखि १९ वर्षका किशोरीहरूका मृत्युको दोस्रो प्रमुख कारण गर्भको जटिलता र प्रसव नैे रहने गरेको देखाएको छ। किशोरावस्थामा गर्भवती भएमा स्वाभाविक रूपमा गर्भका जटिलताहरू बढी आउने हुन्छन्। भारतको वेस्टबंगालमा गरेको अध्ययनले यसलाई पुष्टि गरेको छ। गर्भवती महिलालाई उमेरका आधारमा तीन समूह बनाएर गरेको सो अध्ययनमा २० वर्षभन्दा कम उमेरका गर्भवती महिलालाई एउटा समूह, २० देखि ३० वर्षलाई दोस्रो र ३० वर्ष पार गरेको गर्भवतीहरूलाई तेस्रो समूहमा राखिएको थियो। सो अध्ययनअनुसार २० वर्षभन्दा कम उमेरमा बच्चा जन्माउँदा एकातिर मातृमृत्यु दर बढी हुन्छ भने अर्कातिर बच्चाको तौल कम हुने तथा मृत्युदर धेरै गुणाले बढी हुने गरेको पाइयो। कम उमेरमा गर्भवती हुँदा रक्तअल्पता हुने, बच्चाको तौल कम हुने, गर्भको अवधि नपुग्दै (३७ हप्ताभन्दा अगाडि) बच्चा जन्मिने तथा गर्भवतीको रक्तचाप बढ्ने र त्यससम्बन्धी जटिलताहरू थपिने सम्भावना बढी रहेको हुन्छ। गर्भको जटिलताले आमाको स्वास्थ्यमा मात्र होइन गर्भको बच्चामा पनि प्रतिकूल असर गरेको हुन्छ। यस्ता बच्चाहरू कम तौलका हुने, राम्रो शारीरिक विकास नहुने तथा कन्जेनाइटल डिफेक्ट (जन्मपूर्व नै खराबी) हुने सम्भावना बढी हुन्छ। विश्व स्वास्थ्य संघको तथ्यांकअनुसार २० वर्षभन्दा कम उमेरमा बच्चा जन्माउँदा, बच्चा जन्मिनेबित्तिकै वा जन्मेको पहिलो हप्तामा मर्ने सम्भावना ५० प्रतिशतले बढी हुन्छ। अफ्रिकन मुलुकहरूमा २० वर्षभन्दा कम उमेरमा आमा बन्नेहरूमा पाइल्स तथा मलद्वारको फिस्टुला बढी हुने गरेको पाइयो। २० वर्ष नपुग्दै आमा बन्ने अधिकांश किशोरीहरू कम आयस्रोत भएका तथा आर्थिक रूपमा विपन्न रहेको कारणले यिनीहरूमा अन्य समस्याहरू पनि बढी हुने गरेको पाइन्छ। यिनीहरूले नियमित रूपमा गर्भको परीक्षण पनि नगरेका कारण बढी समस्या हुने विज्ञहरूको अनुमान रहेको छ। विवाहको सम्बन्ध सिधा गर्भसँग जोडिएको हुन्छ। चाडो विवाहको अर्थ चाँडै बच्चा पाउनु पनि हो। नेपालको मातृमृत्यु दर घट्दै गएको छ। यो मातृमृत्यु दर घट्नुका कारणहरूमा स्वास्थ्य सेवाको विस्तार, स्वास्थ्य संस्थामा मै प्रसव गराउनेहरूको वृद्धि मात्र नभई जन्मान्तर, घट्दै गएको प्रजनन दर पनि हो। प्रजनन दर घटाउन, जन्मान्तर बढी बनाउन तथा परिवार योजना गर्न परिपक्वताको ठूलो महŒव हुन्छ। यो परिपक्वता नागरिकता बनाएर वा भोट दिने अधिकार प्राप्त गरेर बढ्नै पक्कै होइन होला। यो परिपक्वता आउन उमेर चाहिन्छ, शिक्षा र सचेतना चाहिन्छ। नेपाल डेमोग्राफी एन्ड हेल्थ सर्झे २०१६ का अनुसार शिक्षा हासिल नगरेका महिलाहरू एसएलसी वा सोभन्दा बढी शिक्षा हासिल गरेका महिलाभन्दा ४६ वर्ष अगाडि नै विवाह गर्दछन्। हाम्रा छिमेकी मुलुकहरू बंगलादेश, भुटान र पाकिस्तानमा कानुनले महिलाको उमेर १८ वर्ष तोके पनि औसत महिलाको विवाहको क्रमशः २५, २२ दशमलव ८ र १८ दशमलव ३ रहेको छ। नेपालमा कानुनले विवाहको उमेर २० तोके पनि औसत महिलाको उमेर १७ दशमलव ९ मात्र रहेको छ। भारतमा पनि विवाहको उमेर १८ वर्ष थियो तर मोदी सरकारले सन् २०२१ मा सो उमेर बढाएर २१ कायम गरेको छ। चीनमा पनि विवाहको उमेर २० वर्ष रहेको छ। हाम्रो छिमेकी मुलुकहरूमा विवाहको कानुनले तोकेको उमेरभन्दा पनि ढिला विवाह भइरहेको वर्तमान अवस्थामा पनि हामी हाम्रो कानुनमा अडिन नसकेका कारणले कानुन नै संशोधन गर्न खोजिएको देखिन्छ। कानुन संशोधन गरेर सफल देखिन खोज्नुभन्दा पनि, शिक्षा र सचेतना बढाएर योग्य, सक्षम र दक्ष नागरिक बनेर मात्र विवाह रोज्ने संस्कारको विकास गराउन सके देश सफल हुन्थ्यो कि ? साह प्रसूति तथा स्त्री रोग विशेषज्ञ हुन् ।"
"आज जनैपूर्णिमा, यस्ता छन् महत्त्व","आज श्रावण शुक्ल पूर्णिमा । आजको दिनलाई ऋषि तर्पणी, रक्षाबन्धन र जनैपूर्णिमा भनिन्छ । यस दिन हिन्दूहरूले जनै पूर्णिमाको पर्व धूमधामसँग मनाउने गर्छन् । बौद्धमार्गीहरूका लागि पनि योमहत्त्वपूर्ण दिनको रूपमा रहेको छ । यस दिन गौतम बुद्धले आफ्नो कामशक्तिमाथि विजय प्राप्त गरेका थिए भनेर बौद्ध ग्रन्थ ललित विस्तारमा उल्लेख गरिएको हुनाले यस दिन स्वयम्भूदेखि सबै शिवालय एवं देवालयहरूमा ठूलो मेला लाग्ने गर्छ । जनैपूर्णिमाका दिन व्रतबन्ध संस्कार गरेका हिन्दू तागाधारीहरूले दाह्री, कपाल, नङ काटेर बिहान स्नान गरी शुद्ध भएर, शुद्ध वस्त्र पहिरेर विधिपूर्वक ब्राह्मणहरूद्वारा मन्त्र एवं स्तुति र पाठ गर्दै पुरानो जनै निकाली नयाँ जनै धारण गर्दछन् । रक्षाबन्धन भने सबैले बाँध्ने गर्छन् । जनै धारण गर्दा र रक्षाबन्धन बाँध्दा शरीरको रोग व्याध निको हुने र रक्षा पनि हुने विश्वास गरिएको छ । रक्षाबन्धन वर्षको एक पटक यसै दिन बाँध्ने चलन रहेको छ । जनै भने वर्षभर धेरै पटक फेर्नुपर्छ । मातृपितृ श्राद्धमा, शवयात्राबाट फर्केपछि, जुठो शुद्ध भएपछि जनै फेर्ने चलन रहेको छ । जनैमा ओमकार, अग्नि, सर्प, सोम, पितृ, प्रजापति, यम र विश्वी देवको बास हुन्छ भनिएको छ । जनैको ग्रन्थीमा ब्रह्मा, विष्णु र रुद्रको आह्वान गरिन्छ । जसलाई जनैको शिखा भनिन्छ र यसलाई एघार आवृत्ति, रुद्राभिषेक मन्त्र र गायत्री मन्त्रले प्राण प्रतिष्ठा गरेर धारण गरिन्छ । यस प्राण प्रतिष्ठाको दिनलाई जनैपूर्णिमा भनिन्छ । यसै दिन ऋषिहरूका नाममा तर्पण दिने हुँदा यस दिनलाई ऋषि तर्पणी पनि भनिन्छ । यस दिनलाई श्रवण स्नानको दिनको रूपमा पनि मानिन्छ । खोला, नदीनाला, कुवा, धारामा गएर स्नान गरेर गाईको गोबर, जौ, तिलद्वारा नुहाइधुवाइ गरी पूर्ण संस्कारित बनेर ऋषिका नाममा तर्पण दिने हुँदा यस दिनलाई ऋषि तर्पणी भनिएको हो । श्रावण शुक्ल पूर्णिमाका दिन नौ थरीका गेडागुडीको परिकार क्वाँटी बनाएर खाने चलन पनि छ । क्वाँटी खानाले शरीरको गर्मी कम हुने र तागत मिल्ने विश्वास गरिन्छ । मास, मुँग, चना, केराउ, भटमास, बोडी, सिमी, गहत, राजमा एकै ठाउँमा भिजाई टुसा उमारेर तयार गरिएको क्वाँटी पकाएर खानु स्वादिष्ट र स्वास्थ्यको लागि राम्रो मानिन्छ । यस दिनलाई रक्षाबन्धनको दिन पनि मानिन्छ । एक पौराणिक कथाअनुसार देवतालाई दबाउन दानवी शक्ति प्रबल बनी संग्राममा अघि सर्यो । लामो समयसम्म युद्ध गर्दा पनि देवताहरूको त हुन सकेन । अन्त्यमा देवगुरु वृहस्पतिले श्रावण शुक्ल पूर्णिमाको दिन बिहान सुरक्षाको लागि रक्षा विधान तयार पारे । त्यसरी तयार गरिएको रक्षा सूत्र इन्द्रादि सम्पूर्ण देवताको हातमा बाँध्न लगाएर वृहस्पतिले मन्त्र पढे । त्यही मन्त्रको बलको प्रभावले दानव राज बली बाँधिए । रक्षाबन्धन चाडलाई ब्रह्माजीका मुखबाट निस्किएका ऋषिहरूद्वारा पञ्चŒवलाई दिग्बन्धन गरिने दिन भनी शास्त्रले बताएको छ भने ब्राह्मण अवतारमा विष्णुद्वारा दैत्यराज बलीलाई वचनबद्ध गराई तीनै लोक दानका रूपमा खुस्काइएको घटनाको श्रुति पनि जोडिन्छ । त्यसैले यस दिन ब्राम्हणद्वारा मन्त्र पाठ गर्दै यजमानको नाडीमा रक्षाबन्धन बाँधिन्छ । अर्थात् रक्षाबन्धन बाँध्दै ब्राह्मणले यजमानलाई बली राजाको दानशक्तिको स्मरण गराउने प्रचलन रहेको छ । जनैपूर्णिमामा गोसाइँकुण्ड, पशुपतिलगायत नेपालका शिवालय, देवालय र अन्य स्थानमा ठूलो मेला लाग्ने प्रचलन रहेको छ । यस दिन खोला, नदीनाला, शिवालय, देवालयमा श्रावण स्नानको विधिद्वारा स्नान, दान, तर्पण सम्पूर्ण गर्नाले मुक्ति प्राप्त हुन्छ भन्ने जनविश्वास रहेको छ । जनै धारण गर्दा र रक्षाबन्धन बाँध्दा शरीरको रोग व्याध निको हुने र रक्षा पनि हुने विश्वास गरिन्छ ।"
"सम्मानित संस्था, किन यस्ता ?","निश्चय नै हाम्रा आदरणीय नेताहरूमा ज्ञान र अनुभवको कमी छैन। तर, उनीहरूले किन आफ्ना बुद्धि विवेकको प्रयोग गर्न चाहँदैनन् वा सक्दैनन् भन्ने मूल प्रश्न हो। उनीहरू राष्ट्रिय मुद्दाहरूमा गम्भीर नभएका हुन् या मात्र आत्मनिष्ट भएर सोच्छन् ? आफ्ना संवैधानिक उत्तरदायित्वप्रति संवेदनशील नहुनुको कारण लोकतन्त्र माथि नै प्रभाव पर्ने अवस्थाको सिर्जना हुन लागेको हो कि जस्तो लाग्न थालेको छ। हामीले संविधानसभाबाट संविधान पारित गर्यौं। जुन गौरवको विषय हो। तर पारित गर्ने बेला बुद्धि र विवेकको प्रयोग किन गर्न चाहेनौं ? उदाहरणको लागि उपराष्ट्रपति पद वा संस्थाको कुरा गरौं। यस गरिमामय संस्थालाई संविधानमा राख्यौं। तर यसको काम र कर्तव्यतिर सोचेनौं भन्ने लाग्छ। यो संस्था राष्ट्रपतिको निधन, विदेश भ्रमण वा राष्ट्रपति सिकिस्त बिरामी भएको अवस्थामा मात्रै क्रियाशील हुन्छ। यति छोटो अवधिको लागि मात्रै यो संस्थाको स्थापना गरेका हौं भने यसको अधिकारलाई अन्य संस्था जस्तै, सभामुख वा राष्ट्रियसभाका अध्यक्ष वा प्रधानन्यायाधीशलाई दिन्न सक्थ्यौ नि ? त्यसो गर्दा के हुन्थ्यो ? विश्वमा यस्ता कतिपय मुलुकहरू छन्, जहाँ उपराष्ट्रपति पद नै छैन। वा, उपराष्ट्रपति संसद्को माथिल्लो सदनको सभापतिको दायित्व निर्वाह गर्छन्। त्यस्तै संवैधानिक परिषद्को संरचनामा हामी गम्भीर भएनौं कि झै लाग्छ। संवैधानिक परिषद्को अवधारणा २०४७ को संविधानमा राखियो। जुन हाम्रो संविधानको एउटा प्रमुख विशिष्टता थियो। त्यसलाई ५ सदस्यीय बनाइयो, जुन ठूलो थियो। एकातिर यसमा सविधानका तीनै अंग, कार्यपालिका, न्यायपालिका र व्यवस्थापिकाको प्रतिनिधित्व सुनिश्चित गरिएको थियो। तर त्यसको सम्भावित त्रुटितिर ध्यान दिएनौं। पछि यो ५ सदस्यीय परिषद् संवैधानिक नियुक्तिहरूका लागि भागबन्डाको आधार मात्रै बन्यो। विभिन्न मुलुकमा यसमा प्रधानमन्त्री, प्रधानन्यायाधीश र प्रमुख प्रतिपक्षका नेता वा दोस्रो सबभन्दा ठूलो प्रतिपक्षीय दलका नेता हुन्छन्। तर हामीले नयाँ संविधानमा यसलाई अझ ठूलो बनायांै। त्यसको परिणाम हामी सबैले भोग्दैछौ। उपयुक्त व्यक्तिको नियुक्तिको कुरो त हुनै छोड्यो। संवैधानिक परिषद्को बैठक र गणपूरक संख्याको विवादमा अल्झिरहेका छौं। अर्को उदाहरण निर्वाचन आयोगको गठनको हो। सुरुदेखि नै निर्वाचन आयुक्तहरूको संख्या संविधानमा तोकिएको थिएन। जहिले पनि ३ सदस्यीय हुन्थ्यो। २०५१ सालमा मात्र यो ५ सदस्यीय बनाइयो। र पछि ६ सदस्यीयसम्म बन्न पुगेको थियो। अन्तरिम संविधान संख्यालाई ५ राखियो। किनकि संविधान पारित हुने बेलामा आयोगमा ५ जना आयुक्त हुनुहुन्थ्यो। तर नयाँ संविधानमा पनि यस संख्यालाई ५ नै राखियो। ५ जना मात्र किन यसलाई ७, ९ वा ३ किन बनाइएन ? आयोग जति छोटो हुन्थ्यो, खर्च पनि सापेक्ष कम हुन्थ्यो। हाम्रा संविधानमा सबैभन्दा मर्यादित व्यक्ति राष्ट्रपति हो। हुन त कार्यकारी राष्ट्रपतीय प्रणालीमा एउटा राजनीतिक दलका नेता नै राष्ट्रपति हुन्छन्। तर जहाँ राष्ट्रपति आलंकारिक मात्रै हुन्छ, त्यहाँ राजनीतिक दलको नेता नै किन राष्ट्रपति हुनुपर्यो ? के मुलुकमा अन्य उपयुक्त व्यक्ति छैनन् ? राजनीतिक व्यक्तिलाई राष्ट्रपति बनाएको खण्डमा मध्यरातिमा निर्वाचित संसद् दुईदुई पटक भंग हुन्थ्यो र ? नागरिकतासम्बन्धी ऐन विचाराधीन रहन्थ्यो र ? पञ्चायतकालमा यो सोच देखिन्थ्यो कि तरकारी बेच्नेहरू र खाली बोतल खरिद गर्नेहरूलाई इन्दिरा गान्धीले तत्कालीन भारतीय प्रधानमन्त्री नेपाल कब्जा गर्न पठाएकी थिइन्। आज पनि भारतबाट मधेसमा आएकी नवविवाहित महिला भोलिपल्ट नै सिधै राष्ट्रपतिका लागि उम्मेदवारी दिन्छिन् कि भन्ने सोच रहेको सहजै भान हुन्छ। लोकतन्त्रमा निर्वाचनको विकल्प हुँदैन। र, सामान्यतया निष्पक्ष निर्वाचन आयोग आवश्यक हुन्छ। त्यसबाट मतदाता, राजनीतिक दल तथा राष्ट्रिय ढुकुटीप्रति संवेदनशील रहन्छ। तर हामीकहाँ के अवस्था छ भन्नेतिर पाठक वर्गको ध्यान आकृष्ट गराउन चाहन्छु। निर्वाचन आयोगलाई निर्वाचन सम्पन्न गर्न कम्तीमा १ सय २० दिन चाहियो। बढी समय लाग्नुको अर्थ मुलुक माथि बढी आर्थिक भार थप्नुको साथै, उम्मेदवारबाट हुने खर्च बढ्नु र प्रशासनिक काममा बाधा पुर्याउनु हो। के आयोगले यतातिर कहिल्यै सोचेको छ त ? निर्वाचनलाई कम खर्चिलो बनाउनको लागि प्रचारप्रचारको अवधि, मतपत्र छपाइ र ढुवानीको अवधि, मतदाता परिचयको खिचाई र वितरणजस्ता विषयतिर ध्यान गएको छ कि छैन ? पहिलेको ऐनमा ३० दिनको प्रचारप्रसारको अवधि तोकेको हुन्थ्यो। किनकि त्यसबेला निर्वाचनमा दुई सयभन्दा कम जनशक्ति हुन्थ्यो। (७५ जिल्लाका लागि ७५ जना नायब सुब्बा र बहादुर भवनमा करिब एक सय जना कर्मचारी हुन्थे ) जबकि आज ७७ जिल्लामा आयोगको कार्यालय छ। मतदाता नामावलीको फोटोकपी, एउटा ठूलो समस्या हुन्थ्यो। जसमा दुई महिना समय लाग्थ्यो। जुन अवस्था आज छैन। ३० दिनको समय आयोगलाई सहयोग पुर्याउनको लागि दिइएको हुन्थ्यो। जनक शिक्षा सामग्री केन्द्रमा छपाइ सकेर हेलिकप्टरबाट मतपत्र पठाइन्थ्यो। के आज पनि नेपाल र निर्वाचन आयोग त्यस्तै अवस्थामा छन् त ? नेपाली सेनाको सुरक्षाअन्तर्गत अन्य प्रिन्टिङ प्रेसमा मतपत्र छापेर चाँडै पठाउन सकिँदैन र ? आजको विद्युतीय सञ्चारको युगमा उम्मेदवारलाई मतदातासम्म पुग्नको लागि ३६ दिनको समय किन चाहियो ? (नयाँ पत्रिका११ साउन)। पहिलो हुने निर्वाचन प्रणालीअन्तर्गत बढीमा ८० हजार मतदाता हुन्छन । यिनिहरुसंग सम्पर्क राख्न उम्मेदवारलाई कतिको समय र कत्तिको आर्थिक खर्चको भार उचित हुने हो र ? यतातिर आयोगको ध्यान कत्तिको जान्छ, त्यो पनि हेर्न बाँकी छ। सबभन्दा बढी महŒवपूर्ण कुरो आयोगको निर्वाचन व्यवस्थापनमा लाग्ने खर्च हो। निर्वाचन राष्ट्रिय आवश्यकता हो। यसको खर्च घटाउनतिर, भत्ता र अन्य सुविधातिर आयोगको ध्यान जानुपर्छ। यदि ऐनमा नै प्रचारप्रसारको सीमा तोकिएको छ भने सरकारलाई सिफारिस गरी ऐनबाट वा अध्यादेशबाट समयसीमा छोट्ट्याउनुपर्छ। अन्य प्रावधानहरूमा पनि बढी समय किन दिने ? जबकि वर्षभरि आयोग दल दर्ता गर्छ। निर्वाचन मिति घोषणापछि मतदाताको नाम संकलन रोकिन्छ भने दल दर्ताको लागि थप समय किन दिने ? आयोगको ध्यान विशेष रूपमा निर्वाचन प्रक्रियालाई छोटो, चुस्त, दुरुस्त, कम खर्चिलो बनाउनेतिर लाग्ने हो। स्थानीय तहको निर्वाचनको तुलनामा प्रतिनिधिसभाको निर्वाचन सरल र सजिलो हुन्छ। सुरक्षाको लागि नियमित सुरक्षाकर्मी बढी उपयुक्त हुन्छन। म्यादी प्रहरीबाट सुरक्षा नामको लागि मात्र हुन्छ। प्रभावकारी हुँदैन। हाम्रा विगतका अनुभव छन्। अनुभवी आयुक्तहरूको ध्यान उपरोक्त विषयतिर जानेछ भन्ने मेरो विश्वास छ। प्राध्यापक मि श्र पूर्वनिर्वाचन आयुक्त हुन्।"
जनैपूर्णेको डोरोरक्षाबन्धनक्वाती महात्म्य,"पूर्वीय जीवन दर्शन हाम्रो। ज्ञानविज्ञानधर्म आस्थाको केन्द्र। केन्द्रबिन्दु आस्थाको मध्यकेन्द्र। जीवनको मध्य नाभीस्थल। मातृकोषमा रहँदा नरनारी नाभीको माध्यम भोजन पदार्थ सेवन गर्छन्। नाभीस्थल ब्रह्मा विष्णु महेश्वरका प्रतीकात्मक आधार। नाभीस्थलबाटै कमलको डन्ठी चुलिन्छ। सृष्टिस्थितिमोक्षका बलदायिनी त्रिमूर्ति प्रकट छ। प्रतीक बिम्ब हो। बिम्ब वस्तुको छाया। घाममा छाया पर्छ। घामको गतिअनुसार छायाको आकार बन्छ। मध्याह्नको छाया पाइतालामुनि पर्छ। शनैशनै वस्तुको आकारको छायाले रूप फेर्छ। अन्धकारमा छाया बिलाउँछ आफैं। चुपचाप चुपचाप। जगत्का नियम यस्तै। फेरबदल सौर्य मण्डलीय ग्रह गोचारकै नियमित आकस्मिकता। बुझ्नेलाई नियमिकता अरूलाई दैवागत परम्परा। जस्तो आफू उस्तै अरू ! जनैपूर्णेको डोरो रक्षा बन्धनको प्रसंग गर्दै थिए। हाम्रा वैदिक कुलायन तन्त्रमा भाद्र नवौं मासमा पर्छ। मार्ग शिर्य चन्द्रायण गतिमानअनुसार प्रारम्भिक महिना। चन्द्रायण पात्रअनुसार भाद्र नवौं महिना हुन्छ। नवौं महिनामा पर्दो जनै डोरो नवसूत्रमा बाटेर आवर्यन प्रत्यावर्तन हुन्छ, हुने गर्छ। यसैले जनैडोरो पनि नवशुत्रमा निर्मित हुन्छ। नवशुत्रका अन्यान्य प्रंसगहरू पनि छन्। नवरत्न, नवरथा, नवदुर्गा, नवजात बालक, नौ महिनासम्म माताको गर्भमा रही जन्मेको बालक। मात्र पूर्वीय जीवन पद्धतिले होइन, पाश्चात्य जीवन लीलामा नि नाइन फाइन कहावत माझिएको अनुभूत हुन्छ। नवबाजा, नौ प्रकारका गायन सराजाम द्योलक, मृदंग, धिमेबाजा, भुछया, सिछया, झ्याली, ताल, करनाल, मुहाली आदि। नवसूत्रका धार मानवजीवन आधार नै हो। विश्वव्यापी जीवन संस्कार, संस्कृति सभ्यता सम्पदाकै मूलधार नै रहेको छ। जनैसूत्र कपासबाट बनाइएको धागो डोरा। कपासका वस्त्र देहिक शरीरका लागि अति स्वस्थ्यकर तŒव। कपासबाट बनाइएका वस्त्र जति स्वस्थ्यकर अरू तन्तुबाट हँुदो रैन छ। आध्यात्मिक सोच आदिकालीन। पौराणिकताभित्रका वैज्ञानिकता झल्किँदो छ। गम्भीर सोच विचार र चिन्तन, मनन्विश्लेषण विज्ञानमूलक अर्वाचिन युगधारी विज्ञान उन्मुखधार। जनैपूर्णिमा काठमाडौं उपत्यका तथा विभिन्न कालखण्डमा विविध कारणवश देशका अनकानेक गाउँ, जिल्ला, प्रदेशहरूमा बसाइ सरे। नेवार सम्प्रदायका नेपाली नागरिक जनता अझै पुख्र्यौली संस्कारलाई जनैपूर्णिका दिन क्वाँती परम्परालाई पालन गरिरहेकै छन्। सुदूरपश्चिम प्रदेशको डोटी जिल्लाको सिलगढीका नेवार बन्धुहरू अझै क्वाँती भोजन संस्कारसंस्कृतिलाई मौलिक सम्पदा धानिरहेको पाएको स्वानुभूति छ। क्वाँती शब्द विशुद्ध नेपालभाषा (नेवारी) हो। यो भाषा दन्त्य प्रधान छ। नेपाली राष्ट्रभाषा मूर्ढण्य प्रधान। मूर्ढण्य प्रधान ध्वनि तालुस्थानमा जिब्रो छोइएर उच्चारण हुन्छ। त्यस उसले नेपाल भाषाका शब्द नेपाली भाषी जनजिब्रोले दन्त्यलाई मूर्ढण्यमा परावर्तन गरेका पाइएका छन्। उदाहरणको लागि क्वाती क्वाँटी। क्वातीको शब्दार्थ हुन्छक्वाँती तातो झोल। (क्वा तातो) ति झोल। तातो रस झोल। क्वा शब्द दुई अर्थी छ नेपालभाषामा। क्वा को दोस्रो अर्थ हुन्छ परिकार। क्वाती नौ विभिन्न मास, मुगी, भटमास, सानुकेराउ, मटरकेराउ, मस्याङ, कैलोसिमी, रातो मास, सेतोसिमी। नौ प्रकारका गेडागुडीमा शुद्ध खेती किसानी गर्ने समुदायिक परिवारमा बकुला पनि मिसाउने चलन पनि छ। क्वाती परिकारलाई बढी स्वादिलो बनाउन नलीहाडभित्रको खसीबोका आदिका रगतमासी भुटेर उमार्दा बढी स्वादिलोरसदार बन्छ। गुरगुर घण्टौ उमाल्दा पनि क्वाँती पाक्न पुग्छ। अन्तिम पाक विधि विधान पूर्ण त्यतिञ्जेल हुन्छ, जतिन्जेल शुद्ध तोरीको तेलघिउ, करकराई ज्वानु कैलो हुनासाथ झाईंय झानेपछि परिपक्व हुन्छ। एकछिनमा बोलमा भर्दै चिकेन, बफ् मोमो डुबाउँदै स्वाद भरौं। मेरो बाल अवस्थामा बोल बजारीकरण भैसक्या थिएन। काठको फुवामा भर्दै क्वाटीमम खाने गर्थे। अलि सिंहावलोकन आफ्नै बालापनको यो। यताध्य क्वाति महात्म्य !"
के हो फेन्सिङ ?,"काठमाडौं : सेतो पोसाक लगाएर दुई व्यक्तिबीच प्रतिस्पर्धा हुने फेन्सिङ खेल १५औं शताब्दीबाट फौजी संगठनबाट सुरु भएको खेल हो। यसको सुरुवात कहाँबाट भयो भन्नेमा अहिले पनि विवाद छ। ऐतिहासिक प्रमाणका आधारमा १५औं शताब्दीको अन्त्यतिर जर्मनीको फ्याङकफटमा पहिलोपल्ट फेन्सिङ प्रतियोगिता आयोजना भएको पाइन्छ। फेन्सिङ इजिप्टबाट सुरु भएको भन्ने दाबी छ। तर, यहींबाट सुरु भयो भन्ने एकिन तथ्यांक भने पाइँदैन। स्पेन, इटाली, फ्रान्समध्ये एउटा देशबाट सुरु भएको हो भन्नेमा सबैको एकमत रहेको नेपाल फेन्सिङ संघका महासचिव सुजनलाल श्रेष्ठ बताउँछन्। फेन्सिङ त्यहींबाट सुरु भएको हो भन्ने एकिन तथ्यांक छैन। यस खेलमा फ्रेन्च शब्दको प्रयोग हुने भएकाले युरोपबाटै सुरु भएको हो भन्ने मान्न सकिन्छ, महासचिव श्रेष्ठ भन्छन्, फेन्सिङ सुरुमा युद्धमा तरबारवाजीका रुपमा सुरु भएको थियो। यसैलाई परिस्कृत गरी खेलकुदका रुपमा प्रयोग गरिएको हो। सन् १८९६ मा ग्रिसको एथेन्स शहरमा भएको मोर्डन ओलम्पिकमा समावेश गरिएका नौ खेलमध्ये फेन्सिङ पनि एक थियो। त्यही कारण फेन्सिङलाई ओलम्पिककै सबैभन्दा पुरानो खेलका रुपमा पनि लिने गरिन्छ। विधा फेन्सिङका तीन विधा छन्, ईपी, फोयल र साबर। तीन वटै विधामा टिम र व्यक्तिगत प्रतिस्पर्धा हुन्छ। विधा अनुसार खेलाडीको पोसाक र सोड (तरबार) पनि फरक फरक हुन्छ। ईपीमा टाउकोदेखि खुट्टासम्म जहाँ छोए पनि अंक आउँछ। फोयलमा सेन्सर भएको इलेक्ट्रिक ज्याकेटभित्र पाँच सयदेखि सात सय ५० ग्रामको फोर्सले छोए मात्र अंक आउँछ। साबर सबैभन्दा फास्ट गेम हो। यसमा फोयलसँगै हात र टाउकामा छोए पनि अंक बटुल्न सकिन्छ। तीन मिनेटको समयमा जसले पहिले ५ अंक पुयाउँछ, उसैले खेल जित्छ। तर, नकआउट चरणका लागि भने १५ अंक आवश्यक पर्छ। फेन्सिङमा जम्मा १२ स्वर्णका लागि प्रतिस्पर्धा हुन्छ। विश्वमा सुटिङपछि सबैभन्दा फास्टेस्ट खेल फेन्सिङलाई मानिन्छ। युरोपियन मार्सल आर्ट्सका रुपमा हेरिने फेन्सिङ मार्सल आर्ट्सका सबैभन्दा सुरक्षित खेल पनि हो। टाउकोदेखि खुट्टासम्म सम्पूर्ण सुरक्षा उपकरण लगाएर खेलिने भएकाले फेन्सिङमा खेलाडी घाइते हुने जोखिम हुँदैन, महासचिव श्रेष्ठ भन्छन्, त्यही कारण यसलाई सुरक्षित खेल मानिन्छ। नेपालमा कसरी सुरु भयो फेन्सिङ ? नेपालमा सन् २००९ बाट औपचारिक रुपमा फेन्सिङ खेल सुरु भएको हो। दोहा एसियन गेम्समा एनओसी एम्बेसडरका सुजनलाल श्रेष्ठ सहभागी भएका थिए। त्यो बेला भारतीय फेन्सिङ संघका तत्कालीन महासचिव अरुण भिजेले नेपालमा फेन्सिङ खेल सुरु गर्न प्रस्ताव गरेको सुजनलाल सम्झन्छन् । दोहा एसियन गेम्समा सहभागी हुँदा भारतका अरुण भिजेले नेपालमा पनि फेन्सिङ सुरु गर्न प्रस्ताव गरेका थिए। त्यसपछि पनि उनले आवश्यक सहयोग गर्ने प्रतिवद्धता जनाएपछि हामीले नेपालमा सुरु गरेका हौं, महासचिव सुजनलाल भन्छन्। सुरुमा फेन्सिङ संघ जिल्ला प्रशासन कार्यालयमा दर्ता गरिएको थियो। यही वर्ष अन्तर्राष्ट्रिय मान्यता पाएपछि अभिषेक कार्की वल्र्ड च्याम्पियनसिपमा सहभागी भएका थिए। यस्तै सन् २०१० मै पहिलो दक्षिण एसियाली फेन्सिङ च्याम्पियनसिपमा नेपालले टिम इभेन्टमा कांस्य पदक जित्न सफल भएको थियो। त्यसअघि फेन्सिङ बालुवाटारमा रहेको शिवपुरी स्कुलबाट सुरु भएको हो। त्यही स्कुलका विद्यार्थीलाई प्रशिक्षण दिइएको थियो। सन् २०१४ मा इन्चोन एसियाली खेलकुदमा नेपालका चार खेलाडी सहभागी भएका थिए। त्यसपछि फेन्सिङ राष्ट्रिय खेलकुद परिषद्मा दर्ता भएको थियो। यस्तै सन् २०१८ को जाकार्ता एसियाली खेलकुदमा पनि फेन्सिङ सहभागी भएको थियो। जसमा नेपालका आठ खेलाडीले प्रतिस्पर्धा गरेका थिए। फेन्सिङ २०७३ मा पूर्वाञ्चल विकास क्षेत्रमा आयोजना भएको सातौं राष्ट्रिय खेलकुद प्रतियोगितामा पहिलो पटक समावेश गरिएको थियो। त्यतिबेला पूर्वाधार अभावका कारण फेन्सिङका प्रतिस्पर्धा काठमाडौंमै भएको थियो। त्यसयता राखेप च्याम्पियनसिप, आठौं राष्ट्रिय खेलकुदलगायतका प्रतियोगितामा नियमित रुपमा समावेश हुँदै आएको छ। हामी ओलम्पिक मान्यताप्राप्त कान्छो संघ हौं। स्थापनादेखि नै यस खेलको विकासका लागि सक्रिय रुपमा लागेका छौं। सपछिल्लो समय फेन्सिङले राम्रै नतिजा पनि दिइरहेको छ, श्रेष्ठ भन्छन्। उपलब्धि सन् २०१९ मा नेपालमा आयोजना भएको १३औं दक्षिण एसियाली खेलकुद (साग) मा फेन्सिङले ऐतिहासिक सफलता हासिल गरेको थियो। १३औं सागमा फेन्सिङले चार रजत र ६ कांस्य पदक जितेको थियो। रविना थापाले महिला सेबरमा रजत पदक जितेकी थिइन्। यस्तै महिला टिम सेबर, महिला टिम फोयल र महिला टिम ईपीमा नेपालले रजत पदक जितेको थियो। यस्तै इन्दिरा पौडेल र जानुका स्याङतानले ईपी, रमा सिंहले फोयल र अस्मिता बस्नेतले सेबरमा कांस्य पदक जितेका थिए। नेपालले पुरुष टिम फोयल र पुरुष टिम सेबरमा पनि कांस्य पदक जितेको थियो। यस्तै थाइल्यान्डमा भएको सियो ओपन च्याम्पियनसिपमा एक रजत र एक कांस्य तथा दक्षिण एसियाली च्याम्पियनसिपमा एक कांस्य पदक जितेको थियो। सन् २०२४ को पेरिस ओलम्पिकका लागि फेन्सिङ खेलाडी पायस योञ्जन ओलम्पिक छात्रवृत्तिका लागि छनोट भएका छन्। उनी साबर विधाका खेलाडी हुन्। यसैगरी विश्व फेन्सिङ महासंघअन्तर्गतको विश्व च्याम्पियनसिपमा पनि नेपालले नियमित रुपमा सहभागिता जनाइरहेको छ। खेलाडी विदेशिदा समस्या सुजनलाल श्रेष्ठ, महासचिव, नेपाल फेन्सिङ संघ नेपालको सन्दर्भमा फेन्सिङ नयाँ खेल हो। स्थापनाको छोटो समयमै १३औं सागमा हासिल गरेको उपलब्धि हेर्दा हामीले छोटो समयमै फड्को मार्न सफल भएका छौं। तर, दुःखको कुरा एउटा खेलाडी बनाउन ४५ वर्ष लाग्छ। खेलाडी राम्रो भएपछि उनीहरू विदेश गइदिन्छन्। यसले गर्दा हामीले समस्या भोग्नु पर्छ। राम्रा खेलाडी हामीसँग हुँदैन। हामीसँग खेलाडी कम भएको अवस्थामा भएका खेलाडी नै विदेश गइदिँदा धेरै समस्या हुन्छ। पछिल्लो समय केही स्कुलमा फेन्सिङ खेल समावेश गर्दै छौं। त्यसपछि हामीलाई खेलाडीको कमी नहोला र अहिले भोग्दै आएको समस्या पनि भोग्नु नपर्ला। पछिल्लो समय फेन्सिङमा राम्रो स्कोप छ। नयाँ खेल र खेलाडी पनि कम भएकाले नयाँ आउन चाहनेहरूलाई धेरै स्कोप छ। हालै मात्र नेपाल ओलम्पिक कमिटीले एक खेलाडीलाई छात्रवृत्ति पनि दिएको छ। यसले गर्दा अरु खेलाडीलाई पनि उर्जा र होसला बढ्ने देखिएको छ। हामीसँग भौतिक पूर्वाधार नै छैन। केशव विष्ट सदस्यसचिव हुँदादेखि नै हामीले भौतिक पूर्वाधारका लागि पहल गर्दै आएका छौं। तर, अहिलेसम्म पाउन सकेका छैनौं। हामीलाई राष्ट्रिय खेलकुद परिषद्ले जग्गा मात्रै उपलब्ध गराइदिए हुन्छ, हल हामी नै बनाउँछौं। यसैगरी प्राविधिक जनशक्तिको पनि कमी छन्। प्रशिक्षक, निर्णायकको संख्या निकै कम छ। हालै मात्र तीन जना निर्णायकले अन्तर्राष्ट्रिय सी लाइसेन्स पाएका छन्। प्रशिक्षकको संख्या भने निकै कम छ। अहिले भएकाहरूले पनि स्वयंमसेवकका रुपमा काम गरिरहेका छन्। अन्तर्राष्ट्रिय क्षेत्रमा फेन्सिङको स्कोप धेरै राम्रो छ। यसका लागि नियमित रुपमा प्रशिक्षण हुनुपर्छ। यससँगै दक्ष प्राविधिक पनि हुनुपर्छ। यसो भएमा हाम्रा खेलाडीले पनि अन्तर्राष्ट्रिय प्रतियोगिताहरूमा पदक जित्न सक्ने छन्। फेन्सिङ धेरै महंगो खेल होइन। तर, नेपाली बजारमा यसका केही पनि सामान पाइँदैन। सबै विदेशबाटै मगाउनु पर्छ। यसले गर्दा महंगोजस्तो लाग्नु स्वभाविकै हो। ड्रेस एक पटक किने पुग्छ। यो पटक पटक किन्नु पर्दैन।"

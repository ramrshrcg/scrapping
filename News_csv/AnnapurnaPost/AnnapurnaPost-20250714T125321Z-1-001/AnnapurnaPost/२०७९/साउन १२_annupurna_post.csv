शीर्षक,विवरण
विकासको लयमा अड्केको फाली,"विकास प्रक्रियाले आजसम्म किन गति लिन सकेन ? नेपालको सन्दर्भमा यो मूल मुद्दा हो। त्यसैले अब कसरी अगाडि बढाउने भन्ने प्रश्नको सेरोफेरोमा हामी छौं। नेपालमा विकासको प्रक्रिया अन्य देशको तुलनामा ढिलो सुरु गर्यौं। आधुनिक विकासको सुरुआत २००७ सालको क्रान्तिपछि भएको हो। तर पनि २०१५ सालसम्म विभिन्न राजनीतिक प्रक्रियामै मुलुक अल्मलियो। यद्यपि २०१३ सालमा नेपालको पहिलो पञ्चवर्षीय योजना आयो। यसले आधुनिक विकासको एउटा संगठित प्रयास सुरु गरेको थियो। २०१५ सालको चुनावपछि बीपी कोइरालाको नेतृत्वमा बनेको सरकारमा सुवर्णशमशेर राणा अर्थमन्त्री भए। उनीहरूले थालेका विविध प्रयास पनि राजनीतिक गञ्जागोलमै अलमलिए। तथापि पञ्चायती व्यवस्थामा राजा महेन्द्रका पालामा संगठित विकासका केही संस्थाहरू बने। विकासका मन्त्रालयहरूमा नीतिगत कुराहरू र बजेटलाई व्यवस्थित गर्ने प्रयासहरू भए। खासगरी भौतिक विकासमा विभिन्न मित्रराष्ट्रको सहयोग परिचालन भएको देखिन्छ। ठूल्ठूला राजमार्ग तथा अन्य विकासका संरचनाहरू निर्माण भएको पाइन्छ। जुन काम विभिन्न देशहरूको ऋणभन्दा पनि अनुदानमा भए। अझ तिनले आफैं बनाइदिने छुट्टै स्वरूपको विकासमा वैदेशिक सहयोग परिचालन हुन सक्यो। विडम्बना, पञ्चायतकै दोस्रो चरणमा भने विकासले अपेक्षित रूपमा लय लिन सकेन। दोस्रो विश्वयुद्धपछि खासगरी पूर्वी एसियाका मुलुकहरूले भौतिक विकास गरे। तिनले समग्र आर्थिक विकासको नयाँ मोडेल अपनाए, नवीनतम छडीहरू प्रयोग गरे। ती देशमा खासगरी जापान, कोरिया, ताइवान, मलेसिया र थाइल्यान्ड छन्। छिमेकी देश चीन नै पूर्वी एसियाको आर्थिक विकास मोडेलको नमुना बन्न सफल भयो। अहिले त विश्वकै नमुना बन्दैछ। आर्थिक विकासमा एउटा जटिल प्रक्रिया हुन्छ। जसमा देशका विभिन्न अवयवको समायोजन गर्नुपर्ने हुन्छ। लोकतान्त्रिक उदार प्रणाली भएका देशहरूमा पनि कहिलेकाहीँ स्रोतसाधन परिचालन झन्झटिलो भएको देखिन्छ। त्यस अर्थमा नेपालमा पञ्चायती शासनव्यवस्था निरंकुश अर्थात्् एकदलीय व्यवस्था थियो। जहाँ राजाको केन्द्रीकृत नेतृत्व थियो। लोकतन्त्रको हिसाबले केही गुमाउनु परे पनि त्यसबेला आर्थिक विकासका हिसाबले गर्न सकिने अवस्था थियो। राजनीतिक किचलोका बाबजुद महेन्द्रले पञ्चायत व्यवस्थाको सुरुआती चरणमा विकासलाई ठोस आकार दिन खोजेको आभास हुन्छ। पछिल्लो चरणमा गएपछि पञ्चायतमा विकासभन्दा पनि नीतिगत अलमल र भ्रष्टाचार थियो। त्यसले गर्दा नेपालजस्तो विकासशील देशमा जुन किसिमको विकासको संरचना बन्नुपथ्र्यो त्यो बन्न सकेन। २०४८ सालपछि नेपाली कांग्रेसको नेतृत्वको सरकारले खासगरी नवउदारवादी अर्थ प्रणाली अपनायो। कतिपय कुरामा राम्रो परिणाम पनि आयो। निजी क्षेत्र अघि बढ््न पायो र परिणाम दिन सक्ने पनि भयो। तर सरकार विकासलाई कसरी गति दिने अथवा विकासको आधारभूत संरचनामा स्पष्ट खाका कसरी कोर्ने भन्नेमा अल्मलियो। न उसले आन्तरिक पुँजी परिचालनमा दक्खल राख्न सक्यो न निजी क्षेत्रलाई सही ढंगले नियमन गर्न नै। बिचौलियालाई पनि अंकुश लगाउन सकेन। बिचौलिया जो उत्पादकत्वबिना लाभ लिन खोज्ने हुन्छ। त्यसैले सरकारका नियम कानुन र नियमनजस्ता कार्यमा सरकार चुकिरहन परेको छ। त्यसको सिकार चाहिँ समग्र विकास प्रक्रियामा परेको पाइन्छ। नेपालमा विकास नहुँदा पनि एउटा वर्गचाहिँ धनी हुन सक्ने अवस्था देखियो। देशमा उत्पादकत्व खासै छैन, भएको हाम्रो सरकारी बजेट राष्ट्रिय गौरवका आयोजनाहरूमा खर्चिएका छौं। जसले समयमा गुणस्तरीय परिणाम दिन सकेको छैन। त्यसैले अवस्था क्षीण हुँदै गइरहेको छ। तर पनि एउटा वर्गलाई चाहिँ रातारात करोडपतिअर्बपति हुन सक्ने अवस्था राज्य संयन्त्रले सिर्जना गरिरहेको छ। त्यसैले अहिलेको सन्दर्भमा राजनीतिकसामाजिकआर्थिक वा अन्य समस्या हुन्् ती विकासको संयन्त्रमा जोडिएका छन्। हाम्रो विकासको प्रणाली भत्किएको छ, प्रक्रिया भत्किएको छ। अब यो कारण र ऊ कारणले वा यसले गर्दा र त्यसले गर्दा विकास भएन भन्नुको कुनै तुक छैन। राजनीतिज्ञ, कर्मचारी, बुद्धिजीवी तह र नागरिक समाजले स्वीकार गर्नुपर्ने कुरो के भने सुरुदेखि नै विकासको संयन्त्र अलमलमा थियो। यसरी नै चलिआएको छ। स्पष्ट खाका विकासको थिएन। जे जस्तो विकास भयो त्यो संयन्त्र पनि अहिले भत्किएको छ। त्यसैले अब शून्यबाट सुरु गर्नुपर्ने अवस्थामा छौं। शून्यबाट सुरु गर्ने भन्नुको अर्थ राज्य संयन्त्र, समाज अथवा राष्ट्रको अवस्था त कहिले पनि खाली कागज भनी बुझ्न हुँदैन। यत्ति हो, भएकै प्रणालीभित्र हामीले कसरी गर्यौं अब कसरी गर्ने भनेर नयाँ दृष्टिकोण अघि सार्नुपर्छ। विकासको प्रक्रियालाई सही बाटोमा ल्याउन राजनीतिक तह (उच्च राजनीतिक तह अथवा नीतिगत तह)मा नयाँ सोच र समीक्षा गर्नुपर्ने हुन्छ। नयाँ सोचमा तीन बुँदा छन्। पहिलो, आर्थिक विकासको स्वरूप कस्तो हुने भन्ने स्पष्ट हुनुपर्छ। हामी वैदेशिक स्रोतमा निर्भर छौं। सरकारका नीतिहरू हेर्यौं भने दाताको स्रोतमा भर पर्नैपर्ने अवस्था छ। त्यसमा वित्तीय संरचनामा मात्र होइन, कुनै पनि विकासका नीतिमा दाता अपरिहार्य भइसकेको छ। भन्नैपर्दा, दाताको संलग्नता र प्रभावबिना कुनै पनि विकास नीति आउन नसक्ने अप्ठ्यारो अवस्था सिर्जना भएको छ। त्यो मात्र होइन, ठूलाठूला आयोजनामा दाताका हस्तक्षेपहरू जस्तो निजगढ एयरपोर्ट र त्यसका बहुपक्षीय मुद्दाहरू अहिले सतहमा आएका छन्। खासमा प्राविधिक मुद्दा छन्, जसले विकासको गति अल्झाएको छ। काठमाडौंको एयरपोर्टले धान्न सक्छ कि सक्तैन ? वा काठमाडौं, पोखरा र भैरहवामा अन्तर्राष्ट्रिय विमानस्थल भइसकेपछि चौथो त्यस्तै एयरपोर्ट आवश्यक हो कि होइन ? अथवा कुन ठाउँमा कत्रो हुनुपर्ने हो ? यस्ता प्रश्नको उत्तर दिन त्यति गाह्रो छैन। राजनीतिक तहले के कुरा सच्याउनु पर्यो भने कुन तहसम्म हामी आफ्नै खुट्टामा उभिन सक्छौं ? विकासको प्रक्रियामा कुन तहमा मात्र विदेशी सहयोग लिने ? यसलाई सघन बहसबाट सल्टाउनु पर्यो। आवश्यक छलफलमा केन्द्रित नभएर अरू बतासे प्रश्नमा अल्झिरहेका छौं। जसमा प्राविधिक वा आवश्यकभन्दा अनुमान आउने भएर कुरो बिग्रिरहेको छ। विकासमा वातावरणको कुरो आउँछ। ठूला आयोजनाहरूमा विकास र वातावरणको संयोजन कस्तो खोज्ने ? कहाँ सन्तुलन मिलाउने ? त्यो चिन्ता नाजायज होइन। त्यो हाम्रो राष्ट्रिय स्वार्थको पनि चिन्ता हो। त्यसपछि वित्तीय आर्थिक अवस्थामा ध्यान दिनुपर्छ। भोलि निजगढ विमानस्थल सञ्चालन भएपछि यसले ल्याउने सामाजिकआर्थिकसँगै क्षेत्रीय विकासका प्रभावहरू के हुन सक्छन्् ? प्रभावहरू ठूला आयोजनासँग जोडिन्छन्। त्यहाँ प्राविधिक कुरामात्र हुँदैन त्यसैले निक्र्योल छलफलबाट गर्नुपर्ने हुन्छ। अचम्मको कुरा के छ भने नेपाल सरकारले बनाउने निजगढ विमानस्थल राष्ट्रिय गौरवको आयोजना हो ? भनेर पनि बखेडा झिकियो। जबकि त्यो हिजोको बजेटमा पनि छ र यो राजनीतिक नेतृत्वले अपनत्व लिएको आयोजना पनि हो। तर गत वर्ष केही बहुपक्षीय दाताहरू र केही राजदूतावाससमेत संलग्न भएर वक्तव्य जारी गर्ने काम भयो। वातावरणमा समस्या पर्ने खालको अड््को थापेर तुरुन्त खारेज गर्नुपर्छ भनेर ती अन्तर्राष्ट्रिय संस्थाहरू मिले। यसले केसम्म सोच्न बाध्य पारिरहेछ भने विदेशी दाताहरूको चासो हाम्रो नीतिगत कुरामा मात्र होइन, आयोजनाको कार्यान्वयन तहमा समेत हस्तक्षेप सुरु भएको छ। त्यसैले यथास्थितिको विकासको संरचना र शैलीबाट हामी फिटिक्कै पाइला चाल्न सक्ने अवस्थामा छैनौं। अवस्था र वातावरण यति जटिल बनेको छ, यति बोझिलो बनेको छ कि खासगरी विदेशी सरोकार दाताहरूको व्यापक हस्तक्षेप देखिन्छ देशमा। त्यसैले पहिलो कुरा हामीले अबको विकास कुन तहसम्म आफ्नै खुट्टामा उभिने ? कुन तहसम्म वैदेशिक सहयोग परिचालन गर्ने ? स्पष्ट हुनुपर्छ। वैदेशिक सहयोग चाहिँदैन होइन चाहिन्छ तर कुन हदसम्म ? प्राविधिक हस्तान्तरण गर्नेदेखि व्यवस्थापनका विविध नवीनतम सोचहरू ल्याउने कुरासम्म वैदेशिक सहयोग चाहिन्छ। वित्तीय स्रोतकै कुरामा पनि चाहिन्छ। यत्ति हो कि कुन हदसम्मको भन्ने बहसबाट टुंग्याउनु पर्छ। फेरि वैदेशिक स्रोत नभइकन खुट्टै चाल्न सक्दैनौं भन्ने कुरा चाहिँ म मान्दिनँ। त्यो स्कुलको विद्यार्थी म होइन। सन् १९६७०६८ ताका दक्षिण कोरियाले भौतिक विकासमा छलाङ मार्यो। उसले पाँचछ वर्षको अवधिमा उचाइ लिइरहँदा दक्षिण कोरिया स्रोतका हिसाबले नेपालभन्दा धेरै कमजोर अवस्थामा थियो। उनीहरूको डलर सञ्चिति नै पनि कमजोर थियो। प्राविधिक क्षमतामा प्रश्न चिह्न थियो। आयोजनाहरू कार्यान्वयन गर्न प्राविधिक इन्जिनियर केही दर्जन मात्र थिए। त्यस्तो अवस्थामा दक्षिण कोरिया आफ्नै खुट्टामा उभिएर केही मेघा प्रोजेक्टहरू कार्यान्वयन गर्यो। त्यसका आधारमा उसले आफ्नो प्राविधिक क्षमता बढायो। प्राविधिक क्षमता बढाउनेबित्तिकै भौतिक विकासका लागि जग बलियो बन्छ। विकास प्रक्रियामा यस्ता जनशक्ति ठूलो आधार बन्छ। ठूला आयोजनाहरू विकास छन्् भने नेपालको सरकारी निकायका योजनाकारहरू बजेट छैन हामीसँग भन्नुहुन्छ। जबकि ती आयोजना बनाउन सक्ने क्षमता छ कि छैन भन्ने कुरै चाहिँ आउँदैन। क्षमताको कुरो किन आउँदैन ? किनकि त्यस्ता महŒवपूर्ण विकासका आयोजनाबारे नीतिगत निर्णय गर्ने योजना आयोग, अर्थ मन्त्रालय, प्रधानमन्त्री कार्यालयमा प्राविधिक जनशक्तिको बोलावाला छैन। त्यहाँ प्रशासनिक जनशक्ति या त राजनैतिक प्रक्रियाको जनशक्ति छ। केही बोलावाला छ भने दाताहरूमा कन्सल्टिङ हुने केही जनशक्तिहरूको पहँुच छ। त्यसैले हाम्रो सोच नै एक किसिमको भिखारी सोच भइदियो। विदेशीको पैसा नभइकन र विदेशीमा आश्रित नभइकन केही पनि हुँदैन भन्ने सोचले गाँजेको छ। पूर्ण रूपमा निरपेक्ष रूपमा विदेशीसँग केही पनि लिनु हुँदैन भनिरहेको छैन। विदेशी मित्रहरूसँग प्राविधिक सहयोग लिनुपर्छ। व्यवस्थापकीय सीप सिक्नुपर्छ र वित्तीय सहयोग पनि लिनुपर्छ। तर त्यो लिनुभन्दा पहिला हामीसँग के छ ? थाहा पाउनुपर्छ। हामीसँग नभएको र नपुगेको मात्र लिने हो। भौतिक विकास र प्राकृतिक वातावरण एवं स्रोतसम्पदाबीच कसरी समायोजन गर्ने भन्ने हाम्रो मौलिक समाधान निस्किनुपर्छ। यस्तो विकासको ढाँचा बनाउन सन्तुलनको बहस महत्त्वपूर्ण छ। अहिले कतिपय विदेशीका आयोजनाहरूमा काम गर्नेहरूले महिनाको २०, २५, ३० लाख तलब खान्छन्। नेपालले तिनलाई बजेट खर्चिरहेको छ। ती इन्जिनियरहरूसँग हाम्रा नेपालका इन्जिनियरहरूको क्षमता दाज्दा त्यो किसिमको प्राविधिक क्षमता नभएर तिनलाई लिनु परेको होइन। हामीसँग इन्जिनियरहरू छन््, प्राविधिक क्षमता पनि छ। निर्माण कम्पनीहरूको पनि क्षमता छ। बुटवलनारायणगढ राजमार्ग दुई लेनबाट चार लेन बनाउन नेपाली निर्माण व्यवसायीहरूले सक्दै नसक्ने होइन। चुनौतीका साथ भन्छु, शतप्रतिशत नेपाली निर्माण व्यवसायीले सक्छन्। तर उहाँहरूलाई त्यसमा बिडिङ नै गर्न दिइएन। किनभने नेपालको विकासको नीति नै त्यस्तो छ। त्यसैले पहिलो नम्बरमा राजनीतिक तहले के कुरा सच्याउनु पर्यो भने कुन तहसम्म हामी आफ्नै खुट्टामा उभिन सक्छौं ? विकासको प्रक्रियामा कुन तहमा मात्र विदेशी सहयोग लिने ? यसलाई सघन बहसबाट सल्टाउनु पर्यो। दोस्रो, कस्तो विकास ? भौतिक विकासमा पनि नेपाल कहाँसम्म जाने ? युरोप र अमेरिकामा भएजस्तै २० लेनका ठूल्ठूला बाटा चाहिने हुन्् कि ? होइन, हामीलाई सडक त सामान्य भए हुन्छ भन्ने हो कि ? देशको भूबनोट जस्तो छ, वातावरणीय संवेदनशीलता जस्तो छ त्यसलाई व्यवस्थित गरेर आधुनिक विकास भन्न मिल्ने खालको भौतिक विकास गर्ने कि ? सँगसँगै परम्परागत जीवनशैली, आफ्नोपन, संस्कृति, सम्पदा आदिलाई पनि संरक्षण गरेर भौतिक विकाससँगै जोडेर अघि बढ््नुपर्छ। नेपालमा हामीले भन्ने गरेको हाइवे (राष्ट्रिय राजमार्ग) भन्ने इन्जिनियरिङ हिसाबले (राजमार्ग स्तरको गुणस्तरको) एउटा बाटो पनि छैन नेपालमा। बनेका सबै बाटा ग्रामीण बाटा हुन् हाम्रा। यसैले दुईवटै अतिवादमा हामी जान हुँदैन। भौतिक विकास भनेपछि जे भने पनि लिइदिने अर्थात्् भौतिक विकास जस्तो पनि बनाउनु पर्छ भन्ने सोचबाटै भ्यु टावरहरू बने। कंक्रिट र सिमेन्टको भयो भने त्यो विकास ठानियो। त्यो पनि बिचौलिया सोच हो र जस्तो पनि विकास हो भन्ने सोच पनि अतिवाद हो। भौतिक विकास केही पनि चाहिँदैन भन्नेहरू पनि छन्। अहिले एउटा नयाँ सोच आउँदैछ, त्यो चाहिँ दिगो विकास भनेपछि वातावरण भन्नेमा छन्। विकास भनेको जुन पनि नकारात्मक हुन्छ भन्ने। त्यो पनि गलत हो। त्यसलाई हाम्रो सन्तुलित दिगो विकासको आलोकभित्र भौतिक विकास र प्राकृतिक वातावरण एवं स्रोतसम्पदाबीच कसरी समायोजन गर्ने भन्ने हाम्रो मौलिक समाधान निस्किनु पर्छ। यस्तो विकासको ढाँचा बनाउन सन्तुलनको बहस महŒवपूर्ण छ। यदि यस्ता कुरामा निकास निकाल्न सकेनौं भने हरेक आयोजनामा हामी उही निजगढको जस्तो विकास र वातावरणको तुलनामा फस्छौं। वातावरणको नाममा भौतिक विकासलाई यस्तो झन्झटिलो बनाइएको छ कि ठूला आयोजनाहरूका आयोजना प्रमुखहरूसँग कुरा गर्नुभयो भने जिब्रो टोक्नु हुन्छ। यी र यस्तै थुप्रै कारणले विकासका थुप्रै आयोजनाको खर्च अर्बाैं बढेको छ। ढिला त भएकै छ। बाँकीका लागि सरोकारवाला निकायले विकास र वातावरणको सन्तुलन कसरी गर्ने र बाधाहरू कसरी फुकाउने भन्नेमा व्यापक छलफल गरेर टुंगोमा पुग्नैपर्छ। यी तीनवटा विषयमा स्पष्ट भएपछि विकासका निम्ति नयाँ ढंगले विकासको प्रक्रियालाई सही दिशा दिने र लय समात्नेमा दुईमत हुने छैन।  आचार्य, विकासविद् हुन्।"
एसईई कप फुट्सल टुनामेन्ट सम्पन्न,काठमाडौं : काठमाडौंस्थित ग्यालेक्सी पब्लिक स्कुल प्लस टुले एसईई कप फुट्सल टुनामेन्टको आयोजना गरेको छ। प्रतियोगितामा २२ कलेजले सहभागिता जनाएका थिए । प्रतियोगितामा शान्तिनगर फुट्सल टिम प्रथम भई २५ हजार रुपैयाँ र जनप्रभात सेकेन्डरी स्कुल द्वितीय भई दश हजार रुपैयाँ प्राप्त गरेका थिए।
१० खेलाडीलाई छात्रवृत्ति,"काठमाडौं : सन् २०२४ मा फ्रान्सको राजधानी पेरिसमा आयोजना हुने ३३औं गृष्मकालीन ओलम्पिक खेलकुदका लागि नेपालका १० खेलाडीले छात्रवृत्ति पाएका छन्। सम्बन्धित खेल संघको सिफारिसका आधारमा नेपाल ओलम्पिक कमिटी (एनओसी) ले १० खेलाडीलाई छात्रवृत्तिका लागि छनोट गरेको हो । एनओसीले छनोट गरेका खेलाडीलाई अन्तर्राष्ट्रिय ओलम्पिक कमिटी (आईओसी) ले पनि स्वीकृत गरिसकेको जनाइएको छ । ओलम्पिक छात्रवृत्ति पाउने खेलाडीमा टेबुल टेनिसका संयोग कपाली, फेन्सिङका पायस योञ्जन, पौडीका नासिर हुसेन, ब्याडमिन्टनका प्रिन्स दाहाल, जुडोकी मनिता श्रेष्ठ प्रधान, सुटिङकी सुस्मिता नेपाल, तेक्वान्दोकी युनिसिया राई, डान्स स्पोर्ट््सका दीपक लामा, गल्फका सुवास तामाङ र भारोत्तोलनका सागर भण्डारी छन्। छात्रवृत्तिअन्तर्गत प्रत्येक खेलाडीले मासिक सात सय ५० डलर प्राप्त गर्नेछन्। ओलम्पिक कमिटीले प्रदान गर्ने रकम प्रशिक्षण, अन्र्ताष्ट्रिय सहभागिता, खेल सामग्री, बिमा, स्वास्थ्य परीक्षण र तयारीका लागि खर्च गर्नुपर्ने छ । ओलम्पिकमा छनोट हुन सफल भएमा भने ओलम्पिकसम्म नै छात्रवृत्ति कायम रहने एनओसीले जनाएको छ । एनओसीका उपाध्यक्ष तथा कार्यकारी निर्देशक चतुरानन्द राजबैद्यले ओलम्पिक छात्रवृत्तिले नेपाली खेलाडीको तयारीमा सहयोग पुग्ने विश्वास व्यक्त गरे । छात्रवृत्तिको मुख्य लक्ष्य ओलम्पिक छनोट हो । यसले खेलाडीलाई ओलम्पिक छनोटको तयारी गर्न मद्दत गर्नेछ, उनले भने । अन्तर्राष्ट्रिय ओलम्पिक कमिटीले सन्् २००४ को एथेन्स ओलम्पिकदेखि खेलाडीलाई छात्रवृत्ति प्रदान गर्दै आएको छ ।"

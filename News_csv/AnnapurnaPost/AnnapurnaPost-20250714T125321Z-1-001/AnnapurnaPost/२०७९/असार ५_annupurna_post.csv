शीर्षक,विवरण
न्यायपालिका सुधारका आयाम,"विधिको शासनका लागि न्यायिक सुशासन मुख्य शर्त हुन्छ भन्ने मान्यता छ। यही मान्यताका साथ केही ल्याटिन अमेरिका तथा युरोपियन मुलुकले सन् १९६० र १९७० को दशकदेखि नै न्यायपालिकामा हुनसक्ने विकृति, विसंगति र अनियमितता नियन्त्रणका विषयमा संयुक्त राष्ट्र संघ, विश्व बैंकलगायत विभिन्न फोरममा आवाज उठाउँदै आएका छन्। सन् २००६ मा संयुक्त राष्ट्रसंघले यूएनओडीसीलाई न्यायिक सदाचार र संस्थागत सुदृढीकरण गर्न बेंगलरु न्यायिक सुशासनसम्बन्धी सिद्धान्तहरू जारी गरेको थियो। सन् २००७ मा यूएनओडीसीले अन्तरसरकारी विज्ञहरूको समूहसमेत स्थापना गयो। र, प्राविधिक सहयोग पुयायो जुन कार्यले न्यायिक सदाचार र सुशासनको क्षेत्रमा थप बल प्रदान गरेको पाइन्छ। न्यायपालिकामा हुने विकृति, विसंगति, अनियमितता जस्ता विषयमा अन्तर्राष्ट्रिय तथा राष्ट्रिय रूपमै चर्चा र सरोकार व्यक्त हुँदै आएका छन्। नेपाल अधिराज्यको संविधान, २०४७ र त्यसपछि बनेका संविधानहरूले एकातिर लोकतान्त्रिक शासन व्यवस्था र स्वतन्त्र, निष्पक्ष, सक्षम, जिम्मेवार र जवाफदेही न्यायपालिकाको परिकल्पना गरेका छन् भने अर्कोतिर नेपाल भ्रष्टाचार विरुद्धको संयुक्त राष्ट्रसंघीय महासन्धि, २०११ को पक्ष राष्ट्र पनि बनेको छ। महासन्धिको धारा ११(१) बमोजिम न्यायपालिकाको स्वतन्त्रताको प्रवद्र्धन र न्यायपालिकाका सदस्यहरूबाट हुनसक्ने सम्भावित भ्रष्टाचार नियन्त्रणका लागि महासन्धि अनुरूप हुने गरी कानुनी, संस्थागत र संरचनागत उपाय अवलम्बन गर्नु पक्ष राष्ट्र भएको नाताले नेपालको दायित्व पनि हुन्छ। सो बमोजिमको व्यवस्था तथा प्रयास राज्यको तर्फबाट भएको पनि छ। सुधार निरन्तर चलिरहने प्रक्रिया हो। न्यायपालिकाको रणनीतिक योजनाहरू खासगरी दोस्रो योजनादेखि न्यायपालिकामा हुन सक्ने विकृति, विसंगति, अनियमितता र बिचलनजन्य कार्यको रोकथाम र नियन्त्रणका लागि कानुनी, संरचनागत र संस्थागत व्यवस्था हँुदै आएको पाइन्छ। न्यायिक सुशासनको प्रवद्र्धन गर्दै न्यायपालिकाप्रतिको आस्था र विश्वास अभिवृद्धि गर्ने लक्ष्य न्यायपालिकाको चौथो पञ्चवर्षीय रणनीतिक योजनाले लिएको छ। लक्ष्य नं ३ र ६ लाई कार्यान्वयन गर्ने क्रममा सम्मानित सर्वोच्च अदालतले न्यायलयमा हुन सक्ने विकृति र विसंगतिको विषयमा अध्ययन गर्न सर्वोच्च अदालत अघि बढेको छ। सर्वोच्चका न्यायाधीश हरिकृष्ण कार्कीको संयोजकत्वमा अध्ययन कार्यदल बनाई कार्यदलबाट प्रतिवेदनसमेत प्राप्त भई कार्यान्वयनको क्रममा छ। न्यायपालिका सुधारका केही सवालहरू विगतका प्रतिवेदनहरू सार्वजनिक नहुने अवस्थामा यो प्रतिवेदनको सार्वजनिककरण नै महत्वपूर्ण पक्ष हो। यो अध्ययन कार्यदलमा न्यायपालिकासँग सरोकार राख्ने र सबै निकायको प्रतिनिधित्व रहेको कारण पनि आआफ्नो क्षेत्रमा प्रतिवेदन कार्यान्वयनको दायित्व र जिम्मेवारी प्रतिवेदक रहेको संस्थामाथि रहन्छ। अर्कोतर्फ अध्ययन समितिका दुई सदस्य संयोजक हरिकृष्ण कार्की र सदस्य प्रकाशमानसिंह राउत अर्को कुनै परिस्थिति वा घटनाक्रम सिर्जना नभएमा न्यायपालिकाको भावी नेतृत्व पनि हुनुहुनेछ। त्यसैले उहाँहरूबाट प्रतिवेदन कार्यान्वयनको अपेक्षा राख्नु स्वाभाविक हुन्छ। न्यायाधीशको नियुक्ति, सरुवा, अनुशासनसम्बन्धी कारबाही, बर्खासी तथा न्याय प्रशासनसम्बन्धी अन्य विषयमा सिफारिस गर्ने वा परामर्श दिने निकाय न्याय परिषद्को संरचनागत व्यवस्था प्रभावकारी हुन नसकेको अवस्था छ। स्वतन्त्र र निष्पक्ष न्यायपालिकाका न्यायाधीश नियुक्ति गर्ने जिम्मेवारी पाएको न्याय परिषद्मा कार्यपालिका हावी हुनु र न्याय परिषद्को सिफारिसमा नियुक्त न्यायाधीशको संसदीय सुनुवाइको व्यवस्था आफैंमा सुहाउँदो देखिँदैन। यो संविधानवादको मर्मविपरीत पनि छ। न्यायपरिषद्को सदस्यमा भएको नियुक्तिलाई सर्वोच्च अदालतको न्यायाधीशमा आफू नियुक्ति हुने आधार बनाइएको, आर्थिक अनियमितता र चलखेलको गम्भीर आवाजसमेत आइरहेको छ। यसै सन्दर्भमा न्यायपरिषद्को सदस्य भएको कुनै पनि व्यक्ति सर्वोच्च अदालतमा न्यायाधीश नियुक्तिका लागि सिफारिस हुन नसक्ने, न्यायपरिषद्को सदस्यले कम्तीमा आफ्नो कार्यकालभर आफ्नो फर्मका कार्यरत कानुन व्यवसायी र नातागोताको व्यक्तिलाई कुनै पनि तहको अदालतमा नियुक्तिका लागि सिफारिस गर्न नपाउने, नियुक्तिको सिफारिस भएपश्चात् र अवकाशपश्चात् आफू र आफ्नो परिवारको सम्पत्ति सार्वजनिक गर्नुपर्ने कानुनी व्यवस्था लागू गर्नु उपर्युक्त देखिन्छ। न्यायाधीश उपरको कारबाही सबैभन्दा जटिल र अपेक्षा गरिएको विषय हो। समितिलाई अध्ययनका क्रममा केही माननीय न्यायाधीशहरू, कर्मचारी, कानुन व्यवसायीसमेतका उपर लिखित तथा मौखिक उजुरी परेको भन्ने र विषय स्वयं प्रतिवेदन एवं प्रतिवेदकहरूबाट सुन्नमा आएको छ। कसमाथि उजुरी परेको भन्नेमा प्रतिवेदन बोलेको छैन। न्याय परिषद्का सदस्य समितिको सदस्य रहेको अवस्थामा आरोपित न्यायाधीशमाथि छानबिनको प्रक्रिया कहाँ पुग्यो ? केकस्तो कारबाही भयो ? सरोकारवालालाई सुसूचित गर्नु पनि परिषद्को दायित्व हुन्छ। न्यायाधीश नियुक्ति र सरुवाको विषय पारदर्शी र विवादरहित हुन नसकेको, नियुक्ति र सरुवामा राजनीतिक तथा आर्थिक चलखेल हुने गरेको, नातावाद, कृपावाद हावी भएको, नियुक्ति र सरुवाका निश्चित आधार र मापदण्ड नभएको, शक्तिकेन्द्रको प्रभाव र संरक्षणवाद हावी रहेको प्रतिवेदनमै उल्लेख छ। यस्तो सन्दर्भमा न्यायपरिषद्ले सबै तहका न्यायाधीश नियुक्तिको मापदण्ड तयार गरी नियुक्ति गर्ने सम्बन्धमा सबैभन्दा क्रान्तिकारी कदम चालेको छ। यसले निरन्तरता पाउनुपर्छ। तथापि यो मापदण्डका नाममा समय व्यतित गर्ने, आफन्त नियुक्ति गर्ने चाल नबनोस्। न्यायपरिषद्ले न्यायपरिषद् नियमावली, २०७४ को नियम ७ मा भएको व्यवस्थाबमोजिम न्यायाधीशहरूले गरेका उच्च तथा जिल्ला अदालतका छनोटमा परेका केही फैसला र आदेशको अध्ययन सुरुआत गरेको र अध्ययनका क्रममा कुनै बदनियतपूर्वक काम गरेको देखिएमा कारबाही गर्ने निर्णय र समाचारले न्यायिक सुशासनको प्रत्याभूतिको सुखद् अनुभूति हुन थालेको छ। बिचौलिया हराएको कुनै चिजवस्तु होइन। यो आफूभित्रको प्रवृत्ति हो। प्रतिवेदनले केही बिचौलियाको पहिचान गरेको पाइन्छ तर त्यो मूर्त भने छैन। सर्वोच्च अदालत र मातहत अदालतहरूमा समयमा इजलास नबसेका कारण मुद्दाको समयमा फछ्र्योट हुन नसकेको भन्ने गुनासोलाई सम्बोधन गर्न समयमै इजलास बस्ने र त्यसको प्रभावकारी अनुगमन र नियमनको व्यवस्था मिलाउनुपर्ने देखिन्छ। गोलाप्रथामार्फत पेसी व्यवस्थापन गर्नु भन्नुको मूल मर्म इजलास रोज्ने प्रवृत्तिको अन्त्य (न्यायपालिकामा हुने भनेको सेटिङ रोक्नु) गर्नु नै हो। यो प्रथा लागू भएपश्चात् एकातिर पेसी व्यवस्थापनमा न्यायाधीशले जिम्मेवारी र जवाफदेहिताबाट उन्मुक्त भएजस्तो ठान्ने समस्या देखिएका छन्। यस्तै, अदालतमा विभिन्न बहाना बनाएर न्यायाधीश वा कानुन व्यवसायीबाट मुद्दा पन्छाउने, अदालतमा मुद्दा दर्तादेखि मुद्दा व्यवस्थापनका हरेक चरणमा मुद्दा अदालतको नियन्त्रण वा पहुँचमा रहनुपर्नेमा अदालतको नियन्त्रणमा रहन नसकेको देखिन्छ। साप्ताहिक तथा दैनिक पेसी सूचीबाट पेसी हटाउन चाहने कानुन व्यावसायी वा पक्षहरूले सकभर साप्ताहिक पेसी सूची निस्कनुअघि वा दैनिक पेसीका लागि गोला तान्नुअघि समय जनाएर पेसी हटाउन निवेदन दिनुपर्ने हुन्छ। अन्यथा, पेसी प्रकाशित भएपछि स्थगन नहुने व्यवस्था कानुनी रूपमा मिलाउन आवश्यक छ। इजलासबाट पनि बहस सुनिसकेपछि अंग पुगिसकेको मुद्दा हेर्दाहेर्देको अवस्थामा राखेर भए पनि फछ्र्योट गर्नु उपयुक्त हुन्छ। बिचौलिया हराएको कुनै चिजवस्तु होइन। यो आफूभित्रको प्रवृत्ति हो। प्रतिवेदनले केही बिचौलियाको पहिचान गरेको पाइन्छ तर त्यो मूर्त भने छैन। न्यायिक तथा प्रशासनिक क्षेत्रका बहालवाला र पूर्वनेतृत्वदेखि नातागोता वा घरपरिवार, इष्टलमित्र, भान्से, चालक, निजी अंगरक्षक, कानुन व्यवसायी, न्यायाधीश वा कर्मचारीका पूर्वफर्म पार्टनर, सहायक र राजनीतिक नेतृत्व नै बिचौलियाका रूपमा सक्रिय छन्। न्यायपालिकामा हुने विकृति, विसंगति र अनियमितताको एक पक्ष कानुन व्यवसायी पनि भएकाले निजले अदालतमा वाच डगको भूमिका खेल्नुपर्छ। साथै आफूबाट त्यस प्रकारका गतिविधि नगर्ने सार्वजनिक प्रतिबद्धता गर्नुपर्छ। सेवाग्राहीसँग कतिसम्म सेवा शुल्क लिन पाउने भन्ने सन्दर्भमा शुल्क निर्धारण गर्ने व्यवस्था कानुनी रूपमै मिलाउनु उपर्युक्त हुन्छ। विशिष्टकृत अदालत वा न्यायाधिकरणको अवधारणालाई प्रभावकारी र वस्तुनिष्ठ आधारमा ग्रहण गर्न सकिएको छैन। माथिल्लो तहका अदालतले एकातिर आफ्नो भूमिकालाई खुम्चाउन नचाहने र अर्कोतर्फ स्वयं विद्वान् कानुन व्यवसायीहरू न्यायलाई विकेन्द्रित गर्न अनिच्छुक देखिएका कारण सार्वजनिक सरोकारका मुद्दाको नाममा सर्वोच्च अदालतले जनताको जनजीविकासँग जोडिएका विषय हेर्न भ्याएको छैन। सबै तहका अदालत वा न्यायाधिकरण वा विशिष्टाकृत निकायहरूको क्षेत्राधिकारमा पुनरावलोकन र संशोधन गर्नुपर्ने देखिन्छ। पाण्डेय ललितपुर जिल्ला अदालतका स्रेस्तेदार हुन्।"
विकासमा व्यवधान,"निजगढ अन्तर्राष्ट्रिय विमानस्थल निर्माणमा सर्वोच्च अदालतले रोक लगाउने फैसला गरेसँगै विकास आयोजना सम्बन्धमा नयाँ बहसको सिर्जना भएको छ। प्रायः सबैजसो बहस यो आयोजनाको औचित्य र आयोजनाको वातावरणीय प्रभावमा केन्द्रित छन्। उड्डयन तथा वातावरण विज्ञहरूको अन्त्यहीन बहसहरू चलिराखेका छन्। एक दशकदेखि यही विषयमा जोडिएकाले अहिलेसम्म भएका बहसहरूले उठान नगरेको महत्वपूर्ण विषय आयोजना पूर्वतयारीमा हुने लापरबाही र त्यसको सम्पूर्ण आयोजनामा पर्ने असारमा लेख केन्द्रित गरेको छु। हरेक ठूला विकास आयोजना निर्माणका अनेक चरण हुन्छन्। आयोजना निर्माणको पहिलो चरण आयोजनासम्बन्धी अवधारणा बनाउनु हो। यसका लागि पूर्वसम्भाव्यतासम्भाव्यता अध्ययन गरिन्छ। आयोजना निर्माणको सुरुको चरणमा नै आयोजना आवश्यक छ कि छैन ? प्रयोग कति हुन्छ ? प्रतिफल कति दिन्छ ? भविष्यमा वृद्धिको सम्भावना कति छ ? स्थानीयका चासो के कस्ता छन् ? सामाजिक तथा वातावरणीय सुरक्षासम्बन्धी सवाल केके हुन् ? भौगोलिक जटिलता कस्तो छ ? जस्ता जटिल सवालहरूको समाधान खोजिएको हुन्छ, हुनुपर्छ। यस चरणमा सरोकारवाला जस्तै स्थानीय बासिन्दा, स्थानीय निकायहरू, विज्ञहरू, राजनीतिक दलहरू आदिसँग छलफल गरिन्छ। चासोहरू समाधान गर्दै आयोजना निर्माण गर्न सकिने निष्कर्ष निस्कन्छ। अनिमात्र निर्माणको दोस्रो महत्वपूर्ण चरण डिजाइनमा आयोजना प्रवेश गर्छ। आयोजना डिजाइन गर्ने क्रममा परामर्शदातामार्फत आयोजनासँग सम्बन्धित हरेक क्षेत्रका विज्ञहरू सम्मिलित टोली बनाएर आयोजनाको विस्तृत परियोजना प्रतिवेदन (डीपीआर) तयार पारिन्छ। यस प्रतिवेदनमा हरेक विषयको छुट्टाछुट्टै विस्तृत प्रतिवेदन सम्मिलित हुन्छ। जस्तै आयोजनाबाट हुने वातावरणीय प्रभाव मूल्यांकन प्रतिवेदन, पुनर्वास प्रतिवेदन, भौगोलिक तथा प्राविधिक प्रतिवेदन साथै आयोजनाको गुणस्तरको सुनिश्चितता, यसको मूल्यांकन, आयोजना निर्माणको मोडालिटी जस्ता महत्वपूर्ण विषयहरू पनि डीपीआरमार्फत टुंग्याइन्छ। आयोजना निर्माणको तेस्रो चरण अर्थात् निर्माणमा प्रवेश गर्ने हो। आयोजना जति ठूलो भए पनि यी दुवै पूर्वतयारीका चरण सम्पन्न गर्न राज्यले बेहोर्नु पर्ने खर्च भनेको केही करोड मात्रै हो। यसरी केही करोड खर्चमा तयार पारिएको प्रतिवेदनकै आधारमा आयोजनाले अर्बौं खर्च गर्नुपर्ने हुन्छ। अहिले भइरहेको बहसमा छुटेको विषय भनेको यही हो। निजगढ अन्तर्राष्ट्रिय विमानस्थल विवादास्पद बन्नुको प्रमुख कारण भनेको यसको वातावरणीय प्रभाव मूल्यांकन र यसमा उल्लेखित कटान गर्नुपर्ने रूखको संख्या हो। जुन प्रतिवेदन आफैंमा विवादित छ। यसैका आधारमा सम्पूर्ण आयोजनाको कोपभाजन गर्नु कत्तिको जायज हुन्छ ? अझ पेचिलो विषय त यस्तो प्रतिवेदन स्वीकृत गरेर यसैको आधारमा राज्यले आयोजना कार्यान्वयन गर्न जग्गा अधिकरण जस्तो जटिल अनि खर्चिलो पक्षमा हात कसरी हाल्यो ? यति हुँदासम्म अदालत किन केही बोलेन ? निजगढ विमानस्थल त एक उदाहरण मात्र हो। यसरी करोडको काममा लापरबाही गरेर अर्बौंको आयोजना भताभुंग पारिएका थुप्रै छन्। करिब एक वर्ष अगाडि रेल विभागले यस्तै प्रकृतिको एउटा आयोजनाको ठेक्का निकालेर पनि स्थगन गर्न बाध्य भएको थियो। पूर्वपश्चिम रेलमार्गको काँकडभिट्टाइनरुवा खण्ड निर्माणको ठेक्का अन्तिम अवस्थामा आएर स्थगन हुनुको कारण पनि अन्य कारण सँगै आयोजना निर्माणपूर्वको अध्ययन प्रतिवेदन अपुरो हुनु थियो। यो आयोजना पनि निजगढ जस्तै अनिश्चित भएको छ। यी दुई आयोजना त केवल उदाहरण मात्रै हुन्। जसमा राज्यका सम्पूर्ण अंग, पत्रकार, विज्ञ तथा अदालतसम्मको आँखा पुग्यो। नेपालमा यस्ता सयौं आयोजना छन्, जसका पूर्वतयारी गतिलो नभएका कारण कि आयोजना नै अघि बढ्न सकेनन्, बनेका पनि समयमा सम्पन्न हुन सकेका छैनन् वा खर्चिला भएका छन्। यो हाम्रो देशको विकासको नियति भइसकेको छ। नेपालका कुनै पनि ठूला विकास आयोजना समयमा सम्पन्न हुँदैनन् र यसको प्रमुख कारण भनेको आयोजनापूर्वको तयारी नै नहुनु वा भए पनि नाम मात्रको हुनु हो। यी सबै आयोजना कि रूख कटानका कारणले, नभए मुआब्जा विवादका कारणले वा विद्युत्को खम्बाका कारणले अथवा आयोजनाको अलाइनमेन्ट निक्र्योल नभएका जस्ता कारणले बर्सौंसम्म अधकल्चो पारिएका छन्। जनताले तिरेको कर माथिको यो नांगो नाच जबसम्म उचित खबरदारी हुँदैन, तबसम्म जारी रहने निश्चित छ। अदालत किन बोल्दैन ? यसको सीधा असर देशको सर्वांगीण विकासमा परेको छ। हाम्रो विकास खर्च कहिल्यै ६०७० प्रतिशतभन्दा माथि जाँदैन। किन त भन्दा आयोजनाका लागि रकम विनियोजन गरिएको छ तर भौतिक प्रगति सोचेअनुसार हुनै सक्दैन। अर्बौंको ठेक्का त लाग्छ तर कार्यक्षेत्रमा ठेकेदारका सामु अनेकौं बाधा अड्चन देखा पर्छन् जसको समाधान उसको वशको विषय नै हुन्न। केही महिनाअघि भारतीय प्रधानमन्त्री नरेन्द्र मोदीले ३४० किलोमिटर लामो द्रुत मार्गको उत्तर प्रदेशमा उद्घाटन गरे। जुन आयोजना चार वर्षमै निर्माण भयो। यसको प्रमुख श्रेय आयोजनापूर्व गर्नुपर्ने तयारीलाई जान्छ। बुटवलनारायणगढ सडक जहाँ जग्गा प्राप्ति जस्तो जटिल विषय नहुँदा पनि आयोजना सकिनुपर्ने समयमा १२ प्रतिशत प्रगति छ। पूर्वतयारी स्वरूप गर्नुपर्ने रूख कटान, विद्युत्का खम्बा सार्नेजस्ता साना काम देखाएर अर्बौंको ठेक्का अलपत्र पारिएको छ। ठूला आयोजनाहरूमा यसरी एउटा प्रवृत्ति नै बसाइसकिएको छ। दोष जत्ति ठेकेदारलाई देखाउने र अन्य जिम्मेवार पक्षहरू उम्किरहने हुन्छ। आयोजना निर्माणमा ठेकेदारजत्तिकै जिम्मेवारी ठेक्का लगाउने निकाय र डिजाइन तथा सुपरीवेक्षण गर्ने परामर्शदाताको पनि हुनुपर्ने हो। तर, यो पक्ष सधैं नेपथ्यमै बसेर तमासा हेरिराखेको छ। तिमिल्सिना सामाजिक सुरक्षण विज्ञ हुन्।"
किन सुक्दैछन् हिमताल ?,"अन्नपूर्ण हिमशृंखलामा पर्ने अन्नपूर्ण तेस्रो (७ हजार ५ सय ५५ मिटर उचाइ) र गंगापूर्ण (७ हजार ४ सय ५५ मिटर उचाइ) हिमालका उत्तरी फेद हुँदै मर्स्याङ्दी नदी बग्छ। त्यही मर्स्याङ्दी नदीको वारी किनारमा पर्छ, गंगापूर्ण ताल (३ हजार ८ सय २० मिटर उचाइ)। माथिल्लो मनाङ घुम्न जानेका लागि यो ताल एउटा आकर्षक केन्द्र हो। उच्च हिमाली दृश्यको प्रत्यक्ष अवलोकन गर्न, तालमा देखिने गंगापूर्ण तथा अन्नपूर्ण तेस्रो हिमालको छायाँ, तालको दायाँबायाँको भूबनोट एकदम रोमाञ्चक देखिन्छ। तिलिचो, थोराङपासको पदयात्रामा जानेहरूका लागि लेक लाग्नबाट जोगिन मनाङमा बास बस्छन्। २०७६ कात्तिक अन्तिम साता अध्ययन अनुसन्धानको सिलसिलामा मलगायत त्रिवि वातावरण विज्ञान केन्द्रीय विभागका प्राध्यापकहरू मनाङ गएका थियौं। बृहत् आकारमा फैलिएको उक्त ताल मनमोहक देखिन्थ्यो तर हाल आएर उक्त ताल सुकेर बगरमा परिणत भएको पाइयो। मनाङ जिल्लाको गंगापूर्ण हिमताल सुकेको धेरैले जलवायु परिवर्तनले गर्दा भएको हो भन्दै धारणा बनाइरहेका छन्। हिमालमा हिमताल बनिने, सुक्ने प्रक्रिया नियमित हुन्। तर, ताल बनिने र सुक्ने नियमित प्रक्रिया भएपछि केही दशकयता भने यस्ता गतिविधि छिटोछिटो हुन थालेका छन्। २०७८ सालको कात्तिकसम्म बृहत् आकारमा रहेको उक्त ताल सुकेर खोल्साको रूपमा बगिरहेको देखिन्छ। स्याटेलाइट तस्बिरलाई आधार मान्दा २०७८ को सुरुमा उक्त तालको क्षेत्रफल ५६४ हेक्टर देखिन्छ। अहिले बगरमा परिणत भएको जस्तै देखिन्छ। अन्नपूर्ण तेस्रो र गंगापूर्ण हिमनदीबाट बरफ र हिउँ पग्लिएर यो ताल बनेको हो। भूगर्भविद् टोनी हेगनद्वारा सन् १९५७ मा खिचिएको तस्बिरको अवलोकन गर्दा गंगापूर्ण हिमनदीको फैलावट (लम्बाइ) मर्स्याङ्दी नदीको छेउसम्म (३ हजार ७ सय मिटर) रहेको देखिन्छ। त्यस समय उक्त हिमनदीको सतह र फेदीमा पानीको साना पोखरीहरू थिए। समय क्रममा उक्त हिमनदीका बरफहरू पग्लिएर गंगापूर्ण हिमताल बनेको देखिन्छ। हाल आएर हिमनदीको लम्बाई घटेर करिब ४५०० मिटर माथि पुगेको छ। सन् १९६० को दशकमा यो हिमतालको जलाधार क्षेत्रमा २३० वर्गकिलोमिटर क्षेत्रफल हिमनदीद्वारा ढाकिएको देखिन्छ। तर, त्यो घटेर २०२१ मा २१३ वर्गकिलोमिटर भएको छ। यसरी हेर्दा यो हिमनदी ८ प्रतिशत क्षेत्रफल घटेको देखिन्छ। यो विगत ६० वर्षको अन्तरालमा भएको हो। तर, यो दर अन्य क्षेत्रभन्दा कम हो। जस्तो कि सगरमाथा क्षेत्रमा १९६२ देखि २०११ सम्म हिमनदीको क्षेत्रफल १३ प्रतिशतले घटेको देखिन्छ। नेपालमा विगत ७ दशकमा औसत १५ प्रतिशतले घटेको पाइएको छ। तालको दायाँबायाँमा रहेका साना पहाडजस्ता देखिने भूबनावट हिमनदीका मोराइन (हिमनदीले बगाएर ल्याएकोे चट्टान तथा गेग्रेनको थुप्रो) हुन्। यी मोराइनहरू ज्यादै नै कमजोर अवस्थाका हुन्छन्। पानी पर्नेबित्तिकै सजिलैसँग बग्छन्। भारी वर्षाका कारण सेडिमेन्टेसन हुँदा ताललगायत त्यस क्षेत्रमा क्षति भएको देखिन्छ। उक्त वर्षाका कारण त्यहाँका लघुजलविद्युत्, पुल, घरधुरीहरूमा क्षति भएको पाइएको थियो। त्यही बेला ताल नजिककै भूक्षय जाने डाँडाका माटा तथा ढुंगाहरू तालको नजिक आएर थुप्रिएको पाइएको छ। उच्च सेडिमेन्टेन्सनको कारण तालको सतह उच्च हुन गई तालबाट बाहिर जाने पानीको बहाब तीव्र हुँदा तालमा पानी जम्मा नभएको देखिन्छ। यस्तो हुँदा तालमा प्रवेश गर्ने पानीको बहाबको आयतन तालबाट निस्कने पानीको आयातनभन्दा कम हुन्छ। जसका कारण तालमा पानी जम्मा हुन पाउँदैन। सामान्यतः हिमनदीबाट पग्लिएर आउने पानीे जम्मा भएर बस्न सक्ने उपयुक्त भौगर्भिक बनावटमा ताल बनिन्छ। यस्ता, बनावट प्रायः पानीको लागि अभेद्यय जमिन (इमपर्मिएबल ल्यान्ड) सतह तथा पानी भण्डारण हुन सक्ने खाडलहरू हुन्छन्। ताल बनिनुअघि खाडलमा पानी जम्मा हुन्छ। खाल्डोमा पानी जमेपछि बाहिर जाने र भित्रने पानीको बहावबीच सन्तुलन हुन्छ। तर, जब तालमा पानीको भण्डारण गर्ने ठाउँको अवस्था बनिँदैन तब पानी सुक्छ। तसर्थ, यसलाई जलवायु परिवर्तनसँग प्रत्यक्ष जोड्नुभन्दा तालको जलाधार क्षेत्रको भूगर्भ (प्रकृति) र धरातलका कारण ताल मासिन गएको कारण मान्न सकिन्छ। गत वर्ष मनाङमा असाधारण वर्षा भयो। भनौं, औसतभन्दा बढी वर्षा। गंगापूर्ण हिमताल नजिकैको मौसम मापन केन्द्र (मनाङ भोट) को तथ्यांक हेर्दा सन् १९७५ देखि २०२० सम्म औसत वार्षिक वर्षा ३८८ मिलिमिटर रहेका देखिन्छ। तर, अधिकतम् वर्षाचाहिँ ६५० मिलिमिटरसम्म रहेको देखिन्छ। गतवर्ष यो क्षेत्रमा अधिकतम वर्षा भएको देखिन्छ। हुम्दे मौसम मापन केन्द्रका अनुसार गत वर्षको जेठ ३१ मा २९६ मिलिमिटर, असार १ गते ८२२ र असार २ गते ५०२ मिलिमिटर वर्षा भएको देखिन्छ। सामान्यतः त्यस क्षेत्रमा सरदर वर्षा ४५ मिलिमिटर हुनुपथ्र्यो। तर, औसतभन्दा अत्याधिक नै भयो। कसरी बन्छन् हिमताल ? उच्च हिमाली क्षेत्रमा चिसो तापक्रमका कारण उक्त क्षेत्र हिउँ तथा बरफयुक्त हुन्छ। हिउँ तथा बरफ पग्लिएर बनिएको पानी उपयुक्त जमिन सतहमा जम्मा हुन गई पानीका साना पोखरी बनिने गर्छन्। कालान्तरमा ती पोखरीहरू बढ्दै ठूला आकार लिन्छन्। सामान्यतः बाहिरबाट सर्सर्ती हिमालमा हेर्दा तीन किसिमका तालहरू देखिन्छन्। हिमनदीको सतहमा हुने सुप्रा हिमताल, हिमनदीको छेउछाउमा मोराइन ड्याम बनिने प्रो ग्लेसियर हिमताल। प्रो ग्लोसियर ताल बन्नुअघि ससाना पोखरीहरू हिमनदीको छेउछाउमा पाइन्छन्। जुन कालान्तरमा गएर जोडिन्छन् र प्रो ग्लोसियरको रूपमा विकासित हुन्छन्। अनकनेन्टेट हिमतालहरू हुन्छन्। यी ताल हिमनदीबाट टाढा हुन्छन्। जसले हिमनदीबाट पग्लिने आइस र बरफका पानी जम्मा गर्छन्। नेपालमा रहेका प्रो ग्लोसियर तालहरू अत्याधिक रूपमा बढेर जोखिमयुक्त हिमतालको रूपमा विकासित भएका छन्। जस्तै, इम्जा, च्छो रोल्पा, ठूलागी, लुम्दिङ, तल्लो वरुण, पश्चिम चामलाङ आदि विगत ५ दशकमा विकासित भएका जोखिमयुक्त तालहरू हुन्। सन् २०१९ मा प्रकाशित एक अध्ययनका अनुसार नेपालको औसत तापक्रम ००३४ डिग्री सेल्सियस प्रतिवर्षले बढिरहेको देखाएको छ। तल्लो तटीय क्षेत्रमा भन्दा हिमाली क्षेत्रमा तापक्रम वृद्धिदर बढेको देख्न सकिन्छ। उच्च हिमाली क्षेत्रमा रहेका तालहरूलाई त्यस क्षेत्रमा भइरहेको भौगर्भिक तथा जलवायुजन्य गतिविधिको सूचकको रूपमा हेरिन्छ। नेपालका अन्य क्षेत्रमा पनि हिमतालहरू हराउँदै गएको देखिन्छ। त्यसको प्रमुख कारण वर्षाको परिणाममा आएको परिवर्तन हो। कहीँ उच्च वर्षा र धेरै मात्रामा सेडिमेन्टेसन बढी हुँदा त कुनै ठाउँमा कमजोर वर्षा र कमजोर जमिन भएको क्षेत्रमा रहेका तालहरू कुनै पनि समयमा सुक्न सक्छन्। कमजोर भौगर्भिक अवस्थामा रहेको पृथ्वीको तेस्रो धु्रव भनिने हिमालयलाई नयाँ पहाडको रूपमा पनि लिइन्छ। अझ मनाङ र मुस्ताङ जिल्लालाई हिमालय पर्वत शृंखलाको उत्तरी भागमा अवस्थित हुनु र वर्षाको कम पर्ने क्षेत्र भएकाले यो रेन स्याडो भएको क्षेत्र हो। यो ठाउँमा विशेष गरेर हावा र पानीको सामान्य प्रभावले पनि भूक्षय जाने गर्छन्। किनभने यहाँको भूबनावट नै कमसल प्रकृतिको छ। नेपालमा ३ हजार उचाइमाथि करिब १५ सय ५० वटा हिमताल छन्। तीनमा धेरैजसो मोराइन ड्याम तालहरू छन्। यी ड्याम भएका ताल कमजोर हुन सक्छन्। यी तालहरू पानीको घनत्वको कारण जुनसुकै बेला फुट्न सक्छन्। जलवायु धेरै कुरासँग जोडिएको हुन्छ। कहीँ प्रत्यक्ष त कहीँ अप्रत्यक्ष। त्यसैले कुनै अध्ययन र अनुसन्धानबिना जलवायु परिवर्तनकै कारण ताल सुक्यो भन्ने मुनासिव देखिँदैन। हिमताल र जलवायु विज्ञ सहप्राध्यापक डा ठकुरी मध्यपश्चिम विश्वविद्यालयका विज्ञान तथा प्रविधि र इन्जिनियरिङ संकायका डीन हुन्।"
चुनौती बन्दै साइबर अपराध,"विज्ञान र प्रविधिको विकाससँगै अपराधको संसार पनि विकसित हुँदै गएको छ। विज्ञान र प्रविधिसँग जोडिएको कम्प्युटरको संसारमा साइबर अपराध फस्टाउँदै गएको छ। कम्प्युटर र इन्टरनेटको सहायतामा वेबसाइट तथा इमेल ह्याकिङ, चरित्रहत्या, हिंसा फैलाउने कार्य, यौनजन्य हिंसा, डाटा चोरी, ब्ल्याकमेलिङ, इन्टरनेट बैंकिङ जालसाजी इन्टरनेट, इन्ट्रानेट र एक्स्ट्रानेटसँग सम्बन्धित आपराधिक सबै गतिविधिहरू साइबर अपराध हुन्। यस्तै, अर्काको पहिचान अनधिकृत रूपमा प्रयोग, क्रेडिट कार्ड, अर्काको कम्प्युटर, विद्युतीय उपकरण तथा नेटवर्कमा पुयाउने क्षति, जालसाजी पनि हुन्। सामान्यतः कम्प्युटर तथा कम्प्युटर नेटवर्क प्रयोग गरेर हुने जुनसुकै प्रकारका गैरकानुनी गतिविधि साइवर अपराधहरू हुन् भनेर बुझ्न सकिन्छ। अहिले संसार नै डिजिटल युगमा छ र नेपाल पनि डिजिटलाइजेसनको प्रक्रियामा गइरहेको छ। सूचना प्रविधिको विकाससँगै सामाजिक सञ्जालको पहुँच विस्तार भएको छ। सहज पहुँचका कारण आममानिस यसमा अभ्यस्त भइसकेका छन्। सरकारी कार्यालयहरूले पनि आफ्नो आधिकारिक फेसबुक र ट्वीटरलगायत विभिन्न वेबसाइट सञ्चालनमा ल्याएका छन्। स्मार्ट राष्ट्रिय परिचय पत्रदेखि सरकारी निकायहरूमा पेपरलेस बनाउने कार्य योजना सुरु भइसकेको छ। डिजिटल युगको सहयात्री सामाजिक सञ्जालले नकारात्मक मात्र होइन, सकारात्मक दिशातर्फ पनि उन्मुख गराएको छ। सन्देश प्रवाह गर्ने सूचनाको भरपर्दो माध्यम पनि बनेको छ भने बालबालिका र युवा पुस्तालाई यसले सकारात्मक सँगसँगै नकारात्मक प्रवृत्तितर्फ पनि लाँदैछ। बालबालिका र युवापुस्तामा एक किसिमको लत नै बसिसकेको छ। फेसबुक र ट्वीटरबिना छटपटिने अवस्था सिर्जना भएको छभन्दा अत्युक्ति नहोला। सामाजिक सञ्जालमा पोस्ट हुने सकारात्मक, नकारात्मक सन्देश हेर्ने, आफ्नो धारणा अभिव्यक्त गर्ने उनीहरूको दिनचर्या नै बनिसकेको छ। मन नपरेका व्यक्ति समूहलाई सामाजिक सञ्चालमार्फत कुण्ठा पोखेर रमाउनेहरूको संख्या पनि बढ्दो छ। व्यक्तिका चरित्र हत्या गर्ने, अश्लील भिडियो पोस्ट गर्ने, सामाजिक रूपमा व्यक्तिको मानमर्दन गर्ने, बदलाको भावनामा प्रेरित भएर आवेशपूर्ण अभिव्यक्तिहरू पोस्ट गर्ने प्रवृत्ति दिनदिनै मौलाउँदै गएको छ। पछिल्लो समय प्रविधिको विकाससँगै इन्टरनेटको प्रयोग बढेर गएको छ। इन्टरनेटले एकातर्फ संसारलाई आधुनिक युगमा प्रवेश गराएको छ भने अर्कोतिर नयाँ किसिमका अपराधहरू पनि जन्माउँदै गएको छ। पछिल्ला केही घटना हेर्ने हो भने सरकार, दूरसञ्चार र इन्टरनेट सेवा प्रदायक, बैंक, एयरलाइन्स लगायतका कम्पनीका सिष्टमहरूमा साइबर आक्रमणका निशाना बनिरहेका छन्। केही घटना बाहिर आएका छन् त केही आन्तरिक तवरमा मिलाएर बाहिर नल्याइएका पनि छन्। यही इन्टरनेट नेटवर्कका माध्यमबाट बैंकिङ क्षेत्रमा भए गरेका केही आर्थिक अपराधउपर अनुसन्धानपश्चात् मुद्दाहरू पनि दायर भएका छन्। प्रयोगका आधारमा साइबर अपराधलाई कम्प्युटर लक्षित अपराध र कम्प्युटर प्रयोगमार्फत गरिने अपराध गरी दुई भागमा बाँड्न सकिन्छ। लक्षित समूहको आधारमा यसलाई व्यक्ति विरुद्धको अपराध, सम्पत्ति विरुद्धको अपराध, समाज विरुद्धको अपराध र सरकार वा राज्यविरुद्धको अपराध गरी चार भागमा वर्गीकरण गर्न सकिन्छ। अन्तर्राष्ट्रिय अभ्यास र समग्र विषयवस्तुका आधारमा साइबर अपराधअन्तर्गत ह्याकिङ, फिसिङ, वेब ज्याकिङ, साइबर स्क्वाटिङ, साइबर स्टकिङ, साइबर बुलिङ, इमेल बमिङ, इमेल स्पुफिङ, छद्मभेषी छलछाम, भाइरस आक्रमण, ट्रोजन हमला, साइबर ह्यारेस्मेन्ट, साइबर मानहानी, साइबर चोरी, साइबर आतंकवाद, सफ्टवेयर पाइरेसी, डाटा चोरी तथा क्षति, अनलाइन जुवा, वाल पोर्नोग्राफीलगायत थुप्रै अपराध पर्छन्। विद्युतीय कारोबार ऐन, २०६३ को परिच्छेद ९ मा दफा ४४ देखि दफा ५५ सम्मका अधिनमा रही साइबरसम्बन्धी अपराध उपरको अनुसन्धान तथा अभियोजन हुँदै आएको पाइन्छ। उक्त दफामा कम्प्युटर, इन्टरनेट लगायतका विद्युतीय सञ्चारमाध्यममा प्रचलित कानुनले प्रकाशन तथा प्रदर्शन गर्न नहुने भनी रोक लगाएका सामग्रीहरू वा सार्वजनिक नैतिकता, शिष्टाचार विरुद्धका सामग्री वा कसैप्रति घृणा वा द्वेष फैलाउने वा विभिन्न जातजाति र सम्प्रदायबीचको सुमधुर सम्बन्धलाई खलल पार्ने किसिमका सामग्री प्रकाशन वा प्रदर्शन गर्ने, महिलालाई जिस्क्याउने, हैरानी गर्ने, अपमान गर्ने वा यस्तै अन्य कुनै किसिमको अमर्यादित कार्य गर्ने वा गर्न लगाउने व्यक्तिलाई एक लाख रुपैयाँसम्म जरिवाना वा पाँच वर्षसम्म कैद वा दुवै सजाय हुनेछ भन्ने उल्लेख छ। विद्युतीय कारोबारलाई प्रमाणीकरण तथा नियमित गर्ने र विद्युतीय अभिलेखको अनाधिकृत प्रयोग वा गैरकानुनी परिवर्तनलाई नियन्त्रण गर्ने उद्देश्य लिएको विद्युतीय (इलेक्ट्रोनिक) कारोबार ऐन, २०६३ ले साइबर अपराधका सबै अवस्थालाई समेट्न सकेको छैन। कानुन निर्माण भइरहँदाको समयमा इन्टरनेटको प्रयोग यति धेरै थिएन। तर, अहिले दिन दुईगुना रात चारगुना झैं तीव्र बेगमा दुनियाँ डिजिटल युगमा प्रवेश गरिसकेको छ। अब इन्टरनेट बिनाको संसारको कल्पनासम्म पनि गर्न सकिँदैन भन्दा अत्युक्ति नहोला। पर्याप्त साइबरसम्बन्धी ऐन कानुनका अभावमा अपराधमा संलग्नहरूले सहजै छुटकारा पाउने अवस्था रहन्छ। नेपालमा चलेका अधिकांश सामाजिक सञ्जाललाई नियन्त्रण तथा अनुगमन गर्ने संयन्त्र नेपालसँग नै छैन। फेक आईडीबाट सामाजिक सञ्जालका प्रयोग गरी आपराधिक गतिविधिहरू सक्रिय हुँदै गइरहेका छन्। डेढ दशकभन्दा पुरानो विद्युतीय कारोबार ऐनबमोजिम नै कानुनी उपचार खोजिरहेको आजको अवस्था हो। पर्याप्त कानुनको अभावका कारण यस्ता घटनाको अनुसन्धान तथा अभियोजन कठिन बन्दै गएको छ। डिजिटलाइजेसन युगको सपना देख्दै गर्दा तीब्र गतिमा विकास भइरहेको डिजिटल युगलाई आफ्नो नियन्त्रणभन्दा बाहिर जान नदिनु आजको चुनौती हो।"
खेलकुदमा न्यून बजेट,"विराटनगर : प्रदेश १ को आगामी आर्थिक वर्षको बजेटले खेल क्षेत्र निराश बनेको छ। चौथो पटक बजेट प्रस्तुत गरेका आर्थिक मामिलामन्त्री इन्द्रबहादुर आङ्बोले खेल क्षेत्रमा हालसम्मकै न्यून बजेट विनियोजन गरेका छन्। बजेटमा खेलकुदमा १५ करोड रुपैयाँ मात्रै छुट्ट्याइएको छ। जबकि चालू आर्थिक वर्षमा १६ करोड, २०७७०७८ मा ३० करोड, २०७६०७७ मा ४७ करोड ५५ लाख र पहिलो वर्ष २०७५०७६ मा ४३ करोड रुपैयाँ खेल क्षेत्रको विकासका लागि बजेट विनियोजन गरिएको थियो। आगामी वर्षको बजेटले खेलकुदलाई पूर्ण रूपमा उपेक्षा र अन्याय गरेको यो क्षेत्रका अगुवा बताउँछन्। सरकारले खेललाई बुझ्न सकेन, प्रदेश १ खेलकुद परिषद्का सदस्यसचिव हंशराज वाग्लेले भने, खेलकुदका लागि ६३ करोडको गुरुयोजना पेस गरिएका थियौं। तर, सरकार र राजनीतिज्ञले सुनुवाइ नगर्दा सिंगो खेलकुद क्षेत्र मारमा पर्यो। कर्मचारीतन्त्र हाबी भएर कमिसनभित्र बजेट पर्दा यो समस्या आएको वाग्लेको आरोप छ। गुरुयोजना बनाएर बजेट विनियोजनका लागि आग्रह गर्दा मन्त्री तथा कर्मचारीले बेवास्ता गरेको उनी बताउँछन्। योभन्दा अरू अन्याय हुने ठाउँ छैन, उनले भने, मृत अवस्थामा रहेको प्रदेशको खेलकुदलाई जगाउने कुरामा सरकारदेखि कर्मचारीसम्म बाधक बनिदिए। यसले खेलाडी, खेलकुदकर्मीदेखि समग्र खेल क्षेत्र नै निराश बनाएको छ। खेलकुद क्षेत्र सरकारको प्राथमिकताभन्दा बाहिर पुगेको उनले बताए। प्रत्येक प्रदेश सांसदले एकएक करोड खर्च गर्न पाउने गरी ९० करोड रुपैयाँ विनियोजन गरिएको छ। अखिल नेपाल फुटबल संघ ९एन्फा०का पूर्वमानार्थ वरिष्ठ उपाध्यक्ष सन्तोष बानियाँले सरकार खेलकुदमैत्री बन्न नसकेको गुनासो पोखे। अरू प्रदेशमा खेलकुद प्राथमिकतामा परेको छ। प्रदेश १ ले भने उपेक्षा गयो, बानियाँले भने, विकास भनेको भौतिक निर्माण, सडक, मात्रै भन्ने बुझाइ रहेछ। सरकारले इटहरी रंगशालालाई अंक नतोकिकन बजेट विनियोजन गरेकाले थप आशंका पैदा भएको उनले बताए। १५ करोड बजेटबाट खेलकुद क्षेत्रमा कुनै उपलब्धि हासिल हुन नसक्ने बानियाँले दाबी गरे। १५ करोडले खेलकुद पूर्वाधार निर्माण, खेल क्षेत्रको विकास, पुरस्कार, खेलाडीको क्षमता विकासको सम्भावना नै छैन, उनले भने, खेलकुदलाई यहाँभन्दा हेप्ने ठाउँ नै छैन। प्रदेश सरकार खेल र खेलकुदकर्मीलाई निरुत्साहित गर्ने बाटोमा लागेको करातेका प्रशिक्षक विनोद राउतले बताए। राष्ट्रियसंँगै एसियाली खेलकुद आउँदैछ। त्यसको तयारीमा खेलाडी र प्रशिक्षक लाग्नुपर्ने हुन्छ। तर, सरकारले पर्याप्त बजेट दिएन, उनले भने, सीमित बजेटबाट खेलकुदको विकास सम्भव छैन। ठूलाठूला प्रतियोगिताको तयारी गर्न कठिन हुन्छ। बजेटले विराटनगरको बैजनाथपुर स्पोर्ट्स कम्प्लेक्सका बारेसमेत केही सम्बोधन नगरेको उनले गुनासो गरे।"

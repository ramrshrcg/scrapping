शीर्षक,विवरण
परिवर्तन संस्थागतमा चुकेका नेता,"नेपालीहरू बधाईका पात्र हौं। ९ महिनामा तिनवटै तहको सफल निर्वाचन सम्पन्न गर्यौं। लोकतन्त्र व्यवस्थापनको क्षमता सबल रहेको पुष्टि गर्यौं। निर्वाचित व्यवस्थापिकाको पूर्णकार्यकाल सम्पन्न भई निर्वाचनको विधिमार्फत अर्को व्यवस्थापिका र क्रमिक रूपमा कार्यपालिकामा शान्तिपूर्ण शक्ति हस्तान्तरण हुनुलाई लोकतन्त्र संस्थागतको प्रमुख प्रस्थान बिन्दु मानिन्छ। प्रतिनिधिसभा र प्रदेशसभामा नयाँ सदस्यहरूको आगमनले थप आशाका मुनाहरू पनि पलाएका छन्। तर, दुःखका साथ एउटा तितो यथार्थलाई यहाँ स्मरण गर्नु आवश्यक छ। धेरै पटक हाम्रा राजनीतिक परिवर्तनहरूले सोचेको सुधारको गन्तव्यमा लैजान सकेका छैनन्। किन? जरुर कालसमय र व्यवस्थाअनुसार केही निश्चत फरक कारणहरू होलान। तर, समग्रमा राजनीतिक परिवर्तन पश्चातको अस्पष्टता र अपूर्णतामा प्रमुख पात्रहरू नयाँ व्यवस्थाले माग गरेको विधि, प्रक्रिया, नैतिकतालाई आत्मसात गर्न सकेनन । पुरानै शैलीमा प्रस्तुत हुँदा समग्र व्यवस्था नै अनिर्णायक, अप्रभावकारी र गन्तव्यहीन हुने र जनतामा नैराश्यता सिर्जना गर्दै प्रत्येक व्यवस्थाहरू विसर्जन उन्मुख हुदै गए। त्यसैले अर्को ठूलो मूल्य चुकाउनभन्दा पहिला तत्काल हाम्रा अगाडी प्राथमिकतामा रहेका प्रश्नहरूको पहिचान र तिनिको परिधिका बारेमा खुला र सभ्य बहसको खाँचो छ । ताकी फेरि हामी अस्पष्टताको अधेरिमा धकेलिनु नपरोस्। यो आलेखले अविलम्ब सरुवात गरिनुपर्ने केही महत्पूर्ण मुद्दालाई परिमार्जनसहित पेस गरेको छ। सबैभन्दा प्रमुख र पेचिलो प्रश्न भनेको के लोकतन्त्रको संस्थानीकरण र आर्थिक विकास एकै पटक हासिल गर्न सकिन्छ? सकिन्छ भने त्यसको मोडेल के हो? हामी त्यसतर्फ उन्मुख छौं कि अन्तै? संसारका प्राय देशहरूले एक तहको आर्थिक विकास हासिल गरिसकेपश्चात् मात्र लोकतन्त्रलाई आत्मसात वा संस्थानीकरण गर्न सकेका छन्। यो तथ्यलाई राजनीति शास्त्रका सिद्धान्तहरूले पनि प्रमाणित गरिसकेका छन्। सन् १९५० देखि राजनीतिशास्त्रको केन्द्रबिन्दुमा रहेको आधुनिकीकरणको सिद्धान्तको परिकल्पना नै त्यहीँ हो। संसारका बिरलै देशहरू हामीले तय गरेका मार्गमा छन्। जनसंख्या कम भए पनि मंगोलियालाई एउटा नमुना उदाहरणका रूपमा लिन सकिन्छ। तसर्थ, आजको हाम्रो बहस आर्थिक, सामाजिक र राजनीतिक विकासलाई सँगसँगै टेवा पुर्याउने विधि, पद्धति, नीति, संरचना, संस्कारको निर्माणमा हुनुपर्छ। अझ प्रष्ट पार्ने हो भने हाम्रो बहस छोटो समयमा आर्थिक विकासपश्चात् लोकतन्त्रको अभ्यासमा पनि प्रगति हासिल गरेका मुलकहरूको पहिचान र तिनीहरूको अनुभवको सदुपयोगमा केन्द्रित हुनुपर्छ। थप केही पुराना विषयहरू पनि छन्। यो व्यवस्था हाम्रो अन्तिम लक्ष्य होइन त्यसैले यसले प्रदान गर्न नसकेको सेवा र यसका समस्या प्रति हामी जिम्मेवार छैनौं भनिरहने तर शक्ति र सत्ताको तापमा लिप्त हुन पनि नछोड्ने गतिविधि पूर्णरूपमा निषेध गर्नुपर्छ। दोस्रो विश्वयुद्ध पश्चातको चौथो गणराज्य फ्रान्सका प्रथम प्रधानमन्त्री चाल्र्स दुगोल बलियो राष्ट्रपतीय शासन व्यवस्थाको पक्षमा थिए र अन्य प्रमुख दलहरू तेस्रो गणराज्य फ्रान्सको जस्तै संसदीय व्यवस्थाको पक्षमा थिए। उनले आफ्ना सहकर्मीलाई सम्झाउने प्रयेत्न गरे तर सकेनन् । निर्वाचित भएको २ महिना मै सन् १९४६ को जनवरीमा प्रधानमन्त्रीबाट राजिनामा मात्रै गरेनन् ६ वर्षसम्म फ्रान्सको राजनीतिमा एकाधिकार जमाएका उनले राजनीतिबाट सन्यास नैं लिए र युद्धका सम्झनाहरूमा आधारित पुस्तक लेख्न थाले। विविध आन्तरिक तथा बाह्य संघर्षपश्चात् जब सन् १९५८मा फ्रान्सले अर्धराष्ट्रपतीय व्यवस्थालाई अवलम्बन गर्यो र त्यो व्यवस्था अर्थात् पाँचौं गणराज्य फ्रान्सका प्रथम राष्ट्रपतिका रूपमा उनको राजनीतिक पुनरागमन भयो। यदि वर्तमान नेतृत्वमध्ये कसैलाई साविकका व्यवस्था प्रतिअसन्तुष्टि छ भने त्यो स्तरको हिम्मत गर्नुपर्छ। व्यवस्थाभित्रका फाइदा सबै लिएर त्यसका नकरात्मक पक्षको जिम्मेवारीको नलिने राजनीतिक विचलनको अन्त्य हुनुपर्छ। हाम्रो आजको सबैभन्दा जटिल समस्या के हो भने आज सञ्चालनमा रहेका तिनै व्यवस्था लोकतन्त्र, संघीयता र पुँजीवाद अभिभावकविहीन हुन पुगेका छन्। नेपालको लोकतन्त्र भनेको न्यूनतम प्रजातन्त्र जहाँ निर्वाचनको विधिबाट सरकार त निर्माण हुन्छ तर त्यसको निष्पक्षता र निर्वाचितहरूले स्वतन्त्र ढंगबाट कार्य सम्पादन गर्न सक्ने वातावरणको प्रत्याभूतिले पूर्णता पाएको हुँदैन र बहुलसंस्कृतिवादका सिद्धान्तहरूको समिश्रित स्वरूप हो। सैद्धान्तिक र व्यावहारिक रूपमा बहुलसंस्कृतिवादका सिद्धान्तहरू एउटा पूर्णलोकतन्त्रमा मात्र कार्यान्वयनमा आउन सक्दछन्। लोकतन्त्र, संघीयता र पुँजीवाद अभिभावकविहीन हुन पुगेका छन्। जहाँ निर्वाचनको विधिबाट सरकार त निर्माण हुन्छ तर त्यसको निष्पक्षता र निर्वाचितहरूले स्वतन्त्र ढंगबाट कार्य सम्पादन गर्न सक्ने वातावरणको प्रत्याभूति गर्न सकेका छैनौ। लोकतान्त्रिक विधिको सवलीकरणमार्फत नेपालको संविधान र राजनीतिक परिवर्तनको मर्म र उद्देश्य हासिल गर्ने अभियानको असल नेतृत्वकर्ता म हु भन्ने दल वा नेता खोज्न दिउँसै टुकी बाल्नुपर्ने अवस्था सिर्जना भएको छ। जुन दुखद् मात्रै छैन फेरि एक पटक दुर्घटनोन्मुख पनि छ। संघीय तथा प्रादेशिक व्यवस्थापिका, गाउँ तथा नगरपरिषद्को भूमिकालाई खुम्च्याउँदै कार्यकारी पदमा बसेका १२ महापुरुषहरूसँग सबै समस्याहरूको समाधान छन् भन्ने साध्य स्थापित गर्न नयाँ र पुराना सबै खाले राजनीतिक दल र समूहहरूको साँठगाँठ हुनु र तिनीहरूका दल वा समूहभित्रको अन्तरिक लोकतन्त्रको कन्तबिजोग त्यसको ठोस प्रमाण हो। यहाँ प्रश्न गर्नै पर्छः के अलोकतान्त्रिक शक्तिले लोकतन्त्रलाई हाक्न सक्दछन्? अग्रगमनको आधारशीला नै कमजोर छ भने त्यहाँ व्यक्तिको परिवर्तनले के भिन्नता निर्माण गर्न सक्छ? जबसम्म अहिले शक्तिमा रहेकाहरू आफै लोकतान्त्रिक हुन सक्दैनन् र लोकतन्त्रको विधिबाट हाम्रा आँखा अगाडि रहेका तमाम समस्याहरूको समाधान खोज्न सक्दछौं भन्ने आम विश्वासको वातावरण सिर्जना गर्न सक्दैनन् हाम्रो हविगतमा तात्विक परिवर्तन आउने छैन। संघीयताको विषय झन् जटिल छ। संघीयताका समर्थक र विरोधीलाई अहिलेको संघीयता कत्ति पनि चित्त बुझेको छैन। पहिलो पक्षको बुझाईमा वर्तमान संघीयतले पहिचानको मुद्दालाई पूर्णरूपमा सम्बोधन गर्न सकेको छैन। उनीहरूसँग संघको सरकार र सदनले संघीयताको कार्यान्वयनमा देखाएको नैराश्यता प्रतितमा गुनासा छन्। संघीयताको औचित्यतामाथि प्रश्न गर्नेहरूको सबैभन्दा ठूलो चासो प्रदेशको सञ्चालनमा बढ्दो प्रशानिक खर्चमा छ। तर, दुवैको बहस अपूर्ण छन्। नेपालमा लोकतन्त्रसहितको संघियताको आवश्यकताका प्रष्ट आधारहरू थिए र छन् पनि। राजतन्त्र र प्रजातन्त्रको युगमा राज्यका सबै अंगहरू चलायमान थिएनन्। देश झन्डै प्यारालाइसिसको बिरामी जस्तै थियो। काठमाडौंमा बसेर बनाएको नीतिले कर्णाली विकसित हुँदैन भन्ने भाष्य बहुप्रचलित थियो त्यस समय। विकेन्द्रीकरणको अभ्यासले पनि त्यसमा ठोस परिवर्तन ल्याउन सकेको थिएन। तसर्थ, केन्द्रका नीति तथा कार्यक्रममा निगरानी मात्रै होइन थप नीति, नियम र कार्यक्रम सँगसँगै त्यसलाई कार्यान्वयनमा लैजाने तल्लो तहको सरकारको क्षमता विकासमा केन्द्रित हुने बीचको व्यवस्थापिका र कार्यपालिका खाँचो थियो। जसमार्फत राज्यका सेवा प्रदान गर्ने सबै निकायहरूलाई फुर्तिला, चलायमान र प्रभावकारी बनाउन सकियोस्। प्रभावकारीताका दुई आयामहरू महत्वपूर्ण छन्। पहिलो पहिचानमा आधारित समावेशी नीति तथा कार्यक्रममार्फत समाजमा विद्यमान असमानता र विभेदको निराकारण। दोस्रो, संघियता अगाडिको नेपालमा अधिकतम राजस्व बागमती अञ्चल वरिपरी उठ्थ्यो र त्यहीँ वरिपरि खर्च हुन्थ्यो। देश जटिल आर्थिक विभेद उन्मुख थियो। आफ्नो क्षेत्रको लागि उपयुक्त आर्थिक नीति र संरचना मार्फत पर्याप्त राजस्वको स्रोत सामूहिक रूपमा (प्रदेश सभा, प्रदेश समन्वय परिषद् आदि) सिर्जना र व्यवस्थापन गर्दै समावेशी राष्ट्रिय विकासको लागि प्रदेशको परिकल्पना भएको थियो। के संघियतालाई अपूर्ण देख्ने र संघीयतालाई बेकार देख्नेहरूसँग यो प्रभावकारिताका विकल्पहरू छन्? साथै हिजोको केन्द्रीय सरकारको नीतिगत विभेद र अकर्मण्यताको केकस्ता विकल्पहरू छन्? यदि एउटा सानो आकारको प्रदेश सरकार चलाउँदा त आफ्नो संचालनको लागि आवश्यक राजस्व वृद्धि गर्ने क्षमता हामीले राख्दैनौं भने कल्याणकारी केन्द्रीय राज्य सञ्चालन गर्ने क्षमता हामीसँग छ भन्ने आधारहरू के हुन्? असल नीतिका वाबजुद पनि प्रभावकारितामा अनेक अल्झन झेलिरहेका स्थानीय सरकारको क्षेमता अभिवृद्धिका उपाय कौशलहरू केके छन्? यिनै प्रश्नहरूसँग जोडिएर आउने अर्को एउटा मार्मिक प्रश्न छ। राज्य शक्तिको रापताप वरिपरि रहेका नेता, कर्मचारी, बुद्धिजीवी, अभियान्ता सबै काठमाडौं खाल्डो वरिपरि बसेर समृद्ध नेपाल निर्माण हुन्छ भन्ने आधारहरू के हुन्? जब हामीसँग यी प्रश्नहरू उत्तरहरू हुन्छन् तब हामी वर्तमान संघीयताको निरन्तरता वा परिमार्जनको बहस सुरु गर्न सक्दछौं। पुँजीवादको प्रश्न थप पेचिलो छ। नेपालको इतिहासमा सत्तामा रहेको कुनै पनि शक्ति राजा, कांग्रेस र कम्युनिष्ट कसैले पनि आफूलाई पुँजीवादको पक्षधर भनेर वकालत गरेका छैनन्। यसै दौरानमा हामी पुँजीवादी अर्थतन्त्र मात्रै होइन पुँजीवादी समाजमा नै रूपान्तरित भइसकेका छौं। तर, पुँजीवाद व्यवस्थापनको बहसले कहिल्यै प्राथमिकता प्राप्त गर्न सकेन। किनभने हामी पुँजीवादी होइनौंभन्दा राजनीति गर्न सहज भयो। पुँजीवादी व्यवस्थाले राज्यको पूर्ण अनुगमन र नियन्त्रणमा मात्र यसले सोचेको नतिजा दिन सक्छ भन्ने ज्वलन्त उदाहरणहरू हुन् पूर्वी एसियाका देशहरू। जबसम्म निष्पक्ष कारोवारको वातावरण प्रत्याभूत हुँदैन कसरी बढ्छ लगानी, कसरी बढ्छ रोजगारी, कसरी बढ्छ राजस्व, कसरी बन्छ विश्वासको वातावरण? एउटा बिरामी निको हुन् धेरै विषयहरूको तादम्यता आवश्यक हुन्छ। डाक्टरले रोगको सही पहिचान र रोग अनुसारको औषधि दिन सक्नुपर्यो। बिरामीले डाक्टर सल्लाह अनुरूप औषधि खानुपर्यो, खानपानमा ख्याल गर्नुपर्यो। झन् छिटो निको हुन त डाक्टर बस्ने अस्पताल र बिरामी बस्ने घरको वातावरण बिरामी मैत्री हुनुपर्यो। देश बनाउने विषय पनि त्यस्तै हुन्छ। जसरी डाक्टर, औषधि वा बिरामीको बानि एउटामा केन्द्रित भई गरिने बहस अपूर्ण हुन्छ त्यसरी नै राज्य निर्माण गर्ने बहस र देशको सामाजिक, आर्थिक र राजीनिक विकासको बहस पनि कतै एउटा मुद्दामा मात्र केन्द्रित हुनुहुँदैन। अथक प्रयासका बाबजुद हाम्रो सदनले हिजो त्यो भूमिका निर्वाह गर्न सकेन। शुभकामना छ संघीय सदनलाई देशको सर्वांगीण विकासको बारेमा बहस गर्ने साझा चौतारी बनोस्। निर्वाचित सासंदहरूलाई त्यो पुण्य कर्मको कर्तव्यबोध होस्।"
नेइमारको कीर्तिमानी गोलमा ब्राजिललाई अग्रता,दोहा: नेइमारले अतिरिक्त समयमा गरेको गोलसँगै विश्वकपको क्वार्टरफाइनलमा ब्राजिलले क्रोएसियाविरुद्ध १० को अग्रता लिएको छ। नेइमारले गरेको यो महत्त्वपूर्ण गोलसँगै ब्राजिलियन राष्ट्रिय टिमबाट सर्वाधिक गोल गर्ने खेलाडीमा पेलेसँग बरारबी गरेका छन्।
तेस्रो विराटनगर बास्केटबल प्रतियोगिताको उपाधि बिकेभीएमलाई,विराटनगर : विराटनगरमा विद्यालयस्तरीय तेस्रो संस्करणको विराटनगर बास्केटबल कप प्रतियोगिताको फाइनल खेल सम्पन्न भएको छ। विराटनगर बास्केटबल एकेडेमीको आयोजनामा कोबास कलेजको बास्केटबल कोर्टमा आज भएको फाइनल खेलमा पुरुषतर्फ सगरमाथा स्कुललाई ३७२८ अङकले पराजित गर्दै बिकेभीएम स्कुल विजयी भएको छ। त्यसैगरी महिलातर्फको भएको फाइनल खेलमा पोखरीया स्कुललाई २४ अङकले पराजित गर्दै अरनिको स्कुल विजयी भएको हो। पुरुष र महिलातर्फको खेलमा क्रमशः बिकेभीएम स्कुलका गुनानन्द यादव र अरनिको स्कुलको उत्कृष्ट खेलाडी घोषित भएकाहरूलाई ट्रफी वितरण गरिएको थियो। विद्यालयस्तरीय तेस्रो विराटनगर बास्केटबल प्रतियोगितामा महिला र पुरुष गरी ८ वटा टिमको सहभागिता रहेको कार्यक्रम संयोजक मुकेश यादवले बताएका छन्। बास्केटबल कपको पहिलो संस्करण विराटनगरको सगरमाथा स्कुल र दोस्रो संस्करण भने इटहरीको विश्व आदर्श स्कुलले जितेको थियो।
पेनाल्टी सुटआटमा नेदरल्यान्ड्सलाई हराउँदै अर्जेन्टिना सेमिफाइनलमा,दोहा:क्वार्टरफाइनलमा नेदरल्यान्ड्सलाई पेनाल्टी सुटआउटमा ४३ ले पराजित गर्दै अर्जेन्टिना फिफा विश्वकपको अन्तिम चारमा पुगेको छ। लुसेल रंगशालामा निर्धारित ९० मिनेट र अतिरिक्त समयमा पनि २२ गोलको बराबरी भएपछि खेल पेनाल्टी सुटआउटमा पुगेको थियो। सुरुआती दुई पेनाल्टीमा गोल गर्न नसक्दा नेदरल्यान्ड्स उत्कृष्ट पुनरागमन गरेर पनि हार टार्न असफल रह्यो। नेदरल्यान्ड्सका लागि पहिलो पेनाल्टी प्रहार गरेका कप्तान भर्जिल भान डाइकले गरेका प्रहार अर्जेन्टिनी गोलकिपर इमिलियानो मार्टिनेजले बचाएका थिए। अर्जेन्टिनाका लागि कप्तान लियोनेल मेसीले पहिलो पेनाल्टीमा गोल गरेका थिए। नेदरल्यान्ड्सका लागि स्टेभन बर्गुहिसले गरेको प्रहारमा पनि मार्टिनेज बाधक बनेका थिए। अर्जेन्टिना लियान्ड्रो पेरेडेजले गरेको तेस्रो प्रहार पनि गोलमा परिणत भएको थियो। नेदरल्यान्ड्सका लागि टिउन कुपमेयर्सले गोल गरेका थिए। अर्जेन्टिनाका गोन्जालेज मोन्टिलयले चौथो गोल गरेका थिए। यस्तै एन्जो फर्नान्डेजले प्रहार गरेको पाँचौं पेनाल्टी बाहिरिएको थियो। वाउट बेघहोस्र्सटले पनि डच टिमका लागि गोल गरेका थिए। अर्जेन्टिनाका लागि लौटारो मार्टिनेजले पाँचौं पेनाल्टीमा गोल गरेसँगै ४३ को नतिजामा अर्जेन्टिना विजयी भयो। पहिलो हाफमा नेदरल्यान्ड्सको रक्षापंक्ति छिचोल्न संघर्षरत अर्जेन्टिनाका लागि ३५औं मिनेटमा नह्युल मोलिनाले गोल गर्दै अग्रता दिलाएका थिए। पेनाल्टी एरिया अगाडिबाट मेसीले दिएको उत्कृष्ट पासलाई ६ यार्ड बक्स अगाडि नियन्त्रणमा लिएर मोलिनाले गोल गरेका थिए। पहिलो हाफमा १० को अग्रता लिएको अर्जेन्टिनाले ७३औं मिनेटमा पेनाल्टीमार्फत अग्रता दोब्बर पार्ने मौका पाएको थियो। डच फुल ब्याक डेन्जल डम्फ्रिजले अर्जेन्टिनाका मार्कस एक्युनालाई १८ यार्ड बक्समा फाउल गरेका थिए। सोही पेनाल्टीलाई गोलमा परिणत गर्दै मेसीले अर्जेन्टिनाको अग्रता दोब्बर पारेका थिए। निर्धारित ९० मिनेटको खेल सकिन सात मिनेट बाँकी रहँदा वाउट वोगहस्र्टले हेडरमार्फत गोल गर्दै नेदरल्यान्ड्सलाई खेलका फर्काएका थिए। अर्जेन्टिनाविरुद्ध २० ले पछि परेपछि आक्रामक बनेको नेदरल्यान्ड्सले अविश्वसनीय पुनरागमन गर्यो। इन्जुरी समयको अन्तिम मिनेटमा वोगहर्स्टले पुनः गोल गर्दै खेल बराबरीमा पुर्याएका थिए। त्यसपछि अतिरिक्त समयमा पुगेको खेलको थप ३० मिनेटमा पनि कुनै गोल हुन नसकेपछि पेनाल्टी सुटआउटमा पुगेको थियो। समूह सीको विजेता बन्दै अन्तिम १६ मा पुगेको अर्जेन्टिनाले क्वार्टरफाइनल प्रवेशका लागि अस्ट्रेलियालाई २१ कै नतिजामा पराजित गरेको थियो। समूह एको विजेता बन्दै अन्तिम १६ मा पुगेको नेदरल्यान्ड्सले प्रिक्वार्टरफाइनलमा अमेरिकालाई ३१ गोलको नतिजामा पराजित गरेका थियो। अर्जेन्टिनाले फाइनल प्रवशेका लागि साविक उपविजेता क्रोएसियासँग खेल्ने छ। शुक्रबार राति नै भएको पलिहो क्वार्टरफाइनलको पेनाल्टी सुटआउटमा ब्राजिललाई पराजित गर्दै क्रोएसिया अन्तिम चारमा पुगिसकेको छ। अर्जेन्टिना सन् २०१४ मा फाइनलसम्म पुगेर जर्मनीसँग अतिरिक्त समयमा १० ले पराजित हुँदा उपविजेतामा सीमित बनेको थियो। चार वर्षअघि रुसमा अन्तिम १६ फ्रान्ससँग पराजित हुँदै प्रतियोगिताबाट बाहिरिएको थियो।
टेनिसमा दुर्गान्सी र काइराको जोडी आइटीएफ महिला डबल्सतर्फ विजेता,"पोखरा : पोखरामा जारी आइटीएफ जे५ सर्किट२ टेनिस प्रतियोगिता अन्तर्गत महिला डबल्सतर्फ भारतका दुर्गान्सी कुमार र काइरा सिद्धार्थ चेत्नानीको जोडीले प्रथम स्थान हासिल गरेका छन्। फाइनल खेलमा नेपालकी रायना शाह र भारतका स्निग्दा कान्तको जोडीलाई ६२ र ६० को सहज सेटमा जित निकाल्दै दुर्गान्सी जोडी विजयी भएका हुन्। यसी गरी पुरुष डबल्सतर्फ ताइपेइका चेन हुई र अमेरिकाका हानु पटेलको जोडीलेपोखरामा जारी आइटीएफ जे५ सर्किट२ टेनिस प्रतियोगिताअन्तर्गत मेन्स डबल्समा प्रथम स्थान हाँसिल गरेका छन्। शुक्रबार पोखरा रंगशालामा भएको फाइनल खेलमा ताइपेइका के हाउ हङ र काई एन याङको जोडीलाई ६४, १६ र सुपरटाईमा १०५ ले पराजित गर्दै पटेल जोडी विजयी भएका हुन्। नेपाल टेनिस संघको सहयोग तथा कास्की जिल्ला टेनिस संघको आयोजनामा पोखरामा जारी प्रतियोगिता अन्तर्गत पुरुष एकलतर्फ भारतका बंश नन्दललाई ६२, ६३ ले पराजित गर्दै ताइवानका के हाउ हङले फाइनलमा स्थान बनाएका छन्। अमेरिकाका हानु पटेलले ताइपेइका केइ यन याङलाई ६१, ६१ को सोझो सेटमा पराजित गर्दै फाइनल पुगे। प्रतियोगिताको सिंगल्स फाइनल तथा समापन शनिबार बिहान हुने आयोजक संघका अध्यक्ष लोक गुरुङ्गले जानकारी दिए।"
"नाटकीय जितसँगै क्रोएसिया सेमिफाइनलमा, पाँच पटकको च्याम्पियन ब्राजिल बाहिरियो","दोहा: पेनाल्टी सुटआउटमा ४२ ले ब्राजिललाई पराजित गर्दै क्रोएसिया फिफा विश्वकपको सेमिफाइनलमा पुगेको छ। शुक्रबार भएको क्वार्टरफाइनलमा नेइमारले गरेको गोलसँगै ब्राजिलले अतिरिक्त समयमा १० को अग्रता लिएको थियो। नेइमारले यो महत्त्वपूर्ण गोलसँगै ब्राजिलियन राष्ट्रिय टिमबाट सर्वाधिक गोल गर्ने खेलाडीमा पेलेसँग बराबरी गरेका छन्। तर, एक सय १७औं मिनेटमा भ्लादिमिर पेट्कोभिचले बराबरी गोल फर्काएपछि ११ को बराबरीसँगै खेल पेनाल्टी सुटआउटमा पुगेको थियो। ब्राजिलका रोडरिगोले प्रहार गरेको पेनाल्टी क्रोएसियन गोलकिपर डोमिनिकले बचाएका थिए। ब्राजिलका लागि दोस्रो पेनाल्टी क्यासिमिरोले गोलमा परिणत गरेका थिए। ब्राजिलका लागि पेड्रोले गरेको तस्रो प्रहार पनि गोलमा परिणत भएको थियो। ब्राजिलका लागि मार्किन्होसले प्रहार गरेको चौथो पेनाल्टी पोलमा लागेर फर्केको थियो। क्रोएसियाका लागि निकोला भ्लासिचले पहिलो, लोभ्रो मायरले दोस्रो र कप्तान लुका मोड्रिचले तेस्रो पेनाल्टीलाई गोलमा परिणत गरेका थिए। क्रोएसियाका लागि मिस्लाभ ओर्सिचले गरेको गोल नै निर्णायक बन्यो। ब्राजिलियन महान् पेलेले ७७ गोलको कीर्तमान बनाएका थिए। आजको गोलसँगै बराबरी गरेका नेइमारले थप एक गोल गरेसँगै त्यो कीर्तिमान एकलौटी बनाउने छन्। ब्राजिलका लागि तेस्रो सर्वाधिक गोलकर्ता रोनाल्डो हुन्। उनले ६२ गोल गरेका छन् भने रोमारियोको नाममा ५६ गोल छ। यस्तै जिकोले ४८ गोल गरेका थिए। शुक्रबार राति निर्धारित ९० मिनेटसम्म गोलरहित बराबरी भएपछि फिफा विश्वकपअन्तर्गत ब्राजिल र क्रोएसियाबीचको पहिलो क्वार्टरफाइनल अतिरिक्त समयमा धकेलिएको थियो। एजुकेसन सिटी रंगशालामा आक्रामक शैलीमा प्रस्तुत भए पनि ब्राजिलले साविक उपविजेताको रक्षापंक्ति छिचोल्न सकेको थिएन। नेइमारले ४२औं मिनेटमा पेनाल्टी एरियाको छेउबाट प्रहार गरेको फ्रिकिकमा सोझै क्रोएसियन गोलकिपर लिभाकोभिचको हातमा पुगेको थियो। त्यसअघि क्रोएसियाका इभान पेरिसिचले १४औं मिनेटमा पेनाल्टी एरिया भित्रबाट गरेको प्रहार फ्रेममा परेको थिएन। दोस्रो हाफमा थप आक्रमक शैलीमा उत्रिएको ब्राजिलका लागि ५५औं मिनेटमा नेइमारले ६ यार्ड बक्सको कुनाबाट गरेको प्रहारमा पुन: क्रोएसियन गोलकिपर लिभाकोभिच बाधक बनेका थिए। ब्राजिलका लागि ६६औं मिनेटमा लुकास पाक्वेटाले ६ यार्ड बक्सको रेखाबाट गरेको प्रहार क्रोएसियन गोलकिपर लिभाकोभिचले अविश्वसनीय बचाउ गरेका थिए। पाक्वेटाले ८०औं मिनेटमा पुन: पेनाल्टी बक्सभित्रबाट गरेको प्रहार क्रोएसियन गोलकिपरले बचाएका थिए। अतिरिक्त सयममा क्रोएसियाले पाएको उत्कृष्ट मौाकामा गोल गर्ने अवसर गुमाएको थियो। पेट्कोभिचले बायाँतर्फबाट दिएको सुन्दर क्रसलाई ब्रोजोभिचले प्रहार गर्दा फ्रेममा राख्न सकेका थिएनन्। समूह 'जी'को विजेता बन्दै अन्तिम १६ मा आइपुगेको ब्राजिलले क्वार्टरफाइनल प्रवेशका लागि दक्षिण कोरियाले ४१ ले पराजित गरेको थियो। समूह 'एफ'को उपविजेता बन्दै प्रिक्वार्टरफाइनलमा पुगेको क्रोएसियाले अन्तिम १६मा पेनाल्टी सुटआउटमा पराजित गर्दै अन्तिम आठमा स्थान बनाएको थियो। ब्राजिल चार वर्षअघि क्वार्टरफाइनलमा बेल्जियमसँग पराजित हुँदै विश्वकपबाट बाहिरिएको थियो। पहिलो पटक फाइनलमा पुगेको क्रोएसिया फ्रान्ससँग पराजित हुँदा उपविजेतामा सीमित भएको थियो।"
ब्राजिलविरुद्ध क्रोएसियाले फर्कायो बराबरी गोल,दोहा: ब्रुनो पेट्कोभिच विश्वकपको क्वार्टरफाइनलमा ब्राजिलविरुद्ध क्रोएसियाका लागि बराबरी गोल फर्काएका छन्। एजुकेसन सिटी रंगशालामा जारी खेलको अतिरिक्त समयमै नेइमारले गोल गर्दै ब्राजिललाई अग्रता दिलाएका थिए।
भुवनलाई सूर्य नेपाल काठमाडौं ओपनको उपाधि,"काठमाडौं: दिनेश प्रजापतिलाई नौ स्ट्रोकको फराकिलो अन्तरमा हराउँदै पूर्वनम्बर एक गल्फर भुवन नगरकोटी सूर्य नेपाल गल्फ टुर २०२२२३ अन्तर्गत सिजनको पहिलो प्रतियोगिता सूर्य नेपाल काठमाडौं ओपनको उपाधि जित्न सफल भएका छन्। भुवनले आज ४अन्डर ६४ को स्कोर सहित समग्रमा १४अन्डर २ सय ५८ को नतिजामा उपाधि जित्न सफल भएका हुन्। उपाधि सहित भुवनले १ लाख १६ हजार प्राप्त गरे। उनको यो खेल करियरको दशौं उपाधि हो। ६अन्डर ६२ को कार्ड बनाउन सफल दिनेश प्रजापति ५अन्डर २ सय ६७ सहित दोस्रो भए। उनले ७८ हजार प्राप्त गरे। इभनपार ६८ स्कोर जोडेका शुक्र बहादुर राईले समग्रमा १अन्डर २ सय ७१ को नतिजामा तेस्रो स्थानमा चित्त बुझाए। पहिलो दुई दिनका लिडर रबि खड्काले ४ओभर ७२ स्कोरमा खेल सकाउँदा समग्रमा ३ओभर २ सय ७५ मा चौंथो स्थान प्राप्त गरे। तेस्रो र चौंथो भएका शुक्र र रबिले क्रमशः ६३ हजार र ५० हजार प्राप्त गरे। समग्रमा ५ओभर २ सय ७७ सहित रमेश अधिकारी पाँचौ, ६ओभर २ सय ७८ मा कृष्णमान राजबाहक छैटौं र ७ओभर २ सय ७९ को स्कोरमा सूर्यप्रसाद शर्मा सातौं भए। अन्तिम दिन रमेशले १ओभर ६९, कृष्णमानले ५ओभर ७३ र सूर्यले ३ओभर ७१ स्कोर बनाए। अन्तिम १८ होलको सुरुवात गर्दा भुवनसँग नौ स्ट्रोकको अग्रता थियो। बिना दबाब सहजै अन्तिम दिनको खेल ४अन्डर ६४ मा सकाउने क्रममा फ्रन्ट नाइन १अन्डर ३३ मा पुरा गरे। दोश्रो होलमा बोगी प्रहार गरेपनि तेस्रो र पाँचौ होलमा एकएक सट बचाए। यसपछि ११औं, १३औं र १४औं होलमा बर्डी प्रहार गर्दै ब्याक नाइन ३अन्डर ३३ मा पुरा गरे। सहजै भुवनले उपाधि जित्दा दोस्रो स्थानको लागि शुक्र र दिनेशको प्रतिस्पर्धा चल्यो। अन्तिम दिनको खेल सुरू गर्दा शुक्र २ स्ट्रोकले अगाडि थिए। तर शुक्रलाई चार स्ट्रोकले माथ दिदै दिनेश दोस्रो भए। दिनेशले ६अन्डरको सानदार नतिजा निकाल्ने क्रममा फ्रन्ट नाइन २अन्डर ३२ मा सकाए। दोस्रो, तेस्रो र छैटौ होलमा बर्डी प्रहार गर्दा नवौ होलमा एक सट गुमाए। यसपछि १०औं, ११औं, १३औं र १४औं होलमा बर्डीको सफलता प्राप्त गर्दै ब्याक नाइन ४अन्डर ३० मा पुरा गरे। प्रोफेसनल गल्फ टुर अफ इण्डिया (पिजिटिआई) खेलिरहेको शुक्रले अपेक्षा अनुरुप खेल्न सकेनन्। अन्तिम दिन इभनपार ६८ मा सकाए। उनले आठौ होलको बर्डीले फ्रन्ट नाइन १अन्डर ३३ मा सकाए। यसपछि ११औं, १३औं र १६औं होलमा एकएक सट बचाए। तर १५औं र १७औं होलमा बोगी र १८औं होलको डबल बोगीले ब्याक नाइन १ओभर ३५ मा पुरा गरे। प्रतियोगिताको एमेच्योरतर्फको उपाधि अजित बिकेले जिते। उनले ६ओभर ७४ सहित समग्रमा १७ओभर २८९ स्कोर जोडे। समग्रमा ३ सय ११ स्कोरसहित सुरेश तामाङ दोस्रो भए। नेपाल प्रोफेसनल गल्फर्स एसोसिएसनको आयोजना र सूर्य नेपाल प्राईभेट लिमिटेडको प्रायोजनमा जारी सिजनको पहिलो प्रतियोगितामा ३१ प्रोफेसनल र ५ एमेच्योर खेलाडीले सहभागिता जनाएका थिए। विजयी खेलाडीहरुलाई सूर्य नेपाल प्रालिका मार्केटिङ म्यानेजर केशव प्रधान र एनपिजीएका अध्यक्ष रबिन्द्रमान श्रेष्ठले पुरस्कार वितरण गरे।"
ब्राजिल र क्रोएसियाको पहिलो हाफ गोलविहीन,दोहा: फिफा विश्वकपको पहिलो क्वार्टरफाइनलअन्तर्गत क्रोएसिया र ब्राजिलबीचको पहिलो हाफ गोलरहित बराबरीमा सकिएको छ। एजुकेसन सिटी रंगशालामा भएको खेलमा पाएका मौका दुवै टिमले सदुपयोग गर्न नसक्दा पहिलो हाफ गोलरहित बराबरीमा टुङ्गियो। नेइमारले ४२औं मिनेटमा पेनाल्टी एरियाको छेउबाट प्रहार गरेको फ्रिकिकमा सोझै क्रोएसियन गोलकिपर डोमिनिक लिभाकोभिचको हातमा पुगेको थियो। त्यसअघि क्रोएसियाका इभान पेरिसिचले १४औं मिनेटमा पेनाल्टी एरिया भित्रबाट गरेको प्रहार फ्रेममा परेको थिएन। समूह 'जी'को विजेता बन्दै अन्तिम १६ मा आइपुगेको ब्राजिलले क्वार्टरफाइनल प्रवेशका लागि दक्षिण कोरियाले ४१ ले पराजित गरेको थियो। समूह 'एफ'को उपविजेता बन्दै प्रिक्वार्टरफाइनलमा पुगेको क्रोएसियाले अन्तिम १६मा पेनाल्टी सुटआउटमा पराजित गर्दै अन्तिम आठमा स्थान बनाएको थियो।
गायन क्षेत्रमा नभएको भए खेलकुदमै हुन्थें,"नेपाली सांगीतिक क्षेत्रका एउटा चर्चित नाम हो, प्रमोद खरेल। नेपाली आधुनिक तथा पाश्र्व गायनका चम्किलो ताराका रूपमा पनि उनका चर्चा हुने गरेको छ। म बिना कसैकसैलाई मुस्किल छ पोखरामा भन्ने गीतबाट सबैको मनमनमा बस्न सफल खरेल आजसम्म निरन्तर नयाँ नयाँ गीत ल्याइरहेका छन्। दुई हजारभन्दा बढी गीतमा स्वर भरिसकेका खरेल हाल चर्चित रियालिटी सो द भ्वाइस अफ नेपालका कोच पनि हुन्। गायक खरेलसँग विश्वकप फुटबलमा केन्द्रित रहेर अन्नपूर्णकर्मी इन्द्र चौधरीले गरेको कुराकानी : अहिले सिंगो विश्वको ध्यान विश्वकपमा केन्द्रित भएको छ। तपाईंले चाहिँ कत्तिको हेर्दै हुनुहुन्छ ? म खेलकुदप्रेमी मानिस हुँ। फुटबल त सानैदेखि खेल्ने र हेर्ने गर्थें। त्यसमाथि विश्वकप त नहेर्ने कुरै भएन। नियमतिजसो हेरिरहेको छु। तर, यसअघि कुनै कुनै दिन २२ र ४४ वटा खेल सँगै हुँदा भने एउटा हेर्दा अर्को छुट्थ्यो। त्यसरी कतिपय खेलहरू छुट्यो । नत्र भने भ्याएसम्म सबै खेल हेरेको छु। विश्वकपको भरपुर आनन्द लिइरहेको छु। तपाईंलाई मनपर्ने टिम कुन हो ? कसलाई सपोर्ट गरिरहनु भएको छ ? मेरो अलटाइम फेभरेट टिम पोल्यान्ड हो। जुन विश्वकपबाट बाहिरिसक्यो। खासमा मैले सन् १९९४ देखि विश्वकप हेर्न थालेको हो। त्यसपछि भने म ब्राजिलको फ्यान भएँ। यसकै सपोर्टमा छु। खेलाडीको खेल्ने शैली र स्वभाव हेर्दा मलाई सबैभन्दा बढी लियोनल मेसी मनपर्छ। त्यसैले म उनलाई फलो गरिरहेको हुन्छु। किनभने उनी हाम्रो एरा का अद्भूत खेलाडी हुन्। उनको खेल हेर्न पाउनु नै हाम्रो लागि भाग्यको कुरा हो। त्यसैले ब्राजिको सपोर्टर भएर पनि मेसीका कारण अर्जेन्टिनालाई सपोर्ट गरिरहेको छु। अनि तपाईं फुटबल कत्तिको खेल्नुहुन्छ नि ? खेल्छु नि। म पहिला ठूलो खेलहरू त भन्दिनँ तर साधारण फुटबल खुब खेलिन्थ्यो। अहिले पनि मौका मिलेको बेला खेलिरहेकै हुन्छु। रंगशालमा गएर प्रत्यक्ष कुनै खेलहरू हेर्नुभएको छ ? हेरेको छु। म कलेज समयदेखि नै हेर्दै आएको छु। कलेजताका त झन् नेपालमा भएका ए डिभिजन लिगहरू कहिल्यै छुटाउँदिनथें। रंगशालामै गएर हेर्थें। नेपालका अन्य धेरै क्लबहरूको खेल पनि खुब हेरेको छु। तपाईंको परिवारमा अरू पनि फुटबलप्रेमी छन् ? म त झापामा हुर्केको मान्छे हुँ। त्यहाँ फुटबल नहेर्ने र मन नपराउने मान्छे नै हुँदैनन्। म मात्र होइन। त्यहाँका सबैको परिवारले फुटबल हेर्छन्। मेरो परिवारका सबै फुटबल भनेपछि हुरुक्कै हुन्छन्। त्यसमाथि यो विश्वकप त झन् छुटाउने कुरै भएन। हामी जहिले पनि फुटबल हेर्दा एउटा एउटा टिम रोजेर मेरो टिमले जित्छ भन्दै रमाइलो गर्दै हेर्छौं। यसपालिको विश्वकप झन् रमाइलोका साथ हेरिरहेका छौं। यसपालिको विश्वकप कसले जितोस् भन्ने चाहनु हुन्छ ? मैले सपोर्ट गर्ने दुवै टिम अहिले क्वार्टरफाइनलमा प्रवेश गरेका छन्। त्यसैले म निकै खुसी पनि छु। ब्राजिल र अर्जेन्टिना जसले जिते पनि म खुसी नै हुन्छु। तर, त्यो सँगसँगै फ्रान्स पनि निकै बलियो रूपमा आइरहेको छ। फ्रान्सले पनि नजित्ला भन्न सकिन्न। फ्रान्स अघिल्लो विश्वकप ट्रफी पनि उचालेको देश हो। जसले जिते पनि नजितेकाले जित्दा राम्रो हुन्छ। यदि तपाईं संगीत क्षेत्रमा नलागेको भए तपाईंको रुचि केमा हुन्थ्यो ? संगीत वा गायन क्षेत्रमा लागे पनि खेलकुदमा पनि मेरो उत्तिकै रुचि छ। त्यसैले मैले मेरो ट्विटर, फेसबुकमा खेलकुदका अपडेट पनि गरिरहेकै हुन्छु। त्यसैले सामाजिक सञ्जालमा मलाई फलो गर्नेहरूमा खेलकुदप्रेमी पनि धेरै नै हुनुहुन्छ। त्यसमाथि मैले खेलाडीहरूका लागि पनि गीत गएको छु। त्यसैले गीतसंगीतबाहेक मेरै रुचि खेलकुदमै बढी छ। नेपालले विश्वकप खेल्ने दिन कहिले आउलाजस्तो लाग्छ, तपाईंलाई ? नेपालले फुटबल क्षेत्रमा केही प्रगति त पक्कै गरेको छ। तर, दक्षिण एसियाली खेलकुदलगायतमा पनि जित्न सकिरहेको अवस्था छैन। यस्तो अवस्थामा नेपाल विश्वकप खेल्ने दिन आउला भन्नु नै धेरै परको कुरा हो। फुटबल वा अन्य खेलको विकासमा राज्यले नै विशेष महत्वका साथ लगानी र नीति ल्याउनुपर्छ। यसका लागि नेपालले अझै धेरै मेहनत गर्नुपर्ने आवश्यकता हुन्छ।"
नविताले एसियन च्याम्पियनसिप छनोट खेल्ने,"काठमाडौं: नेपालकी नविता श्रेष्ठले एसियन टेबलटेनिस च्याम्पियनसिपको छनोटमा सहभागीता जनाउने भएकी छन् । लैनचौरस्थित राष्ट्रिय टेबलटेनिस प्रशिक्षण केन्द्रमा जारी साउथ एसियन रिजनल च्याम्पियसिप २०२२ को समूह एचबाट विजेता हुँदै नविता अघिल्लो चरणमा प्रवेश गरेकी हुन् । शुक्रबार भएको खेलमा नविताले बंगलादेशकी कोइ कोइ साइ मार्मालाई ३१ को सेटमा पराजित गरिन् । लगातार दुई सेट ११९, ११६ ले जितेकी नविता तेस्रो सेट ४११ ले गुमाएकी थिइन् । तेस्रो सटमा उत्कृष्ट पुनरागमन गर्दै नविताले सेट ११७ ले जितेकी हुन् । प्रतियोगिताको महिलातर्फ नविता नेपालबाट एसियन च्याम्पियनसिपमा छनोट हुने एक्लो खेलाडी बनिन् । अब, एसियन च्याम्पियनसिप छनोटमा सफल भए नविताले विश्व च्याम्पियनसिपमा सहभागी हुन पाउनेछिन् । समूह एच मा नविताले दुई खेलबाट चार अंक जोड्दै शीर्षस्थानमा रहिन् । यस अघि नविताले पहिलो खेलमा श्रीलंकाकी तमादी काभिध्यालाई सोझो सेटमा पराजित गरेकी थिइन् । सहज जित निकाल्ने क्रममा नविताले ११३, ११९ र १११० ले जित हासिल गरेकी हुन् । यसैगरी महिलातर्फकै खेलमा समूह ए बाट भारतकी मनिका बट्रा, समूह बी बाट भारतकी श्रीजा अकुला, समूह सी बाट भारतकी रीथ रिस्या टेनिसन, समूह डी बाट भारतकी अर्चना गिरिस कमाथ, समूह इ बाट भारतकी दिया पाराङ चितल, समूह एफ बाट भारतकी विमन्दी सन्दिन्सा स्वा र समूह एच बाट माल्दिभ्सकी फाथिमथ धिमा अलि छनोट भएकी छिन् । आठ खेलाडी छनोट भइसक्दा बाँकी आठ खेलाडीको छनोट हुन बाँकी छ । वरियता ९ देखि १६ सम्मको बाँकी छनोट खेल भोलि हुनेछन् । यस बरियतामा नेपालका खेलाडी स्थान बनाउन असफल भएसँगै एसियन च्याम्पियनसिप छनोट खेल्ने सम्भावना लगभग सकिएको छ । नेपालकी एलिना महर्जन, इभाना थापा, रविना महर्जन, सिक्का सुवाल श्रेष्ठले १७ देखि २४ बरियतासम्म प्रतिस्पर्धा गर्ने छन् । यसैगरी पुरुषतर्फका छनोट भने अहिले जारी छ । पुरुषतर्फ पहिलो दिन संयोग कपाली र बिनेश खनियाले जित हात पारेका थिए। एसियन च्याम्पियनसिप छनोटमा यस प्रतियोगिताबाट महिला र पुरुष समान १६ खेलाडी छनोट हुनेछन् । नेपालबाट भने पाँच पाँच खेलाडी सहभागी भएका थिए।"
कतारमा विश्वकप हेर्न पुगेकालाई खाना खुवाउँदै विनोद,"काठमाडौं: यतिबेला संसारभरका मानिसहरूको ध्यान फुटबलको सबैभन्दा ठूलो चाड विश्वकपमा केन्द्रित छ। आज रातिदेखि सुरु हुने क्वाटरफाइनलका खेलले कतारमा भइरहेको यो प्रतियोगिता हेर्न संसारका खेल पारखी आफ्नै तयारीमा जुटेका छन्। सबैलाई यतिबेला खेलको रोमाञ्चक क्षणको व्यस्तताले भुलाएको छ । तीमध्ये सबैभन्दा व्यस्त देखिन्छन्, कतारको एउटा सेन्टर किचेनमा बसेर कुन खेल हेर्न कुन स्टेडियममा को को अति विशिष्ठ पाहुनाको आगमन हुन्छ र उनीहरुलाई के खुवाएर स्वागत गर्ने भन्ने जिम्मा पाएका विनोद बराल । ५५० जना भान्छेसहित एक हजार एकसय जना कर्मचारीको नेतृत्व लिएर विनोदले यो विश्वकप सुरु भएदेखि नै विभिन्न विशिष्ठ व्यक्तित्वलाई मन पर्ने खाना खुवाइसकेका छन्। जसरी फुटबल फाइनल खेलसम्म संसार तातिरहने छ र अति विशिष्ठ पाहुनाको आगमन बढ्दै जानेछ, विनोदले नेतृत्व गरेको किचेनको व्यस्तता पनि बढ्दै जानेछ। विश्वकप फुटबललाई पहिलोपटक आयोजना गर्ने अवसर पाएको खाडी मुलुक कतारले यो मौकालाई फुटबलमा मात्र सीमित गरेको छैन । कतारले यो प्रतियोगितालाई आफ्नो संस्कृति र खानालाई संसारभर फैलाउने अवसरका रूपमा पनि लिएको छ । कतारको त्यो सपनालाई पूरा गराउन विशिष्ठ पाहुनालाई उत्कृष्ट खाना खुवाएर सहयोग गरिरहेका विनोद नेपाली नागरिक हुन् । लण्डनमा कार्यरत नेपाली सेफ र खाद्य अनुसन्धानकर्ता विनोदले नेतृत्व गरेको टोलीले विश्वकपको अहिलेसम्मको खेलमा टर्कीका राष्ट्रपति रिसेप तैयब उर्दवान, प्रसिद्ध अमेरिकी अभिनेता मर्गन फ्रिम्यानदेखि फुटबलका बेताज बादशाह डेभिड वेकमसम्मलाई खाना खुवाई सकेको छ । यो टोलीले आगामी पुस ३ गते हुने फाइनल खेलसम्म अनेकन विशिष्ठ तथा अति विशिष्ठ व्यक्तित्वहरूलाई खाना खुवाउने छ । विश्वकपका विशिष्ठ तथा अति विशिष्ठ पाहुनाहरूलाई के खुवाउने भन्ने मेनु (परिकारहरूको सूची) तयार गर्न विनोद र उनको टोली दुई महिना अगाडि नै कतार पुगेको थियो । विनोदले टेलिफोन सम्वादमा भने, 'हामीले कतारमा सबैभन्दा मन पराइएको र सबैभन्दा धेरैपटक खाइने परिकारका बारेमा अनुसन्धान गर्यौँ । त्यसबाट हामीलाई यहाँको खानपानका बारेमा धेरै ज्ञान भयो । अनि हामीले तीन वटा खानाको वरपर बसेर मेनु बनाउने भयौँ। पहिलो कतारका परिकार, यहाँ सबैभन्दा रूचाइने भारतीय उपमहाद्विपका खाना तथा अन्तर्राष्ट्रिय खेल भएकाले पश्चिमी मुलुकका खानाहरूका आधारमा परिकारको मेनु बनायौँ । पोखरामा जन्मिएका विनोद औपचारिक शिक्षा लिएर यो पेशामा अन्तर्राष्ट्रिय रूपमै माथिल्लो तहमा पुग्ने थोरै नेपालीको सूचीमा पर्छन्। उनी अहिले अष्ट्रियाको इभेन्ट म्यानेजमेन्टसम्बन्धी मल्टिनेशनल कम्पनी गोर्मेट इन्टरटेन्टमेन्ट ग्रुप (डिएण्डको इन्टनेशनल) को रिसर्च एण्ड डेभेलपमेन्ट तथा इनोभेसन किचेन डिपार्टेमन्टको प्रमुख हुन् । यो कम्पनीले नै विश्वकप फुटबल प्रतियोगिताका लागि खानासम्बन्धी अनुसन्धान गर्ने, मेनु तयार गर्ने र विशिष्ठ तथा अति विशिष्ठ पाहुनाहरूलाई खाना क्याटरिङ गर्ने काम पाएको छ। डिएण्डको वेवसाइट डोकोका अनुसार यो कम्पनीले ७६ वटा एयरलाइन्स तथा तिनका एक्ज्युकेटिभ लाउन्जमा क्याटरिङको काम गर्दै आएको छ । विनोद भन्छन्, 'विश्वकप फुटबल २०२२ को पार्टनर कतार एयरलाइन्समा हाम्रो कम्पनीकै क्याटरिङ हुन्छ । त्यही नाताले हामी विश्वकप फुटबलसँग जोडिएका हौँ ।' कतारमा खाना र परिकारका बारेमा प्रारम्भिक अनुसन्धानपछि विनोदको टोलीले कतारको खानाका बारेमा त्यहाँको सबैभन्दा सम्मानित सेफ आइसा अल तमिमिसँग औपचारिक तालीम समेत लिएको थियो । यसले आफ्नो आधिकारिक स्वादलाई प्रवर्द्धन गर्ने काममा कतार सरकार कति गम्भीर छ भन्ने पनि देखाउँछ । यो तालीमबाट विनोदको टोलीलाई पनि कतारको आधिकारिक स्वाद आफ्ना परिकारको अनुसन्धानमा जोडन सजिलो भयो । उनले भने, 'अनि हामी विभिन्न परिकारहरूको तयारीमा लाग्यौँ । यसमा खानाको तयारी, त्यसको विकास, त्यसको स्वाद तथा परिकारको प्रस्तुतीकरण एवम् परीक्षणका कुराहरू समावेश हुन्छ । एउटा कार्यशालाका मार्फतबाट हामी स्वाद तथा परिकारको प्रस्तुतीकरणका विषयमा विभिन्न विशेषज्ञबाट प्रतिक्रिया पनि लिन्छौँ।' कतार सरकार तथा विश्वकपका अधिकारीहरूले विनोदको टोलीले तयार गरेका खानाको गुणस्तर तथा स्वाद हेरेरचाखेर स्वीकृति दिएपछि मात्र खानाको मेनु तयार भएको थियो । उनी भन्छन्, 'होस्ट कन्ट्री (आतिथ्यता गर्ने राष्ट्र) भएका नाताले आफ्नो खाना तथा स्वादसँगै स्थानीय तरकारी, मरमसला तथा मासुलगायतका उत्पादनको प्रवर्द्धन गर्ने कतार सरकारको चाहनालाई पनि यहाँ परिकारहरू तयार गर्दा हामीले सम्मान गरेका छौँ । फुटबलको खेल हेर्न आउने विशिष्ठ तथा अति विशिष्ठ पाहुनाहरूका बारेमा उनको टोलीलाई पहिले नै सूचित गरिन्छ । त्यही सूचनाका आधारमा खाना तयार गरिन्छ । स्थानीय तथा अन्तर्राष्ट्रिय मापदण्डको पालना गर्दै तापक्रम कम बनाइएको गाडीमा राखेर खानालाई स्टेडियममा पुर्याउने गरिन्छ । उनका अनुसार जुन दिन जुन देशको खेल हुन्छ ती देशका एकएक परिकार अनिवार्य समावेश गरिन्छ । उदाहरणका लागि बेलायतको खेल हुँदैछ भने त्यहाँको सबैभन्दा प्रिय खाना फिस एण्ड चिप्स (माछा र तारेको आलु) तयार गर्छौ । मोरोक्कोले खेलेको दिन ताजिन र खुसखुस बनाएको उनले सुनाए । चिसो बनाइएको भ्यानमा खाना स्टेडियममा पुर्याएर सुरक्षा जाँचको काम सकिएपछि टोलीले पाहुनालाई खाना दिने गर्दछ । उनले भने, 'साउदी अरेबियाको राजपरिवार, टर्कीका राष्ट्रपति रिसेप तैयब उर्दवान, भारतका उपराष्ट्रपति जगदिप धनकर, प्रसिद्ध अमेरिकी अभिनेता मर्गन फ्रिम्यान, प्रख्यात फुटबलर डेभिड वेकम, आर्सनल क्लबका म्यानेजर आर्सी वाग्नरलगायतका विशिष्ठ व्यक्तिहरूले हामीले तयार गरेको खानाको उच्च प्रशंसा पनि गरेका थिए । विनोद अन्तर्राष्ट्रिय परिकारको दुनियामा मसला पण्डित भनेर पनि चिनिन्छ । अनि खानपान बाहेकका क्षेत्रमा गरेका विभिन्न योगदानका कारण सेफभन्दा अलि धेरै काम गर्ने मानिसका रूपमा पनि उनको परिचय बनेको छ। यो क्षेत्रमा २० वर्षभन्दा बढी काम गर्दा उनले नेपाली परिकारलाई विश्व मानचित्रमा स्थापित गर्ने काम गरेका छन् । विनोदले लण्डनमा खोलेको रेष्टुरेन्ट मःमः एण्ड रोटी पनि हो । नेपाली खाना भारतीय खानाभन्दा धेरै फरक हो भनेर अभियान चलाउने विनोद कतारमा विश्वकप फुटबल हेर्न आउने संसारका विशिष्ठ व्यक्तित्वहरूलाई खाना चखाएर खाना कुटनीति अनुभव लिँदै छन् । विनोद भन्छन्, 'खानाले मानिस संस्कृति र देशहरू जोड्ने काम गर्छ । म नेपाललाई र बेलायत तथा दुनियाँका अन्य देशहरूसँग खाना, संस्कृति तथा परोपकारका कर्महरूका आधारमा जोड्न चाहन्छु ।' यो विश्वकप र यस्ता अन्य कार्यक्रममार्फत विनोदले चलाएको खाना कूटनीतिले नेपालको छविलाई विश्व मानचित्रमा अझै माथि उठाउन बल पुग्ने विश्वास गरिएको छ । रासस"
अर्जेन्टिना र पोर्चुगल फाइनल पुगे हुन्थ्यो,"सञ्जीव नेपाली अन्तर्राष्ट्रिय तेक्वान्दो खेलाडी तथा प्रशिक्षक विश्वकपका खेलहरू नियमितजसो हेरिरहेको छु। हेर्न नभ्याएको र सम्भव नभएको खेलका बारेमा पनि अपडेट लिइरहेकै हुन्छु। कतिपय खेल घरमा बसेर हेरिरहेको छु भने कति चाहिँ साथीभाइसँग बाहिरै बसेर पनि हेर्ने गरेको छु। अब त कुनै पनि खेल छुटाउनै मिल्दैन। त्यसैले सबै खेल हेर्छु। मैले समर्थक गरेका टिमहरूले राम्रै प्रदर्शन गरिरहेका छन्। तिनै टिमले विश्वकप ट्रफी उचालोस् भन्ने चाहन्छु। मेरो समर्थन अर्जेन्टिनालाई हो। म लियोनल मेसीको ठूलो फ्यान हुँ। उनको खेल्ने शैली मन पर्छ। उनकै कारण पनि विश्वकपमा अर्जेन्टिनालाई सपोर्ट गरिरहेको हुन्छु। मेसीलाई भेट्नका लागि कुनै बेला बार्सिलोना पनि पुगेको थिएँ। तर, उनलाई भेट्न पाइएन। मेसीलाई भेट्ने अवसर नपाए पनि क्याम्पनोउ रंगशाला घुम्ने मौका पाएको थिएँ। बार्सिलोनाको घरेलु मैदान साँच्चिकै विशाल छ। रंगशाला पुरानो भए पनि मेनटेन राखिएको छ। सबै कुरा व्यवस्थित छ। पुरानो रंगशाला भए पनि झन्डै एक लाख दर्शकलाई थेगिरहेको छ। अर्जेन्टिनापछि अर्को मनपर्ने टिम पोर्चुगल हो। पोर्चुगललाई समर्थन गर्नुको कारण पनि क्रिस्टियानो रोनाल्डो नै हुन्। रोनाल्डोको व्यक्तित्व, फिजिक्स, फिटनेस र अनुशासनका कारण उनी मन पर्छ। एउटा खेलाडीमा हुनुपर्ने सम्पूर्ण गुण रोनाल्डोमा छ। खेल चाहिँ मेसीको मन पर्छ। त्यही कारण अर्जेन्टिना र पोर्चुगल फाइनलमा पुगोस् भन्ने चाहना छ।"
कर्णालीमा पनि उस्तै क्रेज,"दैलेख : प्रतिनिधिसभा तथा प्रदेशसभा निर्वाचन भर्खरै सम्पन्न भएको छ। प्रत्यक्षतर्फको मतपरिणामपछि समानुपातिक निर्वाचन प्रर्णालीको अन्तिम मत परिणामसमेत निर्वाचन आयोगले सार्वजनिक गरिसकेको छ। निर्वाचनको मत परिणामसँगै सरकार गठनको चर्चा चुलिएको छ। यहीबीचमा विश्वकप फुटबलको क्रेज पनि कर्णालीमा बढ्दो छ। फुटबलप्रेमीका माझ विश्वकप फुटबलको उपाधि कसले उचाल्छ भन्ने विषयले चर्चा पाइरहेको छ। कर्णालीको राजधानी वीरेन्द्रनगर सुर्खेतसहित अन्य जिल्लाका सदरमुकाम मात्र होइन्, ग्रामीण क्षेत्रमा पनि विश्वकप फुटबलको क्रेज बढेको छ। कर्णालीका विभिन्न जिल्लामा चिसो बढिरहेको छ। चिसोको प्रवाह नगरी फुटबलप्रेमिहरू सामुहिक रुपमा प्रोजेक्टरमार्फत खेल हेरेर रमाइलो गरिरहेका छन्। कतिपय खेलप्रेमी एक्लै बसेर मोबाइलमै भए पनि फुटबलको मज्जा लिइरहेका छन्। जाजरकोटको जुनीचाँदे गाउँपालिका४ का मानबहादुर खड्काले कतारमा जारी विश्वकप फुटबलको क्रेज कर्णालीमा धेरै रहेको बताए। विश्वकप फुटबलको क्रेज धेरै छ। हामी सामुहिक रुपमा टेलिभिजनमा खेलहरू हेरिरहेका छौं। कतिपयले प्रोजेक्टरमार्फत विश्वकपको मज्जा लिइरहेका छन्, उनले भने। ब्राजिलको समर्थक उनले यस पटक ब्राजिलले नै विश्वकप उपाधि जित्नेमा आशावादी रहेको बताए। सल्यानको कुमाख गाउँपालिका५ कालागाउँका भीम कुमाखीले आफू कुनैपनि टिमको समर्थक नरहेको बताए। विश्वकपका खेलहरूको मज्जा लिइरहेको छु। तर, म कुनै पनि टिमको समर्थनमा छैन्। जुन टिमले उपाधि जित्छ, उसकै समर्थन गर्छु, उनले भने। एक साता दाङमा रहेका उनले प्रोजेक्टरमार्फत सामुहिक रुपमा विश्वकप फुटबलका खेलहरू हेरेको बताए। भर्खरै सुर्खेत आइपुगेको छु। सम्भव भए यहाँ पनि सामुहिक रुपमा ठूलो पर्दामा खेल हेर्छु। दैलेखका अस्मित सिजापतीले कर्णालीमा युवाहरूले विश्वकप फुटबललाई विशेष चासो दिएर हेरिरहेको बताए। विश्वकपको क्रेज फुटबलप्रेमी सबैमा उत्तिकै छ। विशेषगरी युवाहरूले बढी चासोका साथ हेरिरहेका छन्, उनले भने। उनले आफू ब्राजिलको समर्थक रहेको बताए। सबै फुटबलप्रेमीले फरक फरक टिमलाई समर्थन गरेका छन्। म ब्राजिलको समर्थक हुँ। ब्राजिलले नै यसपालिको विश्वकप जितेको हेर्ने रहर छ, उनले भने। कर्णालीका अधिकांस स्थानमा इन्टरनेट सेवाको सहज पहुँच छैन। तर, मोवाइल डाटाबाटै भए पनि विश्वकप फुटबलका खेलहरू हेर्ने गरेको उनले बताए। यी केही प्रतिनिधिमुलक फुटबलप्रेमी हुन्। उनीहरूजस्तै कर्णालीका अधिकांस फुटबलप्रेमीहरू विभिन्न माध्यमबाट विश्वकपको मज्जा लिइरहेका छन्। कर्णाली प्रदेशको राजधानी वीरेन्द्रनगरस्थित गोरेटो बार एन्ड रेस्टुरेन्ट तथा लाइभ म्युजिक बारमा विश्वकप फुटबल हेर्ने दर्शकको भीड नै लाग्ने गरेको छ। ग्राहकहरू लाइभ म्युजिकमा रम्दै फुटबलको मज्जा लिन आउने गरेका छन्। दैलेखका अशोक रानामगरले होटलमै टेलिभिजनमा विश्वकप फुटबल हेरिरहेको बताए। आफू नियमित दर्शक भएको बताउँदै उनले उपाधि कुन टिमले उचाल्छ भन्ने थाहा पाउन पनि नियमित खेलहरू हेर्ने गरेको प्रतिक्रिया दिए।"
सेलेब्रेसन फुटबलको विशेषता हो,"दोहा : दक्षिण कोरियाविरुद्ध गोलपछि ब्राजिलियन टिमको सेलिब्रेसन विपक्षी टिमको अपमान गर्न नभएको मुख्य प्रशिक्षक टिटेले बताएका छन्। पाँच पटकको विश्वकप विजेताले अन्तिम १६ अन्तर्गत सोमबार दक्षिण कोरियालाई ४१ लाई पराजित गर्दै क्वार्टरफाइनलमा पुगेको हो। भिनिसियस जुनियरले ब्राजिलको जितमा गोलको खाता खोलेका थिए। त्यसपछि नेमारले पेनाल्टीलाई गोलमा परिणत गरेका थिए। त्यसबाहेक रिचार्लिसन र लुकास पक्वेटाले पनि एकएक गोल थपेका थिए। रिचार्लिसनको गोलपछि टिटेले पनि उनीसँग मिलेर पेन्गुइन डान्स गर्दै खुसी मनाएका थिए। त्यसपछि आलोचित बनेका टिटेले स्पष्टिकरण दिँदै अपमान नगरेको बताएका हुन्। हामीले फुटबलको विशेषता अपनाउन खोजेका हौं, उनले भने, हाम्रा युवा खेलाडी छन् र उनीहरूसँग मैले पनि नजिक हुनुपर्छ। मैले ट्रेनिङमा एकदिन रिचार्लिसनलाई तिमीले गोल गयौं भने म नाच्छु भनेको थिएँ। मैले खेलाडीलाई पनि नाच्न भनेको थिएँ। म त्यसको गलत अर्थ नलागोस् र गोलको खुसीको रूपमा मात्रै त्यसलाई बुझियोस् भन्ने चाहन्छु। त्यो नाच विपक्षी टिम र पाउलो बेन्टोलाई अपमान होइन। म उनलाई धेरै सम्मान गर्छु। सोही खेलमा नेमारले तीन फरक विश्वकपमा गोल गर्ने रोनाल्डो र पेलेको कीर्तिमानसँग बराबरी पनि गरेका थिए। नेमारले ब्राजिलियन राष्ट्रिय टिमबाट सर्वाधिक गोलकर्ताको पेलेको कीर्तिमान बराबरी गर्न एक गोल मात्रै पछि छन्। यस्ता कीर्तिमान बनाउँदा गर्वान्वित होइन्छ, नेमारले भनेका छन्, म त्यो संख्या नजिक पुगेको छु। जहाँ पुग्ने मैले कहिल्यै कल्पना गरेको थिइनँ। यसबाट मलाई धेरै खुसी लागेको छ। ब्राजिल र अन्तिम चारको बीचमा साविक उपविजेता क्रोएसिया उभिएको छ। ब्राजिल हालसम्मका चार भेटमा क्रोएसियासँग पराजित भएको छैन। यीदुई बीचको अन्तिम भेट सन् २०१८ को जुनमा मैत्रीपूर्ण खेलका क्रममा भएको थियो। त्यसबेला ब्राजिल २० गोलले विजयी भएको थियो। दक्षिण अमेरिकी महारथि ब्राजिल नवौं पटक सेमिफाइनल प्रवेश गर्ने लक्ष्यमा छ। विश्वकपको इतिहासमा जर्मनी मात्रै सबैभन्दा धेरै १२ पटक सेमिफाइनल पुगेको छ। ब्राजिल दोस्रो स्थानमा छ। चार वर्षअघिको फाइनलिस्ट क्रोएसियाले दुई पटक समूह चरण पार गरेको छ र दुवै पटक सेमिफाइनमा स्थान बनाएको छ। सन् १९९८ मा पहिलो पटक समूह चरण पार गरेको क्रोएसिया अन्तिम चारमा पुगेको थियो र चार वर्षअघि उपविजेता नै बनेको थियो। समूह एफमा परेको क्रोएसिया बेल्जियम र क्यानडालाई पछि पार्दै उपविजेताका हैसियतमा अन्तिम १६ मा पुगेको थियो। मोरक्को समूह विजेता बनेको थियो। क्रोएसियासँग थुप्रै अनुभवी खेलाडी छन्। लुका मोड्रिच, इभान पेरिसिच, डेजान लोभरेन, एन्ड्रेज क्रमारिचजस्ता अनुभवी खेलाडी छन्। अनुभवीसँगै युवा खेलाडी जोस्को भार्डिओल पनि जारी विश्वकपमा स्टार बनेका छन्। गोलरक्षक डोमिनिक लिभाकोभिचले पनि जापानविरुद्ध तीन पेनाल्टी बचाएर कीर्तिमान रचेका थिए।"
नेदरल्यान्ड्सलाई मेसी चुनौती,"दोहा : डच डिफेन्डर जुरेन टिम्बर लियोनल मेसीको सामना गर्न अत्तालिएका छैनन्। तर, उनलाई थाहा छ, सात पटकका बालन डीओर विजेतालाई रोक्नु चुनौतीपूर्ण नै हुनेछ। विश्वकपको क्वार्टरफाइनलमा नेदरल्यान्ड्सले अर्जेन्टिनाको सामना गर्दा डिफेन्डर टिम्बरलाई विश्वकै उत्कृष्टमध्ये एक खेलाडीलाई रोक्ने जिम्मेवारी हुनेछ। जारी विश्वकपमा अर्जेन्टिनाका सर्वाधिक गोलकर्ता मेसीले तीन गोल गरिसकेका छन्। अन्तिम १६ अन्तर्गत अस्ट्रेलियाविरुद्ध २१ को जित निकाल्दा मेसीले उत्कृष्ट प्रदर्शन गर्दै दुई पटकको विश्वकप विजेतालाई अन्तिम आठमा पुर्याएका थिए। नेदरल्यान्ड्सविरुद्ध मेसी स्कोर सिटमा हुन्छन् कि हुँदैनन् ? भन्ने प्रश्न मात्रै होइन, त्यो खेलको नतिजा पनि त्यसमा निर्भर हुनेछ। पेरिस सेन्ट जर्मन (पीएसजी)का फरवार्डलाई चुप राख्न सकेमात्रै नेदरल्यान्ड्सले अन्तिम चारको यात्राको सपना साकार पार्न सक्छ। नाथन एकीसँगै बसेर टिम्बर भन्छन्, म अत्तालिएको पटक्कै छैन। उनकाविरुद्धमा खेल्नु साँच्चै चुनौतीपूर्ण हुनेछ। मेसी अविश्वसनीय खेलाडी हुन्। तर, हामी मेसीविरुद्ध मात्रै खेल्न लागेका होइनौं। हामी एक वा दुई जनाले मात्रै त्यसलाई पार लगाउनु पर्ने चुनौती होइन। हामी एक टिम भएर मैदानमा प्रस्तुत हुनेछौं। नाथन एकी पनि उनलाई रोक्नु चुनौतीपूर्ण हुने बताउँछन्। मेसीलाई रोक्न कठिन छ। उनी सम्भवतः विश्वकै उत्कृष्ट खेलाडी हुन्। त्यसैले हामी सावधान रहनुपर्छ, एकी भन्छन्। नेदरल्यान्ड्सको रक्षापंक्तिका अर्का महत्वपूर्ण सदस्य कप्तान भर्जिल भान डाइक हुन्। उनले पनि मेसीलाई रोक्नु चुनौतीपूर्ण हुने देखेका छन्। उनीहरूसँग राम्रा खेलाडीले भरिएको सन्तुलित टिम छ। जुनसुकै खेलाडी निर्णायक भूमिका निर्वाह गर्न सक्छन्, भान डाइक भन्छन्, तर, त्यो खेल नेदरल्यान्ड्सविरुद्ध मेसी हुनेछैन। त्यो खेल नेदरल्यान्ड्स भर्सेज अर्जेन्टिना हुनेछ। लामो समयदेखि धेरै माथिल्लो स्तरमा रहेका क्रिस्टियानो रोनाल्डो र मेसीलाई एकदमै सम्मान गर्छु। मेसीसँग विशेष सावधान अपनाउनु पर्छ। तर, त्यहाँ जुलियन अल्भारेज पनि छन्। उनी अर्जेन्टिना र म्यानचेस्टर सिटीमा उत्कृष्ट भविष्यतर्फ अग्रसर छन्। आशा छ, शुक्रबार उनी उत्कृष्ट लयमा हुने छैनन्। अर्जेन्टाइन प्रशिक्षक लियोनल स्कालोनीलाई रणनीतिक चुनौती छ। फेरि ४३३ फर्मेसनमा सुरुवात गर्ने वा अस्ट्रेलियाविरुद्धको अन्तिम समयमा जस्तै ३५५ फर्मेसन अपनाउने भन्ने रणनीति बनाउनै उनी व्यस्त छन्। एन्जल डी मारिया पूर्णरूपमा तयार भए पक्कै पहिलो रोजाइमा पर्नेछन्। स्कालोनीले तीन सेन्टर ब्याकको रणनीति अपनाए भने लिसान्ड्रो मार्टिनेजलाई समावेश गरेर पापु गोमजलाई बेन्चमा सीमित गर्न सक्छन्। अर्जेन्टिनाले तीन सेन्टर ब्याकको रणनीति अपनायो भने नेदरल्यान्ड्ससँग समान हुनेछ। त्यसो हुँदा नेदरल्यान्ड्सको टिममा देखिएका सबैभन्दा विध्वंकारी डेन्जल डम्फ्रिजलाई केही सहज हुनेछ। उनले अन्तिम १६ मा अमेरिकाविरुद्ध दुई असिस्ट गरेर एक गोल पनि गरेका छन्।"
प्रथम मेयर कप फुटबल शनिबारदेखि,"चितवन : रत्ननगरमा शनिबारदेखि प्रथम मेयर कप फुटबल प्रतियोगिता हुने भएको छ । रत्ननगर नगरपालिकाको आयोजनामा जिल्लाका सात पालिकाको सहभागितामा नगरपालिकास्तरीय प्रथम मेयर कप फुटबल प्रतियोगिता गर्न लागिएको हो । कार्यक्रमका संयोजक कृष्ण चौधरीका अनुसार यही मङ्सिर २४ देखि आगामी पुस २ गतेसम्म प्रतियोगिता हुने छ । नेपाल माविको खेल मैदानमा हुने प्रतियोगिताको तयारी अन्तिम चरणमा पुगेको उनले बताए। प्रतियोगितामा प्रथम हुने टोलीलाई रु एक लाख ११ हजार एक सय ११ र द्धितीय हुनेलाई रु ५५ हजार पाँच सय ५५ नगदसहित शिल्ड र मेडल प्रदान गरिने छ । चौधरीले प्रत्येक खेलमा म्यान अफ दि म्याच हुने खेलाडीलाई रु दुई हजार पाँच सय र सम्पूर्ण खेल मध्ये म्यान अफ दि सिरिज हुने खेलाडीलाई १२ हजार पाँच सय प्रदान गरिने जानकारी दिए। प्रतियोगिताका लागि नगरपालिकाले रु सात लाख ९८ हजार छ सय ६६ बजेट बिनियोजन गरेको उहाँले जानकारी दिए। नगरपालिकास्तरीय मेयर कप भइरहने भए पनि जिल्लास्तरीय अन्तर नगरपालिका फुटबल भने पहिलो भएको चौधरीले जानकारी दिए। जिल्लाका एक महानगरपालिका, पाँच नगरपालिका र एक गाउँपालिकाका खेलाडीको सहभागिता रहने छ । रासस"
सहकारी जोगाउन सरकारसँग सहयोग माग,"काठमाडौं : सहकारी जोगाउन अभियानले सरकारसँग हारगुहार गरेको छ। तरलता अभावका कारण धेरै सहकारी संकटमा परेको भन्दै जोगाउन सरकारसँग सहयोग मागेको हो। सहकारी क्षेत्रमा सकारात्मक सन्देश प्रवाह हुनेगरी अपिल जारी गर्न महासंघले विभागसँग अनुरोध गरेको छ। सो अवसरमा सहकारी विभागका रजिष्ट्रार रुद्रप्रसाद पण्डितले सहकारीका सदस्य तथा आम सर्वसाधारणलाई विश्वास दिलाउने काम सहकारी अभियानकै भएको बताए। कोही सदस्य निक्षेप फिर्ता नपाएको उजुरी गरेमा विभागले कारवाही गर्नुपर्ने भन्दै अपिल जारी गर्न नसकिने बताए। राष्ट्रिय सहकारी महासंघले सरकारलाई सहुलियत कर्जा दिनुपर्ने लगायत ५ बुँदे ज्ञापनपत्र सहकारी विभागका रजिष्ट्रार रुद्रप्रशाद पण्डितलाई बुझाएको छ। ऋण असुली, सहुलियत ऋण, कर्जा सूचना केन्द्र, कर्जा असुली न्यायाधिकरण र बचत तथा कर्जा सुरक्षण कोषको स्थापना गर्न माग गरेका छन्। सरकारका विभिन्न कोषमा रहेका रकम राष्ट्रिय सहकारी बैंकमार्फत सहुलियत कर्जा प्रवाह गर्न महासंघले अनुरोध गरेको छ। सम्पत्ति रोक्का, कालोसूचीमा समावेश लगायत व्यवस्थामार्फत सहकारीको खराब ऋण असुलीमा समन्वय गर्न आग्रह गरिएको छ। सहकारीको समस्या समाधानका लागि महासंघले सञ्चालक केबी उप्रेतीको संयोजकत्वमा उपसमिति बनाएको छ। यसअघि बागमती प्रदेश सहकारी संघको नेतृत्वमा काठमाडौं, भक्तपुर, ललितपुर तथा काभ्रेका जिल्ला संघहरुले संयुक्त रुपमा ज्ञापनपत्र बुझाएका थिए। पछिल्लो समयमा ६५ प्रतिशतभन्दा सहकारीमा समस्या देखिएको छ। अधिकांशले निक्षेप फिर्ता गर्न सकेका छैनन्। कर्जा असुली गर्न सकेका छैनन्। रजिष्ट्रार पण्डितले सहकारी कर्जा सूचना केन्द्रको कार्यविधि अर्थ मन्त्रालयमा पुगेको बताएका छन्। ऋण असुली न्यायाधिकरण तथा बचत तथा ऋण सुरक्षण कार्यविधि पनि तयार गरेर मन्त्रालयमा पठाइएको रजिष्ट्रार पण्डितले बताए। सञ्चालक उप्रेतीले सहकारीमा पछिल्लो समयमा विश्वास गुम्दै गएको बताए। सुशासन हराउँदा पनि संकट आएको उनले बताए।"
पश्चिम सेती भारतले बनाउँछ,"धनगढी : प्रधानमन्त्री शेरबहादुर देउवाले पश्चिम सेती जलविद्युत् आयोजना भारतले बनाउने पक्कापक्की भइसकेको बताएका छन्। कैलाली उद्योग वाणिज्य संघले आयोजना गरेको सुदूरपश्चिम महोत्सवको बिहीबार धनगढीमा उद्घाटन गर्दै प्रधानमन्त्री देउवाले जलविद्युत् आयोजना निर्माणका लागि भारतीय भरपर्दो कम्पनीले लाइसेन्स लिएकाले बन्ने जिकिर गरे। उनले भने, सुदूरपश्चिमको आर्थिक विकासका लागि पनि पश्चिम सेती आवश्यक थियो। भारतको कम्पनीले पश्चिम सेती बनाउनका लागि लाइसेन्स लिइसकेको छ। त्यो भरपर्दो कम्पनी हो। त्यसैले अब पश्चिम सेती बन्छ। पञ्चेश्वर परियोजना बनाउनका लागि भारत सरकार तयार रहेको बताउँदै उनले फेरि पनि भारतीय प्रधानमन्त्रीसँग कुरा गर्ने बताए। भारत भ्रमणका बेला भारतीय प्रधानमन्त्री पञ्चेश्वर परियोजनाको विकासका लागि तयार हुनु भएको हो। म फेरि पनि भारतका प्रधानमन्त्रीसँग कुरा गर्छु। पञ्चेश्वर परियोजनाले नेपालको मात्रै होइन, भारतलाई पनि फाइदा गर्छ। भारत पनि बनाउन तयारै छ, देउवाले प्रष्ट पारे। प्रधानमन्त्री देउवाले अहिले देशमा आर्थिक मन्दीको अवस्था रहेकाले सरकार त्यसको समाधानका लागि पहल गरिरहेको बताए। उनले सुदूरपश्चिम प्रदेशमा रहेका राष्ट्रिय गौरवका र ठूला आयोजनालाई सम्पन्न गर्न सरकारको प्राथमिकतामा रहेको बताए। पश्चिम सेती र पञ्चेश्वर मात्रै होइन, सुदूरपश्चिमका लागि राष्ट्रिय गौरवको योजना रानी जमरा कुलरिया सिँचाइ आयोजना, महाकालीमा बनिरहेको चार लेनको पक्की पुल, दोधाराचादनीमा सुक्खा बन्दरगाह र विशेष आर्थिक क्षेत्रजस्ता रोजगार दिलाउन सक्ने परियोजना सरकारका प्राथमिकतामा छन्। हामीले यी योजनाहरूको छिटो सम्पन्न गरि सञ्चालनमा ल्याउन पहल गरिरहेका छौं, प्रधानमन्त्री देउवाले जानकारी दिए। कोरोनाकालको स्मरण गर्दै भने, मैले कोभिडको महामारीका बेला पनि भनेको थिए, खोप खोप खोप। मेरो कार्यकालमा सबैलाई खोपको ब्यवस्था गरेको छु। अझै पनि नयाँ नयाँ भेरियन्टका कुराहरू आइरहेका छन्। अब जनताले पनि सेल्फ सेक्युरिटी गर्नुपर्छ। सरकारले अहिले कोभिड पूरै नियन्त्रणमा ल्याइसक्यो। डडेलधुराबाट स्वतन्त्र उमेदवार सागर ढकाललाई पराजित गर्दै हालै प्रतिनिधिसभा सदस्यमा निर्वाचित भएका देउवाले महोत्सवको उद्घाटनका क्रममा सरकारको गठन र सर्वोच्च अदालतका प्रधानन्यायाधीश प्रकरणबारे केही बोलेनन्। प्रधानमन्त्री देउवालाई महोत्सवमा सुदूरपश्चिम प्रदेशका मुख्य १५ वटा माग र १५ किलोको माला पनि लगाइएको थियो। कैलाली उद्योग वाणिज्य संघले हरेक वर्ष मंसिर २२ को क्यालेन्डरमा महोत्सवको आयोजना गर्दै आएको छ। महोत्सवमा देशका कार्यकारी प्रमुखलाई बोलाउने र आफ्ना मागहरू बराबर फूलको माला हाल्ने परम्परा बसाइएको छ। २२ किलोको माला र २२ वटा मागबाट सुरु भएको महोत्सवमा अहिलेसमेत गरी देउवाले तीनपटक माग बराबरको माला लगाइसकेका छन्। कैलाली उद्योग वाणिज्य संघका अध्यक्ष पुष्पराज कँुवरको अध्यक्षतामा भएको महोत्सवको उद्घाटन सत्रमा सुदूरपश्चिम प्रदेश प्रमुख देवराज जोशी, सुदूरपश्चिम प्रदेशका मुख्यमन्त्री त्रिलोचन भट्टलगायतका वक्ताहरूले समृद्ध सुदूरपश्चिम विषयमा धारणा राखेका थिए।"
देशभर पुग्दै छ दराज,"नेपालमा ईकमर्स सेवा डेलिभरीको हिसाबले चुनौतीपूर्ण छ। दराजले यति छोटो समयमा एक सय एक स्थानमा कसरी सेवा उपलब्ध गराउन सफल भयो ? नेपाल जस्तो भौगोलिक विविधतायुक्त देशमा १ सयभन्दा बढी सहरमा डेलिभरी सेवा बिस्तार गर्नु हाम्रो लागि ठूलो चुनौती थियो। जटिलता र चुनौतीसँगै नेपाली समाजलाई ईकमर्समा जोड्ने अवसर पनि छ। हामीले केही वर्षअघि मात्र २७ सहरमा डेलिभरी सेवा प्रदान गर्दै आएका थियौं। गत वर्ष ५० भन्दा बढी सहरमा डेलिभरी सेवा प्रदान गर्न थालिसकेका थियौं र अहिले, सयभन्दा बढी ठाउँहरूमा डेलिभरी गर्दै छौँ। छोटो समयमै यो सम्भव बनाउन थुप्रै लजिस्टिक पार्टनरसँगको साझेदारीले महत्वपूर्ण भूमिका खेलेको छ र अहिले हाम्रा ५० प्रतिशत साझेदार आफ्नो लजिस्टिक व्यवस्थापनका लागि हाम्रो नवीनतम प्रविधि प्रयोग गर्दै छन्। यसैगरी बिस्तारका लागि आधार स्थापित गर्ने उद्देश्यका साथ लजिस्टिक समाधानलाई अझ प्रभावकारी र ग्राहक केन्द्रित बनाउन, हाम्रा सबै लजिस्टिक साझेदारसँग ज्ञान, र सिकाइ निरन्तर रूपमा आदान प्रदान गर्छौं। हामी सबै साझेधारद्वारा प्रदान गरिएको सेवा उत्कृष्ट होस् भन्ने हेतुले निरन्तर अनुगमान गर्छौं। साथ साथै सेवाग्राहीबाट प्राप्त सुझावहरूलाई हाम्रो मानव संसाधनको क्षमतामा अभिवृद्धि प्रक्रियागत सबलीकरण र नवीनतम सेवा रणनीतिमा समावेश गर्छौं। ग्राहकहरूलाई सामान फिर्ता गर्न कत्तिको सजिलो छ ? ग्राहकहरूले फिर्ता प्रक्रियाका बारेमा थाहा पाउनु पर्ने कुराहरू केके हुन् ? अनलाइन सपिङमा थुप्रै फाइदा सँगै केही प्रक्रियागत जटिलता पनि छन्। प्राप्त समान विविध कारणले फिर्ता गर्ने प्रक्रिया पनि हो। यस कुरालाई मध्यनजर गर्दै हामीले हाम्रो फिर्ता प्रक्रियालाई सहज बनाउन निरन्तर प्रयास गरिरहेका छौं र यो आगामी दिनमा पनि उच्च प्राथमिकतामा हुनेछ। हामीसँग सरल एवम् निःशुल्क रिटर्न प्रक्रिया छ। जसअन्तर्गत दराज मल बाहेकका सामानका लागि ७ दिनभित्र निःशुल्क फिर्ता गर्न मिल्छ। दराज मलका सामानका लागि १४ दिन फिर्ता गर्ने प्रावधान छ। ग्राहकले रिटर्न पोलीसीअनुसार सामान फिर्ता गर्न सक्नेछन्। एक पटक ग्राहकबाट फिर्ता गरिएको सामान प्राप्त भएपछि, त्यो समान गुणस्तर नियन्त्रण प्रमाणीकरण प्रक्रियामा जान्छ, जस अनुरूप ग्राहकको दाबी सदर भएमा ग्राहकको रोजाइअनुसार पूर्ण रकम बैंक ट्रान्सफरमार्फत या दराज भाउचरमार्फत फिर्ता गरिन्छ (जसलाई भविष्यका खरिदहरूमा प्रयोग गर्न सकिन्छ)। यसबाहेक, फिर्ता गर्ने प्रक्रियालाई अझ सरल र सुविधाजनक बनाउन हामीले भर्खरै नेपाल हुलाक कार्यालयसँग साझेदारी पनि सुरु गरेका छौं। जसमार्फत सामान फिर्ता गर्न चाहने ग्राहकका लागि तोकिएको सामान्य हुलाक कार्यालयले ड्रप अफ स्थानको रूपमा काम गर्नेछन्। हामीले ग्राहकलाई समान फिर्ता सेवा प्रदान गर्न आईएमई रेमिटेन्स एजेन्ट नेटवर्कसँग पनि काम गर्दै आएका छौं। ११११, १२१२ जस्ता ठूला क्याम्पेनहरूमा खरिदकर्ताहरू उल्लेखनीय रूपमा बढ्छन्। दराजले छिटो र भरपर्दो डेलिभरी सुनिश्चित गर्न के कस्ता कदमहरू चालेको छ ? ग्राहकका माग पूरा गर्न तपाईंले कस्ता पूर्वाधार र लजिस्टिक तयारीहरू गर्नुभएको छ ? गत वर्ष झैं यो वर्ष पनि क्याम्पेनसँगै लजिस्टिक कार्य सम्पादनमा उल्लेख्य रुपमा चाप बढेको छ। तर यसका लागि हामीले जुन पूर्णतयारी गरेको थियौं। त्यसले कार्य सम्पादनमा धेरै सहजीकरण पनि गरेको छ। हामीले क्याम्पेन अगाडि केही प्रमुख प्राथमिकता निर्धारण गरेका थियौं र त्यही अनुरूप कार्य सम्पादनको योजना ठोस रूपमा कार्यान्वयन पनि गर्न पनि सफल भयौं। पहिलो, लजिस्टिक प्रक्रिया सम्पन्न गर्ने प्रविधि र सूचना प्रणाली, जसमार्फत प्रत्येक सामानको अवस्थित हेर्छांै, त्यस कुरालाई हामीले चुस्त बनायौं। दोस्रो, क्याम्पेनको तयारीको अर्को पक्ष भनेको टिमलाई तयार पार्नु हो। हामीले जतिसुकै राम्रो योजना बनाए पनि अन्त्यमा त्यसलाई कार्यान्वयन गर्ने भनेको टिमले हो। हामीलगायत हाम्रा साझेधारहरूले लजिस्टिक प्रक्रियामा सामेल हुने जनशक्तिलाई समयमै लिएर लामो समयको तालिम दियौं। जसमार्फत टिमको क्षमताको र प्राप्त गर्न खोजेका परिणाम निश्चय गर्यौं। तेस्रो, लजिस्टिक पूर्वाधारको व्यवस्थापन। पूर्वविर्तामोडदेखि पश्चिम धनगढीसम्म। हामीलगायत हाम्रो साझेधारहरूले डेलिभरी सेवा प्रदान गरिराख्नु भएको फ्यासिलिटीलाई स्तरोउन्नति गर्यौ र चुस्त बनायौ। समग्रमा हामीले हाम्रा प्रक्रियाहरू वर्षभरि नै सुधार गरिरहेका थियौं र अहिलेको अवस्था भनेको तिनै तयारीको निचोड हो। हामीले लजिस्टिक प्रक्रियालाई प्रयोगकर्ता मैत्री, झन्झटमुक्त र सरल बनाउन नयाँ प्रक्रिया पनि अबलम्बन गरेका छौं। विभिन्न सुधारमध्येका केही प्रक्रिया एवं व्यवस्थापनमा सेलर सेल्फ स्क्यान एउटा नविनतम प्रयोग हो। जसमार्फत बिक्रेताले विभिन्न ड्रपअफ स्थानमा दराजमार्फत अडर गरिएका समानका प्याकेज हस्तछेप बिनानै आफैं स्क्यान गरी ड्रपअफ गर्न सक्नेछन्। यो साथसाथै बिक्रेता र ग्राहकको उच्च प्रवाह हुने स्थानमा क्यु म्यानेजमेन्ट सिस्टम पनि लागू गरेका छौं। त्यसैगरी सामान फिर्ता गर्ने प्रक्रियालाई सजिलो र सुविधाजनक बनाउन हामीले हाम्रो रिटर्न ड्रपअफ नेटवर्कका साझेधारको संख्या पनि विस्तार गरेका छौं। यी सबै पूर्वतयारी,योजनाको सफल कार्यान्वयनबाट हामीले प्रदान गरिरहेको सेवालाई आझै सरलीकृत एवं गुणस्तरीय बनाउन टेवा पुर्याउनेछ भन्ने विस्वास पनि राख्छौं। विमल अर्याल प्रमुख परिचालन अधिकृत,दराज नेपाल"
माया खोला हाइड्रोपावरको आईपीओ खुल्यो,"काठमाडौं : माया खोला हाइड्रोपावर कम्पनी लिमिटेडले स्थानीय तथा वैदेशिक रोजगारीमा रहेका नागरिकका लागि साधारण शेयरको बिक्री खुला गरेको छ। कम्पनीले पहिलो चरणमा आजदेखि प्रतिकित्ता एक सय अङ्कित दरमा १२ लाख ४० हजार कित्ता शेयर प्राथमिक सार्वजनिक निष्कासन (आईपीओ)को निष्कासन तथा बिक्री खुला गरेको हो। कम्पनीले आफ्नो जारी पूँजी एक अर्बको ३४ प्रतिशतले हुने ३४ करोड मूल्य बराबरको कूल ३४ लाख कित्ता साधारण शेयरमध्ये आयोजना प्रभावित स्थानीय बासिन्दाका लागि कूल १० लाख कित्ता शेयर छुट्याएको छ। त्यस्तै सर्वसाधारणमा निष्कासन गरिने शेयरको १० प्रतिशत अर्थात् दुई लाख ४० हजार कित्ता शेयर वैदेशिक रोजगारीमा रहेकाहरुका लागि निष्कासन गर्न लागिएको कम्पनीले जनाएको छ। कम्पनीले आयोजना प्रभावित क्षेत्रका स्थानीयलाई निष्कासन गर्ने शेयरमध्ये ६० प्रतिशत अर्थात छ लाख कित्ता शेयर आयोजना अति प्रभावित क्षेत्र सङ्खुवासभाको चैनपुर नगरपालिका वडा नं ८ र ९, धर्मदेवी नपा वडा नं ३, ४ र ५ तथा मादी नपा वडा नं ४ र ६ का बासिन्दाका लागि छुट्याएको छ। त्यस्तै आयोजना अति प्रभावित क्षेत्र बाहेक सङ्खुवासभाको अन्य क्षेत्रमा बसोबास गर्नेका लागि ४० प्रतिशतले हुने चार लाख कित्ता शेयर निष्कासन गरिने सार्वजनिक आह्वानपत्रमा उल्लेख छ। निष्कासित शेयरमा आयोजना प्रभावित स्थानीयले छिटोमा आगामी पुस ८ गतेसम्म र सो अवधिमा माग बमोजिम आवेदन नपरे पुस २४ गतेसम्म न्यूनतम १० कित्तादेखि अधिकतम एक लाख कित्ता खरिदका लागि आवेदन दिन सक्ने छन्। त्यस्तै वैदेशिक रोजगारीमा रहेकाहरुले पुस ८ गतेसम्म अधिकतम ५० हजार कित्ता शेयर खरिदका लागि आवेदन दिन सक्नेछन्। आवेदन अनलाइनबाट दिन सकिने कम्पनीले निष्कासन गरेको शेयरमा स्थानीय र वैदेशिक रोजगारमा रहेका नेपालीले अनलाइनबाट समेत आवेदन दिन सक्ने छन्। स्थानीय बासिन्दाले कम्पनीको धितोपत्र निष्कासन तथा बिक्री प्रबन्धक प्रभु क्यापिटल लिमिटेडले निर्माण गरेको वेब पोर्टलमार्फत शेयरमा आवेदन दिन सकिने सार्वजनिक आह्वानपत्रमा उल्लेख छ। स्थानीयले प्राइम कमर्सियल बैंक, नेपाल एसबीआई बैंक, प्रभु बैंक, ग्लोबल आईएमई बैंक तथा हिमालयन बैंकले तोकेका शाखा कार्यालय र आयोजना निर्माण कम्पनीको कार्यालयबाट आवेदन दिन सक्ने छन्। त्यस्तै वैदेशिक रोजगारिमा रहेका नेपालीले नेपाल धितोपत्र बोर्डबाट स्वीकृति प्राप्त आस्वा सदस्य बैंक तथा वित्तीय संस्थाबाट सीआस्वा प्रणालीमार्फत र मेरो शेयरबाट आवेदन दिन सक्ने कम्पनीले जनाएको छ। कम्पनीलाई ईक्रा नेपालले ईक्राएनपी आईआर बीबीबी माइनस प्रमाणपत्र प्रदान गरेको छ। कम्पनीले सङ्खुवासभाको धर्मदेवी नगरपालिकाको माया खोलामा १४ दशमलव नौ मेगावाट क्षमताको मायाखोला जलविद्युत् आयोजना निर्माण गरेको छ। रासस"
सगरमाथा क्षेत्र घुम्न जानेबाट पालिकाले उठायो ३ करोड,"सोलुखुम्बु: सोलुखुम्बुको खुम्बु पासाङ ल्हामु गाउँपालिकाले पर्यटक प्रवेश शुल्कबाट ३ करोड रुपैयाँभन्दा बढी राजाश्व संकलन गरेको छ। गाउँपालिकाले चालु आर्थिक वर्षको हालसम्म प्रवेश शुल्कबाट ३ करोड ६२ लाख ७ हजार रुपैयाँ राजश्व संकलन गरेको छ। चालु आर्थिक वर्षमा १५ हजार ३१३ पर्यटक खुम्बु भित्रिएको गाउँपालिकाको तथ्यांकमा उल्लेख छ । जसमा साउन महिनामा २०३, भदौमा ६६१, असोजमा ५ हजार ६२९, कार्तिकमा ७ हजार ७८६ र मंसिर १५ गते सम्ममा १ हजार ३४ जना विदेशी पर्यटकले खुम्बु भ्रमण गरेका छन् । पालिकाले विदेशी पर्यटकबाट प्रतिव्यक्ति २ हजार रुपैयाँ शुल्क लिने गरेको प्रमुख प्रशासकीय अधिकृत मोहनप्रसाद चापागाईले जानकारी दिए । उनले भने, यो राजश्वका लागि पालिकाको छुट्टै बैंक खाता छ । राष्ट्रिय वाणिज्य बैंकको खातामा जम्मा हुने रकम हामी पर्यटक पुर्वधार विकासमा खर्च गर्छौ । यो शुल्क गाउँपालिकाको राजस्व खातामा दाखिला हुने गरेको छ। १० वर्ष भन्दा कम उमेरका, कुटनीतिक नियोगका व्यक्ति तथा नेपाल सरकारबाट निर्णय भएर खोज तथा अनुसन्धानमा आएका व्यक्तिलाई शुल्क नलाग्ने गाउँपालिकाले जनाएको छ । मुलुक संघीयतामा गएसँगै २०७४ सालमा पहिलो पटक स्थानीय सरकारले निर्णय गरेर पर्यटकबाट पालिकाले छुट्टै राजस्व संकलन गर्न थालेको हो । पालिकाको यो निर्णय खारेजीको माग गर्दै पर्यटन व्यवसायीले अदालतमा मुद्दासमेत हालेका थिए । उच्च अदालत विराटनगर, अस्थायी इजालस ओखलढुंगाले गाउँपालिकाको नाममा फैसला गरेसँगै शुल्क लिने बाटो खुलेको हो । सगरमाथा क्षेत्र भ्रमण गर्न आउने विदेशीलाई सगरमाथा राष्ट्रिय निकुञ्जमा पनि प्रवेश शुल्क लिने गरिएको छ।"
"सरकारले अझै तोकेन यस वर्षको उखुको मूल्य, पुरानै भाउमा बेच्दैछन् नवलपरासीका किसान","परासी: सरकारले अझै उखुको समर्थन मूल्य तोकेको छैन । समयमै समर्थन मूल्य नतोक्दा नवलपरासीका उखु किसान पुरानै मूल्यमा बेच्न बाध्य भएका छन् । जिल्लामा लुम्बिनी, बाग्मती र इन्दिरा चिनी उद्योग सञ्चालनमा छन् । लुम्बिनीबाहेक दुई उद्योगले मंसिरको पहिलो सातादेखि किसानसँग उखु खरिद गरेर क्रसिङ्ग सुरु गरिसकेका छन् । सरकारले यसवर्षको समर्थन मूल्य नतोकेका कारण पुरानै समर्थन मूल्यमा उखु खरिद गरेर उद्योग चलाएको बाग्मती चिनी उद्योगका प्रबन्धक टंक काफ्लेले बताए। गतवर्ष सरकारले अनुदानबाहेक प्रति क्विन्टल ५२० रुपैयाँ समर्थन मूल्य तोकेको थियो । किसानलाई प्रति क्विन्टल ७० रुपैयाँ अनुदान दिने गरिएको छ । पुरानै रकममा किसानसँग उखु खरिद गरेर लिएका छौं । भुक्तानी अनलाईबाट गर्ने गरेका छौं, काफ्लेले भने । हरेक वर्ष भुक्तानीका लागि किसानले आन्दोलन गर्दै आएका छन् । लामो समयदेखिको रकमसमेत भुक्तानी नगरेपछि जिल्ला प्रशासनले केही उद्योग सञ्चालकलाई ठगी मुद्दा चलाएर किसानको रकम तिराएको थियो । उद्योगले धेरैजसो रकम भुक्तानी गरेका छन् । केही उद्योगको मात्र थोरै रकम भुक्तानी बाँकी छ। इन्दिरा चिनी उद्योगका सञ्चालक राकेश अग्रवालले ३० देखि ३५ लाख रुपैयाँ मात्र किसानलाई भुक्तानी गर्न बाँकी रहेको बताए । बाँकी रकम पनि भुक्तानी गर्दैछौं । केही किसानको पुर्जी हराएकाले त्यसको विवरण संकलन गर्दा समय लागेको हो, उनले भने। जिल्ला प्रशासन कार्यालयका अनुसार बाग्मतीको भुक्तानी बाँकी छैन । सुनवलको चार लाख २० हजार भुक्तानी बाँकी छ । अघिल्ला वर्षमा भुक्तानीको पिरलोले उखु लगाउन छाडेका किसानले भुक्तानी पाएपछि खेती बढाएका छन् । गतवर्ष १० देखि १२ लाख क्विन्टल उखु उत्पादन भएको थियो । यसवर्ष भने १२ देखि १५ लाख क्विन्टल उत्पादन भएको उखु उत्पादक किसान समितिले जनाएको छ । यो उत्पादनले भने जिल्लाका उद्योगलाई थेग्न सक्दैन । उद्योग क्षमताअनुसार चल्न बढी उखु आवश्यक छ । जिल्लाका तीन चिनी उद्योगले यसवर्ष कुल २४ लाख क्विन्टल उखु क्रसिङ गर्ने लक्ष्य राखेका छन् । मागअनुसार आपुर्ति भने आधा मात्र छ । त्यसमा पनि करिब ५ देखि ६ लाख क्विन्टल उखु किसानले क्रसर उद्योगमा बिक्री गर्ने अनुमान छ । तथ्यांकअनुसार उद्योगले राखेको लक्ष्यलाई मात्र पूरा गर्न करिब १२ लाख क्विन्टल उखु अझै अपुग देखिन्छ । दैनिक १६ हजार क्रसिङ क्षमताको बाग्मतीले अहिले १२ हजार क्विन्टल प्रतिदिन क्रसिङ गर्दै आएको छ । यो उद्योगले यसवर्ष न्यूनतम १० लाख क्विटल उखु क्रसिङ गर्ने लक्ष्य राखेको छ । प्रयाप्त उखु नभएकाले लक्ष्यअनुसार क्रसिङ गर्न नसकिने बाग्मती चिनी उद्योगका प्रबन्धक काफ्लेले बताए । दैनिक सात हजार क्रसिङ क्षमताको इन्दिरा उद्योगले अहिले छ हजार क्विन्टल क्रसिङ गर्दै आएको छ । यसवर्ष आठ लाख क्रसिङ गर्ने लक्ष्य राखेपनि उखु अभावले गर्न नसकिने सञ्चालक अग्रवालको भनाइ छ । लुम्बिनी चिनी उद्योगले यसवर्ष ६ लाख क्विन्टल उखु क्रसिङ गर्ने लक्ष्य राखेको छ । दैनिक १० हजार क्विन्टल उखु क्रसिङ गर्ने क्षमताको उद्योगले अहिले करिब नौ लाख क्विन्टल क्रसिङ गर्न सक्ने जनाएको छ । तीन वर्षदेखि बन्द लुम्बिनी चिनी उद्योग गत वजर्षबाट सञ्चालनमा आएको हो । अहिले भने केही काम बाँकी रहेकाले मंसिरको अन्तिम साताबाट क्रसिङ सुरु गर्ने उद्योगका प्रशासन प्रमुख कुशप्रसाद सुवेदीले बताए । किसानहरुसँग सरकारले गतवर्ष तोकेको समर्थन मूल्यमा उखु खरिद गर्ने र सरकारले बढाएपछि पुनः किसानलाई वृद्धि रकम दिइने सुवेदीले बताए । जिल्लामा १२ हजारभन्दा बढी उखु किसान छन् । २०५८ सालमा नवलपरासीमा २५ लाख क्विटल उत्पादन भएको थियो । २०७५ सम्म आइपुग्दा १५ लाख क्विन्टलमा सीमित हुन पुगेको जिल्लाको उखु उत्पादनको अवस्था भने २०७९ सम्म आइपुग्दा १२ देखि १५ लाख क्विन्टलमा झरेको छ । मूल्यतर्फ हेर्ने हो भने २०५८ सालमा १४१ रुपैयाँ रहेकोमा अहिले अनुदानसहित ५९० रुपैयाँ प्रति क्विन्टल पुगेको छ ।"
"सुनको मूल्य बढ्यो, तोलाको एकलाख नाघ्यो",काठमाडौं : नेपाली सुनचाँदी बजारमा शुक्रबार छापावाल सुनको मूल्य अघिल्लो कारोबार दिनका तुलनामा प्रतितोला छ सयले बढेर एक लाख तीन सय पुगेको छ । बिहीबार प्रतितोला ९९ हजार सात सयमा सुनको कारोबार भएको थियो । नेपाल सुनचाँदी व्यवसायी महासङ्घले सार्वजनिक गरेको विवरणअनुसार आज तेजाबी सुनको मूल्य प्रतितोला ९९ हजार आठ सय छ । यसको मूल्य अघिल्लो दिन प्रतितोला ९९ हजार दुई थियो । त्यस्तै चाँदीको मूल्य अघिल्लो कारोबार मूल्यका तुलनामा आज प्रतितोला ३० ले बढेर एक हजार तीन सय ९० पुगेको महासङ्घले जनाएको छ ।
ग्लोबल आइएमई बैंकले अधिकृत पुँजी ५० अर्ब पुर्याउने,काठमाडौं : ग्लोबल आइएमई बैंक लिमिटेड र बैंक अफ काठमाण्डू लिमिटेड एकापसमा गाभिने (मर्जर) सम्बन्धी अन्तिम स्वीकृति प्रदान गर्दै ग्लोबल आइएमई बैंकको १६औँ वार्षिक साधारणसभा आज सम्पन्न भएको छ। साधारणसभाले ग्लोबल आइएमई बैंक लिमिटेड र बैंक अफ काठमाण्डू लिमिटेड गाभ्ने गाभिने (मर्जर) सम्बन्धमा सञ्चालक समितिका तर्फबाट प्रस्तुत प्रतिवेदनमाथि छलफल गरी सर्वसम्मत रूपमा पारित गरेको हो। गाभिने प्रयोजनका लागि मूल्याङ्कनकर्ताबाट प्राप्त चलअचल सम्पत्ति दायित्व तथा कारोबारको मूल्याङ्कन प्रतिवेदन (डीडीए) का आधारमा निर्धारण गरिएको शेयर स्वाप अनुपात एक बराबर एक रहने गरी स्वीकृत गरेको छ। साधारणसभाले बैकको अधिकृत पुँजी २५ अर्बलाई वृद्धि गरी ५० अर्ब पुर्याउने प्रस्तावलाई समेत पारित गरेको छ। साधारणसभामा बैंकका अध्यक्ष चन्द्रप्रसाद ढकालले प्रस्तुत गर्नुभएको वार्षिक प्रतिवेदन तथा एकीकृत वित्तीय विवरण पारित गर्नाका साथै आर्थिक वर्ष २०७८७९ को कूल मुनाफाबाट बैंकले आफ्ना शेयरधनीहरुलाई प्रस्ताव गरेको तीन प्रतिशत बोनस शेयर र १० दशमलव छ प्रतिशत नगद लाभांश गरी जम्मा १३ दशमलव छ प्रतिशत लाभांश दिने प्रस्तावलाई पारित गरेको छ। बैंकले आर्थिक वर्ष २०७८७९ मा सञ्चालन मुनाफा सात अर्ब १८ करोड र कर पछिको मुनाफा चार अर्ब ९५ करोड आर्जन गरेको थियो। प्रस्तावित बोनस शेयर वितरणपश्चात् बैंकको चुक्ता पुँजी २४ अर्ब ५० करोड पुग्नेछ। साधारणसभामा वार्षिक प्रतिवेदन प्रस्तुत गर्दै बैंकका अध्यक्ष ढकालले ग्लोबल आइएमई बैंक नेपाल सरकार एवं नेपाल राष्ट्र बैंकद्वारा घोषित नीतिहरुको परिपालना गर्दै आफ्ना शेयरधनीहरुलाई उचित लाभांश प्रदान गर्न कटिबद्ध रहेको बताए। उनले बैंकले आगामी दिनमा आफ्नो व्यावसायिक रणनीतिक योजनाअनुरुप व्यवसाय विस्तारका अन्य क्षेत्रमा समेत सन्तुलित वृद्धि गर्दै जाने बताए। आव २०७८७९ मा बैंकको खुद ब्याज आम्दानीतर्फ गत वर्षभन्दा एक अर्ब १५ करोडले वृद्धि भएको छ। बैंकको खुद मुनाफामा गत वर्षको तुलनामा १२ दशमलव पाँच नौ प्रतिशतले वृद्धि भई चार अर्ब ९५ करोड कायम भएको छ। हाल बैंकले दुई खर्ब ८९ अर्बभन्दा बढी निक्षेप सङ्कलन गर्नाका साथै दुई खर्ब ७३ अर्बभन्दा बढी कर्जा लगानी गरेको छ। बैंकले करिब ३० लाख ग्राहकलाई प्रत्यक्ष सेवा प्रदान गर्दै आएको छ। रासस
पर्यटकको रोजाइमा परेको ठिनी होमस्टे,"जोमसोम: मुस्ताङको घरपझोङ गाउँपालिका ५ ठिनी गाउँ पर्यटकको रोजाई केन्द्र बनेको छ। गाउँमा होमस्टे सञ्चालन हुन थालेपछि पर्यटक पनि बढेका छन् । चालु वर्षको साउदेखि हालसम्म दैनिक ८० जनासम्म पर्यटन होमस्टेमा आउने गरेका छन्। सदरमुकाम जोमसोम बजारमा पर्यटक लक्षित होटलमा खाना र बस्न महङ्गो शुल्क तिर्नुपर्ने भएकाले पनि ठिनी थकाली होमस्टे पर्यटकको रोजाइ बनेको छ । होमस्टेमा बस्ने पर्यटकलाई स्थानीयले आफ्नो संस्कृति, गाउँको इतिहासबारे जानकारी गराउने गरेका छन्। स्थानीयले ०७३ सालदेखि होमस्टे सञ्चालन गर्न थालेका थिए । सुरुवाती अवस्थामा होमस्टेमा बस्ने पर्यटक कम भएपनि अहिले पर्यटकको रोजाइ बन्दै गएको छ। मुस्ताङको भूगोल हेर्ने, मुक्तिनाथ मन्दिरको दर्शनमा जाने, कागबेनीधाम पुग्ने, कोरलानाकाबाट फर्किनेले पनि होमस्टे खोज्ने गरेका छन् । लमजुङको बेशी शहर, मनाङ र मुक्तिनाथक्षेत्र हुँदै वैकल्पिक पदमार्गमा यात्रा गर्ने तेस्रो मुलुकका पर्यटक ठिनी होमस्टेमा बस्न लालायित हुने होमस्टेकी अध्यक्ष मदना थकाली बताउँछिन् । परम्परागत खेती गर्ने यहाँका स्थानीयलाई होमस्टेले दैनिकी पनि सहज बनाइदिएको छ । होमस्टेलाई व्यावसायिक बनाएपछि स्थानीयको आयआर्जन पनि बढेको छ । सुरुमा ५ घरधुरीलाई अघोषित होमस्टेको घोषणा गरेका ठिनीबासीले ठिनी थकाली होमस्टेको संख्या १० पुर्याएका छन् । ०७३ सालमा जूमा थकाली, मीना थकाली, स्मीता थकाली, आईतकुमारी थकाली र बत्तीमाया थकालीले फरक काम गर्ने गरी होमस्टेको काम सुरु गरेका थिए । अहिले उनीहरूले सिंगो गाउँलाई नै व्यावसायिक बनाउँदै लगेका छन् । गुजुमुच्च जोडिएका प्राचीन शैलीका घर, सांस्कृतिक धरोहरले ठिनी गाउँ, जोमसोम बजार र कालीगण्डकीको मनमोहक दृश्य ठिनी थकाली होमस्टेका आकर्षण हुन् । ठिनी जोमसोमबाट १५ मिनेटमा पुग्न सकिन्छ। जहाँ स्थानीय उत्पादनका अर्गानिक थकाली खाना परिकार , थकाली पहिरनमा सजिएर सेल्फी खिच्न पाइने व्यवस्था मिलाइएको छ । साँझपख थकाली सस्कृति र सांस्कृतिक कार्यक्रम देखाउने गरिएको छ । ठिनी होमस्टेमा एकै पटकमा १३५ जना पर्यटक अटाउन सक्ने क्षमता छ। एक होमस्टे घरधुरीमा दैनिक १५ जना पर्यटक बस्न मिल्ने सुविधा छ ।"
पोखरा विमानस्थलबाट अन्तर्राष्ट्रिय उडानको तयारी,"पोखरा : बुद्ध एयरले पोखरा क्षेत्रीय अन्तर्राष्ट्रिय विमानस्थलबाट हुने पहिलो अन्तर्राष्ट्रिय उडानको तयारी गरिरहेको छ। बुद्ध एयरले आगामी पुस १७ देखि सञ्चालनमा आउन लागेको पोखरा क्षेत्रीय अन्तर्राष्ट्रिय विमानस्थलबाट पहिलो अन्तर्राष्ट्रिय गर्न लागेको हो। यसका लागि कम्पनीले नियामक निकाय नेपाल नागरिक उड्डयन प्राधिकरण (क्यान) समक्ष अनुमतिका लागि निवेदन दिएको छ। 'पोखरा विमानस्थलबाट पहिलो अन्तर्राष्ट्रिय उडानका लागि हामीले तयारी सुरु गरिसकेका छौँ, सबै तालमेल मिले पहिलो अन्तर्राष्ट्रिय उडान बुद्ध एयरबाट हुनेछ, बुद्ध एयरका सूचना अधिकारी दीपेन्द्र कर्णले भने। पोखरा विमानस्थलबाट बुद्ध एयरले भारतका तीन गन्तव्य पोखराबनारसपोखरा, पोखरादिल्लीपोखरा र पोखरादेहरादुनपोखरामा उडान गर्ने योजना बनाएको छ। पोखरा विमानस्थलमा अन्तर्राष्ट्रिय उडान सिङ्गल अप्रोचबाट हुनेछ। विमानस्थलको पूर्वपट्टिबाट मात्रै अन्तर्राष्ट्रिय उडान र अवतरण हुनेछन् भने आन्तरिकतर्फ रनवेको दुवैतर्फबाट उडान तथा अवतरण गर्न मिल्ने क्यानको भनाइ छ। अन्तर्राष्ट्रिय विमान कम्पनीको चासो पोखरा क्षेत्रीय अन्तर्राष्ट्रिय विमानस्थलबाट उडानका लागि अन्तर्राष्ट्रिय विमान कम्पनीहरुले चासो देखाउन थालेका छन्। विमानस्थलबाट उडानका लागि भारतीय र चिनियाँ विमान कम्पनीले चासो देखाएको क्यानका प्रवक्ता जगन्नाथ निरौलाले बताए। विमानस्थलबाट नेपाली विमान कम्पनीहरु बुध्द एयर र हिमालय एयरलाइन्सले अन्तर्राष्ट्रिय उडान भर्ने तयारी गरिसकेका छन्। अन्तर्राष्ट्रियतर्फ कतारको जजिरा एयरवेजले पनि पोखरा विमानस्थलबाट उडानमा चासो व्यक्त गरेको छ। विमानस्थलमा साना र ठूला गरी ११ वटा विमान पार्किङ गर्न सकिन्छ। आन्तरिकतर्फ दैनिक ४८ र अन्तर्राष्ट्रियतर्फ छ वटा उडान तथा अवतरण गर्ने क्यानको तयारी छ। विमानस्थलसँग वार्षिक आठ लाख यात्रुलाई सेवा दिनसक्ने क्षमता छ। रासस"
सन्दर्भ ब्याजदर तत्काल पुनरावलोकन हुने,"काठमाडौं : सहकारीको सन्दर्भ ब्याजदर तत्काल पुनरावलोकन हुने भएको छ । बैंक तथा वित्तीय संस्थाको पछिल्लो ब्याजदर अध्ययन गरेर सहकारीको सन्दर्भ ब्याजदर पुनरावलोकन गरिने सहकारी विभागका रजिष्ट्रार रुद्रप्रसाद पण्डितले बताए । सहकारीको नयाँ ब्याजदर तय गर्नका लागि सहकारीको सन्दर्भ ब्याजदर प्राविधिक उपसमितिको बैठक आइतबारसम्म बैठक बस्ने तयारी सुरु भएको छ । बैंक तथा वित्तीय संस्थाले निक्षेप तथा कर्जामा ब्याज बढाएसँगै सहकारीलाई सकस परेको छ । सहकारीको सन्दर्भ ब्याजदर (कर्जामा अधिकतम सीमा) १६ प्रतिशत कायम गरिएको छ । तर, बैंकहरुले पछिल्लो समयमा बढी ब्याज दिन थालेपछि सहकारीबाट पैसा पैसा झिकेर बैंक लैजान थालेका छन् । रजिष्ट्रार पण्डितले प्राविधिक समितिले गहन अध्ययन गरी सहकारीको उपयुक्त ब्याजदर निकालिने बताए । राष्ट्रिय सहकारी महासंघले सन्दर्भ ब्याजदर १९ प्रतिशत बनाउन विभागलाई सिफारिस गरेको छ । राष्ट्रबैंकले मंसिर १२ गते दिएको असोजको तथांक अनुसार क वर्गका वाणिज्य बैंकको भारित औसत ब्याजदर १२१९, ख वर्गका विकास बैंकको भारित औसत ब्याजदर १४६२ र ग वर्गका वित्तीय संस्थाको भारित औसत ब्याजदर १४९५ प्रतिशत छ । रजिष्ट्रार पण्डितले असोजको तथ्यांक पूरानो हुने भएकाले एकदुई दिनअघिको बैंकको ब्याजदरका आधारमा छलफल गर्न प्राविधिक समितिलाई निर्देशन दिइसकेको बताए । उपरजिष्ट्रार टोलराज उपाध्यायको संयोजकत्वमा सहकारीको सन्र्दभ ब्याजदर प्राविधिक उपसमिति छ । उपसमितिमा महासंघ, राष्ट्रिय सहकारी बैंक र नेफ्स्कूनका प्रमुख कार्यकारी अधिकृतको उपस्थिति छ । रजिष्ट्रार पण्डितले मंसिरभित्रै ब्याजदरका विषयमा निर्णय गर्न सकिने बताए । राष्ट्रिय सहकारी बैंकका अध्यक्ष एमव् महासंघका सञ्चालक केबी उप्रेतीले ब्याजदरका कारण सहकारीको निक्षेप बाहिरिएको बताए । निक्षेप बाहिरिने मात्र भयो, जम्मा भएन, त्यसकारण बजार अनुसार सन्र्दभ ब्याजदर बढाउनुपर्ने भएको छ,' उप्रेतीले भने । सहकारीकर्मीहरुले सन्दर्भ ब्याजदर स्वचालित (बढ्दा बढ्ने र घट्दा घट्ने) बनाउनुपर्ने बताउँदै आएका छन् । तर, सहकारी ऐन २०७४ र सहकारी नियमावली २०७५ संशोधन नगरी स्वचालित बनाउन नसकिने रजिष्ट्रार पण्डितले बताए । संशोधनका लागि विभागले मन्त्रालयलाई सुझाव दिइसकेको छ । सहकारीले मनपरी ब्याज लिएर सदस्यको शोषण गर्न थालेपछि सरकारले सहकारी ऐन २०७४ मै सन्दर्भ ब्याजदरको व्यवस्था गरेको थियो । तरलता अभावका कारण सहकारी मात्र नभई बैंक तथा वित्तीय संस्थाले ऋण प्रवाह गर्न सकेका छैनन् । सरकारले फागुन १३ मा सन्दर्भ ब्याजदर १६ प्रतिशत कायम गर्दै चारचार महिनामा पुनरावलोकन निर्णय गरेको थियो ।"

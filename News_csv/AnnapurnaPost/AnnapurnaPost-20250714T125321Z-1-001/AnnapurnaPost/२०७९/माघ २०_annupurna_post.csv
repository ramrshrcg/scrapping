शीर्षक,विवरण
युगले भुलेका बालागुरु,"मानिसको जीवन अनन्त सम्भावनाहरूको पुञ्ज हो। तर सम्भावनालाई यथार्थमा परिणत गरेर सम्भव बनाउने सामथ्र्य भने अत्यन्त दुर्लभ मान्छेमा मात्र पाइन्छ। संसारमा बिरलै यस्ता मानिसहरू होलान्, जो एउटा व्यक्तिभित्रको गुह्य क्षमता र अन्तज्र्ञान चिन्न सक्छन्। भौतिक शरीर अनि लौकिक क्षमताभन्दा पर जान नसकी अनेकौं महापुरुषहरूको अवमूल्यन यो संसारले धेरैपटक गरिसकेको छ। जब एउटा देशले आफ्नो ज्ञान, परम्परा, भाषा, संस्कृति, कला अनि विभूतिजस्ता पहिचानहरूलाई नजरअन्दाज गर्दै आयातीत संस्कृतिमा रमाउन थाल्छ तब त्यस देशले विश्व मञ्चमा गर्वसाथ उभिने ताकत गुमाउँछ। विगत केही दशकयता हाम्रा शासकहरूले बोकेको विचार र व्यवहार हेर्दा कतै हाम्रो देश पनि त्यतै त जाँदै छैन भन्ने शंकाको सुविधालाई नकार्न सकिँदैन। पूर्वी नेपालको भोजपुर जिल्लाको दिङ्ला, गडीगाउँमा १८९२ मार्ग शुक्ल पञ्चमीका दिन जन्म लिएका बालागुरु अर्थात् आबाल ब्रह्मचारी षडानन्द अधिकारी एउटा यस्ता महापुरुष हुन् जसलाई आजको पुस्ता र सत्ता दुवैले चिन्दैन। निरंकुश र कठोर भनिएका राणाशासकहरूबाट समेत सम्मान र सद्भाव पाएका बालागुरु देशमा नयाँ पाठ्यक्रम लागू भएपश्चात् त पाठ्यपुस्तकका पानाहरूबाट समेत निकालिए। जीवनभर आफू जलेर अरूलाई आलोकित गरेका बालागुरु अत्यन्त दूरदर्शी र बहुआयामिक व्यक्तित्व भएका सन्त थिए। उनी र उनको योगदानलाई एक कोणबाट मात्र हेरियो भने त्यो पूर्ण रूपमा अन्याय हुन जान्छ। शैक्षिक व्यक्तित्व राणाकालीन अन्धकार त्यसमा पनि जंगबहादुरको कठोर शासनकालमा सर्वसाधारण जनताका छोराछोरीले शिक्षाको उज्यालो देख्न पाउनु असम्भव प्रायः थियो। १९१० सालमा दरबार हाइस्कुलको स्थापना भएता पनि त्यो राणाका छोराछोरीका लागि मात्र खुल्ला थियो। यस्तो अवस्थामा १९३२ चैत्र शुक्ल रामनवमीका दिन स्थानीय जनताको सक्रिय संलग्नतामा बालागुरु षडानन्दले सर्वसाधारणले पढ्न पाउने गरी भोजपुर जिल्लाको दिङ्लामा विद्यालय स्थापना गरे। जनस्तरबाट व्यवस्थित यो नेपालको पहिलो विद्यालय हो। त्यसबेलादेखि नै यस विद्यालयमा भोजपुरका अतिरिक्त गुल्मी, सल्यान, प्यूठान, इलाम, पाँचथर, ताप्लेजुङलगायत भारतको सिक्किम, आसाम हुँदै भुटान र म्यानमारसम्मका विद्यार्थी अध्ययन गर्थे। विद्यार्थी र शिक्षकहरूको अध्ययनका लागि पुस्तकालयको समेत व्यवस्था गरिएको उक्त विद्यालयमा वेद, व्याकरण, ज्योतिष, भाषा साहित्य तथा गणितको शिक्षणका लागि छुट्टाछुट्टै कक्षाकोठाको निर्माण गरिएको थियो। विद्या पढ्न कि काशी जानु कि दिङ्ला जानु भन्ने लोकोक्ति त्यस समय प्रसिद्ध नै भएको थियो। बालागुरु षडानन्दले शिक्षा क्षेत्रमा नेपालमै प्रथम पटक केही नौलो प्रयोगसमेत गरे। जस्तो, आफ्नै परीक्षा बोर्डको स्थापना, छात्र र छात्रालाई संयुक्त रूपमा अध्यापन प्रणाली, विद्यार्थीलाई विभिन्न स्थानमा लगेर स्थलगत रूपमै उनीहरूको मूल्यांकन प्रणाली (आजकलको अभ्यास शिक्षण), सूत्रको माध्यमबाट अध्यापन प्रणाली आदि। यी सबै प्रयोगलाई समेटेर सोधकर्ता सुदीप अधिकारीले यसलाई एसएसमोडेल अर्थात् षडानन्द संस्कृत मोडेल भनेर नामकरण गरेका छन्। शिक्षण विधिका हिसाबले षडानन्दको सूत्र प्रणालीलाई भने उनले सुपर पेडागोजी मोडेल भनेका छन्। आबाल बह्मचारी षडानन्द अधिकारीले शिक्षा र चेतनाको बलियो जग बसाएकै कारण भोजपुरको शैक्षिक विकास देशकै अग्रणी स्थानमध्येमा पर्छ। यहाँका मानिस प्रसिद्ध खेलाडी, कलाकार, वकिल, पत्रकार, विमान चालक, चिकित्सक, उच्च प्रहरी तथा सैनिक अधिकारी, संघीय मन्त्री, मुख्यसचिव, राजदूत, प्रधानन्यायाधीशदेखि राष्ट्रपतिसम्म भएका छन्। भोजपुरेहरूको यो प्रगति र उपलब्धिको जस बालागुरुलाई अवश्य जानुपर्छ। आध्यात्मिक व्यक्तित्व बालागुरु षडानन्दले आफ्नो आध्यात्मिक उन्नतिका लागि आठ वर्षको कलिलो उमेरमै घर छोडे। जनकपुर र बनारसको मुमुक्षु आश्रमस्थित गुरु मग्नीराम ब्रह्मचारीको सानिध्यमा रही वेद, व्याकरण, ज्योतिष, आयुर्वेद, योग, धर्मशास्त्र, दर्शनलगायत विषयको गहन अध्ययन गरे। बनारसमा रहँदा उनले गंगातटमा अष्टांग योगको साधनासमेत गरे। साधनाकै क्रममा बालागुरुले नेपालको गोकर्ण, टेकु पचलीघाट र पशुपति क्षेत्रको श्लेषमान्तक वनमा बसी २४ पटक गायत्री पुरस्चरण गरे। यस बाहेक उनले पोखराको नारायणस्थान र बाग्मती मरिन उपत्यकामा समेत साधना गरेका थिए। बालागुरु योग साधना र गायत्री उपासनामा सिद्धि प्राप्त गरेका तपस्वी थिएँ। साधना पनि विशेष गरेर अष्टसिद्धिको फलस्वरूप उनमा विभिन्न अलौकिक र चामत्कारिक क्रिया गर्न सक्ने क्षमता थियो। अष्टसिद्धिअन्तर्गतको लघिमा सिद्धिको बलबाट आफ्नो शरीर अत्यन्त हलुका बनाई वर्षाको उर्लंदो भेलमा पानी माथि हिँडेरै बाग्मती नदी तरे। यस्तै, रुमाल ओछ्याएर विशाल अरुण नदी तर्ने, जमिनबाट केही फिट माथि उठेर शरीरलाई हावामा अड्याइरहन सक्नेजस्ता अद्भुत कार्य बालागुरुले गर्ने गरेको आज पनि सुन्न पाइन्छ। अष्टसिद्धिअन्तर्गतकै अर्को अणिमा सिद्धिको शक्तिबाट बालागुरु आफ्नो शरीरलाई मानव आँखाले देख्नेभन्दा सूक्ष्म अणुसमान बनाउँथे। यसरी एक ठाउँबाट लुप्त भई अर्को ठाउँमा तुरुन्त प्रकट हुने जस्तो अलौकिक कार्य पनि गर्थे। बालागुरुमा देखिएको यस्तै अद्भुत क्षमता र ज्ञानको मूल्यांकन स्वरूप बनारसको विद्वत् सभाले उनलाई श्री १०८ को उपाधिसमेत प्रदान गरेको थियो। बालागुरुले आफ्नो आध्यात्मिक तेज र ज्योतिबाट दिङ्लामात्र नभएर समग्र देशलाई नै उज्यालो बनाउने जागरणको थालनी गरेका थिए। दिङ्लामा चतुर्माशा पुराण प्रवचन गर्ने चलन चलाएर जीवन र जगत्लाई संकीर्णतामा होइन, सम्पूर्णतामा हेर्न उनैले सिकाए। सामाजिक व्यक्तित्व करिब डेढ सय वर्षअघिको नेपाली समाज कस्तो थियो भनेर सहजै अनुमान गर्न सक्छौं। सामाजिक र राजनीतिक चेतनाका दृष्टिले पिछडिएको अनि विभिन्न कुरीति र कुसंस्कारबीच बाँच्न विवश तत्कालीन समाजलाई बालागुरुले तमसोमा ज्योतिर्गमय अर्थात् अन्धकारबाट उज्यालोतर्फ डोहोयाउने काम गरे। उनले दिङ्ला र त्यस आसपासको क्षेत्रमा १९४० सालतिरै सतीप्रथा उन्मूलन गराउनुका साथै छुवाछूत गलत हो भन्ने सन्देश छरेका थिए। राज्यबाट सतीप्रथा र दासप्रथा उन्मूलन गर्ने प्रेरणा चन्द्रशमशेरले यिनैबाट पाएका थिए भनिन्छ। पानी चल्ने र नचल्ने भनी विभक्त तत्कालीन समाज स्थानीय मेलामार्फत सबै जातजातिका मानिसमा सहयात्राको सुरुआत पनि यिनले गरे। संस्कृत भाषाको उज्यालोबाट एउटा वर्ग विशेष मात्र नभएर सबै आलोकित हुनुपर्छ भन्ने सोचलाई बालागुरुले मूर्त रूप दिने काम गरे। बालागुरुले दिङ्लाको भन्ज्याङमा वास्तुशास्त्रीय र आधुनिक इन्जिनियरिङका दृष्टिले समेत व्यवस्थित भौतिक संरचना निर्माण गराएका थिए। कैलाश डाँडामा स्थापित विद्यालयलाई पछि त्यही भवनमा स्थानान्तरण गरिएको थियो। उक्त विद्यालयको भित्री भागमा बालागुरुले १००८ जातिको दुर्लभ वनस्पतिसहितको उद्यान निर्माण गराएका थिए भने बाहिरी भागमा एउटा विशाल वनको स्थापना गराए। यसलाई सामुदायिक धारणाअनुरूप संरक्षित नेपालको पहिलो सामुदायिक वन मानिन्छ। स्थानीयवासीको खानेपानीको सुविधालाई मध्यनजर गरेर बालागुरुले राम, लक्ष्मण र नारायण नाम गरेका धाराहरू निर्माण गराए भने विभिन्न कुण्ड पनि निर्माण गराए। सामूहिक रूपमा सामाजिक तथा सांस्कृतिक गतिविधि सञ्चालनका लागि उनले चौरहरू र स्थानीय सुरक्षाका लागि छोटी जंगीअड्डाको स्थापना गराई सैनिकका लागि परेड खेल्न टुँडिखेलसमेत बनाए। यसका साथै बालागुरुले आसपासका गाउँदेखि भन्ज्याङसम्म पुग्ने बाटाहरू फराकिलो बनाउन लगाए। आर्थिक व्यक्तित्व कुनै पनि संस्था निर्माण गर्नु जति चुनौतीपूर्ण हुन्छ, त्यति नै चुनौती उक्त संस्थालाई दिगो बनाउन हुन्छ। बालागुरुले निर्माण गरेका मन्दिर, विद्यालय, पुस्तकालय, बगैंचा आदिको चिरकालसम्म सुसञ्चालन होस् भनेर उनले करिब १,७९० रोपनी जग्गाको सीताराम गुठी स्थापना गरेका थिए। विभिन्न व्यक्तिबाट दानस्वरूप प्राप्त गरेको जग्गा, खरिद गरेको, सट्टापट्टा गरेको र सरकारबाट जारी भएको लालमोहर तथा आदेश गरी उक्त गुठी स्थापना गरिएको कुरा लेखक तथा अनुसन्धाता विप्लव ढकालले भोजपुरको वाङ्मयमा उल्लेख गरेका छन्। बालागुरुले विद्यालय र मन्दिरको वार्षिक र विशेष पर्व सञ्चालन खर्च यति र यसरी गर्नू भनी स्थानीय भद्रभलाद्मीहरूको रोहवरमा गुठी सञ्चालनको विधि र प्रक्रिया शिलालेख, ताम्रपत्र र धर्म पत्रिकामा उल्लेख गराएका थिए। साथै उनले प्रत्येक साल त्यसअनुसार गुठी चले वा नचलेको सरकारले जाँच गर्ने व्यवस्थासमेत मिलाएका थिए। आर्थिक जवाफदेहिताको सवालमा योभन्दा विश्वसनीय र दूरदर्शी कार्य अर्को के हुन सक्छ ? मानिसहरूको आर्थिक गतिविधिमा वृद्धि गर्न साथै स्थानीय कृषि तथा घरेलु उत्पादन बिक्री गरी आर्थिक उपार्जन गर्न बालागुरुले दिङ्ला भन्ज्याङमा साप्ताहिक रूपमा हाटबजार र वार्षिक रूपमा मेला लगाउने थिति बसाले। वार्षिक रूपमा लाग्ने मेला आज पनि उही आयतन र घनत्वमा लागिरहेको छ। बालागुरुले बनारसबाट रुद्राक्षको बिरुवा प्रथम पटक दिङ्ला ल्याई फैलाएका थिए। आज भोजपुर, संखुवासभा र आसपासका जिल्लाका मानिसको आम्दानीको प्रमुख स्रोत नै यही रुद्राक्ष बनेको छ। यी जिल्लाहरूमा वार्षिक रूपमा अर्बौं रुपैयाँबराबरको रुद्राक्ष कारोबार हुने गरेको छ। अन्त्यमा, बालागुरु षडानन्द अधिकारीलाई हरेक युगले सम्झिरहने वातावरण यो देशले बनाओस्। बालागुरु योग साधना र गायत्री उपासनामा सिद्घि प्राप्त गरेका तपस्वी थिएँ। साधना पनि विशेष गरेर अष्टसिद्धिको फलस्वरूप उनमा विभिन्न अलौकिक र चामत्कारिक क्रिया गर्न सक्ने क्षमता थियो।"
विकासको बांगोटिंगो बाटो,"असन्तुलित तथा अपर्याप्त विकास विश्वका विभिन्न मुलुकको चुनौती हो। विकासमा विश्वकै अब्बल बनिरहेको देश चीन पनि असन्तुलित र अपर्याप्त विकासको चुनौती सामना गरिरहेको छ। दक्षिण एसियामा पर्ने नेपाल दुई ठूला देश चीन र भारतको बीचमा रहेको भूपरिवेष्टित मुलुक हो। नेपाल पनि अपर्याप्तसँगै असन्तुलित विकासका कारण हालसम्म सास्ती खेपिरहेको छ। अधिकांश देशको साझा समस्या रहेकाले सन् २०१८ मै विश्वका १५० देशले यो यथार्थ स्वीकारिसकेका छन्। असन्तुलित तथा अपर्याप्त विकासको सामना गर्दै दिगो विकास लक्ष्य पूरा विषयक उच्चस्तरीय विश्व सम्मेलन सम्पन्न भएको पनि पाँच वर्ष बितिसकेको छ। अमेरिकाको न्युयोर्कस्थित संयुक्त राष्ट्रसंघको मुख्यालयमा भएको सम्मेलनमा चिनियाँ प्रतिनिधि मा छाउस्युले भनेका थिए, विभिन्न मुलुकले हातमा हात मिलाएर न्यायोचित, खुलस्त, चौतर्फी तथा नवीन विकासको बाटोमा हिँड्दै संयुक्त विकास कार्यान्वयन गर्नुपर्ने बेला आएको छ। नवीकरण, समन्वय, हरित, खुलस्त तथा आदानप्रदान विकासको विचारका आधारमा चीनले असन्तुलित तथा अपर्याप्त विकास समस्याको समाधानमा ध्यान दिँदै विकासको गुणस्तर तथा कार्यकुशलतालाई उकासिरहेको छ। गाउँको सिंहदरबार भनिएका ७ सय ५३ स्थानीय सरकारहरू पनि पहिलो कार्यकाल भएर होला, पाँच वर्ष अल्मलिएरै बिताए। दोस्रो कार्यकालमा आउनेहरू पनि वार्षिक योजनामै सीमित छन्। ७ सय ५३ मध्ये कतिले पञ्चवर्षीय योजना बनाए ? कतिले विकासमा दूरदृष्टि राखेर १५ वा २० वर्षे दीर्घकालीन लक्ष्य र योजना अघि सारेका होलान् ? लाग्दैन, यति माथिल्लो सोच राख्ने जनप्रतिनिधि हामीले छानेका छौं। चीनलाई जसरी बाँकी १ सय ४९ देशलाई सम्मेलनपछिका पाँच वर्षमा असन्तुलित र अपर्याप्त विकासको चिन्ताले छोयो छोएन थाहा भएन। चीनसँगै सीमा जोडिएको नेपाललाई भने यो गम्भीर विषयले छेउटुप्पो कतै छोएको पाइँदैन। अनेक हिसाबले अपार सम्भावना भएको विकासोन्मुख राष्ट्र नेपाललाई विश्वका अन्य देशभन्दा बढी छुनु पर्थ्यो। नेपाल हालसम्म अतिकम विकसित मुलुकको सूचीमा छ। असन्तुलित तथा अपर्याप्त विकाससम्बन्धी विश्व सम्मेलन भएकै वर्ष सन् २०१८ मै नेपाल विकासशील राष्ट्रमा स्तरोन्नति भइसक्नु पर्थ्यो। संयुक्त राष्ट्रसंंघको सन् २०२१ को ७६औं महासभाले विश्वका अतिकम विकसित ४६ राष्ट्रको सूचीमा नेपालको नाम सार्वजनिक गरेको थियो। नेपाललाई यो महासभाले विकासशील राष्ट्रको सूचीमा पर्न पाँच वर्ष ग्रेस दिएको छ। प्रस्तावअनुसार सन् २०२६ सम्ममा स्तरोन्नति भएर नेपाल विकासशील राष्ट्र बन्नेछ। नेपाललाई पाँच वर्ष काम गरेर देखाउने अवसर प्राप्त भएको छ। यसका लागि पनि असन्तुलित तथा अपर्याप्त विकास नेपाल सरकारको पहिलो प्राथमिकता बन्नु अति आवश्यक छ। असन्तुलित विकासलाई सन्तुलित गर्न नेपालमा संघीयताको अवधारणा ल्याइयो। २०७२ को संविधानमार्फत नेपाललाई सात प्रदेश र ७ सय ५३ स्थानीय सरकार (४ सय ६० गाउँपालिका र २ सय ९३ नगरपालिका) मा विभाजित गरेर विकासमा सन्तुलन ल्याउने सत्प्रयास भएको हो। जसअनुरूप नेपालमा ६ वटा महानगरपालिका बनाइए भने ११ वटा उपमहानगर। विकासका दृष्टिले बागमती प्रदेश जति अरू प्रदेश छैनन्। काठमाडौं जति विकास कुन महानगरमा होला ? तर न बागमती प्रदेशभित्रका सबै पालिकाका बासिन्दाको अवसर र पहुँचमा समानता छ न त ११ वटै उपमहानगरमा सन्तुलित विकास। २ सय ७६ नगरहरूको आन्तरिक आम्दानीदेखि भौतिक पूर्वाधार विकासको फरक र असन्तुलनमा न संघीय सरकार न प्रदेश सरकार, कसैले पनि गम्भीरतापूर्वक चासो लिएकै छैनन्। कतिपय नगरपालिका कुनै समृद्ध गाउँपालिका जतिको बलियो हैसियतमा पनि छैनन्। अर्कोतर्फ, गाउँपालिकाबीच विकासको गहिरो खाडलको कथाव्यथा छुट्टै छ। समान विकास सम्भव छैन तर कम्तीमा सबै प्रदेश, नगर र गाउँबीच न्यूनतम विकास हुने वातावरण बनाउन सकिन्छ। यो किन पनि आवश्यक छ भने नागरिक जो जहाँ बसे पनि यही देशका हुन् र तिनले कम्तीमा सरकारी सेवासुविधामा समान पहुँच र अवसरमा अधिकार पाउने हैसियत संविधानतः राख्छन्। सन्तुलित विकासको सन्दर्भमा मानौं, सरकार नेपालको सबैभन्दा होचो भूभाग झापाको कचनकवलमा छ र उसले सगरमाथाको चुचुरो चुम्नु छ। विकासमा विश्वमै अब्बल हुने प्रयासको चीनसँगै सीमा जोडिएको नेपाललाई भने असन्तुलित तथा अपर्याप्त विकासको गम्भीर मुद्दाले छेउटुप्पो कतै छोएको पाइँदैन। संघीयता आएपछि धेरैको अनुमान फेल खाएको छ। अब गाउँगाउँमा विकास हुन्छ, राजधानी (काठमाडौं उपत्यका)वासी आफ्नै गाउँ फर्किनेछन् भनियो तर भएन। राजधानी रहेको काठमाडौं महानगरमा जनसंख्या थपिने क्रम जारी छ भने गाउँ रित्तिने (अध्ययन र आम्दानीका लागि बिदेसिने) क्रम बढ्दो छ। न संघीय सरकारले विकास र अनुदानमा समता कायम गर्न सकेको छ न त प्रदेश सरकारहरूले मातहतमा पालिका (गाउँनगर)हरूमा समविकास गर्न सकेका छन्। विकासमा हुने सन्तुलन त प्रदेश सरकारहरूको सोचमा पनि छ कि छैनजस्तो लाग्छ। सत्तामा पुग्ने र कुर्सी बचाउने खेलले विकासमा देखिएको अपर्याप्तताबारे सोच्नै दिएको छैन। संघीय सरकारसँग राष्ट्रिय योजना आयोग छ तर प्रथमतः उसले पनि सन्तुलित विकासको अवधारणाअनुसार योजनाहरू बनाएको छैन। बनाएर पहिलो प्राथमिकता (पीवान) मै राखेका राष्ट्रिय गौरवका आयोजनाकै हालत नाजुक छ। न समयमा सम्पन्न हुन्छन्, न त गुणस्तरीय। प्रदेश सरकारका योजना आयोगहरूमा त जागिर खुवाउने काममात्र भएको छ। दक्ष र अनुभवी व्यक्ति खासै पुग्न पाएका छैनन्, पुगेकाले पनि फरक क्षमता देखाएर योजना कोर्न सकेका छैनन्। गाउँको सिंहदरबार भनिएका ७ सय ५३ स्थानीय सरकारहरू पनि पहिलो कार्यकाल भएर होला, पाँच वर्ष अल्मलिएरै बिताए। दोस्रो कार्यकालमा आउनेहरू पनि वार्षिक योजनामै सीमित छन्। ७ सय ५३ मध्ये कतिले पञ्चवर्षीय योजना बनाए ? कतिले विकासमा दूरदृष्टि राखेर १५ वा २० वर्षे दीर्घकालीन लक्ष्य र योजना अघि सारेका होलान् ? लाग्दैन, यति माथिल्लो सोच राख्ने जनप्रतिनिधि हामीले छानेका छौं। नेपालमा विकास र समृद्धिको सोच र प्रयास हुँदै नभएको भने होइन। थिति बस्नबसाउन नसक्दा कुनै पनि सोच र प्रयासले पूर्णता पाउन सकेको छैन। २०२० सालमै उच्चस्तरीय शक्ति विकेन्द्रीकरण आयोग बनेकै हो। २०२२ सालमै विकेन्द्रीकरण योजना तर्जुमाको काम भयो भने २०२५ सालमा प्रशासन सुधार आयोग बनाएर काम गर्न खोजियो। २०२६ मा विकेन्द्रीकरण समिति बनाइयो। सात वर्षपछि २०३२ सालमा प्रशासन सुधार आयोगको पुनर्संरचना गरेकै थियो। २०३५ सालमा एकीकृत पञ्चायत विकासको प्रारूप तर्जुमा पनि गरिएकै हो। विकेन्द्रीकरण उपसमितिले प्रतिवेदन पनि बुझाएकै हो। अति भएपछि नागरिकले सरकारको ध्यान तान्न गाउँको पहिचान नै बदल्न थालेका छन्। ललितपुरको महांकाल गाउँपालिका१, कुतवनवेसीलाई लुकेको गाउँले परिचित गराउँदैछ। यस्ता गाउँठाउँ नेपालमा हजार होइन, लाखभन्दा बढी छन्। सरकारलाई सायदै यसको महसुस भएको छ। सहरकेन्द्रित विकासमात्र भयो भनेर चौतर्फी विकास गर्न २०३९ सालमा विकेन्द्रीकरण ऐन र २०४१ मा नियमावली ल्याएकै हो। तर, खै विकासले कति गाउँठाउँको ढोका उघार्यो ? सरकार (हरू)ले विकास पुग्यो भनेर बनाएका प्रतिवेदन वा खातापाताअनुसार नागरिकले किन विकासको अनुभूतिसम्म गर्न सक्दैनन् ? ढोका खोल्ने त अझै २०२५ वर्षपछिको कुरो होला, जस्केलोबाटै पनि विकासले चिहाउन पाएको देखिँदैन। संविधानको प्रस्तावनामै छ, लोकतान्त्रिक मूल्य र मान्यतामा आधारित समाजवादप्रति प्रतिबद्ध रही समृद्ध राष्ट्र निर्माण गरिने छ। संघीय लोकतान्त्रिक गणतन्त्रात्मक शासन व्यवस्थाको माध्यमद्वारा दिगो शान्ति, सुशासन, विकास र समृद्धिको आकांक्षा पूरा गरिनेछ। कागजमा कोरेरमात्र के हुन्छ ? विकासले सन्तुलन खोज्छ। असन्तुलित विकास भनेको विनाश हो, डाविद्यानाथ कोइरालाले नेपाल किन विकास भएन ? शीर्षकको लेखको उपशीर्षक विकासको हथ्यौडी नजानेका योजनाविद् र कार्यान्वयनकर्तालेमा लेख्छन्, पुलमात्रै बनाउनु असन्तुलित विकास हो। पुलको छेउमा पार्क, अलि माथि होटेल, भ्युटावर, छेउमा कुलो विकासको सन्तुलित नमुना हो। सन्तुलित विकासको यो एउटा उदाहरण हो। विकासले सन्तुलन खोज्छ, होइन भने विनाशमा परिणत हुन्छ। विकास गर्ने वा विनाश ! योजनाविद्देखि कार्यान्वयनकर्तामा भरपर्ने विषय हो यो। यसको जसअपजस दुवै सरकारको नेतृत्व गर्नेले लिनुपर्छ। आजसम्म भएको केमात्र छ भने काम भए अरूलाई पछारेर जस लिने तर आफूले बिगारे पनि अपजस नलिने र अरूलाई पन्छाउने। यसरी समृद्धि चाख्न त के सुँघ्न पनि पाइँदैन भने विकाससमेत सन्तुलित हुने अपेक्षा रहन्न। अति भएपछि नागरिकले सरकारको ध्यान तान्न गाउँको पहिचान नै बदल्न थालेका छन्। ललितपुरको महांकाल गाउँपालिका१, कुतवनवेसीलाई लुकेको गाउँले परिचित गराउँदैछ। यस्ता गाउँठाउँ नेपालमा हजार होइन, लाखभन्दा बढी छन्। सरकारलाई सायदै यसको महसुस भएको छ। यही भएर सायद विद्वान्हरू हिर्सम्यान, रोस्टो, फ्लेमिङ र गायकले विकासको असन्तुलित सिद्धान्त प्रस्तुत गरे। यो सिद्धान्तले भन्छ कि विकासको सन्तुलित गति बढाउन सबैभन्दा पहिले लगानी गर्नुपर्छ। सिद्धान्तले बिग पुसको परिकल्पनालाई पुष्टि गर्छ भने वास्तविक जीवन अवलोकनमा आधारित हुँदै सार्वजनिक क्षेत्रको महत्त्वलाई मान्यता दिन्छ। जबसम्म सरकारले विकासका हरेक आयाममा नागरिकलाई जोड्दैन, तबसम्म विकासले गति लिन सक्दैन। २०२२ सालदेखि सरकारले थालेको विकेन्द्रीकरण हालको शासकीय व्यवस्था लोकतन्त्रको उद्देश्यसँगै मेल खाने विकासको बाटो हो। सन्तुलित विकास हुन साधनको बाँडफाँट लाभलागतको आधारमा हुनुपर्छ। योजना बनाउनुअघि अध्ययन, अनुसन्धान हुनुपर्छ। तर, योजना बनिरहँदा वा बनेपछि अनुगमन र मूल्यांकन हुँदैनन्, भए पनि प्रभावकारी हुँदैनन्। जनसहभागितादेखि विधिको शासन, सार्वजनिक जवाफदेही हुँदै पारदर्शितासम्मका सुशासनका पक्षहरू सक्रिय बनाउन नसक्नुले नै विकास असन्तुलित हुन्छ। जसले शासकीय क्रियाकलापमा नागरिकको सहभागिता खोज्छ। आधुनिक आँखाले हेर्ने हो भने विकास, यसको व्यवस्थापन र शक्तिको अभ्यासको त्रिकोणात्मक संगम विकेन्द्रीकरणमा पाइन्छ। जहाँ आमनागरिक सक्रियतापूर्वक सहभागीमात्र हुँदैनन्, उत्तिकै उत्तरदायी पनि हुन्छन्। विकासमा जनतालाई जोड्ने यो पहिलो काममै सरकारहरू (खासगरी २०४६ सालपछिका) चुकेका छन् भने पर्याप्त विकास गर्ने र त्यो पनि सन्तुलित ढंगले गर्ने काम त कहिले होला ? मानौं, सरकार नेपालको सबैभन्दा होचो भूभाग झापाको कचनकवलमा छ र उसले सगरमाथाको चुचुरो चुम्नु छ। योजना आयोगको पाँचौं योजना (२०३२३८ साल) को परिच्छेद ३ मा प्रादेशिक विकास नीति छ। जसमा लेखिएको छ, विकास कार्यहरूलाई केही ठाउँमा सीमित गर्दा धेरै ठाउँमा जनता राष्ट्रिय विकासका मौकाहरूबाट वञ्चित रहने र यसबाट विभिन्न प्रदेशबीच आवश्यक सम्वन्धहरू कायम गर्न नसकी राष्ट्रिय अर्थ व्यवस्थाको एकीकरणमा अवरोध पैदा हुनेछ। यसैगरी, जसबाट विभिन्न प्रदेशमा निहीत स्रोत, सम्पदा र तदनुकूल विकास सम्भाव्यताबाट पनि देशले उचित फाइदा उठाउन नसकी प्रादेशिक असन्तुलनको फाटो अरू अभिवृद्धि हुने गुञ्जाइस रहन्छ पनि भनिएको छ। विकासको कच्चा खाका कोरेको नेपालले ६६ वर्षे योजनावद्ध विकासका क्रममा सिधा र पक्का बाटो बनाउन सकेको छैन। बांगोटिंगो बाटोको विकासे यात्रा तय गरेर नेपालीले समृद्धिको स्वप्नभूमिमा कहिले लडीबुडी गर्लान् ? विकास प्रक्रियालाई समय र परिस्थितिअनुसार गतिशील बनाउन पाँचौं योजनाको मुख्य उद्देश्य नै प्रादेशिक सन्तुलन र एकीकरण राखियो। तर यसको परिणाम कहाँ भेटिएको छ र आजसम्म ? राष्ट्रिय योजना आयोग चुक्नु सरकार चुक्नु हो, देश चुक्नु हो। यस्ता कैयौं उदाहरण आँखासामु छन्। नवौं योजनामा विकास रणनीतिले निरन्तरता नपाएको, मानव साधन विकासमा स्पष्ट धारणा बनिनसकेको, विदेशी सहायतालाई विकासको प्राथमिकताअनुकूल प्रयोग गर्न नसकिएको, विकेन्द्रीकरणको अवधारणा स्पष्ट नभएको, स्थानीय निकायहरूले स्वायत्तता नपाएको, लक्ष्य र योजनाबीच तालमेल नभएकोजस्ता विकासका दर्जनौं चुनौती देखाएको थियो। सन्तुलित विकास हुन साधनको बाँडफाँट लाभलागतको आधारमा हुनुपर्छ। योजना बनाउनुअघि अध्ययन, अनुसन्धान हुनुपर्छ। तर, योजना बनिरहँदा वा बनेपछि अनुगमन र मूल्यांकन हुँदैनन्, भए पनि प्रभावकारी हुँदैनन्। जनसहभागितादेखि विधिको शासन, सार्वजनिक जवाफदेही हुँदै पारदर्शितासम्मका सुशासनका पक्षहरू सक्रिय बनाउन नसक्नुले नै विकास असन्तुलित हुन्छ। कृषिप्रधान मुलुक भएका कारण पनि कृषिको व्यवसायीकरण र आधुनिकीकरणमा सरकारहरू चुक्नु हुँदैनथ्यो। नवौं योजनामा लेखिएका वाक्य पिछडिएका क्षेत्रहरूको विकास भौगोलिक रूपमा विकट भई पूर्वाधारको निर्माण हुन नसकेको देशको एउटा ठूलो भूभाग आर्थिक सामाजिक रूपले पनि पछाडि परेको छ १५औं योजनाको मध्यावधि समीक्षा हुञ्जेल उही हालतमा छ। विकासको कच्चा खाका कोरेको नेपालले ६६ वर्षे योजनावद्ध विकासका क्रममा सिधा र पक्का बाटो बनाउन सकेको छैन। बांगोटिंगो बाटोको विकासे यात्रा तय गरेर नेपालीले समृद्धिको स्वप्नभूमिमा कहिले लडीबुडी गर्लान् ?"
राष्ट्रपतिमा दलीय दाउ,"भावी राष्ट्रपति निर्वाचनलाई लिएर राष्ट्रिय राजनीति तरंगित छ। राष्ट्रपतिमा कुन दलले बाजी मार्ला, कस्तो व्यक्ति राष्ट्रपति बन्ला भन्ने आमचासो र चर्चा पनि छ। भावी राष्ट्रपतिमा कस्तो पात्र उपयुक्त होलान् भन्ने बहसले प्राथमिकता पाएको छ। प्रधानमन्त्री पुष्पकमल दाहाललाई कांग्रेसले विश्वासको मत दिँदा नै एमाले अध्यक्ष केपी ओलीले कांग्रेसले राष्ट्रपतिमा ढोक्सा थापेको आरोप लगाएका थिए। कांग्रेसले थापेको त्यो ढोक्सामा राष्ट्रपतिरूपी माछा पर्छ कि पर्दैन ? हेर्न बाँकी छ। तर, राष्ट्रपति निर्वाचनमा बन्ने समीकरण र नतिजाले राष्ट्रिय राजनीतिको रूपरंग फेरिने सम्भावना भने उत्तिकै छ। गठबन्धनको भविष्य र स्थिरता पनि योसँग जोडिएको छ। गत मंसिर ४ मा सम्पन्न निर्वाचनपछि पानी बाराबारको स्थितिमा रहेका एमाले अध्यक्ष केपी शर्मा ओली र माओवादी अध्यक्ष दाहाल गत पुस १० मा सत्ताको रसस्वादन गर्न एकै ठाउँमा आइपुगे। उक्त दिन बालकोटको बार्दलीमा भएको सहमतिअनुसार दाहाल प्रधानमन्त्री बने। अन्य महत्त्वपूर्ण पदहरूमा सत्ता गठबन्धनकै उम्मेदवारहरू निर्वाचित भइसकेका छन्। प्रदेशदेखि केन्द्रको सत्ताबाट कांग्रेस वञ्चित भयो। गठबन्धनमा भएको सहमतिअनुसार अब एमालेले राष्ट्रपति र माओवादीले उपराष्ट्रपति पाउन बाँकी छ। तर यसबीच ओली र दाहालबीच विश्वासभन्दा अविश्वास र आशंका बढ्दै गएको छ। खासगरी भावी राष्ट्रपतिको चयनमा माओवादीको भूमिका र त्यसपछि ओलीको भूमिकाको अनुमानलाई लिएर यी दुई नेताबीच अविश्वास र आशंका बढ्दै गएको देखिन्छ। कांग्रेससँगको गठबन्धन भत्काएर प्रधानमन्त्री बनेका दाहाललाई फेरि कांग्रेसले नै विश्वासको मत दिनुले ओली थप सशंकित छन्। राज्यका मुख्य अंगको प्रतिनिधित्वमा एमाले एकलौटी हुँदा सम्भावित राजनीतिका खेलसँग दाहाल डराएका छन्। वर्तमान गठबन्धनले इमान्दारिता देखाएमा वा माओवादीले राष्ट्रपतिमा कांग्रेस उम्मेदवारलाई नसघाएसम्म कांग्रेसको ढोक्सा रित्तै हुनेछ भन्ने बुझाइ ओलीमा होला। तर सर्वदलीय बैठकमा प्रधानमन्त्री दाहालले राष्ट्रपतिमा राष्ट्रिय सहमतिको सहजकर्ता बन्न चाहेको बताएर कांग्रेससँग निकट हुन खोजेको संकेत गरेपछि भने ओली राष्ट्रपति निर्वाचनमा माओवादीबाट हुन सक्ने धोकालाई लिएर आशंकित छन्। दाहालसँग राजनीतिक बेइमानी गर्दा प्रधानमन्त्री र सत्ता गुमाएको कांग्रेस सभापति देउवा संविधानको धारा ७६(३) को उपयोग गरेर प्रधानमन्त्री बन्न खोजेका थिए र छन्। सफल नभएपछि प्रधानमन्त्री दाहाललाई विश्वासको मत दिएर कांग्रेसलाई सत्तापक्ष कि प्रतिपक्षको आशंकाको अवस्थामा समेत पुयाए। कांग्रेस सभापति देउवा हरहालतमा एमाले माओवादी गठबन्धन भत्काउन चाहेका छन्। पछिल्लो समयमा सभामुख र उपसभामुख निर्वाचनमा पार्टीका उम्मेदवार उठाए पनि कांग्रेसले यी दुवै पद गुमायो। अब राष्ट्रपति निर्वाचनमा आफ्नो उम्मेदवार उठाएर राष्ट्रिय सहमतिको नाममा राष्ट्रपति पाउने ध्याउन्नमा कांग्रेस लागेको छ। राष्ट्रपतिको निर्वाचनमा माओवादीको मत तान्ने र त्यहीँबाट ओली दाहालबीच खटपट गराई सत्ता उलटफेरको बदला ओलीसँग लिने दाउमा कांग्रेस सभापति देउवा छन्। जनताको मतदानबाट निर्वाचित भएका प्रतिनिधिहरू अर्थात् सांसदहरूले सरकार बनाउने र त्यसरी बनेको सरकारले जनअपेक्षा, चाहना र आवश्यकताअनुसार शासन गर्ने प्रणाली संसदीय शासन प्रणाली हो। संसदीय शासन प्रणालीमा व्यवस्थापिका अर्थात् संसद् सर्वोच्च हुन्छ। मुलुकको सम्पूर्ण कार्यकारी अधिकार सरकार प्रमुख अर्थात् प्रधानमन्त्रीमा निहित रहेको हुन्छ। राष्ट्रप्रमुख अर्थात् राष्ट्रपति आलंकारिक हुन्छ। राष्ट्रपतिको पद कार्यकारी पद होइन। संविधान र संघीय कानुनभन्दा बाहिर गएर कुनै कार्यसम्पादन गर्ने अधिकार राष्ट्रपतिसँग हुँदैन। तर पछिल्लो समयमा राष्ट्रपति पद पनि एउटा शक्ति केन्द्रको रूपमा देखिन थालेको छ। शक्तिको मूल जरो राष्ट्रपतिमा रहेको बुझाइ दलहरूमा छ। दलहरूले आफ्नो तजबिजमा अध्यादेशको भरमा सत्ता सञ्चालन गर्दै आएका छन्। पछिल्लो समयमा आफ्नै शैलीमा शासन गर्न प्रधानमन्त्रीसँगै सभामुख र राष्ट्रपतिसमेत आफ्नै हुनुपर्ने मानसिकताको विकास दलहरूमा छ। त्यसैले त्यस्तो शक्तिशाली पद छोड्न नहुने पक्षमा दलहरू छन्। पछिल्लो १५ वर्षमा राष्ट्रपतिहरूले निर्वाह गरेको भूमिकाबाट राष्ट्रपति आफ्नो हुनुनहुनु को घाटानाफाको हिसाबकिताब दलहरूले राम्ररी गरिसकेका छन्। प्रधानमन्त्री दाहालले आफ्नो सत्तायात्रालाई सहज बनाइदिने राष्ट्रपति खोजेका छन्, भने ओली दोस्रो खेपमा आफू प्रधानमन्त्री बन्न र त्यसपछि शक्तिशाली सरकार प्रमुख बन्न आफ्नै कोटरीको राष्ट्रपति खोजेका हुन्। उता देउवा सत्तामा फर्किने आसमा वा नफर्किए ओली प्रधानमन्त्री बन्दा लगाम लगाउन व्यक्तिलाई राष्ट्रपति बनाउन चाहन्छन्। अहिलेको सरकार संविधानको धारा ७६(२) अनुसार बनेको हो। यसपछि बन्ने सरकार संविधानको धारा ७६(३) अनुसारको बन्नेछ। संविधानको धारा ७६(३) मा राष्ट्रपतिले प्रतिनिधि सभामा सबैभन्दा बढी सदस्यहरू भएको दलको संसदीय दलको नेतालाई प्रधानमन्त्री नियुक्त गर्नेछ भनेर लेखिएको छ। हालको संसद्मा सबैभन्दा ठूलो दलको संसदीय दलको नेता कांग्रेस सभापति शेरबहादुर देउवा हुन्, एमाले अध्यक्ष ओली होइनन्। एमाले माओवादीको सहमतिअनुसार अढाई वर्षपछि माओवादी अध्यक्ष दाहालले एमाले अध्यक्ष ओलीलाई सत्ता हस्तान्तरण गर्नु पर्नेछ। तर दाहाल र ओलीले सोचेजस्तै सहजै सत्ता हस्तान्तरण नहुन सक्छ। प्रधानमन्त्री दाहालले चाहँदा पनि सहज वातावरणमै सत्ताको नेतृत्व लिनअगावै ओलीले सबैभन्दा ठूलो दलको संसदीय दलको नेताको हैसियत प्राप्त गर्नुपर्ने हुन्छ। त्यसको लागि नेकपा एससँग पार्टी एकीकरण र केही स्वतन्त्र सांसदलाई पार्टी प्रवेश गराउनु वा माओवादीसँगै पार्टी एकीकरण गर्नु बाहेकको विकल्प छैन, ओलीसँग। तर यी विकल्प सम्भव नभए अन्ततः राष्ट्रपतिको सहारा लिएर भए पनि दाहालबाट आफूमा सत्ता नेतृत्व सार्ने सोचमा ओली छन्। त्यसकै लागि ओलीलाई राष्ट्रपति नभई भएको छैन। उता कांग्रेस सभापति देउवा पनि सरकार निर्माणको प्रक्रिया संविधानको धारा ७६(३) मा प्रवेश गर्दा राष्ट्रपति आफ्नो भएमा ओलीलाई साइड लगाएर सत्ता नेतृत्व लिने सोचमा छन्। त्यहीँ भएर कांग्रेसलाई पनि राष्ट्रपति नभई भएको छैन। विगतदेखि नै दलहरूबीच राष्ट्रपतिको लागि तँछाडमछाड चल्दै आएको छ। पछिल्लो समयमा राष्ट्रपतिले प्रयोग गर्ने अधिकारको दुरुपयोग बढेसँगै दलहरूको तँछाडमछाड पनि बढेको छ। सरकार निर्माणको हकमा धारा ७६(५) अन्तर्गत सरकारको नेतृत्व गर्न कुनै व्यक्तिलाई प्रधानमन्त्री नियुक्त गर्नुपर्यो भने राष्ट्रपतिले गर्न सक्नुहुन्छ। यसले पनि दलहरूलाई आफ्नै राष्ट्रपति नभई भएको छैन। अहिले मुलुकभित्रका राजनीतिक शक्तिहरूले मात्र होइन मुलुक बाहिरका शक्ति केन्द्रहरूले समेत राष्ट्रपतिको निर्वाचनलाई निकै चासोका साथ हेरिरहेका छन्। एमाले अध्यक्ष ओलीको भनाइलाई मान्ने हो भने अहिलेको सरकार नेपालीले बलजफ्ती बनाएको हो। उनकै भनाइलाई आधार मान्दा नेपालमा सरकार बनाउन मुलुक बाहिरका शक्ति केन्द्रहरू हाबी हुँदै आएको र तिनीहरूकै स्वार्थअनुसारको सरकार बन्दै आएको सजिलै बुझिन्छ। अहिलेको सरकार आफ्नो स्वार्थअनुसारको बनाउन नसकेका तिनै मुलुक बाहिरका शक्ति केन्द्रहरूले पनि अहिले राष्ट्रपति पदलाई अत्यन्त महत्त्व दिएका छन्। नेपालको संविधान वा संघीय कानुनबमोजिम राष्ट्रपतिलाई प्राप्त अधिकारको प्रयोग वा कर्तव्यको पालन गर्दा संविधान वा संघीय कानुनबमोजिम कुनै निकाय वा पदाधिकारीको सिफारिसमा गरिने भनी किटानीसाथ व्यवस्था भएको कार्यवाहेक अन्य जुनसुकै कार्य मन्त्रिपरिषद्को सिफारिस र सम्मतिबाट प्रधानमन्त्रीमार्फत पेस भएको सिफारिस र सम्मतिबमोजिम मात्र गर्नुपर्ने संविधानमा प्रस्टसँग लेखिएको छ। त्यस्तै संविधानमा राष्ट्रपतिको नाममा हुने निर्णय वा आदेश र तत्सम्बन्धी अधिकारपत्रको प्रमाणीकरण संघीय कानुनबमोजिम हुनेछ, भनी लेखिएको छ। संविधानमा संविधानको पालन र संरक्षण गर्नु राष्ट्रपतिको प्रमुख कर्तव्य हुनेछ भनिएकोमा हाम्रा राजनीतिक दलहरूले राष्ट्रपतिलाई संविधानको संरक्षक मात्र त कहिले संविधानको व्याख्यतासमेत बनाए। त्यो पनि आफ्नो स्वार्थअनुसार। कतिपय अवस्थामा राष्ट्रपतिले आफ्नो अधिकारको प्रयोग वा कर्तव्यको पालन गर्दा संविधानको पालन गर्नुपर्ने आफ्नै प्रमुख कर्तव्य बिर्सिएकोसमेत देखियो। संविधानको पालन गर्नुपर्नेमा आफ्नो पुरानो दलको नेताको निर्देशन पालन गरेको समेत देखियो। आफ्नो पार्टीको सरकार हुँदा पारित गरिदिने, नहुँदा अध्यादेश रोकिदिने काम पनि राष्ट्रपतिबाट भयो। २०६४ बाट राष्ट्राध्यक्षको नयाँ व्यवस्था सुरु गरेदेखि हालसम्ममा दोस्रो राष्ट्रपतिको कार्यकाल पूरा हुन लागेको छ। वर्तमान राष्ट्रपतिकै कार्यकालको कुरा गर्दा राष्ट्रपति विवादमा तानिने क्रम बढेको देखियो। सरकारले जारी गरेका अध्यादेश र संसद्ले पारित गरेका विधेयक राष्ट्रपतिले थन्क्याइदिइन्। राष्ट्रपतिले न त्यसलाई फिर्ता गर्नुभयो न त प्रमाणीकरण नै गर्नुभयो। जबकि संविधानमै विधेयक प्रमाणीकरण वा फिर्ता गर्नुपर्छ भनेर लेखिएको छ। दुवै राष्ट्रपतिका कार्यकालको मूल्यांकन गर्दा आलंकारिकमा सीमित रहन नसकेको देखिन्छ। पहिलो राष्ट्रपतिको कार्यकाल सुरु भएको नौ महिनामै राष्ट्रपति विवादमा तानिए त्यो क्रम अहिले दोस्रो राष्ट्रपतिको कार्यकाल सकिनै लाग्दासम्म पनि निरन्तरता पाएको छ। बेलाबखतमा राष्ट्रपति सक्रिय भूमिकामा पनि देखिने गरेको छ। प्रधानमन्त्री दाहालले आफ्नो सहयात्रालाई सहज बनाइदिने राष्ट्रपति खोजेका छन्। ओली दोस्रो खेपमा शक्तिशाली प्रधानमन्त्री बन्न आफूलाई सहयोगी बनिदिने राष्ट्रपति चाहन्छन्। देउवा आफूलाई सत्ताामा फर्काइदिन उपयोग हुन सक्ने व्यक्तिलाई राष्ट्रपति बनाउने दाउमा छन्। राष्ट्रपतिमा सबै दलले आँखा लगाए पनि कुनै दलले राष्ट्रपतिको आधिकारिक उम्मेदवार अगाडि सारेका छैनन्। विभिन्न दलमा विभिन्न नेताको चर्चा भने चलेको छ। यसबीचमा गैरदलीय व्यक्तिलाई राष्ट्रपति बनाउनुपर्ने चर्चा पनि नचलेको होइन। केही पूर्वप्रधानन्यायाधीश र न्यायाधीशलगायतका केही स्वतन्त्र व्यक्तिहरूसमेतको चर्चा चलेको छ। तर स्वतन्त्र व्यक्तिको नाममा वा अरू कुनै बहानामा शक्ति सन्तुलन नै बिग्रिने गरी न्यायपालिकाबाट राष्ट्रपतिमा छलाङ मार्ने अवसर दिनु हुँदैन। त्यसै स्वतन्त्र व्यक्तिको नाममा राजनीति नै नबुझेको व्यक्तिलाई राष्ट्रपतिजस्तो राजनीतिक पदमा पुर्याउनु पनि युक्तिसंगत हुँदैन। संविधानतः आलंकारिक राष्ट्रपति दलगत स्वार्थमा हिँड्दा राष्ट्रपति शक्तिशाली पद देखियो। अब प्रश्न उठ्छ भावी राष्ट्रपतिका लागि को उपयुक्त पात्र हुन सक्छन् ? संविधानतः कुनै पनि राजनीतिक दलमा नहुने राष्ट्रपतिका लागि व्यवहारतः पनि कुनै दलमा नरहने, राजनीतिक दलबाहिरको व्यक्ति भए राजनीति बुझेको, मुलुकले सम्मान गर्नैपर्ने साझा र जसको नाममा राष्ट्रिय सहमति कायम हुन सक्छ त्यस्ता व्यक्ति नै उपयुक्त पात्र हुन सक्छन्। अहिले राष्ट्रपतिमा राष्ट्रिय सहमति हुनुपर्ने कांग्रेसको भनाइ छ भने एमालेले अगाडि सार्ने उम्मेदवारको नाममा राष्ट्रिय सहमति कायम हुनुपर्ने एमाले अध्यक्ष ओलीको भनाइ छ। त्यस्तै प्रधानमन्त्री दाहाल राष्ट्रिय सहमतिको सहजकर्ता बन्न चाहेका छन्। तर राष्ट्रिय सहमतिको नाममा राष्ट्रपति पदको गरिमा र महत्त्व नै बुझ्न नसक्ने व्यक्तिलाई राष्ट्रपतिको पद सुम्पिनु हुँदैन। नयाँ संविधान जारी भएपछि पनि राज्यशक्तिको प्रयोग गर्ने शीर्ष संस्थाहरूको नेतृत्व गर्ने व्यक्तित्वहरूको काम र व्यवहारले उपयुक्त पात्रको चयन र स्वस्थ एवं असल अभ्यासको खाँचो रहेको देखिन्छ। यो सरकारले विभिन्न कानुनको तर्जुमा, वैदेशिक सम्बन्धमा सुधार र सन्तुलन, आर्थिक समस्याको समाधान, सुशासन, संविधानवाद र कानुनी शासन स्थापित, संघीयताको सबलीकरणलगायतका प्राथमिकताका साथ गर्नुपर्ने कामहरूको चाङ नै छ। यी कार्यहरू सम्पन्न गर्न स्थायित्व अपरिहार्य छ। स्थायित्वका लागि ओली दाहालबीच खटपट हुनु हुँदैन। राष्ट्रपतिको निर्वाचनमा गोप्य मतदान हुने भएकोले गठबन्धनमा सहभागी दलहरूले निर्वाचनमा इमान्दारी देखाउनुपर्छ, खासगरी माओवादीले इमान्दारी देखाउनै पर्छ। राष्ट्रपति एउटा पदमात्र होइन। नेपालको राष्ट्राध्यक्ष, राष्ट्रिय एकताको प्रवद्र्धक, संविधानको संरक्षक, नेपाली सेनाको परमाधिपति र प्रथम नागरिक पनि हो। राष्ट्रपतिको गरिमा र महत्त्व दलहरूले नबुझेका होइनन्, तर बुझ पचाउन खोजेका चाहिँ पक्कै हुन्। तसर्थ दलहरूले बुझ नपचाई राष्ट्रपतिको गरिमा कायम राख्न सक्ने उपयुक्त पात्रलाई राष्ट्रपतिमा चयन गर्न सक्नु आजको आवश्यकता हो।"
सन्दीप लामिछाने पनि सर्वोच्च अदालत जाने तयारीमा,"काठमाडौं : बलात्कारको मुद्दामा धरौटीमा रिहा भएका सन्दीप लामिछाने सर्वोच्च अदालत जाने तयारीमा जुटेका छन्। भदौमा गौशालाको एक होटलमा नाबालिग बलात्कारको आरोप लागेका सन्दीप उच्च अदालत पाटनको आदेशपछि पुस २८ गते २० लाख धरौटीमा रिहा भएका थिए। सन्दीपलाई धरौटी रकम धेरै लिएको र विदेश जान रोकेकाले त्यसको विरोधमा सर्वोच्च अदालत जान लागेको सन्दीपतर्फका कानुन व्यवसायी सरोज कृष्ण घिमिरेले जानकारी दिए। हो, हामी सर्वोच्च अदालत जाने तयारीमा छौं। उच्च अदालतले सन्दीपलाई धेरै धरौटी रकम लिएको र विदेश जानबाट रोकेको छ, खेल्न पाउने एक खेलाडीको हैसियतमा उसको अधिकार हो, त्यसैले हामी सर्वोच्च जान लागेका हौं, उनले अन्नपूर्णसँग भने। अदालतमा आफैँ हाजिर हुन आएका खेलाडीलाई खेल्न पाउने अधिकारबाट रोकेकाले त्यसको विरुद्धमा सर्वोच्च जानुपरेको पनि व्यवसायी घिमिरेले बताए। यद्यपि, भदौमा बलात्कारको मुद्दा दर्ता भएर पक्राउ पुर्जी जारी भएपछि एक महिना भागेका सन्दीप असोज २० गते नेपाल फर्किएका थिए। त्रिभुवन विमानस्थलबाटै पक्राउ परेका सन्दीपलाई काठमाडौं जिल्ला अदालतले कात्तिक १८ गते पुर्पक्षका लागि थुनामा पठाएको थियो।"
साफ अन्डर २० महिला च्याम्पियनसीपमा आज नेपाल बंगलादेशसँग भिड्दै,"काठमाडौं: साफ अन्डर २० महिला च्याम्पियनसीप आजदेखि बंगलादेशमा सुरु हुँदैछ। प्रतियोगितामा आज नेपाल बंगलादेशसँग भिड्दैछ। खेल नेपाली समयअनुसार बेलुका पौने ७ बजे ढाकाको बीएसएसएस मोस्ताफा कमल मैदानमा हुनेछ। त्यसअघि भारत र भुटानबीच दिउँसो पौने ३ बजे खेल हुनेछ । आजदेखि सुरु हुने प्रतियोगिता २६ गते बिहीवारसम्म चल्नेछ । नेपालले दोस्रो खेल आइतवार भुटानसँग र तेस्रो खेलमा मङ्गलबार भारतसँग खेल्ने । सिङ्गल राउन्ड रोबिनको खेलपछि शीर्ष दुई टोलीबीच बिहीवार फाइनल खेल हुनेछ। प्रतियोगितामा नेपालसहित आयोजक बङ्गलादेश, भारत र भुटान गरी चार टोली सहभागी छन्।"
राष्ट्रिय टिमको बन्द प्रशिक्षणमा सन्दीप,"काठमाडौं : बलात्कारको मुद्दामा पक्राउ परेर धरौटीमा रिहा भएका क्रिकेटर सन्दीप लामिछाने राष्ट्रिय क्रिकेट टिमको बन्द प्रशिक्षणमा सहभागी भएका छन्। गत भदौमा एक नाबालिगलाई बलात्कार गरेको आरोपमा असोजमा पक्राउ परेका सन्दीप पुस २८ गते २० लाख धरौटीमा सशर्त छुटेका थिए। गत मंगलबार पोखरामा बसेको नेपाल क्रिकेट संघ (क्यान)ले सन्दीपमाटिको निलम्बन फुकुवा गरेको थियो। उनको निलम्बन फुकुवासँगै बिहीबार राति क्यानले अर्को महिना हुने त्रिदेशीय एकदिवसीय शृंखलाका लागि दोस्रो चरणको बन्द प्रशिक्षणमा बोलाएका खेलाडीको सूचीमा सन्दीपको पनि नाम थियो। सोही अनुसार आजदेखि सुरु भएको दोस्रो चरणको बन्द प्रशिक्षणमा सन्दीप सहभागी भएका हुन्। यद्यपि, उनको उच्च अदालतको मुद्दाको टुंगो लागिसकेको छैन। महान्यायाधिवक्ताले उनलाई थुनामै राख्न माग गर्दै सर्वोच्चमा रिट दायर गरेका थिए। आजै तोकिएको पेसीमार्फत उच्च अदालतको फैसला माग गरेको छ।"
युभेन्टसको कठिन जितमा ब्रिमरको गोल निर्णायक,"रोमः ग्लेइसन ब्रिमरको निर्णायक गोलप्रेरित युभेन्टसले बिहीबार राति कोपा इटालियाको क्वार्टरफाइनलमा लाजियोलाई १० को नतिजामा पराजित गरेको छ। घरेलु मैदानमा भएको खेलको पहिलो हाफ सकिन एक मिनेट बाँकी रहँदा ब्रिमरले गरेको एक मात्र गोल खेलको निर्णायक बन्यो। उनले फिलिप कोस्टिकको पासमा हेडरमार्फत उत्कृष्ट गोल गरेका थिए। जितसँगै सेमिफाइनलमा पुगेको युभेन्टसले इन्टर मिलानसँग भेट निश्चित गरेको छ। सेमिफाइनलमा युभेन्टस, इन्टर, क्रेमोनेसी र फियोरेन्टिना पुगिसकेका छन्। दुवै सेमिफाइनलको पहिलो लेग अप्रिल चार र दोस्रो लेग अप्रिल २५ मा हुनेछ।"
पूर्वप्रेमिकालाई पिटेको किर्गियोसले स्वीकारे,"सिड्नी : अस्ट्रेलियन टेनिस स्टार निक किर्गियोसले पूर्वप्रेमिकालाई पिटेको स्वीकार गरेका छन्। सन् २०२१ को जनवरीमा किर्गियोसले पूर्वप्रेमिका कियारा पसारीलाई धकेलेर लडाएका थिए। यद्यपि, पागलपन वा नैराश्यता एक पटक देखाएको भन्दै भन्दै अदालतले त्यो घटना आपराधिक नभएको फैसला सुनाएको छ। पसारीले त्यसको एक महिनापछि प्रहरीमा घटनाको उजुर गरेकी थिएन्। तर, उनले आधिकारिक जाहेरी भने दर्ता गराइनन्। त्यसपछि उनीहरूको जोडी मिलेर सम्बन्ध अगाडि बढाएको थिए। तर, ब्रेकअप भएपछि डिसेम्बर २०२१ मा पसारीले आधिकारिक जाहेरी दर्ता गराएकी थिइन्।"
राष्ट्रिय खेलकुदमा विजेता पर्साका दुई खेलाडी सम्मानित,"वीरगन्ज: नवौं राष्ट्रिय खेलकुद प्रतियोगितामा स्वर्ण र रजत पदक विजेता पर्साका दुई कुस्ती खेलाडी नगद सहित सम्मान गरिएको छ। पर्साको जगरनाथपुर गाँउपालिकाले पोखरामा सम्पन्न राष्ट्रिय खेलकुद प्रतियोगितामा कुस्तीमा स्वर्ण पदक जितेका लालबहादुर यादवलाई नगद २५ हजार र रजत पदक विजेता रितेशप्रसाद यादवलाई नगद १० हजार रुपैयाँ सहित सम्मानित गरेको हो । बिहीबार गाँउपालिकामै आयोजित कार्यक्रममा प्रमुख अतिथि नेपाली कांग्रेसका केन्द्रीय सदस्य समेत रहेका प्रतिनिधि सभा सदस्य रमेश रिजालले दुवै खेलाडीलाई नगद र कदरपत्र प्रदान गरे। गाँउपालिका अध्यक्ष श्रीकान्त प्रसादको अध्यक्षतामा आयोजित कार्यक्रममा प्रमुख प्रशासकीय अधिकृत कृष्णानन्द राय, कांग्रेस महाधिवेशन प्रतिनिधि रामदेव चौहानलगायतको पनि सहभागिता थियो।"
त्रिदेशीय शृंखलाका लागि नामिबियाको टिम घोषणा,"काठमाडौं : अर्को महिना नेपालमा हुने आइसीसी विश्वकप क्रिकेट लिग २ अन्तर्गत त्रिदेशीय एकदिवसीय शृंखलाका लागि नामिबियाले १४ सदस्यी टिम घोषणा गरेको छ। यो यी तीन मुलुकको अन्तिम त्रिदेशीय शृंखला हुनेछ। स्कटल्यान्ड र नामिबियामा भने शृंखला खेलिसकिएका छन्। नियमित कप्तान गेर्हर्ड एरामुसको नेतृत्वमा घोषित टिममा केही नयाँ सदस्य पनि थपिएका छन्। यस्तै,भेट्रान अलराउन्डर डेविड विसे भने टिममा परेका छैनन्। नामिबियाले पछिल्लो पटक सन् २०१६ मा नेपाल भ्रमण गरेको थियो। नेपालले फेब्रअुरी १४ देखि सुरू हुने शृंखलाका लागि दोस्रो चरणको बन्द प्रशिक्षण आजबाट थालेको छ। नामिबियाको टिममा गेर्हर्ड एरामुस,लोहन लौरेन्स,ताङ्गेनी लिन्गामेनी,जेनी ग्रीन,माइकल भान लिङ्गेन,यान फ्राइलिन्क,बर्नार्ड स्कोल्ट्ज,हेलाओ या फ्रान्स,बेन सिकोङ्गो,कार्ल बिरकेन्स्टोक,जोसुवान जुलियस,निकोल लोफ्टि एटोन,रुबेन थ्रम्पेल्मन,शाउन फोचे रहेका छन्।"
एसेन्सियो र भिनिसियसको गोलमा रियाल विजयी,मड्रिडः स्पेनिस ला लिगामा बिहीबार राति रियाल मड्रिडले भ्यालेन्सियालाई २० गोलको नतिजामा पराजित गरेको छ। सान्टियागो बेर्नाबेउमा भएको खेलको पहिलो हाफ गोलरहित बराबरीमा सकिएको थियो। दोस्रो हाफको सुरुआतदेखि आक्रामक बनेको रियालका लागि ५२औं मिनेटमा मार्को एसेन्सियोले गोल गर्दै अग्रता दिलाएका थिए। करिम बेन्जिमाले दिएको पासलाई एसेन्सियोले उत्कृष्ट फिनिस गर्दै गोलको खाता खोलेका थिए। त्यसको दुई मिनेट नबित्दै बेन्जिमाकै पासमा भिनिसियसले गरेको गोलसँगै रियालको अग्रता दोब्बर भएको थियो। डिफेन्डर गाब्रियल पाउलिस्टाले ७२औं मिनेटमा रातो कार्डको सामना गरेसँगै भ्यालेन्सियाले अन्तिमको करिब २० मिनेट १० जनामा सीमित हुनु परेको थियो। जितसँगै १९ खेलबाट ४५ अंक जोडेको रियालको दोस्रो स्थानमा छ। लिग लिगर बार्सिलोनाभन्दा पाँच अंक पछाडि रहेको रियाल निरन्तर पछ्याइरहेको छ। समान खेलबाट २० अंक मात्र जोड्न सकेको भ्यालेन्सिया अंक तालिकाको १४औं स्थानमा छ।
ए डिभिजन लिगको ५० प्रतिशत तयारी पूरा भयोः एन्फा,"काठमाडौं : अखिल नेपाल फुटबल संघ (एन्फा)ले फागुन १९ गतेदेखि हुने तय भएको सहिद स्मारक ए डिभिजन लिगको ५० प्रतिशत तयारी भइसकेको जानकारी दिएको छ। डबल राउन्ड रोबिन लिग पद्धतिमा हुने लिगका कुल एक सय ८२ खेल दशरथ रंगशाला, च्यासल रंगशाला र एन्फा कम्प्लेक्समा हुने एन्फाले शुक्रबार आयोजित पत्रकार सम्मेलनमार्फत जानकारी दियो। अब एक महिना बाँकी छ, हामीले यसलाई काउन्ट डाउनका रूपमा पनि हेरेका छौं, त्यसैअनुसार तयारी पनि गरिरहेका छौं, एन्फाका महासचिव किरण राईले भने, प्रोमोशन र प्राविधिक कुरा बाँकी छ। बाँकी तयारी भइसकेको छ। यद्यपि, लिग सुरु हुन २९ दिन बाँकी रहँदासम्म पनि मुख्य प्रायोजक नपाउनुलाई गम्भीर रूपमा हेरेको पनि महासचिव राईले बताए। प्रमुख प्रायोजक नपाउनुलाई गम्भीर रूपमा हेरेका छौं। प्रयास गरिरहेका छौं। कतार एयरवेजले नै प्रायोजन गर्ने सम्भावना छ। कुरा भइरहेको छ। वहाँहरुले नसक्ने हुनुभयो भने अर्को खोज्ने भन्ने हो, उनले भने। लिगको पूरा तालिका सार्वजनिक नगर्नुको कारण बीचमा परेको फिफा डे भएको बताएका छन्। पहिल्यै निकाल्नु पर्ने हो। तर, क्लबसँग बस्दा फिफा डेमा अन्तर्राष्ट्रिय मैत्रीपूर्ण खेल, वा केही साफको तयारीका लागि केही हुन सक्छ, लिग निर्देशक सन्जीव मिश्रले भने। खेलाडी दर्ताको प्रक्रिया जारी रहेको र माघ २९ सम्म खेलाडी दर्ता भइसक्ने विश्वास व्यक्त गर्दै निर्देशक मिश्रले प्राविधिक कारणले मात्रै ढिलो भएको तर गम्भीर समस्या नहुने बताए। माघ २९ गतेसम्म समय राखेका छौं। कतिपय विषयहरू छन्, सुरुमा क्लबहरूले नै खेलाडीको इन्स्योरेन्स गर्ने भन्ने थियो। तर, पछि एन्फाबाट पाउने तयारी खर्चबाटै त्यसको व्यवस्था होस् भनेपछि केही ढिलो भएको हो। एन्फाले चाहेर पनि क्लबहरु लामो समय लिग खेल्न नचाहेकाले तीन महिनामा सकाउनु पर्ने निर्देशक मिश्रले बताए। ए डिभिजन लिगका क्लबहरु तीनदुई महिनामा लिग सकाइदिने भन्छन्। ए डिभिजन लिगका क्लबहरुले छिटै सकाउन दबाब दिन्छन्, उनले भने, कोही क्लबहरु त एक वा दुई गते लिग सकिने भयो भने अर्को एक महिनाको तलब दिनुपर्छ त्यसैले मसान्त भित्रै सकाउँ भन्ने क्लबहरु पनि छन्। ए डिभिजन लिगको विजेताले ७५, उपविजेताले ५० र तेस्रो हुनेले २५ लाख रुपैयाँ प्राप्त गर्नेछन्। लिगमा एक क्लबले फेयर प्ले अवार्ड स्वरूप तीन लाख पुरस्कार उपलब्ध गराउने एन्फाको तयारी छ। यस्तै, उत्कृष्ट उत्कृष्ट गोलकिपर र सर्वाधिक गोलकर्ताले दुईदुई लाख प्राप्त गर्नेछन्। उदीयमान खेलाडीले एक लाख ५० हजार र प्रत्येक खेलको विजेताले ५० हजार रुपैयाँ पाउने छन्। बराबरी हुँदा २५२५ हजार बाँडिने र प्रत्येक खेलको प्लेयर अफ दी म्याचले १० हजार रुपैयाँ पाउने पनि एन्फाले जानकारी दिएको छ।"
सन्दीपलाई बन्द प्रशिक्षणमा बोलाएपछि सामाजिक सञ्जालमा,"काठमाडौं : नाबालिग बलात्कारको मुद्दा चलिरहँदा राष्ट्रिय टिमको बन्द प्रशिक्षणमा समावेश गर्ने नेपाल क्रिकेट संघ (क्यान)को निर्णयले सामाजिक सञ्जाल तातिएको छ। क्यानले फेब्रुअरीमा हुने त्रिदेशीय शृंखलाका लागि दोस्रो चरणको बन्द प्रशिक्षणमा सन्दीप लामिछानेको नाम पनि समावेश गरेको थियो। त्यसपछि बलात्कारको मुद्दा अदालतमा विचाराधीन हुँदाहुँदै क्यानले सन्दीपलाई समावेश गरेपछि सामाजिक सञ्जालमा अभियान सुरु भएको छ। 'सरकार मौन । प्रतिपक्ष मौन । क्यान बलात्कार आरोपीको मतियार ! जनता भन्दैछन्, खबरदार ! भोलि १ बजे माइतीघर! ,' एक ट्वीटर प्रयोगकर्ताले लेखेकी छन्। यद्यपि, धरौटीमा रिहा भएका सन्दीप धरौटी रकम धेरै भएको र उच्च अदालतले शर्त राखेको भन्दै सर्वोच्च जाने तयारीमा छन्। भदौमा गौशालाको एक होटलमा नाबालिग बलात्कारको आरोप लागेका सन्दीप उच्च अदालतको आदेशपछि पुस २८ गते २० लाख धरौटीमा रिहा भएका थिए। सन्दीपलाई धरौटी रकम धेरै लिएको र विदेश जान रोकेकाले त्यसको विरोधमा सर्वोच्च अदालत जान लागेको सन्दीपतर्फका कानुन व्यवसायी सरोज कृष्ण घिमिरेले जानकारी दिए। हो, हामी सर्वोच्च अदालत जाने तयारीमा छौं। उच्च अदालतले सन्दीपलाई धेरै धरौटी रकम लिएको र विदेश जानबाट रोकेको छ, खेल्न पाउने एक खेलाडीको हैसियतमा उसको अधिकार हो, त्यसैले हामी सर्वोच्च जान लागेका हौं, उनले अन्नपूर्णसँग भने। अदालतमा आफैँ हाजिर हुन आएका खेलाडीलाई खेल्न पाउने अधिकारबाट रोकेकाले त्यसको विरुद्धमा सर्वोच्च जानुपरेको पनि व्यवसायी घिमिरेले बताए। यद्यपि, भदौमा बलात्कारको मुद्दा दर्ता भएर पक्राउ पुर्जी जारी भएपछि एक महिना भागेका सन्दीप असोज २० गते नेपाल फर्किएका थिए। त्रिभुवन विमानस्थलबाटै पक्राउ परेका सन्दीपलाई काठमाडौं जिल्ला अदालतले कात्तिक १८ गते पुर्पक्षका लागि थुनामा पठाएको थियो।"
बृहत् काभ्रे खेलकुद महोत्सव सुरु,काभ्रे : काभ्रे जिल्लामा पहिलो पटक खेलकुद महोत्सव आयोजना गरिएको छ। जिल्ला समन्वय समिति काभ्रेले आयोजना गरेको महोत्सव आजबाट सुरु भएको छ। खेल महोत्सव चार दिनसम्म सञ्चालन हुने आयोजकले जनाएको छ। १२ खेलमा जिल्लाका २ हजार खेलाडीले सहभागिता जनाएका छन्। जिल्लाको १३ पालिकाबीच प्रतिस्पर्धा हुने छ।
मलेसियाले नेपालीलाई पनि आफ्नै देशका कामदार सरह सुविधा दिने,काठमाडौं : मलेसिया सरकारले नेपाली कामदारलाई आफ्नै देशको कामदार अनुसार सेवा सुविधा दिने प्रतिवद्धता जनाएको छ। नेपाल भ्रमणमा रहनुभएका मलेसियन गृहमन्त्री फुद्दिन नासुसन इजमाइल नेतृत्वको टोली र श्रम रोजगार तथा सामाजिक सुरक्षामन्त्री डोलप्रसाद अर्याल नेतृत्वको टोलीबीच शुक्रबार काठमाडौंमा भएको छलफलका क्रममा नेपाली कामदारहरूलाई मलेसियाको स्थानीय कामदार सरह सेवा सुविधा दिने प्रद्धिवद्धता जनाएको हो। मलेसियामा नेपाली कामदार पठाउदा सिपयुक्त बनाएर पठाउने जिम्मेवारी आफुहरूको रहेको र सेवा सुविधामा कुनै कमी हुन नदिने मलेसियाको प्रतिवद्धता रहेको मन्त्री अर्यालले जानकारी दिए। बैठकमा श्रम सम्झौता नविकरण गर्न मलेसियाको प्रस्ताव रहेको र आवश्यक सुधार गरी नविकरण गर्ने कुरा भएको मन्त्री अर्यालले बताए। त्यस्तै मलेसियन गृहमन्त्री फुद्दिन नासुसन इजमाइलले मलेसियामा नेपाली कामदारलाई उच्च प्राथमिकतामा राखेको बताए। मलेसिया सरकारले नयाँ श्रम नीति बनाउन लागेको र यसले नेपाली कामदारलाई फाइदा हुने उहाले जानकारी दिए। मलेसियाले कामदार सहज भर्ना प्रक्रिया र पुनः क्यालिब्रेसन कार्यक्रम सञ्चालनमा ल्याएको छ।
"सरोकारवालाहरूले भने नेपाली आकाश सुरक्षित छ, भ्रममा नपरौं","काठमाडौं : हवाई दुर्घटना संयोगमात्रै भएकाले आम नागरिकलाई त्रसित नहुन सरोकारवालाहरुले अनुरोध गरेका छन्। नेपाल वायुसेवा सञ्चालक संघले शुक्रबार आयोजना गरेको उड्डयन सुरक्षा विषयक अन्तर्क्रियामा सरोकारवालाहरूले यस्तो अनुरोध गरेका हुन्। प्राविधिक ज्ञान भएका योग्य पाइलटदेखि जहाजको चेकजाँच, मर्मत, निरीक्षणलगायतमा उच्च शतर्कता अपनाउने भएकाले एउटा दुर्घटनालाई आधार मानेर त्रसित नहुन ध्यानाकर्षण गरिएको छ। हवाई दुर्घटनालाई लिएर सामाजिक सञ्जालमा तथ्यहीन भ्रम फैलाएको उनीहरूको भनाइ छ। नेपाल वायुसेवा सञ्चालक संघका अध्यक्ष क्याप्टेन रामेश्वर थापाले हवाई सुरक्षालाई ध्यानमा राख्दै उडान सञ्चालन गर्नेगरेको बताए। विमान दुर्घटना संयोग हुने गरेको भन्दै उनले नेपालमामात्रै नभएर धेरै मुलुकमा थुप्रैपटक दुर्घटना भएको स्मरण गराए। जर्मनमा भर्खरै विमान दुर्घटनाबाट धेरैको ज्यान गएको छ। दुर्घटना संयोगमात्र हो। नेपालको हवाई यातायात त्यति डरलाग्दो छैन, उनले भने। उनले हिँड्दाहिँड्दै पनि दुर्घटना हुने भएकाले हरेक कुरामा जोखिम रहेको बताए। उनले आफू पनि पटकपटक दुर्घटनाबाट बाँचेको बताए। दुर्घटना एउटा कारणलेमात्रै हुँदैन। खराब मौसम, इन्जिनियरिङ, प्राविधिक, व्यवस्थापन, नियमनलगायतका विभिन्न कारणले हुनसक्छन्। मैले पनि उडान भर्दा ठूलो दुर्घटनाबाट भाग्यले बाँचेको छु। पाइलटले दुर्घटना हुन नदिन हरकदम प्रयास गर्छ,' उनले भने। क्याप्टेन थापाले नेपालको उड्डयन क्षेत्र मुलुकको धरोहर भएको बताए। पर्यटक भित्र्याएर पर्यटन क्षेत्रमा महत्वपूर्ण भूमिका वायुसेवाले नै गर्दै आएको उनको भनाइ छ। 'त्यसैले यस क्षेत्रलाई सबैले बचाउनुपर्छ,' उनले थपे। त्यस्तै इन्जिनियरिङ विभागका मेघेन्द्रकुमार श्रेष्ठले हवाई यात्रा सुरक्षित बनाउन इन्जिनियरहरूले हरपल लागिपर्ने गरेको बताए। जहाज चेकजाँच गरेर शतप्रतिशत सही छ भनेपछि मात्र उडाइन्छ। जहाज नेपाल उड्ययन प्राधिकरणबाट प्रमाणीकरण नभएसम्म भित्र्याउन नपाउने भएकाले यसमा उच्च सतर्कता अपनाइन्छ। हरेक दिन, हरेक पटक उडान भरेपछि नियमानुसार पटकपटक मर्मत गरिन्छ, श्रेष्ठले भने। जहाज बनाएरमात्र नहुने बताउँदै उनले नियमित उडान भर्नु पनि महत्वपूर्ण रहेको बताए।। जहाज बनाएरमात्रै हुँदैन, यसको निरन्तर उडान पनि महत्वपूर्ण हो। जहाज डिजाइन गरेको कम्पनीले समयानुकूल परिवर्तन भएको प्रविधि, निर्देशन लगायतबारे जानकारी गर्दै आएको हुन्छ। गुणस्तरयुक्त पार्टपूर्जा परिवर्तनसँगै, उडान भरेको पटकैपिच्छे निरीक्षण र निरन्तर मर्मत गरिन्छ। मर्मत गर्न पनि विशेष इन्जिनियर नै हुनुपर्ने भएकाले उसको योग्यता, अनुभव र क्षमतावानलाई मात्रै यसको जिम्मा दिइन्छ, उनले थपे। यसर्थ जहाजको प्राविधिक पाटो बलियो हुनेगरेको उनको दाबी छ। जहाजको उमेर बढ्दैमा थोत्रो नहुने बताउँदै उनले २०३० वर्षअघिको भन्दैमा उडान सुरक्षित छैन भन्नु गलत भएको बताए। 'उमेरले होइन, यसको नियमनमा रहेर निरीक्षण, जाँच कति गरिन्छ भन्नेमा भर पर्छ,' उनले भने। त्यस्तै सेफ्टी एण्ड सेक्युरिटी डिपार्टमेन्टका क्यापटेन विनोद पुरीले आम नागरिकको दिमागमा नेपालको आकाश कत्तिको सुरक्षित छ भन्ने कुरामा बढी शंका सिर्जनामात्रै गरेको बताए। नेपालको आकाश थप सुरक्षित बनाउन जहाज उडानमा संलग्नलाई थप तालिम, एयर ट्राफिक कन्ट्रोलर (एटिसी)को भूमिका हुने भएकाले अब नेपाल उड्डयन प्राधिकरण र सञ्चालकहरूले पनि निगरानीमा जोड दिनुपर्ने उनको भनाइ छ। यसभन्दा अगाडि पनि मानवीय त्रुटिभन्दा पनि अधिकांश हवाई दुर्घटना एक्कासी खराब मौसम परिवर्तनले भएको उनले बताए। क्याप्टेन पुरी उदाहरण दिँदै भने, २०१९ मा समिट एयर दुर्घटना लुक्लामा उडान जारी राख्दा भएको थियो। सोही वर्ष पाथीभरामा खराब मौसमका कारण दुर्घटना भएको थियो। दुर्घटना संयोगमात्रै हो। नेपालको आकास असुरक्षित छ भनेर शंका पैदा नगरौं। त्यस्तै नेपाल नागरिक उड्डयन प्राधिकरण त्रिभुवन अन्तर्राष्ट्रिय विमानस्थलका निर्देशक श्यामकिशोर साह पछिल्लो हवाई दुर्घटना ठूलो भएकोमा दुःख वयक्त गर्दै यस्ताखाले दुर्घटना हुन नदिन प्राधिकरणले कडाई गरिरहेको बताए। ' एउटा दुर्घटना हुँदैमा सबै असुरक्षित हुँदैन। कहिलेकाहीँ फेल हुनसक्छ। हरेक यात्रा सुरक्षित बनाउन शतप्रतिशत कोसिस हुन्छ। त्यसैले सडक यातायातसँग हवाई यातायातलाई तुलना गर्न मिल्दैन, निर्देशक साहले भने। त्यस्तै नेपाल वायुसेवा सञ्चालक संघका महासचिव मनोज कार्कीले सञ्चारमाध्यमभन्दा सामाजिक सञ्जालका सूचना जथाभाबी हुने गरेको बताए। उनले वायुसेवालाई बद्नाम गर्न खोजिएको भन्दै एउटा घटनालाई आधार मानेर सबैलाई मूल्यांकन गर्न नहुने बताए।"
एकैदिन १४ सयले घट्यो सुनको मूल्य,"काठमाडौं :छापावाल सुनको मूल्य आज १४ सय रूपैयाँले घटेको छ। अघिल्लो दिन बिहीबार हालसम्मकै उच्च मूल्यमा कारोबार भएको सुनको मूल्य शुक्रबार प्रतितोला १ लाख ६ हजार १ सय तोकिएको छ। बिहीबार प्रतितोला १ लाख ७ हजार ५ सयमा कारोबार भएको थियो। सुनचाँदी व्यवसायी महासंघका अनुसार आज तेजाबी सुनको मूल्य प्रतितोला १ लाख ५ हजार ६ सय रूपैयाँमा कारोबार भइरहेको छ। यसको मूल्य अघिल्लो दिन १ लाख ७ हजार पुगेको थियो । त्यस्तै,सुनको मूल्य घटेसँगै आज चाँदीको मूल्य पनि घटेको छ। अघिल्लो कारोबार मूल्यका तुलनामा प्रतितोला ३० रूपैयाँले घटेर १ हजार ३ सय ६५ तोकिएको महासंघले जनाएको छ। अन्तर्राष्ट्रिय बजारमा हुने सुन तथा चाँदीको कारोबार मूल्यका आधारमा यहाँ दैनिक सुन तथा चाँदीका मूल्य तोक्दै आएको महासंघले जनाएको छ।"
"हिजोको तुलनामा बढ्यो डलरको मूल्य, कुन देशको विनिमयदर कति ?",काठमाडौं: नेपाल राष्ट्र बैंकले विदेशी मुद्राको विनिमयदर तोकेको छ। शुक्रबारका लागि तोकेको विनिमय दर अनुसार अमेरिकी डलरको मूल्य हिजोको तुलनामा केही बढेको छ। हिजो प्रति डलर १३० रुपैयाँ ७८ पैसा तोकेको राष्ट्र बैंकले आज एक अमेरिकी डलरको खरिददर १३१ रुपैयाँ १८ पैसा तोकेको छ। त्यस्तै बिक्रीदर १३१ रुपैयाँ ७८ पैसा तोकेको छ। युरोपिय यूरो एकको खरिददर १४४ रुपैयाँ ९ पैसा र बिक्रीदर १४४ रुपैयाँ ७५ पैसा तोकेको छ। यूके पाउण्ड स्टलिङ एकको खरिददर १६१ रुपैयाँ ५७ पैसा बिक्रीदर १६२ रुपैयाँ ३१ पैसा कायम भएको छ। कतारी रियाल एकको खरिददर ३५ रुपैयाँ ९६ पैसा र बिक्रीदर ३६ रुपैयाँ १२ पैसा तोकिएको राष्ट्र बैंकले जनाएको छ। तलको सूचीमा हेर्नुहोस् कुन देशको विनिमयदर कति छ ?

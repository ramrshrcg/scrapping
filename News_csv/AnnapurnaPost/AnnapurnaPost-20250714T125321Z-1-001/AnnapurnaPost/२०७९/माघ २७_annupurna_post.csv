शीर्षक,विवरण
तरकारी बजार मूल्यको चक्र,"नेपालमा आधार मूल्य नभएको र बजारमा भारतीय तरकारीसमेत आउँदा आपूर्ति ज्यादा भएकाले मूल्य घट्न गएको हो। हालसालै चितवनका किसानले तरकारी सडकमा फालेर विरोध प्रदर्शन गरेका छन्। यस्तै घटना सर्लाही, काभ्रे र धादिङमा पनि बेलाबेलामा हुने गर्छन्, खास गरेर हिउँदमा। यी सबै घटनामा एउटै कारण हुन्छ तरकारीले भाउ पाएन। भारतको सस्तो तरकारी नेपाल आएर हाम्रो तरकारी बिकेन। हाम्रो तरकारीको लागत पनि उठेन। उत्पादन र खपत एफएओका अनुसार एसियामा तरकारीको औसत खपत विगत २००९ देखि २०१९ सम्म १५ प्रतिशतले वृद्धि भई लगभग १८३ किलो प्रतिव्यक्ति प्रतिवर्ष पुगेको छ। यो वर्ष १९४ किलो प्रतिव्यक्ति प्रतिवर्ष पुगेको अनुमान गरिएको छ। सन् २०२१ मा भारतले ३४२३३ मिलियन मेट्रिकटन तरकारी उत्पादन गर्यो। आफूलाई चाहिने १२५३ मिलियन मेट्रिकटन तरकारीबाट बचेको २१७ मिलियन मेट्रिकटन निर्यात गर्यो। जुन जम्मा उत्पादन ६३४ प्रतिशत हो। सोही समयमा चीनले ६०२ मिलियन मेट्रिकटन तरकारी उत्पादन गर्यो। आफूलाई चाहिने ५५२ मिलियन मेट्रिकटन तरकारीबाट बचेको ५०२ मिलियन मेट्रिकटन निर्यात गर्यो। जुन जम्मा उत्पादन ८३ प्रतिशत हो। त्यसै समयमा समयमा नेपालले ४१ मिलियन मेट्रिकटन तरकारी उत्पादन गर्यो। जुन आफूूलाई चाहिने ११६ मिलियन मेट्रिकटन तरकारीमध्ये ७५ मिलियन मेट्रिकटन कम हो। जुन जम्मा मागको ६४७ प्रतिशत हो (तालिका १)। माग र वितरण तरकारीको तथ्यांक हेर्दा हाम्रोमा अजीवको अवस्था देखिन्छ। एकातिर स्वदेशी उत्पादन कम भएर ७७ मिलियन मेट्रिकटन तरकारी अर्थात् जम्मा मागको लगभग ६५ प्रतिशत तरकारीको माग अपुग छ। उपभोक्ताहरूले उच्च मूल्यमा तरकारी खरिद गरिरहेका छन्। अर्कोतिर उत्पादकले चाहिँ बजार मूल्य नपाएर तरकारी सडकमा फालिरहेका छन्। यो अवस्थाको मूल कारण वितरण प्रणालीले राम्रोसँग काम नगर्नु हो। यो कुरा उत्पादन र खपतबीचको तथ्यांक हेर्दा प्रस्ट देखिन्छ। मूलरूपमा तरकारी नेपालमा मौसमी खेती हो। मौसमी खेतीको विशेषता भनेकै निश्चित समयमा मात्रै खेती सकिने हो। त्यो समयमा नेपालको एक भूगोलमा लगभग उस्तै जातिका तरकारी लगाइन्छन्। उत्पादन धेरै हुन्छ। उत्पादन धेरै हुनासाथ मूल्य घट्नु सामान्य नै हो। तरकारी सड्ने गल्ने वस्तु हो। नेपालमा आधार मूल्य नभएको र बजारमा भारतीय तरकारीसमेत आउँदा आपूर्ति ज्यादा भएकाले मूल्य घट्न गएको हो। भारतीय तरकारी ढुवानी खर्च र करसमेत तिरेर नेपाल आउँदा पनि नेपालको भन्दा सस्तो हुन्छ। नेपालमा उत्पादन लागत बढी हुनु र पोस्ट हार्भेस्ट क्षति धेरै हुनु यसको कारण हो। नेपालमा २०५० प्रतिशतसम्म तरकारी उत्पादनपश्चात् भान्सामा नपुग्दै खान अयोग्य हुन्छन्न्। त्यसैले तरकारी उत्पादन हुनासाथ किसानले बेच्नु पर्छ। हिउँदमा वातावरणको तापक्रम कम हुँदा सिँचाइ वा पानीको धेरै आवश्यकता नपर्ने, भर्खर वर्षात् सकिएकाले वातावरणमा आद्रता कायमै रहने, रोगकिरा कम लाग्ने हुनाले पनि उत्पादन धेरै हुन जान्छ। नेपालमा मात्रै नभएर नेपालका छिमेकी भारतीय क्षेत्रमा पनि त्यही हुन्छ। तरकारी चिसो वस्तु हो, त्यसैले जाडोमा तरकारी कम खाँदा हुन्छ भन्ने मानिसको धारणाले पनि तरकारी खपत हिउँदमा घट्न जान्छ। त्यसैले आपूर्ति धेरै तर माग कम हुने हुनाले मूल्यमा गिरावट आउँछ। त्यसैले हामीले हिउँदमा मात्रै तरकारीले भाउ नपाएको वा सडकमा फालेको समाचार देख्छौं। उत्पादन लागत र पोस्ट हार्भेस्ट क्षति भारतको गोलभेंडा उत्पादन लागत नेपालको भन्दा लगभग ४५ गुणा थोरै छ। त्यस्तै भारतमा उत्पादनपश्चात् भान्सामा पुग्ने बेलासम्म हुने क्षति (पोस्ट हार्भेस्ट क्षति) नेपालमा भन्दा ४ गुणा कम छ। लागत र क्षति दुवै कम हुँदा वस्तुको मूल्य सजिलै घटिहाल्छ। पोस्ट हार्भेस्ट क्षति कम गर्न प्याकेजिङ, ढुवानी र भण्डारणको उचित व्यवस्था गर्नु पर्छ (तालिका २)। नेपालमा तरकारीले उत्पादनदेखि भान्सामा पुग्दा बजारका ३६ वटा विविध चक्र पूरा गर्छ। हरेक चरणमा मूल्य बढ्छ। त्यसमाथि तरकारी ओसारपसार, प्याकेजिङ र भण्डारणको हरेक चरणमा बिग्रिन्छ। अनि उपभोक्तालाई हरेक चरणकै क्षतिहरूको मूल्य पनि थपिँदै जान्छ। त्यसैले तरकारीजस्ता सड्ने गल्ने वस्तुमा किसानले पाउने मूल्य उपभोक्ताको भन्दा तीन गुणासम्म फरक पर्नु सामान्य मानिन्छ। ओसारपसार, प्याकेजिङ, भण्डारण आदि राम्रो भयो भने तरकारीको मूल्य राम्रोसँग घटाउन सकिन्छ। भारतीयहरूको यसमा राम्रो अनुभव छ। नेपालमा उत्पादित तरकारीले उचित मूल्य पाएन भन्ने उत्पादकहरूको गुनासो हुने गरेको छ। उचित मूल्य भनेको कति हो ? एउटा आधारमूल्य भएमा त्यसलाई मानेर कुन वस्तु न्यूनतम कति मूल्यमा बेच्नुपर्छ भन्ने निर्णय गर्न सजिलो हुन्छ। नेपालमा त्यस्तो कुनै आधार मूल्य नभएको र बजारमा भारतीय तरकारीसमेत आउँदा आपूर्ति ज्यादा भएकाले मूल्य घट्न गएको हो। भारतीय तरकारी ढुवानी खर्च र करसमेत तिरेर नेपाल आउँदा पनि नेपालको भन्दा सस्तो हुनु भनेको नेपालमा उत्पादन लागत बढी हुनु र पोस्ट हार्भेस्ट क्षति धेरै हुनु हो। त्यसबाहेक उत्पादकत्व कम हुनु, उत्पादक वा बिचौलियाले धेरै नाफा राख्नु पनि हो। सारमा हाम्रो उत्पादन प्रक्रिया र बजारीकरणमा कुनै न कुनै समस्या छ। हिउँदमा रोग किरा कम लाग्ने, सिँचाइको धेरै समस्या नहुने, तरकारीको बिउ थोरै मात्राले पनि पुग्ने हुनाले मलको मूल्य, कामदारको ज्याला वा विषादीको मूल्यले तरकारीको मूल्य बढेको मान्नु पर्छ। अनुदान प्राप्त मल भारतमा नेपालमा भन्दा अलिकति कम मूल्यमा पाइन्छ। विषादीको थोक मूल्य दुवैतिर लगभग उस्तै नै छ। कामदारको ज्याला पनि भारत र नेपालमा त्यति धेरै फरक छैन। भारतमा ठूलो क्षेत्रमा एकै जातिको तरकारी खेती गर्ने हुँदा समग्र उत्पादन लागत कम भएको हो। नेपालमा भने ससाना फार्महरूमा खेती गरिने हुँदा लागत बढ्न जान्छ। भारतको तरकारी ल्याउने कि बन्द गर्ने ? नेपालमा आफ्नो उत्पादनले आन्तरिक मागको ३५ प्रतिशत मात्रै धान्न सक्छ, मागको ६५ प्रतिशत तरकारी मूलतः भारतबाट ल्याउनुपर्ने अवस्था छ। त्यसैले नेपालका बजारमा तरकारीको भाउ कहिले पनि सस्तो हुँदैन। चीनबाट प्याज र लसुन भने आउने गरेको छ। भारतको सस्तो तरकारी आउँदा त नेपालमा तरकारीको मूल्य यस्तो छ भने भारतीय तरकारी आउन बन्द भयो भने बजार मूल्य कता पुग्छ होला ? त्यसैले यता धेरै उत्पादन हुँदा उता जानु र यता आवश्यक परेमा उताबाट ल्याउनु बजारको सिद्धान्तअनुसार सामान्य हो। त्यसमाथि हामीले बजारीकरणका विभिन्न अन्तर्राष्ट्रिय सन्धिसम्झौतामा प्रतिबद्धता जनाइसकेका कारण पनि हामीले भारतीय उत्पादन रोक्न मिल्दैन। उत्पादन धेरै हुँदा के गर्ने ? नेपालमा हरेक वर्ष हिउँदमा तरकारी धेरै उत्पादन जान्छ। यस्तो अवस्थामा कृषि मन्त्रालय र स्वास्थ्य मन्त्रालयले संयुक्त रूपमा फलफूलतरकारी चिसा खानेकुरा होइनन्, बरु यिनले शरीरलाई थप तागत दिन्छन् र शरीर झन् स्वस्थ्य बनाउँछन् भन्ने ज्ञानलाई स्थापित गर्ने हो भने तरकारी हिउँदमा पनि धेरै मात्रामा तरकारी खपत हुनसक्छ। हिउँदमा भारतबाट गोलभेंडा, बन्दा, मुला, गाँजरजस्ता केही दिनसम्म भण्डारण र ढुवानी गर्न सकिने तरकारी आउँछन्। त्यसैले नेपाली किसानले मूल मौसमभन्दा अगाडि वा पछाडि तयार हुने तरकारी लगाउनु पर्छ। त्यस्ता तरकारीको बिउ बजारमा सजिलै पाइन्छ। मूल मौसमको समय चाहिँ बढी मूल्य आउने अन्य बाली जस्तै खुर्सानी, धनियाँ, मटरकोसा, लसुन, हरिया साग आदिको खेती गर्नुपर्छ। त्यसबाहेक जनतामा ताइवान, जापान, कोरिया र चीनमा जस्तै आफ्नो देशको उत्पादन खपत गर्दा स्वदेशी किसानको भलो हुन्छ भन्ने कुरा स्थापित गराउनु पर्छ। यो व्यवसायीहरूले सामाजिक दायित्व प्रदर्शन गरेको खण्डमा मात्रै जनताले पत्याउँछन् होइन। व्यापारीको नाफाका लागि जनताले आफ्नो खर्च बढाउने बलिदानी गर्दैन। तरकारीहरूको प्रयोग गर्ने तरिकामा विविधता ल्याउन सके पनि खपत बढ्न जान्छ। उदाहरणका लागि चेरी गोलभेंडा फलको रूपमा पूर्वी एसिया, युरोप, अमेरिकामा एकदमै चर्चित छ। तरकारीवाला गोलभेंडा भारतबाट आओस्, फलवाला चेरी गोलभेंडा हामीले उत्पादन गरौं। तरकारीवाला बन्दा भारतले सस्तोमा बेचोस्, हामीले सलादवाला बन्दा बजारमा लैजाऔं। ताइवानमा बेमौसममा इजरायल र मध्यदक्षिण अमेरिकाबाट गोलभेंडा आउँछन्, अमेरिकाबाट साना ठूला बट्टामा प्याक गरिएका सिंगो वा टुक्रा पारिएका गोलभेंडा आउँछन्। हामी पनि त्यसरी नै बेमौसमको बजार खोज्न सक्छौं। ताइवानमा कुनै मौसमी फलफूल वा तरकारी धेरै फल्यो र बजार भाउ एकदम तल झर्यो। सरकारले सेना, पुलिस, सरकारी, निजी वा गैरसरकारी संघसस्था, कार्यालय उद्योग, स्कुल, कलेज, विश्वविद्यालयहरूलाई मौसमी उत्पादन खपत गर्न आह्वान गर्छ। ती संघसंस्थाहरूले दुईतीन पटक मात्रै किनिदिए भने बजारमा ती वस्तुको मूल्य सामान्य भएर आउँछ। त्यस्तै निजी वा सरकारीस्तरबाट अन्तर्राष्ट्रिय स्तरका खाद्य प्रयोगशालाहरू स्थापना गरी अमेरिका, युरोप र जापानले स्वीकार गर्ने मापदण्ड पूरा गर्न सके तरकारी मात्रै नभएर धेरै फलफूल र कृषिजन्य उत्पादन निर्यात गर्न सकिन्छ। तरकारी खेती : व्यवसाय र सामाजिक दायित्व चितवन, धादिङ, मकवानपुर, काभ्रेलगायतका धेरै जिल्लामा तरकारी खेती कृषि व्यवसाय बनिसकेको छ। व्यावसायिक काममा नाफा, घाटा, लगानी, ऋण, कर आदि विविध कुरा हुन्छन्। नाफा हुँदा व्यवसायीहरूले कर तिर्नु र नोक्सान हुँदा राज्यले जायज क्षतिपूर्ति दिनु व्यवसायमा सामान्य कुरा हो। हाम्रोमा हिउँदमा तरकारी साह्रै सस्तो भयो भनेर सडकमा फालेको देखिन्छ। वर्षा वा त्यो अगाडि र पछाडि अनि चाडपर्वको समयमा तरकारी महँगो हुँदा व्यवसायीहरूले उपभोक्ताको हितमा कि राहतको काम गरेको कहिले सुनिएको छैन। नाफामूलक कामव्यवसाय गर्नेको आफ्नो सामाजिक दायित्व पनि हुन्छ भन्ने मनन् गरेमा त्यस्तो अवश्य हुने थियो। आफ्नो नोक्सान हुँदा बेसरी कराउनेले जनता महगी पर्दा राहतका केही कदम नउठाउँदा तरकारी फाल्ने काम पनि थप नाफा कमाउनको लागि गरिने एक स्टन्ट हो भन्ने मानिसले बुझ्छन्। अन्तमा, तरकारी उत्पादनदेखि उपभोक्ताहरूका भान्सामा पुग्ने बजारीकरणका सबै प्रणालीहरूलाई यथोचित परिमार्जन र विकास नगरेसम्म मौसमी तरकारी सडकमा फालेका समाचार बर्सेनि आइनै रहने छन्। काफ्ले नेसनल पिङतुङ युनिभर्सिटी अफ साइन्स एन्ड टेक्नोलोजी, ताइवानका एसोसिएट प्रोफेसर हुन्।"
राष्ट्रपति रनिङ्ग शिल्डको उपाधि शिवशंकर मावि जगतिपुरलाई,"११ स्वर्ण, ५ रजत र ५ कास्य गरी कुल २१ पदकसहित शिवशंकर माविले राष्ट्रपति रनिङ शिल्ड तथा चौँथो मेयर कपको उपाधि जितेको हो। जाजरकोट: भेरी नगर स्तरीय राष्ट्रपति रनिङ्ग शिल्ड तथा चौँथो मेयर कप प्रतियोगिताको उपाधि शिवशंकर मावि जगतिपुरले जितेको छ। खलंगास्थित त्रिभुवन माविको खेल मैदानमा माघ २२ गतेदेखि सञ्चालन भएको प्रतियोगितामा ११ स्वर्ण, ५ रजत र ५ कास्य गरी कुल २१ पदकसहित शिवशंकर माविले राष्ट्रपति रनिङ शिल्ड तथा चौँथो मेयर कपको उपाधि जितेको हो। जितसँगै शिवशंकर माविले ४० हजार रुपैयाँ नगद हात पारेको हो। ६ स्वर्ण, ५ रजत र ६ कास्य पदकसहित कुल १७ पदकसहित भेरी त्रिवेणी मावि रिम्ना दोस्रो भएको छ। ५ स्वर्ण, ५ रजत र ४ कास्य पदकसहित १४ पदक जितेको भगवती मावि कुदु तेस्रो भएको छ। दोस्रो र तेस्रो हुने विद्यालयले क्रमश: ३० हजार र २० हजार नगद पुरस्कार प्राप्त गरेका छन्। एथलेटिक्स, भलिबल र कबड्डीलगायतका खेल समावेश भएको प्रतियोगितामा नगरपालिकाभित्रबाट १० विद्यालयका करिव २ सय छात्रछात्राको सहभागी थियो। पुरस्कार वितरण गर्दै नगरप्रमुख चन्द्र प्रकाश घर्तिले विजेता छात्रछात्राहरुलाई रनिङ शिल्ड, प्रमाणपत्र, मेडल र नगद पुरस्कार प्रदान गरे।"
रग्बी लिग आइतबारदेखि,"काठमाडौं : नेपाल रग्बी संघको आयोजनामा तेश्रो फिफ्टिन्स रग्बी लिग आइतबारदेखि हुने भएको छ। लिगमा ४ टिमको सहभागिता रहने रग्बी संघका अध्यक्ष दीपक देवकोटाले शुक्रबार आयोजित पत्रकार सम्मेलनमा जानकारी गराए। आकाश भैरव क्लब, गोर्खाली रग्बी क्लब, हिमालयन टाइगर रग्बी क्लब र आर्मी क्लबले सिंगल राउन्ड रोविन पद्धतिमा प्रतिस्पर्धा गर्ने छन्। हिमालयन टाइगरमा दुई विदेशी खेलाडी रहेका छन्। उनीहरू बाबु छोरा हुन्। गोर्खालीको टोलीमा इङल्यान्ड र फिजीका ११ खेलाडी छन्। बाँकी २ टिममा विदेशी खेलाडी छैनन्। माघ २९ गते, फागुन ३ गत र फागुन ६ गते समान २२ खेल हुनेछ। लिगमा शीर्ष स्थान हात पार्ने टोलीले उपाधि जित्नेछ। खेलहरू त्रिपुरेश्वरस्थित दशरथ रंगशालमा हुनेछ। पहिलो संस्करणमा आर्मी र दोश्रोमा गोर्खाली रग्बी क्लबले उपाधि जितेको रग्बी संघका महासचिव गोविन्द घिमिरेले जनाएका छन्।"
साफ यू२० को उपविजेता नेपाली टिम स्वदेश फिर्ता,"बिहीबार भएको फाइनलमा बंगलादेशसँग ३० गोलको नतिजामा पराजित भएपछि आज स्वदेश फर्किएको हो। काठमाडौं : साफ यू२० महिला च्याम्पियनसिपको उपविजेता नेपाली टिम स्वदेश फर्किएको छ। टिम विमान बंगलादेशबाट बिहीबार नेपाल आइपुगेको हो बिहीबार भएको फाइनलमा बंगलादेशसँग ३० गोलको नतिजामा पराजित भएपछि आज स्वदेश फर्किएको हो। बंगलादेशको ढाकास्थित वीर श्रेष्ठ सहिद सिपाही मुस्तफा कमल रंगशालामा शाहिदा अख्तर रिपा,शामसुनाहार जुनियर र उन्नती खातुनले एकएक गोल गर्दै घरेलु टिमलाई च्याम्पियन बनाएका थिए। शाहिदाले ४२औं मिनेटमा गरेको गोलसँगै बंगालदेशले अग्रता लिएको थियो। पहिलो हाफको इन्जुरी समयमा शामसुनाहारले गरेको गोलसँगै पहिलो हाफमा २० ले अगाडि रहेको बंगलादेशले दोस्रो हाफमा एक गोल थप्यो। निर्धारित ९० मिनेटको खेल सकिन तीन मिनेट बाँकी रहँदा उन्नतीले गरेको गोलसँगै बंगलादेशले ३० को सहज जित सुनिश्चित गर्यो । राउन्ड रोबिन पद्धतिमा सम्पन्न प्रतियोगिताको लिग चरणबाट शीर्ष दुई टिम नेपाल र बंगलादेशले फाइनल यात्रा तय गरेका थिए। लिग चरणमा पनि बंगलादेशसँग ३१ ले पराजित भएको नेपालले फाइनलमा त्यसको बदला लिन सकेन। नेपाल र बंगलादेशसँगै च्याम्पियनसिपमा भुटान र भारत पनि सहभागी थिए।"
पार्वती र श्रद्धा फाइनलमा,"काठमाडौं : राष्ट्रिय खेलकुद परिषद् (राखेप) की पार्वती राई र नेपाल टेलिकमकी श्रद्धा मानन्धर १३ औं सार्वजनिक संस्थान खेलकुद प्रतियोगिताअन्तर्गत ब्याडमिन्टनको महिला सिंगल्समा शुक्रबार फाइनलमा प्रवेश गरेका छन्। सार्वजनिक संस्थान खेलकुद विकास संघ नेपाल (पेस्डान) को आयोजनामा भइरहेको प्रतियोगिताको सेमिफाइनलमा पार्वतीले नेपाल विद्युत प्राधिकरणकी अम्बिा सापकोटा तथा श्रद्धाले नागरिक लगानी कोषकी मौसमी राईलाई समान २० को नतिजामा पराजित गरे। महिला डबल्समा कोषका मौसमी र कोमल रायमाझी तथा विद्युतका अम्बिा र सविना तामाङको जोडीले स्वर्ण भिडन्त पक्का गरेका छन्। त्रिपुरेश्वरस्थित राखेपको कभर्डहलमा जारी प्रतियोगिताको पुरुष सिंगल्समा कृषि विकास बैंकका टक्कर कुँवर, टेलिकमका सुरेन्द्रसिंह कार्की तथा विद्युतका भुपेन्द्र बिसी र श्याम महर्जन सेमिफाइनलमा पुगे। पुरुष डबल्समा मुक्तिनाथ विकास बैंकका थानेश्वर अर्याल र प्रेम थापा, टेलिकमका सुरेन्द्रसिंह कार्की र हरिकृष्ण शर्मा, विद्युतका राजु महर्जन र खगेन्द्र शाही तथा कृषिका राजकुमार निरौला र विनय पाण्डेको जोडीले सेमिफाइनलमा स्थान पक्का गरे। भेट्रान ४५ वर्षमाथि पुरुष डबल्समा विद्युतका श्रीप्रसाद धिमाल र राजु महर्जन, विद्युतका शंकर क्षेत्री र चन्द्रदास कारन्जित, टेलिकमका सुजित मल्ल र सीताराम श्रेष्ठ तथा नेपाल एयरलाइन्सका श्याम भट्ट र जंगबहादुर चन्दको जोडीले सेमिफाइनल यात्रा तय गरे। पुरुष एक्जिक्युटिभ डबल्समा टेलिकमका सुजित मल्ल र सीताराम श्रेष्ठ, विद्युतका उमेश भण्डारी र रामु श्रेष्ठ, नागरिक लगानी कोषका रमन नेपाल र पुरुषोत्तम पौडेल तथा टेलिकमका सुरेन्द्रसिंह कार्की र राजेन्द्र श्रेष्ठको जोडी सेमिफाइनलमा पुग्न सफल भए। प्रतियोगिता शनिबार सम्पन्न हुनेछ।"
उपविजेता नेपाली टिम आज स्वदेश फर्किँदै,"अखिल नेपाल फुटबल संघ (एन्फा)ले नेपाली टिम बिहान ११:३५ बजे विमान बंगलादेशमार्फत् त्रिभुवन अन्तर्राष्ट्रिय विमानस्थलमा अवतरण गर्ने बताएको छ। काठमाडौं : साफ यू२० महिला च्याम्पियनसिपको उपविजेता नेपाली टिम आज स्वदेश फर्किँदै छ। बिहीबार भएको फाइनलमा बंगलादेशसँग ३० गोलको नतिजामा पराजित भएपछि नेपाल उपविजेतामा सीमित बन्नु परेको थियो। अखिल नेपाल फुटबल संघ (एन्फा)ले नेपाली टिम बिहान ११:३५ बजे विमान बंगलादेशमार्फत् त्रिभुवन अन्तर्राष्ट्रिय विमानस्थलमा अवतरण गर्ने बताएको छ। बंगलादेशको ढाकास्थित वीर श्रेष्ठ सहिद सिपाही मुस्तफा कमल रंगशालामा शाहिदा अख्तर रिपा,शामसुनाहार जुनियर र उन्नती खातुनले एकएक गोल गर्दै घरेलु टिमलाई च्याम्पियन बनाएका थिए। शाहिदाले ४२औं मिनेटमा गरेको गोलसँगै बंगालदेशले अग्रता लिएको थियो। पहिलो हाफको इन्जुरी समयमा शामसुनाहारले गरेको गोलसँगै पहिलो हाफमा २० ले अगाडि रहेको बंगलादेशले दोस्रो हाफमा एक गोल थप्यो। निर्धारित ९० मिनेटको खेल सकिन तीन मिनेट बाँकी रहँदा उन्नतीले गरेको गोलसँगै बंगलादेशले ३० को सहज जित सुनिश्चित गर्यो । राउन्ड रोबिन पद्धतिमा सम्पन्न प्रतियोगिताको लिग चरणबाट शीर्ष दुई टिम नेपाल र बंगलादेशले फाइनल यात्रा तय गरेका थिए। लिग चरणमा पनि बंगलादेशसँग ३१ ले पराजित भएको नेपालले फाइनलमा त्यसको बदला लिन सकेन। नेपाल र बंगलादेशसँगै च्याम्पियनसिपमा भुटान र भारत पनि सहभागी थिए।"
चोभार सुक्खा बन्दरगाहको आन्तरिक टर्मिनल केही दिनमा सञ्चालन हुँदै,"काठमाडौं : काठमाडौंको चोभार सुक्खा बन्दरगाहमा रहेको आन्तरिक टर्मिनल केही दिनभित्रमा सञ्चालन हुने भएको छ। नेपाल इन्टरमोडल यातायात विकास समितिअन्तर्गत सुक्खा बन्दरगाहभित्र रहेको एउटा टर्मिनल गएको वर्षको चैत २२ गतेदेखि नै सञ्चालनमा आएको भए पनि आन्तरिक टर्मिनल सञ्चालनमा आएको थिएन। आन्तरिक टर्मिनल सञ्चालनका लागि तयारी अवस्थामा रहेकाले सम्बन्धित सरोकारवाला निकायमा पत्राचार गरी एकदुई दिनभित्रै टर्मिनल सञ्चालन सुरु हुने समितिका कार्यकारी निर्देशक आशिष गजुरेलले जानकारी दिए। व्यापार सहजीकरणका लागि निर्माण भएको उक्त सुक्खा बन्दरगाहमा रहेको आन्तरिक टर्मिनलमा एक सय ५० ट्रक पार्किङ क्षमता, गोदाम घर, नापतौल, लोडअनलोड सेड, चालक तथा कामदारका लागि शौचालय आदिको व्यवस्था रहेको छ। टर्मिनल प्रयोगका लागि प्रवेश शुल्क निःशुल्क गर्नुको साथै सकेसम्म न्यूनतम शुल्कमा गाडीको पार्किङ, मालसामानको लोडिङअनलोडिङलगायत सुविधा उपलब्ध हुने भएकाले टर्मिनल सञ्चालनमा आएपछि अहिले उपत्यकामा भइरहेको अव्यवस्थित मालवाहक सवारी पार्किङबाट हुने दुर्घटनालगायत जोखिम कम हुने समितिका कार्यकारी निर्देशक गजुरेलले बताए। उनले भने, 'वाणिज्य तथा आपूर्ति सचिव मधुकुमार मरासिनीको अध्यक्षतामा बुधबार बसेको सञ्चालक समिति बैठकले पनि चोभारको आन्तरिक टर्मिनल सञ्चालन गर्ने निर्णय गरिसकेको छ, अब चाँडै सञ्चालन हुनेछ।' यसैगरी आयातकर्तानिर्यातकर्तालाई सडक किनारामा सवारी साधन रोकी मालसामान पल्टी गर्नुपर्ने, चर्को मूल्यमा गोदाम शुल्क तिर्नुपर्ने अवस्थाको अन्त्य भई सहजरूपमा पार्किङको सुविधा उपलब्ध हुने भएको हुँदा मालसामान आयातकर्ता एवं निर्यातकर्तालाई चोभार सुक्खा बन्दरगाह प्रयोग गरी लाभ लिनका लागि नेपाल इन्टरमोडल यातायात विकास समितिले अुनरोध गरेको छ। विश्व बैंकको ऋण सहयोगमा निर्माण भएको उक्त चोभार सुक्खा बन्दरगाहको कूल लागत एक अर्ब ५४ करोड छ। करिब दुई सय ६० रोपनी क्षेत्रफलमा फैलिएको बन्दरगाहमा भन्सार, क्वारेन्टिन, बैंकलगायत निकायको उपस्थिति रहेको छ। बन्दरगाहमा लोडअनलोड भवन तीन, गोदाम घर तीन, प्रशासनिक भवन तीन, एप्राइजल सेड तीन, धर्मकाँटा तीन, कन्टेनर यार्ड, विद्युत् सबस्टेसन, बाउन्ड्री लाइट, अन्य सवारी पार्किङलगायतका संरचना रहेका छन्। बन्दरगाहको कन्टेनर र्याडमा पाँच सय कन्टेनर र पाँच सय ट्रक राख्न मिल्ने ६५ हजार वर्गमिटर पार्किङ क्षेत्र रहेको छ। बन्दरगाह सञ्चालनमा आएसँगै अब नेपालको अन्तर्राष्ट्रिय व्यापार सहजीकरणमा योगदान मिल्ने समितिले जनाएको छ। चोभारमा सुक्खा बन्दरगाह तथा अन्तर्राष्ट्रियस्तरको प्रदर्शनीस्थल बनाउने प्रक्रिया करिब एक दशकअघि नै सुरु भएको थियो। नेपाल र विश्व बैंकबीच विसं २०७० जेठमा (जुन २०१३) चोभारमा सुक्खा बन्दरगाह निर्माणका लागि वित्तीय सम्झौता भएको थियो। त्यसपछि आव २०७००७१ को बजेटले चोभारमा सुक्खा बन्दरगाह निर्माणका लागि आवश्यक जमिनको व्यवस्था गर्न बजेट छुट्याउने घोषणा गरेको थियो। त्यसको करिब पाँच वर्षपछि साउन विसं २०७५ मा नेपाल इन्टरमोडल यातायात विकास समिति र ठेकेदार कम्पनी सांसीआशिष जेभीबीच १८ महिनाभित्र काठमाडौं सुक्खा बन्दरगाह निर्माण सम्पन्न गर्ने सम्झौता भएको थियो। चोभारमा निर्माण भएको यस बन्दरगाहको शिलान्यास विसं २०७५ माघ ३ गते भएको थियो। स्थानीय अवरोध, कोभिडको प्रभावलगायत कारणले बन्दरगाह निर्माणमा ढिलाइ भएको इन्टरमोडलले जनाएको छ। तेस्रोपटकको म्याद थपपछि गएको असारमा बन्दरगाहको निर्माण कार्य सम्पन्न भएको बताइएको छ। बन्दरगाह तथा आन्तरिक टर्मिनल सञ्चालनमा आएसँगै अब आयातकर्ताले आयात गरेर ल्याएका मालवस्तुको भन्सार जाँचपास काठमाडौंमै गर्न सक्ने बताइएको छ। रासस"
कर्जा व्यवस्थामा कडाइ,"काठमाडौं : बैंक तथा वित्तीय संस्थाबाट हुने कर्जा प्रवाहमा नेपाल राष्ट्र बैंकले थप कडाइ गरेको छ। अब ऋणीको कर्जा तिर्न सक्ने क्षमता, भावी नगद प्रवाह, आम्दानीको स्रोतजस्ता कर्जा प्रवाहका न्यूनतम आधारको विश्लेषणपछि कर्जा सदुपयोगको सुनिश्चितता हुने गरी मात्र कर्जा प्रवाहनवीकरण गर्नुपर्ने भएको छ। नेपाल राष्ट्र बैंकले बिहीबार एकीकृत निर्देशन २०७८ मा संशोधन गर्दै उक्त व्यवस्था गरेको हो। यससँगै ऋणीको वर्गीकरणअन्तर्गतको असल कर्जाको सीमा बढाएर न्यूनतम कर्जा नोक्सानी व्यवस्था १३ प्रतिशत पु;याएको छ। यसअघि एक प्रतिशतमात्रै थियो। केन्द्रीय बैंकले चालू आर्थिक वर्षको मौद्रिक नीतिको अर्धवार्षिक समीक्षा गर्ने पूर्वसन्ध्यामा उक्त व्यवस्था गरेको हो। केन्द्रीय बैंकले अहिले आएर ऋणीको ऋण तिर्ने क्षमतामा ह्रास आएको बुझिने अवस्थालाई वर्गीकरण गरेको छ। यसअन्तर्गत कुनै एक अवस्था भएमा ऋणीको ऋण तिर्ने क्षमतामा ह्रास आएको मानिनेछ। कस्ट ओभर रन, टाइम ओभर रन, क्यास फ्लो मिसम्याचजस्ता अल्पकालीन कारणले आम्दानीमा ह्रास आई कर्जाको किस्ता वा ब्याज निर्धारित भाखामा भुक्तानी नभएमा, कर्जाको किस्ता वा ब्याज निर्धारित भाखामा भुक्तानी भएता पनि प्रतिकुल बाह्य अवस्था वा अन्य कुनै कारणले ऋणीको भविष्यका किस्ता वा ब्याज निर्धारित भाखामा भुक्तानी हुन नसक्ने अवस्था सिर्जना भएमा, ऋणी कम्पनी नेपाल स्टक एक्सचेन्जबाट डिलिस्टी भएमा वा डिलिस्टी हुने प्रक्रियामा रहेमा, कर्जाको किस्ता वा ब्याज भुक्तानीको लागि ऋणीको वास्तविक वित्तीय अवस्था वा अनुमानित वित्तीय अवस्था पर्याप्त नभएमा कर्जामा कडाइ गर्न भनिएको हो। सक्रिय वर्गका कर्जामा पुनर्तालिकीकरण तथा पुनर्संरचनापुनर्संरचना वा पुनर्तालिकीकरण गर्ने समयमा सक्रिय वर्गमा वर्गीकरण भइरहेका कर्जालाई सबै अवस्थाको पालना गरी पुनर्संरचना र पुनर्तालिकीकरण गरिएमा न्यूनतम १२५ प्रतिशत कर्जा नोक्सानी व्यवस्था गर्नु पर्नेछ। पहिलो पटक पुनर्संरचना वा पुनर्तालिकीकरण गरिएमा, समान किस्तामा भुक्तानी हुनेगरी पुनर्संरचना र पुनर्तालिकीकरण गरिएमा, बढीमा एक वर्षसम्म ग्रेस अवधि राखी कर्जा पुनर्संरचना र पुनर्तालिकीकरण गरिएमा पुनर्संरचना र पुनर्तालिकीकरण गर्ने समयमा सक्रिय वर्गमा वर्गीकरण भइरहेका कर्जालाई न्यूनतम २५ प्रतिशत कर्जा नोक्सानी व्यवस्था गर्नु पर्नेछ। उक्त व्यवस्थामा भनिएको छ, कमसल, शंकास्पद तथा खराब वर्गमा वर्गीकरण भइसकेका कर्जालाई पुनर्संरचना वा पुनर्तालिकीकरण गर्दा पूर्ववत् कायम गरिएको कर्जा नोक्सानी व्यवस्था कायम राख्नु पर्नेछ। पुनर्संरचना वा पुनर्तालिकीकरण गरिएका कर्जामा कायम कर्जा नोक्सानी व्यवस्था लगातार दुई वर्षसम्म कर्जा नियमित भएको अवस्थामा बाहेक कुनै समायोजन गर्न पाइने छैन। अब एउटै मूल्यांकनकर्ताबाट एक पटकभन्दा बढी सम्पत्तिको मूल्यांकन गर्न नपाइने आफ्नो संस्थाको नाममा रहेको गैरबैंकिङ सम्पत्तिको लिलाम गर्नुपूर्व स्वतन्त्र मूल्यांकनकर्ताबाट यथार्थपरक मूल्यांकन गराउनु पर्नेछ। तर, एउटै मूल्यांकनकर्ताबाट लगातार एकपटकभन्दा बढी सोही सम्पत्तिको मूल्यांकन गराउन पाइने छैन। यस्तै, बैंक तथा वित्तीय संस्थाले ब्याज आम्दानीको लेखांकन गर्दा यस बैंकबाट जारी भएको गाइडलाइन अन रिकन्डिसन अफ इन्ट्रेस्ट इन्कम २०१९ बमोजिम गर्नु पर्नेछ। ऋणीको कमसल धितो मूल्यांकनलाई अब्बल देखाएर कर्जा पास गर्ने विकृतिलाई नियन्त्रण गर्न मूल्यांकनकर्ताको व्यवस्थामा कडाइ गरेको हो। ११ परियोजना कर्जामा ब्याज पुँजीकरण व्यवस्था केन्द्रीय बैंकले यसअघि सरोकारवालासँग सुझाव लिएको परियोजना कर्जाको ब्याज पुँजीकरणको व्यवस्था सार्वजनिक गरेको छ। परियोजना कर्जाको ग्रेस अवधिमा पाकेको ब्याजलाई पुँजीकरण गर्न पाइने छैन। तर, प्राथमिकता प्राप्त क्षेत्रमा आवश्यकता एवं औचित्यका आधारमा ब्याज पुँजीकरण गर्न बाधा पुगेको मानिने छैन। जलविद्युत् उत्पादन, प्रसारण तथा वितरणलगायतका ऊर्जामूलक उद्योग, स्वदेशी कच्चा पदार्थ प्रयोग हुने क्लिंकर तथा सिमेन्ट उत्पादनसम्बन्धी उद्योग, औषधि उद्योग, केबुलकार उद्योग, चिनी उत्पादनसम्बन्धी उद्योग, दुग्धजन्य वस्तु उत्पादन उद्योगलगायतका ११ शीर्षकमा लागू हुनेछ। यसरी ब्याज पुँजीकरण गर्न सम्बन्धित बैंक तथा वित्तीय संस्थाको सञ्चालक समितिले निर्णय गर्नु पर्नेछ। पुनर्संरचना वा पुनर्तालिकीकरण गरिएको कर्जाको ब्याजलाई पुँजीकरण गर्न पाइँदैन। ग्रेस अवधिको ब्याजलाई पुँजीकरण गर्दा पुँजीकृत ब्याज रकमलाई छुट्टै लेखांकन गर्नु पर्नेछ। राष्ट्र बैंकले वैदेशिक रोजगारीमा जाने नेपालीको विप्रेषण (रेमिट्यान्स) बचत खातामा बैंक तथा वित्तीय संस्थाका तर्फबाट जम्मा गरिएको प्रतिखाता रु एक सयसम्मको खर्च रकम छुट्ट्याइएको छ। १ करोड ५० लाखभन्दा बढीका आवासीय घर कर्जा पाइने भएको छ। औद्योगिक एवं व्यापारिक कम्पनीफर्मसंस्थाको चालू सम्पत्ति व्यवस्थापनका लागि सोही चालू सम्पत्ति धितोलाई ला धरौट बन्धक राखी बैंक तथा वित्तीय संस्थाले प्रदान गर्ने नवीकरणयोग्य कर्जाको बक्यौता रकम यस शीर्षकमा जनाउनु पर्नेछ।"
उद्योगी व्यवसायीहरूको समस्याप्रति सरकार र राष्ट्र बैंक गम्भीर छ : अर्थमन्त्री,काठमाडौं : उपप्रधान एवं अर्थमन्त्री विष्णु पौडेलले उद्योगी व्यवसायीहरूको समस्याप्रति सरकार र राष्ट्र बैंक गम्भीर र चिन्तित रहेको बताएका छन्। शुक्रबार काठमाडौंमा नेपाल मसलन्द तथा शैक्षिक सामग्री उद्योग संघको २३औं साधारणसभा तथा तेस्रो राष्ट्रिय अधिवेशन उद्घाटन गर्दै अर्थमन्त्री पौडेलले उद्योगी व्यवसायीहरूको समस्यालाई न्यूनीकरण गर्नका लागि राष्ट्र बैंकले मौद्रिक नीतिको अर्धवार्षिक समीक्षामार्फत सहुलियतको योजना तय गरेको बताए। ऋणीहरूको समस्यालाई केही सम्बोधन गर्न २०८० जेठ मसान्तसम्मका लागि ऋणीले भुक्तान गर्नुपर्ने कर्जाको साँवाब्याज दायित्व भाखा नाघेको एक महिनाभित्र भुक्तान गरेमा पेनाल ब्याज लिन नपाइने व्यवस्था गरिएको उनले बताए। त्यस्तै उनले राष्ट्र बैंकले अघि सारेका नीतिले थौरै भएपनि व्यवसायीको समस्याप्रति राष्ट्र बैंक सकारात्मक रहेको संकेत गरेको धारणा राखे। अहिले मुलुकको आर्थिक अवस्थामा राम्रो नभएपनि आत्तिनुपर्ने अवस्था नरहेको भन्दै अर्थमन्त्री पौडेलले सबै मिलेर प्रतिकुलताका बेला धैर्यताका साथ काम गर्नुपर्ने बताए। उनले वर्तमान सरकारले निजी क्षेत्रका समस्याहरूलाई सुनेर समाधानका लागि पहलकदमी लिने प्रतिवद्धता जनाए।
मौद्रिक नीतिको अर्धवार्षिक समीक्षा : नीतिगत दर ७ प्रतिशतमा झारियो,बैंक तथा वित्तीय संस्थालाई ८५ प्रतिशतको बैंक दरमा यस बैंकले उपलब्ध गराउँदै आएको दैनिक तरलता सुविधा अन्तरगतको भोभरनाइट तरलता सुविधा ७ प्रतिशतको नीतिगत दरमा उपलब्ध हुने व्यवस्था गरेको छ। काठमाडौं : नेपाल राष्ट्र बैंकले मौद्रिक नीतिको अर्धवार्षिक समीक्षा सार्वजनिक गरेको छ। नेपाल राष्ट्र बैंकले मौद्रिक नीतिको अर्थवार्षिक समीक्षामार्फत् नीतिगत दर घटाएको छ। बैंक तथा वित्तीय संस्थालाई ८५ प्रतिशतको बैंक दरमा यस बैंकले उपलब्ध गराउँदै आएको दैनिक तरलता सुविधा अन्तरगतको भोभरनाइट तरलता सुविधा ७ प्रतिशतको नीतिगत दरमा उपलब्ध हुने व्यवस्था गरेको छ। यसैगरी २०८० जेठ मसान्तसम्मको लागि ऋणीले भुक्ता गर्नुपर्ने कर्जाको साँवाब्याज दायित्व भाखा नाघेको एक महिनाभित्र भुक्तान गरेमा पेनाल ब्याज लिन नपाउने व्यवस्था समीक्षामार्फत गरेको छ। साना तथा मझौला उद्योगव्यवसाय सञ्चालनलाई सहजीकरण गर्न बैंक तथा वित्तीय संस्थाबाट प्रवाह भई २०७९ पुस मसान्तमा सक्रिय वर्गमा रहेको २ करोडसम्मको कर्जालाई उद्योग व्यवसायको नगद प्रवाह तथा आम्दानी विश्लेषण गरी २०८० असार मसान्तभित्र पुनरसंरचना तथा पुनरतालिकीकरण गर्न पाउने व्यवस्था गरेको छ। कर्जाको गुणस्तरलाई थप सुदृढ बनाउन कर्जा वर्गीकरण तथा नोक्सानी व्यवस्थाअन्तर्गत निष्कृय वर्गमा वर्गीकृत भएको कर्जा नियमित हुनासाथ असल एवम् सूक्ष्म निगरानी वर्गमा वर्गीकृत गर्ने लगायतका व्यवस्थामा अन्तर्राष्ट्रिय असल अभ्यासको आधारमा पुनरावलोकन गर्ने व्यवस्था गरेको छ ।
"साना ऋणीलाई राहत, बैंकको व्याजदर घट्ने संकेत","मौद्रिक नीतिको अर्धवार्षिक समीक्षा (पूर्णपाठ) बैंक तथा वित्तीय संस्थाबाट प्रवाह भई २०७९ पुस मसान्तमा सक्रिय वर्गमा रहेको २ करोड रुपैयाँसम्मको कर्जालाई उद्योगव्यवसायको नगद प्रवाह तथा आम्दानी विश्लेषण गरी २०८० असार मसान्तभित्र पुनर्संरचना तथा पुनर्तालिकीकरण गर्न पाउने व्यवस्था मिलाइनेछ। काठमाडौं: नेपाल राष्ट्र बैंकले साना तथा मझौला उद्योगव्यवसाय सञ्चालनलाई सहजीकरण गर्न २ करोडसम्मको कर्जालाई पुनर्संरचनापुनर्तालिकीकरण सुविधा दिने भएको छ। राष्ट्र बैंकले चालू आर्थिक वर्ष २०७९८० को मौद्रिक नीतिको अर्धवार्षिक समीक्षा सार्वजनिक गर्दै साना तथा मझौला उद्यमीको हितमा यस्तो निर्णय गरेको हो। केन्द्रीय बैंककाअनुसार बैंक तथा वित्तीय संस्थाबाट प्रवाह भई २०७९ पुस मसान्तमा सक्रिय वर्गमा रहेको २ करोड रुपैयाँसम्मको कर्जालाई उद्योगव्यवसायको नगद प्रवाह तथा आम्दानी विश्लेषण गरी २०८० असार मसान्तभित्र पुनर्संरचना तथा पुनर्तालिकीकरण गर्न पाउने व्यवस्था मिलाइनेछ। 'पुनरतालिकीकरण' भन्नाले ग्राहकले लिएको कर्जासुविधाको भुक्तानी गर्ने अवधिसमय बढाउने प्रक्रिया हो। यस्तै, 'पुनरसंरचना' भन्नाले कर्जासुविधाको प्रकृति वा शर्तमा परिवर्तन गर्ने वा बन्देजहरु थपघट गर्ने प्रक्रिया हो। अझ केन्द्रीय बैंकले साना तथा मझलौला व्यवसायीलाई ५ करोड रुपैयाँसम्मको पुनर्संरचनापुनर्तालिकीकरण सुविधा दिनूपर्ने बैंक विज्ञ अनलराज भट्टराई बताउँछन्। यद्यपी अहिले २ करोड यस्तो सुविधा दिने निर्णय पनि शुरुवात चरणमा स्वागतयोग्य भएको बताउछन्। यसैगरी राष्ट्र बैंकले मौद्रिक नीतिको कार्यदिशा र उपायहरु सार्वजनिक गर्दै केही वस्तुहरुको आयातमा लगाइएको प्रतिबन्ध र प्रतितपत्र खोल्दा राख्नुपर्ने नगद मार्जिन सम्बन्धी व्यवस्था पूर्णरुपले हटाइएको सन्दर्भमा आयात पुनः बढ्न गई बाह्य क्षेत्रमा दबाब पर्न सक्ने सम्भावना रहनुको साथै औसत मुद्रास्फीति अझै पनि लक्ष्यभन्दा माथि रहेकोले चालु वर्षको मौद्रिक नीतिमा लिइएको कार्यदिशालाई यथावत राखेको छ। ब्याजदर करिडोर अन्तर्गतका दरहरुलाई यथावत राखिएको छ। अनिवार्य नगद अनुपात, वैधानिक तरलता अनुपात र स्थायी तरलता सुविधासम्बन्धी व्यवस्थालाई यथावत राखिएको छ। बैंक तथा वित्तीय संस्थालाई ८५ प्रतिशतको बैंक दरमा यस बैंकले उपलव्ध गराउँदै आएको दैनिक तरलता सुविधा अन्तर्गतको ओभरनाइट तरलता सुविधा ७ प्रतिशतको नीतिगत दरमा उपलव्ध हुने व्यवस्था मिलाइने भएको छ। यसले आगामी दिनमा क्रमश व्याजदर घट्दै जाने देखिन्छ। आर्थिक वर्ष २०७९८० को मौद्रिक नीतिमा लिइएका लक्ष्य तथा प्रक्षेपणलाई यथावत राखिएको छ। ब्याजदर करिडोर प्रभावकारी हुने र भुक्तानी प्रणालीमा कुनै व्यवधान आउन नदिने गरी तरलता व्यवस्थापन गरिनेछ। नियामकीय उपाय २०८० जेठ मसान्तसम्मको लागि ऋणीले भुक्तान गर्नुपर्ने कर्जाको साँवाब्याज दायित्व भाखा नाघेको एक महिनाभित्र भुक्तान गरेमा पेनाल ब्याज लिन नपाइने व्यवस्था गरिन भएको छ। बैंक तथा वित्तीय संस्थाको कर्जाको गुणस्तरलाई थप सुदृढ बनाउन कर्जा वर्गीकरण तथा नोक्सानी व्यवस्थाअन्तर्गत निष्कृय वर्गमा वर्गीकृत भएको कर्जा नियमित हुनासाथ असल एवम् सूक्ष्म निगरानी वर्गमा वर्गीकृत गर्ने लगायतका व्यवस्थामा अन्तर्राष्ट्रिय असल अभ्यास समेतका आधारमा पुनरावलोकन गरिने भएको छ। बैंक तथा वित्तीय संस्थाहरुले कायम गर्नुपर्ने कर्जा र निक्षेपबीचको औसत ब्याजदर अन्तर तथा ऋणीबाट लिने प्रिमियमसम्बन्धी व्यवस्थाको अनुगमनलाई थप प्रभावकारी बनाइने भएको छ। मौद्रिक नीतिको अर्धवार्षिक समीक्षा"
सडक र पूर्वाधार निर्माण निकायबीच समन्वय सुरु,"काठमाडौं : काठमाडौं उपत्यकास्थित सडक र पूर्वाधार निर्माणसँग सम्बन्धित निकायहरूबीच समन्वय सुरु भएको छ। साझा प्रतिनिधित्व रहेको समन्वय समितिको नियमित बैठक शुक्रबार भौतिक पूर्वाधार र यातायात मन्त्रालयमा सम्पन्न भएको छ। एकीकृत बागमती सभ्यता, विद्युत् प्राधिकरण, सडक डिभिजन, महानगर, सडक विभाग, केयुकेएल, मेलम्ची खानेपानी, खानेपानी संस्थान, नेपाल टेलिकम, इन्टरनेट सेवाप्रदायक कम्पनीलगायतले सडक तथा सार्वजनिक ठाउँमा निर्माणसम्बन्धी काम गर्दा र समयमै निर्माण फिनिसिङ नगर्दा जनताले सास्ती भोग्नुपरेपछि उपप्रधान एवम् भौतिक पूर्वाधार तथा यातायात मन्त्री नारायणकाजी श्रेष्ठको पहलमा साझा संयन्त्रका रूपमा समन्वय समिति बनाइएको थियो। समितिले तिनकुनेस्थित बागमती पुल र बिजुलीबजारधोबीखोला पुलमुनिको करिडोर तत्काल सुचारु गर्न प्रभावकारी समन्वय गर्नेछ। विद्युत् प्राधिकरणबाट सञ्चालित आयोजनाहरूको काम सकिएपछि सडकलाई पुरानै अवस्थामा पुर्याउन समन्वय गर्नेछ। उपत्यकाभित्र सञ्चालनमा रहेका प्रदेश सरकारका आयोजनाहरूको कार्यान्वयन गर्न समन्वय गर्नेछ। र, उपप्रधान एवम् भौतिकपूर्वाधार तथा यातायात मन्त्रीसमक्ष कुन निकायले कहाँ काम गर्दै छ भन्नेबारे रिपोर्टिङ गर्नेछ। अबदेखि उपत्यकामा सडक तथा पूर्वाधार निर्माण गर्दा सम्बन्धित निकायले काम सुरु गर्नुपूर्व समितिलाई जानकारी गराउनुपर्नेछ र समन्वय समितिले कहाँ, कुन निकायले, के गरिरहेका छन् भन्नेबारे मन्त्रालयमा दैनिक रिपोर्टिङ गर्नुपर्ने छ। कुनै निकायले अर्को निकायको जानकारी बिना नै सडक खन्ने, तार वा पाइप भूमिगत गर्ने, ढल खन्ने, फुटपाथ भत्काउने गर्दा सर्वसाधारणलाई ओहोरदोहोरमा सास्ती पुगेको, सडक जीर्ण भएको, निर्माण सामग्री भद्रगोल अवस्था छाड्ने गरेको, बजेटको दुरुपयोग हुने गरेको र समयमै काम नसकिको जस्ता समस्या अन्त्यका लागि समन्वय समितिले काम सुरु गरिसकेको छ। उपप्रधानमन्त्री श्रेष्ठले हरेक १५ दिनको नियमित बैठकमा आउँदा समस्या होइन, समस्याको पहिचान र समाधान भैसकेको फेहरिस्त लिएर आउन समितिलाई आग्रह गरे। भौतिक पूर्वाधार तथा यातायात मन्त्रालयका सहसचिव इन्जिनियर डा विजय जैसीको संयोजकत्वमा गठित समितिमा काठमाडौं महानगरपालिकाबाट सुरेशकुमार राई, उपत्यका विकास प्राधिकरणबाट सज्जन कुँवर, ललितपुर महानगरबाट कुमार महर्जन, बागमती सभ्यता एकीकृत विकास समितिबाट मिहिरचन्द्र आचार्य, पिआइडीबाट रवीन्द्र पोखरेल, विद्युत् प्राधिकरणबाट राजन ढकाल, नेपाल टेलिकमबाट प्रकाश मानन्धर लगायत सदस्य छन्।"
नेपालमा विदेशी मुद्राको मूल्य कति ?,भारतीय रुपैयाँ १००को खरिददर १६० रुपैयाँ र बिक्रीदर १६० रुपैयाँ १५ पैसा छ। अमेरिकन डलर एकको खरिददर १३१ रुपैयाँ ७२ पैसा तथा बिक्रीदर १३२ रुपैयाँ ३२ पैसा कायम भएको छ। काठमाडौं: नेपाल राष्ट्र बैंकले माघ २७ गते शुक्रबारलाई विदेशी मुद्राको विनिमयदर तोकेको छ। जसअनुसार भारतीय रुपैयाँ १००को खरिददर १६० रुपैयाँ र बिक्रीदर १६० रुपैयाँ १५ पैसा छ। अमेरिकन डलर एकको खरिददर १३१ रुपैयाँ ७२ पैसा तथा बिक्रीदर १३२ रुपैयाँ ३२ पैसा कायम भएको छ। युरोपियन यूरो एकको खरिददर १४१ रुपैयाँ ९४ पैसा तथा बिक्रीदर १४२ रुपैयाँ ५९ पैसा कायम भएको छ। अस्ट्रेलियन डलर एकको खरिददर ९१ रुपैयाँ ९७ पैसा र बिक्रीदर ४२ रुपैयाँ ३९ पैसा कायम भएको राष्ट्र बैंकले जनाएको छ। कुन देशको मुद्राको नेपालमा विनिमयदर कति छ ? तलको सूची हेर्नुहोस्
समाज सहकारीको आम्दानी साढे ३ करोड,"बर्दिबास : महोत्तरीको बर्दिबासस्थित समाज बचत तथा ऋण सहकारी संस्थाले एक वर्षमा साढे ३ करोडभन्दा बढी आम्दानी गरेको छ। आर्थिक वर्ष २०७८०७९ मा संस्थाले ३ करोड ५४ लाख १७ हजार ५३८ रुपैयाँ आम्दानी गरेको वार्षिक प्रतिवेदन सार्वजनिक गरेको हो। शुक्रबार संस्थाको २०औं वार्षिक साधारणसभामा संस्थाका सचिव उमेश न्यौपानेले विभिन्न ८ किसिमका १ हजार २८८ जनामा संस्थाको कुल ऋण लगानी २४ करोड ७९ लाख ३३ हजार २० रुपैयाँ रहेको बताए। उनले अघिल्लो आर्थिक वर्षको तुलनामा १०३५ प्रतिशतले वृद्धि गरी आर्थिक वर्ष २०७८०७९ मा ३ करोड ५४ लाख १७ हजार ५३८ रुपैयाँ कुल आम्दानी गरी प्रत्यक्ष तथा अप्रत्यक्ष खर्च ३ करोड २९ लाख ६९ हजार १०८ रुपैयाँ गरी जोखिम कोष व्यवस्थापन गर्नुपूर्व खुद नाफा २४ लाख ४८ हजार ४३० रुपैयाँ भएको जानकारी दिए। आर्थिक वर्ष २०७८०७९ मा संस्थाको सेयर पुँजी १ करोड ६६ लाख ९७ हजार १ सय रुपैयाँ रहेको सचिव न्यौपानेले बताए। सदस्यहरूको माग र क्षमताका आधारमा सेयर पुँजी वृद्धि गरिएको उनले बताए। सचिव न्यौपानेले आर्थिक वर्ष २०७८०७९ को मुनाफाबाट सेयर सदस्यहरूलाई १५ प्रतिशत लाभाशं वितरण गरिएको सुनाए। कर्मचारी बोनस कोषबाट एक महिनाको तलब बराबरको रकम कर्मचारीलाई वितरण गरिएको छ, उनले भने। संस्थाका अध्यक्ष गिता अधिकारीको अध्यक्षतामा सम्पन्न वार्षिक साधारण सभामा कोषाध्यक्ष गिता भण्डारीले आर्थिक प्रतिवेदन पेश गरेकी थिइन्। उनले आर्थिक वर्ष २०७८०७९ मा पुँजी तथा दायित्वतर्फ २९ करोड ४० लाख ३६ हजार ३१५ रुपैयाँ र सम्पत्ति तथा जायजेथा तर्फ पनि २९ करोड ४० लाख ३६ हजार ३१५ रुपैयाँ रहेको बताइन्। प्रतिनिधिसभा सदस्य श्याम कुमार घिमिरेले संस्थाले अब ब्याजदरलाई सम्भव भएसम्म कम गर्दै सदस्यहरूको हितमा काम गर्नुपर्ने बताए। संस्थाका संस्थापक एवं संरक्षक समेत रहेका उनले यो संस्थाले ब्याजदरमा नभई विश्वसनीयता एवं सदस्यहरू प्रतिको जवाफदेहितामा प्रतिस्पर्धा गर्ने उल्लेख गरे। सेयर सदस्यहरूलाई अपनत्व महसुस गराउने गरी काम गर्न संस्थाका कर्मचारीहरूलाई घिमिरेले निर्देशन दिए। उनले सदस्यहरूलाई नियमित बचतको बानी बसाल्न र ऋण तिर्ने अभ्यास गर्न आग्रह गरे। आम्दानीभन्दा खर्च धेरै, आर्थिक हिनामिना, ऋण समयमा नउठ्नु संस्था डुब्नुको मुख्य कारक रहेको बताउँदै उनले त्यसतर्फ सचेत हुनुपर्ने सुझाव दिए। बर्दिबास नगरपालिकाका मेयर प्रह्लाद कुमार क्षेत्रीले बर्दिबासभित्रका सबै सहकारीलाई हेर्ने दृष्टिकोण आफ्नो लागि समान रहेको बताए। सहकारीहरूका लागि बर्दिबास नगरपालिकाले छुट्टै कार्यविधि बनाउने तयारीमा रहेको मेयर क्षेत्रीले बताए। उनले कृषि क्षेत्रलाई प्राथमिकतामा राखेर सहकारीहरूले ऋण लगानी गर्नुपर्नेमा जोडि दिए। संस्थाका अध्यक्ष अधिकारीले २७६ समूहहरू मार्फत संस्थाले कृषि क्षेत्रमा ऋण प्रवाह गरिरहेको जानकारी दिइन्।"
बचत रकम फिर्ता गर्न सहकारीको आनाकानी,"वीरेन्द्रनगर : वीरेन्द्रनगरस्थित शिव शिखर बहुउद्देश्यीय सहकारी संस्थामा स्थानीय सावित्री परियारको एक लाख १३ हजार बचत छ। उनले एक लाख मुद्दती खातामा र दुईवटा बच्चाको नाममा मासिक ६ सय ५० का दरले १३ हजार रुपैयाँ बचत गरेकी छन्। सहकारीले ठगी गरिरहेको थाहा पाएपछि उनी बचत रकम फिर्ता माग्न तीनपटक सहकारीमा पुगिन्। तर, विभिन्न बहाना देखाएर सहकारीले उनको बचत रकम फिर्ता गरेको छैन। दैलेख घर भइ हाल वीरेन्द्रनगर बस्दै आएका निराजन शाहीको पनि उक्त सहकारीमा एक लाख ४१ हजार बचत छ। उनी पनि हप्तादिनदेखि सहकारीमा आफ्नो बचत फिर्ताको लागि धाइरहेका छन्। तर, उनी रित्तो हात घर फर्किने गरेका छन्। जतिबेला आवश्यक पर्छ त्यतिबेला फिर्ता लिनुहोला भनेर बचत गर्न लगाएर अहिले बचत रकम फिर्ता गर्न आनाकानी गरिरहेको छ, उनले भने। रुकुम घर भइ हाल वीरेन्द्रनगरमा व्यवसाय गर्दै आएका कृष्ण गौतमले पनि सहकारीमा ५२ हजार बचत गरेका छन्। बचत रकम फिर्ता माग्न धाइरहेका गौतमले सहकारीमा गरेको बचत रकम फिर्ता पाएका छैनन्। उनीहरूजस्तै यो सहकारीमा बचत गरेका बचतकर्ताहरू रकम फिर्ता माग्दै सहकारी धाइरहेका छन्। तर, सहकारीले विभिन्न बहाना देखाउँदै बचत रकम फिर्ता गर्न आनाकानी गरिरहेको छ। सहकारीका लेखा शाखा प्रमुख छवी डाँगीले बचतकर्ताहरू बचत फिर्ता लिन आइरहेको बताइन्। उनले शिव शिखर र तुल्सी सहकारीबीच मर्जको काम भइरहेको तथा आर्थिक मन्दी र मर्जका कारण बचत फिर्ता रोकिएको उनले बताइन्। उहाँहरूसँग बचत गरेको पासबुक छ, समस्या हुँदैन, सबै बचतकर्ताहरू एकैपटक बचत फिर्ता लिन आएकाले सबैको रकम फिर्ता गर्न समस्या भएको हो, पालैपालो सबैको बचत फिर्ता हुन्छ, उनले भनिन्। भक्तपुरमा दर्ता भएको यो सहकारीले मुलुकभरी शाखा खोलेर बचत संकलन गरिरहेको छ। सुर्खेतको वीरेन्द्रनगर र महेलकुनामा सहकारीले शाखासहित मार्ट सञ्चालन गरेको छ। वीरेन्द्रनगरको शाखामा मात्र ६ हजार सदस्यहरूले बचत गरिरहेका छन्। सूचना निकालेर सहकारी बन्द सहकारी संस्थाले सूचना निकालेर सहकारी बन्द गर्दा बचतकर्ताहरू थप त्रसित बनेका छन्। सहकारीको सूचना पाटीमा हाल आर्थिक मन्दीका कारण सबै बचतकर्ताहरूको बचत एकैपटक झिक्न आउँदा पूँजी व्यवस्थापन हुन नसकेको, बजारको लगानी असुली हुन नसकेका कारण सुर्खेत शाखा केही दिनका लागि बन्द गरिएको उल्लेख छ। सूचनामा भनिएको छ शिव शिखर सहकारी र तुल्सी सहकारीबीच मर्ज हुन लागेको, पूँजी व्यवस्थापन नभएसम्म सहकारी बन्द रहनेछ। सहकारीले आफ्नो सहकारी वैधानिक रुपमा सञ्चालन भएको र ठगी नगर्ने दाबी गरेको छ। प्रशासन गुहार्न पुगे बचतकर्ता सहकारीले बचत रकम नदिएको भन्दै बचतकर्ताहरू जिल्ला प्रशासन कार्यालय पुगेका छन्। प्रमुख जिल्ला अधिकारी नारायणप्रसाद सापकोटाले सहकारीका सञ्चालकसँग बचतकर्ताको मागबारे जानकारी लिएका छन्। सहकारीका सञ्चालकहरूले एक हप्ताभित्र सुर्खेत आएर समस्याको समाधान गर्ने बताएका छन्। एक साताभित्र सुर्खेत आएर समस्याको समाधान गर्छौं भनेर सहकारीका सञ्चालकहरूले भनेका छन्, बचत रकम फिर्ता नपाएको गुनासो लिएर आउने सेवाग्राहीहरूलाई पनि एक सातासम्म कुर्न भनेका छौं, उनले भने। सहकारी सञ्चालकहरूले सुरक्षा मागेपछि सहकारीद्वारा सञ्चालित गार्डेन मार्टमा सुरक्षा दिइरहेको प्रमुख जिल्ला अधिकारी सापकोटाले बताए।"
चोभार सुक्खा बन्दरगाहको आन्तरिक टर्मिनल सञ्चालनमा,"काठमाडौं : चोभार सुक्खा बन्दरगाहको आन्तरिक टर्मिनल सञ्चालनमा ल्याउन तयारी भएको छ। आयात निर्यात (एक्जिम) टर्मिलन गत चैत २२ गतेदेखि सञ्चालनमा रहेको भए पनि डोमेस्किट टर्मिनल सञ्चालनमा आएको थिएन। मंगलबार वाणिज्य तथा आपूर्ति मन्त्रालय सचिव मधुकुमार मरासिनीको अध्यक्षतामा बसेको बैठकले आन्तरिक टर्मिनल सञ्चालनको अनुमति तथा दररेट स्वीकृत गरेसँगै केही दिनमै आन्तरिक टर्मिनल सञ्चालनमा ल्याउन सकिने भएको हो। नेपाल इन्टरमोडल यातायात विकास समितिका कार्यकारी निर्देशक आशिष गजुरेलका अनुसार सुक्खा बन्दरगाह सञ्चालनमा आएको १० महिनापछि आन्तरिक टर्मिनल (आन्तरिक आयातनिर्यात क्षेत्र) सञ्चालनमा आउँदै छ। समिति सञ्चालकको बैठकले गरेको निर्णय प्राप्त भएसँगै अब सरोकारवालाई सुविधा प्राप्त गर्न आह्वान गर्दै पत्र लेखेका छौं, कार्यकारी निर्देशक गजुरेलले अन्नपूर्ण पोस्ट्लाई भने, एकदुई दिनभित्रै टर्मिनल सञ्चालन हुनेछ। भएको पूर्वाधारको अधिकतम उपयोग गर्ने अभिप्रायले आन्तरिक टर्मिनललाई लजिस्टक्स हबको कन्सेप्टबाट सञ्चालन गने लागिएको हो। कुल २ सय ३० रोपनीमा बनेको बन्दरगाहको १ सय ३० रोपनीमा भन्सारका गतिविधि (आयात निर्यातको काम) सञ्चालन भइरहेको छ। समितिले ९० रोपनीमा आन्तरिक टर्मिनल चलाउने भएको हो। कार्यकारी निर्देशक गजुरेलका अनुसार आयातनिर्यातकर्तालाई सडक किनारामा सवारी साधन रोकी मालसामान पल्ट गर्नुपर्ने, चर्को मूल्यको गोदाम शुल्क तिर्नु पर्ने बाध्यताको पनि अन्त्य भएको छ। टर्मिनल सञ्चालनमा आएपछि हाल उपत्यकामा भइरहेको अव्यवस्थित मालवाहक सवारी पार्किङ कमी हुनेछ, गजुरेलले भने, अव्यवस्थित पार्किङका कारण निम्तिने दुर्घटनाको जोखिम पनि न्यूनीकरण हुनेछ। नेपालमा सरकारी लजिस्टिक्स हबको अभावमा मालवाहक गाडी विभिन्न स्थानमा रोकेर राख्ने गरिएको छ। निजी क्षेत्रबाट सञ्चालित लजिस्टक्स सेन्टर निकै महँगो पर्न जान्छ। अव्यवस्थित रूपमा भइरहेको काम व्यवस्थित गर्ने, मालवाहक सवारीलाई पार्किङ सुविधा दिने, व्यापारीलाई गोदाम प्रयोग गर्न दिने, प्याकेजिङ लेबलिङजस्ता काम पनि यही यार्डमा गर्न मिल्ने गरी विकास गरिएको गजुरेलको भनाइ छ। हामीले बन्दरगाहको अधिकतम उपयोग गर्ने तयारी गरेका छौं, पार्किङ, गोदाम प्रयोग र स्पेस प्रयोग गर्ने दररेट पनि सार्वजनिक भइसकेको छ, उनले भने। सुक्खा बन्दरगाहको आन्तरिक टर्मिनलमा १५० वटा गाडी पार्किङ गर्न सकिन्छ। यस्तै व्यापारीले १३ सय वर्ग मिटर क्षमताको गोदामघरमा आफ्ना सामान भण्डारण गर्न सक्नेछन्। टर्मिलनमा ८० मेट्रिकटन क्षमताको सवारी नापतौल, लोडअनलोड सेड, चालक तथा कामदारका लागि शौचालयको व्यवस्था छ। गजुरेलका अनुसार उक्त टर्मिनल प्रयोगको लागि प्रवेश शुल्क निःशुल्क गरिएको छ। सकेसम्म न्यूनतम शुल्कमा सवारी साधनहरूको पार्किङ, मालसामानको लोडिङअनलोडिङ, सामान राख्ने गोदामघर, लगायतका सुविधा दिइनेछ। नयाँ टर्मिनलमा कन्टेनर र ट्रकका लागि पाँच वर्षसम्म लोडिङअनलोडिङ सुविधा सित्तैमा पाइन्छ। अन्य शुल्क पनि निकै सस्तो रहेको गजुरेलको दाबी छ। २०७५ माघ ३ गते शिलान्यास भएको ३८ महिनापछि काठमाडौंको चोभारमा सुक्खा बन्दरगाहको निर्माण कार्य सम्पन्न भई २०७८ चैत्र २२ गते उद्घाटन भई सञ्चालनमा आएको हो। काठमाडौंमा व्यापार सम्बद्ध भौतिक पूर्वाधारको अभावमा लजिस्टिक व्यवस्थापनमा समस्या भएकाले व्यापार सहजीकरणका लागि एकद्वार प्रणालीबाट आयातनिर्यातकर्तालाई सेवा प्रदान गर्ने एवं काठमाडौं प्रवेश गर्ने ढुवानी साधनलाई व्यवस्थित गर्ने उद्देश्यले सरकारले चोभारमा सुक्खा बन्दरगाह बनाएको हो। चोभार सुक्खा बन्दरगाह परिसरमा एक्जिम क्षेत्र (आयातनिर्यात हुने सामान लिएर आउनेजाने मालवाहक सवारी साधनको लागि) डोमेस्टिक क्षेत्र (मुलुकभरबाट काठमाडौं आउने मालवाहक सवारी साधनको लागि लोडिङअनलोडिङ, पार्किङ, गोदामलगायतका सुविधाको लागि) गरी दुई भागमा विभाजन गरी संरचना निर्माण भएको छ।"

शीर्षक,विवरण
गाउँपालिकामा यसरी रोजगारी,"विकसित राष्ट्रहरूले श्रम बजार सहज बनाएका छन्। त्यसअनुसारको आर्थिक र सामाजिक परिवर्तन पनि गरेका छन्। सरकारले हालै मात्र हरेक गाउँपालिकामा ५ सय युवालाई रोजगारी दिने नीति बनाएको छ। केही गरौं भन्ने युवाका लागि यसले थप ऊर्जा दिने विश्वास गरिएको छ। फ्रान्सेली दाशर्निक हर्नरी बार्गसनले गुणात्मकता नै विकासवाद हो र विचारमा नैं परमतत्व र प्राण शक्ति हुन्छ भनेका छन्। त्यसैलाई इलन भिटल भनिन्छ भनेर विकासको परिभाषा दिएका छन्। सन् २०३० सम्म संयुक्त राष्ट्रसंघीय विकासका १७ वटा लक्ष्य पूरा हुने अपेक्षा छ। लक्ष्य ४ र ८ मा युवालाई रोजगारी सुनिश्चित गरेको छ। तथ्यांक विभागका अनुसार, मुलुकको जनसंख्या ३ करोड नाघेको छ। विश्व बैंकले सन् २०२१ मा निकालेको युवाहरूको जनसंख्याको विवरण अनुसार ६३७ प्रतिशत जनसंख्या ३० वर्षमुनिका युवाको छ। १५ देखि २९ वर्षसम्मका युवाहरूको बेरोजगारको संख्या १९२ प्रतिशत छ। त्यो मुलुकको कुल जनसंख्याको २७ प्रतिशत हुन आउँछ। यही कुरालाई ध्यानमा राखी तिनीहरूलाई रोजगारी सिर्जना गर्न नेपाल सरकारले यो नीति लिएको हुनुपर्छ। अब कसरी युवालाई पालिका स्तरमा रोजगारी सिर्जना गर्न सकिन्छ। यहाँ केही उदाहरण र अध्ययनमा आधारित तथ्यांकलाई हेरौं। कार्ययोजना बनाऔं युवाको क्षमता र दक्षताको स्तरीकरण गर्न गाउँनगरपालिका स्तरमा विज्ञ समूहको गठन र वर्गीकरण गरौं। युवाहरूको शिक्षा, क्षमता र चाहना केलाउनुपर्छ। त्यसबारे विस्तृत अध्ययन र अनुसन्धान गर्नुपर्छ। डेविड एन्टो ब्रउटका अनुसार युवाको क्षमताको पहिचान गर्ने पहिलो शिक्षक अभिभावक हो। अभिभावकले नै सन्ततिको बाटो कोरी दिन सक्छन्। अभिभावकको सल्लाह र उनीहरूले गर्दै आएको सीपको अवस्थाका बारेमा पनि अध्ययन र छलफल गरौं। विज्ञ समूहले यसरी छनोट गरोस् कि न जाति, न धर्म, न लिंग, न भाषा, न भूगोललाई आधार मानोेस्। केवल युवाको व्यक्तिगत क्षमताको पहिचान मात्रै गरोस्। त्यसअनुसार युवाको ज्ञानको खोजी गरोस्। त्यसका लागि सही व्यक्तिलाई परियोजना बनाउने जिम्मा दिनुपर्छ। त्यसबाट वार्षिक आम्दानी, उत्पादन, विकास र परिवर्तन होस्। यो गर्दा युवाको क्षमता, दक्षता र लगानी पनि सुनिश्चिता होस्। तीन तहको योजना स्वीट्जरल्यान्डले पनि सुरुमा यस्तै योजना बनाएको थियो। जसप्रति सबैले अपनत्वको महसुस गरे। कार्यान्वयनमा सहयोग गरे। त्यसैकारण छोटो समयमै स्वीट्जरल्यान्डले युवा बेरोजगारीलाई शून्यमा झार्न सफल भयो। अमेरिकन योजना विज्ञ जोन डोरका अनुसार योजना समूहमा गर्दा सबैको भावना मुखरित हुन्छ। त्यसले दिगो विकासमा टेवा पुग्छ, भनेका छन्। पालिकाको सन्दर्भमा पनि तत्कालीन योजनामार्फत तत्काल समस्याको समाधान गरौं। जस्तै दाना, वास, लाना र पाना। मध्यकालीन योजनामार्फत गुरु योजना बनाइ विकासको मूल फुट्ने खालका योजनो सुरुवात गरौं। जस्तै बाटो, साटो, माटो र तातो। र, दीर्घकालीन योजनामार्फत बृहत् योजना बनाइ परिणाममा आधारित योजनालाई निरन्तरता दिऔं। जस्तै शिक्षा, बिजुली, कलकारखाना र उद्योग। यसरी युवा रोजगारीलाई बढाउँ। पालिकामा श्रमशक्तिको पहिचान गरौं मुलुकका ६ हजार ७ सय ४३ वडामा भएका युवा श्रमशक्तिको स्तरीकरण गरौं। जनप्रतिनिधिको संयोजकत्वमा एक समिति गठन गरी पालिकाभरि भएको श्रमशक्तिको पहिचान गरांै। त्यसपछि युवालाई कसरी रोजगारी दिने ? कहाँबाट दिने ? कोको सहभागी हुने ? के कस्तो व्यक्ति प्राथमिकतामा पर्ने भन्ने वास्तबिक खाका तयार पारांै। मेरो ऊर्जा मेरो भविष्य। मेरो उद्यम, मेरो जीवन जस्ता परिपाटीको व्यवस्था गरौं। यी र यस्तै सोचको विकास गरी उनीहरूलाई माथि उठाउने अवस्थाको सिर्जना गरौं। चाल्र्स डार्बिनले विकासलाई यसरी परिभाषित गरेका छन्प्राणीहरूको शरीरमा यस्ता तत्वहरू छन्। जसको उपयोगिता देखिँदैन। गाउँनगरपालिकाभरि भएको श्रमशक्तिको पहिचान गरौंं। युवालाई कसरी रोजगारी दिने ? कहाँबाट दिने ? कोको सहभागी हुने ? के कस्तो व्यक्ति प्राथमिकतामा पर्ने भन्ने वास्तबिक खाका तयार पारौंं। उदाहरणका लागि मानिसको शरीरमा भएका रौंहरू। हो, सीपलाई पनि त्यस्तैगरी विकासको मोडेलमा जोडौं। युवाको सीपलाई मानिसको दक्षताअनुसारको काम दिऔं। सीप आत्माबाट बोध हुन्छ। त्यही अनुरूप जिम्मेवारी थपौं। पालिकाहरूमा यसको सही तरिकाले सीपको तहगत वर्गीकरण जरुरी छ। पहिलोअति सजिलो आर्थिक, प्रविधि र जनशक्तिको हिसाबले जहाँ जुन स्थानमा युवाले गर्न सकोस्। दोस्रोवडातह विशेष बनाउँ। त्यहाँ स्थानीय स्रोत सहज पाउन सकोस्। तेस्रोपालिका स्तरमा छनोटको मापदण्ड बनाऔं। जहाँ एक र दोस्रो स्थानबाट प्राप्त स्रोतको व्यवस्थापन गरौं। त्यसका लागि सबैको सहज पहँुच होस्। त्यसले गर्दा स्रोतको प्रयोग हुने। वडामा जनशक्तिको उपयोग हुने। बेरोजगार समस्या पनि समाधान हुने। मेरो सीप मेरो रोजगार भाषणमा मात्रै युवालाई विदेश पलायन हुनबाट रोक्नुपर्छ भनियो। आफ्नै देशमा केही गर्ने वातावरणमा ध्यान दिन सकेनांै। हालसम्म सकिरहेका पनि छैनौं। त्यसका लागि कसरी हुनसक्छ ? सरकारको झन्झटिलो कार्यप्रणालीलाई जतिसक्दो सहज बनाउनुपर्छ। युवाहरू आफ्नो देशमा केही गर्न नमान्ने, बरु विदेशमा गएर जे काम गर्न पनि तयार हुने अवस्था कसरी आयो ? यो किन भयो ? त्यसको मूल कारण खोेज्न आवश्यक छ। त्यसैका कारण पत्ता लगाउन २०७६ मा पंक्तिकारले बैतडी जिल्लाको दोहडाकेदार गाउँपालिकामा १ सय ५० घरमा २१ वटा प्रश्नावली बनाएर अध्ययन गरेको थियो। जसको परिणाम यसप्रकार छ। विदेश जाने रहर किन लाग्छ ? भन्ने प्रश्नमा ९० प्रतिशत युवाले स्वदेशमा कमाई कम हुने र श्रम बढी हुने गरेको जवाफ दिएका थिए। त्यसैकारण विदेश जाने रहर भएको उनीहरूको उत्तर थियो। के सरकारको योजना युवा मैत्री छ ? भने प्रश्नमा ८७ प्रतिशत युवाहरूले सरकारको वास्तबिक योजना नभएको कारण विदेश जान मन लाग्छ भनेको पाइयो। किन बेरोजगार हुनुहुन्छ ? भन्ने प्रश्नमा ७७ प्रतिशत युवाहरूले लगानीको अभाव रहेको जवाफ दिएका थिए। रोजगारी पाउन राजनीतिक शक्तिको आवश्यकता छ ? भन्ने प्रश्नमा ६४ प्रतिशत युवाले राजनीतिक आडमा मात्रै कार्यक्रम पाउने गरेको जवाफ दिएका थिए। तपाईंसगँ कुनै रोजगारीको योजना छैन ? भन्ने प्रश्नमा ८४ प्रतिशत युवाले आफ्नो कुनै पनि योजना नभएको जवाफ दिएका थिए। त्यसैकारण दैनिक ज्याला मजुदरी गरी जीवीका धानेको भन्ने जवाफ पाइयो। यसले युवाको ऊर्जा राज्यले कसरी प्रयोग गरेको छ ? उनीहरू कतिसम्म लाभान्वित भएका छन् भने प्रष्ट हुन्छ। भूगोल अनुसारको कृषि उत्पादनको पहिचान गर्ने नेपालमा शीतोष्ण, समशीतोष्ष्ण, उष्णशीतोषण हावापानी भएको हिमाल, पहाड र तराई भूभागले समेटिएको भूगोल छ। यहाँको हावापानी मिल्दोजुल्दो छ। त्यसलाई आधारमानि कृषि विज्ञद्वारा स्थानीय रूपमा उत्पादन हुने वस्तुलाई छनोट गर्ने। युवालाई स्थानीय रैथाने सीपको प्रयोग गर्न वातावरण बनाउनुपर्छ। अमेरिकामा जम्मा २५ प्रतिशत जनता मात्रै कृषिमा आधारित छन्। तर, विश्वमा अर्बौंंको कृषि उत्पादन निर्यात गर्छ। त्यो भनेको कृषि विज्ञताको उपयोगिता हो। हामीले पनि त्यो नीति अवलम्बन गर्न आवश्यक छ। सीपलाई कलासँग जोडौं हरेक व्यक्तिसँग एउटा न एउटा सीप हुन्छ। त्यो बाहिर ल्याउन मात्र नसकेका हुन्छन्। त्यसका कारक तत्वहरू धेरै हुन्छन्। आर्थिक, सामाजिक, शैक्षिक र संस्कृति आदि। मेरो अध्ययनअनुसार नेपालमा भएका १ सय २५ जातिमा १२ हजार प्रकारका स्थानीय उत्पादन गर्न सकिन्छ। त्यसका लागि १० हजारदेखि १० लाखसम्मको लगानीमार्फत कटेज उद्योगको स्थापना गर्न सकिन्छ। हरेक सीप कलाको आधारशीला हुन्छ। सीपलाई कला र कलालाई सीपले सामीप्यता गरौं। स्थानीय स्रोत र सीपको मिलान गरौं नेपालका वरिष्ठ विकास विद् डाहर्क गुरुङले बहिष्करण र समावेशीकरण बीचको तालमेल सामाजिक र राजनीतिक एजेन्डा बन्नुपर्छ भनेका छन्। त्यसैको माध्यद्वारा स्थानीय स्रोतको खोजी र सीपको मिलान गर्न आवश्यक छ। उहाँले परिकल्पना गरेको क्षेत्रीय विकास मोडेललाई स्थानीय तहसम्म लागू गर्न आजको आवश्यकता देखिन्छ। त्यसमा स्थानीय स्रोत र सीप हुन्छ। ती दुईको फियुजनबाट एक प्रकारको शक्ति उत्पादन हुन्छ। हरेक स्थानीय तह त्यसमा स्रोत परिचालन र व्यवस्थापनको बारेमा यथेष्ट जानकारी हुने हुन्छ। स्रोतको खोजीसगँ सीपको मिलन नै युवा रोजगारीको मूल जग बन्न सक्छ। पुँजीको व्यवस्थापन गरौं विश्व विख्यात विकास विद् जे हियुनरी वर्गसाँले मानिस र पेक्टेन जुन एक किसिमका जीव होइनन्। तर, तिनीहरूको आँखामा समानता छ भनी विकासको व्याख्या गरेका छन्। पुँजी व्यवस्थापका लागि चिन्ता व्यक्त गरेका छन्। हो, त्यस्तै युवा शक्तिलाई उत्पादनको माध्यद्वारा प्रतिफल दिनका लागि पुँजी आवश्यक पर्छ। जुन नेपाल सरकारले गर्न सकेको छैन। राज्यको नीति र नियमद्वारा सबलाई पहँुच हुने गरी पुँजीलाई सवलीकरण गर्न आवश्यक छ। पुँजीको सहज व्यवस्थापन भयो भने यसले परियोजनालाई मुर्तरूप दिन सहज हुने हुन्छ। युवा भौतिक रूपमा परिचालन गर्न सकने हुन्छ। आजको विश्व बजारीकरण र प्रतिस्पर्धाको युगमा तरङगत भई अघि बढिरहेको छ। अतः उत्पादनलाई जब बजारीकरण गर्न सकिँदैन। नसकेको खण्डमा मुख्य तया यी वस्तुमा असर पर्ने हुन्छ। श्रमशक्ति मर्न जान्छ। आर्थिक नोक्सानी हुन्छ। उत्पादन घट्छ। त्यसो भयो भने राज्यको सामाजिक दायित्व बहन हुन सक्दैन। राज्यको कुलगर्हास्थ्यमा ह्रास हुन जान्छ। आम्दानीमा ठेस लागेपछि व्यवसायी पलाएन हुन्छन्। ऊर्जाशक्तिमा ह्रास र कमी आउँछ। त्यसकारण राज्यको मूल ध्यान भनेको उत्पादन भएका वस्तुलाई बजार व्यवस्थापन गर्न सकेको खण्डमा पालिकास्तरमा नै रोजगारि सिर्जना हुने देखिन्छ। अनुदानलाई झन्झटिलो नबनाऔं हाम्रोमा सरकारी काम फत्ते गर्न झन्झटिला प्रक्रियाहरू छन्। राज्य जहिले पनि बहकिन्छ र न्यून ब्याजमा ऋण उपलब्ध गराउने भन्छ। नीतिलाई सहज रूपमा सबैको पहुँच हुने गरी भने अगाडि बढाइँदैन। त्यसका लागि नीति बनाइ युवाहरूलाई थप ऊर्जा दिने गरी कार्ययोजना बनाउनु सक्नुपर्छ। यसले ऊर्जा थप्ने छ। युवाको बौद्धिकता बढ्छ। अनेकतामा एकता हुन्छ। यस्तो गर्न सक्यौं भने प्रत्येक पालीकामा हजारौं हजार युवाले रोजगारी पाउनेछन्। लगानी सुनिश्चित हुनेछ। राष्ट्रले समृद्धिको फड्को मार्नेछ।"
फोहोरमैला व्यवस्थापनमा जनसहभागिता,"फोहोरमैला मानव तथा प्राणीहरूको क्रियाकलापबाट उत्पादन हुने गर्दछ र यो चलिरहने प्रक्रिया पनि हो। बढ्दो जनसंख्या, सहरीकरण र भौतिक सुविधाको कारण सहरी क्षेत्रमा बसाइँसराइ बढदै गएको छ। जसका कारण सहरी क्षेत्रको जनसंख्यामा भएको अनपेक्षित वृद्धिसँगै फोहोरमैलाको परिमाण पनि दिनानुदिन बढिरहेको छ। अर्काेतिर बढ्दो आधुनिकीकरणको गतिसँगै जीवनशैली र संस्कृतिमा परिवर्तन आएसँगै फोहोरमैलाको परिणाम र स्वरूपमा समेत तीव्र रूपमा परिवर्तन देखा परिरहेको छ। जस्तै घरबाट निस्कने सामान्य जैविक फोहोर (कम्पोस्ट मल बनाउन सकिने) देखि मानव स्वास्थ्य तथा वातावरणमा गम्भीर असर पार्ने खालका औद्योगिक, रासायनिक स्वास्थ्य संस्थाजन्य र विद्युतीय फोहोरमैलाहरू उत्पादन तथा निष्कासन भइरहेको छ। तर यी फोहोरहरू आफैंमा समस्या भने हैन। यसको प्रयोगपछि उचित व्यवस्थापन गर्न नसक्नु नै मुख्य समस्या हो। विकसित देशहरूले फोहोरमैलालाई विभिन्न प्रविधिहरू अपनाएर फोहोरहरूको उचित व्यवस्थापन गरेका छन्। त्यसबाट मनग्य फाइदा लिइरहेका छन्। तर हाम्रोजस्तो विकासोन्मुख देशमा फोहोरमैला व्यवस्थापन दिनानुदिन समस्याका रूपमा देखा पर्दैछ। यसको मुख्य कारण स्रोतसाधन र प्रविधिको कमीभन्दा पनि राजनैतिक प्रतिबद्धता, इच्छाशक्ति र अदूरदर्शिता हो। अर्काेतिर फोहोरमैला व्यवस्थापन गर्ने पहल र सुशासनको अभाव, फोहोर व्यवस्थापन विज्ञहरूको अभाव, फोहोरमैला व्यवस्थापनमा सामुदायिक सहभागिताको कमी, फोहोर न्यूनीकरण व्यवस्थापन र सहकार्यमा कन्जुस्याइँले गर्दा फोहोर व्यवस्थापन गर्न सक्ने अवस्था हुँदाहुँदै पनि यो प्राथमिकतामा पर्न सकिरहेको छैन। आज काठमाडौं उपत्यकामा फोहोरमैला व्यवस्थापनमा देखिएको समस्या ६ महिना बितिसक्दा पनि जस्ताको त्यस्तै छ। सबै मूकदर्शक भएर बसिरहेका छन्। खासै कहीँ कतैबाट पहल भएको देखिँदैन। जनताको स्वास्थ्यसँग प्रत्यक्ष गाँसिएको संवेदनशील क्षेत्रमा कसैले रोक्न र बाधा पुर्याउन नपाउने नीति हुँदाहुँदै पनि किन प्रभावित भैरहेको छ किन यो राजनीतिक विषय बनाइरहेको छ। हिम्मत कसैले गर्न सकिरहेको छैन। सरसफाइ र स्वच्छता कुनै पनि देशको सभ्यतासँग जोडिएको हुन्छ । यस्तो अवस्थामा विश्वको सामु हाम्रो छवि र पहिचान कस्तो होला यो सोचनीय विषय हो। काठमाडांैमा स्वतन्त्र उम्मेदवार बालेन साह मेयरको रूपमा निर्वाचित भएर आएदेखि फोहोरमैला व्यवस्थापनको लागि केही पहलहरू गरेको पाउँछौं तर लामो समयदेखि चलेको अनियमितता र अस्तव्यस्ततामाथि उनको केही चलेको छैन। हुन त उनले ज्यादै राम्रो फोहोर वर्गीकरणको कार्यक्रम ल्याएको थियो तर योबिना तयारी छोटो समयमा हतारका साथ ल्याएकोले यति धेरै जनताको माया र सहयोग हँुदाहुँदै पनि सफल हुन सकेको देखिँदैन। फोहोरमैला व्यवस्थापनको क्षेत्रमा गरेको कामको अनुभवको आधारमा केही अनुुभव र चाल्नुपर्ने कदमका बारेमा प्रस्तुत गर्दैछु । फोहोर दैनिक रूपमा बढेता पनि आजसम्मको प्रकृति हेर्दा ६५ प्रतिशतभन्दा बढी जैविकवस्तु अर्थात् कुहिने फोहोर छ। जसलाई कम्पोस्ट मल बनाउन सकिन्छ। ३५ प्रतिशत अजैविक फोहोरलाई पुनप्र्रयोग गर्न सकिन्छ। त्यसैले फोहोरमैला व्यस्थापनमा विकेन्द्रीकरण सिद्धान्त अपनाउनुपर्ने देखिन्छ। किनकि हाम्रोजस्तो विकासोन्मुख सानो भौगोलिक दुर्गमता र ऊर्जाको अभाव भएको देशले केन्द्रीकृत गरी ठूलाठूला पुनर्प्रयोगीय (रिसाइकल प्लान्ट) केन्द्रहरू स्थापना गरी सञ्चालन र निरन्तरता गर्न सक्ने अवस्था छैन । वाडै पिच्छे सानोसानो फोहोर व्यवस्थापनको पहल गर्नुपर्छ । फोहोर उत्पादकलाई जिम्मेवारी र सहभागि गराउन नसकेसम्म व्यवस्थापन सम्भव हुनै सक्दैन। यसका लागि जनतालाई उत्प्रेरणा र फाइदा दिने कार्यक्रमहरू तत्काल सञ्चालन गर्न नगरपालिकाहरूले नीतिहरू ल्याउनुपर्छ। केही सुझावहरू प्रस्तुत गरेको छु ः वैज्ञानिक शुल्क निर्धारण जसले फोहोर छुट्ट्याई घरमै कम्पोस्ट मल बनाउँदछ त्यस्ता घरका लागि न्यून शुल्कमा छुट र पुरस्कृत गर्ने जसले फोहोर छुट्ट्याउँछ तर मल बनाउन सक्दैन त्यस्ता घर वा व्यक्तिलाई फोहोरको शुल्कमा केही रकम बढाउने जसले फोहोर मिसाएर फाल्छ त्यस्ताका लागि बढी रकम वा तेब्बर शुल्क निर्धारण गर्ने न्यायोचित शुल्क निर्धारण फोहोर कम उत्पादन गर्नेका लागि कम रकम र बढी फोहोर उत्पादन गर्नेका लागि बढी रकम (शुल्क) निर्धारण गर्नु पर्दछ। यसका लागि कम्तीमा दुई वटा फरक क्षमताको फोहोर संकलन भाँडो वा डस्बिन सशुल्क निर्धारण गरी सर्वसुलभ किन्ने व्यवस्था गर्नुपर्छ। वातावरणीय मैत्री जीवनशैली पहिचान गर्ने कार्यक्रम ल्याउनु पर्दछ किनकि कुनै व्यक्तिले वातावरणमा सघाएको छ भनी प्रदर्शन गराउन वातावरणीय प्लेटिङ गर्ने कार्यक्रमको लागि हरियो पहेँलो र रातो रङको प्लेट बनाई घरघरमा राख्ने गर्नु पर्छ। जसले फोहोर वर्गीकरण गरी पुनः प्रयोग गरी कम्पोस्ट बनाउँछ। त्यस्ता घरमा हरियो प्लेटिङ गरी सरकारी सुविधा उपलब्ध गराउन र फोहोर छुट्ट्याउने र मल बनाउन नसक्ने घरमा पहेँलो प्लेट राख्ने र जसले फोहोर मिसाएर फाल्छ त्सस्तो घरमा रातो प्लेट राख्ने र फोहोरको शुल्क पनि तेब्बर गर्दा सबैमा वातावरण मैत्री बन्ने होड चल्ने छ र सहभागिता बढ्ने देखिन्छ। जैविक फोहोरको व्यवस्थापन तीव्र पार्न कम्पोस्ट डस्बिन वितरण गरी प्राविधिक सहयोग, सल्लाह र निरन्तर अनुगमनको व्यवस्था गर्न संघसंस्थासँग सहकार्य गर्न जरुरी छ। आजभोलि बढ्दै गइरहेको कौसीखेतीको विस्तार र निरन्तरताको लागि प्राविधिक सहयोग उन्नत जातको बिउ, बिरुवा मल र आवश्यक सामग्रीहरू सहज र सस्तो मूल्यमा उपलब्ध गराउने व्यवस्था गर्नुपर्छ। जग्गा खोजी गरी वाडैपिच्छे सानो सानो सामुदायिक मलखाँद र बायोग्यास बनाउन उचित हुनेछ। अजैविक फोहोरका लागि सानासाना प्लास्टिक पुनःप्रयोग केन्द्रहरू खोल्नु पर्छ र त्यसको प्रभावकारी प्रवद्र्धन र विस्तारका लागि आवश्यक सहयोग उपलब्ध गराउने नीति बन्न आवश्यक छ। फोहोरमैला व्यवस्थापन गर्न छुट्टै निकायको जरुरी छ । त्यसका लागि डम्पिङ साइड आवश्यक पर्छ तर एउटा नगरपालिकाले मात्र समस्या समाधान गर्न सम्भव छैन। एउटा प्रदेशबाट अर्को प्रदेशमा समन्वयन र सहकार्य गर्नुपर्छ । संघीय सरकारको पहलमा उच्चस्तरीय अधिकार सम्पन्न फोहोरमैला व्यवस्थापन निकाय बन्नुपर्छ । फोहोरमैला व्यवस्थापनको क्षेत्रमा धेरै प्रविधिहरूको विकास भइसकेको अवस्थामा फोहोरमैला व्यवस्थापन गर्न त्यति गाह्रो छैन । केबल सबैको इच्छाशक्ति, सामूहिक पहल जिम्मेवारी कर्तव्य र आआफ्नो भूमिका निर्वाह गरेमा पक्कै पनि हाम्रो सहर सफा र स्वच्छ हुन्छ । फेरि पनि फोहोरमैला व्यवस्थापनमा दिगो विकास हासिल गर्न आम जनताको व्यवहारमा परिवर्तन र सरकारको कार्यशैलीमा नीतिगत परिवर्तन हुन जरुरी छ।"
सीतापाइलाका खेलाडीको बिदाइ,"काठमाडौं : मलेसियामा आयोजना हुने सरावाक बोर्नियो कप इन्टरनेसनल तेक्वान्दो च्याम्पियनसिप र भियतनाममा हुने ११औं एसियन जुनियर तेक्वान्दो च्याम्पियनसिपमा सहभागी हुने सीतापाइला तेक्वान्दो डोजाङका खेलाडीको शनिबार बिदाइ गरिएको छ। नागार्जुन नगरपालिका४ का वडा अध्यक्ष लक्ष्मीराम शर्मा, वडा सदस्य सुन्दरमणि श्रेष्ठ, खोपाटोल विकास समाजका अध्यक्ष देवीप्रसाद भेटवाल र वरिष्ठ लोकगायिका सिन्धु मल्लले मलेसिया र भियतनाम जाने खेलाडीको बिदाइ गरेका हुन्। मलेसियामा अगस्ट १९ देखि २१ तारिखसम्म हुने सरावाक बोर्नियो कप इन्टरनेसनल तेक्वान्दो च्याम्पियनसिपमा सन्दीपा अमगाईंले ३० वर्षमुनि उमेर समूहको महिला पुम्सेमा प्रतिस्पर्धा गर्ने छिन्। यसैगरी ग्योरोगीतर्फ सुप्रिमा बजगाईंले ४६ केजी तौल समूहमा प्रतिस्पर्धा गर्नेछिन्। यस्तै पूजा कुँवरले ५३ केजी, पुजन खड्काले ५४ केजी, पारस भण्डारीले ६३ केजी, अभिषेक बरालले ६८ केजी, आशुतोष बरालले ८७ र श्रीचन्द्र कार्कीले ८७ केजीमाथिको तौल समूहमा प्रतिस्पर्धा गर्ने छन्। जुनियरतर्फ ५५ केजीमा अभिषेक डल्लाकोटी र ५९ केजीमा ओम भण्डारीले प्रतिस्पर्धा गर्ने छन्। यसैगरी भियतनाममा हुने ११औं एसियन जुनियर तेक्वान्दो च्याम्पियनसिपमा पुरुष ५९ केजी तौल समूहमा ओम भण्डारी, महिला ५९ केजी तौल समूहमा सुभांगी श्रेष्ठ, ५३ केजीमा पूजा कुँवर र ४६ केजीमा सुप्रिमा बजगाईंले प्रतिस्पर्धा गर्ने छन्। जुनियर च्याम्पियनसिप अगस्ट २५ देखि २७ सम्म हुँदैछ। दुवै प्रतियोगितामा नेपाली टोलीको नेतृत्व नेपाल तेक्वान्दो संघका सदस्य एवं सीतापाइला तेक्वान्दो डोजाङका प्रमुख बब्लु सिवाकोटीले गर्ने छन्। यस्तै प्रशिक्षकको भूमिका विकेश बिडारीले निर्वाह गर्ने छन्।"
'केही महिनामै नेपाली क्रिकेटमा धेरै परिवर्तन',काठमाडौं : नेपाली क्रिकेट टिमका मुख्य प्रशिक्षक मनोज प्रभाकरले केही महिनाभित्रै नेपाली क्रिकेटमा सकरात्मक परिवर्तन देखिने बताएका छन्। आइतबार काठमाडौंमा सञ्चारकर्मीसँग कुराकानी गर्दै प्रशिक्षक प्रभाकरले नेपाली टिममा देखिएको टेक्निकल कमजोरीलाई सुधार गर्दै सकारात्मक परिवर्तन गर्न सकिने विश्वास व्यक्त गरे। उनले राम्रो ब्याट्सम्यान बन्नका लागि पावरमात्रै सबै कुरा नभएको र टेक्निकल सुधार महत्वपूर्ण भएको धारणा राखे। विश्वका सफल खेलाडीहरू पावरमाभन्दा पनि टेक्निकल खेल खेलिरहेका उनले बताए। उनले नेपाली खेलाडीसँगको बसाईमा पावरका साथै टेक्निकल कमजोरी सुधार गर्ने क्षमता देखिएको जिकिर गरे। प्रभाकरले आगामी खेलहरूमा शतप्रतिशत नतिजा निकाल्ने गरी तयारी गर्ने बताएका छन्। मुख्य प्रशिक्षक पुबुदु दासानायकेले केही साताअघि राजीनामा दिएपछि क्यानले उनलाई नियुक्त गरेको हो। क्यानले प्रभाकरसँग एक वर्षको सम्झौता गरिएको जनाएको छ।

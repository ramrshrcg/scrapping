शीर्षक,विवरण
रहस्यमय गठबन्धन,"त्रिशंकु संसद्मा राजनीतिक समीकरण भत्किनु वा बन्नु अनौठो होइन। तर, त्यसका पछाडि सैद्धान्तिक आधार हुन्छन्, राजनीतिक कार्यक्रम हुन्छन्। नीति हुन्छन्, विचारले निर्देश गर्छ। चुनावबाट कुनै पनि दलको बहुमत नआएपछि तेस्रो ठूलो दलको अध्यक्ष एवं माओवादी केन्द्रका अध्यक्ष प्रचण्ड एमालेको दैलोमा सहयोग माग्न आउनुभयो। वाम गठबन्धनको नारा दिनुभयो। राजनीतिक रूपमा त्यो स्वाभाविक थियो। एमालेले उहाँलाई प्रधानमन्त्रीमा सहयोग गर्यो। तर, दुई महिना नपुग्दै उहाँले एमालेको साथ किन छोड्ने निर्णय गर्नुपर्यो ? किन, अप्ठ्यारोमा सहयोग गरेको एमालेलाई छोडेर कांग्रेसतिर मितेरी गाँस्न जानुभयो ? प्रश्न यहाँ छ। यसको पर्दा खुल्दै जाला। तर, यो घटनाले मुलुकको संसदीय राजनीतिमा खराब नजिर स्थापित भयो। राजनीतिमा बेइमानी, धोखाधडी र पदीय लोलुपताको पराकाष्ठा देखा पर्यो। संसदीय राजनीतिलाई बदनाम वा कमजोर बनाउन यो घटनाले पक्कै पनि मलजल गर्नेछ। एमालेलाई प्रतिपक्षमा बस्नु परेकोमा कुनै पछुतो वा अप्ठ्यारो छैन। संवैधानिक र कानुनी रूपमा प्रतिपक्षको भूमिका निर्वाह गर्न एमाले तयार छ। तर दुई महिनाअघि एमाले नभई नहुने, दुई महिनापछि एमालेको साथ छोड्नैपर्ने प्रचण्डको भूमिका रहस्यमयी छ। अर्कोतिर, एमालेको साथ छोडेर प्रचण्डले कांग्रेससँग जुन गठबन्धन बनाउनु भएको छ, न त यसको सैद्धान्तिक आधार छ, न त योसँग कुनै राजनीतिक कार्यक्रम नै छ। कुन सिद्धान्त वा कुन जगमा यो गठबन्धन बन्यो भन्ने रहस्यकै गर्भमा छ। इतिहासले यसको पनि फैसला गर्ला। राष्ट्रियता, स्वतन्त्रता, मानवअधिकार, संविधान र कानुनका पक्षमा एमालेले जुन नीति लिएको छ, त्यसका कारण एमालेलाई एक्लो उभ्याउन खोजिएको छ। तर, एमाले चुनावअघि पनि एक्लै थियो। चुनावमा एक्लै डट्यो। जनताको अपार माया र सद्भाव पायो। त्यसैकारण चुनावबाट नतिजा पनि राम्रै ल्यायो। त्यसको पछाडिका कारण छन् राष्ट्रियता, संविधान कार्यान्वयन र देश विकासप्रतिको एमालेको हुटहुटी। अर्कोतिर एमाले पर्दा पछाडिका लेनदेन वा साँठगाँठका पक्षमा छैन। देश र जनतालाई केन्द्र भागमा राखेर मात्रै एमाले अघि बढ्छ। उसका लागि सत्ता वा कुर्सी महत्वपूर्ण होइन। एमाले देश र जनतालाई हानिनोक्सानी पुर्याउने कुनै पनि ललीपपमा फँस्दैन। एमालेसँग सहकार्य नगर्न प्रचण्डमाथि देशीविदेशी शक्ति केन्द्रको दबाब थियो। उनीहरूकै निर्देशनमा प्रचण्डले एमालेसँगको सहकार्य रातारात छोडे। एमालेको साथ छोडेकोमा चिन्ता होइन, एमालेको साथ छोड्न अरू के केमा उहाँले सम्झौता गर्दै हुनुहुन्छ ? वा त्यसबापत देश र जनताले के के भोग्नुपर्ने हो ? चिन्ता र चासो यहाँ छ। यो अपवित्र गठबन्धन हो। त्यसैकारण यो गठबन्धनबाट राम्रो फलको आस नगरे हुन्छ। सरकारका पछिल्ला निर्णय वा कामबाट पनि यो सरकार कसको आदेशमा बनेको हो भन्ने स्पष्ट छ। सत्य निरूपण तथा मेलमिलाप आयोगसम्बन्धी प्रस्ताविक विधेयककै कुरा गरौं न, पीडितले न्याय नपाउने र पीडकलाई उन्मुक्ति दिने गरी विधेयक ल्याइएको छ। यसैबाट पनि सरकारको नियत झल्किन्छ। तर, यसमा हाम्रो स्पष्ट मान्यता छ संक्रमणकालीन न्यायलाई टुंगोमा पुर्याउँदा मानवअधिकारका अन्तर्राष्ट्रिय मान्यता, सर्वोच्च अदालतका आदेश र पीडितका आवाजलाई सम्बोधन हुने गरी किनारा लगाउनुपर्छ। पीडितलाई झन् पीडा दिने र पीडकहरू पीडितमाथि हाबी हुने गरी द्वन्द्व व्यवस्थापन हुनै सक्दैन। त्यसैकारण यो विधेयक विषयगत समितिमा गम्भीर र मसिनो गरी छलफल गरेरै मात्र टुंग्याउनुपर्छ। तर सरकारको नियतमा खोट देखिएको छ। विधेयकलाई फास्ट ट्र्याकबाट छिटोछिटो पारित गराउन सरकार उद्यत् छ। जुन, आपत्तिजनक छ। अर्कोतिर, व्यक्तिगत फोन ट्याप गर्न सरकारले विधेयकको मस्यौदा बनाएको छ। नागरिकका गोपनीयता नियन्त्रण गर्ने काम कदापि स्वीकार्य हुन सक्दैन। मुलुकको खस्कँदो अर्थतन्त्रलाई कसरी उकास्ने र रोजगारी कसरी सिर्जना गर्नेतिर सरकारको ध्यान नै छैन। कसरी नागरिकका अधिकार कुण्ठित गर्ने र राज्यसत्तामा रजाइँ गर्ने भन्नेमा मात्रै गठबन्धनको ध्यान छ। यो सरकारलाई एमालेले गुण र दोषका आधारमा समर्थन र विरोध गर्नेछ। एमाले रचनात्मक प्रतिपक्षको भूमिका निर्वाह गर्छ। अर्थात्, विरोधका लागि मात्रै विरोध गर्दैन। तर देश र जनता विरोधी कुनै पनि गतिविधि, निर्णय वा काम एमालेले सहन सक्दैन। जनताको आशा, भरोसा र विश्वासलाई एमालेले कहिल्यै पनि मर्न दिँदैन। संविधान, राष्ट्रियता, लोकतन्त्रको रक्षाका लागि शतिसाल झैं एमाले उभिन्छ, चाहे सत्तामा होस् वा प्रतिपक्षकै भूमिका किन नहोस्। यो सरकार संसद्, न्यायालय र संवैधानिक अंगलाई लथालिंग बनाउन खोजिरहेको छ। संसद्लाई बिजनेस नदिने, जनताका आवाजको सुनुवाइ नगर्ने र राज्यका संयन्त्रमा मनपरी गर्न खोजिरहेको छ। न्यायपालिकालाई त यो गठबन्धनले विगतदेखि नै कमजोर र निरीह बनाउँदै आएको छ। न्यायालयको नेतृत्वमाथि महाभियोगको नाटक रचेर न्यायालयलाई लथालिंग बनाइयो। महाभियोगको टुंगो लगाऔं भनेर एमालेले बारम्बार घच्घच्याउँदा पनि सुनुवाइ गरेन। किनकि, यो गठबन्धनको नियतमा खोट छ भन्ने त्यहीबाट स्पष्ट भइसकेको छ। गठबन्धनको यो सरकार कुनै न कुनै बहानामा देशमा अस्थिरता र अराजकता निम्याउन उद्यत् छ। अराजकतालाई मलजल गर्ने, विदेशी हस्तक्षेपलाई बढावा दिने र जनतालाई निरीह बनाउने षड्यन्त्र भइरहेका छन्। हामीले बोल्न पाउन र प्रश्न गर्ने अधिकारको रक्षार्थ गणतन्त्र ल्यायौं। तर सरकार आफूमाथि प्रश्न गर्ने नागरिकका मुख थुन्न खोज्दैछ। विरोधका स्वरलाई भित्रभित्र दबाउन चाहन्छ। हामीले बोल्न र प्रश्न गर्नकै लागि गणतन्त्र ल्याएको कुरा सरकारले यति चाँडै कसरी बिर्सन सकेको होला ? अर्कोतिर आजको विज्ञान र प्रविधिको युगमा जनताका मुख थुनेर शासन गर्छु भन्नु मूर्खता सिवाय केही होइन। त्यसैकारण पनि यो गठबन्धनको आयु लामो छैन। अरू कसैले टाउका जोडिदिएर बनेको सत्ता गठबन्धन न देशको हितमा छ, न त जनताका पक्षमा कुनै काम नै गर्नेछ। गैरे, एमाले सांसद हुन्।"
निर्विकल्प सहमति,"मुलुकको अर्थतन्त्र संकटको स्थितिमा छ। यो अवस्थामा दलहरूबीच एउटा सहमतीय प्रक्रियाबाट राजनीतिको फरक परिस्थिति सिर्जना भयो। १० दल सहमति गरेरै अगाडि बढ्नुपर्ने अवस्था आयो। सहमतीय प्रणालीबाट जानुपर्ने देशको अहिलेको आवश्यकता हो। तर, सबै जुट्न सकेनन्। त्यो परिस्थितिमा बढीभन्दा बढी दलबीच सहमति जोगाउने कोसिस भयो। जसअनुसार १० दल एक ठाउँमा उभिएका हुन्। जति सहमति भएको छ त्यही जगमा टेकेर त्यहीअनुरूप मन्त्रिमण्डल गठन गर्नुपर्नेछ। यद्यपि, सबैलाई समेटेर लैजानुपर्ने आवश्यकता पनि छ। अहिलेको मुख्य चुनौती भनेको अस्थिरता र अराजकता नै हो। त्यसको सामना गर्दै स्थिरता र स्थायित्व कायम राख्नु ठूलो चुनौतीको विषय हो। नीति, कानुन निर्माणमा सबैको अपनत्व भयो भने त्यसको प्रभावकारिता बेग्लै हुन्छ। सबैको बीचमा अपनत्व महसुस गराउन सक्नुपर्छ। त्यसपछि कार्यान्वयन प्रभावकारी हुन्छ। त्यही अवस्थामै मुलुकमा सापेक्षिक स्थायित्व र स्थिरता सिर्जना गर्न सकिन्छ। त्यसैगरी संवैधानिक अंगहरूमा राष्ट्रिय सहमतिका आधारमा गएर राज्यका संरचना निर्माण गर्ने कुरामा सकेसम्म अधिकतम सहमति जुटाउने प्रयास गरिनुपर्छ। त्यसो गर्दा सिंगो राष्ट्रलाई एकताबद्ध गर्न जोडबल पुग्छ। सरकारलाई आर्थिक रूपले देखापरेको अर्को ठूलो चुनौती छ। यो संकट व्यवस्थापन गर्न स्थायित्वको खाँचो छ। उत्पादनको क्षेत्रमा लगानी प्रोत्साहन गर्नुपर्ने आवश्यकता छ। कृषि, उद्योगलगायत क्षेत्रमा लगानी गर्न सकियो भने आर्थिक गतिविधिसँगै आयस्तर बढ्ने हो। दीर्घकालीन अर्थतन्त्रको मोडलका लागि हामी उत्पादनमुखी क्षेत्रमा केन्द्रित नहुने हो भने परमुखी नै हुन्छौं। वस्तु आयात गर्ने परिपाटीले मात्र स्थिरता कायम राख्न सकिँदैन भन्ने घटनाक्रमले पुष्टि गरिसकेका छन्। त्यसैले आफ्नै खुट्टामा उभिन कृषिमै बढी केन्द्रित रहनुपर्ने बाध्यता छ। यस अतिरिक्त आधारभूत अत्यावश्यक वस्तु उत्पादनका लागि कृषि र उद्योगलाई अगाडि बढाउन सकियो भने अर्थतन्त्र सुधार गर्न सकिन्छ। राज्यको संरचनासँगै चालू र अनुत्पादक खर्च बढ्दै जाने प्रकारका त्रुटि बढेका छन्। अनुत्पादक खर्च कटौती गर्दै पुँजीगत खर्च बढाउँदै लैजानुपर्ने हुन्छ। वितरणमुखी दिशाभन्दा उत्पादनमुखीमा केन्द्रित भइयो भने केही सुधार गर्न सकिन्छ। त्यसका लागि सर्वदलीय सहमति जरुरी छ। राज्यका अंगहरूले सुशासन कायम राख्न जरुरी छ। त्यसका लागि पनि दलगत एकताको आवश्यकता छ। सिस्टमले जहिलेसम्म प्रभावकारी रूप लिन सक्दैन तबसम्म राष्ट्रिय सहमतिको आवश्यकता भइरहन्छ। त्यसैले पनि समझदारी जुटाउँदै विद्यमान प्रणाली कार्यान्वयन गर्दै लैजाने हो। त्यसो गरे मात्र अहिलेको संकटको समाधान र संविधानको रक्षासँगै आर्थिक समृद्धिको यात्रालाई अगाडि बढाउन सकिन्छ। त्यसो भएको हुनाले यही उद्देश्य राखेर अगाडि बढ्न आवश्यक छ । अर्को कुरा, प्रधानमन्त्रीजी रिजल्ट आउने गरी काम गर्न चाहनुभएको छ। पार्टीदेखि गठबन्धन दलको बैठकमा पनि उहाँले बारम्बार दोहोर्याउने शब्द नै त्यही हो। त्यसका लागि मुख्य रूपमा राज्यका संयन्त्रहरूमा रहेको कमिसनतन्त्रको समस्या हटायर सुशासन कायम राख्नमा उहाँ सुरुमा लाग्नुपर्ने हुन्छ। हामीकहाँ व्यापक अवस्थामा रहेको नै कमिसनतन्त्र र भ्रष्टाचार हो। यसका लागि सुशासनमा फोकस हुनुपर्छ। राज्यका संयन्त्रमा विधिले काम नगर्ने, भ्रष्टाचारले मात्र काम गर्ने प्रवृत्ति एकदमै हाबी छ। सुशासन कायम राख्नुपर्छ। प्रधानमन्त्रीको पहल, आशय, उद्देश्य र लक्ष्य पवित्र छ। कुनै पनि दलले बहुमत प्राप्त नगरेको अवस्थामा मुख्यमुख्य दलबीच न्यूनतम रूपमा सहमति नभई राज्यले प्रभावकारी रूपमा गति लिनै सक्दैन। ६६ महिनामा राज्यको अंग भताभुंग पार्ने प्रवृत्ति हामीकहाँ हाबि छ। त्यसलाई दुरुत्साहनको आवश्यकता छ। समस्या आखिरमा अस्थिरताको हो। यही समस्याकै कारण भ्रष्टाचार, कुशासनलगायत गतिविधि हुने हुन्। त्यसैले प्रधानमन्त्रीजी राष्ट्रिय सहमति जुटाएरै काम गर्नुपर्छ। प्रतिपक्षमा रहेका एमालेलगायत दलसँग पनि देशको हितका लागि सहकार्य गरेर सहयोग लिएरै अगाडि बढ्नुपर्छ। त्यसैले स्थिर सरकार भयो भने देश दिगो शान्तितर्फ उन्मुख हुने हो। त्यसका लागि राष्ट्रिय सहमति आवश्यकता मुख्य कुरा हो। (गुरुङ माओवादी महासचिव हुन्।)"
राजनीतिको चरित्र,"मुलुकको राजनीति अस्थिर, दलतन्त्र, कुशासन र बेथितिमा रुमल्लिएको छ। प्रचण्ड को नेतृत्वमा गठबन्धन सरकार बनेको छ। सरकारको बनोट र चरित्र हेर्दा कतै २०५१ देखि २०५९ सालसम्मको राजनीतिक पुनरावृत्ति त हुने होइन भन्नेमा चिन्ता छ। संसदीय व्यवस्थाले अस्थिरता, अशान्ति, आर्थिक असफलता, गरिबी, भोकमरी, तस्करीतर्फ विश्वलाई धकेल्दै छ। संसदीय व्यवस्थालाई बुर्जुवाहरूको गफ गर्ने अखडाका रूपमा लिइन्छ। अझ भन्नु पर्दा संसद् खसीको टाउको झुन्ड्याएर कुकुरको मासु बेच्ने थलोको रूपमा लिइन्छ। हाम्रो देशको सन्दर्भमा संसदीय व्यवस्था साम्राज्यवादको हित र इसारामा चल्ने दलाल पुँजीवादमा आधारित चरम भ्रष्ट व्यवस्था हो। यो व्यवस्थाले साम, दाम, दण्ड, भेद सबै नीतिहरू प्रयोग गरी जसरी पनि सत्तामा जाने विभिन्न हत्कण्डाहरूको उपयोग गरिन्छ। नेपाली राजनीतिको प्रमुख केन्द्र सत्तास्वार्थ मात्र देखियो। मुलुकको राजनीतिक इतिहासमा २००७ सालदेखि २०७९ सालसम्म आइपुग्दा कुनै पनि प्रधानमन्त्रीले पाँच वर्ष कार्यकाल पूरा गर्न सकेनन्। एउटा सरकारले बजेट बनाउँछ तर कार्यान्वयन गर्ने बेलामा अर्को आउँछ। प्रतिपक्षमा बस्ने दलले न कहिल्यै रचनात्मक भूमिका खेले, न त सत्तामा बस्ने दलले प्रतिपक्षको सुझाव सुने। पछिल्लो समयमा गठबन्धन संस्कृतिमार्फत देश लुट्ने काम भइरहेको छ। संघीयता कार्यान्वयनपछिको दोस्रो ताजा जनादेशबाट बनेको सरकार दुई महिनामै ढालेर नयाँ गठबन्धन सरकार बनाउन थाल्नु सत्ता स्वार्थको पराकाष्ठा हो। कहिले वाम गठबन्धन, कहिले वाम लोकतान्त्रिक भन्दै जनतालाई भ्रम छर्ने काम मात्र भएको छ दलहरूबाट। संसदद्वारा झन्डै शतप्रतिशत विश्वासको मत पाएर प्रधानमन्त्री बनेका प्रचण्डको कुर्सी निल्नु न ओकल्नु जस्तो देखिँदै छ। एमाले समर्थन फिर्ता लिएसँगै प्रचण्डको कुर्सीको आयु छोटिँदै गएको छ। प्रचण्डले आठदलीय मोर्चालाई सरकारमा सहभागी गराएर कृत्रिम बहुमत पुर्याएका छन्। सत्तामा पुग्नको लागि प्रचण्डले अनपेक्षित समीकरणहरूलाई पनि उनले एक ऐतिहासिक यात्रा तय भएको बताएका छन्। तैपनि उनको यात्रा सहज हुने देखिन्न। नेपाली राजनीतिमा धोकाधडी, छलछाम र प्रतिशोधको चरम बिन्दुमा छ। राजनीतिक दलहरूको नीति र सिद्धान्त एकातिर छ, व्यवहार ठिक्क उल्टो छ। धोकाधडी र प्रतिरोध राजनीतिमा मात्र होइन न्यायपालिका र व्यवस्थापिकामा समेत उच्च छ। दलको इसारामा न्यायपालिका पनि हिँड्न थालेको छ। बेलाबेलामा प्रधानन्यायाधीशमाथि प्रतिशोधको कारणले महाअभियोग प्रस्ताव ल्याउने गरिएको छ। त्यस्तै गरेर सभामुखको भूमिका माथि पनि विभिन्न प्रश्नचिह्न खडा गरिन्छ। आज प्रायः ठूला नेता र दल ६ महिना पनि सत्ता बाहिर बस्नै सक्दैनन्। उनीहरू कडा ड्रग्सको जस्तै सत्ता र पैसाको कुलतमा फसेको प्रस्ट देखिन्छ। मुलुकले लोकतान्त्रिक शासन व्यवस्थाको अभ्यास गरेको डेढ दशकभन्दा बढी भइसकेको छ। तर नेपाली जनताले लोकतन्त्रको अनुभूति गर्न सकेका छैनन्। लोकतन्त्र आज कागलाई बेल पाक्यो हर्ष न विस्मात भनेझै भएको छ। गरिब, निमुखा, असहाय र उत्पीडनमा रहेका जनतालाई खासै छुन सकेन। लोकतन्त्रको अर्थ हो लोककल्याण। तर मुलुकमा लोककल्याण त भएको छ तर थोरै व्यक्तिको मात्र। सिद्धान्ततः लोकतन्त्र र गरिबी एकअर्काका दुश्मन हुन् अर्थात् जहाँ लोकतन्त्र छ जहाँ विधिको शासन छ त्यहाँ गरिबी कम हुन्छ या हुँदैन। तर हाम्रो मुलुकमा लोकतन्त्र र गरिबी एकअर्काका परिपूरक भएका छन्। अर्थात् यिनीहरूबीचको गहिरो सम्बन्ध दिनप्रतिदिन झांगिँदै गएको छ। लोकतान्त्रिक शासन व्यवस्थामा गरिब, मजदुर, किसान, उत्पीडनमा परेका महिला, जनजाति, दलित, उद्योगी, व्यापारी र कर्मचारी आदि सबैका समस्याहरूलाई सम्बोधन गर्न सक्ने व्यवस्थाको रूपमा लिइन्छ। तर व्यवहारमा त्यस्तै पाइँदैन। लोकतान्त्रिक शासन व्यवस्थामा सरकारमा पुग्ने दलहरूले न त मजदुरको उचित तलब ज्याला नै तोक्न सक्छन् न कृषकको सामानको मूल्य तोक्न सक्छन्, न कालोबजारीलाई कारबाही गर्न सक्छन्, न अनियन्त्रित मूल्यवृद्धिलाई रोक्न सक्छन्। त्यतिमात्र होइन शिक्षा र स्वास्थ्यजस्ता जनताका आधारभूत विषय पनि सरकारले वा त्यहाँ पुग्ने नेताले केही गर्न नसक्ने हुन्छ। त्यही भएर होला दार्शनिक भोल्तेयरले भनेका थिए, यो सत्य हो कि स्वतन्त्रताले तिम्रो पेट भर्न सक्दैन न त प्रजातान्त्रिकलोकतन्त्रको ऊर्जाबाट तिम्रो कारखाना चल्न सक्छ। तर, सँगसँगै निरंकुशताको कालकोठरीमा कुनै राजनीतिक बन्दीले बत्ती बाल्न सक्दैन। यो भनाइ अहिले हाम्रो मुलुकको राजनीतिक चरित्रको सन्दर्भमा बढी सान्दर्भिक हुन आउँछ। मुलुकमा थुप्रै राजनीतिक परिवर्तन भए। अर्थ व्यवस्थामा पटक्कै सुधार हुन सकेको छैन। हाम्रो अर्थ व्यवस्था अझै दलाल तथा नोकरशाही पुँजीवादीको छायाँमा छ। संसदीय व्यवस्थामा सरकारको गलत आर्थिक नीतिका कारण नेपाली जनताले रोजगारी गुमाएका छन्। उद्यम पाएका छैनन्। हातमुख जोड्न आमसर्वसाधारण जनताले रेमिट्यान्सको भर पर्नु परेको छ। कालाबजारी, बिचौलिया र दलाल माफियाको कारणले जनजीवन सकसपूर्ण छ। हामीले दैनिक जीवनमा प्रयोग हुने वस्तुमा समेत परनिर्भरता बढेको छ। कृषि प्रधान देश भए पनि कृषिमा परनिर्भरताको तथ्यांक डरलाग्दो छ। भ्रष्टाचार तथा बेरुजु रकम थपिएको छ। राष्ट्र ऋण बढेर झन्डै २१ खर्ब पुगेको छ। बजेट कार्यान्वयनमा सरकार असफल छ। बजेट विकासमुखी नभएर वितरणमुखी भएको छ। पुँजीगत खर्चको ग्राफ अत्यन्त निराशाजनक छ। यी सबै अवस्था आउनुमा दलाल पुँजीवादी संसदीय व्यवस्था हो। यो व्यवस्थामा जो गए पनि यो दुष्चक्रलाई तोड्न सक्दैन।"
मेयर कप : एपीएफसँग १० विकेटले हार्यो मधेस प्रदेश,"काठमाडौं : सीता राना मगरको अविजित ४५ रनप्रेरित सशस्त्र प्रहरी बलको एपीएफ क्लबले आजदेखि सुरु भएको ललितपुर मेयर कपमा मधेस प्रदेशलाई १० विकेटको फराकिलो अन्तरले पराजित गरेको छ। त्रिवि क्रिकेट मैदानमा टस हारेर ब्याटिङ थालेको मधेसले १९४ ओभरमा सबै विकेट गुमाएर ५८ रनमात्रै बनाउन सकेको थियो। जवाफी ब्याटिङमा उत्रिएको एपीएफले ७३ ओभरमा विकेट नगुमाई लक्ष्य पूरा गर्यो। एपीएफका लागि ओपनर सीता रानामगरले ३६ बलमा ९ चौकासहित अविजित ४५ रन बनाउँदा ज्योति पाण्डे आठ रनमा अविजित रहिन्। बलिङतर्फ मधेसका कुनै बलरले विकेट लिन सकेनन्। पहिलो इनिङमा मधेसका लागि साना प्रविनले २५ रनबाहेक अन्य ब्याटरले दोहोरो अंकमा रन बनाउन सकेका थिएनन्। एपीएफका लागि सोनु खड्काले २४ ओभरमा ९ रन खर्चेर सर्वाधिक चार विकेट लिएकी थिइन्। त्यस्तै सीताले तीन तथा रेखा रावल, नेरी थापा र इन्दु वर्माले एकएक विकेट लिए। आजै भएको खेलमा सुदूरपश्चिम प्रदेशलले मेयर्स ११ लाई ५१ रनले हराएको थियो।"
क्रिकेटर प्रतिशलाई १ लाखसहित सम्मानित,बुटवल : झिमरुक गाउँपालिका प्युठानले क्रिकेट खेलाडी प्रतिश जिसीलाई सम्मान गरेको छ। बिहीबार कार्यक्रमको आयोजना गरी गाउँपालिकाले १ लाख रुपैयाँ नगद र प्रमाणपत्रले सम्मान गरेको हो। क्रिकेटर जिसी झिमरुक गाउँपालिका ३ लामासेरा निवासी हुन्। उनी अहिले १८ वर्षका भए। खेलको माध्यमबाट गाउँपालिकाको शिर उचो बनाएको भन्दै उनलाई सम्मान गरिएको गाउँपालिका अध्यक्ष पितबहादुर महतरा क्षेत्रीले जानकारी गराए। जिसी उत्कृष्ट खेल प्रदर्शन गर्दै सन् २०२३ मा जिम्बावेमा सञ्चालन हुने एक दिवसीय विश्वकप क्रिकेट छनोट प्रतियोगिताको लागि नेपालको तर्फबाट राष्ट्रिय टिममा समावेश भएका छन्। जिसीलाई गाउँपालिका उपाध्यक्ष प्रमोद पोखरेल र पोखरेल फाउन्डेशनका सञ्चालक कुशराज पोखरेलले समेत व्यक्तिगतरूपमा नगद पचासपचास हजार रुपैयाँले सम्मान गरेका छन्।
"रात्रीकालीन विराट गोल्डकप : झुर आयोजना, न्यून दर्शक","विराटनगर : भद्रगोल आयोजनाका कारण विराटनगरमा बिहीबारबाट सुरु भएको सातौं संस्करणको रात्रीकालीन विराट गोल्डकपमा दर्शकको उपस्थिति न्यून देखिएको छ । आवश्यक समन्वय र व्यवस्थापनको अभावमा विराटनगरको ऐतिहासिकतासँग जोडिएको गोल्डकपमा न्यून दर्शक सहभागी भएका हुन् । कुल ८ हजार क्षमताको शहिद रङ्गशालामा बिहीबारको उद्घाटन खेलमा करिब १५ सय दर्शक मात्र सहभागी भएका हुन् । बिहीबार भएको विराटनगर सिटी फुटबल क्लब र नेपाल पुलिस क्लबको खेलमा रङ्शालाको दर्शक बस्ने प्याराफिट पुरै खाली देखिएको हो । सहभागी भएका दर्शकहरु पनि फ्री पास लिएर आएको आयोजकले जनाएको छ । टिकट बिक्री भने एकदमै न्यून मात्रामा भएको आयोजक संस्थाका एक सदस्यले बताए । नाम नखुलाउने शर्तमा उनले भने, आवश्यक प्रचारप्रसारको अभावमा धेरैले गोल्डकप हुँदैछ भन्ने थाहा नै पाएनन् । गोल्डकप ट्रष्टभित्रको आन्तरिक विवादका कारण आयोजक समितिले सबै पक्षलाई समेटन नसक्दा आयोजना भद्रगोल बनेको सरोकारवालाहरुले बताएका छन् । सामाजिक सञ्जालमा सरोकारवालाहरुले चर्को असन्तुष्टि समेत व्यक्त गरेका छन् । विराटनगरका मेयर नागेश कोईरालाकोे संयोजकत्वमा पहिलोपटक हुन लागेको गोल्डकपले विराटनगरको ऐतिहासिकतालाई जोगाउन नसक्ने देखिएको कोशी प्रदेश खेलकुद विकास बोर्डका सदस्य प्रदीप भगत थारुले बताए । उनले भने, युवाहरुलाई नयाँ प्रविधि अपनाउन खोजेका हुन् । तर, केही कमजोरी भए । समयमै सच्याउनुपथ्यो । प्रदेश खेलकुद विकास बोर्डले गोल्डकप आयोजनाका लागि १२ लाख बजेट विनियोजन गरेको छ । तर, आवश्यक प्रचारप्रसारको अभावमा विराटनगरबासीले गोल्डकप बारे जानकारी समेत पाएका छैनन् । स्थानीय सञ्चारमाध्यममा विज्ञापन र प्रचारप्रसार नगर्दा स्थानीयलाई गोल्डकपबारे अत्तोपत्तो छैन् । स्थानीय मञ्जित राजवंशीले भने, यसअघिका वर्षहरुमा बिहानदेखि बेलुकासम्म जताततै गोल्डकप मात्रै सुन्न पाईन्थ्यो । यसपटक केही थाहा छैन् । कहिलेदेखि हो ? कतिबजे हो ? केही जानकारी छैन् । गोल्डकपको हुुँदैछ भन्ने थाहा पाएका विराटनगरबासी पनि फाईनल खेल मात्र हेर्न जाने विचारमा छन् । अन्य वर्षहरुको तुलनामा यसपटकको टिकट दर ह्वातै बढाईएको हुनाले फाईनल चरणको खेल मात्र हेर्न जाने उनीहरुको तर्क छ । गोल्डकपको तयारीबारे जानकारी दिन सोमबार विराटनगरमा आयोजक समितिले पत्रकार सम्मेलन गरेको थियो । चैत्र १७ गतेसम्म चल्ने गोल्डकपमा घरेलुसहित नेपाली र विदेशी गरी कुल ८ वटा टिमले सहभागिता जनाउने आयोजकले जनाएको थियो । आयोजकले प्रतियोगितामा सहभागी हुने दर्शकले क्वाटरफाईनल खेलसम्म २०० रुपैयाँ प्रतिगोटा र त्यसपछि खल्ती एपमार्फत् रु ४०० र रङ्गशालामै रु ५०० का दरले टिकट खरिद गर्न पाईने जनाएको थियो । तर, टिकट दर महङ्गो भएको भन्दै स्थानीयले प्रतियोगिता नै हेर्न नजाने बताएका छन् । यसपटकको गोल्डकपमा विद्यार्थीहरुका लागि समेत आवश्यक छुट तथा सहुलियतको व्यवस्था नगरिएको विराटनगर१२ निवासी मिकेन श्रेष्ठले बताए । गोल्डकप आयोजना गर्नुभन्दा त बरु अझै एकपटक एक्स्पो लगाईदिए हुन्थ्यो । कम्तीमा टिकट त सस्तो थियो, उनले भने, यसपटकको गोल्डकप खेल क्षेत्रको विकास र विराटनगरको ऐतिहासिकता संरक्षणको साटो कमाउने बिषयतर्फ केन्द्रित देखिन्छ । यसपटकको गोल्डकपले स्थानीय सञ्चारमाध्यमसँग समेत आवश्यक समन्वय गर्ने प्रयास नगरेको भन्दै पत्रकारहरुले पनि गुनासो पोखेका छन् । औपचारिक कार्यक्रमको सामान्य जानकारी पनि सञ्चारमाध्यममा पुगेको छैन् । गोल्डकप विराटनगरमा आयोजना गरेर व्यवस्थापनका अन्य सबैचिच केन्द्रिकृत गर्ने प्रयास गरिएको भन्दै पत्रकारहरुले विरोध गरेका छन् । विज्ञापनदेखि पास वितरणसम्म स्थानीय सञ्चारमाध्यमलाई उपेक्षा गर्न खोजिएको आरोप पत्रकारहरुको छ । सामाजिक सञ्जालका पत्रकारहरुको चर्को असन्तुष्टि सजिलै देख्न सकिन्छ । प्रेस चौतारी मोरङले बिहीबार एक विज्ञप्ति जारी गर्दै गोल्डकप आयोजक समितिले पत्रकारिता क्षेत्रलाई उपेक्षा गर्न खोजेको भन्दै आपत्ति समेत जनाएको छ । चौतारीले स्थानीय सञ्चारमाध्यम र पत्रकारहरुप्रति सम्मानजनक व्यवहार गर्नुपर्ने भन्दै आयोजक समितिको ध्यानाकर्षण समेत गराएको छ । प्रतियोगिताबारे चौतर्फी आलोचना भएपछि अन्नपूर्णसँग कुुरा गर्दै विराट गोल्डकपका सहसंयोजक सुभाषिश कोईरालाले व्यवस्थापनमा केही कमजोरी भएको भन्दै त्यसलाई सुधार गर्ने प्रयास भईरहेको बताए । उनले विगतका वर्षहरुभन्दा केही नयाँ र फरक गर्ने प्रयास गरिएकोमा ट्रष्टभित्रकै असहयोगका कारण समस्या उत्पन्न भएको जिकिर गरे । उनले भने, जे भयो भईहाल्यो । हामी मिलाउँदैछौं । विराटनगरको शहिद रङ्गशालामा बिहीबारबाट सुरु भएको गोल्डकपको उद्घाटन कोशी प्रदेशका मुख्यमन्त्री हिक्मत कार्कीले गरेका छन् । उद्घाटन पश्चात कार्यक्रमलाई सम्बोधन गर्दै उनले विराटनगरमा अन्तराष्ट्रियस्तरको स्टेडियम निमार्ण गर्न आगामी वर्षका लागि आवश्यक बजेट विनियोजन गरिएको बताए । गोल्डकपमा भने ३ विभागीयसहित नेपालका ६ र विदेशका २ वटा टिमको सहभागिता रहने जनाईएको छ । विराटनगरमा विसं २०१८ सालबाट महेन्द्र गोल्डकपका नाममा फुटबल प्रतियोगिता आयोजना हुँदै आएको छ । महेन्द्र गोल्डकपका नाममा २७ औँ संस्करणसम्म प्रतियोगिता आयोजना भएपछि २०६८ सालबाट नाम परिवर्तन गरेर गोल्डकप आयोजना हुँदै आएको हो ।"
"अन्तर्राष्ट्रिय फुटबलबाट सुजलको सन्यास, अष्ट्रेलिया जाँदै","काठमाडौं : नेपाली राष्ट्रिय फुटबलर सुजल श्रेष्ठले अन्तर्राष्ट्रिय फुटबलबाट सन्यासको घोषणा गरेका छन्। सामाजिक सञ्जाल फेसुबकमा भावनात्मक पोस्ट गर्दै सुजलले उपयक्त समयमा सन्यास लिएको बताएका छन्। 'मेरा सम्पूर्ण सुभचिन्तक, समर्थक र नेपालीफुटबल प्रेमीहरु माझ मेरो न्यानो नमन ११ वर्ष, ५१ खेल आफ्नो देशको झन्डा छातीमा बोकेर मैदानमा उत्रने अवसर पाउँदा निकै गर्विलो महसुस गरेको छु,' सुजलले लेखेका छन्, ' केही खुसिका पल त केही दुःखका, कतै उपाधि त कतै निराश क्षणलगायत यी सबै तिता मिठा सम्झनाहरू मनमा समेटी आज म राष्ट्रिय टोलीबाट आफ्नो सन्यास घोषणा गर्दछु। यति लामो समयसम्म राष्ट्रिय टोलीको जर्सी लगाउन पाउनु मेरो लागि ठूलो सम्मान थियो। मैले यो गर्व र जोशका साथ निर्वाह गरेँ। हालः राष्ट्रिय टोलीमा रहेका र अन्य भाइहरू धेरै क्षमतावान छन्।' सुजलले नयाँ पुस्ताका खेलाडीले देशको झण्डा झुक्न नदिने विश्वास व्यक्त गर्दै राष्ट्रिय टिमसम्म पुग्न सहयोग गर्ने सबैलाई धन्यावद दिएका छन्। 'म विस्वस्त छु कि भाइहरूले देशको झन्डा झुक्न दिनेछैन। अब पालो नयाँ पुस्ताको हो। सबै प्रशंसक र समर्थकहरूलाई धन्यवाद जसले मलाई ताली र जयजयकारले साथ तथा हौसला दिए। साथै मलाई विश्वास गर्दै नियमित राष्ट्रिय टोलीमा स्थान दिँदै यहाँसम्म पुर्याउन मद्दत गर्नुहुने सम्पूर्ण प्रशिक्षकलाई पनि हृदयदेखि नै धन्यवाद व्यक्त गर्न चाहन्छु,' उनले लेखेका छन्, 'मलाई लाग्छ अन्तर्राष्ट्रिय फुटबलबाट सन्यास लिने यो मेरो लागि उपयुक्त समय हो।' लामो समय नेपालको प्रतिनिधित्व गरेका सुजल अस्ट्रेलिया उज्जव भविष्यको खोजीमा अस्ट्रेलिया जान लागेको बुझिएको छ।"
कर्णालीलाई पदक दिलाउने खेलाडी पुरस्कृत,"सुर्खेत : कर्णाली प्रदेशलाई विभिन्न पदक दिलाउने खेलाडी पुरस्कृत भएका छन्। कर्णाली प्रदेश खेलकुद विकास परिषद्ले राष्ट्रिय तथा अन्तर्राष्ट्रिय प्रतियोगितामा पदक जित्ने खेलाडीलाई नगद पुरस्कारसहित सम्मान गरेको हो। कर्णालीलाई विभिन्न प्रतियोगितामा स्वर्ण, रजत र कास्य पदक दिलाउने खेलाडीहरू सम्मानित भएका छन्। सन् २०२१ मा भारतको सिक्किममा सम्पन्न स्ट्रेन्थ लिफ्टिङ प्रतियोगितामा स्वर्ण पदक विजेता सुर्खेतकी खगिसरा घर्तीलाई नगद दुईलाख र गत भदौ २१ देखि असोज ३ गतेसम्म काठमाण्डौमा भएको साफ महिला फुटबल प्रतियोगितामा रजत पदक विजेता हुम्लाकी दीपा शाहीलाई ५० हजार रुपैयाँ प्रदान गरिएको छ। गत असोज २८ देखि कात्तिक ३ गतेसम्म गण्डकीमा भएको नवौं राष्ट्रिय खेलकुद प्रतियोगितामा उसुमा स्वर्ण विजेता सुर्खेतका दीपक हमाल र एथलेटिक्समा स्वर्ण विजेता जुम्लाका दुर्गबहादुर बुढालाई दुईदुई लाख रुपैयाँ पुरस्कार प्रदान गरिएको छ। त्यस्तै नवौं राष्ट्रिय खेलकुद प्रतियोगितामा रजत जित्ने चार जनालाई एक लाख ५० हजारका दरले र कास्य पदक जित्ने ११ जना खेलाडीलाई एक लाख रुपैयाँका दरले पुरस्कार वितरण गरिएको छ। काठमाडौंमा सम्पन्न १२औं राष्ट्रपति रनिङ शिल्ड प्रतियोगितामा कर्णालीलाई स्वर्ण दिलाउने सुर्खेतका सुरेश चौधरी र अजय विक तथा कालिकोटका भावना फर्साललाई २० हजार रुपैयाँका दरले पुरस्कार उपलब्ध गराइएको छ। सोही प्रतियोगितामा रजत दिलाउने सात जना खेलाडीलाई १५ हजारका दरले र कास्य पदक दिलाउने १६ जनालाई १० हजारका दरले पुरस्कार वितरण गरिएको हो। कर्णालीलाई पदक दिलाउने खेलाडीको सम्मान र उनीहरूमा थप उत्प्रेरणा बढाउन नगद पुरस्कार उपलब्ध गराइएको कर्णाली प्रदेश खेलकुद विकास परिषद्ले जनाएको छ। विजेता खेलाडीलाई नगद र प्रमाणपत्र उपलब्ध गराइएको छ। पदक विजेता खेलाडीलाई पुरस्कार वितरण गर्दै कर्णालीका सामाजिक विकास मन्त्री टेकराज पछाईले कर्णालीमा खेलकुदको विकासका लागि सरकार प्रतिबद्ध रहेको बताए। खेलकुदले पहिचान दिलाउँछ, उनले भने,हामी कर्णालीलाई खेलकुदको हबको रूपमा विकास गर्न लागि परेका छौं। खेल पूर्वाधारको विकास र खेलाडीको सम्मानमा सरकारले कुनै कमी हुन दिँदैन। पूर्वाधार र अभ्यासको अभावमा पनि कर्णालीका खेलाडीले उत्कृष्ट नतिजा हात पारेको भन्दै उनले दशौं राष्ट्रिय खेलकुद प्रतियोगितामा धेरै पदक जित्नेगरी खेलाडीहरू तयार पार्ने बताए। त्यस्तै कर्णाली प्रदेश खेलकुद विकास परिषद्का उपाध्यक्ष प्रमोद हमालले खेलकुदको पूर्वाधार विकासमा ध्यान दिनुपर्ने बताए। खेलाडीको पहिचान र उनीहरूका समस्या समाधान गर्न सकेमा आगामी दिनमा कर्णालीले थुप्रै पदक जित्ने उनको दाबी छ। त्यस्तै परिषद्का सदस्य सचिव विश्वामित्र सञ्ज्यालले विसं २०८१ को मंसिरमा कर्णालीले १०औं राष्ट्रिय खेलकुद प्रतियोगिता आयोजना गर्न आवश्यक तयारीलाई तीव्रता दिएको बताए। उनले भने, 'हामी १०औं राष्ट्रिय खेलकुद कर्णालीमा सम्पन्न गर्दैछौं। त्यसका लागि खेलाडीको क्षमता विकास र पूर्वाधारको तयारी तीव्र गतिमा भइरहेको छ।"
"यू२० एसियाकप छनोट दोस्रो चरण : नेपाल,चीन,म्यानमार र चाइनिज ताइपेई एकै समूहमा","काठमाडौं : यू२० महिला एसियाकप छनोटको दोस्रो चरणमा नेपाल चीन,म्यानमार र चाइनिज ताइपेईसँग समूह 'बी' मा परेको छ। बिहीबार एएफसीले तालिका सार्वजनिक गरेको हो। एसिया कप छनोटमा दोस्रो चरणका खेल जुन ३ देखि ११ सम्म आयोजना हुनेछन्। दोस्रो चरणबाट शीर्ष दुईमा परे नेपाल एएफसी यू २० महिला एसिया कपका लागि छनोट हुनेछ। सन् २०२४ को यू २० महिला एसिया कप मार्च ३ देखि १६ सम्म उज्वेकिस्तानमा आयोजना हुनेछ। एसिया कप छनोटको पहिलो चरणमा नेपालले प्यालेस्टाइन र नर्दन मारियानालाई समान ६० गोलको नतिजामा पराजित गर्दै दोस्रो चरणमा स्थान बनाएको थियो।"
एसीसी प्रिमियर कपमा नेपाल र ओमान एउटै समूहमा,"काठमाडौं : अर्को महिना नेपालमा हुने एसीसी प्रिमियर कपको तालिका आज सार्वजनिक भएको छ। एसियन क्रिकेट काउन्सिल (एसीसी)ले सार्वजनिक गरेको तालिकाअनुसार उद्घाटन खेलमा घरेलु टिम नेपाल र मलेसिया आमनेसामने हुनेछन्। यसअघि सर्वजानिक गरेको खेल तालिकालाई फेरबदल गर्दै एसीसीले नयाँ तालिका सार्वजानिक गरेको हो। यसअघि नेपाल र यूएई एकै समूहमा थिए। अहिले नेपाल रहेको समूह ए मा ओमान, कतार, मलेसिया र साउदीअरब छन्। समूह बी मा यूएई, हङकङ, कुवेत, सिंगापुर र बहराइन छन्। अप्रिल ११ देखि सुरु हुने प्रतियोगिताका खेलहरू त्रिवि क्रिकेट मैदान र मुलपानी मैदानमा हुनेछन्। प्रतियोगिताको उद्घाटन खेलमा नेपालले मलेसियासँग त्रिवि क्रिकेट मैदानमा खेल्नेछ। दोस्रो खेल अप्रिल २१ मा ओमानसँग, तेस्रो २४ अप्रिलमा बहराइनसँग र समूह चरणको अन्तिम खेल २७ अप्रिलमा कतारसँग खेल्नेछ। दुवै समूहका शीर्ष दुई टिमले सेमिफाइनल खेल्नेछन्। सेमिफाइनलका दुवै खेल अप्रिल २९ मा हुनछन्। सेमिफाइनल विजेताले मे १ मा उपाधिका लागि फाइनलमा प्रतिस्पर्धा गर्नेछन्। यस प्रतियोगिताको विजेताले आगामी सेप्टेम्बरमा पाकिस्तानमा आयोजना हुने एसिया कपमा भारत र पाकिस्तानको समूहमा रहेर खेल्न पाउनेछ। शीर्ष तीन टिमले जुलाईमा आयोजना हुने एसीसी इमर्जिङ टिम्स एसिया कप खेल्न पाउनेछन्।"
मेयर कपः सुदूरपश्चिमले मेयर्स११ लाई दियो १३८ रनको लक्ष्य,काठमाडौं: सम्झना खड्काको अविजित अर्धशतकप्रेरित सुदूरपश्चिम प्रदेशले ललितपुर मेयर कप ट्वान्टी २० मा आयोजक मेयर्स ११ लाई एक सय ३८ रनको लक्ष्य दिएको छ। त्रिवि क्रिकेट मैदानमा टस जितेर ब्याटिङ थालेको सुदूरपश्चिमले निर्धारित २० ओभरमा तीन विकेट गु्माएर एक सय ३७ रनको योगफल तयार गर्यो। सुदूरपश्चिमका लागि ४५ बलको सामना गरेकी सम्झनाले ६ चौकासहित ५१ रनको अविजित इनिङ खेलिन्। त्यसअघि कप्तान विन्दु रावल १८ तथा रुबी पोदार २८ रन बनाएर पेभेलियन फर्केकी थिइन्। पाँचौं नम्बरमा क्रिजमा उत्रिएकी कविता जोशीले २८ बलमा दुई चौका र इनिङको एउटा मात्रै छक्कासहित अविजित २७ रन जोडिन्। बलिङ तर्फ मेयर्स ११ की कृतिका मरासिनीले दुई तथा सोनी पाख्रिनले एक विकेट लिए। आजै हुने दोस्रो खेलमा सशस्त्र प्रहरी बलको एपीएफ क्लब र मधेश प्रदेश आमनेसामने हुनेछन्।
मेयर कप : सुदूरपश्चिमको विजयी सुरुआत,काठमाडौं : सम्झना खड्काको अविजित अर्धशतकप्रेरित सुदूरपश्चिम प्रदेशले ललितपुर मेयर कप ट्वान्टी २० मा आयोजक मेयर्स ११ लाई ५१ रनले पराजित गरेको छ। उद्घाटन खेलमा एक सय ३८ रनको योगफल जोगाउँदै सुदूरपश्चिमले विजयी सुरआत गर्यो। त्रिवि क्रिकेट मैदानमा टस जितेर ब्याटिङ थालेको सुदूरपश्चिमले निर्धारित २० ओभरमा तीन विकेट गु्माएर एक सय ३७ रनको योगफल तयार गरेको थियो। जवाफी ब्याटिङमा उत्रिएको मेयर्स ११ ले २० ओभरमा सात विकेट गुमाएर ८६ रन मात्रै बनाउन सक्यो। मेयर्स ११ का लागि लक्ष्मी चौधरीले २५ तथा हेलिशा गुरुङले १९ रन बाहेक अन्य ब्याटरले उल्लेख्य प्रदर्शन गर्न सकेनन्। सुदूरपश्चिमका लागि रिचु कनोजियाले दुई विकेट लिँदा बाँकी पाँच जना ब्याटर रन आउट भएका थिए। यसअघि सुदूरपश्चिमका लागि ४५ बलको सामना गरेकी सम्झनाले ६ चौकासहित ५१ रनको अविजित इनिङ खेलिन्। त्यसअघि कप्तान विन्दु रावल १८ तथा रुबी पोदार २८ रन बनाएर पेभेलियन फर्केकी थिइन्। पाँचौं नम्बरमा क्रिजमा उत्रिएकी कविता जोशीले २८ बलमा दुई चौका र इनिङको एउटा मात्रै छक्कासहित अविजित २७ रन जोडिन्। बलिङ तर्फ मेयर्स ११ की कृतिका मरासिनीले दुई तथा सोनी पाख्रिनले एक विकेट लिए। अहिले जारी दोस्रो खेलमा सशस्त्र प्रहरी बलको एपीएफ क्लब र मधेश प्रदेश खेलिरहेका छन्। टस हारेर ब्याटिङ थालेको मधेश प्रदेशले १६ ओभरमा पाँच विकेट गुमाएर ४९ रन बनाएको छ।
भद्रगोल विराट गोल्डकप,"विराटनगर : विराटनगरमा बिहीबारबाट सुरु हुन लागेको सातौं संस्करणको रात्रीकालीन विराट गोल्डकपको आयोजना भद्रगोल बनेको छ। आवश्यक समन्वय र व्यवस्थापनको अभावमा विराटनगरको ऐतिहासिकतासँग जोडिएको गोल्डकपको आयोजना भद्रगोल बनेको हो। गोल्डकप ट्रष्टभित्रको आन्तरिक विवादका कारण आयोजक समितिले सबै पक्षलाई समेट्न नसक्दा आयोजना भद्रगोल बनेको सरोकारवालाहरूले बताएका छन्। सामाजिक सञ्जालमा सरोकारवालाहरूले चर्को असन्तुष्टि समेत व्यक्त गरेका छन्। विराटनगरका मेयर नागेश कोइरालाको संयोजकत्वमा पहिलोपटक हुन लागेको गोल्डकपले विराटनगरको ऐतिहासिकतालाई जोगाउन नसक्ने देखिएको कोशी प्रदेश खेलकुद विकास बोर्डका सदस्य प्रदीप भगत थारुले बताए। उनले भने, युवाहरूलाई नयाँ प्रविधि अपनाउन खोजेका हुन्। तर, केही कमजोरी भए। समयमै सच्याउनुपर्थ्यो। प्रदेश खेलकुद विकास बोर्डले गोल्डकप आयोजनाका लागि १२ लाख बजेट विनियोजन गरेको छ। तर, आवश्यक प्रचारप्रसारको अभावमा विराटनगरबासीले गोल्डकप बारे जानकारी समेत पाएका छैनन्। स्थानीय सञ्चारमाध्यममा विज्ञापन र प्रचारप्रसार नगर्दा स्थानीयलाई गोल्डकपबारे अत्तोपत्तो छैन। स्थानीय मञ्जित राजवंशीले भने, यसअघिका वर्षहरूमा बिहानदेखि बेलुकासम्म जताततै गोल्डकप मात्रै सुन्न पाइन्थ्यो। यसपटक केही थाहा छैन। कहिलेदेखि हो ? कति बजे हो ? केही जानकारी छैन। गोल्डकपको हुँदैछ भन्ने थाहा पाएका विराटनगरवासी पनि फाइनल खेल मात्र हेर्न जाने विचारमा छन्। अन्य वर्षहरूको तुलनामा यसपटकको टिकट दर ह्वातै बढाइएको हुनाले फाइनल चरणको खेल मात्र हेर्न जाने उनीहरूको तर्क छ। गोल्डकपको तयारीबारे जानकारी दिन सोमबार विराटनगरमा आयोजक समितिले पत्रकार सम्मेलन गरेको थियो। चैत्र १७ गतेसम्म चल्ने गोल्डकपमा घरेलुसहित नेपाली र विदेशी गरी कुल ८ वटा टिमले सहभागिता जनाउने आयोजकले जनाएको थियो। आयोजकले प्रतियोगितामा सहभागी हुने दर्शकले क्वाटरफाइनल खेलसम्म २०० रुपैयाँ प्रतिगोटा र त्यसपछि खल्ती एपमार्फत् ४०० र रंगशालामै ५०० का दरले टिकट खरिद गर्न पाइने जनाएको थियो। तर, टिकट दर महंगो भएको भन्दै स्थानीयले प्रतियोगिता नै हेर्न नजाने बताएका छन्। यसपटकको गोल्डकपमा विद्यार्थीहरूका लागि समेत आवश्यक छुट तथा सहुलियतको व्यवस्था नगरिएको विराटनगर१२ निवासी मिकेन श्रेष्ठले बताए। गोल्डकप आयोजना गर्नुभन्दा त बरु अझै एकपटक एक्स्पो लगाइदिए हुन्थ्यो। कम्तीमा टिकट त सस्तो थियो, उनले भने, यसपटकको गोल्डकप खेल क्षेत्रको विकास र विराटनगरको ऐतिहासिकता संरक्षणको साटो कमाउने विषयतर्फ केन्द्रित देखिन्छ। यसपटकको गोल्डकपले स्थानीय सञ्चारमाध्यमसँग समेत आवश्यक समन्वय गर्ने प्रयास नगरेको भन्दै पत्रकारहरूले पनि गुनासो पोखेका छन्। औपचारिक कार्यक्रमको सामान्य जानकारी पनि सञ्चारमाध्यममा पुगेको छैन। गोल्डकप विराटनगरमा आयोजना गरेर व्यवस्थापनका अन्य सबैचिच केन्द्रिकृत गर्ने प्रयास गरिएको भन्दै पत्रकारहरूले विरोध गरेका छन्। विज्ञापनदेखि पास वितरणसम्म स्थानीय सञ्चारमाध्यमलाई उपेक्षा गर्न खोजिएको आरोप पत्रकारहरूको छ। सामाजिक सञ्जालका पत्रकारहरूको चर्को असन्तुष्टि सजिलै देख्न सकिन्छ। प्रेस चौतारी मोरङले बिहीबार एक विज्ञप्ति जारी गर्दै गोल्डकप आयोजक समितिले पत्रकारिता क्षेत्रलाई उपेक्षा गर्न खोजेको भन्दै आपत्ति समेत जनाएको छ। चौतारीले स्थानीय सञ्चारमाध्यम र पत्रकारहरूप्रति सम्मानजनक व्यवहार गर्नुपर्ने भन्दै आयोजक समितिको ध्यानाकर्षण समेत गराएको छ। प्रतियोगिताबारे चौतर्फी आलोचना भएपछि अन्नपूर्णसँग कुरा गर्दै विराट गोल्डकपका सहसंयोजक सुभाषिश कोइरालाले व्यवस्थापनमा केही कमजोरी भएको भन्दै त्यसलाई सुधार गर्ने प्रयास भइरहेको बताए। उनले विगतका वर्षहरूभन्दा केही नयाँ र फरक गर्ने प्रयास गरिएकोमा ट्रष्टभित्रकै असहयोगका कारण समस्या उत्पन्न भएको जिकिर गरे। उनले भने, जे भयो भईहाल्यो। हामी मिलाउँदैछौं। विराटनगरको शहिद रंगशालामा हुन लागेको गोल्डकपको उद्घाटन बिहीबार साँझ हुँदैछ। कोशी प्रदेशका मुख्यमन्त्री हिक्मत कार्कीले गोल्डकप उद्घाटन गर्ने तयारी रहेको बताइएको छ। गोल्डकपमा भने ३ विभागीयसहित नेपालका ६ र विदेशका दुईवटा टिमको सहभागिता रहने जनाइएको छ। विराटनगरमा विसं २०१८ सालबाट महेन्द्र गोल्डकपका नाममा फुटबल प्रतियोगिता आयोजना हुँदै आएको छ। महेन्द्र गोल्डकपका नाममा २७ औँ संस्करणसम्म प्रतियोगिता आयोजना भएपछि २०६८ सालबाट नाम परिवर्तन गरेर गोल्डकप आयोजना हुँदै आएको हो।"
जितपुर सिमरा गोल्डकप आजदेखि,"सिमरा : जितपुर सिमरा गोल्डकपको १३औं संस्करणको तयारी पूरा भएको छ। आयोजक क्लबका अध्यक्ष रामचन्द्र लामाले प्रतियोगिताको तयारी पूरा भएको बताए। लामाका अनुसार प्रतियोगितामा ए डिभिजनका पाँचसहित १० टोलीले सहभागिता जनाउने छन्। साविक विजेता एनआरटी, उपविजेता नेपाल एपीएफ क्लब, चर्च ब्वाइज, सातदोबाटो, हिमालयन शेर्पा र मोफसलका वीरगन्ज युनाइडेड, मकवानपुर११, बागमती युवा क्लब, केबीए ग्लोबल चितवन तथा आयोजक टोलीले प्रतियोगितामा सहभागिता जनाउने छन्। चैत १८ गतेसम्म सञ्चालन हुने प्रतियोगिताको उद्घाटन खेल आयोजक र चितवनबीच हुनेछ। जितपुर सिमरा उपमहानगरपालिका मुख्य सहयोगी रहेको प्र्रतियोगिताको विजेताले १० लाख र उपविजेताले पाँच लाख रुपैयाँ पुरस्कार पाउने छन्। विधागत पुरस्कारतर्फ सर्वोत्कृष्ट खेलाडीले एक थान मोटरसाइकल, उत्कृष्ट गोलरक्षक, मिडफिल्ड, डिफेन्स, फरवार्ड, प्रशिक्षक, सर्वाधिक गोलकर्ताले जनही २० हजार रुपैयाँ पाउने छन्। उदयीमान खेलाडीले नगद १५ हजार पाउने क्लबका महासचिव शम्भुसिंह ठकुरीले जानकारी दिए। प्रतियोगिताको सम्पूर्ण खेल फ्लड लाइटमा हुनेछ। पछिल्लो दुई वर्षदेखि सिमरा रंगशालामा रात्री समयमा खेल भइरहेको छ। गर्मी मौसम र दर्शकलाई लक्षित गर्दै आयोजकले फ्लड लाइटमा खेल सञ्चालन गर्न थालेको हो। रात्रिको समयमा खेल हुँदा दर्शकको बाक्लो उपस्थिति रहने गरेको छ। आयोजकले प्रतियोगिता सञ्चालन गर्न अनुमानित एक करोड ६ लाख रुपैयाँ खर्च हुने जनाएको छ।"
हजारे अभियानले सार्थकता : एनआरएनए,"काठमाडौं : गैरआवासीय नेपाली संघ (एनआरएनए) ले उठाउँदै आएको हजारे अभियानले सार्थकता पाएको छ। सरकारले वैदेशिक रोजगारीमा तथा स्वरोजगार गरिरहेका श्रमिकलाई सामाजिक सुरक्षा कार्यक्रममा समेटेसँगै एनआरएनएको अभियान सफल भएको हो। एनआरएनएले सन् २०११ देखि सामाजिक सुरक्षा कार्यक्रमको बहस गर्दै आएको थियो। सामाजिक सुरक्षा कोषले बुधबार एक कार्यक्रमको आयोजना गरी विदेशमा कार्यरत श्रमिक तथा गन्तव्य मुलुकमा स्वरोजगारी गर्नेलाई योगदानमा आधारित सामाजिक सुरक्षाको दायरामा समेटेको हो। कोषमा इजरालयमा कार्यरत मञ्जु थपलियाले पहिलो योगदान गरेकी छिन्। प्रधानमन्त्री पुष्पकमल दाहालले थपलियाका श्रीमान् गोपाल संग्रौलालाई कार्ड हस्तान्तरण गरे। सो अवसरमा प्रधानमन्त्री दाहालले विदेशमा रहेका नेपालीलाई सामाजिक सुरक्षाको दायरामा ल्याउन पाएकोमा खुसी व्यक्त गरे। योगदानमा आधारित सामाजिक सुरक्षा कार्यक्रम थप प्रभावकारी बनाउँछौं, दाहालले भने, यसले धेरै श्रमिकलाई राहत पुग्नेछ। सरकारले वैदेशिक रोजगारमा रहेका श्रमिक र विदेशमा स्वरोजगार रहेका व्यक्तिका लागि योगदानमा आधारित सामाजिक सुरक्षा योजना सञ्चालन कार्यविधि गत पुसमै बनाएको थियो। वैदेशिक रोजगारमा रहेका वा विदेशमा स्वरोजगार रहेका नागरिकले न्यूनतम् आधारभूत पारिश्रमिकको २१३३ प्रतिशत रकम जम्मा गर्नुपर्छ। अथवा न्यूनतम दुई हजार दुई रुपैयाँ मासिक रूपमा बुझाउनुपर्छ। न्यूनतम आधारभूत पारिश्रमिकको तीन गुणासम्म कोषमा योगदान गरी सुविधामा सहभागी हुन पाइन्छ। कार्यविधिले नियमित रूपमा योगदान गर्ने योगदानकर्तालाई दुर्घटना तथा अशक्तता सुरक्षा योजना, आश्रित परिवार सुरक्षा योजना र वृद्ध अवस्था सुरक्षा योजना दिनेछ। कोषका कार्यकारी निर्देशक कपिलमणि ज्ञवालीका अनुसार नयाँ श्रम स्वीकृति लिएर वैदेशिक रोजगारीमा जाने व्यक्ति वा विदेशमा रही पुनः श्रम स्वीकृति लिन चाहने व्यक्तिले अनलाइन प्रणालीबाट योजनामा आबद्ध हुन पाउँछन्। श्रम स्वीकृति लिएर विदेशमा काम गर्दै गरेका व्यक्ति कोषको वेबसाइटमार्फत सूचीकृत हुनुपर्छ। सूचीकरण तथा योगदान रकम संकलनलगायतका कार्यमा सहजीकरणका लागि कल सेन्टर र सामाजिक सञ्जालको व्यवस्था गरिएको छ। विदेशमा रहेका श्रमिक र स्वरोजगारलाई प्रभावकारी बनाउन कोषले गैरआवासीय नेपाली संघ (एनआरएएन) सँग सम्झौता गरेको छ । कोषले ८० भन्दा बढी मुलुकमा भएका संस्थाको सञ्जालबाट आवश्यक सहयोग गर्ने भएको छ। एनआरएनएका कार्यकारी अध्यक्ष रविना थापाले श्रमिकलाई आबद्ध गराउन सहयोग गर्ने प्रतिबद्धता व्यक्त गरिन्। विदेशमा रहेर पनि नेपालमा रहेको बैंक खातामार्फत योगदान रकम संकलन गर्न सक्ने व्यवस्था गरिएको छ। नेपाली बैंक तथा रेमिट्यान्सका विदेशस्थित कार्यालयबाट योगदान रकम संकलनमा सहयोगका लागि पहल भइरहेको कोषका कार्यकारी निर्देशक ज्ञवाली बताउँछन्। योजना आयोगको तथ्यांकअनुसार २२ लाख नेपाली देशबाहिर बस्छन्। वैदेशिक रोजगार विभागका अनुसार ५५ लाखभन्दा बढीले श्रमस्वीकृति लिई विदेश पुगेका छन्। कति फर्किए भन्ने सरकारसँग यकिन तथ्यांक छैन। एनआरएनएले ८० लाखभन्दा बढी नेपाली विदेशमा रहेको बताउँदै आएको छ। एनआरएनएका अध्यक्ष कुल आचार्यले सन् २०११ देखि सुरु गरिएको हजारे अभियानले सार्थकता पाएको बताए। यसबाट लाखौं नेपाली लाभान्वित हुनेछन्, आचार्यले भने, यसबाट श्रमिकको अपेक्षा पनि पूरा हुनेछ। योगदानमा आधारित सामाजिक सुरक्षा कार्यक्रमले राष्ट्रिय पुँजी निर्माणमा टेवा पुग्ने मुख्य सचिव शंकरदास बैरागीले बताए। सामाजिक सुरक्षालाई योगदानमा नगराए सरकारले थेग्न सक्दैन, बैरागीले भने, योगदानमा आधारित सेवा र दायरा अझै विस्तार गर्नुपर्छ। नेपाल उद्योग वाणिज्य महासंघका वरिष्ठ उपाध्यक्ष चन्द्रप्रसाद ढकालले योगदानमा आधारित सामाजिक सुरक्षा कार्यक्रम महत्वपूर्ण रहेको बताए। विदेशमा कार्यरत श्रमिकको पीडा कम गर्न यसले सघाउनेछ, उनले भने। सामाजिक सुरक्षा कार्यक्रम कार्यान्वयन गर्न निजी क्षेत्रले उच्च प्राथमिकता दिइरहेको पनि उनले बताए। सरकारले वैदेशिक रोजगारीमा जाने श्रमिकलाई कोषबाट सहुलियत ऋण दिने तयारी गरेको छ। साहु, महाजनको चक्रवर्ती ब्याजबाट श्रमिकलाई मुक्त हुने श्रम, रोजगार तथा सामाजिक सुरक्षा मन्त्रालयका सचिव एकनारायण आर्यालले बताए। रोजगारीका नाममा दुःख दिने, ठगी गर्ने, ढिलासुस्ती गर्नेका दिन गएको प्रधानमन्त्री दाहालले सुनाए। वैदेशिक रोजगारका नयाँ अवसर खोजी गर्न प्रोत्साहन गर्ने उनले जनाए। नयाँ मुलुकसँग श्रम सम्झौतामा पहल गर्ने, सम्झौता पुनरावलोकन गर्दा समसामयिक गराउने प्रतिबद्धता व्यक्त गरे। श्रमिकलाई डिजिटलरूपमा सेवा दिने उनले बताए। श्रम प्रशासनलाई पूर्ण डिजिटल बनाउँदै छौं, श्रमिकको सेवाका लागि छिट्टै टेलिमेडिसिन सेवा दिनेछौं।"
अप्ठ्यारोमा होटल व्यवसाय,"काठमाडौं : सरकारले कोभिड१९ पछि पर्यटन क्षेत्र लयमा फर्किरहेको बताउँदै आए पनि होटल व्यवसायीले भने अप्ठ्यारोमा रहेको जनाएका छन्। उनीहरू सरकारको तथ्यांक प्रणाली नै विश्वासिलो नभएको सुनाउँछन्। अन्तर्राष्ट्रिय पर्यटन संगठन (यूएनडब्लूटीओ) को गत साता राजधानीमा भएको अन्तर्राष्ट्रिय सम्मेलनले पनि नेपालको तथ्यांक प्रणाली कमजोर रहेको औंल्याएको थियो। यूएनडब्लूटीओको तथ्यांकअनुसार एसिया तथा प्यासफिक क्षेत्रको पर्यटक सुधारका अवस्था करिब २३ प्रतिशत मात्र छ। होटल क्षेत्रको अकुपेन्सी करिब २५ प्रतिशतमात्र रहेको छ। सञ्चालन खर्च उठाउनका लागि पनि ३५ देखि ३८ प्रतिशत अकुपेन्सी हुनुपर्ने होटल संघ नेपालका प्रथम उपाध्यक्ष विनायक शाहले बताए। तर, दैनिक सञ्चालन घाटामा होटल रहेको उनले जनाए। तारे र गैरतारे गरी करिब तीन हजार होटलका करिब पाँच हजार बेड छन्। हाल होटल तथा रेस्टुँरामा गरी करिब १२ खर्ब रुपैयाँ लगानी रहेको छ। तर पनि सरकारले यस क्षेत्रलाई हेलाँ गरेको संघकी अध्यक्ष सिर्जना राणा बताउँछिन्। सरकार परिवर्तनैपिच्छे यस क्षेत्रका समस्या र नीतिगत व्यवस्थाको माग गरे पनि सुनुवाइ नभएको उनले सुनाइन्। सरकारले यस क्षेत्रलाई उद्योगमा परिवर्तन गर्दै कर्जा पुनर्तालीकीकरण र पुनर्संरचनामा विशेष व्यवस्था गर्नुपर्ने अध्यक्ष राणाले सुनाइन्। २०१९ को तुलनामा २०२२ मा आधाभन्दा बढीले पर्यटक भित्रिएकोले पनि सरकार तथा नेपाल पर्यटन बोर्डले पर्यटन सुधारोन्मुख भएको बताएको हो। २०१९ मा झन्डै १२ लाख पर्यटक नेपाल भित्रिएकोमा सन् २०२२ मा ६ लाखभन्दा बढी पर्यटक आएका हुन्। सन् २०२३ को पनि दुई महिनाको तथ्यांकअनुसार पर्यटन आगमन २०१९ को तुलनामा करिब ८० प्रतिशतले सुध्रिएको बोर्डले बताउँदै आएको छ। नेपाल राष्ट्र बैंकको चालू आर्थिक वर्षको सात महिनाको तथ्यांकअनुसार बैंक तथा वित्तीय संस्थाको होटल तथा रेस्टुराँमा दुई खर्बभन्दा बढी ऋण लगानी रहेको छ। अघिल्लो वर्षको समीक्षा अवधिमा होटलले बैंक तथा वित्तीय संस्थाबाट करिब १ खर्ब ९० अर्ब ऋण लिएका थिए।"
सुनको मूल्य १२ सय बढ्यो,काठमाडौं : सुनको मूल्य आज १२ सय रुपैयाँले बढेको छ। अघिल्लो कारोबार दिन बुधबार दुई हजारले घटेर प्रतितोला सुन १ लाख ७ हजार ८ सय रुपैयाँमा कारोबार भएको थियो। नेपाल सुन चाँदी व्यवसायी महासंघका अनुसार बिहीबार १२ सय रुपैयाँले बढेर प्रतितोला सुन १ लाख ९ हजार रूपैयाँ कायम भएको हो। तेजाबी सुनको मूल्य १ लाख ८ हजार ५०० तोकिएको छ। सुनको मूल्य बढेसँगै चाँदी पनि बढेको छ। यसदिन चाँदी प्रतितोला १३ सय ६० रुपैयाँमा कारोबार भइरहेको महासंघले जनाएको छ। बुधबार चाँदी तोलाको १ हजार ३३५ रुपैयाँमा कारोबार भएको थियो।
पाटन विमानस्थल एक वर्षदेखि ठप्प,"बैतडी : बैतडीका पाटन विमानस्थल एक वर्षदेखि ठप्प छ। यहाँ गतवर्षको चैत १० गते समिटएयरले उडान भरेको थियो। त्यसयता उडान हुन सकेको छैन। यात्रु अभावको कारण देखाउँदै चैत १० गतेयता उडान नभरेको समिट एयरले अब उडान नभर्ने बताइसकेको छ। यात्रु नभएकै कारण समिट एयरले धनगढीपाटन उडान लगभग स्थगित गरिदिएको समिट एयरका बैतडी प्रतिनिधि कृष्णदत्त भट्टले जानकारी दिए। भाडा बढेकाले पनि यात्रुहरू पाउन छाडेपछि उडान नभरेको उनले बताए। भाडा बढेको छ, यात्रु भेटिदैनन्, अब रद्द भइसकेको हो, अब समिट एयरले धनगढीपाटन उडान भर्दैन, उनले भने। पाटनदेखि धनगढी पुग्न १७ मिनेटको हवाई यात्रा छ। भाडा भने ५ हजार तोकिएको छ। समिटले प्रत्येक बिहीबार उडान भर्दै आएको थियो। नियमित रूपमा यात्रुहरूले नपाउँदा समिट एयरलाइन्सले उडान भर्न छोडेको धनगढी विमानस्थलका प्रमुख रामकृष्ण भट्टले बताउँछन्। धनगढीबाट पाटन जाँदासमेत प्लेन भरिँदैन, त्यसैले समिटले उडान भरेको छैन, विमानस्थल प्रमुख भट्टले भने, समिटले यात्रु नपाएकै कारणले उडान भरिरहेको छैन, उनले भने। द्वन्द्वकालका बेला विमानस्थलका संरचनामा आगजनी गरी ध्वस्त भएपछि २०५२ सालयता पूर्णरूपमा विमानस्थल बन्द रहेको थियो। २६ वर्षपछि २०७७ असोज १७ गते समिट एयरले नै परीक्षण उडान गरेको थियो। सोही दिन तत्कालीन पर्यटनमन्त्री योगेश भट्टराईले बैतडीको पाटनसहित डोटीको दीपायल र बझाङको देवल विमानस्थलको उद्घाटन गरेका थिए। विमानस्थल उद्घाटन समारोहमा बोल्दै तत्कालीन मन्त्री भट्टराईले सुदूर पहाडमा नियमित उडान हुने बताएका थिए। नियमित उडान नहुने र भाडा पनि महँगो भएको हुनाले यात्रु पाउन मुस्किल हुने गरेका सेवाग्राहीको भनाइ छ। नियमित उडान हुने ठेगानसमेत हुँदैन, कहिले आउने कहिले नआउने, भाडा पनि महँगो भयो, पाटनका निवर्तमान मेयर केशवबहादुर चन्दले भने। भाडा समायोजन गरी यात्रुहरूको सहजताका लागि नियमित उडान भर्नुपर्ने अर्का स्थानीय चमनकुमार भण्डारी बताउँछन्। १७ मिनेटको हवाई दूरीमा ५ हजार भाडा धेरै हो, समायोजन गरेर नियमित सञ्चालन गर्न सके हज हुन्थ्यो, यात्रु पनि भेटिन्छन्, उनले भने। चैत १० गतेको पछिल्लो अन्तिम उडानका बखत ४ हजार ५ सय रुपैयाँ भाडा कायम भएको थियो। त्यसपछि भाडा ५ हजार कायम गरिएको छ। भाडा निरन्तर बढ्दै गएका कारण यात्रुहरू भेट्न छाडेका हुन्। २०७७ असोज १७ गते पहिलो पटक उडान भरेको समिट एयरले केही महिना ३८ सय रुपैयाँ भाडा कायम गर्दै उडान भरेको थियो। २०५२ सालदेखि बन्द रहेको पाटन विमानस्थल ११ करोडको लागतमा २०७७ मा निर्माण सम्पन्न भएको हो। २० मिटर चौडाइ र ५८० मिटर लम्बाइ रहेको धावनमार्ग र घेरपर्खाल निर्माण गरिएको थियो। यसैगरी गत २०७८ भदौदेखि निर्माण सुरु गरिएको ट्रमिनल भवनसमेत बनिसकेको छ। ४ करोढ ९७ लाख लागतमा ट्रमिनल भवन निर्माणको काम सम्पन्न भइसकेको निर्माण आयोजना कार्यालयका इन्जिनियर कबीन्द्र बज्राचार्यले जानकारी दिए। गत भदौदेखि निर्माण सुरु गरका हौं, हालै सम्पन्न भइसकेको छ, सञ्चारका आवश्यक अन्य उपकरण ल्याएर प्रयोगमा ल्याउन सकिन्छ, इन्जिनियर बज्राचार्यले भने"
बैंकको अन्धाधुन्ध लगानीमा आखाँ चिम्लिदा समस्या आयो,"काठमाडौं : नेपाल उद्योग वाणिज्य महासंघका वरिष्ठ उपाध्यक्ष उम्मेदवार उमेशलाल श्रेष्ठले नेपाल राष्ट्र बैंकले बैंक तथा वित्तीय संस्थालाई सबलरूपमा नियमन गर्न नसक्दा समस्या उत्पन्न भएको बताएका छन्। नेपाल उद्योग वाणिज्य महासंघ कोशी प्रदेशको पाँचौं वार्षिक साधारणसभालाई सम्बोधन गर्दै श्रेष्ठले भने,राष्ट्र बैंकले बैंक तथा वित्तीय संस्थाले केकस्ता क्षेत्रमा कर्जा प्रवाह गरिरहेका छन् भनेर नियमन गर्नुपर्थ्यो। कोभिडको समयमा बैंकमा निक्षेप थुप्रिदा बैंकका कर्मचारीले घरघरमा पुगेर कर्जा दिएको उनले स्मरण गरे। त्यो कर्जा केका लागि दिइयो भनेर कसैले अनुगमन गरेनन्,' उनले भने। कोरोनापछि बैंकले गरेको लगानीका सहि सदुपयोग नहुँदा देशमा उद्योग कलकारखाना धरासायी बन्न पुगेको उनको भनाइ थियो। कोराना समयमा कर्जा प्रवाह नहुँदा बैंकले उद्योगी व्यवसायीलाई विना योजना सस्तो ब्याजदरमा चुवाँको भरमा ऋण दिएकाले दुरुपयोग नभएको उनले बताए। अहिले देशमा आर्थिक मन्दीका कारण समस्या आएको भन्दै सो विषयमा गहन अध्ययन हुनुपर्ने उनको भनाइ थियो। नेपाल राष्ट्र बैंकको अकर्मण्ड्यता र सरकारको अदूरदृष्टिको मार अहिले उद्योगी व्यवसायीले भोग्नु परेको छ, उनले प्रश्न गरे, हामीले कृषि क्षेत्रलाई उकास्न सहुलियतपूर्ण कर्जा दियौं तर त्यसको अर्थतन्त्रमा केकति योगदान भयो? यस विषयमा सरकारले अध्ययन अनुसन्धान गर्नुपर्छ कि पर्दैन?' सरकारले व्यवसायीका जायज मागलाई सम्बोधन नगर्दा आन्दोलनमा उत्रन परेको बताए। यस विषयमा अबका दिनमा सबै सरोकारवालाहरू एक ठाउँमा बसेर छलफल गरेर निकास दिनुपर्ने उनको तर्क थियो। हामीले ब्याजदरलगायत अन्य विषयलाई लिएर धेरै ज्ञापनपत्र बुझायौं भने सोहीअनुरुप आन्दोलन पनि गरियो। तर महासंघको आवाजलाई सकारले सुनेन। पछिल्लो समय महासंघको साख गिरेका कारण सरकार लगायत सरोकारवाला निकायले हामीलाई वेवास्ता गरिररहेको छ,' उनले भने।"
प्रतिबन्ध खुलेसँगै आयात आकाशियो,"काठमाडौं : विलासिताका वस्तुको प्रतिबन्ध फुकुवापछि आयात अकासिएको छ। निर्यात भने ओरालो लागेको छ। फागुनमा १ खर्ब ३९ अर्ब २२ करोड रुपैयाँको आयात हुँदा निर्यात भने ११ अर्ब ३६ करोडको मात्रै भएको छ। सरकारले पुस १ गतेदेखि विलासिताका वस्तुको प्रतिबन्ध हटाएसँगै राष्ट्र बैंकले अनिवार्य नगद मार्जिन हटाएको थियो। जसको परिणाम देखिन थालेको हो। भन्सार विभागको तथ्यांकअनुसार फागुनको वस्तु आयात भदौयताकै सबैभन्दा बढी हो। चालू आर्थिक वर्षको हालसम्मको अवधिमा भने दोस्रो उच्च हो। यसअघि भदौमा १ खर्ब ४२ अर्ब ३१ करोड मूल्यको सामान भित्रिएको थियो। विभागका अनुसार माघभन्दा फागुनमा १३ अर्ब बढीको वस्तु विदेशबाट आएको हो। सरकारले गत वैशाखमा विलासिताका वस्तु भित्र्याउन रोक लगाएपछि चालू आवको पहिलो महिनादेखि असर देखिन थालेको थियो। दसैंतिहारमा उपभोग बढ्ने भएकाले भदौमा केही बढी मूल्यको भित्रिएको थियो। त्यसयता आयातमा लागेको अंकुश सरकारले पुस १ देखि लागू हुने गरी खोलेको थियो। राष्ट्र बैंकले आयातमा प्रवाह हुने कर्जामा अनिवार्य नगद मार्जिन माघ ५ गते हटाएको थियो। त्यससँगै फागुनदेखि पूर्ववत् तरिकामा पुगेपछि आयातको परिमाण अकासिएको हो। विभागको तथ्यांकअनुसार असोजमा १ खर्ब २७ अर्ब, कात्तिकमा १ खर्ब ३१ अर्ब, मंसिरमा १ खर्ब ३२ अर्ब, पुसमा १ खर्ब २७ अर्ब र माघमा १ खर्ब २६ अर्बको आयात भएको छ। समीक्षा अवधिमा कुल १० खर्ब ५८ अर्बको वस्तु आएको हो। जुन त अघिल्लो आवको तुलनामा २९ प्रतिशत कम हो। यस अवधिमा सबैभन्दा बढी डिजेल ९९ अर्ब, पेट्रोल ४४ अर्ब, एलपी ग्यास ३९ अर्ब, सुन ३६ अर्ब, कच्चा भटमास तेल २८ अर्ब, स्पन्ज आइरन २७ अर्ब र कच्चा पाम तेल २० अर्ब रुपैयाँको आएको छ। निर्यात भने सात महिनामा बल्ल १ खर्ब नाघेको छ। गत आर्थिक वर्ष भने पाँच महिना अर्थात् मंसिर मसान्तसम्मै १ खर्बको सामान बाहिरिएको थियो। अहिले सात महिनामा मुस्किलले १ खर्ब ४ अर्ब ७९ करोड पुगेको विभागको तथ्यांकले देखाएको छ। साउनमा १४ अर्ब ८० करोड, भदौमा १३ अर्ब ८७ करोड, असोजमा १३ अर्ब १३ करोड, कात्तिकमा १२ अर्ब ९५ करोड, मंसिरमा १२ अर्ब ५३ करोड, पुसमा १३ अर्ब ५० करोड, माघमा १२ अर्ब ६२ करोड मूल्यको सामान निर्यात भएको छ। सबैभन्दा बढी बाहिर पठाइने वस्तु प्रशोधित पाम र भटमास तेल हुन्। यस अवधिमा १३ अर्ब रुपैयाँको प्रशोधित पाम तेल र साढे ८ अर्बको प्रशोधित भटमास तेल निर्यात भएको छ। यस्तै ७ अर्बको कार्पेट र ६ अर्ब रुपैयाँको अलैंची निर्यात भएको विभागको तथ्यांक छ।"
"दोहोरो अंकले घटेर बन्द भयो सेयर बजार, सबै समूहको सूचक नकारात्मक",काठमाडौं : साताको अन्तिम कारोबार दिन आज सेयर बजार दोहोरो अंकले ओरालो लागेर बन्द भएको छ। साताभर उचारचढावमा रहेको नेप्से यसदिन १८१५ अंकले घटेर १९१५१४ विन्दुमा बन्द भएको हो। सेन्सेटिभ इण्डेक्स २९० अंकले घटेर ३६१०१ विन्दुमा झरेको छ। यसदिन २५९ कम्पनीको ४३ लाख ४० हजार २७० कित्ता सेयर १ अर्ब ४१ करोड ३१ लाख ७२ हजार ८०२ रूपैयाँमा खरिदबिक्री भयो। अघिल्लो कारोबार दिन बुधबार १ अर्ब ३३ करोड ३७ लाख १९ हजार ९२९ रुपैयाँको सेयर कारोबार भएको थियो। दोहोरो अंकले ओरालो लागेको सेयर बजारमा दुई कम्पनीको मूल्यमा सकारात्मक सर्किट लागेको छ। माया खोला हाइड्रोपावरको मूल्य १० प्रतिशत र एसियन हाइड्रोपावरको ९९७ प्रतिशतले मूल्य बढेको हो। कारोबार रकमका आधारमा एनआईसी एसिया बैंक शीर्षस्थानमा रह्यो। सो बैंकको २१ करोड ७४ लाख मूल्य बराबरको सेयर खरिदबिक्री भयो। सिद्धार्थ बैंक ८ करोडको सेयर कारोबार गरी दोस्रोमा र हिमालयन डिस्टिलरी ४ करोड बढिको कारोबार गरी तेस्रो स्थानमा रह्यो। कारोबारमा आएका १३ वटै उपसमूहको सूचक घटेका छन्। आज ट्रेडिङ उपसमूहको सूचक सर्वाधिक ३०५ प्रतिशतले घट्यो।
किसानलाई अनुदानमा उन्नत जातका बोका वितरण,"पोखरा : पोखराको अर्मलाका पशुपालक कृषकलाई ५० प्रतिशत अनुदानमा अन्नत जातका बोका वितरण गरिएको छ। अर्मला साना किसान कृषि सहकारी संस्थाको पहलमा पोखरा महानगरपालिकाले व्यवसायिकरूपमा बाख्रापालिरहेका १३ जना किसानलाई अन्नत जातका बोका अनुदानमा उपलब्ध गराएको हो। अर्मला साना किसान कृषि सहकारी संस्थाले किसानलाई वितरण गरेको बोकाको बीमा गराउन र ढुवानीमा सघाएको छ। पशुको विमाका लागि नेपाल सरकारले ८० प्रतिशत विमामा सघाउँछ। बाँकी २० प्रतिशत बीमा सहकारीले उपलब्ध गराएको हो। पोखरा महानगरपालिकाले ३ लाख बराबरको १३ बोकाका लागि ५० प्रतिशत अनुदान दिएको हो। किसानले ५० प्रतिशत अनुदानमा उन्नत जातका बोका पाएका हुन्। अर्मलाका व्यवसायिक किसानलाई थप हौसला प्रदान गर्न सहकारीको पहलमा उन्नत जातका बोका उपलब्ध गराइएको अर्मला साना किसान कृषि सहकारी संस्थाकी अध्यक्ष शोभा आचार्यले बताइन्। किसानलाई बोयर र जामुनापारी जातका बोका वितरण गरिएको हो। किसानलाई आर्थिकरूपमा आत्मनिर्भर बन्न सघाउन सहकारीले सहयोग गर्दै आएको पनि अध्यक्ष आचार्यले बताइन्। अर्मला दुध, जेठो बुढो धान र बाख्रा पालनका लागि पकेट क्षेत्रको रूपमा विकास गर्न सकिने पनि उनले बताइन्। गाउँका धेरै पुरुष सदस्य वैदेशीक रोजगारका लागि विदेश गएकाले महिलाले नै कृषि पेसा गर्दै आएको पनि उनले सुनाइन्।"
आगामी बजेट चालु आर्थिक वर्षको भन्दा सानो,"काठमाडौं : सरकारले आगामी आर्थिक वर्षको बजेट चालू आवको भन्दा सानो आकारको ल्याउने भएको छ। चालू आर्थिक वर्ष १७ खर्ब ९३ अर्ब ८३ करोड ७३ लाखको बजेट कार्यान्वयन गरिरहेकोमा सरकारले आगामी आवमा करिब १७ खर्ब रुपैयाँ बराबरको ल्याउने तयारी गरेको हो। चालू आव राजस्वमा भारी गिरावटका कारण सार्वजनिक ऋण लिएर सरकार चलाउनुपर्ने परिस्थिति आएसँगै उसले आगामी आवको बजेटको आकार घटाउने भएको छ। चालू आवको अन्त्यसम्म राजस्व वृद्धिदर २५ प्रतिशतले नकारात्मक हुने (गत आवको तुलनामा घट्ने) सरकारको अनुमान छ। यस्तै, लक्ष्यअनुसार वैदेशिक सहायता पनि प्राप्त हुन सकेको छैन। स्रोत खुम्चिएसँगै सरकारले खर्च पनि सोहीअनुसार कटौती गर्ने तयारी गरेको छ। राष्ट्रिय योजना आयोगले तयार पारेको मध्यमकालीन खर्च संरचना अनुसार आगामी आवको बजेट सीमा (सिलिङ) १६ खर्ब ८८ अर्ब रुपैयाँ छ। जुन चालू आवको बजेटभन्दा ५८६ प्रतिशतले सानो हो। राष्ट्रिय योजना आयोगले त्रिवर्षीय मध्यमकालीन खर्च संरचना तथा आर्थिक वर्ष २०८०८१ को वार्षिक कार्यक्रमको खाकासहितको बजेट तर्जुमासम्बन्धी मार्गदर्शन तथा ढाँचा, २०७९ तयार पारेर मन्त्रालयहरू, प्रदेश सरकार र संवैधानिक निकायलाई पठाइसकेको छ। आयोगको अनुमानअनुसार आगामी आवमा राजस्वमार्फत १३ खर्ब ५७ अर्ब रुपैयाँ स्रोत जुट्नेछ। यस्तै २ खर्ब १ अर्ब रुपैयाँ वैदेशिक सहायता प्राप्त हुने अनुमान गरिएको छ। आगामी आव कुल गार्हस्थ्य उत्पादनको ३७ प्रतिशतमात्र कायम गर्ने भन्दै आन्तरिक ऋणको आकार घटाएर २ खर्ब ३० अर्ब रुपैयाँ कायम राख्ने भएको छ। सरकारले चालू आवमा राजस्वमार्फत प्राप्त हुने १२ खर्ब ४० अर्ब रुपैयाँ स्रोत जुट्ने अनुमान छ। यस्तै ५५ अर्ब वैदेशिक अनुदान प्राप्त हुने अनुमान तथा २ खर्ब ४२ अर्ब रुपैयाँ वैदेशिक ऋण लिने लक्ष्य राखेको थियो। यस्तै २ खर्ब ५६ अर्ब रुपैयाँ आन्तरिक ऋण लिने लक्ष्य राखिएको थियो। चालू आवका लागि ल्याएको बजेट पनि अनुमानअनुसार खर्च नहुने भन्दै निवर्तमान अर्थमन्त्री विष्णुप्रसाद पौडेलले १४ प्रतिशतले आकार घटाइसकेका थिए। राजस्व संकलन सुस्त हुँदा तथा लक्ष्यअनुसार वैदेशिक सहायता प्राप्त नहुने भएपछि सरकारले चालू आवको बजेट घटाएर १५ खर्ब ५० अर्ब बनाएको हो। जसअनुसार स्रोततर्फ राजस्व, वैदेशिक सहायता तथा आन्तरिक ऋणको लक्ष्य घटाइएको छ। आगामी आवको बजेट चालू आवको विनियोजित बजेटभन्दा १ खर्ब ५ अर्ब सानो हो। आयोगले अर्थतन्त्रको विद्यमान अवस्था र आगामी परिदृश्य विश्लेषण गरेर बजेटको सीमा अनुमान गरेको बताएको छ। सरकारको कुल स्रोत आगामी आवका लागि १६ खर्ब ८८ अर्ब ४० करोड, आव २०८१८२ का लागि १८ खर्ब ८० अर्ब २० करोड र आव २०८२८३ का लागि २० खर्ब ८८ अर्ब ९० करोड रुपैयाँबराबर रहने प्रारम्भिक अनुमान छ। चालू आवको आर्थिक वृद्धिदर ४५ प्रतिशत मध्यमकालीन खर्च संरचनाअनुसार सरकारी राजस्व आगामी तीन आवमा सरदर १४ प्रतिशतका दरले वृद्धि हुने अनुमान गरिएको छ। राजस्व वृद्धिको अनुमानका आधारमा बजेटको आकार निर्धारण गरिएको हो। राष्ट्रिय स्रोतको अनुमान तथा खर्च सीमा निर्धारण गर्दा आगामी तीन वर्षको आर्थिक वृद्धिदर आव २०८०८१, २०८१८२ र २०८२८३ मा क्रमशः ६० प्रतिशत, ७५ र ८० रहने सरकारको अनुमान छ। यसैगरी उपभोक्ता मुद्रास्फीति पहिलो वर्ष ६५ प्रतिशत तथा दोसो र तेस्रो वर्ष ६० प्रतिशतको सीमाभित्र रहने अपेक्षा सरकारको छ। चालू आव २०७९८० का लागि सरकारले राखेको आर्थिक वृद्धिदरको लक्ष्य भने हासिल नहुने आयोगले जनाएको छ। आयोगका अनुसार चालू आर्थिक वर्षमा ४५ प्रतिशतको आर्थिक वृद्धि हासिल हुनेछ। चालू आवमा ८ प्रतिशतको आर्थिक वृद्धिको लक्ष्य राखिएको थियो। आयोगको अनुमानअनुसार प्रतिव्यक्ति आय आव २०८०८१ को अन्त्यसम्म १५ सय ७२, २०८१८२ मा १७ सय ४० र २०८२८३ मा १९ सय ३५ अमेरिकी डलर पुग्ने अनुमान छ।"

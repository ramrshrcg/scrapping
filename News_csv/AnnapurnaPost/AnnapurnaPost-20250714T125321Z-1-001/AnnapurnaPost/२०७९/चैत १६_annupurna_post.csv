शीर्षक,विवरण
संघीयतामा प्राकृतिक पुँजी,"प्रादेशिक र स्थानीय सरकारहरूले प्राकृतिक पुँजी संरक्षण र व्यवस्थापनजस्ता महत्त्वपूर्ण जिम्मेवारी लिनु पर्दछ। यसका लागि संघीय कानुन निर्माण गरी सबै संघीय एकाइहरूको जिम्मेवारी स्पष्ट किटान गरिदिनु पर्दछ। नेपाल प्राकृतिक स्रोतले भरिपूर्ण छ। तर, ठ्याक्कै कति छ भनी यकिन परिमाण उल्लेख गर्न सकिने अवस्था छैन। आर्थिक समन्वय तथा विकास संघले मानिसद्वारा न्यूनतम श्रम, समय र सीप वा प्रविधि लगाएपछि वित्तीय पुँजीमा गराउन सकिने वस्तु वा पदार्थहरूलाई प्राकृतिक स्रोतको रूपमा परिभाषित गरेको छ। पृथ्वीको वातावरणमा सञ्चालित बृहत् पारिस्थितिक प्रणालीले प्रदान गर्नेे सेवा र वस्तुलाई प्राकृतिक पुँजी भनिन्छ। अर्को शब्दमा प्राकृतिक स्रोतहरू र पारिस्थितिक प्रणालीबाट अर्थाेपार्जन र सम्पन्नताका लागि प्रदान गरिने समग्र सेवा तथा वस्तुहरूलाई प्राकृतिक पुँजी भनिन्छ। यो नवीकरणीय तथा गैरनवीकरणीय रूपमा पृथ्वीको वातावरण सञ्चित हुन्छ। यस पुँजीलाई दृश्य वा अदृश्य वर्गमा पनि वर्गीकृत गरिन्छ। पारिस्थितिक प्रणालीमा विद्यमान सजीवहरू, सौर्यको विकिरण, वायुमण्डल, जलिया क्षेत्र, भूमि तथा भूगर्विया पदार्थहरूलगायत अदृश्य रूपमा रहेको रेडियो तथा परागसेचन सेवा, कार्वन भण्डारण, मानव संस्कार संस्कृति आदि प्राकृतिक पुँजीका केही उदाहरण हुन्। प्राकृतिक पुँजी उपयोग गरी वित्तीय पुँजी निर्माणमात्र नभई लाभ र हानिमा समावेश गरी गणना गरिन्छ। अझ यस पुँजीलाई भविष्यमा किनबेच पनि गर्न सकिने महत्त्वपूर्ण आधारभूत पक्षहरू छन्। यो पुँजी आर्थिक विकासको आधार भएकाले वातावरण संरक्षणप्रति बढी चिन्तित पनि देखिन्छ। यस पुँजीलाई प्रदूषण, फोहोरमैला, लोप हुने, मासिने वा रित्तिने तथा वातावरणीय ह्रासलगायतका पक्षलाई समावेश गरी क्षति अनुमान गरिन्छ। सन् १९९७ मा डिक्सन र हिमिल्टनले संसारभरको सबभन्दा बढी मूल्यवान् (प्रतिव्यक्ति मूल्य ६३,०४१ अमेरिकी डलरबराबर) भूमि मध्यपूर्वका कृषि क्षेत्रलाई औंल्याएको छ। यसैगरी विश्वभरका औषधि उत्पादक कम्पनीहरूले प्राकृतिक स्रोतप्रयोग गरी वार्षिक ७५ देखि १२० विलियन अमेरिकी डलरबराबर कमाउने अनुमान वोल्ड रिसोर्स इन्स्टिच्युटको अध्ययनले देखाएको छ। वातावरणीय ह्रासलाई मध्यनजर राखी क्यालिफोर्निया सहरको सडक किनारमा रोपिएको रूखहरूले बाढी नियन्त्रण र वायु नियमगनद्वारा वार्षिक लगभग एक विलियन डलरबराबरको सेवा प्रदान गर्ने आकलन गरेको छ। सन् २०१८ मा मेक्सिको सामुन्द्रिक किनारमा विद्यमान मेनग्रुभ वनले आँधीबेहरीबाट सुरक्षित राख्न, माछापालन, पर्यापर्यटनजस्ता गतिविधिद्वारा वार्षिक प्रतिहेक्टर एक लाख अमेरिकी डलर मूल्यबराबरको पारिस्थितिक प्रणालीको सेवा प्रदान गरेको निष्कर्ष छ। सो क्षेत्रमा ७०० हेक्टर मेनग्रभ वन रहेको छ। सन् १९७३ मा बेलायती अर्थशास्त्री ईएफ सुमाकारले स्मल इज ब्युटिफुल भन्ने पुस्तकमा प्राकृतिक पुँजीको शब्दावली पहिलो पटक प्रयोग गरेको थिए। सन् २०१२ मा ब्राजिलमा सम्पन्न जैविक विविधता महासम्मेलनले प्राकृतिक पुँजीको घोषणापत्र जारी भयो। यस पत्रमा प्राकृतिक पुँजीलाई ऋण, इक्विटी वा धितो, आयआर्जन, बिमालगायतको दायराभित्र समावेश गर्नुपर्ने उल्लेख छ। यस पत्रले प्राकृतिक पुँजीमा आधारित व्यवसायप्रतिको बुझाइ अभिवृद्धि गर्ने, प्राकृतिक पुँजीलाई सबै किसिमका वित्तीय उपज र सेवाहरूमा समावेश गर्न विधि निर्माण गर्ने प्रक्रियामा सहयोग गर्ने, प्राकृतिक पुँजीलाई निजी क्षेत्रको लेखा प्रणालीमा समावेश गराउने निर्णय प्रक्रियामा एकीकृत गर्नका लागि विश्वव्यापी जनमत तयार गर्न सहयोग गर्ने लक्ष्य राखेको छ। घोषणपत्रमा प्राकृतिक पुँजीका महत्त्वपूर्ण विषयलाई उजागर गराई एकीकृत प्रतिवेदन तयार गरी विश्वव्यापी जनमत सिर्जना गर्ने लक्ष्य राखेको छ। यस पत्रमा कम्पनीहरूले लक्षित गरेका उद्देश्यहरू प्राप्त गर्न सरोकारवालासित निरन्तरता रूपमा अन्तक्र्रिया गरिरहनेजस्ता लक्ष्य राखेका छन्। यस पत्रमा विश्वका ४० भन्दा बढी विश्वप्रख्यात कम्पनीहरूका प्रमुख कार्यकारीहरूले हस्ताक्षर गरेको थियो। प्राकृतिक स्रोतजन्य सेवा र वस्तुलाई समावेश गरी आर्थिक लेखाजोखा गर्ने विधिलाई सिस्टम अफ इन्भाइरोमेन्टल अकाउन्टिङ भनिन्छ। यस प्रक्रियामा कृषि, वन, माछापालन, जमिन, पानी, ऊर्जा, फोहोरमैला, वायुमण्डलमा विभिन्न किसिमका प्रदूषणहरूको प्रभाव एवं वातावरणीय गतिविधि, पदार्थ वा वस्तुहरूको सेवा प्रवाह, पारिस्थितिक प्रणालीका लेखाहरूलाई समावेश गरिएको हुन्छ। उदाहरणको लागि समुन्द्र छेउको वनमा विद्यमान एउटा रूखले स्थानीय वातावरण प्रदान गरिने सेवा खासगरी वायु नियमगन, ध्वनि, तापलगायतका प्रदूषण नियन्त्रण, आधीबेहेरी न्यूनीकरण, शीतल छहारी र सुन्दरतामा प्रदान गरी पर्यापर्यटनमा प्रवद्र्धन, माछापालनमा योगदानलगायतका सेवालाई समावेश गर्न सकिन्छ। उदाहरणको लागि पारिस्थितिक प्रणालीमा एक रूखले १७२ अस्टेलियन डलर मूल्यबराबरको योगदान गर्ने निष्कर्ष सन् २००२ मा अस्ट्रेलियाको एडिलाइट सहरमा अध्ययन गरेको थियो। सन् २०१३ मा द इकोनोमिक्स अफ इकोसिस्टम एन्ड बायोडाइभर्सिटीले पारिस्थितिक प्रणाली र जैविक विविधताको अर्थतन्त्रसम्बन्धी अध्ययन गरेको थियो। विश्व पारिस्थितिक प्रणालीमा प्राथमिक उत्पादन र यसको प्रशोधन प्रक्रियाहरूले वार्षिक रूपमा ७३ ट्रिलियन अमेरिकी डलरबराबरको विश्व वातावरणीय ह्रास भएको तथ्यांक उल्लेख गरेको थियो। विश्व वातावरण परिवर्तनसम्बन्धी जर्नलले विश्वका पारिस्थितिक प्रणालीले प्रदान गर्ने सेवाले संसारभर एकीकृत वार्षिक गार्हस्थ्य उत्पादनभन्दा दोब्बर लगभग १२४८ ट्रिलियन अमेरिकी डलरबराबर योगदान पुर्याउने प्रक्षेपण एक वर्षपछि प्रकाशित प्रतिवेदनमा उल्लेख छ। यतिका धेरै प्राकृतिक पुँजीमा ह्रास आए पनि कुनै लेखाजोखा हुँदैनन् किनभने यो राष्ट्रिय अर्थतन्त्रभन्दा भिन्न प्रणालीसित आबद्ध छ। त्यसैले प्राकृतिक पुँजीलाई राष्ट्रिय अर्थतन्त्रमा समावेश गर्नका लागि विश्वका सम्पन्न दुई दर्जनभन्दा बढी मुलुकहरूले प्राकृतिक पुँजीको लेखाजोखालाई अघि बढाएको छ। भौगोलिक विभिन्नता र सांस्कृतिक विविधताले सिर्जित संघीय शासन प्रणाली अँगालेका नेपालले प्राकृतिक पुँजीलाई प्रभावकारी रूपमा कार्यान्वयन गर्न सकिन्छ। यसले संघीय एकाइहरू खासगरी प्रादेशिक सरकारहरूलाई सुदृढ गराउन महत्त्वपूर्ण भूमिका खेल्ने विश्वास गर्न सकिन्छ। यसका लागि सर्वप्रथम नेपालमा प्राकृतिक स्रोतको एकीकृत कानुनी परिभाषा कतै पाइँदैन। प्राकृतिक स्रोतसित सम्बद्ध निकायहरू जस्तै वन ऐनले वनको, खानी ऐनले खानीको, जलस्रोत ऐनले पानीको परिभाषा गरे पनि एकीकृत रूपमा प्राकृतिक स्रोतको परिभाषा गरेको पाइँदैन। प्राकृतिक पुँजीको परिभाषा अलि परको विषय वनेको छ। यसका लागि सरोकारवाला निकायहरूले समयमा नै ध्यान दिनु जरुरी छ। अझ नेपालजस्तो संघीय शासन प्रणाली प्रारभ्भिक अवस्थामा रहेको मुलुकमा प्राकृतिक पुँजीलाई स्थानीय विशेषताअनुसार कार्यान्वयन गरी प्राकृतिक पुँजीको उचित उपयोग गर्न सकिन्छ। प्रादेशिक र स्थानीय सरकारहरूले प्राकृतिक पुँजी संरक्षण र व्यवस्थापनजस्ता महत्त्वपूर्ण जिम्मेवारी लिनु पर्दछ। यसका लागि संघीय कानुन निर्माण गरी सबै संघीय एकाइहरूको जिम्मेवारी स्पष्ट किटान गरिदिनु पर्दछ। साथै उपयुक्त संस्थागत संरचनाहरू तयार गरी प्राकृतिक स्रोतहरूले प्रदान गर्ने सेवा र कार्यलाई सुनिश्चित गर्न सकेको अवस्थामा दीर्घकालीन राजस्वको स्रोत सिर्जना गर्न सकिन्छ।"
राजनीतिक सौदाबाजी,"गठबन्धन दलहरू अब सत्ताको भागबन्डामा मात्र सीमित नभई जिम्मेवारी बोध गर्नुपर्छ। मुलुकको शासन सञ्चालनको व्यवस्था नै राजकाज हो। शासन सञ्चालनका लागि सत्ता गठबन्धनका दलहरूबीच दिनहुँ बैठक बसिरहेको छ। मन्त्रालय भागबन्डा मिलाउन रस्साकस्सी चलिरहेको छ। बैठकमा दलहरूका दाबीले मन्त्रिमण्डलले आकार लिन सकेको छैन। केही दिनभित्र सरकार बनिसकेपछि धेरै कुराहरू स्पष्ट हुनेछ। दलहरूबीचको आपसी सम्बन्ध र असन्तुष्टिहरू सतहमा देखिनेछ। प्रधानमन्त्रीको रूपमा पुष्पकमल दाहाल प्रचण्डले शपथग्रहण गरेको तीन महिना नाघिसकेको छ। अर्थ, गृह, परराष्ट्रजस्ता महत्त्वपूर्ण मन्त्रालय लामो समयदेखि मन्त्रीविहीन छन्। मन्त्रालय मन्त्रीविहीन हुँदा कामकारबाहीमा बाधा उत्पन्न भइरहेको छ। कोरोना भाइरसको संक्रमण पुनः बढ्न थालेको छ। स्वास्थ्य मन्त्रालयसहित १६ वटा मन्त्रालयको भार प्रधानमन्त्री दाहालको काँधमा छ। मन्त्रिमण्डल विस्तार हुन सकेको छैन। यस खालको राजनीतिक परिदृश्य पटकपटक देखिने गरेको छ। राजनीतिक प्रणालीले अहिले पनि गतिशीलता लिन सकेको छैन। बजेट बनाउने यो समयमा मन्त्रालय मन्त्रीविहीन हुन पुगेको छ। मन्त्रालयको काम प्रभावित भइरहेको छ। दुई पटक विश्वासको मत लिएका प्रधानमन्त्री दाहालले १६ वटा मन्त्रालयको भार काँधमा बोकिरहेका छन्। समयमा मन्त्रिमण्डल गठन गर्न नसक्नु जनताप्रति जवाफदेही हुन नसक्नु हो। सबै राजनीतिक दलले निर्वाचनअघि घोषणापत्र सार्वजनिक गरेका छन्। त्यो चुनावी घोषणापत्र जनतासँग गरिएको एक खालको सम्झौता हो। दल र जनताबीचको सामाजिक सम्झौता उल्लंघन गर्ने प्रवृत्ति मौलाएको छ। सम्झौताको सिद्धान्त र महत्त्व बिर्सनु विडम्बना हो। निर्वाचनको समयमा भोट माग्दाखेरि गरेको वाचा र प्रतिबद्धता नेताले बिर्सनु हुँदैन। घोषणापत्रमार्फत राजनीतिक दलले राखेको प्रस्तावलाई मतदानद्वारा जनताले दिएको स्वीकृति हो। सार्वजनिक पदमा बस्ने व्यक्तिमा सार्वजनिक हितमा काम गर्छु भन्ने वचनबद्धता हुनुपर्छ। व्यक्तिगत काम वा लाभका लागि सार्वजनिक पदमा बस्नु हुँदैन। सत्ताको केन्द्रबिन्दुमा पुग्ने र आफूसहित आफ्ना आसेपासेलाई पोस्ने स्वार्थ राखेर राज्यसत्ता अगाडि बढेको देखिन्छ। यो गरिब मनस्थिति हो। गरिबी भनेको आर्थिक अवस्था मात्र होइन। आर्थिकसँगसँगै मानसिक अवस्था पनि हो। गरिबी मानसिकता पनि हो। राज्यबाट अधिकतम कसरी दोहन गर्न सकिन्छ भन्नेतर्फ नै ध्यान केन्द्रित भइरहेको छ। राज्यबाट के सुविधा लिन सकिन्छ भन्दै दोहन गर्ने संस्थाका रूपमा लिइएको छ। प्रधानमन्त्री वा मन्त्री बन्ने आफ्ना नातेदार र गुटलाई पोस्न राजनीति गरिरहेको छर्लंग देखिएको छ। मन्त्री बन्न नसक्दा सरकार नै ढाल्दिन्छु भन्दै चेतावनी दिनु के हो ? राजनीतिमा बार्गेनिङ हुनु अवगुण हो। २०६९ फागुन ३० गते तत्कालीन प्रधानन्यायाधीश खिलराज रेग्मी नेतृत्वमा चुनावी मन्त्रिपरिषद् गठन गर्ने समझदारी प्रमुख राजनीतिक दलले गरे। सोही समझदारीमा राजनीतिक समस्या समाधान गर्न प्रमुख राजनीतिक दलका शीर्ष नेता सहभागी राजनीतिक संयन्त्र गठन गरियो। २०६९ चैत ३ गते बसेको संयन्त्रको बैठकले कार्कीलाई अख्तियार प्रमुखमा नियुक्तिका लागि संवैधानिक परिषद्लाई सिफारिस गर्ने निर्णय लिएको थियो। उक्त सिफारिसमा टेकेर परिषद्ले कार्कीलाई प्रमुख आयुक्तमा नियुक्त गरेको थियो। उक्त नियुक्ति बदरको माग गर्दै सर्वोच्च अदालतमा रिट निवेदन पर्यो। सर्वोच्च अदालतको पूर्ण इजलासले अख्तियार दुरुपयोग अनुसन्धान आयोगको प्रमुख आयुक्त पदमा लोकमानसिंह कार्कीलाई अयोग्य ठहर गर्यो। न्यायाधीश ईश्वर खतिवडा, डा आनन्दमोहन भट्टराई र अनिल सिन्हाको इजलासले अख्तियारको प्रमुख आयुक्त हुन योग्यता नपुगेको फैसला गर्यो। यो फैसला पनि कार्कीलाई अख्तियारमा नियुक्त गर्नेलाई के कारबाही भयो त ? योग्यता नै नपुगेको व्यक्तिलाई संवैधानिक अंगको प्रमुख आयुक्त नियुक्त गर्नेलाई कारबाही हुनु पर्दैन ? सर्वोच्चले अयोग्य व्यक्तिलाई अख्तियारको प्रमुख आयुक्तमा नियुक्तिको सिफारिस तथा नियुक्ति गर्ने गराउनेलाई चेतावनी दिनु पथ्र्यो। सर्वोच्चले थप दुई शब्द लेखिएको भए हुन्थ्यो। सरकार बनिसकेपछि धेरै कुराहरू स्पष्ट हुनेछ। दलहरूबीचको आपसी सम्बन्ध र असन्तुष्टिहरू सतहमा देखिने छन्। विकसित मुलुकमा प्रधानमन्त्रीमा निर्वाचित भएको २४ घण्टाभित्र मन्त्रिपरिषद्को गठन हुन्छ। तर, नेपालमा प्रधानमन्त्री निर्वाचित भएको धेरै समयसम्म मन्त्रिपरिषद्ले पूर्ण आकार ग्रहण गर्दैन। बेलायतमा संसदीय व्यवस्था दरिलो भइसकेको छ। बेलायतमा कन्जरभेटिभ पार्टीको बहुमत छ। प्रधानमन्त्रीबाट बोरिस जोनसनले राजीनामा गरे। बोरिस जोनसनको मन्त्री परिषद्मा भारतीय मुलका ऋषि सुनक वित्त मन्त्री थिए। जोनसनले राजीनामा दिएपछि लिज ट्रस प्रधानमन्त्री बनेकी थिइन्। उनले ४५ दिनमै राजीनामा दिइन्। त्यसपछि बोरिस जोनसन फेरि प्रधानमन्त्री बन्न चाहेको चर्चा थियो। जेरेमी हन्टको नाम पनि आएको थियो। तर दुवै प्रधानमन्त्रीको दौडमा औपचारिक रूपमा सहभागी भएनन्। पेनी मोर्डन्टले आधिकारिक रूपमा दाबी पेस गरेकी थिइन्। तर अन्तिम समयमा आफ्नो दाबी फिर्ता लिइन्। ऋषि सुनक प्रधानमन्त्री भए। एउटै दलभित्रको नेतृत्व परिवर्तन सहजै भयो। कसरी संसदीय व्यवस्था दरिलो हुन्छ भन्ने उदाहरणका लागि बेलायतबाट सिक्न सकिन्छ। नेतृत्व परिवर्तन स्वाभाविक प्रक्रिया हो। नेतृत्व गर्न नसक्नेले स्वाभाविकरूपमा छोड्न सक्नुपर्छ। नेतृत्व गर्न सक्ने व्यक्तिले टेक ओभर गर्नुपर्छ। सत्ता भनेको कसैको बपौती होइन। जिम्मेवारी हो। सत्तामा जाने र सरकार बनाउने राजनीतिको आवश्यक खेल नै हो। किनकि सरकारविहीन मुलुक हुँदैन। २००७ सालदेखि नै मुलुकमा गणतान्त्रिक व्यवस्थाका लागि जनता लड्दै आएका छन्। २००७ साल फागुन ७ गते तत्कालीन राजा त्रिभुवनको पहिलो घोषणामा अब उप्रान्त गणतन्त्रात्मक व्यवस्था हुनेछ भन्ने उल्लेख छ। त्यो बेला आन्दोलन गरेको पुस्ता जीवित छैन। यो अवधिमा पटकपटक भएका आन्दोलनमा सहभागी पुस्तामा क्रमशः बुढ्यौलीपना छाएको छ। अहिलेको नयाँ पुस्ता विद्यालय शिक्षा सकिएर बिदाइ हुने बेला खाडीमा भेटौंला भन्दैछ। यो निकै दुर्भाग्यपूर्ण छ। गाउँमा खेतबारी बाँझै छ। पहाडमा मलामी पाउन मुस्किल भइसक्यो। यस खालको अवस्थामा आउनुमा राजनीतिक नीतिमा कहीँ न कहीँ गम्भीर त्रुटि छ। व्यवस्था परिवर्तन हुने तर जनताको अवस्था उस्तै रहनु हुँदैन। सत्ता गठबन्धन दलहरू अब सत्ताको भागबन्डामा मात्र सीमित नभई जिम्मेवारी बोध गर्नुपर्छ। सत्तारूढ दलहरूले के काम गर्ने त्यसको न्यूनतम साझा कार्यक्रम बनाउनुपर्छ। सरकार आफ्नो दायित्व र विपक्षी दलको आफ्नो भूमिकाप्रति प्रस्ट हुनु आवश्यक छ। जनताका सवाल र प्राथमिकतालाई तत्कालै सम्बोधन गरी सरकार अघि बढ्नु पर्ने टड्कारो आवश्यकता छ।"
अस्थिरताको बीउ,"त्यो बेला एमाले महासचिव मदन भण्डारी हुनुहुन्थ्यो। उहाँले मसँग विदेशी शक्तिले चलखेल गरिरहेको संकेत गर्नुभयो। तपाईंहरू पार्टीलाई जोगाउन लाग्नुहोस् भन्नुभयो। तर, हामीले जोगाउन सकेनौं। संसद् नै विघटन भयो। त्यसको साक्षी म पनि हुँ। तत्कालीन प्रधानमन्त्री गिरिजाप्रसाद कोइरालाले आफ्नो पार्टीको बहुमत हुँदाहुँदै २०५१ सालमा संसद् विघटन गर्नुभयो। देशलाई मध्यावधि निर्वाचनतिर धकेल्नु भयो। त्यो नै देशका लागि दुर्भाग्य बन्यो। त्यहींबाट अस्थिरताको सुरुवात भयो। लोकतान्त्रिक मूल्यमान्यता खस्किँदै गयो। राजनीतिमा स्खलन आयो। पार्टीभित्र घातअन्तर्घातको शृंखला चल्न थाल्यो। अन्तरद्वन्द्व, विवाद, घातअन्तर्घात मौलाउँदै गयो। आदर्श, सिद्धान्त हराउँदै गयो। नेताहरूमा महत्वाकांक्षा पलाउन थाल्यो। अनेक हतकण्डा हुन थाले। देश नै अन्तहीन हिंसाको चपेटामा पर्यो। देश र जनताभन्दा सत्ताका लागि जे पनि गर्ने परिपाटी बस्यो। २०१७ सालमा खोसिएको प्रजातन्त्र ठूलो संघर्ष र बलिदानीबाट फर्किएको थियो। तत्कालीन प्रधानमन्त्री कृष्णप्रसाद भट्टराई (किसुनजी) नेतृत्वको सरकारले संविधान बनायो। २०४८ सालमा आमनिर्वाचन गरायो। कांग्रेसले बहुमत पायो। त्यस बेला म पनि सांसद थिएँ। पार्टीमा चरम द्वन्द्वको अवस्था आयो। किसुनजी समन्वयको कुरा गर्नुहुन्थ्यो। कुनै पनि हालतमा पार्टी फुट्न दिनुहुँदैन भन्नुहुन्थ्यो। गणेशमान सिंह भने गिरिजाप्रसाद कोइराला (गिरिजाबाबु)लाई कारबाही गर्नुपर्ने पक्षमा हुनुहुन्थ्यो। जलपाइगुडी महाधिवेशनदेखि नै उहाँहरूबीच द्वन्द्व थियो। किसुनजीले थामथुम पार्दै आउनुभएको थियो। उहाँ पार्टीभित्र दरार आउँछ। फुट हुन्छ भन्नुहुन्थ्यो। अन्तर्राष्ट्रिय शक्ति र दरबारको चलखेलले पार्टीको विवाद बढ्योे। गिरिजाबाबुलाई उक्साइदिने दरबार कांग्रेसलाई कमजोर बनाउन सक्रिय थियो। पार्टीमा अन्तरद्वन्द्वले बहत्तरे र छत्तीसे भनेर दुई समूह बनेको थियो। समन्वयको प्रयास भइरहेको थियो। करिबकरिब कुरा मिलिसकेको थियो। किसुनजी नरम स्वभावको मान्छे। उहाँ पाँच वर्ष नै सरकार चलाउनुपर्छ भन्नुहुन्थ्यो। गिरिजाबाबु खरो स्वभावको हुनुहुन्थ्यो। उहाँलाई कसले उचालिदियो ? संसद् विघटन गरिदिनुभयो। त्यो बेला एमाले महासचिव मदन भण्डारी हुनुहुन्थ्यो। उक्त पार्टीले कर्मचारी आन्दोलनका नाम संसद् बैठकमा अवरोध गरिरहेको थियो। उहाँले मसँग विदेशी शक्तिले चलखेल गरिरहेको संकेत गर्नुभयो। तपाईंहरू पार्टीलाई जोगाउन लाग्नुहोस् भन्नुभयो। तर, हामीले जोगाउन सकेनौं। संसद् नै विघटन भयो। त्यो बेला देश नै दुर्घटनामा पुग्यो। त्यसको साक्षी म पनि हुँ। बल्ल पुनःस्थापना भएको प्रजातन्त्र डिरेल हुन थाल्यो। २०५२ मा त्रिकुश संसद् थियो। त्यहाँ जसोतसो व्यवस्थापन गर्दागर्दै दुई जना कांग्रेस सांसद अनुपस्थित भए। विपक्षलाई मनाइएको थियो। संसदीय लोकतन्त्र भनेको नम्बर खेल हो। बहुमत चाहिन्थ्यो। अरू पार्टी विदेश पठाउने, सुविधा दिने केके गरेर मिलाइएको थियो। तर, आफ्नै दुई सांसद अनुपस्थित गराइए। त्यस बेला पार्टीको आन्तरिक कारण त्यो बेला कांग्रेस नेतृत्वको सरकार ढल्यो। २०५६ सालमा त किसुनजीलाई भावी प्रधानमन्त्री भनेर बहुमत आयो। उहाँलाई अपमानपूर्वक निकालियो। अनैतिकताको पराकाष्ठा भयो। बहुमतलाई खण्डित गरियो। किसुनजी अझै केही दिन सरकारमा रहनुभयो भने देश माओवादीले खाने भन्ने भ्रम फैलाइयो। उहाँकै पालामा संविधान बनेको थियो। निर्वाचन भएको थियो। उहाँ राष्ट्रवादी, प्रजातन्त्रवादी हुनुहुन्थ्यो। त्यो कुरा अरू शक्तिलाई सह्य भएन। उहाँविरुद्ध अविश्वासको प्रस्ताव आयो। मर्मस्पर्शी वक्तव्य दिई विवश भएर उहाँले राजीनामा दिनुभयो। त्यसो त गिरिजाबाबुकै आँटले माओवादी शान्ति प्रक्रियामा आयो। १० वर्षे सशस्त्र द्वन्द्वको अन्त्य भयो। उहाँले साहस साथ अन्तहीन हिंसाको चपेटाबाट मुलुकलाई पार लगाउनुभयो। हारे गिरिजा हार्छ जिते पार्टी जित्छ भनेर लाग्नुभयो। पार्टीमा बहुमतको असहमति हुँदाहँुदै पनि शान्ति स्थापना गराउनुभयो। त्यो प्रशंसनीय छ। तर, शासन व्यवस्था फेरिए पनि सर्वसाधारण जनताको अवस्था फेरिएको छैन। युवाहरू १२ कक्षा पूरा गर्दा नगर्दै विदेश ताकिरहेका छन्। परनिर्भरताले हामीलाई कहाँ पुर्याउँदैछ ? हामी पनि जिम्मेवार छौं। द्वन्द्वको चपेटामा पर्ने अवस्था आयो। जनतामा वितृष्णा र असन्तुष्टि फैलाउने काम भइरहेको छ। वैदिक सनातन धर्म लोप गर्ने काम भइरहेको छ। जसका लागि देशी विदेशी शक्ति लागिरहेका छन्। (कांग्रेस नेता उपाध्याय पूर्वमन्त्री हुन्)"
कोशीलाई हराउँदै एपीएफ बन्यो मेयर कप च्याम्पियन,"काठमाडौं: सिता राना मगर र इन्दु बर्माको शानदार ब्याटिङप्रेरित एपीएफ क्लबले फाइनलमा कोशी प्रदेशलाई ५४ रनले पराजित गर्दै ललितपुर मेयर कपको उपाधि जितेको छ। त्रिवि क्रिकेट मैदानमा टस हारेर ब्याटिङ थालेको एपीएफले मात्रै एक विकेट गुमाएर एक सय ५४ रनको योगफल तयार गरेको थियो। जवाफी ब्याटिङमा उत्रिएको कोशीले ६ विकेट गुमाएर १०० रन मात्रै बनाउन सक्यो। कोशीका लागि कप्तान रुबिना क्षेत्री ४१ बलमा चार चौकासहित सर्वाधिक ३५ रनको योगदान गरिन्। यस्तै, लकिता राजवंशीले अविजित २१ रनबाहेक अन्य ब्याटरले उल्लेख्य प्रदर्शन गर्न सकेनन्। एपीएफका लागि विनु बुढाले सर्वाधिक दुई विकेट लिँदा नेरी थापा, सोनु खड्का र रेखा रावलले कोशी एकएक ब्याटरलाई पेभेलियन फर्काए। पहिलो इनिङमा एपीएफका लागि सिता र इन्दुले एक सय ३६ रनको साभेदारी गर्दै उत्कृष्ट ब्याटिङ गरे। सिताले ६८ बलमा ९ चौका र दुई छक्कासहित अविजित ७९ रनको इनिङ खेलिन्। यस्तै, इन्दुले ४१ बलमा पाँच चौका र एक छक्कासहित ५१ रनको अर्धशकीय इनिङ खेलिन्। दुवै ब्याटर अविजित रहँदा त्यसअघि विकेटकिपरब्याटर ज्योति पाण्डे दुई रन जोडेर आउट भएकी थिइन्। कोशीकी अलिशा खडियाले एक विकेट लिनुबाहेक अन्य बलर विकेटविहीन रहे। विभागीय टिम एपीएफ लिग चरणबाट शीर्ष स्थानमा रहँदै फाइनलमा पुगेको थियो भने कोशीले दोस्रो स्थानमा रहेर उपाधि भिडन्तमा स्थान बनाएको थियो।"
मेयर कप: उपाधि जित्न एपीएफले कोशीलाई दियो १५५ रनको लक्ष्य,"त्रिवि क्रिकेट मैदानमा टस हारेर ब्याटिङ थालेको एपीएफले मात्रै एक विकेट गुमाएर एक सय ५४ रनको योगफल तयार गर्यो। काठमाडौं: सिता राना मगर र इन्दु बर्माको शानदार ब्याटिङप्रेरित एपीएफ क्लबले ललितपुर मेयर कपको फाइनलमा कोशी प्रदेशलाई एक सय ५५ रनको लक्ष्य दिएको छ। त्रिवि क्रिकेट मैदानमा टस हारेर ब्याटिङ थालेको एपीएफले मात्रै एक विकेट गुमाएर एक सय ५४ रनको योगफल तयार गर्यो। एपीएफका लागि सिता र इन्दुले एक सय ३६ रनको साभेदारी गर्दै उत्कृष्ट ब्याटिङ गरे। सिताले ६८ बलमा ९ चौका र दुई छक्कासहित अविजित ७९ रनको इनिङ खेलिन्। यस्तै, इन्दुले ४१ बलमा पाँच चौका र एक छक्कासहित ५१ रनको अर्धशकीय इनिङ खेलिन्। दुवै ब्याटर अविजित रहँदा त्यसअघि विकेटकिपरब्याटर ज्योति पाण्डे दुई रन जोडेर आउट भएकी थिइन्। कोशीकी अलिशा खडियाले एक विकेट लिनुबाहेक अन्य बलर विकेटविहीन रहे।"
एन्फाको आपतकालिन कार्यसमिति बैठक शनिबार,"काठमाडौं : अखिल नेपाल फुटबल संघ (एन्फा) को आपतकालिन कार्यसमिति बैठक शनिबार बस्ने भएको छ। एन्फाका महासचिव किरण राईले बिहीबार पत्रचार गर्दै पदाधिकारी तथा सदस्यलाई बैठक आह्वान गरेका हुन्। एन्फाको विधान २०७७ संस्करणको धारा ३९ (९२०) बमोजिम विशेष परिस्थितमा कार्यसमितिको आपतकालिन बैठक तपसिल बमोजिमको मिति,स्थान र समयमा राखिएको हुँदा उपस्थितका लागि निर्देशानुसार अनुरोध गर्दछु,पत्रमा भनिएको छ। बैठक शनिबार बिहान ९ बजे सातदोबाटोस्थित एन्फा कम्प्लेक्समा बस्नेछ। यसअघि एन्फाको पूर्णकालिन बैठक फागुन १७ गते बसेको थियो।"
साफ यु १७ महिला च्याम्पियनसिप खेलेर नेपाली टिम स्वदेश फर्कियो,"पाँच टिम सहभागी प्रतियोगितामा नेपाल चौथो भएको थियो। राउन्ड रोबिन लिग पद्धतिमा सम्पन्न प्रतियोगिताका सबै खेलमा जित निकालेको रुस १२ अंकसहित च्याम्पियन बन्यो। काठमाडौं : बंगलादेशमा सम्पन्न साफ यु १७ महिला च्याम्पियनसिप खेलेर नेपाली टिम स्वदेश फर्किएको छ। ढाकामा सम्पन्न प्रतियोगितामा पहिलो पटक सहभागी टिम रुस च्याम्पियन बनेको थियो। पाँच टिम सहभागी प्रतियोगितामा नेपाल चौथो भएको थियो। राउन्ड रोबिन लिग पद्धतिमा सम्पन्न प्रतियोगिताका सबै खेलमा जित निकालेको रुस १२ अंकसहित च्याम्पियन बन्यो। यस्तै, दोस्रो स्थानको बंगलादेशले चार खेलबाट सात, भारतले ६ र नेपालले चार अंक जोडेका थिए। पाँचौं स्थानमा सीमित बनेको भुटान जित तथा अंकविहीन रह्यो। बिहीबार करिब १२ बजे त्रिभुवन विमानस्थलमा अवतरण गरेको नेपाली टिमलाई अखिल नेपाल फुटबल संघ (एन्फा)का प्रवक्ता सुरेश साहले स्वागत गरे।"
क्रिकेट खेलाडी ऐरी र सार्कीलाई गृह नगरमा सम्मान,महेन्द्रनगर : महेन्द्रनगरस्थित लिटिल बुद्ध एकेडमीले राष्ट्रिय क्रिकेट टिमका खेलाडी दिपेन्द्र सिंह ऐरी र भीम सार्कीलाई सम्मान गरेको छ। बिहीबार विद्यालयले विश्वकप क्रिकेटको छनोट चरणमा पुर्याउन सफल भीमदत्त नगरपालिकामा दुई खेलाडीलाई नगद जनही २५ रुपैयाँ हजारसहित सम्मान गरेको हो। विद्यालयका प्रिन्सिपल श्याम सिंह मौनी र व्यवस्थापन समितिका अध्यक्ष प्रेम खाती लगायतले खेलाडीलाई सम्मान गरे। प्रिन्सिपल मौनीले खेलकुदका माध्यमबाट राष्ट्रलाई महत्वपूर्ण योगदान गर्ने कञ्चनपुरका खेलाडीलाई विद्यालयले हौसला प्रदान गर्न सम्मान गरेको बताए। उनले विद्यालयले शैक्षिक गतिविधिसँगै खेलकुदको विकासका लागि विभिन्न प्रतियोगिता आयोजना गर्ने गरेको बताए।
नेपाली फुटबलकै लागि फाइनल महत्त्वपूर्ण छः कप्तान किरण,"काठमाडौं : नेपाली राष्ट्रिय फुटबल टिमका कप्तान किरण कुमार लिम्बुले प्रधानमन्त्री थ्री नेसन्स कपको फाइनल नेपाली फुटबलकै लागि महत्त्वपूर्ण भएको बताएका छन्। अखिल नेपाल फुटबल संघ (एन्फा)को आयोजनामा जारी प्रतियोगिताको फाइनलमा भोलि नेपालले उपाधिका लागि लाओससँग खेल्दै छ। फाइनलअघिको पत्रकार सम्मेलनमा बोल्दै किरणले अहिले नेपाली फुटबल कठिन अवस्थामा रहेको र टिममा भएका नयाँ खेलाडीको मनोबल बढाउन पनि फाइनल धेरै महत्त्वपूर्ण भएको बताए। भोलिको फाइनलका लागि हामी मानसिक र शारीरिक रूपमा तयार छौं, उनले भने, हाम्रो नयाँ टिम छ, धेरै नयाँ खेलाडीहरू छन्। यो टिमलाई हरेक क्षण सम्हालेर अगाडि बढ्नु पर्ने समय आएको छ। त्यसैले नयाँ खेलाडी र पछिल्लो नेपाली फुटबलको अवस्थाका कारण पनि यो फाइनल एकदमै महत्त्वपूर्ण छ। भोलिको फाइनल कठिन हुन सक्ने आंकलन गर्दै किरणले त्यसका लागि नेपाली टिम तयार रहेको बताए। भोलिको खेल फिफा विन्डोमा नभएकाले वरीयता जस्ता कुरामा फाइदा हुनेछैन। तर, त्यसका बाबजुद पनि फाइलन भएकाले यसको विशेष अर्थ हुने उनले सुनाए। यस्तै, मुख्य प्रशिक्षक भिन्सेन्जो अल्बर्टो एनेसले पनि नेपाली टिम फाइनलका लागि पूर्ण रूपमा तयार भएको प्रतिक्रिया दिए। भोलि उत्कृष्ट खेल हुने आशा छ, हामी फाइनलमा पुगेका छौं, र त्यसका लागि हामी तयार छौं, उनले भने। भुटानविरुद्धको खेलमा घाइते भएका अञ्जन विष्टले भोलिको फाइनल गुमाउने करिब निश्चित छ। यस्तै, सुरुआती दुई खेलमा पहेँलो कार्ड पाएका पुजन उपरकोटी पनि भोलि फाइनलमा अनुपस्थित हुनेछन्। यद्यपि, प्रशिक्षक एनेसले अञ्जन भोलिका लागि तयार भएको बताए। हामीसँग धेरै नयाँ खेलाडी छन्, भोलि राम्रो प्रदर्शन गरेर नतिजा ल्याउनुपर्ने दबाब हामीमाथि छ, उनले भने, फाइनल सधैँ फाइनल नै हुन्छ, त्यसका लागि सबै तयार हुनेछन्। यस्तै, लाओसका प्रशिक्षक हान्स माइकल वाइसले भोलिको खेलमा उत्कृष्ट प्रदर्शनको अपेक्षा गरेको बताए। हाम्रो टिममा ९ जनाभन्दा धेरै खेलाडी २३ वर्षभन्दा मुनिका छन्। त्यसैले यो टिमप्रति म सन्तुष्ट छु, नेपाल घरेलु टिममा खेल्दै छ, त्यसैले बलियो दाबेदार हो। तर, हामी पनि राम्रो खेल्ने कोशिस गर्नेछौं। लाओस धेरै फाइनलमा नपुग्ने भएकाले यो भोलिको खेल फिफा विन्डोमा नभए पनि धेरै महत्त्वपूर्ण भएको उनले सुनाए। लाओस धेरै फाइनलमा पुग्दैन, त्यसैले यो फाइनल धेरै महत्त्वपूर्ण छ। खेलाडीहरूले थोरै तलबसेवासुविधामा खेलिरहेका छन्, प्रतियोगिता जित्न सके उनीहरूले केही सुविधा पाउने छन्, प्रशिक्षक वाइसले भने। लिग चरणका दुई खेलमध्ये एक जित र एक बराबरीसहित नेपाल चार अंक जोडेर शीर्ष स्थानमा रहँदै फाइनलमा पुगेको हो। पहिलो खेलमा लाओसलाई २० ले पराजित गरेको नेपाल दोस्रो खेलमा भुटानसँग ११ गोलको बराबरीमा अल्झिएको थियो। जुन १३औं खेलमा नेपालले भुटानसँग पहिलो बराबरी खेलेको हो। पछिल्लो ३९ वर्षमा नेपालले भुटानविरुद्ध खेलेका १२ खेलमा जित निकालेको थियो। यस्तै, पहिलो खेलमा नेपालसँग पराजित भएको लाओस दोस्रो खेलमा भुटानलाई २१ ले हराउँदै तीन अंक जोडेर दोस्रो स्थानमा रहँदै फाइनल पुगेको हो। लाओस कुनै पनि प्रतियोगिताको फाइनलमा पहिलो पटक पुगेको हो।"
क्यानडासँग २६ रनले हार्यो अमेरिका,"क्यानडाका लागि कलीम साना र साद विन जफरले तीनतीन विकेट लिए। यस्तै, हर्ष थाकेरले दुई तथा जेरेमी गोर्डन र पार्गन सिंहले एकएक विकेट लिएका थिए। विन्डोक : क्यानडाले आईसीसी क्रिकेट विश्वकप छनोटको प्ले अफमा अमेरिकालाई २६ रनले पराजित गरेको छ। नामिबियाको वान्डरर्स क्रिकेट मैदानमा टस हारेर ब्याटिङ थालेको क्यानडाले ४९४ ओभरमा सबै विकेट गुमाएर एक सय ९८ रनको योगफल तयार गरेको थियो। जवाफी ब्याटिङमा उत्रिएको अमेरिकाले ४७३ ओभरमा सबै विकेट गुमाएर एक सय ७२ रन मात्रै बनाउन सक्यो। अमेरिकाका लागि सुशान्त मोदानीले ६४ रनको अर्धशतकीय इनिङ खेले। यस्तै, नोस्थुस केन्जिगेले २८ रनबाहेक अन्य ब्याटरले उल्लेख्य प्रदर्शन गर्न सकेनन्। क्यानडाका लागि कलीम साना र साद विन जफरले तीनतीन विकेट लिए। यस्तै, हर्ष थाकेरले दुई तथा जेरेमी गोर्डन र पार्गन सिंहले एकएक विकेट लिएका थिए। क्यानडाका ओपनर आरोन जोनसोनले ५२ बलमा ६ चौका र एक छक्कासहित ४७ रनको इनिङ खेले। यस्तै, हर्ष थाकेर ७३ बलमा ४३ रन तथा निकोलस किर्टोन ३५ बल खेलेर पेभेलियन फर्के। बलिङतर्फ अमेरिकाका सौरभ नेत्राभल्कर, अली खान र निसार्ग पटेलले दुईदुई विकेट तथा जेसी सिंह र नोस्थुस केन्जिगेले एक विकेट लिए। प्ले अफमा क्यानडा, जर्सी, नामिबिया, पपुवा न्युगिनी, यूएई र अमेरिकाले प्रतिस्पर्धा गरिरहेका छन्। त्यसबाट शीर्ष दुई टिम जुनजुलाईमा जिम्बाब्वेमा हुने विश्वकपको छनोटमा स्थान बनाउने छन्।"
नामिबियासँग ४८ रनले हार्यो पीएनजी,"विन्डोक : कप्तान गर्हर्ड एरास्मसको शतकप्रेरित नामिबियाले आईसीसी क्रिकेट विश्वकप छनोटको प्ले अफमा पपुवा न्युगिनीलाई ४८ रनले पराजित गरेको छ। नामिबियाको विन्डोकस्थित युनाइटेड क्रिकेट क्लबको मैदानमा टस हारेर ब्याटिङ थालेको नामिबियाले आठ विकेट गुमाएर तीन सय ८१ रनको योगफल तयार गरेको थियो। जवाफी ब्याटिङमा उत्रिएको पीएनजीले ४६२ ओभरमा सबै विकेट गुमाएर तीन सय ३३ रन मात्रै बनाउन सक्यो। पीएनजीका चार्ल्स अमिनीले ७५ बलमा आठ चौका आठ छक्कासहित एक सय ९ रनको शतकीइ इनिङ खेले। यस्तै, कप्तान आसाद भालाले ५७, सेसे बाउले ५४, किप्लिन डोरिगाले ४७ तथा चाड सोपले २८ रनको योगदान गरे। नामिबियाका लागि रुबेन ट्रुम्पेल्मान र बर्नार्ड स्कोल्टजले सर्वाधिक तीन विकेट लिए। यस्तै, एरास्मसले दुई तथा शान फोउचे र बेन शिकोङ्गोले एकएक विकेट लिए। पहिलो इनिङमा नामिबियाका लागि चौथो नम्बरमा क्रिजमा उत्रिएका एरास्मसले एक सय १३ बलमा एक सय २५ रनको शतकीय इनिङ खेले। उनले त्यस क्रममा ११ चौका र पाँच छक्का प्रहार गरेका थिए। यस्तै ओपनर निकोलस डाविनले ७९ बलमा १३ चौका र एक छक्कासहित ९० रनको इनिङ खेले। यान निकोल ५९ बलमा ६ चौका र दुई छक्कासहित ६१ रनको इनिङ खेलेर पेभेलियन फर्किँदा जेन ग्रिनले ३३ तथा कार्ल बिर्केन्स्टोकले अविजित १९ रन जोडे। पीएनजीका लागि सेमो कामेयाले सर्वाधिक पाँच विकेट लिएका थिए। काबुआ मेरेयाले दुई तथा आसाद भालाले एक विकेट लिएका थिए। आईसीसी विश्वकप क्रिकेट लिग २ को शीर्ष तीनमा नपर्दा प्ले अफमा पुगेको नामिबिया शीर्ष दुईमा रहँदै ग्लोबल छनोटमा पुग्न चाहन्छ। तर पहिलो खेलमा अमेरिकासँग ८० रनको फराकिलो पराजयपछि नामिबिया जितका लागि आत्तुर छ। यस्तै, पछिल्लो खेलमा यूएईसँग २१ रनले हारेको पीएनजी पनि आजको खेलमा जितको लक्ष्यसहित मैदानमा उत्रिने छ। प्ले अफमा क्यानडा, जर्सी, नामिबिया, पपुवा न्युगिनी, यूएई र अमेरिकाले प्रतिस्पर्धा गरिरहेका छन्। त्यसबाट शीर्ष दुई टिम जुनजुलाईमा जिम्बाब्वेमा हुने विश्वकपको छनोटमा स्थान बनाउने छन्।"
हिमालयन शेर्पा जगदम्बा जीतपुरसिमरा गोल्डकपको उपाधी नजिक,"सिमरा रंगशालामा बुधबार भएको पहिलो क्वाटरफाइनल खेलमा मकवानपुरमाथि ३० को सहज जित निकाल्दै शेर्पा १० वर्षपछि जीतपुरसिमरा गोल्डकपको उपाधी नजिक पुगेको हो । सिमरा : खेलको ७४औं मिनेटमा कप्तान विश्वास श्रेष्ठको स्थानमा मैदान पसेका निशान लिम्बु चम्किएपछि हिमालयन शेर्पा क्लब जगदम्बा १३औं जीतपुरसिमरा गोल्डकपको फाइनलमा प्रवेश गरेको छ । सिमरा रंगशालामा बुधबार भएको पहिलो क्वाटरफाइनल खेलमा मकवानपुरमाथि ३० को सहज जित निकाल्दै शेर्पा १० वर्षपछि जीतपुरसिमरा गोल्डकपको उपाधी नजिक पुगेको हो । दोस्रो संस्करणको विजेता समेत रहेको शेर्पालाई अन्तिम दुईमा पुर्याउने क्रममा निशान लिम्बुले दुई र सुशिल राईले एक गोल गरे । जितसँगै जीतपुरसिमरामा पछिल्लो १० वर्षदेखि लगातार खराब प्रदर्शन गर्दै आएको शेर्पालाई राहत मिलेको छ । २०६९ सालमा सम्पन्न चौथो संस्करणको फाइनल खेलमा मनाङ मस्र्याङदी क्लबसंग पराजित भएयता जीतपुरसिमरा गोल्डकपमा शेर्पाको यात्रा सुखद् रहन सकेको छैन । झण्डै एक दशकपछि जीतपुरसिमराको उपाधी होडमा उभिने क्रममा शेर्पाले जारी सिजनमा मोफसलको दोस्रो प्रतियोगिताको फाइनल खेल खेल्ने अवसर समेत बनाएको छ । शेर्पा यसअघि फागुनमा सम्पन्न मकवानपुर गोल्डकपको फाइनलमा प्रवेश गरेको थियो । १५ लाख राशीको उक्त प्रतियोगितामा मनाङसंग १० ले पराजित हुँदै शेर्पा उपविजेता बन्यो । मकवानपुर गोल्डकपछि शेर्पाले मोफसलका प्रतियोगितामा खराब प्रदर्शन गर्दै आएको छ । सुदूरपश्चिम खप्तड गोल्डकप र बुटवलमा सम्पन्न तिलोत्तमा गोल्डकपमा थ्रिस्टारसँग पराजित हुँदै शेर्पा जीतपुरसिमरा गोल्डकपमा सहभागी हुन आएको हो । दुई वटै प्रतियोगितमा थ्रिस्टारसँग निराश बन्न पुगेको शेर्पाका लागि जीतपुरसिमरामा यो पटकको यात्रा भने सुखद् रहन पुग्यो । ए डिभिजन डर्बीमा सातदोबाटो युथ क्लबलाई २१ ले पन्छाएको शेर्पा मोफसलको मकवानपुर ११ माथि फराकिलो जित निकाल्दै तेस्रो पटक जीतपुरसिमरा गोल्डकपको फाइनलमा प्रवेश गर्न सफल भयो । खेलको २९औं मिनेटमा अबियोमीको क्रसमा सुशिल राईले शेर्पालाई अग्रता दिलाएका थिए । डिबक्स भित्र अनमार्क रहेका सुशिलले अबियोमीको उत्कृष्ट पासलाई खेर फालेनन् । सुशिलको प्रहार नियन्त्रणमा लिन मकवानपुरका गोलरक्षक अनिश देउला असफल देखिए । शेर्पाले खेलमा अग्रता लिएपछि मकवानपुर दवावमा देखियो । भरतपुर फूटबल क्लबविरुद्ध टाइब्रेकरमा ४३ को जित निकाल्दै शेर्पासंगको भेट पक्का गरेको मकवानपुरले लय देखाएपनि स्कोर निकाल्न भने सकेन् । यता शेर्पाले मकवानपुरविरुद्ध खेलमा बनाएको थुप्रै अवसर खेर फाल्यो । शेर्पाका कप्तान विश्वास श्रेष्ठ र स्ट्राइकर अबियोमीले थुप्रै अवसर गुमाए । सुरुवाती अग्रता जोगाउन शेर्पालाई हम्मेहम्मे परेको थियो । शेर्पाका प्रशिक्षक सुमन श्रेष्ठले खेलको ७४औं मिनेटमा विश्वासको स्थानमा निशानलाई मैदान पठाउने निर्णय लिए, जुन सहि सावित हुन पुग्यो । निशानले लगातार दुई गोल गर्दै जित सहज बनाए । खेलको ८७औं मिनेटमा मिलन राईले डिबक्स भित्र मिलाएको पासलाई निशानले सदुपयोग गरेका थिए । खामिर गिल्सनको स्थानमा निशानसंगै मिलन मैदान पसेका थिए । खेलको अन्तिम समयमा अग्रता दोब्बर बनाएको शेर्पाले इन्जुरी समयमा एक गोल थप्दै फराकिलो जित निकालेको हो । पाँच मिनेट थपिएको इन्जुरी समयमा निशानले व्यक्तिगत दोस्रो तथा टिमका लागि तेस्रो गोल गरेका थिए । मकवानपुरका सुदीप सापकोटाको फितलो क्लियरेन्स बललाई निशानले पोष्टको दिशा दिएका थिए । निशान खेलको म्यान अफ दि म्याच घोषित भए । उनले महालक्ष्मी विकास बैंकद्धारा प्रायोजित म्यान अफ दि म्याच वापत १० हजार नगद प्राप्त गरे । प्रतियोगिता अन्तर्गत बिहिवार चर्च ब्वाइज युनाइटेड क्लब र न्युरोड टिम एनआरटीबीच दोस्रो सेमिफाइनल खेल हुनेछ ।"
रेनार्ड फ्रेन्च महिला फुटबल टिमको प्रशिक्षक,"उनको नेतृत्वमा साउदी अरबले विश्वकपमा अर्जेन्टिनाविरुद्ध २१ को सनसनीपूर्ण जित निकालेको थियो। पेरिस: फिफा विश्वकपमा साउदी अरबको नेतृत्व गरेका प्रशिक्षक हेर्भे रेनार्ड फ्रेन्च राष्ट्रिय महिला फुटबल टिमको मुख्य प्रशिक्षक नियुक्त हुने भएका छन्। रेनार्डले यसै साता साउदीको टिमबाट राजीनामा दिएका थिए। साउदी अरेबियन फुटबल महासंघ (एफएएफएफ)ले मंगलबार ५४ वर्षीया रेनार्डले सम्झौता तोड्न आग्रह गरेको बताएको थियो। रेनार्डले फ्रेन्च महिला टिममा कोरिन्ने डियार्सेको स्थान लिनेछन्। फ्रेन्च टिमका केही खेलाडीले उनको नेतृत्वमा फ्रेन्च टिमबाट नखेल्ने घोषणा गरेपछि फ्रान्सेली फुटबल संघले उनलाई बर्खास्त गरेको थियो। रेनार्डको नेतृत्वमा फ्रेन्च टिमले पहिलो ठूलो प्रतियोगिता विश्वकप खेल्ने भएको छ। महिला विश्वकप २० जुलाईदेखि २० अगस्टसम्म अस्ट्रेलिया र न्युजिल्यान्डमा हुनेछ। रेनार्डलाई फ्रेन्च महासंघबाट प्रस्ताव आएको थियो, त्यसमा उनले इच्छा देखाए, साउदी फुटबल महासंघका अध्यक्ष यासिर अलमिसेहालले भने। फ्रेन्च नागरिक रेनार्डले सन् २०१९ देखि साउदीको पुरुष टिमको नेतृत्व सम्हालेका थिए। उनको नेतृत्वमा साउदी अरबले विश्वकपमा अर्जेन्टिनाविरुद्ध २१ को सनसनीपूर्ण जित निकालेको थियो।"
सेयर बजार फेरि ओरालोतिर : कारोबार रकम ८९ करोडमा खुम्चियो,काठमाडौं : लगातार तीन दिन उकालो लागेको सेयर बजार आज ओरालो लागेको छ। आज नेप्से परिसूचक १०८७ अंकले घटेर १९०८५५ विन्दुमा पुगेको छ। सेन्सेटिभ इण्डेक्स १६६ अंकले घटेर ३५९४८ विन्दुमा अडिएको छ। कारोबार रकम भने बुधबारको तुलनामा बढेको छ। आज २५४ कम्पनीको २७ लाख ५० हजार ६५५ कित्ता सेयर ८९ करोड ९५ लाख ३२ हजार १३९ रुपैयाँमा खरिदबिक्री भयो। यसदिन एउटा कम्पनीको मूल्यमा सकारात्मक सर्किट लागेको छ। सुपर माइ हाइड्रोपावरको सेयर मूल्य ९९९ प्रतिशतले बढेको हो। सिटीजन्स म्युचुअल फन्ड र कालिञ्चोक दर्शनको सेयर मूल् ६ प्रतिशत बढिले बढेको छ। कारोबार रकमका आधारमा शिवम् सिमेन्ट शीर्षस्थानमा रह्यो। सो कम्पनीको ५ करोड बढिको सेयर कारोबार भयो। यस्तै हिमालयन डिस्टिलरीको ३ करोड र जीवन विकास लघुवित्त वित्तीयको २ करोड बढिको सेयर कारोबार भयो। कारोबारमा आएका १३ उपसमूहमध्ये ११ को मूल्य घट्यो भने २ को मात्रै बढ्यो। अदर्श उपसमूहको सूचक सर्वाधिक १११ प्रतिशतले ओरालो लाग्यो।
गलैंचा उद्योग प्रबर्द्धन गर्न व्यवसायीको माग,"बैंकको उच्च ब्याजदरले उद्योग धराशायी हुने अवस्था आएकोले सरकारले सहज वातावरण बनाइदिनुपर्ने व्यवसायीले धारणा राखे। काठमाडौं : विश्वभर नेपालको पहिचान बनाउन सफल गलैंचा उद्योगलाई सरकारले प्रवर्द्धन गर्न नसकेको व्यवसायीले गुनासो गरेका छन्। राजधानीमा बुधबार आयोजित नेपाल गलैंचा उत्पादक तथा निकासीकर्ता संघको पाँचौं वार्षिक साधारणसभा तथा दोस्रो अधिवेशन २०७९ मा व्यवसायीले उद्योगको प्रवर्द्धनको माग गरेका हुन्। बैंकको उच्च ब्याजदरले उद्योग धराशायी हुने अवस्था आएकोले सरकारले सहज वातावरण बनाइदिनुपर्ने व्यवसायीले धारणा राखे। सरकारले विश्वबजारमा गलैंचाको बजारीकरणमा सहायता नगरेको व्यवसायीको गुनासो छ। विश्व सम्मेलनमा भाग लिन जाँदा विदेशी मुद्रा सटही पर्याप्त नदिने र प्रवर्द्धनमा सहजीकरण नगरेको उनीहरूले सुनाए। यसैक्रममा संघका निवर्तमान अध्यक्ष रामबहादुर गुरुङ सरकारले गलैंचा निर्यातका लागि गतिलो नीति नलिएका कारण उत्पादन र निर्यातमा गम्भीर संकट आएको बताए। बैंकको १० प्रतिशतमा लिएको कर्जा १६ प्रतिशतसम्म पुगेको छ। औद्योगिक विकास, रोजगारी अवसरका लागि सरकारको नीति गतिलो भएन, उनले भने, कोभिडको प्रभाव अहिले देखिन थालेको छ। रूसयुक्रेनको असरले पनि कच्चा पदार्थ महँगिएको छ। राजनीति अस्थिरताले पनि व्यवसाय प्रभावित भएको उनले बताए। यस्तै, संघका अध्यक्ष तेञ्जिङ शेर्पाले खस्कँदो अर्थतन्त्र र व्यापार घाटा उच्च भइरहेका बेला विदेशी मुद्रा भित्र्याउने गलैंचा उद्योगलाई सरकारले सहुलियत दिनुपर्नेमा जोड दिए। अहिले उद्योगमा लागत अत्यधिक हुँदा अन्तर्राष्ट्रिय बजारमा प्रतिस्पर्धा गर्न गाह्रो भएकाले सरकारले निर्यातमा दिएको करको सुविधा जस्तै कच्चा पदार्थ आयातमा समेत कर घटाउन उनले आग्रह गरे। गत आर्थिक वर्षमा करिब ११ अर्ब रुपैयाँबराबरको गलैंचा निर्यात गरेको र हाल एक लाखभन्दा बढीलाई रोजगारी उपलब्ध गराएको उनले सुनाए। गलैंचा उद्योगका लागि अन्तर्राष्ट्रिय ल्याब छैन, उनले भने, यो नहुँदा अन्तर्राष्ट्रिय जगत्मा मान्यता पाउन कठिन भएको छ। सरकारले विश्व बजारमा गलैंचाको बजारीकरणमा सहायता नगरेको व्यवसायीको गुनासो उद्योगबाट वार्षिक करिब ११ अर्ब रुपैयाँबराबरको गलैंचा निर्यात र एक लाखभन्दा बढीलाई रोजगारी यसैगरी, नेपाल चेम्बर्स अफ कमर्सका अध्यक्ष राजेन्द्र मल्लले वार्षिक साढे ३४ अर्ब रुपैयाँको निर्यात गर्ने मुलुक अहिले ११ अर्बमा खुम्चिनु परेकोले यसबारे सरकार र निजी क्षेत्रले सोच्न जरुरी भएको औंल्याए। यसै क्रममा उनले अहिले बैंकको चर्को ब्याजदर एकल अंकमा नझारेसम्म समग्रमा उद्योगहरू नउकासिने बताए। यस्तै, नेपाल उद्योग वाणिज्य महासंघका केन्द्रीय सदस्य हेमराज ढकाल गलैंचा उत्पादनका लागि कच्चा पदार्थको अभाव, उद्योगीमजदुर सम्बन्ध सुमधुर नहुँदा र सरकारले प्रवर्द्धनमा सहायता नगर्दा उद्योग धराशायी भएको बताए। मुख्यसचिव शंकरदास बैरागीले सरोकारवालाको प्रतिउत्तर दिँदै नेपालको पहिचानसँग घनिष्टता जोडिएको गलैंचा उद्योग अर्थतन्त्रको बलियो आधार भएकाले सरकार सदैव यसको पक्षमा भएको बताए। यसै क्रममा उनले भने, सरकारले निजी क्षेत्रलाई पर्याप्त सहयोग नगरेको होइन, गरेको छ। निजी क्षेत्रबिना सरकार चल्न सक्दैन र मुलुक विकास पनि सम्भव छैन। उद्योगले उत्पादन क्षमता बढाएर प्रतिस्पर्धी हुनसमेत उनले सुझाए।"
"सुनको मूल्य घट्यो, चाँदीको बढ्यो",काठमाडौं : नेपाली बजारमा सुनको मूल्य घटेको छ। नेपाल सुन चाँदी व्यवसायी महासंघका अनुसार आज सुन प्रतितोला ३ सयले घटेर प्रतितोला १ लाख ८ हजार २०० कायम भएको छ। अघिल्लो कारोबार दिन बुधबार सुन ५००ले बढेर तोलाको १ लाख ८ हजार ५०० रुपैयाँमा कारोबार भएको थियो। आज तेजाबी सुन प्रतितोला १ लाख ७ हजार ७०० रुपैयाँ तोकिएको छ। सुनको मूल्य घटेपनि चाँदी मूल्य भने बढेको छ। आज चाँदी प्रतितोला १३७५ रुपैयाँमा कारोबार भइरहेको महासंघले जनाएको छ। बुधबार चाँदी १ हजार ३६५ रुपैयाँमा कारोबार भएको थियो।
नेपाल धितोपत्र बोर्ड : इन्साइडर ट्रेडिङ मा कडाइ,"उनले लगानीकर्तालाई धैर्य र संयम गर्न आग्रह गरे। काठमाडौं : नेपाल धितोपत्र बोर्डले भित्री कारोबार (इन्साइडर ट्रेडिङ) मा संलग्नलाई मुद्दा दायर गर्ने तयारी गरेको छ। नेपाल धितोपत्र बोर्डका अध्यक्ष रमेशकुमार हमालले भित्री कारोबार गर्ने एक जनाविरुद्ध मुद्दा दायर गरेको जानकारी दिए। यसमा संलग्न अन्य व्यक्ति र कम्पनीमाथि पनि मुद्दा दर्ताको तयारी भइरहेको छ, उनले भने। पुँजी बजारको ३० वर्षे इतिहासमा मुद्दा चलाएको पहिलो पटक हो। इन्साडर कारोबारबारे थप अध्ययन अनुसन्धान भइरहेको उनले बताए। अब कसैले पनि भित्री कारोबार गर्न हिम्मत नगर्ने उनले दाबी गरे। नेपाल इन्भेस्टर्स फोरम, सेयर लगानीकर्ता संघ र नेपाल पुँजीबजार लगानीकर्ता संघको संयुक्त आयोजनामा भएको समृद्ध नेपालको आधार, पुँजीबजार सुधारनामक अन्तरक्रिया कार्यक्रममा बोल्दै अध्यक्ष हमालले प्रतिस्पर्धा गर्न नसक्ने सेयर ब्रोकर कम्पनी हराएर जाने बताए। सिन्डिकेट तोड्न नयाँ कम्पनी थप्न लागेका छौं, उनले भने, मापदण्ड पुग्ने सबै कम्पनी थपिन्छन्। हरेक नीति सबैको हितमा नहुने उनले बताए। नीति कार्यान्वयन गर्न न्यायालय, राज्य, सरकार सबै सकारात्मक हुनुपर्ने हमालले बताए। खुला बजार अर्थनीति अवलम्बन गर्न खोज्दा समस्या सिर्जना भएको उनले गुनासो गरे। चालू कम्पनी ५० वटाका साथै थप ५० कम्पनी आउने उनले सुनाए। शक्तिशाली कम्पनी होस् भन्ने हामीले चाहेको हो, उनले भने, पुँजी, प्रविधि, बोर्ड, सीईओलगायतमा एकरूपता ल्याउन खोजेका छौं। उनले ब्रोकर कम्पनीको शाखा खोल्ने प्रक्रिया घटाउन लागिएको बताए। २०८२ सालसम्म पुँजी वृद्धिको समयसीमा दिइएको उनको भनाइ छ। हमालले नयाँ ब्रोकर, स्टक र कम्बोडिटीसँग सम्बन्धित मुद्दाको चाँडो निरूपण हुनुपर्ने बताए। सात महिनादेखि मुद्दा विचाराधीन हुँदा समस्या भएको उनको भनाइ छ। जस्तो निर्णय आए पनि छिटो आयोस्, निर्णयको बन्दी हुनु भएन। उनले भने। करिब सात महिनासम्म अदालतबाट निर्णय आउन नसक्दा ठूला कम्पनीका ११ अर्ब रुपैयाँ फसेको जनाए। नयाँ नियमावली ल्याएर भए पनि कम्पनी थपेरै जोड्ने उनले उद्घोष गरे। भित्री कारोबार गर्ने एक जनालाई मुद्दा दायर पुँजी बजारमा थप ५० कम्पनी आउने उनले लगानीकर्तालाई धैर्य र संयम गर्न आग्रह गरे। संयमता नगुमाउनुहोस्, राम्रा दिन पनि अवश्य आउँछन्, उनले भने, किलो बाँधेर राख्ने हो, अहिल्यै हात उठाएर सेयर बजारबाट नबाहिरिनुहोस्। हतारमा र डरमा गरिएको निर्णयले घाटा हुने उनले बताए। गल्ती गर्नेलाई कारबाही गर्नुपर्ने बताउँदै हमालले ५१ कम्पनीको सूची निकाल्नु गल्ती भएको बताए। बजार विकास गर्न नीति राम्रो भए पनि विकास हुन नसकेको उनको भनाइ थियो। बजार सुधारका लागि ल्याउने हरेक काममा बाधा आउने गरेको उनले अनुभव सुनाए। बोर्डले गर्ने हरेक काम समयतालिका अनुसार गरिरहेको उनले दाबी गरे। नेपाल इन्भेस्टर्स फोरमका निवर्तमान अध्यक्ष छोटेलाल रौनियारले बजार गुम्दा लगानीकर्ताको सम्पत्ति ५० प्रतिशत डुबेको दाबी गरे। उनले ब्रोकर कमिसन ०२५ प्रतिशत कायम गर्न सके बजार बढ्ने उनले बताए। पुराना नीतिले लगानीकर्ता मर्माहित भएको उनले सुनाए। चर्को ब्याज, ऋणको मर्काले लगानीकर्ता संकटमा भएको उनले बताए। सेयर लगानीकर्ता संघका कार्यवाहक अध्यक्ष ताराप्रसाद फुलेलले लगानीकर्ताको सम्पत्ति सुरक्षा हुन नसकेको बताए। चर्को कमिसनले साना लगानीकर्तालाई मारमा पारेको उनले जनाए।"

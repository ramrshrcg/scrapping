शीर्षक,विवरण
कर्णालीको विकास गर्न लघुताभासबाट माथि उठौँ,"""कर्णाली उत्सव: कुडा कर्णाली"" मा मेरो अनुभव, दृष्टिकोण र विचार राख्ने मेरोलागि ठूलो मौका हो। म आफूले पाएको विकास र सुशासनको शीर्षक अन्तर्गत कर्णालीको विकास र सुशासनको सेरोफेरोमा मेरो विचार सेयर गर्छु। विकास र समृद्धिका लागि वास्तवमै के आवश्यक रहेछ छ त ? राजनीतिक स्थायित्व ? विकासका सही प्रार्थमिकताहरूको पहिचान ? सुशासन ? वित्तीय अनुसासन र भ्रस्टाचार निवारण ? ठूलो लगानी र स्रोत को परिचालन ? संघीयताको सफला कार्यान्वयन ? प्रदेशप्रदेशबीच र समाजसमाजबीचको आर्थिक र सामाजिक असमानता घटाउने नीति ? राज्यको स्रोत, साधन र नीति बनाउने तहमा पिछडिएको क्षेत्रको प्रतिनिधित्व ? विकास र समृद्धिका लागि भूराजनीति र अन्तरराष्ट्रिय सम्बन्धको कतिको भूमिका हुन्छ ? यी सबै बिषय त्यत्तिकै महत्वपूर्ण छन तर प्रसङ्ग कर्णालीलाई विकासको सपना देख्ने हक छ भन्ने कुराबाट उठाउन चाहन्छु। विकासको सपना देख्ने हक कर्णालीलाई पनि छ। दुर्गम र पिछडिएको ठाँउमा जन्मिनुमा हरेको आफ्नो संघर्षको इतिहास त छँदैछ, तर एउटा रोचक कुरा के भने काठमाडौंतिर मलाई चिन्नेले यो बाजुराको हो भनेर पचाइसके तर कुनै नयाँ मान्छेसँग परिचय हुँदा अझै पनि 'ओ' भन्ने गरेको सुनिन्छ। यसैबाट समाज र राज्यको मूलधारमा औउन अहिले पनि दुर्गम र पिछ्डिएको समाजको संघर्ष जारी रहेको देखिन्छ। कर्णाली, सुदूरपश्चिम र र मधेस प्रदेश पछि पर्नुमा केन्द्रको शक्ति, पहुँच र स्रोतको पनि भूमिका छ। तर मलाई १०० भन्दा बढी देश हेरिसके पछि लाग्यो, समस्या पछाडी परेको हाम्रै मानसिकता र सोचमा पनि छ। मुख्य समस्या लघुताभासबाट माथि उठ्नु पर्ने समस्या। अहिलेको २१ सौं सताब्दीको युगमा भुगोल र प्राकृतिक अवस्थिति, संस्कृति र समाजको ऐतिहासिक पृष्ठभूमि आदी समस्या होईनन, मौका पनि हुन। ""तर कर्णाली पिछ्डिएको छ, चामल, नून वा सिटामलका लागि रोइकराइ गर्नु पर्ने अवस्थामा के गर्न सकिन्छ र?"" भन्ने मानसिकताबाट माथि उठेर २१ सौँ सताब्दीको विकास र समृद्धिको सपना कर्णालीले देख्न सक्नु पर्छ र यो सपना देख्ने हक कर्णालीलाई छ। त्यत्रो नर संहारबाट गुज्रिएको रुवाण्डा अहिले विश्वामा विकास र प्रगतिको ""साइनिङ इक्जाम्पल्"" बनिरहेको छ। अर्कोतिर नेपालले आफ्नो ""पोटेन्सियल्"" अनुसार विकास र समृद्धिमा सक्ने जती गर्ने सकेन होला, तर मैले आफैले देखेका १०० वटा भन्दा बढी देशको अवस्था हेर्दा हामी अहिले नै धेरै निराशावादी हुने अवस्था पनि देखिदैन। जस्तो कि विश्वको उर्जा बजारको ३० प्रतिसत माग १२१३ वटा अफ्रिकी महादेशका देशहरूले धानेको छन भने ५० प्रतिसत तिनै देशको जनसंख्याको बिजुलीमा पहुँच छैन। प्राकृतिक स्रोत र साधनले धनी मानिने अफृका महादेशका एकतिहाइ देश अहिले कुनै न कुनै खालको गृह युद्धमा छन। नेपाल ले २०६२२०६३ को जनआन्दोलन पछिको १८१९ वर्ष राजनीतिक संक्रमण मै बितायो तर एउटा उपलब्धी नेपालमा गृह युद्धको अन्त्य र शान्तिको स्थापना पनि हो। अहिले हामी सकृय युद्धमा छैनौं। गृह युद्धको नेतृत्व गर्नेसँग नै सरकार चाबी छ। अर्को कुरा लघुताभासबाट माथि उठ्नुको अर्थ एकातिर हाम्रो पनि विकास सम्भव छ भन्ने ठूलो सपना बोक्नु हो भने अर्कोतिर विकासको लक्ष्य के राख्ने भन्ने पनि हो। मैले लघुताभासबाट माथि उठ्नु पर्छ भन्नुको अर्को उदेश्य कर्णालीले विकास र समृद्धिको लक्ष्य तय गर्दा कर्णाली हिजो कहाँ थियो वा आज कहाँ छ भनेर मात्र हेरेर पुग्दैन। कर्णालीले अहिलेको बागमतीभन्दा माथि जाने लक्ष्य राख्न सक्नु पर्छ। किनकी विकास र समृद्धिका आँकडा हेर्दा कर्णालीको ""बेस्"" नै कमजोर छ। नेपालको कुल ग्रायस्त उत्पादनमा कर्णालीको सेयर ४ प्रतिसत जति छ। गरे हुन्छ भन्ने उदाहरण हेर्न धेरै टाढा जानु पर्दैन। भारतको सबै भन्दा कान्छो र आर्थिक विकासका दृष्टिले पिछडिएको मानिएको झारखण्ड राज्य अहिले विकास र समृद्धिको उदाहरण बनिरहेको छ। गत ८ वर्ष मै झारखण्डले उसको कुल ग्रायस्त उत्पादन दो गुणा बनायो भने सन २०२१ मा यो राज्यको ८ प्रतिसतभन्दा माथिको आर्थिक बृद्धिदर छ। तर कुनै पनि प्रदेश वा राज्यको विकास र समृद्धिका लागि प्रदेशले के गर्ने, संघले केर गर्ने भन्ने कुरा आफ्ना ठाँउमा छन, तर विश्वको राजनीति, भूराजनीति, शक्ती सन्तुलन आदीको पनि भूमिका रहन्छ। उसै पनि अहिले विकाशील देशहरू लगानी वा बैदेशिक सहायता भित्र्याउन प्रतिष्पर्धा गरिरहेको अवस्था छ। विकास र समृद्धिको अन्तरराष्ट्रिय आयम अहिलेको भूमण्डलीकरण, नयाँ प्रविधी र भूराजनीतिको युगमा लगानी, पूर्वाधार निर्माण, ब्यापार, पारबहन आदीमा जति कर्णालीको विकास देशको शक्ति केन्द्र वा काठमाडौंसँको पहुँच, शक्ती सन्तुलन, नीति र प्रार्थमिकतासँग जोडिएको छ, त्यति नै कर्णालीको विकास विश्वको राजनीति, भूराजनीति, आर्थिक स्थितिसँग पनि जोडिएको छ। जस्तो कि विकासका लागि ठूलो लगानीको कुरा छोडी दिउँ, यो आर्थिक वर्षमा नेपालको राजस्वको अवस्था यती कमजोर छ कि राजस्वले कर्मचारीको तलब सम्म ख्वाउन सकिने अवस्था नभएर आन्तरिक ॠणबाटै खर्च धान्नु पर्ने अवस्था छ। सरकारले नै बैंकहरूबाट कर्जा लिए, निजी क्षेत्रले कर्जा कता बाट पाउने ? यसै पनि ब्याजको अवस्था चर्को छ र मुल्य वृद्धि १०१२ प्रतिसत पुग्ने आँकलन छ। बिदेशमा काम गर्नेहरूले देशमा पैसा नपठाउने भए देश पोहोर नै श्रीलंका बनिसक्थ्यो तर ""रेमिट्यान्स' (बिप्रेषक) को पनि आफ्नै अर्थशास्त्र छ। हामी ""रेमिट्यान्स कर्ष्' मा फसेका छौं अर्थात यही ""रेमिट्यान्स' ले अर्थतन्त्र जोगाएको छ भने यसैमा आशृत भएका कारणले कृषी, उध्योग आदी क्षेत्रको उत्पादनमा भड्को मार्न सकिएको छैन। कर्णालीका धेरै ठाँउमा बिदेश निर्यात गर्न सकिने ""अर्ग्यानिक कृषि"" (जैविक खेती) को प्रचुर सम्भाबना छ भने हामी चाँही भारतबाट आयात चामल र नेपाल मै उत्पादित चाउ चाउ को दाल बनाएर गुजारा गरिरहेका छौं। कर्णालीको पूर्बाधारण निर्माणमा ठूलो भड्को मार्ग कताबाट स्रोत जुटाउन सकिएला भन्ने कुरा गर्दा अहिले विश्व बहुआयामिक संकटबाट गुज्रिरहेको कुरालाई र यसले नेपाललाई पार्ने असरका बारे ध्यान दिन जरुरी छ। कोरोना संकटपछि विश्व अर्थतन्त्रमा आर्थिक मन्दी आउने संकट, युक्रेन र रुस बीचको युद्ध ल्याएको मुल्य वृद्धि, खाद्यान्न, इन्धन आदीको संकट, अमेरिकाचीनको शक्ती प्रतिष्पर्धाले ल्याएको भूराजनीतिक संकट, कार्बन र अरु ग्यासको उत्सर्जनले ल्याएको जलबायु परिवर्तनको संकट, विश्वका करीब १ तिहाई विकासशील देशहरूमा मडारिएको सार्बजनिक ॠणको संकट बहुआयामीक संकटहरूका कारण विश्व नै अहिले ""डेभलभमेण्ट इन रिभर्स्"" अर्थात विकासको उल्टो गतिमा छ। संयुक्त राष्ट्र संघ विकास कार्यक्रमको मानव विकास रिपोर्टका अनुसार विश्वका १० वटामा ९ वटा देशको मानब विकास सूचकांक उल्टोतिर फर्केको अथवा घटिरहेको छ। गत २ दसकमा विश्वले गरीबी निबारणमा ठूलो फड्को मारेको थियो भने गत वर्षदेखी विश्वमा ९१० करोडल जनसंख्या फेरि चरम गरिबीको रेखा मुनी धकेलिएको छ। विश्व ""डेमोक्र्यटिक डिक्लाईन्' अर्थात लोकतान्त्रीकरणको उल्टो बाटो वा प्रतिगमनतिर धकेलिदै छ। सन २०२२ मा करिब आधा प्रजातान्त्रिक मुलुकहरूमा प्रजातन्त्र कमजोर देखियो भने निरंकुशतन्त्रहरू अझै बलिया बन्दै गएका छन। युक्रेन र रुस बीचको युद्ध ""रुस र पश्चिमेली देशहरूबीचको ""प्रोक्सी वार्' अर्थात अप्रत्यक्ष युद्ध जस्तै छ। अहिले पश्चिमेली देशहरूले युक्रेनलाई ""ट्यांक्"" देखी लडाकू बिमान दिने कुरो गरिरहेका छन भने रुसले युक्रेन कै लागि भनेर ५६ लाखलाई सेनामा भर्ती गर्दै छ। यो युद्ध कहिले सम्म चल्छ, यदी आणबिक हतियार प्रयोग भयो भने के हुन्छ ? के यो चीन र रुस एकतिर अनि पश्चिमेली देश अर्कोतिर भएर विश्व युद्ध होला त ? भन्ने बहस चलिरहेको छ। रुसयुक्रेनको युद्धका कारण दाताहरूले दिने बैदेशिका सहायता घटिरहेको छ। यो युद्धले कुनै न कुनै रुपमा नेपाललाई असर पारेको छ। इन्धन, खाद्य पदार्थ आदीको मूल्य बढेको त छँदैछ नेपाल कता तिर फर्किने भन्ने समस्या छ। छिमेकी चीनले रुसलाई पूर्ण समर्थन गरेको छ भने छिमेकी भारत पनि अप्रत्यक्षरुपले रुसतिर ढल्किएको जस्तो छ। अमेरीका र पश्चिमेली मुलुकहरूको सहयोग चाहिने नेपालले आफ्नो बैदेशिक नीतिमा सन्तुलन ल्याउन त्यती सजिलो छैन। यसै पनि हाम्रो घरेलु राजनीतिले अक्सर भूराजनीतिलाई सकृय बनाएको छ। चीन र भारतबीच पनि आफ्नै भूराजानीतिक प्रतिष्पर्धा छ। भारत प्रशान्त मासागरीय क्षेत्रमा चीन लाई टक्कर दिन अ मेरीका, भारत, अस्ट्रलीया र जापानको चार देशीय सुरक्षा संयन्त्र (क्वाड्) मा संलग्न छ भने नेपाललाई बिभिन्न सुरक्षा संयन्त्रमा तान्ने प्रयास जारी छ। पछिल्लो समय शक्ती राष्टहरूले आफ्नो सुरक्षालाई ब्यापार, लगानी र विकास सहयोगसंग गाँसेर हेर्ने वा प्रचार गर्ने गरेको पनि देखिन्छ। जलवायु परिवर्तन सम्पूर्ण मानवजातिका लागि चुनौती हो भने नेपालको भौगोलिक बनोट, विकासमा पछौटेपन र छोटो दूरीमा समेत देखिने तापक्रम भिन्नताले जलवायु परिवर्तनले नेपाललाई झन् ठूलो चुनौती थपिदिएको छ। नेपाल जलवायु परिवर्तनको असरका आधारमा धेरै असर पर्ने र हरितगृह ग्यास सबैभन्दा कम उत्सर्जनका गर्ने देशमा पर्छ। ग्लोबल क्लाइमेट रिस्क इन्डेक्सका अनुसार, नेपाल विश्वमा चौथो जोखिममा पर्छ। अरू तीन वटामा पोर्टोरिको, श्रीलंका र डोमिनिका पर्छन्। बढ्दो तापक्रमले मनसुन जस्ता मौसम प्रणाली खलबलिँदै जानेछन; समुद्र नजिकका बस्तीहरू डुब्दै जाने र अरू बस्ती मौसममा आउने अधिक परिवर्तनका कारण आगलागि, डढेलो, खडेरी, बाढीपहिरो, अतिवृष्टि, हावाहुरी, हिमताल विस्फोटन आदि प्राकृतिक विपत्तिको सिकार बन्नेछन्। नेपालको चुनौती के भने, जलवायु परिवर्तनको असर अरू देशमा भन्दा बढी छ तर क्षतिको निराकरण गर्ने क्षमता र स्रोत अत्यन्त न्यून। क्षमताका हिसाबले विपत्ति व्यवस्थापनमा पछि छ नै, पर्यावरण र भौगोलिक अवस्था नहेरेर अन्धाधुन्ध सुरु गरिएका विकासका कामले समेत कर्णालीकी विकास जोखिममा छ। ब्यापार र लगानीको चर्चा गर्दा कोरोना कालमा थला परेको यो क्षेत्र पहिले कै रुपमा आउन अझै समय लाग्ने देखिन्छ। जस्तो कि चीनतिरको ब्यापार अझ सहज भएको छैन भने विश्वमा लगानीका लागि उपलब्ध स्रोत नभएको होईन। आर्थिक सहयोग र विकास संगठन (ओइसीडी) का अनुसार कोरोनाका कारण विकासका लागि विकासशील देशलाई सरकारी, निजी र गैरसरकारी क्षेत्रबाट उपलब्ध हुन सक्ने रकम १७ प्रतिसतले घटेर ३९ ट्रलिएन डलर मात्र पुगेको छैन, यी देशमा लगानी गर्न शासकीय र संस्थागत जोखिम धेरै भएकाले यो रकमको एकतिहाइ पनि विकासशील देशमा आउन सकेको छैन। माथिको पृष्ठभूमिलाई हेर्दा विकास र समृद्धिमा नयाँ स्रोत जुटाउन चुनौती पूर्ण त छँदैछ, नेपालका लागि र कर्णाली प्रदेशका लागि भएको स्रोतलाई कसरी प्रभावकारीरुपले सदुपयोग गर्ने भन्ने हो जसका लागि विकासका प्रार्थमिकताको उचित पहिचान गर्ने क्षमता र एउटाएउटा रुपैयाको सही सदुपयोग गर्न सक्ने सुशासनको प्रत्याभूति चाहिन्छ। भूराजनीतिबाट कर्णालीले कसरी फाइदा उठाउला ? माथि वर्णन गरिएका बहुआयामिक संकटहरूका बाबजुद हाम्रा छिमेकी भारत र चीनले कायम गर्न सकेको आर्थिक वृद्धि नेपालका लागि ""सिल्भर लाईनिङ्"" अर्थात आशाको किरण हो। अहिले विश्वमा अन्तरदेशीय विकासलाई जोड्न 'कनेक्टिभिटी' का तीनवटा 'वे'  हाइवे, इन्फोवे, ट्रान्सवे' अर्थात यातायात, डिजिटल प्रविधी र बिजुलीको उदाहरण दिइन्छ। चीन र भारत जस्ता दुई ठूला देशका बीचमा अवस्थित नेपाल ""भुपरिबेष्ठित' (ल्याण्ड लक्ड्) होईनन ""भूजडित्' (ल्याण्ड लिन्क्ड्)' हो भनेर हाम्रो विकास अगाडी बढाउन जरुरी छ। तर माथि भनिएका तीन वटै ""वे"" लाई हेर्दा कर्णालीको अवस्था भूपरिबेष्ठित देश भित्रको पनि भूपेरिबेष्ठित प्रदेशको अवस्था छ। भारत र चीन जोड्ने तीन देशीय सडको कुरा छोडौं, बाह्र महिना चल्ने (अल सिजन रोड्) एउटा पनि छैन। कर्णाली राजमार्गले ज्यानमारा राजमार्गको उपमा पाएको छ। नेपाल बिध्युत प्राधिकरणका अनुसार नेपालको कुल जनसंख्याको झण्डै ९२९३ प्रतिसत जनसंख्यामा बिध्युतको पौंच पुग्यो भनिन्छ, तर कर्णालीका ५६५७ जनता अझै बिजुलीको पौंचबाट टाढा छन। मोबाइल र कम्प्युटर दुबै गरेर नेपालको जनसंख्या भन्दा पनि बढी अर्थात ३ करोड ४१ लाख ईन्टरनेट प्रयोगकर्ता छन भनेको छ नेपाल दूर सन्चार संस्थानले तर कर्णालीमा अझै पनि भरपर्दो टेलिफोन सेवा छैन। छिमेकी फेर्न सक्दैनौं, सम्बन्ध बलियो बनाउन सक्छौं नेपालभित्रको राजनीतिक अस्थिरता र विश्वको बदलिएको शक्ति सन्तुलनका कारण नेपाल भूराजनीतिक द्वन्दमा धकेलिने हो कि भन्ने चिन्ता एकातिर छँदैछ, तर कोरोना संकटले दुईवटा कुरा सिकायो। एउटा, देश खाद्य, उर्जा (बिजुली, ग्यास, पेट्रोल आदी) र औषधिमा कम्तिमा पनि आत्मनिर्भर हुनु पर्ने नभए छिमेकीसँग राम्रो सम्बन्ध हुनु पर्ने देखायो। आखिर भारत र चीन दुवैले नेपाललाई खोप, अक्सिजन, औषधी, ग्यासपेट्रोल, खाद्यान्न आदीमा सहयोग नगरेका भए हाम्रो अवस्था के हुन्थ्यो ? कृषिदेखि उर्जासम्म, सडकदेखि पर्यटनसम्म भारत र चीन दुबैबाट लगानी भित्र्याउन सके कर्णालीको विकासले कर्णालीलाई कर्णाली बाहेकको नेपालसँग मात्र जोड्न सहयोग गर्ने छैन, यसले भारत, नेपाल र चीनसमेत जोड्न सहयोग गर्ने छ। यसका लागि केन्द्र र प्रदेश दुबैको सहाकार्य अत्यावश्य छ। सुर्खेतहिल्सा फास्ट ट्र्याकलाई चीनको बीआरइ (बेल्ट एन्ड रोड इनिसियटिभ)बाट बनाउन सकिने सम्भाबना वा कर्णालीका जलविद्युत परियोजनाका लागि भारतको लगानी जुटाउने सम्भावनाहरू यीनै उदाहरण हुन। कर्णालीको विकासको ऐतिहासिक पृष्ठभूमि एउटा तितो सत्य के भने कर्णाली प्रदेश आफ्नो भौगोलिक विकटताका कारण पछि पर्यो होला तर केन्द्रको नजर नपरेर समेत पछाडि परेको देखिन्छ। राणा शासन ७ सालमा ढल्यो तर सन २००८ मा मात्र खबर जुम्ला पुग्यो भनिन्छ। पञ्चायत कालमा सत्तामा हुनेहरू रारा घुम्न आउने गर्थे तर कर्णालीमा रुपान्तरणकारी खासै परियोजनाको सुरुवात भएन भने पूर्वतिर पञ्चायत कालमै धमाधम सडक सन्जालदेखि अरु पूर्वाधर थपिँदै गए। पञ्चायत कालमा दुर्गम विकास कार्यक्रम, ग्रामिण क्षेत्र विकास कार्यक्रम, ग्रामिण खानेपानी आदी कार्यक्रम सुरु नगरिएका होईनन तर यी कार्यक्रम गुणस्तर (क्वालिटी) र पौंच (स्केल्) का हिसाबले खासै प्रभाबकारी भएनन्। २०४६ मा प्रजातन्त्र आएपछि सिलान्यास भएको कर्णाली राजमार्ग २०६३ मात्र सुरु भयो। माओवादी युद्धले यहाँको समग्र विकासलाई १०१५ वर्ष पछी धकेल्यो भने अर्कोतिर पहिचान, सामाजिक शोषण, छुवाछुत आदी मुद्दालाई सामाजिक विकासको मूलधारमा ल्यायो। माओवादी युद्धले पहाडमा बसोबास गर्दै आएका धेरैलाई तराई, काठमाडौं र अरु शहरतिर सर्न बाध्य मात्र बनाएन, अक्सर भारतभन्दा बिरलै अरु देश नजाने कर्णालीबासीलाई बैदेशिक रोजगारका लागि कोरीया, मलेसिया, खाडी र अरु देश जान सुरु गरायो। २०६२६३ पछिको आन्दोलन पछिको एक दशक राजनीतिक संक्रमण मै बित्यो। नयाँ संविधान बन्यो, संघीयताले कर्णालीलाई आफ्नो विकास आफै पहिल्याउने मौका त दियो तर आशा गरे अनुसार विकास र समृद्धिमा रुपान्तरणकारी फड्को मार्न सकेको देखिएन। आर्थिक असमानता विकासको बाधक पहिलापहिला विकासको 'लिटरेचर"" समाजमा अलिकति असमानता बढेर केही हुँदैन भन्ने थियो अर्थात धनि धनि हुँदै जाने परिस्थिति भए पनि आर्थिक वृद्धिदर उच्च हुने हो भने केही हदसम्मको आर्थिक असमानता ""टोलरेट्' गर्न सकिने भन्ने थियो। भर्खरै गरिएका अनुसन्धानले के देखाउछन भने यदी देशको आर्थिक असमानता छिटो छिटो घट्ने हो भने देशको आर्थिक वृद्धि पनि बढ्ने देखाउछ। ठीक त्यसरी नै जुन देशको आर्थिक असमानता छिटो छिटो बढ्यो, त्यो देशको आर्थिक वृद्धि सोचे अनुसार हुँदैन। जस्तो कि ओइसिडीको एक अनुसन्धानका अनुसार २० वर्षमा बढ्दै गएको आर्थिक असमानताले न्यूजिलेण्ड र मेक्सिकोको आर्थिक वृद्धिदर १० प्रतिसतले घट्यो। आर्थिक असमानता नबढ्दो हो त इटाली, बेलायत र अमेरीकाले समग्रमा ६ देखि ९ प्रतिशत बढी आर्थिक वृद्धि हासिल गर्न सक्थे। सन २००८ को वित्तीय संकट पूर्ब फ्रान्स, स्पेन र आयारलेण्ड्ले प्रतिब्यक्ती आम्दानी असमानता घटाउने कार्यक्रम कै कारण बढेको देखिन्छ। अनुसन्धानले के पनि देखाउछ भने शिक्षामा ठूलो लगानी आर्थिक असमानता घटाउने एउटा हतियार हो। दुर्गममा जन्मेर पनि म जस्तै कैयौं नेपालीहरू शिक्षा कै कारण गरिबीभन्दा माथि उठेर यहाँसम्म आइपुगेका हामी जल्दा बल्दा उदाहरण हौं। अब नेपालको असमानताको कुरा गरौं। संयुक्त राष्ट संघको आँकडा अनुसार दुर्गम र पिछडिएका जिल्ला भएको कर्णाली सुदूर्पश्चिम र मधेस प्रदेशसँगै मानव विकास सूचकाङ्कमा धेरै पछाडि छ। नेपाल राष्ट बैंककै आँकडा अनुसार वित्तीय पौँच र साक्षारत, पूर्बाधार र मानब संसाधन निर्माणमा पनि यो प्रदेश धेरै पछाडी छ। वर्षेनी हजारौं कर्णालीबासी जिउने जुगाडकालागि मात्रै मौसमी श्रम गर्न भारत पस्छन। वर्षौंदेखि न्यून लगानी, न्यून आर्थिक वृद्धि र न्यून विकासको स्तरको दुष्चक्रमा फसिरहेको छन कर्णाली र सुदूर्पश्चिम प्रदेश। सन २०१८२०१९ को आर्थिक सर्बेक्षण अनुसार देशको कुल ग्रायस्त उत्पादनमा कर्णाली र सुदूरपश्चिमको हिस्सा क्रमश: ४ र ६ प्रतिसत मात्र छ, जबकी बाग्मती प्रदेशको ४१ प्रतिसत भन्दा बढी छ। सन २०१९ मा राष्ट्र बैंकले गरेको अनुसन्धान अनुसार बैदेशिक लगानीका हिसाबले कुल बैदेशिक लगानीको ७३५ प्रतिसत बाग्मती र १२७ प्रतिसत गण्डकीमा छ भने केबल ०७७ र ०११ प्रतिसत कर्णाली र सुदूरपश्चिममा छ। हालसालैको आर्थिक जनगणना अनुसार नेपालभरी ९ लाख २२ भन्दा बढी ब्यबसायहरू सन्चालनमा छन भने यसको केबल ५ प्रतिसत मात्र कर्णालीमा संचालनमा छन। राष्ट बैंकका अनुसार नेपालमा झण्डै ६ हजार बैंक र वित्तीय संस्थाका शाखाहरू छन जस मध्य ३४ प्रतिसत बाग्मती मा छन भने कर्णाली र सुदुर पश्चिममा केबल क्रमश: ४ र ६ प्रतिसत मात्र छन। यसैबाट यी दुई प्रदेशमा लगानी कती न्यून छ भन्ने देखिन्छ। नर्वे होस वा जापान, स्विजर्लेण्ड होस वा दक्षिण अफ्रिका, राज्यले परिचालन गर्ने स्रोत र दिने सेवा सुबिधाका बारे देशको जनसंख्या र भूगोललाई कती आधार मान्ने भन्ने बहस जारी छ। १ लाख किमी भन्दा लामो समुद्री तट र केबल ५४ लाख जती जनसंख्या रहेको नर्वेमा ४४७ स्थानीय सरकार छन। यिनको खर्च कुल ग्रायस्त उत्पादनको करीब १८ प्रतिसत छ भने यी निकायकले नर्वेका कुल रोजगारीमा करीब २० प्रतिसत जतीलाई रोजगारी दिएको छ। नर्वेका ८१० वटा नगर पालिकाको जनसंख्या १० हजार भन्दा कम भएकाले सरकारी खर्च घटाउन स्थानीय तहको संख्या घटाउनु पर्छ भन्ने एकतिर छन भने अर्कोतिर उत्तरी गोलार्धसम्म पुग्ने नर्वेको भुगोलका कारण जनतालाई सेवाप्रदायमा पर्ने असरलाई ध्यानमा राखेर संख्या घटाइनु हुन्न भन्नेहरू पनि छन। शहरबाट टाढा जापानका गाँउहरूमा जाँदा अक्सर घरहरू समाजका वरिष्ठ नागरिक (बुढापाका) मात्रै रहेका र स्कूलहरूमा पनि थोरै विद्यार्थी देखिन्छन। गाँउगाँउ सम्म पुग्ने चिल्ला सडकहरू छ्न, दुईचार जना मात्रै बोक्नका लागि भए पनि बस र रेलहरू चलेका छन र गाँउका अस्पतालहरू पनि शहर जत्तिकै प्रभावकारी छन। झण्डै १३ करोड जती जनसंख्या भएको जापानमा ९२ प्रतिसत मानिस शहरमा बस्छन भने गाँउघरमा केबल ८ प्रतिसत मात्रै। तर विकास, सेवासुबिधा, यातायात, उत्पादन, पर्यटन आदीले गाँउ र शहर जोडिए का छन। सन १९६० मा १० वर्षभित्र देशको अर्थतन्त्रलाई दोगुणा बढाउने प्रधानमन्त्री हायाको इकेडाको योजनापछी टोकियो लगायतका शहरमा केन्दृत विकास र उत्पादन देशका अरु ठाँउमा सर्यो। देशका अरु ठाँउमा गएर उत्पादन गर्ने र कलकारखाना चलाउनेलाई राज्यले कर छुट, जग्गाको उपलब्धता लगायतका भारी सुबिधा दिएको थियो। नेपालको कुल जनसंख्याको एकतिहाई जनसंख्या काठमाण्डौं वरीपरीको १०० किमीको परिधीमा बस्छ। यसलाई ब्यबस्थित गर्ने चुनौती छँदैछ, यहाँको विकासलाई अरु भौगोलिक क्षेत्रसंग जोड्ने र प्रदेशप्रदेश र स्थानीय निकायहरूबीचको सामाजिक र आर्थिक असमानता घटाउन जरुरी छ। दुईतीन वर्ष पहिले एउटा पूर्बको जिल्लामा संघले छुट्याएको बजेट सिंगो कर्णाली वा सुदूरपश्चिम प्रदेशको बजेट भन्दा धेरै भनेर चर्चा कमाएको थियो। संघीयता त्यतिबेला बलियो हुन्छ जब विकास र भाबना दुबैले हरेक प्रदेशहरू संघसंग जोडिन्छन। सुदूरपश्चिम, कर्णाली र मधेस प्रदेश र अरु प्रदेश बीचका बिभिन्न असमातना घटाउन यी प्रदेशमा सापेक्षितरुपले राज्यको लगानी बढी हुन जरुरी छ। अर्कोतिर संघको मात्रै मुख ताक्ने र आफुले खासै केही नगर्ने प्रबृत्ती प्रदेश र स्थानीय सरकारमा हाबी भए आगामी कैयौँ वर्षसम्म कर्णालीको पछौटेपन कायम रहने छ। विकासका लागि नेपालको संघीयता कति फलदायी ? नेपालमा सबै कुरा हतार मै हुन्छन। शान्ती प्रकृया र संक्रमणकालीन न्यायका कुरा अझै सकिएका छैनन, नयाँ सम्बिधान अन्तर्गत दुई चोटी निर्बाचन भैसक्यो। आबश्यक पूर्बाधार र संरचना तयार नगरेर संघीयतामा हाम फाल्यौं। अहिले पनि संघीयता कार्यान्वयनका लागि अत्याबश्यक दर्जनौँ कानून बनेका छैनन भने प्रदेश र स्थानीय सरकारको विकास खर्चको क्षमता न्यून छ। समग्रमा नेपालको संघीयताका मामिलामा गत पाँच वर्ष सिकाइ मै बित्यो। दुरदृस्टी सहितको विकास योजनको 'ब्लु प्रिन्ट' धेरै प्रदेश संग छैन। अस्पताल बनाउने भन्दा मन्दिर, गेट वा भ्यु टावर बनाउने कुरा प्रार्थमिकता परे। हेलिकप्टरबाट करोडौंको खर्च गरेर सुत्केरीलाई ""एय र लिफ्ट्' गर्ने कुरा गाँउ मै स्वास्थ चौकिको स्तरोन्नती गर्ने विकासको मोडेल भन्दा लोकप्रिय छ। दीर्घकालिनरुपले प्रदेशलाई समुन्नतीतिर लाने प्रदेशस्तरीय गौरबका आयोजना, जस्तो कि पूर्बाधार, उत्पादन, पर्यटनका गुरु योजना) मा ध्यान कम छ भने प्रदेश सरकारको धेरै बजेट साधरण खर्चमा र केही बजेट कनिका छरे झै गरेका परियोजनाहरूमा खर्चिएको छ। समग्रममा भन्दा विकास नभए कै होइन। रुपान्तरणकारी योजनामा लगानी जुटाउन नसक्नु, ठूला योजनाको गति धीमा हुनु र साना योजनाहरूले ""क्कालिटी"" (गुणस्तर ) कायम गर्न नसकेको देखियो। संघीयतामा केही स्रोत को बिकेन्द्रीकरण त भएको छ, यसै संगै संघका बिकृतीहरू प्रदेश र स्थानीय सरकारमा सरेका देखिन्छना। जस्तो कि सरकार परिवर्तन र राजनीतिक अस्थिरता प्रदेशतिर सरेको छ भने आर्थिक अनियमितता र भ्रस्टाचारको बिकेन्द्रीकरणा भएको जस्तो छ। भ्रस्टाचारलाई नियन्त्रण गर्ने संस्था र संरचना प्रदेशमा या त छैनन या प्रभाबकारी छैनन्। सुशासन कायम गर्ने हो भने प्रदेश आफैले यस्ता संरचना बनाउनु पर्ने हो। अर्कोतिर संघको बजेटले सांसद कोष हटायो तर प्रदेशका बजेटमा आयो, संघले कनिका छरे झै गर्ने बजेट बिनियोजनको रोग प्रदेश र स्थानिय सरकारमा सरेको छ। कर्णालीले संघीयतामा उठाउनु पर्ने प्रश्न के हो भने सम्पूर्ण कर्णालीको विकास नेपालको मूल विकाससंग जोड्न सकिएको छ कि छैन ? कर्णालीको बिध्युत, पर्यटन, जैविक कृषि, भारतचीन संगको ब्यापर र पारबहन, मानसरोबरकैलाशसम्मको या रारा आदीको पर्यटनको प्रचुर सम्भाबनालाई काठमाण्डौंले देश कै रुपान्तरणकारी परियोजना हुन, यसले कर्णालीबासीकालागि मात्र नभएर आर्थिक उन्नतिका हिसाबले देशकै कायापलट हुन्छ भनेर केद्रले चिनेको छ कि छैन ? अझै पनि तुइन हटाउन वा सानासाना पट्के परियोजनाका लागि बजेट हालिदेउ भनेर भिख मागे जसरी सिंहदरबारको चक्कर काट्नु पर्ने अवस्था छ कि छैन ? संघीयताका कुरा गर्दा दुईवटा आयामहरूलाई हेर्नु पर्ने हुन्छ। एउटा , केन्द्रले साधन र स्रोतको बाँड्फाँड्मा कती न्याय गर्यो। मैले अघी नै भने कि नेपालमा आर्थिक असमानता घटाउने ठूलो प्रयास भए कै छैन। दोस्रो, प्रदेशले कती प्रभाबकारीरुपले आफ्नो प्रदेशको विकास अगाडी बढाउने काम गर्यो भन्ने कुरा। गएको पाँच वर्षमा कर्णाली प्रदेशमा दुईवटा सरकार फेरिए। धेरै समय सत्ताको खिचातानी मै बित्यो। सरकार बिस्तारमा तीन महीनासम्म लाग्यो। केही राम्रा कामको घोषणा नभएका होईनन। प्रदेश योजना आयोग बनाउने, विज्ञ समूहको गठन गर्ने कुरा, १० हजारलाई रोजगारी दिने कुरा, सामुहिक बिमा, छोरी बचत खाता, छोरीबुहारीलाई छात्रबृत्ती, किसानलाई प्रोत्साहन आदी। तर यी कार्यक्रमहरूको प्रभाबकारी कार्यान्वयन भएन। यसै पनि प्रदेशको विकास खर्च कमजोर रह्यो। कार्यान्वयनको क्षमता, अनुगमन, कार्यक्रम र योजनाको परिपक्व तैयारी र भ्रस्टाचार रोक्ने क्षमताका सवालमा प्रदेश सरकार कमजोर देखियो। सुसाशनको मापन भनेको सरकारले बिनियोजित रकम खर्च गर्न सक्यो वा सकेन, सक्यो भने त्यो पैसामा कती अनियमिता भयो र कती पैसा बास्तबिक सेवाग्रहीमा पुग्यो भन्ने पनि हो। यी दुबै अर्थले प्रदेश र स्थानिय निकाय गत पाँच वर्षमा त्यती सफल भएको देखिएन। एकएक रुपैयाको सदुपयोग गर्नु पर्ने कर्णाली प्रदेशमा मन्त्री र मन्त्रालयको संख्या सँधै विवादित छन। ठूला रुपान्तकारी योजनामा लागि 'लबिङ्' गर्ने, श्रोत जुटाउने आदी कुरामा समग्र प्रदेशको नेतृत्व कमजोर रह्यो भने सत्ता र प्रतिपक्षबीच नीतिगत एकता भएर अगाडी बढ्न सकेको देखिएन, न त प्रदेशको विकास र निर्माणको कुरालाई कर्णालीले एकमत भएर संघ समक्ष्य राख्न सक्यो। विकास के हो र विकासका प्रार्थमिकता के हुने ? सामाजिक र आर्थिक उन्नतिका अलावा सुख, शान्ति, खुशी, आत्मसम्मान र आफ्नो संस्कृतीप्रतिको गौरव पनि विकासका सूचकहरू हुन। विकासका लागि गरिबी, पछौटेपन र आर्थिन अवस्था, रोजगारी, शिक्षा, स्वास्थ्य, यातायात, खानेपानी, सञ्चार, सामाजिक सुरक्षा र न्याय आदिको अवस्थामा परिवर्तन आउन अत्याबश्य छ, देशबासी हुनुको आत्म सम्मान र देशप्रतिको जनताले महसुस गर्ने गौरब पनि विकास कै घोतक हो। सिंगो देशको प्रगतिबारे सापेक्षितरुपले सबै भूभाग र समाजले कसरी हेरेको छ वा जनताले कस्तो महसुस गर्छन भन्ने पनि महत्वपूर्ण कुरा हो। भन्नुको अर्थ कुनै देशमा प्रदेशप्रदेश बीच, धनीगरीब बीच, शहरगाँउ बीच, जातजातीबीच, महिलापुरुष बीचको असमानाताको स्थिति कस्तो छ भन्ने पनि हो। अन्तर्राष्ट्रिय गैरसरकारी संस्था अक्स्फामका अनुसार नेपालको विकासको मुख्य चुनौती भनेको धनी र गरीबबीचको बढ्दै गएको खाल्डो पनि हो। विश्व बैंकका अनुसार नेपालको ४५ प्रतिसत वरीपरीको आर्थिक वृद्धि हुनेखाने बर्गमा केन्दृत भएको र तल्लो बर्गलाई खासै हेर्न नसकेको देखिएको छ भने अर्कोतिर प्रदेशप्रदेश बीचको असमानता घटाउनु पर्ने चुनौती संघका सामु छ। राष्ट्रिय योजना आयोगको बहुआयामिक गरीबीको सुचकाँक अनुसार कर्णाली, सुदूरपश्चिम र मधेस प्रदेशमा गरीबी क्रमश: ३९५, २५३, र २४२ प्रतिसत छ भने बाग्मती र गण्डकी प्रदेशमा केबल ७ र ९६ प्रतिसत छ। पिछडिएका भए पनि सुदूरपश्चिम, कर्णाली र मधेस प्रदेश आफ्नो अलग पहिचान बलियो भएका प्रदेशहरूमा पर्छन। यहाँका धेरै जनतामा राज्यको मूलधारबाट हामी वर्षौं उपेक्षित छौं भन्ने भाबना बलियो छ। तसर्थ राष्ट्रलाई बलियो र एकिकृत बनाउन संघीय नेतृत्वले आर्थिक असमानता बढाएर पिछडिएका प्रदेशहरूलाई धेरै पर घकेल्ने होईनकी विकास र समृद्धिका दृष्टीले अरु प्रदेश कै हाराहारीमा ल्याउन जरुरी छ। अर्को कुरा विकास र समृद्धिको चर्चा गर्दा समाजको इतिहास, सभ्यता र संस्कृतिलाई पनि हेर्नु पर्ने हुन्छ। इजिप्सियन, रोमन, ग्रीक आदीले आफ्नो सभ्यताको गौरब गर्ने तर हाम्रै नेपाली भाषाको उद्गम मानिने कर्णालीको भाषा काठमाण्डौंमा बोल्दा पछौटेपनको मानक किन मानिने ? कर्णालीको सभ्यता सिन्धु सभ्यता भन्दा पुरानो भनेर सम्पूर्ण नेपालले किन गरौब नगर्ने ? भेरी र कर्णाली नदीको सेरोफेरोले आफैमा ठूलो सभ्यता र संस्कृती बोकेको छ। कर्णाली भूभागमा मानब बस्ती १० हजार वर्ष पहिले नै बसेको थियो भने प्राचिन कालमा कर्णाली ""स्वर्ग प्रस्थ"" भनेर चिनिन्थ्यो। अबको बाटो विकास र समृद्धिको बहसमा तीन वटा महत्वपूर्ण छन ? के ? किन ? र कसरी ? भन्ने कुरा। के के गर्ने भन्ने कुरा प्रार्थमिकता पहिचानका कुरा हुन भने किन गर्ने भन्ने कुरा लागत अनुसार के प्रतिफल हुने, यो परियोजनाले समाज वा अर्थतन्त्रमा कस्तो रुपान्तरणा ल्याउने भन्ने हो। जस्तो कि सिंगापुरमा कुनै परियोजना बनाउनु पर्यो भने त्यसले आगामी ५० वर्षमा के प्रतिफल दिने, यो परियोजना छिटो बनाउन के के चाँहिने र बनिसकेपछी यो परियोजनाको ""मैन्टिनेन्स"" कसले गर्ने भन्ने बारे धेरै बहस हुन्छ। कसरी भन्ने कुरा स्रोतको परिचालन, कार्यान्वयन, अनुगमन, भ्रस्टाचार निबारण गर्ने र अनियमिता लाई सम्बोधन गर्ने कुरासँग जोडिएको छ। तसर्थ, कर्णालीका विकासका प्रार्थमिकता के हुने भन्ने बारे धेरै ठूलो बहस गरिरहनु पर्ला जस्तो देखिदैन। हरेक कर्णाली उत्सवमा यसको बहस भएकै छ। कर्णालीको समग्र विकास र समृद्धिका लागि चारवटा कुरालाई प्रार्थमिकता राख्नु पर्छ। पहिलो कुरा आधारभूत पूर्बाधरमा फड्को नमारेर अरु धेरै कुराको अपेक्षा गर्न सकिन्न। जस्तो कि प्रदेश सरकारले कर्णालीमा लगानी गर्नेलाई १० वर्षको कर छुट दिने घोषणा गरेको थियो तर यसले खासै लगानी तान्न सकेन। उध्योगब्यबसाय, सेवामा आधारित अर्थतन्त्रको विकास, कृषि वा पर्यटन, जडिबुटी प्रशोधन वा निर्यात आदीका लागि सडक, बिजुली, पानी, सन्चार जस्ता आधारभूत पूर्बाधार नभै हुन्न। जस्तो कि बजार सम्म पुर्याउन चाहिने पूर्बाधार नहुँदा फलफूल र जटिबुटी कुहिएर खेर जाने अवस्था छ। दोश्रो, विकासमा पछाडी परेको कर्णाली, सुदूरपश्चिम र मधेस प्रदेशले मानब विकास अर्थात शिक्षा, स्वास्थ्य र सामाजिक सुरक्षामा धेरै लगानी गर्न आबश्यक छ। पूर्बतिर विकासका रुपान्तरणकारी पूर्बाधार बने किन कर्णालीमा बनेनन भन्ने कुराको उत्तर मानब संसाधनको विकाससंग पनि जोडिएको छ। एकातिर संघको नीति बनाउने र स्रोत परिचालन गर्ने ठाँउमा पौँच बढ्न सकेको छैन भने अर्को तिर आफ्नै प्रदेशको विकासका लागि चाहिने आबश्यक र अनुभबी जनशक्ती पनि कर्णालीले पैदा गर्ने अवस्था छैन। बजेटका लागि दया र निगाहमा बाँच जस्तो सिंह दरबार गएर रोइ कराई गर्नु त छँदैछ, बिज्ञतामा कर्णाली बाहिरको भर पर्नु पर्ने अवस्था छ। क्षेत्रीयवाद जस्तो लाग्ला तर लोकतन्त्रमा विकास र समृद्धिकालागि नीति र निर्णयमा सबै सरोकार वालाको सहभागिता अत्याबश्यक हुन्छ। कर्णालीबाट कति जना संघीय सरकारमा मन्त्री र सचिव छन त ? यसबाट मानव संसाधनमा कर्णाली कति पछि छ भन्ने देखाउँछ। तेस्रो, कुनै प्रदेशको विकासलाई ठूलो धक्का दिन सिंगो देशलाई टेवा पुर्याउने रुपान्तरणकारी ठूला परियोजना चाहिन्छन। तर कर्णाली प्रदेशमा यस्ता परियोजना १२ वटा पनि छैनन् भएका एकाध बिजुली, सिंचाई, सडक आदी परियोजनाहरूको निर्माणको गति धेरै सुस्त छ। चौंथो र अति महत्वपूर्ण कुरा सुशासन हो। अरु प्रदेश भन्दा कर्णालीमा नीतिगत स्थायित्व छ, भ्रस्टाचार कम छ, सरकारको सेवासुबिधा छरितो छ, व्यवसायीलाई दु:ख दिइदैन भन्ने पर्यो भने लगानी बढ्ने हो। सरकारले गर्ने आफ्नो लगानीमा समेत आफ्नो प्रशासनिक काम कार्बाही छरितो बनाउने, कार्यसम्पादन नतिजामुखी बनाउने, राजस्व संकलनलाई चुस्त बनाउने, आम्दानी र खर्चलाई पारदर्शी बनाउने, प्रशासनिक र फजुल खर्चमा लगाम लगाउने अनि आफु अन्तर्गतको भ्रस्टाचार र अनियमितता छानबिनको आफैले स्वामित्व लिने गरे मात्रै सोचे अनुसार स्रोत र साधनको सही सदुपयोग हुने हो। स्रोत र साधनको अभाब भएको हाम्रो जस्तो मुलुकका लागि विकासका लागि एकएक पैसा वा रुपैयाको ठूलो महत्व हुन्छ। सिंगापुरका ली क्वान यिउले आफ्नो देश बनाउने बेला सिंगापुरको विकासको स्तर हाम्रै जस्तो थियो तर ली क्वान यिउको अठोट यो पीढीले दु:ख गरौं तर भाबी पीढीले सुख पावस भन्ने थियो। त्यसैले उनले प्रधानमन्त्री अन्तर्गत नै हाम्रो जस्तो अख्तियार दुरुपयोग अनुसन्धान आयोग राखेर आफुलाई समेत अनुसन्धान गर्न सक्ने अधिकार दिए। ५१० डलर समेत हिनामिना गर्नेलाई समेत जेल हालियो ताकी एक डलर पनि कसैले तल माथि नगरोस। छिमेकी भारतकै दिल्लीका केजरीवालले आफ्ना मन्त्रीलाई भ्रस्टाचारको गन्ध मात्रै आए कार्बाही गर्ने गरेका छन र सार्बजिक शिक्षा र स्वास्थ्यमा दिल्लीको गुणस्तर छोटो समय मै धेरै बढेको छ। विकासका लागि जनता र लगानी कर्ता सबैको भरोषा जित्न जरुरी छ। यसका भ्रस्टाचार र अनियमिततामा सुन्य सहशीलताको नीतिलाई कडाइका साथ लागु गर्न जरुरी छ। प्रस्तुतीको सारसंक्षेप ६ बुँदामा पहिलो, कुरा जति गरे पनि कर्णाली पछाडी नै पर्ने हो भन्ने लघुताभासको मानसिकताबाट माथि उठ्न जरुरी छ। १२ हजार मेगावाटका जलविद्युत योजनाहरू, छिमेकी जोड्ने अन्तरराष्ट्रिय हाइवे, चीनसँगको ब्यापार र पारबहन, मानासरोबरसम्मको सहज यात्रा र चीन वा भारतको लगानीमा स्थापना हुन सक्ने औषधी प्रसोधन आदी रुपान्तरणकारी योजना साबित हुन सक्छन। गरे हुने रहेछ, लघुताभासबाट माथि उठ्न सकिदो रहेछ भन्ने ज्युदो उदाहरण कर्णाली स्वास्थ्य विज्ञान प्रतिष्ठान हो जसले दुर्गमबाट सुगमकालागि जनशक्ती तयार गरिरहेको छ। दोस्रो कुरा प्रदेशको विकास र समृद्धिकालागि सबै पार्टीबीच सहमती जुटाउनु आबश्यक छ ताकी सरकार परिवर्तन भए पनि नीति र कार्यक्रममा स्थायित्व कायम होस। तेस्रो मुख्यगरी कर्णालीलाई देशको वित्तीय क्षेत्रमा पौँच बढाउन कर्णाली पूर्बाधार बैंकको आबश्यकता छ, जसले कर्णालीका उत्पादन र विकास सम्बन्धी परियोजनामा सरकार र नीजी क्षेत्रसंगै लगानी गर्न सकोस। चौंथो, संघ मार्फत हुने स्रोत परिचालन बिषेशगरी संघको नीति र कार्यक्रममा कर्णालीको पहुँच बढाउन सत्ता र प्रतिपक्ष दुबैले एक साथ काठमाण्डौँमा 'लबिङ्' बढाउन आबश्यक छ। साँच्चै कर्णालीको विकासको चाहाना हो भने कुन पार्टीले श्रेय लिने भन्ने मानसिकताबाट माथि उठौं। कर्णालीमा लगानीको फाइदा वा उत्तरतिरको नाका सहज हुँदा वा अन्तर्देशीय हाइवे निर्माण हुँदा सिंगो नेपाललाई फाइदा हुन्छ भनेर काठमाण्डौँलाई सम्झाईबुझाई गर्न जरुरी छ। कर्णालीका लागि एउटा छुट्टै लगानी सम्मेलन गर्न आबश्यक छ। जस्तो कि भारतमा लगानी सम्मेलनको सुरुवात नै मोदी गुजरातका मुख्य मन्त्री हुँदै भएको थियो। अहिले सबै राज्यमा गुजरातको लगानी सम्मेलन रोल मोडेल बनेको छ। काठमाडौंमा कम्तीमा पनि हाम्रो प्रदेशबाट एक जना संघमा मन्त्री चाहियो भन्नुहोस। म त भन्छु यो उत्सव पनि प्रधानमन्त्री लगायत देशका श्रीसस्थ नेताहरूले उद्घाटन गरेको भए हुन्थ्यो। काठमाण्डौं अहिले कस्तो विकासको खाका कोर्ने भन्दा पनि को राष्ट्रपति बनाउने भन्नेमा ब्यस्त छ। पाँचौ, प्रदेश सरकारले कनिका छर्ने होईन कि प्रदेशका गौरबका आयोजनामा लगानी गर्ने भने स्थानिय सरकारले पर्याबरणको वास्था नगरी चौतर्फी बाटो खन्ने कामलाई मात्र विकास ठान्ने मानसिकताबाट माथि उठेर शिक्षा, स्वास्थ्य अनि स्थानीय उत्पादनलाई बजार सम्म पुर्याउने काम गर्न जरुरी छ। त्यसरी नै बैदेशिक रोजगारीबाट फर्केकाको एक ""डेटाबेस्"" बनाएर तिनको अनुभब र सिपलाई उत्पादनसंग जोड्न सके रोजगारी र आम्दानी बढ्ने छ। छैटौं, नेपालमा आफ्नो देशको उत्पादनलाई देशब्यापीकरण गर्न र स्वदेशी उत्पादनलाई राष्ट्रियतासंग जोड्न जरुरी छ। अलीकती बढी पैसा परे पनि नेपालको उत्पादन जस्तो कि जुम्लाको स्याउ वा मार्सी खाँउ, स्वास्थ्यका लागि र देशका लागि भन्ने अभियान बढाउन जरुरी छ। ठीक त्यसरी नै अन्तरराष्ट्रियरुपले 'ब्रान्डिङ्' गर्न सके टर्की देखीका फलफूल, गलैचा लगायतका उत्पादन यूरोपभरी पुग्न सक्ने हाम्रो अर्ग्यानिक प्रोडक्टहरू मध्यपूर्ब र अरु देशसम्म पुर्याउन नसकिने होईन। र अन्त्यमा, कर्णालीमा बिज्ञ समिति पनि नबनेको होईन, राजनीतिक नेतृत्वले बिज्ञका सल्लाहलाई अपनत्व लिएर कार्यान्वयनलाई प्रभाबकारी नबनाए, हामी जस्ता बिज्ञ भनिनेहरू आउने, बौद्दिक बहस गर्ने र दुईचार कुरा भनेर जाने बाहेक के हुन्छ र ? धन्यवाद ! डा तिमिल्सिनाले विद्वत प्रवचन, कर्णाली उत्सव, फागुन ६, २०७९, वीरेन्द्रनगर, सुर्खेतमा राखेको मन्तव्य"
उत्कृष्ट ब्याटिङसँगै नेपाल विजयी,"काठमाडौं : लगातार तेस्रो खेलमा दुई सय ७० भन्दामाथिको लक्ष्य पूरा गर्दै नेपालले आईसीसी विश्वकप क्रिकेट लिग २ अन्तर्गत घरेलु मैदानमा जारी त्रिदेशीय एकदिवसीय शृंखलामा जित निकालेको छ। शनिबार त्रिवि क्रिकेट मैदानमा टस जितेर फिल्डिङ रोजेको नेपालले नामिबियाविरुद्ध दुई सय ७५ रनको लक्ष्य पाएको थियो। उत्कृष्ट ब्याटिङको नमुना प्रदर्शन गरेको नेपालले ४७४ ओभरमा सात विकेट गुमाएर लक्ष्य पूरा गर्दै तीन विकेटको जित निकाल्यो। जारी शृंखलामा नेपाललाई लगातार तेस्रो जित दिलाउन ओपनर आसिफ शेख, ज्ञानेन्द्र मल्ल तथा कुशल मल्लले अर्धशतकीय इनिङ खेले। नेपालका लागि ९८ बलको सामना गरेका आसिफले आठ चौका र दुई छक्कासहित ८१ रनको योगदान गरेका थिए। आसिफसँग नेपालको एकदिवसीय इतिहासमै सर्वाधिक एक सय ३९ रनको साझेदारी गर्दै ज्ञानेन्द्रले पनि ७४ बलमा पाँच चौका र तीन छक्कासहित ६५ रनको अर्धशतकीय इनिङ खेले। चौथो नम्बरमा ब्याटिङमा उत्रिएका कुशल मल्लले ४९ बलमा ६ चौका र चार छक्कासहित ६२ रनको इनिङ खेल्दा कप्तान रोहित ४३ बलमा पाँच चोकासहित ३९ रन बनाएर पेभेलियन फर्के। कुशल मल्लको जारी शृंखलामा यो दोस्रो अर्धशतक हो। यसअघि शुक्रबार स्कटल्यान्डविरुद्ध ६७ बलमा ९ चौका र चार छक्कासहित ८१ रनको शानदार इनिङ खेलेका थिए। अर्का ओपनर कुशल भुर्तेल एक रनमा पेभेलियन फर्केका थिए। पाँचौं नम्बरमा क्रिजमा उत्रिएका दीपेन्द्रसिंह ऐरी एक रनमा पेभेलियन फकिँदा सन्दीप जोरा तीन रनमा आउट हुँदा र सोमपाल कामी आठ तथा गुल्शन झा खाता नखोली अविजित रहे। पहिलो इनिङमा नामिबियाले ६ विकेट गुमाएर दुई सय ७४ रनको योगफल बनाएको थियो। भ्रमणकारी टिमका लागि रुबेन ट्रम्पेल्म्यानले सर्वाधिक तीन विकेट लिँदा बर्नार्ड स्कोल्जले दुई तथा पिकी या फ्रान्स र टाङ्गेनी लुङ्गामेनीले एकएक विकेट लिए। पहिलो इनिङमा नामिबियाका लागि विकेटकिपर ब्याटर जेन ग्रीनले ७५ रनको अविजित अर्धशतकीय इनिङ खेलेका थिए। त्यसबोहक पिकी या फ्रान्स ४९ रनमा आउट हुँदा ओपनर लो हान्द्रे लौरेन्सले ४१ रन जोडेका थिए। त्यसबाहेक अन्य ब्याटरको प्रदर्शन उल्लेख्य रहेन। बलिङतर्फ नेपालका लागि सन्दीप लामिछानेले १० ओभरमा ४६ रन खर्चेर सर्वाधिक तीन विकेट लिँदा करण केसीले एक विकेट लिएका थिए। जारी शृंखलामा नेपालको यो लगातार तेस्रो जित हो। पहिलो खेलमा नामिबियाले दिएको दुई सय ८६ रनको लक्ष्य पूरा गरेको नेपालले शुक्रबार दुई सय ७५ रनकै लक्ष्य पूरा गरेको थियो। यो शृंखला सुरु हुनुअघि नेपालले सबैभन्दा ठूलो लक्ष्य दुई सय ५५ रनको मात्रै पूरा गरेको थियो। नेपालले शृंखलाको अन्तिम खेल मंगलबार स्कटल्यान्डसँग खेल्ने छ। जितसँगै नेपालले २७ खेलबाट लिग २ तालिकामा २४ अंक जोडेर छैटौं स्थानमा छ। स्कटल्यान्ड यसअघि नै च्याम्पियन बनिसकेको छ। नेपाललाई शीर्ष तीनमा पर्न बाँकी ९ वटै खेल जित्नु पर्ने दबाब छ।"
"कुशलको लगातार दोस्रो अर्धशतक, जित नजिक नेपाल","काठमाडौंः आईसीसी विश्वकप क्रिकेट लिग २ त्रिदेशीय एकदिवसीय शृंखलामा नामिबियाविरुद्ध दुई सय ७५ रनको लक्ष्य पछ्याइरहेको नेपालका लागि कुशल मल्लले इनिङको तेस्रो अर्धशतक बनाएका छन्। त्रिवि क्रिकेट मैदानमा टस हारेर ब्याटिङको निम्तो पाएको भ्रमणकारी नामिबियाले ६ विकेट गुमाएर दुई सय ७४ रनको योगफल तयार गरेको थियो। दोस्रो इनिङमा ब्याटिङ थालेको नेपालका लागि चौथो नम्बरमा क्रिजमा उत्रिएका कुशलले ४१ बलमा चार चौका र चार छक्कासहित ५० रन पूरा गरेका हुन्। कुशलले कप्तान रोहित पौडेलसँग ८० रनको साझेदारी गर्दै शनिबारको तेस्रो अर्धशतक बनाएका हुन्। यसअघि शुक्रबार भएको स्कटल्यान्डविरुद्धको खेलमा पनि कुशलले अर्धशतकीय इनिङ खेलेका थिए। यसअघि ओपनर आसिफ शेख र पूर्वकप्तान ज्ञानेन्द्र मल्लले पनि अर्धशतक बनाइसकेका छन्। कुशलसँगै क्रिजमा रहेका कप्तान रोहित ३४ बलमा ३२ रन बनाएका छन्। नेपाललाई जितका लागि ५० बलमा २६ रनको आवश्यकता छ। नामिबियाका रुबेन ट्रम्पेल्म्यान, टाङ्गेनी लुङ्गामेनी र बर्नार्ड स्कोल्जले एकएक विकेट लिएका छन्। शृंखलाको पहिलो खेलमा नामिबियालाई दुई विकेटले पराजित गरेको नेपालले शुक्रबार लिग २ च्याम्प्यिन स्कटल्यान्डलाई तीन विकेटले पराजित गरेको थियो।"
नामिबियाविरुद्ध नेपालले टस जितेर फिल्डिङ रोज्यो,"काठमाडौं : आईसीसी विश्वकप क्रिकेट लिग २ को त्रिदेशीय एकदिवसीय शृंखलाअन्तर्गत नामिबियाविरुद्धको खेलमा नेपालले टस जितेर फिल्डिङ रोजेको छ। त्रिवि क्रिकेट मैदानमा केही बेरमा सुरु हुने खेलका लागि नेपाली कप्तान रोहित पौडेलले नामिबियालाई पहिले ब्याटिङ गर्न निम्तो दिएका हुन्। यसअघि मंगलबार भएको खेलमा नेपालले नामिबियाविरुद्ध दुई सय ८६ रनको लक्ष्य पूरा गर्दै कीर्तिमानी जित निकालेको थियो। यस्तै, शुक्रबार भएको खेलमा स्कटल्यान्डलाई तीन विकेटले पराजित गरेको नेपाल आज लगातार तेस्रो जितको खोजीमा हुनेछ। राष्ट्रिय टिमका मुख्य प्रशिक्षक मोन्टी देशाईले हिजाकै टिमलाई आज पनि निरन्तरता दिएका छन्। नेपालको प्लेइङ ११  रोहित पौडेल (कप्तान), दीपेन्द्रसिंह ऐरी, ज्ञानेन्द्र मल्ल, आसिफ शेख, सोमपाल कामी, करण केसी, सन्दीप लामिछाने, कुशल भुर्तेल, सन्दीप जोरा, कुशल मल्ल, गुलशन झा।"
नामिबियाले नेपाललाई दियो २७५ रनको लक्ष्य,कीर्तिपुरस्थित त्रिवि क्रिकेट मैदानमा टस हारेर ब्याटिङ थालेको नामिबियाले पाँच विकेट गुमाएर दुई सय ७४ रनको योगफल तयार गर्यो। काठमाडौं : जेन ग्रीनको अविजित अर्धशतकप्रेरित नामिबियाले आईसीसी विश्वकप क्रिकेट लिग २ को त्रिदेशीय एकदिवसीय शृंखलामा नेपाललाई दुई सय ७५ रनको लक्ष्य दिएको छ। कीर्तिपुरस्थित त्रिवि क्रिकेट मैदानमा टस हारेर ब्याटिङ थालेको नामिबियाले ६ विकेट गुमाएर दुई सय ७४ रनको योगफल तयार गर्यो। पहिलो विकेटका लागि ६४ रनको साझेदारी गरेका नामिबियन ओपनर लो हान्द्रे लौरेन्स ४१ तथा कार्ल बिर्केन्स्टोक २० रन जोडेरर आउट भए। लौरेन्सले ५४ बलको सामना गर्दा आठ चौका प्रहार गरेका थिए। वान् डाउनमा क्रिजमा उत्रिएका माइकल भान लिङ्गेन ३५ बलमा दुई चौकासहित २२ रन जोडेर पेभेलियन फर्केका थिए। कप्तान जेरार्ड एरास्मस र यान निकोल १५१५ रनमा आउट हुँदा ग्रीनसँग ९४ रनको साझेदारी गरेका पिकी या फ्रान्स ३९ बलमा चार चौका र तीन छक्कासहित ४९ रनमा आउट हुँदा एक रनले अर्धशतक बनाउ चुके। रुबेन थ्रुम्पेल्मानले सात बलमा तीन चौका र दुई छक्कासहित अविजित २४ रन जोडे। सुरुआती साझेदारी तोड्न संघर्षरत नेपालका लागि १५औं ओभरमा सन्दीप लामिछानेले बिर्केन्स्टोकको विकेट लिएका थिए। त्यसपछि १७औं ओभरमा सन्दीपले भ्रमणकारी टिमका अर्का ओपनर लौरेन्सलाई पनि पेभेलियन फर्काएका थिए। तेस्रो विकेट नेपालले रन आउटमा निकालेको थियो। दीपेन्द्रसिंह ऐरीले फालेको २६औं ओभरको अन्तिम बलमा भान लिङ्गनेलाई सन्दीप जोरा र दीपेन्द्रले आउट गरेका थिए। सन्दीप लामिछानेले २९औं ओभरको दोस्रो बलमा एरास्मसलाई बोल्ड गरेका थिए। करण केसीले ३८औं ओभरमा यान निकोललाई विकेटकिपर आसिफको हातबाट क्याच गराएका थिए। ४९औं ओभरमा सोमपाल कामीले फ्रान्सलाई रन आउट गरेका थिए।
सिरियाटर्की भूकम्प: चेल्सी र न्युक्यासलका पूर्व खेलाडी आत्सुको निधन,"लन्डन: टर्कीमा गएको भुकम्पमा परेर घाइते भएका चेल्सी तथा न्युक्यासलका पूर्व खेलाडी क्रिस्टियन आत्सुको निधन भएको छ। घानाका राष्ट्रिय खेलाडी ३१ वर्षीय आत्सु भुकम्पले क्षतिग्रस्त उनकै घरबाट करिब दुई हप्तापछि मृत निकालिएको उनका एजेन्टलाई उद्धृत गर्दै बीबीसले खेलेको छन्। आत्सुले चेल्सी, एभर्टन र न्युक्यासलबाट युरोपेली फुटबल खेलेका थिए। उनी टर्कीको अन्तक्याहटाएस्थित अपार्टमेन्ट भत्किएपछि बेपत्ता भएका थिए। 'हाम्रो दु:ख व्यक्त गर्ने कुनै शब्द छैन,' आत्सुको क्लब हटायस्पोरले ट्वीट गरेको छ,'हामी तिमीलाई कहिल्यौ बिर्सने छैनौं आत्सु, चीर शान्तिको कामना।' यसअघि नै आत्सुलाई जिवितै उद्धार गरिएको समाचार बाहिरिएको थियो। तर, अर्को दिन उनी आत्सु नभएको खुलेको थियो। टर्की र सिरियामा भुकम्पका कारण हालसम्म ४५ हजारभन्दा धेरैको ज्यान गइसकेको अल जजिराले बताएको छ।"
खेल पुर्वाधार बनाउन बजेट अभाव हुँदैन: कांग्रेस उपसभापति खड्का,वीरेन्द्रनगर: नेपाली कांग्रेसका उपसभापति पूर्णबहादुर खड्काले कर्णालीमा १० औँ राष्ट्रिय खेलकुद प्रतियोगिता आयोजनाका लागि पुर्वाधार बनाउन बजेट अभाव नहुने बताएका छन्। सुर्खेत क्षेत्र नं १ बाट प्रतिनिधि सभा सदस्य समेत रहेका कांग्रेस नेता खड्काले शनिबार प्रदेश गौरबको आयोजना निर्माणाधिन प्रदेश रंगशालाको अनुगमन गर्दै १० औँ राष्ट्रिय खेलकुद प्रतियोगिता कर्णालीमा गर्ने तय भईसकेकाले संघीय सरकारसँग समन्वय गरी खेलकुद पूर्वाधार निर्माण गर्न बजेटको अभाव हुन नदिने बताए। कर्णाली प्रदेश खेलकुद परिषदका सदस्य सचिव विषमित्र सञ्ज्यालसँग रंगशाला निर्माणको कामका साथै १० औँ राष्ट्रिय खेलकुद प्रतियोगिताको तयारी अवस्था बुझ्दै उपसभापति खड्काले संघीय सरकारबाट बिनियोजन गर्नुपर्ने बजेटका लागि आफु पहल गर्ने बताए।
लिग २ मा तेस्रो सर्वाधिक विकेट टेकर सन्दीप,लिग २ अन्तर्गत नै कीर्तिपुरमा जारी त्रिदेशीय शृंखलामार्फत ६ महिनापछि राष्ट्रिय टिममा पुनरागमन गरेका सन्दीपले शनिबार नामिबियाविरुद्ध ९ ओभरमा ३३ रन खर्चेर तीन विकेट लिएका छन्। काठमाडौं : नेपाली क्रिकेटर सन्दीप लामिछाने आईसीसी विश्वकप क्रिकेट लिग २ मा तेस्रो सर्वाधिक विकेट लिने बलर बनेका छन्। लिग २ अन्तर्गत नै कीर्तिपुरमा जारी त्रिदेशीय शृंखलामार्फत ६ महिनापछि राष्ट्रिय टिममा पुनरागमन गरेका सन्दीपले शनिबार नामिबियाविरुद्ध ९ ओभरमा ३३ रन खर्चेर तीन विकेट लिएका छन्। लिग २ मा २३औं खेल खेलिरहेका सन्दीपले ३९१ को इकोनोमीमा ५१ विकेट पूरा गरेका छन्। शीर्ष ओमानका तीव्र गतिका बलर बिलाल खान छन्। उनले ३६ खेलमा ७६ विकेट लिएका छन्। अमेरिकी बलर सौरभ नेत्रवाल्कर ५८ विकेटसहित दोस्रो स्थानमा छन्।
"सन्दीप लामिछानेको आक्रामक बलिङ, सात ओभरमा तीन विकेट","त्रिवि क्रिकेट मैदानमा जारी खेलमा सात ओभर बलिङ गरेका सन्दीपले २१ रन खर्चेर सर्वाधिक तीन विकेट लिएका छन्। काठमाडौं : आईसीसी विश्वकप क्रिकेट लिग २ अन्तर्गत त्रिदेशीय एकदिवसीय शृंखलामा नामिबियाविरुद्ध नेपाली स्पीनर सन्दीप लामिछानेले आक्रमक बलिङ गरेका छन्। शनिबार त्रिवि क्रिकेट मैदानमा जारी खेलमा सात ओभर बलिङ गरेका सन्दीपले २१ रन खर्चेर सर्वाधिक तीन विकेट लिएका छन्। टस जितेर फिल्डिङ रोजेको नेपालका लागि सन्दीपले तीन तथा सन्दीप जोरा र दीपेन्द्रसिंह ऐरीले मिलेर एक रनआउटमार्फत एक विकेट लिएका छन्। नामिबियाका ओपनर लोहान्द्रे लौरेन्सले ५४ बलमा आठ चौकासहित ४१ रन बनाएर आउट भए। लौरेन्ससँग ६४ रनको साझेदारी गर्दै २० रन जोडेर पेभेलियन फर्के। यस्तै, माइकल भान लिङ्गेन २२ रन जोडेर आउँदा कप्तान जेरार्ड एरास्मस १५ रनमा आउट भए। नामिबियाले ३४ ओभर सकिँदा चार विकेट गुमाएर एक सय २७ रन बनाएको छ। नामिबियाका यान निकोल ९ तथा जेन ग्रीन १४ रन बनाएर खेलिरहेका छन्।"
साझेदारीमा आसिफ र ज्ञानेन्द्रको दुई कीर्तिमान,काठमाडौं : नेपाली राष्ट्रिय टिमका पूर्वकप्तान ज्ञानेन्द्र मल्ल र आसिफ शेखले एकदिवसीय अन्तर्राष्ट्रियमा कीर्तिमानी साझेदारी गरेका छन्। आईसीसी विश्वकप क्रिकेट लिग २ को त्रिदेशीय एकदिवसीय शृंखलाअन्तर्गत नामिबियाविरुद्ध जारी खेलमा आसिफ र ज्ञानेन्द्रले दोस्रो विकेटका लागि पनि सर्वाधिक साझेदारीको कीर्तिमान बनाएका छन्। यसअघि पनि दोस्रो विकेटका लागि आसिफ र ज्ञानेन्द्रले नै यूएईविरुद्ध २०२२ नोभेम्बरमा एक सय २२ रनको कीर्तिमान कायम गरेका थिए। यसअघि नामिबियाविरुद्ध नै कप्तान रोहित पौडेल र कुशल भुर्तेलले कीर्तिमानी साझेदारी गरेका थिए। उनीहरूको एक सय ३३ रनको साझेदारीको कीर्तिमान तोडेर आसिफ र ज्ञानेन्द्रले एक सय ३९ रनको कीर्तिमान बनाएका छन्। विश्वकप क्रिकेट लिग २ अन्तर्गत त्रिदेशीय एकदिवसीय शृंखलाको पहिलो खेलमा दोस्रो इनिङमा रोहित र कुशलले तेस्रो विकेटका लागि कीर्तिमानी एक सय ३३ रनको साझेदारी गरेका थिए। उनीहरूले देव खनाल र दीपेन्द्रसिंह ऐरीले पपुवा न्युगिनीसँग एक सय २९ रनको कीर्तिमान तोडेका थिए। नामिबियाविरुद्ध आसिफको अर्धशतक आईसीसी विश्वकप लिग २ को त्रिदेशीय शृंखलाअन्तर्गत नामिबियाविरुद्ध दुई सय ७५ रनको लक्ष्य पछ्याइरहेको नपालका लाग आसिफ शेखले अर्धशतक बनाएका छन्। त्रिवि क्रिकेट मैदानमा ओपनिङ गर्न क्रिजमा उत्रिएको आसिफले ६२ बलमा पाँच चौका र एक छक्कासहित ५० रन पूरा गरे। अर्का ओपनर कुशल भुर्तेललाई एक रनमा गुमाएको नेपालका लागि आसिफले पूर्व कप्तान ज्ञानेन्द्र मल्लसँग ९९ रनको साझेदारी गर्दै राम्रो सुरुआत दिलाएका छन्। वान् डाउनमा क्रिजमा उत्रिएका ज्ञानेन्द्रले ६० बलमा चार चौका र दुई छक्कासहित ४६ रन बनाएका छन्। नामिबियाका लागि रुबेन ट्रम्पेल्म्यानले एक विकेट लिदाँ अन्य बलर विकेटविहीन छन्। पहिलो इनिङमा नामिबियाले ६ विकेट गुमाएर दुई सय ७४ रनको योगफल तयार गरेको थियो। नामिबियाका लागि जेन ग्रीनले अविजित अर्धशतकीय इनिङ खेलेका थिए। नामिबियाविरुद्ध ज्ञानेन्द्रको अर्धशतक आईसीसी विश्वकप लिग २ को त्रिदेशीय शृंखलाअन्तर्गत नामिबियाविरुद्ध दुई सय ७५ रनको लक्ष्य पछ्याइरहेको नेपालका लागि ज्ञानेन्द्र मल्लले इनिङको दोस्रो अर्धशतक बनाएका छन्। यसअघि ओपनर आसिफ शेखले पनि ५० रन पूरा गरिसकेका छन्। त्रिवि क्रिकेट मैदानमा ओपनिङ गर्न क्रिजमा उत्रिएको ज्ञानेनद्रले ६४ बलमा पाँच चौका र दुई छक्कासहित ५० रन पूरा गरे। अर्का ओपनर कुशल भुर्तेललाई एक रनमा गुमाएको नेपालका लागि आसिफ र ज्ञानेन्द्रले एक सय ९ रनको साझेदारी गर्दै राम्रो सुरुआत दिलाएका छन्। आसिफ अहिले ५३ रन बनाएर खेलिरहेका छन्। नामिबियाका रुबेन ट्रम्पेल्म्यानले एक विकेट लिँदा अन्य बलर विकेटविहीन छन्। पहिलो इनिङमा नामिबियाले ६ विकेट गुमाएर दुई सय ७४ रनको योगफल तयार गरेको थियो। नामिबियाका लागि जेन ग्रीनले अविजित अर्धशतकीय इनिङ खेलेका थिए।
भारतसँगको दोस्रो मैत्रीपूर्ण खेल पनि बराबरी,काठमाडौं : दोस्रो अन्तर्राष्ट्रिय मैत्रीपूर्ण खेलमा नेपाली महिला फुटबल टिमले भारतसँग गोलरहित बराबरी खेलेको छ। चेन्नईस्थित जवारलाल नेहरु स्टेडियममा सम्पन्न खेलमा दुवै टिमले गोल गर्ने अवसर सृजना गरे पनि त्यसलाई स्कोरमा परिणत गर्न नसक्दा खेल बराबरीमा सकिएको हो। दुई मैत्रीपूर्ण खेलका लागि भारत भ्रमणमा रहेको नेपालले पहिलो खेलमा भारतसँग २२ गोलको बराबरी खेलेको थियो। यो मैत्रीपूर्ण खेल दुवै टिमले ओलम्पिक छनोटको तयारी स्वरूप खेलेका हुन्। अन्तिम पटक काठमाडौंमा आयोजित महिला साफ च्याम्पियनसिपमा आमने सामने भएपछि पहिलो पटक नेपाल र भारतबीच प्रतिस्पर्धा भएको हो। घरेलु मैदानमा आयोजित साफमा नेपालले सेमिफाइनलमा भारतलाई पराजित गर्दै ऐतिहासिक जित निकालेको थियो ।
केन्याका धावक स्टेफनलाई सफल पोखरा अन्तर्राष्ट्रिय म्याराथनको उपाधि,"पोखराः केन्याली धावक स्टेफन कोसगेईले १७ औं संस्करणको सफल पोखरा अन्तर्राष्ट्रिय म्याराथनको उपाधि जितेका छन्। नेपाल भूतपूर्व खेलाडी मञ्चको आयोजनामा भएको म्याराथामा उनले निधारित दुरी ४२१९५ किमी दुरी २ घण्टा २० मिनेट ०७ सेकेण्डमा पुरा गर्दै पाँच लाख नगद राशीसहित पुरस्कार पाए। स्टेफन १६ औं संस्करणका पनि उपाधि जितेको थिए । उनले २ घण्टा १९ मिनेटमा निधारित दुरी पार गर्दै उपाधि जितेका थिए । दोस्रो पुरस्कार पनि केन्याली धावकले नै पाए । धावक जुलियस मोरियकीले २ घण्टा २० मिनेट ३७ सेकेण्डमा दुरी पुरा गर्दै ३ लाख रुपैयाँ प्राप्त गरे । म्याराथमा नेपाली सेनाका धावक होलाल श्रेष्ठ तेस्रो भए । श्रेष्ठले दुरी २ घण्टा २५ मिनेट १४ सेकेण्डमा पुरा गर्दै २ लाख रुपैयाँ प्राप्त गरे । केन्याली धावक सिमिओन किप्लाले २ घण्टा २९ मिनेट ३५ सेकेण्डमा पार गर्दै सान्त्वता पुरस्कार ३० हजार पाए । उनि १६ औं संस्करणका उपविजेता हुन् । महिलातर्फ हाफ प्याराथनमा नेपाल पुलिसकी राजपुरा प्रथम पोखरामा शनिबार सम्पन्न हाफ म्याराथामा महिला तर्फ नेपाल पुलिसकी राजपुरा पछाई प्रथम भएकी छन् । उनले निधारित दुरी १ घण्टा २१ मिनेट ११ सेकेण्डमा पूरा गरिन् । एपिएफकी बृन्दा श्रेष्ठ दोस्रो भइन् । उनले निधारित २१ किमी दुरी १ घण्टा २६ मिनेट २८ सेकेण्डमा पूरा गरिन । हार्मीकी पूर्णलक्ष्मी न्यौपानेले निर्धारित दुरी १ घण्टा ३१ मिनेट ४ सेकेण्डमा पूरा गरिन् । हाफ म्याराथनमा पहिलो हुनेलाई १ लाख ५० हजार दोस्रो हुनेलाई एक लाख र तेस्रो हुनेलाई ७५ हजार र सान्त्वना पुरस्कार १५ हजार प्रदान गरिएको थियो । महिलातर्फ १० किलोमिटरमा सशस्त्रकी रावत प्रथम पोखरा म्याराथन अन्तर्गत १० किलोमिटर महिला तर्फको प्रतिस्पर्धामा सशस्त्र प्रहरी बलकी आशा रावत प्रथम भएकी छन् । उनले निधारित दुरी ५० मिनेट १२३ सेकेण्डमा पुरा गरेकी हुन् । यसै गरी दोस्रो स्थानमा नेपाल पुलिसकी धाविका बृष्मा कुमाल भइन् । उनले निधारित दुरी ५० मिनेट २९६४ सेकेण्डमा पुरा गरिन । नेपाली सेनाकी कल्पना खड्काले निधारित दुरी ५१ मिनेट ०६ ७७ सकेकेण्डमा पुरा गर्दै तेस्रो भइन् । विजेता प्रथम, दृतीय र तृतीयले क्रमश ३०, २० र १५ हजार नगद पुरस्कार पाए । पुरुष तर्फ नेपाली सेनाका श्रेष्ठ प्रथम पुरुष तर्फको १० किलोमिट दौडमा नेपाली सेनाका धावक सन्जय श्रेष्ठले निधारित दुरी ३६ मिनेट २९९ सकेण्डमा पुरा गर्दै प्रथम भए । नेपाली सेनाकै सुवा कार्कीले निधारित दुरी ३६ मिनेट ५४९ सेकेण्डमा पुरा गरे । यसै गरी तेस्रो भएका पाँचथरका दिपक सुहाङले निर्धारित दुरी ३७ मिनेट ००८ सेकेण्डमा पुरा गरे । विजेता खेलाडीले क्रमश ३०, २० र १५ हजार नगद पुरस्कार, मेडल र प्रमाण पत्र पाए । प्रतियोगितामा विदेशी १६ देशका धावक सहित ३७ जिल्लाका धावकहरुले सहभागीता जनाएको आयोजकले जनाएको छ । म्याराथनमा गण्डकी प्रदेशका मुख्यमन्त्री खगराज अधिकारी, पोखरा महानगरपालिकाका मेयर धनराज आचार्यको पनि सहभागीता रहेको थियो । रन फर फन, विभिन्न दौड प्रतियोगितामा समेत गरेर ८ हजारको सहभागीता रहने आयोजकले प्रतियोगिता अघि आयोजना गरेको पत्रकार सम्मेलनमा बताएको थियो ।"
नेपालविरुद्ध ग्रीनको अर्धशतक,"काठमाडौं : आईसीसी विश्वकप क्रिकेट लिग २ को त्रिदेशीय एकदिवसीय शृंखलामा नामिबियाका जेन ग्रीनले नेपालविरुद्ध अर्धशतक बनाएका छन्। त्रिवि क्रिकेट मैदानमा टस हारेर ब्याटिङ थालेको नामिबियाका लागि छैटौं नम्बरमा क्रिजमा उत्रिएका ग्रीनले ५२ बलमा आठ चौका र एक छक्कासहित अर्धशतक पूरा गरेका हुन्। ग्रीन अहिले पिकी या फ्रान्ससँग ७० रनभन्दा धेरैको साझेदारी गर्दै खेलिरहेका छन्। नामिबियाले ४६३ ओभरमा पाँच विकेट गुमाएर दुई सय ९ रन बनाएर खेलिरहेको छ। फ्रान्सले २९ रन बनाएका छन्। यसअघि लो हान्द्रे लौरेन्स ४१, कार्ल बिर्केनोस्टोक २०, माइकल भान लिङ्गेन १५, कप्तान जेरार्ड एरास्मस १५ तथा यान निकोल १५ रन बनाएर पेभेलियन फर्केका छन्। नेपालका लागि सन्दीप लामिछानेने सर्वाधिक तीन तथा करण केसीले एक विकेट लिएका छन्।"
सोनार प्रिमियर लिग क्रिकेटको उपाधी केएस सुपर किंग्सलाई,वीरगन्ज: सोनार प्रिमियर लिग टी२० क्रिकेट प्रतियोगिताको उपाधी केएस सुपर किंग्सले जितेको छ। वीरगन्जको आदर्शनगर रंगशालामा शनिबार भएको फाइनलमा ओम वारियर्सलाई ३ विकेटले पराजित गर्दै केएस सुपर किंग्सले उपाधी जितेको हो। ओम वारियर्सले दिएको १३३ रनको लक्ष्य केएस सुपर किंग्सले १८१ ओभरमा ७ विकेट गुमाउदैं पुरा गरेको हो। त्यसअघि टस जितेर पहिले व्याटिंग गरेको ओम वारियर्सले पुरा २० ओभर खेल्दै ९ विकेटको क्षतिमा १३२ रन बनाएको थियो। प्रतियोगितको सर्वोत्कृट ब्याट्सम्यान ओम वारियर्सका व्याट्सम्यान रोहन सर्राफलाई चाँदीको ब्याट्स प्रदान गरिएको थियो। उपाधी विजेता केएस सुपर किंग्सले ट्रफीसहित नगद ६० हजार रुपैयाँ पाएको छ भने उपविजेता ओम वारियर्सले फस्ट रनरअप ट्रफीसंगै नगद ३० हजार रुपैयाँ पाएको छ। पर्सा सुनचाँदी कालीगढ संघले माघ २१ गतेदेखि आयोजना गरेको प्रतियोगितामा ८ वटा टिमले भाग लिएका थिए ।
किसानका माग सम्बोधन गर्दै मन्त्रालय,"उत्पादनको उचित मूल्य नपाएको भन्दै चितवनमा आन्दोलित किसानको माग सम्बोधन गर्न मन्त्रालयमा छलफल सुरु भएको छ। काठमाडौं : किसानको हितका लागि मन्त्रालय अल्पकालीन र दीर्घकालीन योजना बनाउँदै छ। उत्पादनको उचित मूल्य नपाएको भन्दै चितवनमा आन्दोलित किसानको माग सम्बोधन गर्न मन्त्रालयमा छलफल सुरु भएको छ। चितवनको किसान संघर्ष समितिको मागलाई योजनाबद्ध रूपमा पूरा गर्न कृषि तथा पशुपन्छी विकास मन्त्रालय सकारात्मक रहेको हो। मन्त्रालयका सचिव डा गोविन्दप्रसाद शर्माले मन्त्री, सचिवहरू र विभागीय प्रमुखहरू सबैसँग यसबारे छलफल भएको बताए। उनका अनुसार भन्सार बिन्दुहरूबाट भन्दा अनौपचारिक रूपबाट सस्तोमा भारतीय तरकारी भित्रिँदा नेपालको उत्पादनले मूल्य नपाएको अनुमान गरिएको छ। आयातीत सस्तो तरकारीले गर्दा आन्तरिक उत्पादन बिक्री नभएको किसानको गुनासो छ। केही दिन पहिले उत्पादनले बजार र मूल्य नपाएको भन्दै चितवनका किसानले आन्दोलन गरेका थिए। आन्दोलित किसानले राखेका दर्जनौं मागका बारेमा मन्त्रालय छलफल जुटेको हो। तरकारीको मूल्य समायोजनदेखि अनुदानलाई व्यवस्थित गर्न र आयात गर्नुअघि योजना बनाउने लगायतबारे छलफल सुरु गरेको छ। किसानको हितका लागि अल्पकालीन र दीर्घकालीन योजना बनाएको सचिव डा शर्माले जानकारी दिए। उनका अनुसार किसानको हितमा संघीय निकायका साथै प्रदेश र स्थानीय तहबाट समेत पहल गर्नुपर्छ। किसानको मागअनुसार सरकारका तर्फबाट प्रतिवेदन तयार भएपछि यसलाई स्थानीयकरण गर्ने र प्रदेशमा पठाउने काम सरकारले गर्छ , उनले भने। यसैगरी सरकारले आयात गर्ने बेला भन्सारमा एकीकृत हिसाबले अनिवार्य रूपमा क्वारेन्टाइनमार्फत पास गराउने, जाँचपासका सबै कार्यालयहरू सँगै खोल्ने र सँगै बन्द गर्ने योजना बनाउने भएको छ। आयात हुने केही तरकारीमा सिजनल कर (ट्यारिफ) लगाउने, आयातीत तरकारी र फलफूलको विषादी जाँचमा कडाइ गर्ने, उक्त वस्तु आयात गर्दा प्रतीतपत्र (एलसी) को व्यवस्था गर्ने योजना छ। सबै नाकाबाट कृषिजन्य वस्तु आयात नगरी तोकिएकोबाट मात्रै गर्ने र अनलाइनको व्यवस्था मिलाउन जोड दिइएको छ। त्यसैगरी कृषिमा सहुलियतपूर्ण कर्जाको विस्तार गर्न मन्त्रालयले योजना अघि सारेको छ। कृषि बिमालाई अनिवार्य गर्ने भन्ने योजना छ। उनका अनुसार कृषिमन्त्री, वाणिज्य मन्त्री र सम्बद्ध पदाधिकारीबीच छलफल भइरहेको छ। कतिपयले सीमा पारि अनौपचारिक रूपमा पनि गएर सामान किनेर ल्याउने प्रचलन भएकाले यसलाई कसरी व्यवस्थित गर्ने भन्नेमा जोड रहेको उनले सुनाए। दीर्घकालीन रूपमा किसानको बिमा गर्ने, भन्सारको व्यवस्थापन, भन्सारमा ल्याब राख्ने, जनशक्ति व्यवस्थापन गर्नेलगायतको योजना अघि सारिएको छ। भन्सार जाँचमा कडाइ गर्न थालिसकेको उनले बताए। यस्ता थिए किसानका माग चितवनमा आन्दोलित किसान संघर्ष समितिले विभिन्न दर्जनभन्दा बढी माग राख्दै माघ २४ गते जिल्ला प्रशासन कार्यालयमा बुझाएको ज्ञापनपत्र मन्त्रालयमा प्राप्त गरेको छ। समितिले कृषि उत्पादनको न्यायोचित मूल्य पाउनुपर्ने, राज्यको नीति निर्माण गर्ने निकायमा वास्तविक किसानको पहुँच हुनुपर्ने माग राखेको छ। किसान कार्डको व्यवस्था गरी त्यसबाट अनुदान दिनुपर्ने, भूमि बैंकको व्यवस्था गरी बिनाधितो शून्य ब्याजदरमा ऋण व्यवस्था उपलब्ध हुनुपर्ने माग छ। त्यसैगरी मिटरब्याज आतंक बन्द गर्नुपर्ने, मल बिउबिजन, औषधिको उचित व्यवस्थापन हुनुपर्ने, खेतीयोग्य जमिनको प्लटिङ बन्द गरी जमिनको संरक्षण गर्नुपर्ने समितिको माग छन्। यस्तै, समितिले स्वदेशी वस्तुलाई प्रोत्साहन गर्नुपर्ने, किसानको वर्गीकरण गरी पेन्सनको व्यवस्था गर्नुपर्ने र सरकारले कृषिजन्य वस्तु र किसानको बिमा गर्ने व्यवस्था मिलाउन माग गरेको छ।"
वनको बाँकोबाट गुन्द्रुक,"बागलुङ : बाँको एउटा जंगलमा पाइने पिँडालु प्रजाति हो। छुँदा चिलाउने बाँकोलाई बागलुङका किसानले गुन्द्रुक बनाएर बजारीकरण गरेका छन्। अमिलो गुन्द्रुकको तरकारी र अचार धेरैले स्वादिष्ट मान्छन्। बागलुङको जैमिनी नगरपालिका३ दमेकका स्थानीयले जंगलमा पाइने बाँकोलाई गुन्द्रुक बनाएर सहरका भान्सा भान्सामा पुर्याएका छन्। अन्य सागबाट भन्दा बाँकोको सागबाट बनेको गुन्द्रुक स्वादिलो र पोसिलो हुन्छ। दमेकको छन्त्याल कृषक समूहमा आबद्ध १ सय ४३ किसानको सामूहिक प्रयासमा गुन्द्रुकको बजारीकरण थालिएको हो। चालू आर्थिक वर्षमा आठ सय किलो गुन्द्रुक बजार पठाउने तयारी गरेको छ। समूहका अध्यक्ष देवप्रकाश छन्त्यालका अनुसार एक सय ग्राम गुन्द्रुककोे मूल्य ३ सय ५० रुपैयाँ पर्छ। एक पाथीलाई आठ सय रुपैयाँमा बिक्री हुँदै आएको थियो, उनले भने। जेठअसारमा दमेकका जंगलभरि पाइने बाँको असोजसम्म घरभित्र ल्याइसक्नुपर्छ। असोजसम्म टिप्न नभ्याइएमा बाँको यत्तिकै हराएर जान्छ। बाँकोको काँचो पातले शरीर चिलाउने भएकाले सावधानीपूर्वक टिप्नु पर्छ। किसानले बाँकोका पात र काण्ड टिपेर परम्परागत शैलीबाट थिचेपछि एक महिनासम्म प्लास्टिकको ड्रममा राखेपछि मात्रै गुन्द्रुक तयार हुन्छ। यसअघि आफन्तलाई कोसेलीको रूपमा मात्रै गाउँ बाहिर जाने गरेको बाँको यसै वर्षदेखि बिक्रीको लागि सहर पठाइएको हो। हामीले आफैंले मात्रै खाँदै र आफन्तलाई कोसेली पठाउने गरेकोमा अब बिक्री गरेर आम्दानी गर्न लागेका छौं, अध्यक्ष छन्त्यालले भने, एकाध घरबाट पाथीमा बिक्री हुँदै आएको गुन्दु्र्रकलाई प्याकिङ गरेर किलोग्राममा बिक्री गर्न थालिएको छ। दमेकका पाँच सयभन्दा बढी घरमा बर्सेनि बाँको भित्रिने गरे पनि कसैले यसलाई व्यावसायिक बनाउन सकेका थिएनन्। अध्यक्ष छन्त्यालले गुन्द्रुकको ब्रान्डिङका लागि जैमिनी नगरपालिकाले सहयोग गरेको बताए। बाँको कुट्ने र प्याकिङ गर्ने मेसिन खरिदमा नगरपालिकाले सहयोग गरेको नगरपालिकाका कृषि प्राविधिक रवीन्द्र शर्माले बताए। बाँकोका पात र गाना ज्यादै कोक्याउने खालका हुन्छन्। गानोको पिठो र पातको साग पहाडमा बस्नेहरूबीच धेरै प्रचलनमा छ।"

शीर्षक,विवरण
बिआरआई : ऋण बोकाउने चीनको कूटनीतिक जाल,"बेल्ट एन्ड रोड इनिसिएटिभ (बिआरआई)लाई 'वान बेल्ट वान रोड' पनि भनिन्छ। सन् २०१३ देखि चिनियाँ सरकारले विश्वमा पूर्वाधार विकास गर्ने कूटनीतिअनुसार यो कार्यक्रम ल्याउँदै १५० वटाभन्दा बढी देशलाई प्रभावमा पारिसकेको छ। चिनियाँ राष्ट्रपति सी चिनफिङको विदेशी नीतिअन्तर्गतको यो कार्यक्रम जति फैलदैछ, त्यति नै विश्वमा समस्या निम्त्याइरहेको छ। लागू भएका कतिपय देश विदेशी ऋणको चपेटामा फसेका छन् भने आर्थिक संकटग्रस्त भएका छन्। यसलाई ऋण बोकाउने कूटनीतिको रूपमा लिन थालिएको छ। यो आयोजना नवउपनिवेशवादको रुप भएको भन्दै चिन्ता व्यक्त हुँदै आएको छ। केही सरकारहरूले नै बेल्ट एण्ड रोड इनिसिएटिभलाई नवउपनिवेशवाद भएको बताएका छन्। किनभने उनीहरूले चीनको ऋणजाल कूटनीतिमा पूर्वाधार परियोजनाहरू कोषको लागि अभ्यास गरेको बताएका छन्। तान्जानियाका राष्ट्रपति जोन मागुफुलीले आफ्नो देशमा बिआरआई परियोजनाका लागि ऋण सम्झौताहरू शोषणपूर्ण र अनौठो भएको बताएका थिए। पोर्ट निर्माणका लागि ९९ वर्षको लिजमा दिएका मागुफुलीले चिनियाँ ठेकेदारले उक्त जग्गा आफ्नै रूपमा राख्न चाहे पनि आयोजना निर्माणका लागि ढिलाइ गरेबापत क्षतिपूर्ति दिनुपर्ने अवस्था रहेको बताए। चीनको रणनीतिले मुख्यरूपमा ऋणको जाल प्रयोग गरेर लक्षित राष्ट्रहरूको सार्वभौमिकतालाई कमजोर बनाइरहेको छ। उदाहरणका लागि बेइजिङले ताजिकिस्तानलाई ११५८ किलोमिटर स्क्वायर क्षेत्र फिर्ता गर्न दबाब दिइरहेको छ, जसले चीनको कूल २९ बिलियन डलर ऋणमध्ये १२ बिलियन अमेरिकी डलर तिर्न बाँकी छ। सार्वभौमसत्ता गुमाउने समान जोखिममा रहेका अन्य राष्ट्रहरू पाकिस्तान, मेदागास्कर, मंगोलिया, माल्दिभ्स, किर्गिस्तान, मोन्टेनेग्रो, श्रीलंका र लाओस हुन्, जसले चीनबाट ठूलो रकम ऋण लिएका छन्। चिनियाँ ऋणको जालमा साना देशमा डरलाग्दो अनुपातमा पुगेको स्थिति छ। पपुवा न्यू गिनी एक अनिश्चित अवस्थामा छ। तीन वर्षअघि पपुव न्यू गिनीको बजेट घाटा ७१ बिलियन किना (२ बिलियन अमेरिकी डलर) पार भएको थियो। उसले चीनको एक्जिम बैंकलाई धेरै ऋण तिरिसकेको छ। टेलिकम पीएनजी, सरकारी स्वामित्वमा रहेको प्रतिष्ठान, हुवावेसँग ठूलो भुक्तानी समस्या सिर्जित भएको थियो। यसले गर्दा पपुव न्यू गिनी आफ्नो ऋण प्रतिबद्धताहरू पूरा गर्न पर्याप्त राजस्व उठाउन असमर्थ भएको थियो। त्यस्तै श्रीलंकाको हम्बनटोटा बन्दरगाह चिनियाँ कम्पनीलाई ९९ वर्षको लागि भाडामा दिइएको थियो। पाकिस्तानको ग्वादर बन्दरगाह पहिले नै ४० वर्षको लागि भाडामा दिइएको थियो। यसले चीनलाई अरब सागर र हिन्द महासागर क्षेत्रमा सजिलो पहुँच प्रदान गर्दछ। बन्दरगाह निर्माणभन्दा पनि चीनले आफ्नो प्रभावका लागि बिआरआई प्रयोग गरिरहेको छ। बिआरआईमार्फत् विभिन्न मुलुकमा प्रवेश गरेर चीनले देशहरुको सावभौमसत्तालाई समेत असर गरिहरेको देखिन्छ। विभिन्न प्रतिवेदनले २१ प्रतिशत देखि ७० प्रतिशतसम्मको विदेशी ऋण चीनको रहेको देखाएको छ। केन्याले नैरोबी र मोम्बासाबीचको रेल लिंकको लागि चीनको एक्जिम बैंकबाट ऋण लिएको छ। रेल लाइनले भुक्तान नगरे मोम्बासा बन्दरगाहको सम्पत्ति चीनमा जान सक्छ। इजिप्ट र इथियोपिया पनि ऋणको जालको सामना गरिरहेका छन्। अपारदर्शी सम्झौताका कारण बिआरआई बदनाम हुँदै गएको छ। सम्झौताअघि विभिन्न राम्रा योजना देखाए पनि ती योजनाले भविष्यमा प्रतिफल दिन नसक्दा देशहरू चीनको वैदेशिक ऋणमा फसिरहेका छन्। यसले ती देशको आर्थिक अवस्थालाई असरमात्र पारेको छैन, उनीमाथि चीनको अनावश्यक दबाबमा समेत थपिएको छ। चिनियाँ अधिकारीहरूले उनीहरूले के प्रवर्द्धन गर्न खोजिरहेका छन् भन्ने कुराको वास्ता नगरी यसमा सम्झौता गर्नुपर्ने कुरामा विश्वास राख्छन्। बिआरआई कुन प्रयोजनका लागि ल्याइएको भन्ने पनि अहिलेसम्म स्पष्ट पार्न सकेको छैन। पूर्वाधार विकास भनिए पनि यसले अनावश्यक ऋण थप्दा ती पूर्वाधारको निर्माणमै प्रश्न चिन्ह उठेका छन्। अझ गरिब राष्ट्रमाथि थोपरिएको ऋणले चीनको नियममाथि थप प्रश्न चिन्ह उठिरहेको छ। चिनियाँ अधिकारीहरूले यसबारेमा दोस्रो देशका जनतालाई आवस्त पार्ने गरी बिआरआईको प्रयोजना बताउन सकेका छैनन्। त्यसैले पनि बिआरआईप्रति विभिन्न शंका उपशंका जन्मिरहेको छ। बिआरआईको तुलनामा बरु अमेरिकाको मिलेनियम च्यालेञ्ज कर्पोरेशन (एमसीसी)ले आफ्नो प्रयोजन स्पष्टरूपमा खुलाउन सकेको छ। अमेरिकाले आर्थिक वृद्धिमार्फत् गरिबी न्यूनीकरण गर्ने ध्येय बोकेको स्वतन्त्र अमेरिकी वैदेशिक सहयोग निकायको रूपमा एमसिसीलाई परिभाषित गरेको छ। एमसीसीले सुशासन, आर्थिक स्वतन्त्रता र नागरिकका लागि लगानीप्रति प्रतिबद्ध विकासोन्मुख राष्ट्रहरूसँग साझेदारी गर्दछ। सन् २००४ मा स्थापना भएयता एमसीसीले लगभग ३० वटा देशसँग १३ अरब डलरभन्दा बढी रकमको ३७ वटा अनुदान सम्झौतामा हस्ताक्षर गरिसकेको छ। ती योजना स्पष्ट रूपमा हेर्न सकिन्छ। तर चिनियाँ बिआरआई परियोजनाका बारेमा स्पष्ट जानकारी र त्यसको प्रायोजन खुलाएको पाइँदैन। एमसीसीका ३७ वटा सम्झौतामध्ये २५ वटा सम्पन्न भइसकेका छन् भने बाँकी सम्झौता कार्यान्वयनमा छन्। एमसीसी नेपाल सम्झौता (अङ्ग्रेजीमा कम्प्याक्ट भनिएको अनुदान सम्झौता) भनेको नेपाल सरकार र एमसीसीबीच विसं २०७४ भदौ २९ गते हस्ताक्षर भएको ५० करोड अमेरिकी डलर बराबरको पाँच वर्षे अनुदान सम्झौता हो। कूल लगानी ६३ करोड अमेरिकी डलर रहेको यस आयोजनामा नेपाल सरकारले १३ करोड अमेरिकी डलर लगानी गर्नेछ। नेपालले चीनको बेल्ट एण्ड रोड आयोजनासम्बन्धी समझदारी पत्रमा हस्ताक्षर हुनुभन्दा अगावै एमसीसीले सन् २०१२ देखि नै नेपाल सरकारसँग साझेदारी गर्दै आएको छ। नेपालले बिआरआई परियोजना लागि सम्झौता गरेको गरेको ६ वर्ष भइसकेको छ। तैपनि यो कुनकुन परियोजनामा काम हुने र कहिले हुने अहिलेसम्म स्पष्ट छैन। नेपाल र चीनले तत्कालीन प्रधानमन्त्री पुष्पकमल दाहालको नेतृत्वमा सन् २०१७ मेमा बिआरआईसम्बन्धी समझदारीपत्रमा हस्ताक्षर गरेका थिए। २०१९ को सुरुमा नेपालले बिआरआईअन्तर्गत नौवटा विभिन्न परियोजनाहरू अघि बढाउन प्रस्ताव गरेको थियो। जसमा चिनियाँ बन्दरगाह जिलोङकेरुङदेखि काठमाडौंसम्म जोड्ने ट्रान्स हिमालयन रेलमार्गको सम्भाव्यता अध्ययन, ४०० केभी विद्युत् प्रसारण लाइन विस्तार, नेपालमा प्राविधिक विश्वविद्यालय स्थापना, नयाँ सडक निर्माण, सुरुङ र जलविद्युत परियोजना थिए। बिआरआईलाई तीव्रता दिन चिनियाँ राष्ट्रपति सी चिनपिङले सन् २०१९ को अक्टोबरमा काठमाडौंको भ्रमण गरेका थिए। तर बिआरआईमा हस्ताक्षर भएको ६ वर्ष बितिसक्दा पनि एउटा पनि परियोजनाको टुंगो लागेको छैन। नेपाल सरकारको चीनसँग तीनवटा चासो रहेको छ। ती सबै चासो चीनले यसअघि दिएका ऋण सम्झौता भन्दा फरक खालका छन्। नेपालले व्यावसायिक ऋणको सट्टा चीनबाट अनुदान चाहेको छ। त्यो हुन नसके नेपालले सफ्ट लोन लिन चाहेको छ। यसले विश्व बैंक र एसियाली विकास बैंकजस्ता बहुपक्षीय कोषका निकायहरूको ब्याजदर र भुक्तानीको समयअनुरुप बनाउने नेपालको धारणा छ। बिआरआई परियोजनाहरू लागू गर्दा प्रतिस्पर्धी बोलपत्रका लागि खुला हुनुपर्छ भन्ने नेपालको धारणा छ। किनभने यसअघि चीनको ऋणमा फसेका देशबाट नेपाल तर्सिरहेको छ। चीनको नेतृत्वमा रहेको एसियाली पूर्वाधार लगानी बैंक र सिल्क रोड कोषमार्फत् पनि सामान्यतया व्यापारिक सर्तहरूमा ऋण विस्तार गर्ने गरिएको छ। विशेषगरी बिआरआई सम्झौतामा वित्तीय रुपरेखा र पारदर्शिताको मुख्य मुद्दा भनेको छ। अर्कोतर्फ श्रीलंकाको आर्थिक संकटबाट पाठ सिक्दै नेपालले बिआरआई परियोजनामा हात हाल्न नहुने तर्क छ। श्रीलंकाको हम्बनटोटा बन्दरगाह ६ प्रतिशतको व्यावसायिक दरमा चिनियाँ लगानीमा निर्माण भएको हो। ऋण तिर्न असफल भएपछि श्रीलंका सरकारले पोर्टको सञ्चालन चीनलाई हस्तान्तरण गरेको थियो। त्यसपछि चीनले विदेशमा 'ऋण जाल' बिछ्याउने गरेको भन्दै आलोचना भइरहेको छ। पाकिस्तान र मलेसिया लगायत धेरै देशहरूले बिआरआई सम्झौताको अवस्थालाई अझ नजिकबाट समीक्षा गर्न थालेका छन्। बिआरआई परियोजना ऋणबाट मात्र कार्यान्वयन गर्न सकिने अवस्था रहेमा नेपालले चीनको उच्च ब्याजको ऋण लिन सक्दैन। किनभने नेपाली अर्थतन्त्रले त्यो ऋण थेग्न सक्दैछ। नेपालले चिनियाँहरूलाई ऋण होइन, अनुदान चाहिन्छ भनेर भनिरहँदा चीनले मानिरहेको छैन। यसले चीनको ऋण जाललाई थप पुष्टि गरिरहेको छ। नेपालचीन क्रस बोर्डर रेलवे भारतीय बजारलाई ध्यानमा राखेर चीनले प्रस्ताव गरेको हो। किनकि ३ करोड जनसंख्या भएको देश नेपालले बिआरआईको उद्देश्य पूरा गर्न सक्दैन। चिनियाँ प्रभाव विस्तार गर्ने रणनीतिक, राजनीतिक र आर्थिक हतियारको रूपमा बिआरआई देखिएको स्पष्ट देखिन थालेको छ। बिआरआई परियोजनाको अस्पष्ट छ। बिआरआई अन्तर्गतका राष्ट्रहरूका लागि भविष्यमा थप असहज परिस्थिति सिर्जना गर्ने केही योजनाले पनि विभिन्न शंकास्पदता छ। यो योजना लागू भएमा नेपालले वातावरण संरक्षण, सुरक्षा र रोजगारीमा चुनौतीको सामना गर्न सक्छ। यसबाहेक नेपाल भूपरिवेष्ठित मुलुक भएकाले भौगोलिक र प्राकृतिक स्रोतसाधनको सीमितताले आर्थिक वृद्धि र मूल्यमा दोहोरो असर पर्ने ऋणको भारीसमेत बोक्नु पर्नेछ। बिआरआईको अर्को गम्भीर विषय मानव अधिकारसम्बन्धी रहेको छ। बिआरआई परियोजनका लागि विदेश पठाइएका चिनियाँ आप्रवासी कामदारहरूका सम्बन्धमा व्यापक मानवअधिकार उल्लंघन भइरहेको विभिन्न मानवअधिकारवादी संस्थाले रिपोर्ट प्रकाशित गरेका छन्। चिनियाँ कम्पनीहरूले जबरजस्ती श्रम गराउने गरेको उनीहरुको भनाइ छ। सामान्यतया कामदारहरूको राहदानी जफत गर्ने र उनीहरूलाई अवैध व्यापार भिसाका लागि आवेदन दिन लगाउने गरेको ती रिपोर्टमा उल्लेख छ। उनीहरूले आदेश पालन गर्न अस्वीकार गरेमा उनीहरूको अवैध स्थिति रिपोर्ट गर्ने धम्की दिने गरिएको छ। त्यस्तै पर्याप्त चिकित्सा सेवा दिने नगरको पनि बताइउको छ। आराम गर्नदेखि कामदारको व्यक्तिगत स्वतन्त्रता र वाक स्वतन्त्रतामा प्रतिबन्ध लगाउने, कामदारहरूलाई बढी काम गर्न बाध्य पार्ने, विदा रद्द गर्ने, पारिश्रमिक भुक्तानीमा ढिलाइ गर्ने, भ्रामक विज्ञापन प्रकाशित गर्ने, कामदारले छोड्ने मनसाय भएमा ठूलो क्षतिपूर्तिसहित कुटपिट गर्ने, खराब काम गर्ने र जीवनयापन गर्न लगाउनेसहित आन्दोलनको नेतृत्व गर्ने कामदारहरूलाई कारबाही गर्ने गरिएको रिपोर्टमा उल्लेख छ। बीआरआईका विवादास्पद तत्वहरूको लोकप्रिय प्रतिक्रियाले केही देशहरूलाई हस्ताक्षर गर्न अनिच्छुक बनाएको छ।"
एसिया ट्राईयाथलन कपको उपाधि बब र मारगारेटालाई,"पोखरा : एसिया ट्राईयाथलन कपको उपाधि पुरुष तर्फ लक्जम्बर्गका बब हेलर र महिला तर्फ स्लोभाकियाकी मारगेटा बिकानोभाले जितेका छन्। ७५० मिटर पौडी, २० किमि साईक्लिङ र ५ किमि दौड दूरी बबले ५५ मिनेट ५५ सेकेन्डमा र मागरगेटाले १ घन्टा ४ मिनेट ५१ सेकेन्ड समयमा पूरा गर्दै उपाधि जितेका हुन्। नेपाल ट्राईयाथलन संघको आयोजनमा भएको २०२३ एसिया ट्राइयाथलन कप तथा दक्षिण एसियन च्याम्पियनसिप अन्तर्गत भएको प्रतियोगिताको एसिया कपतर्फ दोस्रो स्थानमा पुरुष तर्फ उज्वेक्सितानका एलेक्जेन्डर कुरिसोभले निधरित दूरी ५५ मिनेट ५७ सेकेन्डमा पूरा गर्दै उपाधि जितेका हुन्। यसै गरी तेस्रो स्थानमा रहेका लक्जम्बर्गका स्टेफान जाकोसले ५६ मिनेट ०१ सेकेन्डमा पूरा गरे। जापानका क्योतारो याशिकावाले निधारीत दूरी ५६ मिनेट ९ सेकेन्डमा पूरा गरे। पाँचौ स्थानमा रहेका न्युजिल्याण्डका ओलीभर लारकोम्बेले ५७ मिनेट ५८ सेकेन्ड समयका साथ दूरी पूरा गरेका थिए। महिला तर्फ जापानकी मिनोरी इकेनो र चिसातो नाकाजिमाले दोस्रो र तेस्रो स्थान प्राप्त गरे। मिनोरीले १ घन्टा ५ मिनेट १८ सेकेन्डमा र चिसातोले १ घन्टा ५ मिनेट ३० सेकेन्डमा दूरी पूरा गरे। चौथो स्थानमा रोमानियाकी एन्तोनेला मानाक र पाँचौ स्थानमा जापानकी युका सातो रहे। मानाकले १ घन्टा ६ मिनेट ४ सेकेन्ड र सातोले १ घन्टा ७ मिनेट ३७ सेकेन्डमा दूरी पूरा गरे। बिश्व ट्राइयाथलन महासंघको नियम बमोजिम घोषित कुल पुरस्कार राशी मध्ये पहिलो हुनेले ३० प्रतिशत, दोस्रोले २५ प्रतिशत, तेस्रोले २० प्रतिशत, चौथोले १५ प्रतिशत र पाँचौले १० प्रतिशत रकम प्राप्त गर्नेछन्। कुल ४२ सय डलरबाट शिर्ष तीनले ६३० डलर, ५२५ डलर र ४२० डलर प्राप्त गरे। यसका साथै विजयीले मेडल र प्रमाण पत्र प्राप्त गरे। चौथो स्थान प्राप्त खेलाडीले ३१५ डलर र पाँचौ स्थानका खेलाडीले २१० डलर सहित मेडल र प्रमाण पत्र प्राप्त गरे। विश्व ट्राइयाथलन महासंघको नियम बमोजिम पुरस्कार घोषण गरिएको हो। प्रतियोगिता अन्तर्गत दक्षिण एसियन च्याम्पियनसिपमाको ट्राईयाथलन तर्फ भारतका आदर्श मुरलीधरण नायर सिनिमोलले आफ्ना प्रतिद्वन्दिलाई पछि पार्दै उपाधि उचाले। उनले निर्धारित दूरी १ घन्टा ४ मिनेट १६ सेकेन्डमा पूरा गरे। यस्तै दोस्रो स्थानमा रहेका भारतकै विश्वनाथ यादवले १ घन्टा ६ मिनेट २५ सेकेन्ड र तेस्रो स्थानमा रहेका नेपालका बशन्त थारुले १ घन्टा ६ मिनेट ५२ सेकेन्डमा दूरी पूरा गरे। महिला तर्फ पूर्व विजेता भारतकी प्रज्ञा मोहनले १ घन्टा १२ मिनेट समयका साथ प्रथम स्थान प्राप्त गर्दा भारतकै मान्सी मोहितेले १ घन्टा १३ मिनेट ४६ सेकेन्ड समयका साथ दोस्रो स्थान प्राप्त गरिन्। तेस्रो स्थानमा नेपालकी श्रेवी महर्जनले १ घन्टा १८ मिनेटमा दूरी पूरा गरिन्। दक्षिण एसियन च्याम्पियनसिप अन्तर्गत जुनियर ट्राईथलनमा भारतले एकलौटी पार्यो । भारतका खुन्द्रकपाम नगन्बा मैतेले निर्धारित दूरी १ घन्टा २ मिनेट ४६ सेकेन्ड समयका साथ पूरा गर्दै पहिलो, पार्थ मिराज १ घन्टा ६ मिनेट ४२ सेकेन्ड समयका साथ दोस्रो र श्रीदथ सुधिर १ घन्टा १० मिनेट २६ सेकेन्ड समयका साथ तेस्रो भए। महिला तर्फ भारतकी सञ्जना सुनिल जोशी १ घन्टा १२ मिनेट २१ सेकेन्डका साथ पहिलो, नेपालकी श्रेवी महर्जन १ घन्टा १८ मिनेटका सथा दोस्रो र भारतकी देवकी शर्मा १ घन्टा २७ मिनेट ८ सेकेन्डका साथ तेस्रो भए। राष्ट्रिय तर्फ पुरुषमा वसन्त थारु, दिपेश चौधरी र मुकेश चौधरी क्रमशः पहिलो, दोस्रो र तेस्रो भए। वसन्तले १ घन्टा, ६ मिनेट, ५२ सेकेन्ड, दिपेशले १ घन्टा, ९ मिनेट, १७ सेकेन्ड र मुकेशले १ घन्टा १० मिनेट ४४ सेकेन्ड समयका साथ दूरी पूरा गरे। महिला तर्फ श्रेवी महर्जन प्रथम भइन्। दोस्रो स्थानमा रहेकी केशरी थापा मगरले निर्धारित दूरी १ घन्टा ३२ मिनेट ३१ सेकेन्ड समयमा पूरा गरिन्।"
सिटीसँग ४१ ले हार्यो लिभरपुल,"लन्डन : इङ्लिस प्रिमियर लिगमा शनिबार म्यानचेस्टर सिटीले लिभरपुललाई ४१ गोलको नतिजामा पराजित गरेको छ। सिटीको मैदान इदिहादमा भएको खेलको १७औं मिनेटमा मोहम्मद सालाहले गोल गर्दै भ्रमणकारी लिभरपुललाई अग्रता दिलाएका थिए। तर, अग्रतापछि सम्हालिन नसकेको लिभरपुलविरुद्ध २७औं मिनेटमा सिटीका जुलियन अल्भारेजले बराबरी गोल फर्काएका थिए। दोस्रो हाफको पहिलो मिनेटमै केभिन डी ब्रयुनाले गरेको गोलसँगै सिटीले खेलमा पहिलो पटक अग्रता लिएको थियो। त्यसको सात मिनेट नबित्दै इल्काइ गुन्डोगनले गोल गर्दै घरेलु टिमको अग्रता ३१ मा पुर्याएका थिए। ज्याक ग्रेलिसले ७४औं मिनेटमा सिटीका लागि चौथो गोल गर्दै ४१ को जित सुनिश्चित गरे। जितसँगै २८ खेलबाट ६४ अंक जोडेको म्यानचेस्टर सिटी दोस्रो स्थानमा छ। एक खेल कम खेलेको लिभरपुल ४२ अंक जोडेर छैठौं स्थानमा छ। सिटीभन्दा पाँच अंकले अगाडि रहेको आर्सनलले पनि समान २८ खेल खेलेको छ।"
मधेस प्रदेश स्तरीय फुटबलको उपाधि बारालाई,"वीरगन्ज : मधेस प्रदेश स्तरीय फुटबल प्रतियोगिताको उपाधि बाराले जितेको छ। वीरगन्जको आदर्शनगर रंगशालामा शनिबार भएको फाइनल खेलमा पर्सालाई १० ले स्तब्ध पार्दै बाराले उपाधि उचालेको हो। पहिलो हाफको ३८ औं मिनेटमा बाराका लागि सन्देश चौधरीले गरेको एक मात्र गोल नै निर्णायक बनेपछि उपाधि बाराको पोल्टामा गएको हो। पहिलो हाफमै १० ले पछि परेको पर्साले दोस्रो हाफमा भने केही सुधारात्मक प्रदर्शन गरेको थियो। तर बाराको रक्षापङ्ति अझ सशक्त हुँदा पर्साका स्टाइकरले राम्रा अवसर पाए पनि त्यसको सदुपयोग गर्न नसकेपछि खेलको अन्तिम नतिजा बाराको पक्षमा गएको हो। उपाधिसँगै बाराले नगद १ लाख ५० हजारसँगै ट्रफी पायो भने उपविजेता पर्साले नगद ७५ हजारमै चित्त बुझाउनु पर्यो। प्रतियोगिताको सर्वोत्कृष्ट खेलाडी पर्साका कार्लोस पटेल घोषित भए। यस्तै उत्कृष्ट स्टाइकर पर्साकै सुजल डंगोल, उत्कृष्ट मिडफिल्डर पर्साकै कृष्ण शाक्य, उत्कृष्ट गोलरक्षक बाराका दिलमणी चौधरी र उत्कृष्ट रक्षक बाराकै विश्वास गुरुङ घोषित भए। मधेस प्रदेश सरकारका वन राज्यमन्त्री रहबर अन्सारी र प्रदेश सभा सदस्य श्याम पटेलले विजेता र उपविजेता टिमलाई नगद पुरस्कार र ट्रफी प्रदान गरे। दुवै टिमका खेलाडीलाई मेडल भने आयोजक गिरिजा प्रसाद कोइराला फाउण्डेशनका मधेस प्रदेश संयोजक महम्मद शाहबुद्धिनले प्रदान गरे। पूर्व प्रधानमन्त्री स्वर्गीय गिरिजा प्रसाद कोइरालाको १३ औं स्मृति दिवसको अवसरमा चैत ११ गतेदेखि आयोजित प्रतियोगितामा मधेस प्रदेशका आठ जिल्लाका आठ टिम सहभागी थिए।"
भण्डारीलाई जानकी साहित्य पुरस्कार,"हरेक वर्ष प्रदान गरिने यो पुरस्कार गुल्मी जिल्लामा जन्मेर साहित्य सिर्जना गर्ने वा गुल्मीलाई केन्द्रमा राखेर साहित्य सिर्जना गर्ने साहित्यकारलाई प्रदान गरिन्छ। काठमाडौं : किरण पुस्तकालय तम्घास, गुल्मीले यस वर्षको जानकी साहित्य पुरस्कार गुल्मीको धुर्कोट गाउँपालिका निवासी आख्यानकार हरिप्रसाद भण्डारीलाई प्रदान गर्ने निर्णय गरेको छ। हरेक वर्ष प्रदान गरिने यो पुरस्कार गुल्मी जिल्लामा जन्मेर साहित्य सिर्जना गर्ने वा गुल्मीलाई केन्द्रमा राखेर साहित्य सिर्जना गर्ने साहित्यकारलाई प्रदान गरिन्छ। २०१६ सालमा जन्मिएका उनी तिलोत्तमा८, रूपन्देही बसाइँ सरेका थिए। सरकारी नोकरीबाट सेवानिवृत्त उनका चिराग (लघुकथा संग्रह), अस्वीकृत कथाहरू ! (कथा संग्रह), अविरल यात्रा (लघुकथा संग्रह), चरीका रमाइला कथा (बालकथा संग्रह), काला सर्पको खोजी (लघुकथा संग्रह), कुनमिनको सेरोफेरो (नियात्रा), मनको आँखा (बालकथा संग्रह), गोनु झा र चोरहरू (बालचित्र कथा), सुनको स्याल (बाल उपन्यास) प्रकाशित छन्। पुरस्कार मोती जयन्तीका दिन प्रदान गरिने पुस्तकालयका उपाध्यक्ष दीन पन्थीले जानकारी दिए। स्व जानकी ज्ञवाली गौतमको सम्झनामा परिवारले २०७३ सालमा पुरस्कार स्थापना गरेको हो। सूर्यबहादुर सेन वलीलाई २०७५, भागीरथी श्रेष्ठलाई २०७६, रामप्रसाद पन्तलाई २०७७, नारद गौतमलाई २०७८ र रुद्र ज्ञवालीलाई २०७९ सालमा उक्त पुरस्कार प्रदान गरिएको थियो।"
नेपाल अन्तर्राष्ट्रिय जगतकै निम्ति खेलको हब हुनसक्छ : प्रधानमन्त्री प्रचण्ड,"खेलकुद क्षेत्रलाई संस्थागतरुपमा अगाडि बढाउन आफ्नो उच्च प्राथमिकता रहेको उनले बताए। काठमाडौं : प्रधानमन्त्री पुष्पकमल दाहाल 'प्रचण्ड' ले नीतिगत रुपले स्पष्टता ल्याउँदा नेपाल अन्तराष्ट्रिय जगतकै निम्तिखेलको हबहुनसक्ने ठाउँ भएको बताएका छन्। राखेपले आयोजना गरेको खेलकुद पूर्वाधार नीति संवादलाई सम्बोधन गर्दै उनले नेपालको भौगोलिक परिवेशले पनि अन्तर्राष्ट्रियस्तरमा नेपाल खेलको हब हुनसक्ने बताएका हुन्। उनले भने, हिमालमा खेलिने खेलदेखि पहाडतराई सबैतिर संरचना निर्माण गर्न सक्ने हो र भौतिक पूर्वाधार हुने हो भने यो संसारकै निम्ति एउटा उत्कृष्ट अन्तर्राष्ट्रिय खेलको हब हुनसक्ने ठाउँ हो। उनले आर्थिक, सामाजिक, राजनीतिक, कुटनीतिक हरेक दृष्टिकोणले पनि अन्तर्राष्ट्रिय रुपमा खेल क्षेत्र महत्वपूर्ण रहेको बताए। खेलकुद क्षेत्रलाई संस्थागतरुपमा अगाडि बढाउन आफ्नो उच्च प्राथमिकता रहेको उनले बताए। उनले खेलकुद क्षेत्रको महत्व गुणात्मक रुपमा अगाडि बढाउने समय रहेको धारणा राखे। राखेप सदस्य सचिव टंकलाल घिसिङले बजेट बढाएर कम्तिमा २ प्रतिशतको कुरा उठाएको जानकारी दिँदै प्रचण्डले आगामी बजेटमा पुनर्विचार गर्ने बताए।उनले भने, बजेटका सीमाहरु रहेका छन्। तर खेल क्षेत्रलाई आफ्नो कार्यकालमा प्राथमिकता दिन्छु।"
"एन्फा बैठकमा रडाको, भौतिक उपस्थितिमा बोलाएर समयभन्दा करिब दुई घण्टापछि 'जुम लिङ्क'","काठमाडौं : अखिल नेपाल फुटबल संघ (एन्फा) को शनिबार ९ बजे बस्ने भनिएको आपतकालीन कार्यसमिति बैठकले नयाँ मोड लिएको छ। एन्फाका महासचिव किरण राईले बिहीबार पत्रचार गर्दै पदाधिकारी तथा सदस्यलाई बैठक आह्वान गरेका थिए। एन्फाको विधान २०७७ संस्करणको धारा ३९ (९२०) बमोजिम विशेष परिस्थितमा कार्यसमितिको आपतकालिन बैठक तपसिल बमोजिमको मिति,स्थान र समयमा राखिएको हुँदा उपस्थितका लागि निर्देशानुसार अनुरोध गर्दछु, पत्रमा भनिएको थियो। जसअनुसार बैठक शनिबार बिहान ९ बजे सातदोबाटोस्थित एन्फा कम्प्लेक्समा बस्ने तय थियो। तर, बैठकको पूर्व निर्धारित समयभन्दा एक घण्टा ४४ मिनेटपछि अर्थात् १०:४४ बजे एन्फाका पदाधिकारी तथा कार्ससमिति सदस्यलाई भर्चुअल बैठकको लिङ्क ईमेल गरिएको छ। यसअघि भौतिकरूपमा बैठक बस्ने भनिएको थियो, तर आवश्यक कोरम नपुग्ने भएपछि यो तरिका अपनाइएको हुन सक्ने एक सदस्यले बताए। 'बैठक बोलाइएको छ एजेन्डा छैन, अर्को कुरा भौतिकरूपमा ९ बजे एन्फा मुख्यालयमा बस्ने भनिएको बैठकको करिब दुई घण्टापछि इमेलमार्फत जुम लिङ्क आउनुलाई कसरी बुझ्ने?' ती सदस्यले प्रश्न गरे। यसअघि एन्फाको पूर्णकालिन बैठक फागुन १७ गते बसेको थियो। पूर्णकालिन बैठकका लागि कम्तिमा सात दिन अगाडि एजेन्डा पठाउनुपर्छ र कसैले थप्न चाहे त्यसको प्रक्रिया सुरु हुन्छ। तर, 'त्यसबाट पन्छिन र आफू खुशी विषयमा निर्णय गर्न नेतृत्वले यस्तो गरेको स्पष्ट छ,' एक पदाधिकारीले अन्नपूर्णसँग भने। बैठक सुरु हुनका लागि कोरम नै नपुग्ने अवस्था आएपछि यो जु्क्ति निकालेको हुन सक्ने पनि उनले बताए।"
"फिफा, राखेप र सरकारसँग पैसा माग्ने एन्फाको निर्णय","काठमाडौं : अखिल नेपाल फुटबल संघ (एन्फा)को शनिबार बसेको आपतकालीन बैठकले फिफा, राष्ट्रिय खेलकुद परिषद् (राखेप) र सरकारसँग पैसा माग्ने निर्णय गरेको छ। एन्फा मुख्यालय सातदोबाटोमा बसेको बैठकमा केही सदस्य जुममार्फत् सहभागी थिए। एन्फाले शुक्रबार सम्पन्न प्रधानमन्त्री थ्री नेसन्स कपमा सहभागी भएकोमा प्रधानमन्त्री प्रचण्डलाई धन्यवाद दिने र टिमका सबै सदस्यलाई नगद पुरस्कारका लागि राखेपमार्फत् सरकारसँग माग गर्ने निर्णय गरेको छ। त्यस्तै सहिद स्मारक बी डिभिजन लिगका क्लबलाई तयारी खर्च १४ लाख ५० हजार र लिग सञ्चालनका लागि ३ करोड ९३ लाख एक हजार आठ सय १३ रुपैयाँ दिन फिफासँग बजेट माग्ने निर्णय गरेको छ। जिल्ला लिग सञ्चालनका लागि पनि रकम माग्ने निर्णय गरेको जारी वक्तव्यमा उल्लेख छ।"
क्रिकेट खेलाडीलाई सम्मान,"महेन्द्रनगर : राष्ट्रिय क्रिकेट टिमका खेलाडीद्वय दीपेन्द्रसिंह ऐरी, भीम सार्की र सन्दीप जोरालाई गृह जिल्ला कञ्चनपुरमा सम्मान गरिएको छ। बिहीबार कञ्चनपुरको भीमदत्त नगरपालिकाका, महेन्द्रनगरकै लिटिल बुद्ध एकेडेमी र बात्सल्य विद्या निकेतनले नगदसहित सम्मान गरेका हुन्। यहाँको भीमदत्त नगरपालिकाले जनही रु १ लाख ५१ हजार, सम्मानपत्र र दोसल्ला ओढाएर सम्मान गरेको हो। भीमदत्त नगरपालिकाका नगरप्रमुख पदम बोगटीले राष्ट्रिय टोलीमा रहेर विश्वकप क्रिकेटको छनोट चरणमा पुर्याउन महत्त्वपूर्ण योगदान गरेको भन्दै खेलाडीलाई हौसला प्रदान गर्न नगरपालिकाले नगदसहित सम्मान गरेको बताए। खेलकुदका माध्यमबाट राष्ट्रलाई महत्त्वपूर्ण योगदान पुर्याउनु भएको छ। उनले भने यो हाम्रो नगरपालिकाको पनि गौरवको विषय हो। त्यसैगरी महेन्द्रनगरस्थित लिटिल बुद्ध एकेडेमीले पनि खेलाडीद्वयलाई जनही रु २५ हजारसहित सम्मान गरेको छ। विद्यालयका प्रिन्सिपल श्यामसिंह मौनी र व्यवस्थापन समितिका अध्यक्ष प्रेम खातीलगायतले खेलाडीलाई सम्मान गरे। लिटिल बुद्ध एकेडेमीका प्रिन्सिपल श्यामसिंह मौनीले खेलकुदका माध्यमबाट राष्ट्रलाई महत्त्वपूर्ण योगदान गर्ने कञ्चनपुरका खेलाडीलाई विद्यालयले हौसला प्रदान गर्न सम्मान गरेका बताए। बिहीबार नै कञ्चनपुरको बेलौरीस्थित बात्सल्य विद्या निकेतनले पनि खेलाडीहरूलाई सम्मान गरेको छ। विद्यालयले उनीहरूलाई नगद रु ४०४० हजारका दरले सम्मान गरेको हो। नेपाली क्रिकेटलाई अन्तर्राष्ट्रिय जगत्मा चिनाउन महत्त्वपूर्ण योगदान गरेकाले गृह नगर आएका बेला खेलाडीहरूलाई सम्मान गरेको विद्यालयका प्रिन्सिपल लक्ष्मण दियालले बताए।"
अन्तर्राष्ट्रिय रेफ्री ढकाल अस्ट्रिया र स्पेनमा निर्णायक,"स्पेनको एलिकान्टेमा आगामी वैशाख १ गतेदेखि ३ गतेसम्म हुने स्पेनिस ओपन विश्व वरीयता तेक्वान्दो खुला प्रतियोगिताका लागि पनि उनी निर्णायकमा छनोट भएका हुन्। काठमाडौं : काभ्रे जिल्लाका तेक्वान्दो खेल विधाका अन्तर्राष्ट्रिय रेफ्री दीपेन्द्र ढकाल अस्ट्रियाको इन्सब्रुकमा आगामी चैत १८ देखि २० गतेसम्म हुने अस्ट्रियन ओपन विश्व अन्तर्राष्ट्रिय तेक्वान्दो प्रतियोगिताको निर्णायक मण्डलमा छनोट भएका छन्। जिल्ला समन्वय समिति काभ्रेपलाञ्चोकले तेक्वान्दो रेफ्री ढकाललाई बिहीबार अस्ट्रियाका लागि बिदाइ गरेको हो। अस्ट्रिया र स्पेनमा तेक्वान्दो खेल खेलाउन गएका ढकाललाई जिसस प्रमुख दीपककुमार गौतम, समन्वय अधिकारी शान्तिराज प्रसार्इं, सूचना अधिकारी होमबहादुर राउतलगायतको टोलीले बिदाइ गरेको हो। स्पेनको एलिकान्टेमा आगामी वैशाख १ गतेदेखि ३ गतेसम्म हुने स्पेनिस ओपन विश्व वरीयता तेक्वान्दो खुला प्रतियोगिताका लागि पनि उनी निर्णायकमा छनोट भएका हुन्। युरोपियन तेक्वान्दो युनियनबाट उक्त प्रतियोगिताका लागि निर्णायक मण्डलमा ढकाल छनोटमा परेका हुन्। ढकालले हालै उज्बेकिस्तानको टान्स्केट सहरमा सम्पन्न भएको २०२४ पेरिस ओलम्पिकको अन्तराष्ट्रिय रेफ्री छनोट तालिममा समेत सहभागिता जनाएका थिए। चीनको बुहानमा २०७६ कात्तिकमा भएको सातौं विश्व सैनिक खेलकुद प्रतियोगिता (सिज्म्स) मा समेत रेफ्री भएका ढकाल तेक्वान्दो विधामा निर्णायक मण्डलमा थिए। चीनकै उसी सहरबाट २०७४ मा अन्तर्राष्ट्रिय रेफ्री कोर्स प्राप्त गरेका ढकाल काभ्रे कुशादेवीका बासिन्दा हुन्। स्थानीय लालीगुराँस तेक्वान्दो डोजाङबाट यस विधामा प्रवेश गरेका उनी नेपालको खेलकुद क्षेत्रमा स्थापित अन्तर्राष्ट्रिय रेफ्री बन्न सफल भएका छन्। काठमाडौंमा सम्पन्न दक्षिण एसियाली खेलकुद (साग) र जर्मनीको ह्याम्बर्गमा भएको जर्मन ओपनमा विश्व वरीयता खेलकुद जी टु प्रतियोगितामा पनि उनले रेफ्री भएर काम गरिसकेका छन्। तेक्वान्दो विधाका अन्तर्राष्ट्रिय निर्णायक (रेफ्री) ढकाल रोयल स्पेनिस इन्टरनेसनल ओपन तेक्वान्दो प्रतियोगिता २०२२ मा वेस्ट निर्णायक घोषित भएका छन्। उनी गत वर्ष चैत १८ देखि २० गतेसम्म स्पेनको एलिकान्टेमा भएको विश्व वरीयता जीटु तेक्वान्दो च्याम्पियनसिपमा पनि वेस्ट रेफ्री बन्न सफल भएका थिए। विश्वका ७९ देशका एक हजारभन्दा बढी खेलाडीबीच प्रतिस्पर्धा भएको उक्त प्रतियोगिताका लागि ६५ भन्दा बढी मुलुकका निर्णायक सहभागी थिए।"
रसुवागढी नाका शनिबारदेखि पूर्णरुपमा सञ्चालन,आंशिक रुपमा मात्र सञ्चालन हुँदै आएको रसुवाको रसुवागढी नाका शनिबारदेखि दुईतर्फी सञ्चालनमा आएको हो । काठमाडौं : नेपालचीन रसुवागढी नाका शनिबारदेखि पूर्णरुपमा सञ्चालनमा आएको छ । आंशिक रुपमा मात्र सञ्चालन हुँदै आएको रसुवाको रसुवागढी नाका शनिबारदेखि दुईतर्फी सञ्चालनमा आएको हो । कोभिड१९ महामारीका कारण बन्द भएका अन्तर्राष्ट्रिय नाका खुल्ला गरेको लामो समय भएपनि चीनका सिमा नाका पूर्ण सञ्चालनमा आउन सकेका थिएनन्। तीन वर्षपछि चरसुवागढी नाका दुईतर्फी रूपमा मानिसको आवतजावतसहित पूर्ण सञ्चालनमा आउन लागेको नेपालस्थित चिनियाँ दूतावासले जनाएको छ। दूतावासले नाका सञ्चालन भएसँगै द्विपक्षीय सहयोग र जनताबीचको आदानप्रदानलाई अझ गहिरो बनाउने विश्वास व्यक्त गरेको छ। केही दिनअघि नेपालचीन सीमा व्यापार तथा सहयोग समन्वय संयन्त्रको बैठकले नाका पूर्ण रुपमा सञ्चालनमा ल्याउने निर्णय गरेको थियो।
वित्तीय साक्षरता मार्गदर्शन जारी,"हरेक नेपालीलाई वित्ताीय पहुँच पुुर्याउने भनिए पनि अझैसम्म सबै स्थानीय तहमा बैंक पुगेका छैनन्। काठमाडौं : बैंक तथा वित्तीय संस्थामा आम सर्वसाधारण जोडिएर मात्रै हुँदैन। हरेकले बचतदेखि ऋणलगायतको कारोबार, त्यो पनि अहिलेको आधुनिक प्रविधिसँग परिचित भएर कसरी गर्ने भन्ने जान्न जरुरी छ। शैक्षिक ज्ञान भएकाहरूलाई पनि वित्तीय कारोबारमा साक्षर नहुने भएकाले यो जरुरी भएको हो। यसैलाई मध्यनजर गर्दै वित्तीय संस्थाहरूले वित्तीय साक्षरता पनि गर्दै आएका छन्। तर, यसलाई कस्तो ढाँचामा आम सर्वसाधारणलाई वित्तीय साक्षरतामा जोड दिन केन्द्रीय बैंकले शुक्रबार अध्यावधिक वित्तीय साक्षरता मार्गदर्शन, २०७९ जारी गरेको हो। संस्थाहरूका गतिविधि सोही ढाँचाअनुरूप नियमित र व्यवस्थित बनाउने उद्देश्यले यो मार्गदर्शन जारी गरिएको केन्द्रीय बैंकले बताएको छ। मुलुकभर क्रमशः वित्तीय पहुँच वृद्धि भएसँगै वित्तीय साक्षरता अत्यावश्यक पर्ने भएकाले नेपाल राष्ट्र बैंकदेखि बैंक तथा वित्तीय संस्थाहरूले यसलाई जोड दिएका छन्। तर, हरेक नेपालीलाई वित्तीय पहुँच पुुर्याउने भनिए पनि अझैसम्म सबै स्थानीय तहमा बैंक पुगेको छैन। आर्थिक वर्ष २०७९८० को माघसम्ममा कुल ७ सय ५३ स्थानीय तहमध्ये ७ सय ५२ तहमा मात्रै वाणिज्य बैंकहरूका शाखा खुलेका छन्। अझै बझाङ जिल्लाको साईपाल गाउँपालिका बैंकको पहुँचबाहिर छ । हाल मुलुकभर बैंक तथा वित्तीय संस्थाहरूको संख्या १ सय २१ रहेको छ। यसमध्ये २२ वाणिज्य बैंक, १७ विकास बैंक, १७ वित्त कम्पनी, ६४ लघुवित्त वित्तीय संस्था र एक पूर्वाधार विकास बैंक सञ्चालनमा छन्। बैंक तथा वित्तीय संस्थाहरूको शाखा संख्या ११ हजार ६ सय ११ पुगेको छ । यससँगै वाणिज्य बैंक, विकास र वित्त कम्पनीमा कुल निक्षेप खाता संख्या ४ करोड ८१ लाख ७५ हजार २ सय ३५ पुगेको छ। एउटै व्यक्तिले ४५ ओटा खाता खोल्ने गरेकाले जनसंख्याको दोब्बर खाता पुगेको तथ्यांकमा देखिन्छ। निक्षेपको तुलनामा कर्जाको खाता संख्या कम अर्थात् १८ लाख ३६ हजार ४ सय ८५ मात्रै छ। राष्ट्र बैंकका प्रवक्ता डा गुणाकर भट्टका अनुसार वित्तीय साक्षरता मार्गदर्शनको उद्देश्य पनि वित्तीय चेतना, ज्ञान र सीपको अभिवृद्धि गर्दै जिम्मेवार वित्तीय आचरणको विकास गर्ने र आधुनिक वित्तीय प्रविधिको प्रयोगलाई सरल, सहज र प्रभावकारी बनाउने हो। पछिल्लो समय सप्ताहव्यापी वित्तीय साक्षरता कार्यक्रम भए। वित्तीय ज्ञान नभएकालाई वित्तीय प्रणालीमा समेट्नुका साथै सामान्य वित्तीय जानकारी भएकालाई नयाँ वित्तीय अवधारणाको जानकारी गराउँदै वित्तीय प्रणालीप्रति अभ्यस्त बनाई नागरिकमा औपचारिक वित्तीय प्रणालीमा पहुँच पुर्याउने अभिप्रायले वित्तीय चेतनाका कार्यक्रम सञ्चालन गर्नुपर्ने भनिएको हो, उनले भने यसैले बैंक तथा वित्तीय संस्थाहरूले वित्तीय साक्षरता कार्यक्रम प्रभावकारी रूपमा सञ्चालन गर्न आवश्यक संरचनाको विकास गर्ने र लक्षित वर्गका लागि उपयुक्त हुने गरी वित्तीय ज्ञानको विविध क्षेत्र समेटी व्यवस्थित रूपमा योजना तयार गर्नु पर्नेछ। यसरी योजना तयार गर्दा प्रत्येक लक्षित वर्गको वित्तीय ज्ञान र व्यवहार परिवर्तनका लागि वित्तीय अनुशासन, बचत, कर्जा, विद्युतीय वित्तीय सेवाहरू, केन्द्रीय बैंकबारे जानकारी तथा कार्यहरू, ग्राहक संरक्षणगुनासो सुनुवाइ, ब्याजदर, औपचारिक वित्तीय कारोबार, गुनासो व्यवस्थापन, धितोपत्र बजार, घरायासी बजेट, तर्कसंगत वित्तीय निर्णयहरू, वित्तीय लक्ष्य, लघुउद्यम तथा व्यवसाय योजना बनाउनेलगायतबारे ज्ञान दिनुपर्ने मार्गदर्शनमा उल्लेख छ। यसलाई बैंक तथा वित्तीय संस्थाको योजनाको उचित कार्यान्वयनका साथै कार्यक्रमको नियमित अनुगमन तथा रिपोटिङका लागि संस्थाले पूर्ण प्रतिबद्धता व्यक्त गर्नु पर्नेछ।"
जैविक मल उद्योग अलपत्र,"कर्णाली प्रदेशले अर्गानिक प्रदेश बनाउन सबै जिल्लामा विषादीमुक्त मलका लागि अनुदान दिएको छ। जाजरकोट : भेरी नगरपालिका१३ कुदुमा निर्माण भएको जैविक मल तथा जैविक विषादी उत्पादन उद्योग (कर्णाली बायोइनर्जी एन्ड आर्गानिक फर्टिलाइजर) अलपत्र परेको छ। दैनिक दुई टन जैविक मल तथा जैविक विषादी उत्पादन गर्ने लक्ष्यका साथ स्थापना गरिएको उद्योग सञ्चालनमा नआउँदै अलपत्र परेको हो। कर्णाली प्रदेशले अर्गानिक प्रदेश बनाउन सबै जिल्लामा विषादीमुक्त मलका लागि अनुदान दिएको छ। आर्थिक वर्ष २०७८०७९ मा कर्णाली प्रदेश सरकारको उद्योग पर्यटन वन तथा वातावरण मन्त्रालयबाट फर्टिलाइजरले ५० लाख रुपैयाँ अनुदान पाएको थियो। अनुदान लिएपछि सञ्चालकहरू टहरो मात्र बनाएर सम्पर्कविहीन भएको भेरी नगरपालिका१३ का वडाध्यक्ष यज्ञ बटालाले बताए। प्रदेश सरकारले भेरी नगरपालिकामार्फत उपलब्ध गराएको ५० लाख रुपैयाँमध्ये सम्झौताअनुसार काम नभएको जनाएको छ। भेरी नगरपालिकाका प्रदीप विक, कुशे गाउँपालिकाका मानबहादुर रोकाय र दिनेश रोकायको नाममा उद्योग दर्ता भएको छ। अनुदानबाट निर्माण गरिएका उद्योगका संरचनाहरू अलपत्र छन्। सञ्चालकले काम छोडेपछि भवन जीर्ण बन्दै गएको छ। लगाएका तारजालीसमेत हराएका छन्। सञ्चालकले अनुदान रकममा थप ५० प्रतिशत लगानी गरेर सञ्चालन गर्ने भनिएको उद्योग हाल अलपत्र अवस्थामा छ। सञ्चालक मानबहादुर रोकायले अनुदानअनुसार काम भए पनि साथीहरूले धोका दिएका कारण उद्योग सञ्चालन गर्न नसकिएको बताए। अनुदान लिँदा गरिएको सम्झौताअनुसार जैविक मल उत्पादनका लागि भैंसी र गाई पाल्नुपर्ने सम्झौता छ। भैंसीपालन गरी जैविक मल तथा विषादी उत्पादन गर्नुपर्ने लक्ष्य भए पनि सञ्चालक अनुदानको रकम लिएर भागेको स्थानीयको आरोप छ। अनुदानका नाममा राज्यको लाखौं रकम दुरुपयोग हँुदा पनि सरोकारवाला निकाय मौन छ। तोकिएको काम सम्पन्न नगरी बीचमै छोड्दा राज्यलाई आर्थिक हानिसमेत भएको छ। उद्योग सञ्चालकले अनुदानको केही रकम मात्रै प्रयोग गरेर भौतिक संरचना निर्माण गरेको तर उनीहरूले लगानी नगर्दा उद्योग सञ्चालन हुन नसकेको भेरी नगरपालिकाले जनाएको छ।"
अर्थमन्त्रीको पहिलो टार्गेट बजेट,"काठमाडौं : नेपाली कांग्रेसका केन्द्रीय सदस्य तथा प्रवक्ता डा प्रकाशशरण महत अर्थमन्त्री नियुक्त भएका छन्। नवनियुक्त अर्थमन्त्री डा महतले शुक्रबार पद तथा गोपनीयताको शपथ लिएसँगै पदभार पनि ग्रहण गरे। देशले २०७७ भदौपछि अर्थतन्त्रबारे जानकार पहिलो अर्थमन्त्री पाएको हो। उनी २०७४ फागुन ३ गतेपछि अर्थ मन्त्रालयबाट ज्ञानेन्द्रबहादुर कार्की बिदा भएपछि नेपाली कांग्रेसका तर्फबाट पहिलो अर्थमन्त्री हुन्। महत यसअघि परराष्ट्र र ऊर्जामन्त्री रहिसकेका छन्। डा महतले अमेरिकाको साउथर्न इलिनोइस युनिभर्सिटीबाट अर्थशास्त्रमा विद्यावारिधि गरेका छन्। महत नीति अर्थशास्त्रको स्नातकोत्तर हुन्। उनले नेपाली कांग्रेसको पहिलो जननिर्वाचित सरकारले लिएको आर्थिक नीतिमा थेसिस गरेका थिए। कार्यभार सम्हाल्दै महतले अर्थतन्त्रलाई थप मन्दीमा जान नदिन सक्दो पहल गर्ने बताए। अर्थतन्त्रमा मन्दी लागेको, राजस्व परिचालन सन्तोषजनक नरहेको, राजस्वभन्दा धेरै खर्च भएको, पुँजीगत खर्च गर्न नसकिरहेको अवस्थामा समग्र परिस्थितिको सामना गर्दै खस्किएको अर्थतन्त्रलाई चलायमान बनाउन प्रयत्नशील रहने उनको प्रतिबद्धता छ। पहिले अर्थतन्त्रलाई कसरी सकारात्मक दिशामा डोर्याउने तथा कस्तो बजेट ल्याउने भन्ने टुंगो लगाउँछु, उनको भनाइ छ, अल्पकालीन, मध्यकालीन र दीर्घकालीन सोच लिएर अर्थतन्त्रलाई सुधारको बाटोमा लैजानेछु। अर्थमन्त्रीको हैसियतले अर्थतन्त्रमा देखिएको संकट परास्त गर्न भरपूर कोसिस गर्ने भन्दै उनले आग्रह पूर्वाग्रह नराखी काम गर्न आफू मातहतका कर्मचारी तथा निकायलाई निर्देशन दिए। को कुन पक्ष भने हेर्दिनँ, मलाई नतिजा चाहिन्छ। त्यसमा सघाउनुहोस्, कार्यभार सम्हालेपछि मन्त्रालयमा आयोजित कार्यक्रममा उनले भने। महतले वित्तीय तथा मौद्रिक नीति तर्जुमा गर्ने निकायहरू अर्थ मन्त्रालय र नेपाल राष्ट्र बैंकबीच तालमेलको आवश्यकता औंल्याउँदै राष्ट्र बैंकसँग सहकार्य गरेर वित्तीय क्षेत्रमा देखिएको समस्या समाधान गर्ने जिकिर गरे। विशेषगरी बैंकको ब्याजदर, सेयरबजार, लघुवित्त, सहकारी र मिटर ब्याजको विषय अर्थतन्त्रको समस्याका रूपमा देखिएका छन्, मन्त्री महतको भनाइ छ, सर्वसाधारणको चासोको रूपमा देखिएका यी समस्या सम्बोधन गर्दै सरकार भएको आभास दिलाउनु पनि छ। सरकार जनताका लागि काम गर्दैछ भन्ने सन्देश दिनुपर्ने बेला छ। अहिले सरकार लिने भन्दा पनि दिने पोजिसनमा रहेको भन्दै उनले सबै कुरा गर्छु भन्नुभन्दा जुन कुरा गर्नै पर्नेछ त्यो गरिहाल्ने बताए। यो काम म एक्लैले गर्न सक्दिनँ। सबैको साथ चाहिन्छ, उनले थपे, अर्थ मन्त्रालयले राष्ट्र बैंकसँग सहकार्य गरी समन्वयात्मक रूपमा काम गर्नु जरुरी छ। पार्टी र व्यक्तिको कुरो छैन। सरकारलाई राहत दिने कुरो छ। अर्थतन्त्रमा सकारात्मक भाइब्स दिन आवश्यक छ। उनले प्रतिफल कम रहेको तथा ब्याजदर बढी भएको बताउँदै सेयरबजारलगायत साना लगानीकर्ता र व्यवसायीको मनोबल घटेको जिकिर गरे। उनले भने, लगानीको नकारात्मक वातावरण सकारात्मक बनाऔं, यो काममा राष्ट्र बैंकको ठूलो भूमिका छ। हामी मिलेर काम गर्ने हो। यो त्यो भनेर काम छैन। जुनजुन राज्यसंरचनाको जे जे जिम्मेवारी छ। यो पक्ष त्यो पक्ष नभनीकन अर्थतन्त्रलाई उचाल्न सक्रिय रहौं। यी सबै विषय र जनतालाई केन्द्रबिन्दुमा राखेर बजेट बनाउने उनले बताए। अर्थमन्त्रीको पहिलो निर्णय अर्थ मन्त्रालयले नगद प्रवाह योजना तर्जुमा समिति बनाउने भएको छ। नवनियुक्त अर्थमन्त्री डा प्रकाशशरण महतले पहिलो निर्णयमार्फत यस्तो काम गरेका हुन्। आर्थिक कार्यविधि तथा वित्तीय उत्तरदायित्व नियमावली, २०७७ को व्यवस्थाअनुसार सरकारको आवधिक नगद योजना तर्जुमा गर्नुपर्ने हुन्छ। सरकारको हरेक महिना कति आम्दानी र खर्च हुने भन्ने विवरण तयार गर्नुपर्ने हुन्छ। अर्थ मन्त्रालयले सरकारको नगद आवश्यकतालाई विश्लेषण गरी बजेट कार्यान्वयनको लागि नगद व्यवस्थापन गर्न महालेखा नियन्त्रक कार्यालय, सार्वजनिक ऋण व्यवस्थापन कार्यालय र नेपाल राष्ट्र बैंकको समन्वयमा समिति बनाउने गर्छ। मन्त्री महतले यही समिति बनाउने निर्णय गरेका हुन्। समितिको बैठक हरेक महिनाको अन्त्यमा बस्ने अर्थसचिव तोयम रायले जानकारी दिए। मन्त्री महतले सचिवले दिएको फाइल विस्तृतमा अध्ययन गरी पहिलो निर्णय गरेका हुन्।"
"किरासरि विमान, उड्छन् कसरी ?","एउटा विमानस्थलबाट अर्को विमानस्थल पुग्ने बाटो एयर वे निर्धारण गरिएको हुन्छ। जता मन लाग्यो, त्यहाँ जहाज उडाउन पाइँदैन। एकापसमा ठोक्किनबाट जोगाउने अनेक उपकरण जहाजमा जडान गरिएका हुन्छन्। काठमाडौं : गत शुक्रबार नेपाल एयरलाइन्स र एयर इन्डियाको जहाज सिमराको आकाशमा ठोक्किनबाट बचे। १९ हजार फिटको उचाइमा रहेको एयर इन्डियाको जहाज एक्कासि तल झरेको थियो। जहाँ नेपाल एयरलाइन्सको विमान १५ हजारको फिटमा उडिरहेको थियो। एयर इन्डियाको विमान एक्कासि तल झरेपछि एयर ट्राफिक कन्ट्रोलर (एटीसी) ले नेपाल एयरलाइन्सको विमान अझै तल झार्न निर्देशन दियो। त्यसैकारण सम्भावित दुर्घटना टरेको थियो। विश्व आकाशमा दिनरात कीरासरि (१ लाख ) विमान उडिरहेका हुन्छन्। तर, यति धेरै विमानको उडान व्यवस्थापन कसरी गरिएको हुन्छ ? कसरी आकाशमा विमान जोगिएर उडछन् त ? नागरिक उड्डन प्राधिकरणका पूर्वकार्यकारी निर्देशक राजकुमार क्षेत्री भन्छन् जहाज प्रविधियुक्त र प्रणालीगत हुने भएकोले आकाशमा सुरक्षित तवरले उडछन्। त्यसैकारण एकापसमा ठोक्किँदैनन्। हवाई उड्डयनका जानकारहरू जमिनमा गाडीको जस्तै आकाशमा पनि जहाजको (एयर वे) हुने बताउँछन्। अर्थात् एउटा विमानस्थलबाट अर्को विमानस्थल पुग्ने बाटो एयर वे निर्धारण गरिएको हुन्छ। जता मन लाग्यो, त्यहाँ जहाज उडाउन पाइँदैन। एकापसमा ठोक्किनबाट जोगाउने अनेक उपकरण जहाजमा जडान गरिएका हुन्छन्। तिनीहरूले अर्को विमान नजिक आउनेबित्तिकै संकेत गर्छन्। र, एयर ट्राफिक कन्ट्रोलरले पनि विमानबारे पाइलटलाई जानकारी दिने र आवश्यक निर्देशन दिइरहेका हुन्छन्। त्यसैकारण हवाई सेवा सबैभन्दा सुरक्षित र भरपर्दो मानिन्छ। कहिले ठोक्किएका थिए, जहाज ? विश्वमा थुप्रै पटक जहाज जुधेर दुर्घटना भएका छन्। विश्वमा सबैभन्दा पहिला सन् १९७७ मा टेनेरिफ एयरपोर्टमा दुई बोइङ ठोक्किएर दुर्घटना भएको थियो। त्यतिबेला पर्याप्त सञ्चारको अभावमा ती जहाज दुर्घटनामा परेका थिए। दुई बोइङ क्यानरी टापुको टेनेरिफ एयरपोर्टको रनवेमा ठोक्किँदा ५ सय ८३ जनाको मृत्यु भएको थियो। यो विश्वको सबैभन्दा ठूलो जहाज दुर्घटना पनि हो। यस्तै, सन् १९९६ मा साउदी अरेबियन एयरलाइन्सको उडान ७६३ र काजाकिस्तान एयरलाइन्सको उडान १९०७ भारतको चरखी दादरी गाउँको बीचमा उडानका क्रममा ठोक्किएका थिए। त्यो दुर्घटनामा ३ सय ४९ को मृत्यु भएको थियो। सन् २००६ मा गोल ट्रान्सपोर्टेस एरियोस फ्लाइट १९०७ र एम्ब्रायर लिगेसी ६०० बिजनेस जेटसँग ब्राजिलको अमेजन जंगलमा ठोक्किए। यो दुर्घटनामा १ सय ५४ को मृत्यु भयो। एयर ट्राफिक कन्ट्रोलरले बाँधेको हुन्छ एयर ट्राफिक कन्ट्रोलरले अनुमति दिएपछि मात्रै पाइलटले विमानस्थलमा जहाज स्टार्ट गर्छन्। कन्ट्रोलरको अनुमतिबिना पार्किङबाट रनवेमा पनि विमान लैजान पाइँदैन। जहाज उडेर गन्तव्यमा पुग्न तीन किसिमका प्रक्रिया पूरा गर्नुपर्छ। एक सञ्चार (कम्युनिकेसन), दोस्रो न्याभिगेसन (एयरपोर्ट कहाँ छ भनेर देखाउने) र तेस्रो सर्भिलेन्स (निगरानी)। यसमा सञ्चार फ्रिक्वेन्सीको प्रयोगबाट गरिन्छ भने न्याभिगेसन राडर माध्यमबाट गरिन्छ। प्रत्येक देशले आफ्नो जमिनबाट माथिको आकाश मात्र प्रयोग गर्न पाउँछ। अर्को देशको एयर स्पेसमा छिर्न अनुमति लिनुपर्ने हुन्छ। आकाशमा उड्ने कुरा एकदमै संवेदनशील हुने भएकाले सानासाना आवश्यकताको पनि ध्यान दिइने गरिएको पूर्वकार्यकारी बताउँछन्। हालका आधुनिक जहाजमा राडर, ट्रान्सफन्डर (अघिको जहाजका बारेमा गरिने संकेत), मौसमी जानकारी, भीएचएफ, एचफ, डबल इन्जिन, एयर ट्राफिक कन्ट्रोलर (एटीसी)लगायतका उपकरण हुन्छन्। जसले जहाजलाई सन्तुलित राख्छन्। प्राधिकरणका सहायक प्रवक्ता ज्ञानेन्द्र भुल उड्डयन भनेको एरोडम टु एरोडमको कनेक्टिभिटी हो भन्छन्। यहाँ उडानका जहाज र आकाशको अन्योन्याश्रित सम्बन्ध हुन्छ। जमिनमा हाइवे भएजस्तै हवाई यातायातको बाटो एयर वे हुने भुल बताउँछन्। पाइलटको मानसिक अवस्थादेखि जहाजको अवस्थासम्म सबै पक्ष नै सुरक्षित उडानका लागि जिम्मेवार हुने बताउँछन् पूर्वक्याप्टेन केबी लिम्बू। जहाजको टेक्निकल लक बुकलाई हेर्ने र मौसमीलगायतका अन्य जानकारी लिएपछि मात्र जहाज उडाउन योग्य हुन्छ। त्यही कारण नै उडानपूर्व करिब एक घण्टाअघि नै पाइलट ग्राउन्डमा आइसकेका हुन्छन्। जहाजमा बोल्ने भाषालाई पनि फ्रेजोलोजी भनिन्छ, जुन संसारको उड्डयन क्षेत्र जहाँ पनि बुझिने हुन्छ। ठोक्किनबाट बचाउँछन्, उपकरण पनि जहाज ठोक्किनबाट बचाउनका लागि जहाजमा विभिन्न उपकरणहरू जडान गरिएका हुन्छन्। ट्राफिक कोलिजन अलार्ममिङ सिस्टम (इकास) हुन्छ। यसले दुई जहाजबीचको भर्टिकल दूरी एक हजार फिटभन्दा कम हुने बित्तिकै सतर्क आवाज दिन्छ र जहाज ठोक्किन नदिने पूर्वकार्यकारी क्षेत्री बताउँछन्। १० नटिकल माइल होरिजेन्टल सेपरेसन हुन्छ। हालसम्म चट्याङका कारण विमान दुर्घटना भएका छैनन्। ककपिटको सिसा चर्किएको घटना भने भएको लिम्बूले बताए। तर ककपिटमा इन् र आउट गरी डबल लियरको सिसा हुने भएकोले दुर्घटना नहुने पाइलटहरू बताउँछन्। त्यस्तै अर्को भनेको भीएफआर (भिजुअल फ्लाइट रुल्स) मतलब आँखाले हेरेर नै जहाज उडाउने। आँखाले हेर्दा बादल छ भने जहाज त्यहाँ जान पाउँदैन, भिजिबिलिटी कम छ भने पनि जान पाइँदैन। यसले पनि जहाजलाई एकअर्काबाट ठोक्किनबाट बचाउँछ। बाटोमा अग्ला पहाड भए पहिला नै त्योभन्दा अग्लो उचाइमा जान निर्देशन दिइन्छ। त्यहीअनुसार नै हाइटलाई मेन्टेन गरेर जहाज उडाइएका हुन्छन्। यस्तै बाटो पत्ता लगाउन आकाशमा एउटा नक्सा सेटअप भएको हुन्छ, त्यसलाई फ्लाइट म्यानेजमेन्ट सिस्टम (उडान व्यवस्थापन प्रणालीएफएमएस) भनिन्छ। कुन रुटमा जाने, कति उचाइमा जाने, कति लेबलभन्दा तल जानु हुँदैन, डाँडाको उचाइ कति छ (यसमा भीएफआर भए डाँडाको उचाइभन्दा कम्तीमा एक हजार फिट माथि र आईएफआर भए कम्तीमा दुई हजार फिट माथि जहाज हुनुपर्छ), गन्तव्य विमानस्थलको बारेमा लगायतको सम्पूर्ण नक्सा जहाजमा हुने गरेको प्राधिकरणका सहायक प्रवक्ता भुल बताउँछन्। व्यस्त रुटमा एसिया प्यासिफिक एसिया तथा प्यासफिक क्षेत्रका रुटहरू उडान क्षेत्रका व्यस्त मानिन्छन्। फोब्र्सको २०१९ को तथ्यांकअनुसार सबैभन्दा बढी व्यस्त रुटमा मलेसियाको क्वालालाम्पुरदेखि सिंगापुरसम्मको रुट पर्छ। यस्तै, हङकङताइपाई, जाकार्तासिंगापुर, हङकङसांघाई, जाकार्ताक्वालाम्पुर क्रमशः व्यस्त रुटमा पर्ने गरेको फोब्र्सले जनाएको छ। चट्याङ पर्दा के हुन्छ ? जहाजलाई सकभर चट्याङ पर्ने ठाउँमा जाने निर्देशन नै नहुने पूर्वक्याप्टेन लिम्बू बताउँछन्। अर्काेतिर चट्याङबाट जोगिन जहाजको दुवै पखेटामा अर्थिङ जडान गरिएको हुन्छ। अकस्मात चट्याङ परिहाले अर्थिङले जोगाउने लिम्बूले बताए। हालसम्म चट्याङका कारण विमान दुर्घटना भएका छैनन्। ककपिटको सिसा चर्किएको घटना भने भएको लिम्बूले बताए। तर ककपिटमा इन् र आउट गरी डबल लियरको सिसा हुने भएकोले दुर्घटना नहुने पाइलटहरू बताउँछन्। यस्तै, मौसमको पूर्वजानकारी (वेदर फरकास्ट) लिइएको हुन्छ। त्यसैकारण चट्याङ पर्नेनपर्ने अवस्थाबारे पहिल्यै जानकारी लिइएको हुन्छ। एयर ट्राफिक कन्ट्रोरल (एटीसी)ले पनि मौसमका बारेमा जहाजलाई जानकारी दिइरहेको हुन्छ। जहाजको ककपिटमा वेदर राडर पनि हुन्छ। राति कसरी गन्तव्य पहिल्याइन्छ ? भीएफआर फ्लाइट (भिजुअल फ्लाइट रुल्स) मा राति हिँड्न पाइँदैन। यो प्रणाली भनेको आँखाले देखेर र हेरेर मात्र सबै कुराको पत्ता लगाइन्छ। यसमा हवाई बाटो हुँदैन। परिस्थिति हेरेर पाइलटले निर्णय लिने गर्छन्। अर्थात्, यो उपकरणमा आधारित हुँदैन। तर, आईएफआर (इन्स्ट्रुुमेन्ट फ्लाइट रुल्स) मा भने राति उड्न सकिन्छ। आईएफआरमा जडान भएका उपकरणहरूले कुन दिशामा गएको, कति उचाइमा जाँदै, गन्तव्य कहाँ छ, कति हाइटमा अवतरण गर्ने लगायतका विषयहरू पहिला नै तय गरिएका हुने प्राधिकरणका पूर्वकार्यकारी क्षेत्री बताउँछन्। ११ हजार ५ सयसम्मको उचाइ भीएफआर हुन्छ भने त्यसभन्दा माथिको उडानका लागि आईएफआरमा जानुपर्ने हुन्छ। नेपालमा ९ विमानस्थलमा भीएफआर उडान हुन्छ। त्रिभुवन अन्तर्राष्ट्रिय विमानस्थल, पोखरा अन्तर्राष्ट्रिय विमानस्थल, विराटनगर, सिमरा, जनकपुर, चन्द्रगढी, धनगढी, नेपालगन्ज र भैरहवामा आईएफआर उडान हुने भुलले बताए । नेपालका सबै जहाज आईएफआर रेटिड भएको उनले बताए। उडान भर्नका लागि विमानस्थलसँगै एयर रुट आईएफआर उपकरणयुक्त हुनुपर्ने र जहाज उडाउने पाइलट अभ्यस्त हुनुपर्ने प्राधिकरणका पूर्वकार्यकारी निर्देशक रतिशचन्द्रलाल सुमन बताउँछन्। कुन फ्रिक्वेन्सी (सञ्चार) प्रयोग गरिन्छ ? जहाज र ग्राउन्डको बीचमा हुने सूचना आदानप्रदानलाई सञ्चार भनिन्छ। फ्रिकेन्सी आफ्नोआफ्नो हुन्छ। सबै रेडियो फ्रिक्वेन्सी हुन्। ग्राउन्डमा गरिने, टावर टु टावर, इमर्जेन्सी, एरिया टु एरियालगायतमा फ्रिक्वेन्सीद्वारा सञ्चार गरिन्छ। नेपालमा सबैभन्दा बढी रेडियो फ्रिक्वेन्सी नै प्रयोग हुने त्रिभुवन अन्तर्राष्ट्रिय विमानस्थलका प्रवक्ता टेकनाथ सिटौला बताउँछन्। अन्तर्राष्ट्रिय उडान गर्ने लामो दूरीका उडानमा भने डाटा फ्रिक्वेन्सी पनि प्रयोग हुने गरेको छ। यस्तै, जहाजले कि हाइफ्रिक्वेन्सी (एचएफ) कि भेरी हाइफ्रिक्वेन्सी (भीएचएफ) प्रयोग गर्ने पूर्वपाइलट ओम गुरुङ बताउँछन्। एचएफले बढी रेन्जमा सुन्न सके पनि स्पष्ट सुन्न सकिँदैन भने भीएचएफकम रेन्जसम्मको मात्र सुन्न सकिन्छ तर स्पष्ट सुन्न सकिन्छ। आकाशबाट ग्राउन्डमा भीएचएफ हुन्छ र ग्राउन्डबाट ग्राउन्डमा एचएफ हुन्छ। एउटा विमानस्थलबाट अर्को विमानस्थलमा कुरा गर्न एचएफ र ग्राउन्डबाट उडिरहेको जहाजसँग सम्पर्क गर्नुपर्दा भीएचएफ प्रयोग हुने प्राधिकरणका सहायक प्रवक्ता भुल बताउँछन्। एभिएसनको ब्यान्ड १०८ बाट १३६ मेगाहर्जसम्म हुन्छ। जसमा १०८ बाट ११८सम्म न्याभिगेसनको ब्यान्ड हो भने ११८ बाट १३६ सञ्चारको ब्यान्ड हो। यी सबै भीएचएफ हुन्। ३ देखि ३० मेगाहर्जसम्म एचएफ हुने भुलले जानकारी दिए। भीएचएफको फुल रेन्ज ३० बाट ३०० मेगाहर्जसम्म हुन्छ। सञ्चारका लागि जहाजमा उपकरण हुन्छ भने ग्राउन्डमा एटीसीसँग पनि उपकरण हुन्छ। जहाजहरू कति उचाइमा उड्छन् ? आकाशमा बढीमा ४५ हजार फिटसम्म जहाज उड्ने गर्छन्। जहाजहरूले फ्लाइट प्लानमा नै कति उचाइसम्म जाने भन्ने जानकारी गराउनुपर्ने हुन्छ। नेपालमा जहाज पश्चिम उड्दा जोड (इभन) नम्बरको उचाइमा उड्छ भने पूर्वमा बेजोड (अड) नम्बरको उचाइमा उड्ने पूर्वक्याप्टेन ओम गुरुङ बताउँछन्। उनका अनुसार पश्चिम उड्दा १० हजार, १२ हजार फिट हुन्छ भने पूर्वउड्दा ९ हजार, ११ हजार फिटमा उडान हुन्छ। यस्तै १३ हजार ५ सय फिटसम्मलाई ट्रान्जिसन पिरेड भनिन्छ। त्यसभन्दा माथि उड्न थालेपछि यति हजार नभई ३ डिजिट नम्बर प्रयोग गरिन्छ। जस्तोः १४ हजार फिटलाई १४०, १९ हजार फिटलाई १९० लगायत। तोकिएको भन्दा बढी उचाइमा जहाज गए पनि पाइलटको निर्णय लिने क्षमतामा कमी आउन सक्ने हुँदा उचाइमा विशेष ध्यान दिन जरुरी हुने प्राधिकरणका पूर्वकार्यकारी निर्देशक रतिशचन्द्रलाल सुमन बताउँछन्। जहाज सुरुमा टेकअप फेज, एउटा उचाइ पुगेपछि क्रुुज फेज, त्यसपछि डिसेन्ट र अन्तिममा ल्यान्डिङ हुन्छ। जहाजहरू जति धेरै उचाइमा उड्छन्, त्यति सुरक्षित मानिन्छन। कम उचाइ भयो भने त्यति नै असुरक्षित मानिन्छ। कम उचाइ हुनेबित्तिकै अग्ला पहाडको डर हुन्छ। २० हजारभन्दा तल बढी नै पानी बोकेका बादल हुन्छन्। सहरतिर अग्ला बिल्डिङहरू हुन्छन्, हावाका बेगले पनि जहाजलाई असर गर्छ। तर जति माथि गयो उत्ति नै हावा कम हुन्छ। पानी भएका बादलहरू कम हुने भएकोले ठूला जहाजहरू २० हजार फिटभन्दा माथि उड्छन्। ती जहाजले ४२ हजार फिटसम्म व्यावसायिक उडान गर्न रुचाउने गरेको भुलले बताए। नेपालमा बढी प्रयोग हुने रुट नेपालमा सबै अन्तर्राष्ट्रिय उडान छिर्ने बिन्दु हो, सिमरा हो। त्यसैकारण पनि सिमराकाठमाडौंको रुट बढी व्यस्त हुने गरेको प्राधिकरणका पूर्वकार्यकारी क्षेत्री बताउँछन्। हवाई रुटको १० नटिकल माइल दायाँ र बायाँलाई पनि हवाई रुट नै भनिन्छ। सिमरासँगै, महेन्द्रनगर, जनकपुर, भैरहवाबाट पनि जहाज बाहिरिने गर्छन्। आन्तरिकमा पश्चिमतिर काठमाडौंभरतपुर रुट सबैभन्दा व्यस्त हो। काठमाडौंभरतपुर, काठमाडौंभैरहवा, काठमाडौं पोखरा पनि त्यही बाटो हिँड्ने प्राधिकरणका सहायक प्रवक्ता भुल बताउँछन्। जहाजहरू सबैभन्दा बढी अवतरण (ल्यान्डिङ) गर्ने क्रममा दुर्घटनामा पर्छन्। तर, नेपालको सन्दर्भमा भने इनरुटमा पनि दुर्घटना बढी भइरहेको प्राधिकरणको तथ्यांक छ। यस्तै पूर्वतिर काठमाडौंविराटनगरको रुट व्यस्त हुन्छ। काठमाडौं छिर्नेलाई पास भनिन्छ, जुन रुटलाई सेपरेट गर्नका लागि गरिन्छ। यो रनवेका आधारमा हुन्छ। काठमाडौं एयरपोर्टको रनवे जिरो टु (दक्षिणबाट उत्तरतिर उड्ने२० डिग्री हेडिङमा) र टु जिरो (उत्तरबाट दक्षिणतिर उड्ने २०० सय डिग्री हेडिङमा) छ। हेलिकप्टर उड्ने रुटलाई हेली लेन भनिन्छ। टोखा, थानकोट, गोकर्ण, चाँगुनारायण, नलिनचोक, खोकाना हेलिलेन हुन्। अन्तर्राष्ट्रिय विमान राति नै किन उड्छन् ? अन्तर्राष्ट्रिय उडान प्रायशः राति हुन्छन्। त्यो समयमा ग्राउन्डको प्रेसर बढी हुन्छ। त्यसैकारण कार्गो बढी बोक्न सक्छन्। जहाजमा अटोमेटिक सिस्टम (अटो एयरकन्डिसन) हुने भएकोले छुट्टै अक्सिजन चाहिँदैन। मानव शरीरलाई चाहिने नर्मल टेम्पेचर मेन्टर हुन्छ। नन्प्रेसराइजमा भने अक्सिजन मास्क राखिएको हुन्छ। एउटा मास्कमा एउटा व्यक्तिलाई तीन घण्टासम्म पुग्ने अक्सिजन राखिने गरिएको भुलले जानकारी दिए। मेडिकल र आकस्मिक उडानमा मात्र छुट्टै अक्सिजन सिलिन्डर राखिएको हुन्छ। आईकाओका नियम अनिवार्य दोस्रो विश्वयुद्धका बेला जहाजहरूलाई हतियारको रूपमा प्रयोग गरियो। त्यसै कारण उड्डयनलाई अनुशासित गर्नका लागि सन् १९४४ मा सिकागो सम्मेलन भयो। जसले एउटा जहाजले अर्को जहाजलाई झार्न नमिल्ने, आफ्नो एयरस्पेस प्रयोग गर्नुपर्नेलगायतका महत्त्वपूर्ण निर्णय गर्यो। सिकागो सम्मेलनलाई कार्यान्वयन गर्न सन् १९४७ मा अन्तर्राष्ट्रिय उड्डयन संगठन (आइकाओ) को स्थापना भयो। त्यसले उडानका क्रममा बोलिने भाषादेखि, सञ्चार हुने तरिका, नेभिगेसनलगायत सबैका बारेमा मापदण्ड बनायो। आइकाओका १९ एनेक्सलाई आधार मानेर नै विश्वको उड्डयन क्षेत्र स्वचालित छ। उड्डन क्षेत्रमा आइकाओको नियम लागू हुन्छ। हरेक देशको छुट्टाछुट्टै कानुन हुँदैन। नेपाल पनि सन् १९६० देखि आइकाआको सदस्य राष्ट्र हो। बढी दुर्घटना हुन्छ, किन ? जहाजहरू सबैभन्दा बढी अवतरण (ल्यान्डिङ) गर्ने क्रममा दुर्घटनामा पर्छन्। तर, नेपालको सन्दर्भमा भने इनरुटमा पनि दुर्घटना बढी भइरहेको प्राधिकरणको तथ्यांक छ। दुर्घटनाको मुख्य कारण भने मानवीय त्रुटि हुने गरेको अध्ययनले देखाएको छ। टेक अफ गरे जहाज उडिहाल्छ तर ल्यान्डिङ गर्दा रनवेसँग तालमेल मिलाउन पर्ने भएकोले बढी जोखिम हुने प्राधिकरणका पूर्वकार्यकारी निर्देशक रतिशचन्द्रलाल सुमन बताउँछन्। ल्यान्डिङ जहिले पनि गाह्रो नै हुने उनको भनाइ छ। दुर्गम क्षेत्रमा भने छिनछिनमा परिवर्तन हुने मौसम, अग्ला पहाड र भीएफआर प्रणालीका कारण जहाज दुर्घटनामा पर्ने गरेका छन। इनरुटमा डाँडामा गएर ठोक्किनुलाई कन्ट्रोल फ्लाइट इन्टुटेरेन भनिन्छ। मौसम बिग्रिएर पाइलटले अगाडि नदेखेर इनरुटमा दुर्घटना हुने गरेको प्राधिकरणका सहायक प्रवक्ता भुल बताउँछन्। अर्को ल्यान्डिङ गर्दा रनवेबाट उछिट्टिएर त्यसलाई रनवे एक्सर्कसन भनिन्छ। यस्तै जहाज रनवेबाट गुडिरहेको बेला अन्य वस्तु रनवेमा हुनुलाई रनवे इन्कर्सन भनिन्छ। कहिलेकाहीँ जनावर र चराहरूसँग ठोक्किएर पनि दुर्घटना हुन्छ। इनरुटमा हुने दुर्घटना घटाउनका लागि ठाउँठाउँमा वेदर राडर राख्नुपर्ने हुन्छ। जमिनमा हाइवे जस्तै आकाशमा एयरवे हुन्छ । चट्याङबाट जोगिन जहाजको दुवै पखेटामा अर्थिङ जडान गरिएको हुन्छ। केबी लिम्बु, पूर्वक्याप्टेन जहाज प्रविधियुक्त र प्रणालीगत हुने भएकोले आकाशमा सुरक्षित तवरले उडछन्। त्यसैकारण एकापसमा ठोक्किँदैनन्। राजकुमार क्षेत्री , पूर्वकार्यकारी निर्देशक, नागरिक उड्डन प्राधिकरण"
"मिटरब्याजीलाई कारबाही गर्न उच्चस्तरीय आयोग बन्छ, र्यापिड एक्सन फोर्समा जान्छ : प्रचण्ड","उनले मन्त्रिपरिषद् बैठकबाट नै एउटा उच्चस्तरीय आयोग बनाई तत्काल फिल्डमा गएर कारबाही गर्नसक्ने तथा न्यायिक अधिकार प्रयोग गर्नसक्ने आयोग बनाइने बताएका हुन्। काठमाडौं : प्रधानमन्त्री पुष्पकमल दाहाल प्रचण्डले मिटरब्याज पीडितहरूको समस्यालाई स्थायीरुपमा समाधान गर्न सरकारले काम अघि बढाएको जानकारी गराएका छन्। शनिबार बिहान बालुवाटार पुगेका मिटरब्याज पीडितसँगको छलफलमा उनले मन्त्रिपरिषद् बैठकबाट नै एउटा उच्चस्तरीय आयोग बनाई तत्काल फिल्डमा गएर कारबाही गर्नसक्ने तथा न्यायिक अधिकार प्रयोग गर्नसक्ने आयोग बनाइने बताएका हुन्। पीडितहरूका समस्या समाधान गर्न न्यायिक अधिकारसम्पन्न उच्चस्तरीय आयोग गठनको प्रक्रियासमेत अघि बढेको उनको भनाई छ। उनले भने, यो आयोग र्यापिड एक्सन फोर्स जस्तो गरेर जाओस्, त्यसले मान्छेलाई बोलाउने, पूर्जी काट्ने र कारबाही गर्ने खालको होस् भनेर निर्देशन दिएको छु। उनले सामन्तवादको अवशेषका रूपमा रहेको मिटरब्याजलाई सधैँका लागि अन्त्य गर्न सरकार गम्भीर रहेको उल्लेख गरे। दीर्घकालिन समाधानका लागि विद्यमान कानुन अपर्याप्त भएको भन्दै प्रचण्डलेले कानुन निर्माणको काम अन्तिम चरणमा पुगेको जानकारी गराए। अहिले आफ्नै वर्ग र जनतासँग कुराकानी गरिरहेको अनुभूति भइरहेको भन्दै प्रधानमन्त्री प्रचण्डले आफूले आश्वासन मात्र नदिएको बताए। आफूले आश्वासन मात्रै नदिइरहेको बताउँदै उनले भने, तपाईंहरुको समस्या हल हुन्छ । तपाईहरू आश्वस्त भएर मात्र घर फर्किनुहोला। बालुवाटारमा प्रचण्डसँग छलफल गर्न पुगेका मिटरब्याज पीडितहरुले आफ्नो समस्या राख्दा भक्कानिएका थिए। प्रधानमन्त्रीलाई समस्या सुनाउँदा पीडितहरुले आँसु पुछिरहेका थिए। सप्तरी, सिरहा, धनुषा, महोत्तरीलगायत जिल्लाका करिब सय जना निमुखा नागरिक ऋणको गलपासो बनेपछि आफूहरुलाई न्याय दिन प्रचण्डलाई भेटेर याचना गरेका छन्। यो पनि पढ्नुहोस बालुवाटारमा प्रधानमन्त्री प्रचण्डसमक्ष भक्कानिए मिटरब्याज पीडित मिटरब्याज पीडित बालुवाटारमा मिटरब्याज पीडितको चुनौती मधेससँग लभ परेको बोली प्रचण्डले पुष्टि गरुन् !"
"यसरी बन्दै आगामी आवको बजेट, कुन दिन के काम हुने?","कार्यतालिका अनुसार यही चैत १९ देखि २४ गतेसम्म राष्ट्रिय योजना आयोगमा बजेटको नीति तथा कार्यक्रममाथि छलफल हुनेछ। विभिन्न मन्त्रालय मातहतका विभागलाई बजेट तर्जुमा सम्बन्धमा पोलिसी पेपर तयार गरी चैत २० गतेसम्म पेस गर्न भनिएको छ। काठमाडौं : आगामी आर्थिक वर्ष २०८०८१ को नीति तथा कार्यक्रम र बजेट तयारका लागि अर्थ मन्त्रालयले विभिन्न समयसीमासहितको कार्यतालिका तयार पारेको छ। आर्थिक कार्यविधि तथा वित्तीय उत्तरदायित्व ऐन र बजेट तर्जुमा दिग्दर्शनमा भएको व्यवस्थाअनुसार मन्त्रालयले आगामी आवको बजेट क्यालेन्डर तयार पारेको हो। कार्यतालिका अनुसार यही चैत १९ देखि २४ गतेसम्म राष्ट्रिय योजना आयोगमा बजेटको नीति तथा कार्यक्रममाथि छलफल हुनेछ। विभिन्न मन्त्रालय मातहतका विभागलाई बजेट तर्जुमा सम्बन्धमा पोलिसी पेपर तयार गरी चैत २० गतेसम्म पेस गर्न भनिएको छ। चैत २१ गतेदेखि अर्थ मन्त्रालयअन्तर्गतको राजस्व व्यवस्थापन महाशाखाले राजस्व परामर्श समितिसँग सम्बन्धित काम थाल्नेछ। विभिन्न सरोकारवाला निकाय र व्यक्तिसँगको छलफलबाट आएका सुझावलाई समेटी समितिले आफ्नो प्रतिवेदन तयार पार्ने मन्त्रालयले जनाएको छ। अर्थ मन्त्रालयका अनुसार सबै विषयगत मन्त्रालयलाई चैत २४ गतेभित्र बजेट प्रस्ताव गरिसक्न र वार्षिक योजना एवं कार्यक्रम मन्त्रालयगत बजेट सूचना प्रणाली (एमएमबीआइएस) मा प्रविष्ट गरिसक्ने भनिएको छ। त्यस्तै चैत २६ देखि २८ गतेसम्म बजेटका उद्देश्य, प्राथमिकता र मुख्य कार्यक्रमबारे सङ्घ तथा प्रदेशका सदस्यहरुसँग छलफल गरिनेछ। यही अवधिमा अन्तरसरकारी वित्त परिषद्को बैठक पनि बसिसक्ने अर्थ मन्त्रालयले जनाएको छ। चैत २६ देखि वैशाख २० गतेसम्म आगामी आवको बजेट, कार्यक्रम र खर्चबारे शीर्षकगत छलफल चलाइनेछ। यही अवधिमा प्रदेश आर्थिक मामिला तथा योजना मन्त्रालयसँग सशर्त अनुदानबारे छलफल हुनेछ। यो छलफलमा प्रदेशका आर्थिक मामिला तथा योजना मन्त्रालय, सामाजिक विकास तथा भौतिक पूर्वाधार विकास मन्त्रालय र भूमि व्यववस्था, कृषि तथा सहकारी मन्त्रालय सहभागी हुनेछन्। बजेट तर्जुमा कार्यतालिका अनुसार विभिन्न राजनीतिक दलका प्रतिनिधि, पूर्वअर्थमन्त्री, पूर्वगभर्नर, पूर्वअर्थसचिव, अर्थशास्त्री तथा विज्ञबाट बजेटसम्बन्धी सुझाव सङ्कलनको काम वैशाख २६ गतेसम्म सकिसकिनेछ। वैशाख २ देखि २५ गतेसम्म वैदेशिक स्रोतअन्तर्गत प्राप्त हुने रकम यकिन गरी बजेटमा राख्ने काम हुनेछ। सार्वजनिक संस्थानको प्रगति विवरण छपाइका लागि वैशाख २० गतेसम्म प्रेसमा पठाइसक्ने मन्त्रालयको योजना छ। त्यस्तै विनियोजन विधेयकका सिद्धान्त र प्राथमिकताको मस्यौदा वैशाख २१ गतेभित्र तयार भइसक्नेछ भने वैशाख २५ गते विनियोजन विधेयकका सिद्धान्त र प्राथमिकता सङ्घीय संसद्का दुवै सदनमा पेस हुने कार्यतालिका रहेको छ। अर्थ मन्त्रालयले वैशाख २५ गतेभित्रै विभिन्न द्विपक्षीय तथा बहुपक्षीय दातृ निकायबाट प्राप्त हुने प्राविधिक सहायता तथा अन्य गैरसरकारी संस्थामार्फत परिचालन हुने सहायता यकीन गरिसक्नुपर्नेछ। आर्थिक सर्वेक्षण र मन्त्रालयगत प्रगति विवरण छपाइका लागि वैशाख ३० गतेसम्म प्रेसमा पठाइसक्नुपर्नेछ। जेठ १ गतेसम्म बजेट वक्तव्यको मस्यौदा तयार भइसक्नेछ भने जेठ ५ गतेसम्म राजस्व परामर्श समितिले आफ्नो प्रतिवेदन अर्थमन्त्रीसमक्ष पेस गरिसक्नेछ। राष्ट्रपतिलाई बजेट ब्रिफिङ गरिसक्ने समय जेठ १० गतेका लागि तोकिएको छ। त्रिवर्षीय खर्च अनुमानसहित वार्षिक व्यय अनुमानको मस्यौदा तयार पार्ने र शीर्षकगत खर्च अनुमानको अङ्क रुजु गर्ने काम जेठ १० गतेसम्म सकिसक्नेछ। व्यय अनुमानसम्बन्धी किताब छपाइका लागि जेठ १२ गतेको मिति तोकिएको छ। जेठ १३ गतेसम्म अर्थ मन्त्रालयले आर्थिक विधेयक, विनियोजन विधेयक र बजेट वक्तव्यलाई अन्तिम रुप दिइसक्नेछ। आर्थिक विधेयक, विनियोजन विधेयक, राष्ट्र ऋण उठाउने विधेयक, ऋण तथा जमानत विधेयकबारे राष्ट्रिय योजना आयोग र मन्त्रिपरिषद्लाई बिफ्रिङ गर्ने, छपाइमा पठाउने काम जेठ १४ गते हुनेछ। आर्थिक सर्वेक्षण, संस्थानको प्रगति विवरण र मन्त्रालयको प्रगति विवरण जेठ १४ गते सङ्घीय संसद्का दुवै सदनमा पेस हुनेछ भने जेठ १५ गते बजेट सार्वजनिक । रासस"

शीर्षक,विवरण
"स्थानीय सरकार, समृद्धिको आधार","संविधानले परिकल्पना गरेको समृद्धिको आधार, स्थानीय सरकारको मुख्य संकल्प राजनीतिक स्थिरता, समुन्नति र सुशासन हो । नागरिकसँग सन्निकटमा रहने स्थानीय सरकार, कुशल नेतृत्व निर्माण, समृद्धिको जगसँगै सुशासनको प्रारम्भ पनि हो । २०७४ सालको स्थानीय निर्वाचनबाट निर्वाचित सरकारको पाँचवर्षे मूल्यांकन यथार्थमा भने थोरै उत्साहपूर्ण उपलब्धि छ । धेरै त निराशाजनक प्रतिवेदनहरू सार्वजनिक छन् । यस्ता औसत प्रतिवेदनका बीच दोस्रो कार्यकालका लागि भर्खरै स्थानीय तहको निर्वाचन २०७९ सम्पन्न भएर स्थानीय सरकारको जिम्मेवारी नयाँ जनप्रतिनिधिका काँधमा आएको छ । विगतको खराब प्रवृत्तिलाई निरुत्साहन र सबल पक्षहरूलाई थप प्रोत्साहन गर्दै स्थानीय तहमा सुशासन कायम हुन सक्छ कि सक्दैन भन्ने आमजनगुनासो छ । जनप्रतिनिधिबाट निर्माण भई लागू भएको संविधान अनुरूपको संघीय संरचनाको मर्मअनुसार नागरिकको नजिकको सरकार स्थानीय सरकारको २०७४ सालमा निर्वाचन हुँदा प्रतिनिधि र जनता निकै उत्साहित थिए । संघीयता पछिको पहिलो स्थानीय निर्वाचनमा जनतामा बेग्लै आशा, भरोसा र खुसी थियो । दुई दशकभन्दा लामो समयदेखिको प्रतिनिधिविहीन स्थानीय नागरिक र जनप्रतिनिधिका लागि यो उत्साहजनक अवसर थियो । यद्यपि, संघीय शासन व्यवस्थाको पहिलो कार्यकालमा स्थानीय तह कति सफल रहे, कति असफल रहे भन्नेमा त मिहिन अध्ययन, अनुगमन र अनुसन्धान हुन बाँकी नै छ । तर, यी चार वर्षमा प्राप्त अवसरको सदुपयोग कम र दुरुपयोग बढी हुँदा नागरिकमाझ स्थानीय सरकारप्रति वितृष्णा थपिदिएको छ । यद्यपि, पछिल्लो चुनावका नतिजा र नागरिकका मतले भने स्थानीय सरकारमा सुशासनको संकल्पलाई महत्वपूर्णरूपमा ध्यान केन्द्रित गरेको पाइन्छ । मुख्यतः स्थानीय सरकार सञ्चालन र व्यवस्थापनका कतिपय कानुनहरू अझै बन्न सकिरहेका छैनन् । स्रोत, साधन र शक्तिको अनुकरणीय अभ्यास स्थल हुनुपर्ने थियो । शासन प्रक्रिया, विकास निर्माणलगायत कानुनको निर्माण र कार्यान्वयनमा सार्वजनिक सुनुवाइका कार्यक्रमको आयोजना र जनसहभागितालाई अभिवृद्धि गर्नुपर्ने थियो । तर, सोही अनुरूपको कार्य योजना नहुँदा स्थानीय सरकारहरू जनसन्तुष्टिविहीन हुन पुगेका छन् । स्थानीय सरकारलाई सफल बनाउन जनप्रतिनिधिले कानुनी शासनलाई कायम राख्नेमा ध्यान दिनुपथ्र्यो । साथै भावी पुस्ताको भविष्यलाई दिगो र प्रभावकारी रूपमा सुधारोन्मुख गराउन कार्यसम्पादन, सुशासन र दिगो विकासलाई महत्त्वपूर्ण रूपमा ध्यान दिनुपर्ने थियो । जबसम्म सुशासन स्थानीय सरकारका एजेन्डा बन्दैनन् भने स्थानीय सरकार असफल हुँदै विधि र व्यवस्थामाथिको संकट रहिरहन्छ । भ्रष्टाचार अन्त्य गर्न, समाजका सबै क्षेत्रमा पारदर्शिता, जवाफदेहिता कायम गराउनुमा स्थानीय तहबाटै एकताबद्ध रूपमा सुरुवात हुनुपर्ने अपरिहार्यता छ । यसको सुरुवात कसरी हुन्छ भन्ने चासो सर्वत्र फैलिएको छ । शासकीय सुधारको अपेक्षा वर्तमान संविधानअनुसार स्थानीय तहमा समानीकरण, ससर्त, विशेष र समपूरक गरी चार प्रकारका अनुदान सीधै जाने व्यवस्था छ। यसैगरी, संविधानको अनुसूची ८ अनुसार स्थानीय तहको एकल अधिकारअन्तर्गत स्थानीय कर, विकास आयोजना तथा परियोजना, आधारभूत र माध्यमिक शिक्षा, आधारभूत स्वास्थ्य र सरसफाइ, बजार व्यवस्थापन, ग्रामीण सडक, सिँचाइ, कृषि तथा पशुपालन, कृषि उत्पादन व्यवस्थापन, पशु स्वास्थ्य, सहकारी, खानेपानी, साना जलविद्युत् आयोजना, वैकल्पिक ऊर्जा, विपत् व्यवस्थापनजस्ता नागरिक जीवनलाई प्रत्यक्ष सरोकार राख्ने विषयलाई समावेश गरिएको छ। यी क्षेत्रको समुचित व्यवस्थापन विधि नीतिभन्दा पनि व्यक्तिको स्वेच्छाचारिताका कारण बेरुजु र भ्रष्टाचार स्थानीय तहमा मौलाउँदो छ। वास्तवमा स्थानीय सरकार सफल हुन तिनका वडा सफल हुनुपथ्र्यो । वडा सफल हुन वडाध्यक्षहरूका काम नै प्रभावकारी हुनपथ्र्यो । स्थानीय सभा र कार्यपालिकामा वडाध्यक्षको भूमिका प्रभावकारी र मुख्य छ । ती वडाका अध्यक्षहरूले पालिकाप्रति उत्तरदायी हुनुपथ्र्यो । स्थानीय सरकारमा नीति, ऐन, कानुन, नियम, कार्यविधि, निर्देशिकालगायतका कानुनी दस्तावेज निर्माण र कार्यान्वयनमा वडाध्यक्षले प्रभावकारी भूमिका खेल्न सक्थे । तर, वडाध्यक्षहरूले तिनका भूमिकालाई विस्तारित गर्ने, कार्यमूलक बनाउनेभन्दा पनि वडामा वित्तीय हस्तान्तरणबाट प्राप्त बजेट टुक्रा बनाउने र केही योजना, कार्यक्रमका लागि गाउँ, नगर सभा वा कार्यपालिकामा ससाना भाग खोज्नेबाहेकका भूमिका निर्वाह गरेको देखिएन । स्थानीय शासन व्यवस्थाको मर्म, अपेक्षा र सुधारमा कमै ध्यान पुगेको देखिन्छ । दिगो विकासका विज्ञ प्रोफेसर जेफ्री डी स्याचले अबको केही दशक विश्वभरका मुख्यतः अल्पविकसित देशहरूले सामना गर्नुपर्ने प्रमुख तीन ज्वलन्त समस्या थ्री सी अर्थात् कोभिड१९ को प्रभाव, जलवायु परिवर्तन र भ्रष्टाचार हुने अनुसन्धान पत्रमा उल्लेख गरेका छन् । उल्लेखित सबै ज्वलन्त विषय स्थानीय नागरिकसँग सरोकार राख्ने मुख्य समस्या पनि हुन् । त्यसका चुनौतीहरूलाई पनि स्थानीयले नै सामना गर्नुपर्नेछ । कोभिडको विश्वव्यापी महामारीले पैदा गरेको स्वास्थ्य तथा आर्थिक संकट, मौसम र वातावरणीय प्रभावले सिर्जना गरेको जलवायु परिवर्तन र शासकीय गैरजिम्मेवारीपनको कारण मौलाउँदो भ्रष्टाचारले दिगो विकासको लक्ष्य हासिलमा ठूलो अड्चन हुने देखिएको छ । दिगो विकासको सन् २०३० सम्ममा १७ वटा विषयका सूचकांकमा सुधार ल्याउने योजनाअनुरूप अहिले दिगो विकासलाई स्थानीयकरण गरिँदै छ । यसरी गर्नु नै नागरिक र जनप्रतिनिधिलाई सहभागितामूलक जिम्मेवारी थप्नु हो । तर, स्थानीय सरकारमा मौलाउँदो भ्रष्टाचार र खस्किँदो सुशासनले भने यस अवधारणालाई पूरा गर्न ठूलै चुनौती दिने देखिन्छ । मौलाउँदो भ्रष्टाचार भ्रष्टाचारविरुद्ध वकालत गर्ने अन्तर्राष्ट्रिय संस्था ट्रान्सपरेन्सी इन्टरनेसनलका अनुसार, सन् २०१४ मा १८० देशमध्ये १२६औं र २०१९ मा १८० देशमध्ये ११३औं स्थानमा भ्रष्टाचार धारणा सूचकांकले मापन गरेको भ्रष्टाचारको स्तरमा सुधार भए पनि भ्रष्टाचार अझै कायमै रहेको स्पष्ट हुन्छ । सन् २०२० मा नेपाल भ्रष्टाचार अवधारणा सूचकांकको ११७औं स्थानमा खस्किएको थियो । नेपालको सुशासनको अवस्था गत वर्षकै जस्तै यस वर्ष पनि सुधार हुन सकेको छैन । ट्रान्सपरेन्सी इन्टरनेसनलले सन् २०२१ मा सार्वजनिक गरेको भ्रष्टाचार अवधारणा सूचकांकअनुसार नेपालले गत वर्षकै झंै ३३ अंक पाएर ११७औं स्थानमा छ । १८० मुलुकको वरीयताक्रममा नेपाल ११७औं स्थानमा छ । ट्रान्सपरेन्सी इन्टरनेसनल नेपालले भनेको छ, अघिल्लो र यस वर्ष नेपालको स्कोर स्थिर रहनुमा भ्रष्टाचार नियन्त्रणमा केही प्रगति हुन नसकेको रूपमा लिन सकिन्छ । स्थानीय तह जनतालाई सरकारको आभास दिलाउन सक्ने भएकोले सुशासन कायम गर्नुपर्छ । भ्रष्टाचारविरुद्ध शून्य सहनशीलतालाई कार्यान्वयनमा जनपक्षीय कामहरू सहज रूपमा सम्पन्न गर्नुपर्छ । भ्रष्टाचार न्यूनीकरण र शासकीय सुधारका निमित्त गरिएका प्रयास प्रभावकारी देखिएका छैनन् । भ्रष्टाचारका कारण नेपालजस्ता अल्पविकसित मुलुकबाट विकासशील मुलुकमा स्तरोन्नति हुन थप चुनौती थपिएको जेफ्री डी स्याचको निष्कर्ष छ । त्यस्तै, ट्रान्सपरेन्सी इन्टरनेसनलका अध्यक्ष डेलिया फरेरा रुवियाले पनि कोभिड संक्रमणले विश्वव्यापी रूपमा स्वास्थ्य एवं आर्थिक मात्र नभई स्थानीय सरकारमा बढेको भ्रष्टाचार चिन्ताको विषय भएको प्रतिवेदनमा छ । मुलुकमा संघीयतापछि केही अपवादबाहेक देशभरका स्थानीय सरकार आर्थिक अनुशासनमा लगामविहीन देखिएका छन् । महालेखा परीक्षकको कार्यालयले सार्वजनिक गरेको प्रतिवेदनअनुसार बेरुजुको झन्डै एक तिहाइ हिस्सा स्थानीय सरकारको भागमा पर्छ। देशभर भएका यस्ता अनियमिततामध्ये अधिकांश साना र खुद्रे प्रकृतिका छन् । सरकारको पछिल्लो वर्षको कुल बेरुजु करिब २९ प्रतिशत हिस्सा स्थानीय तहमा छ। मुलुकमा स्थानीय तह अधिकार सम्पन्न भएको र जनप्रतिनिधिसमेत बहाल रहेको अवस्थामा बढेको आर्थिक अनुशासनहीनताले कतै स्थानीय जनप्रतिनिधि जबाफदेही त भइरहेका छैनन् भन्ने प्रश्नसमेत उब्जिएको छ। स्थानीय तहमा वित्तीय सुशासन संकटमा पर्दै गएको विभिन्न प्रतिवेदनले उजागर गर्दै छन् । अख्तियार दुरुपयोग अनुसन्धान आयोगले राष्ट्रपतिसमक्ष पेस गरेको आयोगको ३१औं वार्षिक प्रतिवेदनमा सबैभन्दा बढी संघीय मामिला मन्त्रालयअन्तर्गत स्थानीय तहलगायत कार्यालयको उजुरी परेको उल्लेख छ। आयोगमा परेका कुल उजुरीमध्ये ३२७२ प्रतिशत यी कार्यालयसँग सम्बन्धित छन् । त्यसपछि शिक्षा क्षेत्रका उजुरी १५६१ प्रतिशत छ । जनतासँग धेरै र प्रत्यक्ष सरोकार राख्ने स्थानीय सरकार र राज्यको महत्त्वपूर्ण क्षेत्र शिक्षाजस्तो संवेदनशील विषयमा भ्रष्टाचार बढ्नु गम्भीर विषय हो । निर्वाचित जनप्रतिनिधिको बहाल भएसँगै देशव्यापी रूपमा २० हजारभन्दा धेरै बेथिति र गैरकानुनी उजुरी आयोगमा परेका छन्। स्थानीय तहहरूमा आर्थिक अनुशासनहीनता मात्रै नभई, भ्रष्टाचार पनि बढ्दो छ । आयोगको गत पुसको अध्ययनअनुसार सेवाग्राहीमध्ये करिब ५५ प्रतिशतले स्थानीय तहमा नगद भ्रष्टाचार हुने गरेको प्रतिक्रिया दिएका थिए। सर्वेक्षणमा सहभागी १५ प्रतिशतले त स्थानीय तहमा भ्रष्टाचार देखेको मात्रै नभई भोगेका पनि प्रतिक्रिया दिएका थिए। करिब तीन हजार सेवाग्राहीमाथि अख्तियारले सर्वेक्षण गरेको थियो। सर्वेक्षणमा करिब २७ प्रतिशत स्थानीय तहमा भ्रष्टाचार झनै बढेको छ। उनीहरूले दण्डहीनता, राजनीतिक संरक्षण र बढ्दो निर्वाचन खर्चका कारण स्थानीय तहमा भ्रष्टाचार बढेको भनी प्रतिक्रिया दिएका थिए। अन्य गैरसरकारी र स्वतन्त्र निकाय सञ्चार क्षेत्रले गरेको सर्वेक्षण र अनुसन्धानका क्रममा समेत स्थानीय सरकारमा चरम अनियमितता बढेको प्रतिवेदन र समाचारले देखाउँछन् । कतिपय स्थानीय सरकारका प्रतिनिधिले पनि नागरिकले चाहना राखे जस्तो सार्वजनिक सेवा नभएको, नीतिगत अप्ठेरो र योग्यताको कमी रहेको साथै अनियमितताले श्रेणी चढिरहेको स्वीकार पनि गर्छन् । खस्किँदो सुशासन संघीयता संरचनाको कदमले नेपालको शासन संयन्त्रमा सुधार ल्याउने आमअपेक्षा गरिएको थियो । स्वाभाविक रूपमा यसले भ्रष्टाचार र सुशासनलाई विस्तृत छलफलको प्रमुख विषय बनाएको छ । संघीयताले सार्वजनिक स्रोतसाधनमा सबै तहमा सहभागितामूलक दृष्टिकोण अभिवृद्धि गरी सार्वजनिक जवाफदेहिता सुनिश्चित गरी भ्रष्टाचार निवारण गर्न राम्रोसँग काम गर्न सक्छ भन्ने तर्क छन् । संघीयताले स्रोतसाधनमाथिको केन्द्रीय नियन्त्रणलाई त घटाएको छ । तर, त्यसविपरीत विकास कार्यक्रमहरूको अभिजात वर्गको कब्जा र तल्लो तहमा भ्रष्टाचार बढ्दै गएको छ । स्रोत र साधन सिधै स्थानीय तहसम्म पुग्दा त्यहाँका सीमित वर्गसम्म मात्र बजेट केन्द्रित भएको पाइएको छ । जसले स्थानीय तहहरूमा निरन्तर रूपमा भ्रष्टाचार मौलाउँदै गएको छ भने सुशासन खस्किँदो अवस्था छ । सार्वजनिक खरिद ऐननियमको बेवास्ता गर्दै स्वार्थ प्रेरित भई वातावरणीय अध्ययनबिनै अनावश्यक ठाउँमा सडक निर्माण गर्ने, एउटै योजनामा दोहोरोतेहोरो बजेट खन्याउने काम भएका छन् । यस्तै, आवश्यकता र औचित्यबिनै कर्मचारी भर्ना गर्ने, प्रवद्र्धनात्मक कार्यक्रमका बजेट कागजपत्र मिलाएर दुरुपयोग गर्ने, डोजरे विकासको होडले अनियमितता मात्र नभई प्राकृतिक प्रकोपको अनिष्टलाई पनि निम्त्याएको अध्ययन अनुसन्धान र अनुभवले पुष्टि गरेको छ। अनियमितता र भ्रष्टाचारलाई निरुत्साहित गर्न प्रभावकारी अनुगमन तथा निरीक्षणको अभावका कारण पनि विकृति र विसंगति झांगिँदै छ। समय सान्दर्भिक शासकीय सुधार नहुनु तथा पारदर्शिता र जवाफदेहिताको कमीले स्थानीय सरकारमा दिनप्रतिदिन भ्रष्टाचारले प्रश्रय पाइरहेको छ । संविधान जारी भएपछि जनताको सबैभन्दा नजिक रहेको राज्यको निकाय अहिले अधिकार सम्पन्न रहे पनि आर्थिक अनुशासनका दृष्टिकोणले भने पाँच वर्षको उनीहरूको कार्यशैलीमा प्रश्न उठाउने प्रशस्त आधार देखिएका छन् । प्रतिवेदनमा स्थानीय तहको बेरुजुबारे जे बाहिर आएको छ, त्यो सारांशमात्रै हो । विस्तृत रूपमा हेर्दा त अझै बढी हुन सक्ने सरकारी अधिकारी साथै जनप्रतिनिधि नै स्वीकार गर्छन् । समयमा बजेट पारित गर्नुपर्ने, स्थानीय सरकारको सभाले तोकेको मापदण्डमा रहेर बजेट खर्च गर्नुपर्ने आधारभूत नियम हो। जनताको घरदैलोमा पुगेर सेवा दिने राज्यका संयन्त्रहरू आफूले पालना गर्नुपर्ने आधारभूत मूल्यमान्यताबाट च्युत हुन थालेका छन्। जनप्रतिनिधिबाटै न्यूनतम मूल्यमान्यतासमेत पालना नगर्दा कसरी जनतालाई घरदैलोमा पुगेर सेवा देलान् भन्ने प्रश्नसमेत उठेको छ। जननिर्वाचित प्रतिनिधिमार्फत मुलुकमा तीव्र रूपले विकास गरी प्रतिफललाई न्यायोचित समानताका आधारमा वितरण गरी जनचाहनालाई कार्यगत ढंगले अगाडि बढाउने लोकतान्त्रिक पद्धतिलाई नेपालको संविधान २०७२ ले संस्थागत गरेको छ । त्यही संविधानका आधारमा सम्पन्न संघीय, प्रादेशिक र स्थानीय निर्वाचनले त्यसलाई जीवन्तता प्रदान गरेको छ । स्थानीय तहको निर्वाचनको क्रममा राजनीतिक दलहरूले जारी गरेका प्रतिबद्धतामा स्वच्छ, निष्पक्ष तथा भ्रष्टाचाररहित शासन व्यवस्थाको साथै आवश्यक आर्थिक, सामाजिक पूर्वाधारहरूको विकासको उल्लेख गरिएको छ । सरल, व्यवस्थित र नियमित सेवा प्रवाहजस्ता विषय प्राथमिकतामा छन् । कुशल कार्यसम्पादन, सुशासन र समुन्नति स्थानीय सरकारका परिकल्पना र जनअपेक्षा पनि हुन् । अन्त्यमा, भखैरै निर्वाचित भएर आएका जनप्रतिनिधिले सरकारमार्फत स्थानीय जनताका घरदैलोमा सहजै पुग्न सक्छन् । जनप्रतिनिधि, सरकार र जनताको अन्योन्याश्रित अन्तरसम्बन्ध रहन्छ । यसरी, नवनिर्वाचित सम्पूर्ण स्थानीय तहका जनप्रतिनिधिले निर्वाचन पूर्वसुशासन कायम गर्न गरेका प्रतिबद्धता मात्रै पूरा गरिदिए भ्रष्टाचारमा ६० प्रतिशत कमी आउने विभिन्न प्रतिवेदनले उल्लेख गरेका छन् । यसो हुन सकेमा देश सुशासनको पथमा अगाडि बढ्नेछ । स्थानीय तह जनतालाई सरकारको आभास दिलाउन सक्ने भएकोले सुशासन कायम गर्नुपर्छ । भ्रष्टाचारविरुद्ध शून्य सहनशीलतालाई कार्यान्वयनमा जनपक्षीय कामहरू सहजरूपमा सम्पन्न गर्नुपर्छ । राष्ट्र निर्माणमा टेवा पुर्याउने एक मात्र अस्त्रको रूपमा रहेकोले नवजनप्रतिनिधिको ध्यान त्यसतर्फ गम्भीर रूपमा पुग्नुपर्ने अत्यावश्यक जरुरी छ ।"
जनता नचिन्दाको सकस,"हाम्रा राजनीतिक दलले जनतालाई बुझिरहेका छन् कि छैनन् ? हुन त दल र नेता भनेको जनतालाई बुझ्ने र बुझाउने दुवै हुनुपर्छ। तर नेताहरू जनतालाई बुझाउने बढी र बुझ्ने कम गरिरहेका छन्। जसको कारण पार्टी, नेता र प्रतिनिधिहरू चुनावी मत आँकलन गर्ने मामिलामा अलमलिरहेका हुन्छन्। नेता र पार्टीहरूले जनताको काम गर्ने भएकाले उनीहरू जनतासँग जोडिरहेको जस्तो देखिन्छन्। जनतासँग जोडिरहन पार्टी, नेता र कार्यकर्ताहरू हुन्छन्। पार्टीका कार्यकर्ताहरूले जनताका प्रतिक्रिया र सूचनाहरू लिइरहेका हुन्छन्। आफ्ना नजिकका नेतासामु ती सूचना पुर्याइरहेका पनि हुन्छन्। तर के कार्यकर्ता र पार्टी नजिकका पत्रपत्रिकाबाट आएका सूचना जनताको चाहना र आवश्यकता बुझ्न पर्याप्त छन् त ? पक्कै पनि छैनन्। यसको प्रत्यक्ष उदाहरणस्वरूप काठमाडौं महानगरका मेयर बालेन्द्र साहको विजयलाई लिन सकिन्छ। काठमाडौंको महानगरपालिकाको मेयर पदको मनोनयन गर्दै गर्दा नेकपा एमालेका उमेदवार केशव स्थापितले भनेका थिए मैले जितिसकें, दी गेम इज ओभर। सायद उनलाई मनमा लागेको हुनसक्छ, मैले जित्दैछु। उनी आफैं विश्वस्त भएर त्यो कुरा भनेका हुन सक्छन्। उनले आफूले २५ वर्षअगाडि चुनावमा पाएको अंकहरू प्रमाणस्वरूप पेश गरेका थिए। हुन त अनुमान र दाबीका लागि अंकहरूको जोडघटाउ नै आवश्यक हुन्छ। तर के २५ वर्षअगाडिका अंकहरू अनुमान दाबी गर्न पर्याप्त आधार बन्न सक्छ ? पक्कै पनि सक्दैन। त्यसैले त स्थापितको दाबी र अनुमानहरू हावादारी प्रमाणित भए। हुन त देशले प्रत्येक १० वर्षमा राष्ट्रिय जनगणना गर्ने गर्छ। जनसंख्याको तथ्यांकहरू नवीकरण गर्ने गर्छ। तर स्थापितले २५ वर्षअघिका अंकहरू जोडघटाउ गरेर आफूलाई जोकर बनाइरहेका थिए भने केही कार्यकर्ता हो मा हो थप्दै थपडी बजाइरहेका थिए। गत निर्वाचनमा नयाँ वैकल्पिक पार्टीका उमेदवारहरू (रञ्जु दर्शना, किशोर थापा) को जोड्दा ४३ हजार मतलाई उनले नजरअन्दाज गरे। सम्पूर्ण पार्टी पंक्तिभन्दा गत निर्वाचनमा करिब २५ हजार मतान्तरले जितेको एमालेले काठमाडौंमा करिब २५ हजार मतले हार्दैगर्दा पत्तै पाएनन्। एउटा पालिकामा ५० हजार अर्थात् ३० प्रतिशत मत यताउता हुँदासमेत ठूला भनाउँदा पार्टीहरूले जनताको मत कतातिर जाँदैछ भन्ने पत्तै पाएनन्। जुन कुरा कांग्रेस सभापति एवम् प्रधानमन्त्री शेरबहादुर देउवाले बालेन्द्र साहसँगको पहिलो भेटमा तपाईले त चमत्कार गर्नुभयो भनेको कुराबाटै प्रमाणित हुन्छ। सायद चमत्कार बालेनले होइन जनताले गरेका थिए। चमत्कार जनताले गर्दैछन् भन्ने कुरा बालेनले बुझेका थिए। कांग्रेस, एमालेजस्ता ७० वर्ष पुराना पार्टीहरू चमत्कार भएको भन्दै अचम्म मानिरहेका थिए। यहाँ प्रष्ट पार्न खोजिएको कुरा के हो भने जनताका लागि काम गर्ने पार्टी र नेताहरू गर्छौं भनेर गर्दैनन्। यस्ता कुरामा अचम्मित हुनु भनेको पार्टीको काम गराई र जनतालाई बुझ्नेबीच तालमेल नमिल्नु हो। जनताको मुड बुझ्ने पद्दतिलाई परिवतन र रूपान्तरण गर्नुपर्ने महसुस सायद सबै पार्टीलाई भएको हुनुपर्छ। त्यसैले सबै पार्टीका निर्वाचन समीक्षामा यो एजेन्डा पक्कै पनि पर्नेछ। नेताहरूले कार्यकर्ता प्रणालीबाट सूचना लिने गर्छन् र आफूले जित्ने सूचना पाएर मख्ख पर्छन्। पार्टीका शीर्षनेतालाई तल्लो तहका नेताहरूले रिर्पोटिङ गर्ने गर्छन्। त्यसैले उनीहरूलाई आफूले जित्ने भ्रम हुन्छ। स्थानीय तहको निर्वानमा नेकपा एमाले पहिलो हुने कुरामा अध्यक्ष केपी ओली ढुक्क थिए। उनको दौडधुप पनि निकै थियो। तर, आफूले सोचेजस्तो परिणाम नआएपछि उनी एक हप्तासम्म बोल्न सकेनन्। हुन त एकका विरुद्ध ५ दलसँग निर्वाचन जित्न सकस पर्नु स्वाभाविक पनि हो। तर, आफ्ना कार्यकर्ताले दिएको रिर्पोटिङका आधारमा आत्मारतिमा रमाउँदा चुनावमा धोका पाउने निश्चित हुन्छ। जुन सबै दलले बुझे हुन्छ। अब पार्टी नेतृत्वले आफ्नो मूल्यांकन गर्न जरुरी छ। पार्टी संयन्त्रले स्वतन्त्र अनुसन्धानकर्ताको सहयोग लिएर जनताको चाहना र आवश्यकता के छ भनेर बुझ्न सके आफूलाई सुधार गर्न सक्छन्। नतिजा हात पार्न सक्छन्। अब पार्टी नेतृत्वले आफ्नो मूल्यांकन गर्न जरुरी छ। स्वतन्त्रहरूले १५ ठाउँमा जितेका छन्। यसले दलीय तन्त्र र पद्दतिमा प्रश्न आउँछ। स्वतन्त्रहरूले १५ ठाउँमा जितेका छन्। यसले दलीय तन्त्र र पद्दतिमा प्रश्न आउँछ। प्रत्येक वर्ष वा ६६ महिनामा स्वतन्त्र एजेन्सीबाट जनताका चाहना र आवश्यकता बुझ्ने काम गर्न सके दलहरूले आफूलाई सुधार गर्न सक्छन्। तथ्यसंगत तरिका वा अंकको आधारमा जनताका विचार बुझ्न जरुरी छ। यसो हुँदा पार्टी प्रणाली पनि मजबुत हुँदै जान्छ। वर्षमा एकचोटी सर्वेक्षण गर्दा पार्टीले आफूलाई सुधार गर्ने मौका पाउँछन्। आफूतर्फ मत बढाउन आफ्ना क्रियाकलाप गर्न सक्छन्। मुद्दामा जनताको मत के छ भनेर बुझ्न सक्छन्। आफूले उठाएका मुद्दामा जनता के सोच्छन् भन्ने विषयमा अध्ययन गर्दा वास्तविक हैसियत थाहा हुन्छ। स्वतन्त्र जनताका भावना के छ भन्ने बुझ्न ५ वर्ष निर्वाचन कुर्नै पर्दैन। यसो गर्दा त्यसभित्र हुने क्षति व्यवस्थापन गर्न सकिन्छ। उदाहरणका लागि मिडिया आउटलाइन एजेन्सीले भरतपुरमा रेणु दाहालले ४१ प्रतिशत भोट ल्याउँदै छिन् भन्ने आकलन गरेको थियो। मतगणनाका क्रममा उनको मत पनि सोही अनुपातमै आयो। कुनै ठाउँमा १ लाखले के गर्दैछन् भन्ने छ सय जना छानेर पत्ता लगाउन सकिन्छ। त्यहाँ १ लाख ८५ हजार मतदाता थिए। वैज्ञानिक ढंगले अध्ययन सूत्र विकास गरेर त्यो विधिबाट प्रक्षेपण गर्न सकिन्छ। त्यसैले जनताको मत, मान्छेको भावना, कुन कुरालाई जनताले कसरी लिएका छन् ? आदि अध्ययन गर्नुपर्छ। अनुसन्धान भूगोलअनुसार फरक हुन्छ। प्रश्न गर्ने, टिक लगाउने मात्रै रिसर्च होइन। भोट हाल्नुभन्दा अघि पनि, हाल्दै गर्दा गरी पनि अध्ययन गर्न सकिन्छ। साना कुराले पनि मतदान प्रभावित हुन सक्छ। नेताहरूको भाषणले जनतालाई असर पारेकै हुन्छ। नेताहरूले जनता प्रभावित हुनेगरी नै बोल्ने गर्छन्। कुन पार्टीका नेताले के भने जनताले कसरी बुझिरहेका छन् ? अध्ययन गर्दा कुन कुन ठाउँबाट लिने ? महिना दिनदेखि अध्ययन अनुसन्धान हुनुपर्छ। सबै चिज ट्रयाकिङ गरेर हेर्नुपर्छ। स्वतन्त्रहरूले जित्नु राजनीतिक दलप्रतिको वितृष्णा नै हो। दलको प्रणालीप्रति अविश्वास पैदा भएको बुझ्न कुनै समय लाग्दैन। खासगरी नेपालको परिप्रेक्ष्यमा हेर्ने हो भने एउटा पार्टीले चुनाव जित्छ, त्यसपछि ५ वर्षसम्म मख्ख पर्छन्। तर, जनताले हाम्रा कुरा कसरी लिइरहेका छन् भन्ने भरपर्दो संयन्त्र छैन। पार्टी, मुखपत्र र सञ्चारमाध्यमबाट लिए पनि जनताले के प्रतिक्रिया दिएका छन् भन्ने ल्याउन सकेका छैनन्। केन्द्रबाट कार्यकर्तासम्म सूचना पुग्छ। टप टू बटम लाइन भए पनि बटम टू टप सिष्टम लागू हुन सकिरहेको छैन। सूचना कार्यकर्तामार्फत जाने हुँदा यकिन तथ्यांक आउँदैनन्। सर्वेक्षण, अनुसन्धान गर्ने निकायसँग काम गर्दा दलहरू बेलैमा सच्चिन पाउँछन्। स्वतन्त्र एजेन्सीबाट ल्याएको रिपोर्ट वास्तविक आउने भएकाले हरेक दिन सजग भएर सुधार्न सकिन्छ। यसले पार्टीको काम गराइ राजनीति परिवर्तन गर्न सहयोगी हुन्छ। भारतलगायत पश्चिमा देशहरूमा यस्ता खाले अनुसन्धान हुन्छ। त्यस्ता कुराको मापन लिएर अघि बढ्न सके पार्टी चुस्त हुन्छन्।"
दुष्चक्रमा निर्यात,"देशको व्यापार असन्तुलन गहिरो हिसाबले बढदै गएको छ। निकासी व्यापारमा कम वृद्धिले देखिएको व्यापार घाटाको आयतन बढ्दै गएको छ। देशमा चलेको २०५२ सालदेखि २०६२ सम्मको आन्तरिक द्वन्द्व, २०७२ सालको भुइँचालो, २०७२ सालको संविधान निर्माणका क्रममा अर्थतन्त्रलाई कम ध्यान, हालसालैको विश्वव्यापी कोराना महामारी, व्यवसायमा विविधीकरणको अभाव र बृहत रूपमा उत्पादन नहुनु आदि कारणले निकासी व्यापार बढ्न सकेको छैन। व्यवसाय विविधीकरण मात्र होइन, देशको नीतिसमेत बाधक बनिरहेको छ। नेपाली वस्तु निकासी हुने क्षेत्र सानो छ। यस्तो स्थितिले स्थिर निकासी वृद्धिलाई हानी गरेको छ। निकासी क्षेत्रको वृद्धि, विगतमा यसतर्फ गरिएको कम प्राथमिकता र स्पष्ट नीतिको कमीले असर गरेको छ। भूपरीवेष्ठित देशमध्ये नेपालको आर्थिक गतिविधिको उपलब्धिमा कमजोरी छ। विश्वको निकासी वृद्धिदरको तुलनामा निकासीको वृद्धिमा सबैभन्दा कम भएको छ। नेपालले आफ्नो वस्तु भारत र समुद्रपार निकासी विस्तार गर्न सक्छ। निकासी उद्यमीको विकासका लागि यथेष्ट कर्जा व्यवस्था र सूचनालाई ध्यान दिनु पर्छ। नेपालको वैदेशिक व्यापारका लागि क्षेत्रीय आर्थिक सहयोग सबैभन्दा उत्तम हुन जान्छ। सन् १९९६ सम्म नेपालको निकासी विविधीकरण नीतिमा भारततर्फको निकासीमा यथावत राखी समुद्रपारतर्फको निकासीमा वृद्धि गर्नेतर्फ ढल्केको थियो। नेपालको समुद्रपारतर्फको निकासीमा सन् २००१ सम्म ठोस वृद्धि भए पनि भारतसँगको व्यापार घाटा झन् बढ्दो छ। प्रत्यक्ष उपयोग गर्ने देशहरूमा वस्तुहरू निकासी गर्न सकेको भए नेपालको व्यापारले फाइदा उठाउन सक्थ्यो। बहुराष्ट्रिय कम्पनीको महत्त्व, ओपेक देशहरूसँगको निकासी नीति र बजारीकरणका क्षेत्रमा नेपालले सामना गरेका निकासी हाँकहरूलाई मध्यनजर गर्नु जरुरी छ। सुसूचित वस्तुगत निकासी प्रोत्साहन प्याकेजलाई चाँहिने उत्पादन लागत, बजारीकरणबाट मूल्य अभिवृद्धि, निकासीकर्ताको अप्रत्यक्ष लागत, वैदेशिक मूल्य र अरू चाहिने आवश्यकताका आधारमा विकास गर्नुपर्नेमा नीतिको अभाव महसुस गरिएको छ। मध्यम र लामो अवधिको निकासी सम्भावना, उन्नतिका लागि वस्तुको गुणस्तर र आन्तरिक वस्तुका ढाँचा र वनावटलाई विचार गरिनु पर्छ। निकासी लक्ष्यका साथै कार्य निकायले हरेक वस्तुबाट आउने आम्दानी, मूल्य, सम्भावना, सम्भावित बजार, निकासी र उत्पादन तहका लागि उपलब्धताबारे विचार दिनुपर्छ। निकासी व्यापारलाई असर गर्ने तŒवहरू जस्तै भन्सार शुल्क, अन्तः शुल्क, आयकर, विनिमय दर, बैकिङ सुविधा, निकासी प्रक्रिया, निकासी नीति र विनिमयका प्रबधान, निकासी अनुदान, कृषि वस्तुका वैदेशिक बजार विकास र देशको निकासी व्यापार वृद्धिका लागि प्राबधान र अन्य सुविधाको मूल्यांकन गर्नुपर्छ। निकासी व्यापारसँग सम्बन्धित निकायहरूको क्रियाकलापहरूमा समन्वयको आवश्यकता छ। निकासीकर्ताहरूलाई प्रत्यक्ष प्रोत्साहन प्रदान गर्न निकासी क्षेत्रमा त्यस्तो सुविधा नियमित गरिनुपर्छ। गुणस्तर नियन्त्रण र व्यवस्थापनका लागि नेपाली निकासी वस्तुलाई भारतद्धारा विभिन्न समयमा हुने गरेको रोकावटले गर्दा व्यापार अभिवृद्धि हुन सकेको छैन। तर, कार्यान्वयन नगरिएको कार्यक्रम, जलस्थल र समुद्री जलयातायातमा वैकल्पिक खोज, पारवहनमा ढिलाइ र समुद्रपार निकासीका लागि प्रशासनिक प्रक्रियाका क्षेत्रहरूमा कमीकमजोरी औंल्याइनु पर्छ। नेपालको निकासी योजनामा निकासी लक्ष्य परिमाणको निर्धारणमा कमी महसुस गरिएको छ। नेपालको निकासी नीतिमा उत्पादकहरूले बिचार गरेका छैनन् र सरकारी नीति राजस्व उन्मुख गरी निर्देशित छ। कार्यान्वयन गरिएका पक्षले निकासी व्यापारका व्यवस्थापन पक्ष समेट्ने गरेको छैन। सरकारले निकासी नीतिमा सहजता ल्याए पनि व्यापार अभिवृद्धिमा अझ बढी जोड दिनु पर्छ। त्यसर्थ, नेपालमा निर्यात व्यापार अभिवृद्धिको खाँचो देखिन्छ। किनकि निर्यात व्यापार अर्थतन्त्रको मेरुदण्ड हो। निर्यात व्यापारले देशको अर्थतन्त्रलाई डोयाउने काम गर्छ। यद्यपि नेपालको निर्यात व्यापार पछिल्लो समयमा प्रभावित रहँदै आएको छ। सन् १९९६ पछि भारतमा निकासी भएका वनस्पति घिउ, जिन्क अक्साइड, चाउचाउ, डाबरका उत्पादन, अरू वस्तुहरू र समुद्रपारमा निकासी भइरहेका गलैंचा, तयारी पोशाक, पश्मिना, दाल आदि निकासीमा निकै कमी आएको छ। कुनै बेला नेपाल समुद्रपार निकासीमा तेस्रो स्थान राख्न सफल भएको झुसेतिलको निकासी अहिले शून्य छ। २०७८ आइपुग्दा गलैंचा र तयारी पोशाकको निकासी स्थान चौथो स्थानभन्दा तल पुगेको छ। कुनै बेला गलैंचा र तयारी पोशाकले बार्षिक १२ देखि १० अर्ब रुपैयाँ आर्जन गरेको अवस्थाबाट अब ती वस्तुहरूका निकासी वार्षिक ३ अर्ब रुपैयाँभन्दा तल छन्। अब त २०७६७७ देखि २०७८७९ सम्म आइपुग्दा पाम तेल, भटमासको तेल र धागोको निकासी पहिलो, दोस्रो र तेश्रो स्थान ओगट्ने जस्तो देखिन्छ। २०७०७१ मा फलाम तथा स्टिलले निकासीमा पहिलो स्थान ओगटेको थियो। आव २०७८७९ को पाँच महिनामा देशको व्यापार घाटा ७ खर्ब ३५ अर्ब पुगेको छ। २०७८७९ कै पाँच महिनामा नेपालको आयात ८ खर्ब पुगेको छ। यही वर्ष २०७८७९ को पाँच महिनामा देशको निकासी एक खर्ब दुई अर्ब भएको छ। यही पाँच महिनाको अवधिमा नेपालको कृषिजन्य वस्तु एक खर्ब ८६ अर्बको विदेशबाट आयात भएको छ। निर्यात व्यापारमा आएको गिरावटले व्यापार असन्तुलन बढ्दै गएको छ। तैपनि आव २०७७७८ मा नेपालको निकासी एक खर्बभन्दा बढी नाघेको अवस्था छ। नेपालको निकासी व्यापारको व्यवस्थापन पक्षमा केन्द्रीत गरी निकासी क्षेत्रले भोगेका समस्या पहिचान गर्नु निकासीको दिशा पहिचान गर्नु हो। नेपालको निकासी व्यवस्थापन गर्दा भारततर्फको नेपालको निकासी समेटिनु पर्छ। विगतका दशकमा नेपालको निकासी व्यापार मूल्य र परिमाणमा लक्ष्यअनुरूप बढ्न सकेको छैन। पन्ध्रौं योजनामा राखिएको एक खर्बभन्दा बढीको निकासी प्राप्त भएको छ। निकासीको आयतन बढाउन निकासी आधारभूत व्यवस्थाको र निकासी वस्तु विकास गर्ने आवश्यक व्यवस्थाको जरुरत पर्छ। नेपाल भूपरिवेष्ठित देश हो। नेपालको भौगोलिक अवस्थास्थिति एकल परिस्थिति हुनाका कारण अरू देशमा पारवहन सुविधा र तिनको समुद्रपार व्यापारका लागि दुईतीन देशका पारवहन मार्ग प्रयोग गर्न सक्छन्। नेपाललाई पारवहन मार्ग प्रदान गर्ने भारतले मात्र नेपाललाई पारवहन मार्ग उपलब्ध गराएको छ। चीनको ग्वानजाउ वा क्यान्टन बन्दरगाह नेपालबाट २८ सय किलोमिटर टाढा थियो। चीनको बन्दरगाहदेखि सिगात्सेसम्म चिनियाँ रेल आइपुगेका कारण अब यो २५ दिनबाट छोट्टिएर १५ घण्टामा झरेको छ। २०२१ सम्म सिगात्से रेल केरुङ आउने कुरा भए पनि त्यो कामले पूर्णता पाएको छैन। चीनलगायत नेपालको समुद्रपार बजारमा पारवहन खर्च घटाउन नेपालले बाध्यतावश भारतको कोलकता बन्दरगाहको प्रयोग गर्नुपर्छ। जुन प्राकृतिक बाध्यता हो। नेपालको भूपरिवेष्ठित स्थिति नै समुद्रपार देशसँग व्यापारिक सम्बन्ध कायम गर्न कठिनाइ छ। अब त रेलबाटै चीनको बन्दरगाहहुँदै सिगात्सेबाट र भारतको भिसाखापटनबाट परीक्षण र अभ्यासका रूपमा नेपालमा सामान ढुवानी भएको छ। योे नियमित हुन सकेको देखिँदैन। चीनसँग पनि अब यातायात र पारवहन सन्धी भइसकेको छ। तैपनि नेपालका लागि कोलकता बन्दरगाह वरदान सिद्ध भएको छ। निर्यात व्यापारले देशको अर्थतन्त्रलाई डोयाउने काम गर्छ। यद्यपि नेपालको निर्यात व्यापार पछिल्लो समयमा प्रभावित रहँदै आएको छ। नेपालको २०६७६८ देखिको २०७९८० सम्मको तेह्रौं, चौधौं र पन्धौं त्रिवर्षीय र पञ्चवर्षीय योजनामा वस्तु निकासीको पक्ष हेरौं। जसलाई योजना अवधिको अन्तिम वर्षमा लक्षित रकम मूल्यका बिन्दुमा पुयाउने अपेक्षित प्रतिफल आशा गरिएजति हुन सकेन। पन्धौं योजनामा भने यो सफलता हासिल हुन पुगेको छ। यस्तैगरी ती योजनाले वाणिज्य क्षेत्रमा थप रोजगारीको अवसर सिर्जना गर्ने भनिएको थियो। ती योजनाको अन्तिमसम्ममा व्यापार घाटालाई कुल गार्हस्थ उत्पादनको निश्चित प्रतिशतबाट लक्षित प्रतिशतमा झार्ने र आयातनिर्यातको अनुपात बढ्न नदिने भनिएको थियो। यी प्रतिफल पूरा गर्न वाणिज्य क्षेत्रको पृष्ठभूमिको आधारमा उद्देश्य, रणनीति र कार्यनीति तोकिएको थियो। यतिकै अवस्थामा २०७६७७ देखि पध्रौं योजना छ। सन् २०११ मा नेपालको वार्षिक प्रतिव्यक्ति जीडीपी ७३५ डलर पुगेको थियो। २०७६७७ मा १३८१ डलर पुगेको थियो। नेपालको पूरा जनसंख्याको २२२५ प्रतिशत मात्र गरिबी रेखाभन्दा तल छ। देशको आर्थिक अवस्था दिनानुदिन बिग्रिरहेको छ। देशको आर्थिक समृद्धि हासिल गर्न निर्यात व्यापारलाई अभिवृद्धि गर्नुपर्छ। निर्यात व्यापारले रोजगारमा योगदान दिनुका साथै गरिबी निवारणमा बल पुयाउन सक्छ। देशमा रहेका सम्भावित निर्यातयोग्य वस्तुको पहिचान गरेर विश्वमाझ पुयाउनेतर्फ सरकारको ध्यान जानुपर्छ। देशमा विगतमा भएको दसबर्से द्वन्द्वबाट सिर्जित अवस्था शान्तिमा परिणत भइसकेको छ। त्यसर्थ निर्यात व्यापार बढाउने कार्यक्रम ल्याउन सबै पक्षले तदारुकता देखाउनु पर्छ। विगतमा उद्योगीव्यवसायीको क्षमता अभिवृद्धि गर्ने नीतिनियम सरकारले ल्याउन ढिला गर्दा निर्यात व्यापारले अपेक्षित सफलता पाउन नसकेको हो। अब निर्यातलाई देशको आधार स्तम्भ बनाएर देशको अर्थतन्त्र अगाडि बढाउन सरकारव्यवसायी सहकार्य आवश्यक छ। नेपालको समुद्रपार व्यापारमा देशगत मात्र होइन, वस्तुगत व्यापार विविधीकरण विशेषतः निर्यातभन्दा आयातित वस्तु विविधीकरण भयो। यसरी निकासी वस्तुगत विविधीकरण टड्कारो खाँचो भएको छ। साठीको दशकको मध्यसम्म ५९ प्रतिशत नेपालको निकासी भारतकेन्द्रीत छ। उक्त अवस्थाबाट नेपालको वैदेशिक व्यापार १६० जति देशसँग छ। अहिले निकासी र पैठारीमा भारतको हिस्सा ६५ देखि ७० प्रतिशतसम्म पुगेको छ। नेपालको कूल निर्यातमा समुद्रपार निर्यात सन् २०१०११ मा आएर ३२२ प्रतिशत रहन गयो। भारतसँगको निर्यात ६६४ प्रतिशत रहन गयो। सन् साठी दशकको मध्यभन्दा पहिले नेपालको निर्यातआयात व्यापार भारतमा केन्द्रीत थियो। यस्तो अवस्था पुनः सन् २००४ पछि देखा पर्न थाल्यो। सन् १९७० पछि देशमा व्यापार प्रवद्र्धन सहयोग कृयाकलाप सुरु भयो। त्यसपश्चात् नेपालको निकासीपैठारीमा विविधीकरण आएर सन् १९८९ तिर समुद्रपारका देशमा निकासी व्यापारले नेपालको कूल निकासीमा ८८ प्रतिशत ओगट्न सफल भयो। त्यसपछि नेपालको भारतमा निकासी सन् १९९६ सम्म बढ्न सकेन। सन् १९९६ मा सम्पन्न नेपालभारत सन्धीमा नेपालको पक्षमा सन्धी नवीकरण भयो। त्यसपछि सन् २००० सम्म नेपालको भारतसँग निकासी बढ्यो। २०००२०२१ मा नेपालको समुद्रपार निकासीमा स्टील तथा फलाम, धागो, पाम तेल, भटमासको तेल, तयारी पोशाक, गलैंचा, जुस, पश्मिनाको समुद्रपार निकासीमा केही समस्या आयो। कुल निकासीमा भारतको योगदान ६६ प्रतिशत जति रह्यो। वास्तवमा नेपालको निकासीले नयाँ वस्तुको यथेष्ट निकासीको वृद्धिको माग गरेको छ। नेपालको औद्योगीकरणको प्रयासलाई सफल पार्न उत्पादनलाई छिमेकी देशहरू र समुद्रपार बजारमा जाने मार्ग सुगम बनाउन वर्तमान व्यापार नीतिनियम अझ बढी उदारता बनाउन आवश्यक छ। दसकौं बित्दा पनि नेपालका चारपाँच वस्तुबाहेक अरूको निकासी मूल्य बढ्न सकेको छैन। व्यापारका विभिन्न नकारात्मक र सकारात्मक कानुनी व्यवस्था योजनागत लक्ष्य वार्षिक बजेट कार्यक्रममा समेट्नु पर्छ। नेपालका उत्पादनहरू सिमेन्ट, चिनी, साबुन, बियर, चुरोट, जुत्ता र छालाका वस्तुहरू, मोजा, खाद्य तथा परम्परागत एवं नयाँ नगदे कृषि वस्तुहरू, माछा, मासु, दूध, अण्डा र अन्य वस्तुका आन्तरिक खपतमा सीमित छन्। यस्ता वस्तु बृहत् उत्पादन गरी निकासी बढाउन आवश्यक छ। सरकारको निकासी प्रबद्र्धनात्मक नीति समयसापेक्ष भए पनि वस्तुगत आधारमा निकासीमा वृद्धि हुन सकेको छैन। निकासी व्यापार प्रवद्र्धन व्यवस्थापनमा विद्यावारिधि गरेका रेग्मी व्यापार तथा निकासी प्रवद्र्धन केन्द्रका पूर्वनायव कार्यकारी निर्देशक हुन्।"
युरोपका ठूला लिग खेल्ने सदीपको चाहना,"काठमाडौं : युरोपेली देश बेल्जियम फुटबलका लागि आकर्षणको केन्द्र मानिन्छ। त्यहाँ फुटबल खेल्ने जमातको कहिल्यै कमी हुँदैन। त्यही भीडमा नेपाली मूलका सदीप थनेतले कलिलै उमेरमा ख्याति कमाएका छन्। हुने बिरुवाको चिल्लो पात भनेजस्तै सदीपले उमेर समूहको खेलमा अब्बल प्रदर्शन गरेका छन्। बेल्जियममै जन्मिएका सदीपको उमेर भर्खर ७ वर्ष पुग्यो। एक महिने बिदामा नेपाल आएका उनले बाल उमेरमै युरोपका ठूला लिग खेल्ने सपना देखेका छन्। आई वान्ट टु बी अ ग्रेट फुटबलर एन्ड प्ले इन द च्याम्पियन्स लिग, सदीपले अंग्रेजीमा प्रतिक्रिया दिँदै ठूलो फुटबलर बनेर च्याम्पियन्स लिग खेल्ने सपना देखेको बताए। बुबाआमाले पनि सदीपको चाहना पूरा गर्न सक्दो प्रयास गर्ने बताएका छन्। फुटबलप्रति सदीपको छुट्टै नशा भएको उनका आमा सिर्जना थनेतको भनाइ छ। बेल्जियममा आफू बस्ने वरिपरिको माहोलले गर्दा सदीप फुटबलप्रति बढी आकर्षित भएको उनले बताइन्। विश्वकप होस्् वा युरोपको कुनै पनि लिग, बेल्जियममा सधैं फुटबलको माहोल बनिरहन्छ। घरको टिभीमा पनि अधिकांश समय फुटबल खेल हेर्ने भएकाले छोराको मन त्यता लागेको हुनसक्छ, उनले अन्नपूर्णसँग भनिन्। फुटबलप्रति छोराको लगाव देखेर बुबा प्रदीप थनेतले सदीपलाई पाँच वर्षकै उमेरमा नजिकैको एकेडेमीमा भर्ना गरिदिएका थिए। एक वर्षको प्रशिक्षणपछि सदीपले उमेर समूहको विभिन्न टुर्नामेन्ट खेलेका थिए। टुर्नामेन्टमा उनले उत्कृष्ट प्रदर्शन गरेका थिए। छोराले पहिलो टुर्नामेन्टमै उत्कृष्ट प्रदर्शन गर्यो। उसलाई यही क्षेत्रमा अझ निखारेर व्यावसायिक फुटबलर बनाउन मन छ, बुवा प्रदीपले टेलिफोनमा भने। स्केला स्पोर्ट्समा प्रशिक्षण लिएका सदीप अहिले रोयल एन्थ्रोपेन फुटबल टोलीमा आवद्ध छन्। हालै सम्पन्न उमेर समूहको लिगमा उनले उत्कृष्ट प्रदर्शन गर्दै ट्रफीसमेत दिलाए। हाम्रो लागि योभन्दा ठूलो खुसी अरू केही हुन सक्दैन। छोराको फुटबल करियरका लागि हामी अधिकतम लगानी गर्न तयार छौं। भोलिका दिनमा यहाँको राष्ट्रिय टिम होस् या अन्य लिगका लागि काबिल बनाउँछौं, उनले भने। नवलपरासीको कावासोती१४ स्थित अग्यौलीका प्रदीप थनेत सन् २००२ मा युरोप छिरेका थिए। टुरिस्ट भिसामा युरोप गएर उनी शरणार्थी हुँदै अहिले बेल्जियमको ग्रीनकार्ड होल्डर बनेका छन्। उनी रेस्टुरेन्ट व्यवसाय गर्दै आएका छन्। प्रदीपले छोराको नाममा नवलपरासीमा ट्रस्ट पनि खोलेका छन्। उक्त ट्रस्टले गरिब तथा जेहेन्दार विद्यार्थीलाई छात्रवृत्ति प्रदान गर्दै आएको छ। सरस्वती उच्च मावि नवलपरासीमा उक्त ट्रस्टले वार्षिक १ लाख २० हजारको छात्रवृत्ति प्रदान गर्दै अएको छ। सानो उमेरमा देखाएको प्रतिभाको सम्मान गर्दै सदीपलाई विभिन्न सामाजिक संस्थाहरूले सम्मान गरेका छन्। काठमाडौंमा आयोजित समारोहमा उनलाई थारू आयोगका अध्यक्ष विष्णुप्रसाद चौधरीले सम्मान गरे। थारूवान मिडिया नेटवर्कले आयोजना गरेको कार्यक्रममा सदीपलाई थप ऊर्जा प्रदान गर्न सम्मान गरिएको आयोजकले जनाएको छ। त्यस्तै उनलाई नवलपरासीको कावासोती नगरपालिका१४ कार्यालय, नवलपुर जिल्ला फुटबल संघ, रेफ्री संघलगायतले सम्मान गरेको छ।"

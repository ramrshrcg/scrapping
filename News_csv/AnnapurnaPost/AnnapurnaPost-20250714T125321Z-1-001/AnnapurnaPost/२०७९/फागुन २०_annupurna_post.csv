शीर्षक,विवरण
छेडागाड नगरपालिकाले उचाल्यो राष्ट्रपति रनिङ्ग शिल्ड,"जाजरकोट: १३ औं जिल्ला स्तरीय राष्ट्रपति रनिङ्ग शिल्डको उपाधी छेडागाड नगरपालिकाले जितेको छ। भेरी नगरपालिकाको वडा १३ कुदुस्थित भगवती माध्यमिक विद्यालयमा सञ्चालन गरिएको रनिङ्ग शिल्डको उपाधी छेडागाडले जितेको हो। ८ स्वर्ण, ९ रजत, ९ कास्य गरी जम्मा २२ पदक जितेर शिल्डको उपाधी उचालेको हो। जिल्ला समन्वय समितिका संयोजक कालीबहादुर खत्रीले रनिङ्ग शिल्ड छेडागाड नगरपाकिकाका नगरप्रमुख रत्नबहादुर खड्का र खेलाडीहरुलाई प्रदान गरेका छन्। यस्तै रनिङ्ग शिल्डमा दोस्रो स्थान नलगाड नगरपालिकाले प्राप्त गरेको छ। उसले ७ स्वर्ण, ७ रजत, ७ कास्य गरी २१ पदक जितेर दोस्रो स्थान प्राप्त गरेको छ। यस्तै तेस्रो स्थान भेरी नगरपालिकाले प्राप्त गरेको छ। ६ स्वर्ण, ३ रजत, ९ कास्य गरी जम्मा १८ पदक जितेको हो। फागुन १६ गते सुरु भएको रनिङ्ग प्रतियोगिता शान्तिपूर्ण तरिकाले सम्पन्न भएको जिल्ला खेलकुद विकास समिति जाजरकोटका अध्यक्ष नरबहादुर बस्नेतले जानकारी दिए। एथेलेष्टिक, लङ्गजम्प, त्रिपलजम्प, हाईजम्प, सटफुट, कपर्दी, भलिबल लगायतका विधामा पालिका स्तरीय प्रतियोगिता भएको थियो। यसअघि पालिका स्तरमा भएको रनिङ्ग शिल्डमा उत्कृष्ट भएका खेलाडी छनौट गरी पालिका स्तरीय खेलमा सहभागिता गराईएको अध्यक्ष बस्नेतले बताए। जिल्लाका सात पालिकाको सहभागिता रहेको यस खेलमा उत्कृष्ट हुने खेलाडीलाई प्रदेश स्तरीय खेलमा सहभागि गराईने भएको छ। विद्यालय तहदेखि खेल सुरु गरेर राष्ट्रिय तहसम्म पुग्न सबै खुड्किला पार गदै गए राष्ट्रिय खेलाडी बन्ने र बनाउने यो महत्वपुर्ण अवसर भएको उनले बताए।"
"फुटबल स्टार मेस्सीलाई आक्रमणको धम्की, ससुरालीको पसलमा गोली प्रहार","ब्यूनस आयर्स : अर्जेन्टिनी फुटबल सुपरस्टार लियोनल मेस्सीलाई आक्रमणको धम्की दिँदै बन्दुकधारीको एक समूहले उनको ससुरालीको स्वामित्वमा रहेको सुपरमार्केटमा गोली प्रहार गरेका छन् । मेस्सीकी श्रीमती एन्टोनेला रोकुजोको परिवारको स्वामित्वमा देशको तेस्रो ठूलो शहर रोजारियोकोस्थित युनिको सुपरमार्केटमा बिहीबार एक दर्जन गोली प्रहार गरेर आक्रमणकारीले छाडेको लिखित सन्देशमा मेस्सीलाई आक्रमणको धम्की दिइएको हो । ब्यूनस आयर्सबाट तीन सय किलोमिटर उत्तरपश्चिममा रोजारियो सहर अवस्थित छ । मेस्सीका ससुरालीको पसल बाहिर टाँसिएको सन्देशमा 'मेस्सी ! हामी तिमीलाई पर्खिरहेका छौँ, जाभकिन पनि लागूऔषध तस्कर हो, उसले तिम्रो ख्याल गर्दैन' भनिएको छ । रोजारियोका शहरका प्रमुख पाब्लो जाभकिनले आक्रमण गरिएको पसलको अवलोकन गरेर लागुऔषध सम्बन्धी हिंसामा भएको वृद्धिलाई रोक्न असफल भएको भन्दै सङ्घीय अधिकारीहरूको आलोचना गरेका छन् । मेस्सीलाई धेरै अर्जेन्टिनीले महान् फुटबल खेलाडीका रूपमा सम्मान गर्छन् । छत्तीस वर्षपछि उनको नेतृत्वमा अर्टेन्टिनी राष्ट्रिय टोलीले गत डिसेम्बरमा विश्वकप प्रतियोगिता जितेपछि उनीप्रतिको सम्मान अझ बढेको छ । मेस्सी हाल पेरिस सेन्टजर्मेनबाट खेलिरहेका छन् । धेरै समय उनी विदेशमा नै बिताउँछन् । यद्यपि उनी रोजारियो पनि जाने गर्छन् । फ्युनेसको उपनगरमा उनको घर छ । फ्रान्सेली टोलीले बिहीबार बिहान मेस्सीको प्रशिक्षणको तस्बिर सामाजिक सञ्जालमा पोस्ट गरेको थियो । रोजारियोका अभियोजक फेडेरिको रेबोलाले सुरक्षा क्यामेरा फुटेजको समीक्षा सुरक्षा अधिकारीहरूले गरिरहेका तथा प्रारम्भिक अनुसन्धान प्रारम्भ भएको बताएका छन् । मेस्सीका ससुरालीले पनि यस प्रकारको धम्की पहिलोपटक पाएको बताएका छन् । सान्ता फे प्रान्तका न्याय मन्त्री सेलिया एरेनाले समाजमा आतङ्क मच्चाउन माफिया समूहले उक्त आक्रमण गरेको बताउनुभएको छ । उहाँले यो आक्रमणको उद्देश्य आपराधिक हिंसाविरुद्ध लडिरहेकाहरूलाई निरुत्साहित गर्न भएको सामाजिक सञ्जालमा लेख्नुभएको छ । रासस"
ए डिभिजन लिग फुटबलमा एपीएफको विजयी सुरुवात,काठमाडौं: विभागीय टोली एपीएफ क्लबले सहिद स्मारक ए डिभिजन लिग फुटबलमा विजयी सुरुवात गरेको छ। त्रिपुरेश्वरस्थित दशरथ रंगशालामा शनिबार थ्री स्टार क्लबलाई २० गोल अन्तरले हराउँदै एपीएफले सुखद सुरुवात गरेको हो। एपीएफको जितमा मणिकुमार लामा र अर्मान्ड बिडोमले एक एक गोल गरे। खेलको ७२ औं मिनेटमा मणिले फ्रिकिकमार्फत गोल गर्दै एपीएफलाई अग्रता दिलाएका थिए। मणिको फ्रिकिक बल थ्री स्टारका गोलकिपर अरुण ब्लोनले समात्न खोज्दा पोस्टको जाली चुमेको थियो। खेलको ८६ औं मिनेटमा अर्मान्डले गोल गर्दै एपीएफलाई २० को जित दिलाए। जितसँगै एपीएफले पहिलो खेलमा ३ अंक जोडेको छ। एपीएफले भने हारबाट लिगको सुरुवात गरेको छ। त्यस्तै नवप्रवेशी क्लब चर्च ब्वाइज युनाईटेडले पनि लिगमा विजयी सुरुवात गरेको छ। च्यासल मैदानमा शनिबार भएको डेब्यु खेलमा चर्चले नेपाल पुलिस क्लबलाई २१ गोल अन्तरले हराएको हो। चर्चको जितमा आशिष चौधरी र फ्रान्कलिन क्विटे टलाले एक एक गोल गरे। पुलिसका रबि पासवानले एक गोल गरे।
खुला भलिबल प्रतियोगिताको उपाधि रुकुम पश्चिमलाई,"वीरेन्द्रनगर : सुर्खेतको वीरेन्द्रनगरमा सञ्चालित दोस्रो चुली युवा कप खुला पुरुष तथा महिला भलिबल प्रतियोगिताको उपाधि रुकुम पश्चिमले जितेको छ। शुक्रबार भएको फाइनल खेलमा आयोजक क्लब चुलीलाई हराउँदै रुकुमपश्चिमीले उपाधि जितेको हो। फाइनल खेलमा चुलीले पहिलो एक सेट जित्दा रुकुम पश्चिमले लगातार तीन सेट जितेर उपाधि जितेको छ। विजेताले नगद दुई लाख २० हजार र ट्रफी पाएको छ। उपविजेता बनेको आयोजक क्लबले एक लाख ५० हजार र ट्रफी पाएको छ। तेस्रो भएको सल्यान र चौथो भएको एपीएफ कर्णालीले क्रमशः ७५ हजार, ५० हजार नगद पुरस्कार र ट्रफी पाएका छन्। महिलातर्फ भएको भलिबल प्रतियोगितामा एभरेष्ट क्लब बुटवलले उपाधि जितेको छ। एभरेष्टले नगद एक लाख ५० हजार र टफी पाउँदा उपविजेतामा चित्त बुझाएको डाइमण्ड क्लब काठमाडौंले नगद ८० हजार र ट्रफी पाएको छ। तेस्रो भएको आयोजक क्लब चुली र चौथो भएको सल्यानले क्रमशः ५० हजार, ३० हजार नगद र ट्रफी पाएका छन्। फागुन ११ गतेबाट सुरु भएको प्रतियोगितामा पुरुषतर्फ देशभरका १६ र महिलातर्फ १२ क्लब सहभागी थिए।"
ए डिभिजन लिग: मनाङ र हिमालयन शेर्पाले अंक बाँडे,"काठमाडौं: आठ पटकको च्याम्पियन मनाङ मर्स्याङ्दी क्लब सहिद स्मारक ए डिभिजन लिगको पहिलो खेलमा हिमालयन शेर्पासँग ११ गोलको बराबरी खेलेको छ। दशरथ रंगशालामा पहिलो हाफमा लिएको अग्रता जोगाउन नसक्दा लिगको सदाबहार दाबेदार मनाङ अंक बाँड्न बाध्य भयो। पहिलो हाफमा हिमालयन शेर्पालाई दबाबमा राखेको मनाङले १४औं मिनेटमा अग्रता लिएको थियो। रोशन राना मगरले दायाँतर्फबाट गरेको प्रहार गोलमा परिणत भएको थियो। रोशनले १८ यार्ड बक्स बाहिरबाट रोशनले गरेको प्रहार हिमालयन शेर्पाका डिफेन्डर सन्जीत राईलाई लागेर गोलमा परिणत भएको थियो। पिस्टोनी मुताम्बाले २५औं मिनेटमा दिएको पासमा लेबनानी फरवार्ड मोहम्मद कुदुको हेडर क्रसबार माथिबाट बाहिरिएको थियो। दोस्रो हाफको तेस्रो मिनेटमा निशान लिम्बुले दिएको पास कुदुले नियन्त्रणमा लिएर गरेको प्रहार फ्रेममा परेको थिएन। दोस्रो हाफमा मनाङमाथि निरन्तर आक्रमणको मौका बनाएको हिमालयन शेर्पाका लागि सुरेश कुमालले ८५औं मिनेटमा बराबरी गोल फर्काएका थिए। सुरेशले दायाँतर्फबाट गरेको लामो प्रहार गोलमा परिणत भएको थियो। मनाङकका गोलकिपर दीप कार्की अगाडि बढेकाले सुरेशको प्रहार रोक्न उनी निरीह बने। बराबरीसँगै मनाङ र हिमालयन शेर्पाले एकएक अंक बाँडेका छन्। शनिबार नै भएको खेलमा चर्च ब्वाइजले नेपाल पुलिस क्लबलाई २१ गोलको नतिजामा पराजित गरेको थियो। यस्तै, सशस्त्र प्रहरी बलको एपीएफ फुटबल क्लबले थ्री स्टारलाई २० ले हराएको थियो। आइतबार भएको लिगको उद्घाटन खेलमा नवप्रवेशी खुमलटार फुटबल क्लबले फ्रेन्ड्स क्लबलार्य १० को नतिजामा पराजित गरेको थियो।"
"किसानलाई बढ्यो दूधको मूल्य, उपभोक्तालाई पनि बढाउने उद्योगको तयारी","समर्थन मूल्य तोकेसँगै अब यो क्षेत्रका सरोकारवालाहरू बसेर उपभोक्ता मूल्य पुनः तोकिने व्यवसायी बताउँछन्। काठमाडौं : सरकारले दूधको प्रतिलिटर न्यूनतम मूल्यमा थप ९१० रुपैयाँले वृद्धि गरेको छ। मन्त्रिपरिषद्को शुक्रबार बसेको बैठकले दूधको मूल्य बढाएर ६५५० रुपैयाँ बनाउने निर्णय गरेको हो। यसअघि प्रतिलिटर न्यूनतम मूल्य ५६४० रुपैयाँ थियो। यो किसानका लागि बिक्री मूल्य हो। यसअघि किसानले दूधको उचित मूल्य पाउन नसकेको भन्दै गुनासो गर्दै आएका थिए। किसानले उचित मूल्य नपाएको भन्दै बेलाबेलामा सडकमा दूध पोखेर आन्दोलनसमेत गरेका थिए। सरकारले किसानको हितलाई ध्यानमा राखी दूधको न्यूनतम मूल्य निर्धारण गरेको बताएको छ। यद्यपि कृषि तथा पशुपन्छी विकास मन्त्रालयले दूधको मूल्य बढाउन जोड दिँदै मन्त्रिपरिषद्मा प्रस्ताव पेस गरेको थियो। समर्थन मूल्य तोकेसँगै अब यो क्षेत्रका सरोकारवालाहरू बसेर उपभोक्ता मूल्य पुनः तोकिने व्यवसायी बताउँछन्। नेपाल डेरी एसोसियसन, डेरी उद्योग संघ, डीडीसी र केन्द्रीय दुग्ध उत्पादक सहकारी संघले शनिबार छलफल गरेर उपभोक्ता मूल्य तोक्ने तयारीमा रहेको नेपाल डेरी एसोसियसनका अध्यक्ष प्रल्हाद दाहालले जानकारी दिए। यो मूल्य समर्थन मात्रै भएको तर अझै उपभोक्ता मूल्य बढ्ने उनले बताए। हाल दुग्ध उद्योगले प्रतिलिटर ८६ रुपैयाँमा बिक्री गर्दै आएको छ ।"
आरन व्यवसायीलाई कोइला अभाव,"रामपुर : विश्वकर्मा समुदायको पुर्ख्यौली व्यवसायका रुपमा आरन व्यवसायलाई लिइन्छ। यस समुदायका सबैका घरघरमा पहिले आरन व्यवसाय अनिवार्यजसो चलाइन्थ्यो। विश्वकर्मा समुदायको पुर्खादेखि नै जीविका चलाउने माध्यम नै आरन व्यवसाय हो। हिजोआज भने गाउँघरमा पहिलेजसो व्यावसायिक रुपमा आरन चलाउने कमै छन्। यो व्यवसाय चलाउन कोइलाको अभाव र बाउबाजेले धान्दै आएको व्यवसाय युवापुस्ताले अवलम्बन नगर्दा व्यावसायिक रुपमा आरन धान्ने कम छन्। पाल्पाको बगनासकाली गाउँपालिका९ बगनास बस्ने ४६ वर्षीय राजु विश्वकर्माले कोइलाको अभावमा व्यवसाय धान्न समस्या रहेको गुनासो गरे। बाउबाजेको पालादेखि नै चलाउँदै आएको व्यवसाय अहिले आफूले पनि निरन्तर रुपमा धान्दै आएको उनी बताउँछन्। गाउँघरमा कोइलाको अभावले गर्दा आरन व्यवसाय धान्न अप्ठ्यारो परेको उनले बताए। 'आरन व्यवसाय धान्न कोइलाको समस्या छ, गाउँमा हिजोआज कोइला पाइन छाड्यो', उनले भने, 'किनेर चलाउनु पर्दा व्यवसाय धान्न अप्ठ्यारो परिरहेको छ, कोइलाको बन्दोबस्त कतैबाट नहुँदा व्यवसाय कसरी धान्ने भन्ने पिरलो छ।' उनले अहिले कोइला किनेर दुःखसुखले पुर्खौली व्यवसाय धानिरहेका छन्। हँसिया, कोदालो, कुटो, बञ्चरोलगायत फलामबाट बन्ने घरायसी प्रयोजनका सबैजसो औजार बनाउँछन्। पाल्पाको प्रख्यात बगनासे साँचोसमेत उनले तयार पार्छन्। उनले न्यूनतम दुई सयदेखि एक हजार तीन सय मूल्यसम्मका सामग्री तयार पारेर बिक्री गर्छन्। उनले यस व्यवसायबाट मासिक ३० हजार बराबरको कमाई गर्दै आएका छन्। उनले भने, 'बाउबाजेबाट सीप सिकेर अहिलेसम्म निरन्तरता दिइरहेको छु, आरनबाटै घरखर्च चलाइरहेको छु, व्यावसायिक रुपमा काम गर्ने कम छन्, दैनिक घरायसी प्रयोजनका लागि चाहिने सामग्री भएकाले टाढा टाढाबाट ग्राहक खोजी खोजी आउँछन्।' अहिले उनले भैसी बाँध्ने गोठमा आरन व्यावसाय चलाइरहेका छन्। व्यवसायमा वेल्डिङ मेशिन, काट्ने मेशिन, छेड्ने मेशिन, कोइलाको आवश्यकता रहेको हुँदा विभिन्न संघसंस्थाबाट उनले सहयोगको अपेक्षा गरेका छन्। सबैले छाड्दै गएको अवस्थामा आफूले भने यो व्यवसायलाई सकेसम्म नछाड्ने अठोट राखेका छन्। उनले घरमा तयार पारिएका विभिन्न सामग्री तानसेनको नारायणस्थान बजारको सडक छेउमा बसेर बिक्री गरिरहेका छन्। विश्वकर्मा विभिन्न स्थानमा हुने मेला महोत्सवमा बिक्रीका लागि सामग्री बोकेर पुग्छन्। उनी वैदेशिक रोजगारको सिलसिलामा कतार र साउदीमा करिब सात वर्ष काम गरेर स्वदेश फर्केपछि घरमै बसेर आरन व्यवसायमा रमाइरहेका छन्। उनले अर्काको देशमा दुःख गर्नुभन्दा हातमा सीप भएपछि घरमै बसेर काम गर्दा रमाइलो लागिरहेको अनुभव सुनाए। उनले आफ्नै घरमा स्वतन्त्रसँग परिवारको साथमा आफ्नो सीपलाई व्यावसायिक रुपमा प्रयोग गरिरहेका छन्। रामपुर नगरपालिका५ सुन्दरटोलका ६५ वर्षीय इन्द्रबहादुर विक पनि यस व्यवसायमा संलग्न छन्। उनले घरको एक छेउमा जस्तापाता लगाएको छानोमुनि बसेर आरनको काम गर्छन्। उमेर बुढ्यौलीपन लागे पनि समुदायबाट यो व्यवसाय लोप हुँदै गएकामा उनी चिन्ता व्यक्त गर्छन्। विकले यो व्यवसाय साढे चार दशकदेखि निरन्तर धान्दै आएका छन्। घरमै बसेर एक महिनामा २० हजारदेखि ३० हजारसम्म कमाउन सकिने उनले बताए। उनले हातले कुदेर कलात्मक रुप दिई गाग्री, ताउला, आम्खोरा, आरी, माना, पाथी फलामबाट कुटो, कोदालो, बञ्चरो, हँसिया लगायतका विभिन्न सामग्री बनाउने गर्छन्। हातले कुँदेर बनाइएको कोदालो, बञ्चरो आकार हेरेर रु छ सयदेखि एक हजार, हँसिया एकदेखि तीन सयसम्ममा बिक्री गर्ने गरेको उनले बताए। पहिले गाउँमा प्रशस्त मात्रामा कोइला पाउँदा व्यवसाय सजिलोसँग धानिए पनि अहिले भने कोइला पाउन गाह्रो हुँदा सबैले छाड्दै गएको विक बताउँछन्। गाउँघरमा भने पछिल्लो समय आरन चलाउने युवा कोही पनि छैनन्। विश्वकर्मा समुदायका पाका पुस्ता आरन व्यवसाय लोप हुँदै जाँदा चिन्ता व्यक्त गरिरहेका छन्। स्थानीय सरकारले कोइला र आरन व्यवसायका लागि आवश्यक पर्ने औजार र छाप्रो व्यवस्थापनमा सहयोग गरिदिए व्यवसायलाई व्यवस्थित बनाउने सम्बद्ध व्यवसायीको माग छ। घरमै बसेर जुनसुकै समय व्यवसाय चल्ने भएकाले यसबाट राम्रै कमाउन सकिन्छ।"

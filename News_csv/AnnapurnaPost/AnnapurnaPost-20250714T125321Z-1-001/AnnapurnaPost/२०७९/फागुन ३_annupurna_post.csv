शीर्षक,विवरण
"तिलौराकोटमा अंकुरित, बोधगयामा पुनर्पुष्टि","बुद्धका दैनिक कार्य र सन्देशहरू जनसमुदायमा प्रभाव र उत्प्रेरित गर्ने कारकहरू बने। जहाँ जहाँ बुद्ध पुगे, जहाँजहाँ उनका अनुन्यायीहरू पुगे, तहाँ त्यहाँ गौतम बुद्धका विचार बौद्ध धर्मका रूपमा प्रचारित हुँदै गए। सिद्धार्थ, दार्शनिक, अहिंसावादका सर्वोच्च धार्मिक गुरु र बौद्ध धर्मका संस्थापक थिए। पिता शुद्धोधन र माता महामायाका सन्तानको रूपमा ईसापूर्व ५६३ मा नेपालको लुम्बिनीमा (चित्र१) जन्मेका थिए। शुद्धोधन कपिलवस्तु शाक्य राज्यको शासक थिए। शाक्य राज्य गणतन्त्रवादी वा कुलिनवादी थियो स्पष्ट छैन (डा अम्बेडकर)। महामाया देवदहको कोलिया परिवारकी थिइन्। बुद्धले ४५ वर्ष बोधित्वज्ञान बाँडेर ८० वर्षको उमेरमा ईसापूर्व ४८३ मा भारतको कुशीनगरमा परिनिर्वाण (मृत्यु) लिनु भएको थियो। बौद्ध धर्मावलम्बीहरू बुद्धले निर्वाण बुद्धत्व प्राप्त गरेकोले उहाँले पुनर्जन्म लिनुहुने छैन भन्ने विश्वास गर्छन्। भनिन्छ, जुन रात महामायाले गर्भधारण गरिन्, त्यो रात सपनामा मानसरोवर तालमा नुहाएको, स्नानपछि एक ईश्वरीय आत्माले उनलाई आमा बन्न अनुरोध गरेको र महामाया हुन्छ भने सपनाबाट ब्युँझिएको कहानी छ (गेह्लोट एट अल, सन् २०१९)। सपना व्याख्याताले राजकुमार जन्मने र ऊ राजा बने महान् राजा हुने, यदि राजा नबने महान् गुरु हुने आशयको भविष्य बताएको लेखिएको छ। अक्सर, सपना, शरीरको अवस्था र भावनसँगको प्रतिबिम्ब पनि हो। चिसोको अनुभूति दुई किसिमले हुन्छ शरीरको तापमान (ज्वरो) बढेको कारणले वा वातावरणमा चिसोपना बढ्नुको कारणले। महामाया गर्भधारण भएको रातमा साँच्चिकै चिसो वातावरणको अनुभूति गरेकी थिइन् भने त्यो जलवायुतापमान प्रतिभा बन्धन दर्शनसँग पनि जोडिन पुग्छ। प्रसवको समय नजिकिँदै गर्दा, महामायालाई माइतीघरमा जान चाहना भएछ। जाँदै गर्दा बाटोमा लुम्बिनीमा पुगेपछि केहीबेर आराम लिन मन लागेछ। पाल्की भरियारहरू सालवृक्षको छहारी नजिक रोक्न लगाएर पाल्कीबाट ओर्लिएर सालको रूखसम्म पुगेर रूखको हाँगा समातेर उभिएरै पुत्रलाई जन्म दिइन्। पुत्र जन्मिँदा उभिएकै अवस्थामा धर्र्तीमा टेकेको भनाइ छ। विरलै हुने प्रसूति प्रक्रियामा खुट्टाहरू पहिला निस्कँदा जमिनमा पनि पहिले खुट्टा नै पुग्नु स्वाभाविक नै हुन्छ। जन्म समयमा रंगीविरंगी फूल र मौरीका भुन्भुनाई र चराका मीठा गुन्गुनाईले मनमोहक लुम्बिनीमा मन्द चिसो हावा चलिरहेको उल्लेख छ। महामायाले माइतीघर नगई त्यहीबाटै कपिलवस्तु दरबारमै फर्किएकी थिइन्। जन्मको पाँचौं दिनमा शुद्धोधनले नामकरण समारोह गरे। हिन्दू जन्म समयका आधारमा सिद्धार्थ नाम दिए, जसको अर्थ हो इच्छा पूरा भएको, र सिद्धार्थ कि महान् राजा हुनेछन् कि महान् धर्मगुरु हुने भविष्य पनि बताए। नामकरणको दुई दिनपछि महामायाको मृत्यु भएको थियो। मनोवैज्ञानिक जिन पिगेटलागयतका सोधमा किशोरावस्था संज्ञानात्मक नियन्त्रण र स्मृतिको लागि संवेदनशील अवस्था हो। फुह्रम्यानका अनुसार किशोरावस्था मस्तिष्क विकासको लामो अवधि हो। स्मरण क्षमता पनि सामान्यतया बाल्यकालदेखि किशोरावस्था हुँदै वयस्क उमेरसम्म बढ्दछ। बच्चाहरूको प्रतिभा वा संज्ञानात्मक बौद्धिक विकास भनेको बच्चाको सोच्ने र तर्क गर्ने क्षमताको वृद्धि हो; आफ्ना सोच विचारहरूलाई, व्यवस्थित गर्ने र सांसारिक आयामहरूलाई यथार्थ र तथ्यपरक अर्थमा बुझ्न सक्नु हो। यस्ता अनुसन्धानबाट पनि बुद्ध धर्मको जन्म र अंकुरण बोधगयामा नभई लुम्बिनी, तिलौराकोटमा नै भएको भन्ने आधार मिल्छ। इसाई धर्म गुरु यशु क्रिष्टको जन्मसमयको क्षणमा पनि चिसो हावा चलिरहेको र बुद्ध जन्मको क्षणमा मन्द शीतल हावाजन्य मौसम वर्णन जलवायुतापमान प्रतिभा बन्धन दर्शनसँग जोडिने देखिन्छ। नवजात शिशुको जन्मको क्षण र शैशवकालको वातावरण र तापक्रमको उतारचढावले बौद्धिक जागृत ल्याउन र क्षमता निर्माण गर्न मद्दत गरेको तथ्य पुष्टि गरिएको तापमानजिनियस नेक्सस दर्शनको आधारमा पनि बुद्ध धर्मको जन्म र अंकुरण बोधगयामा नभई लुम्बिनी, तिलौराकोटमा नै भएको भन्ने आधारलाई बल मिल्छ। छोरामा परिवर्तन ल्याउन शुद्धोधनले विलासिताको वातावरण जुटाइदिनु भयो। तर सिद्धार्थ विलासिता र परिधीय वातावरणबाट लगभग शून्य प्रभावित पर्नु र स्वभावमा परिवर्तन ल्याउन शुद्धोधनका प्रयास असफल भए। किनकि बुद्धको चेतना बाल्यकालदेखि नै नै प्रतिभाशाली स्थानमा बुद्धत्वना पुगिसकेको थियो। खडेरी परेको वर्ष शाक्य राज्य र कोलियन राज्यका किसानबीच रोहिणी नदी पानीको उपभोगमा विवाद भयो। किसानहरूको बीचको झगडाको विषय राज्यका शासकहरूको जानकारीमा पुग्यो। दुवै राज्यपक्ष युद्धमा जान तयार भएको खबर फैलियो। अहिंसावादको बोधित्व प्राप्त भइसकेका सिद्धार्थको लगि युद्ध गर्नु, काटमार गर्नु, रगत बलिदान हुनु चिन्ताको विषय भयो। बुद्धले दुवैतर्फका जनताको भलाई र खुसीका लागि, युद्ध परिणामबाट आउने दुःखबाट बचाउनको लागि, युद्ध र हिंसालाई रोक्ने निर्णय लिनु भै युद्धस्थल रोहिणी नदीको बीचमा ठिंग उभिइरहनु भयो। सिद्धार्थ कपिलवस्तु राज्यका राजकुमार र कोलियन राज्यका भाजा थिए। सिद्धार्थ नदी बीच रही गरिरहेको अहिंसाको अपिललाई हेरिरहेका युद्धमा होमिन तम्तयार दुवै पक्ष युद्ध गर्न सकेनन्। अहिंसावादका प्रतीकबीचमा आइदिँदा दुवैपक्षले सबै हतियारहरू बिसाई युद्ध रोकेको धार्मिक इतिहास छ। युद्ध रोकिएपछि बुद्धले उपदेश दिँदै भनेका थिए, तपाईंहरू द्वेष, घृणाले जिउँदै हुनुहुन्छ, म द्वेष, घृणाबाट मुक्त छु। तपाईंहरू अपवित्रता, अनैतिकतामा व्याकुल हुनुहुन्छ, म अपवित्रता अनैतिकताबाट मुक्त छु। तपाईंहरू स्वार्थ र शत्रुताको विकास गर्न खोज्दै हुनुहुन्छ, तर म स्वार्थ विकासको लागि प्रयास नै गर्दिनँ। आठ वर्षको उमेरमा सिद्धार्थले शिक्षा सुरु गरे। सिद्धार्थले १० वर्षको उमेरदेखि नै ध्यानप्रतिको लगावमा ध्यानलाई बाल्यकालदेखि नै महŒवपूर्ण पथ बनाइरहेका थिए। जहिले उनी खेतबारीमा जान्थे, फुर्सदमा उनीले ध्यानको अभ्यास गर्ने गर्थे। रूखमुनि बसेर ध्यान गर्न अभ्यस्त भइसकेको थिए। क्षेत्रीय योद्धा वर्गमा पर्छ। तसर्थ, सिद्धार्थलाई धनुर्विद्या र हतियारको प्रयोग सिकाइएको थियो। सिद्धार्थबाट कसैलाई चोट पुर्याउने काम भएन। सिकार जाने दलमा सामेल हुन सधंै अस्वीकार गर्नुभयो। २९ वर्षको उमेरमा श्रीमती, छोरा र परिवार छाडेर घरबाट टाढिए। उनमा बौद्ध धर्म अध्येताहरू बुद्धमा जीवन दुःख हो, मृत्यु दुःख हो, र सबै दुःख हो भन्ने सोच पलायो, तब दुःखका उपचारको खोजी गर्न सन्न्यासी जीवनशैली अपनाएको स्विकारेका छन्। २८ वसन्त पार गरेका सिद्धार्थले चार ठूला दृश्यहरू : वृद्ध, रोगी, मुर्दा र फिरन्तेलाई पहिलो पटक देखेका हुन सक्छन् भन्ने व्याख्यासँग बुद्धबारेका लेखक डा अम्बेडकर असहमत छन्। बुद्धले लुम्बिनी, तिलौराकोट दरबार छोडेको ६ वर्ष अवधि बुढ्यौली, रोग, मृत्यु, दुःख, अपवित्रताबाट मुक्ति र अमत्र्यको खोजमा धेरै स्थलमा घुम्नु भयो। गयामा पुगेपछि पीपल रूखको छहारीमा निराहार कठोर तपस्या, ध्यानको माध्यम अपनाउनु भयो। बुद्धको ध्यान प्रयास वैदिक दर्शनकै प्रभाव थियो। ध्यान, तपस्या गरेर सांसारिक दुःखबाट मुक्ति, बुढ्यौलीबाट मुक्ति, मृत्युबाट मुक्ति, अपवित्रताबाट मुक्तिका लागि ईश्वरीय वरदान, शक्ति वा ज्ञान आर्जन गर्ने प्रयासमा बुद्धले तपस्याविधि अपनाउनु भएको थियो। कठोर ध्यान माध्यम पनि बुद्धलाई आत्मशोषण अभ्यासमात्र महसुस भयो। ४९ दिनको निराहार तपस्याबाट दुब्लाएर शिथिल बनेका सिद्धार्थलाई संयोगले सुजाता नामकी महिलाले खिर दिन ल्याएको र बुद्धले भोजन गरेको भनाइ छ। तत्पश्चात् निराहार कठोर तपस्या त्यागेर बुद्धले महान् मार्गहरूलाई सूत्रबद्ध गरेको धार्मिक इतिहास छ। ती सूत्रबद्ध सोचहरूको सार लुम्बिनी, तिलौराकोटमा नै अंकुरित र विकसित अहिंसावाद, ध्यानाभ्यास र ज्ञानका निरन्तरता हुन। यद्यपि यस परिवेशलाई बोधिसत्व प्राप्त गरेको र छहारी दिएको रूखलाई बोधिवृक्ष भन्न थालिएको इतिहास रचियो। तर बुद्धले किन भोको ध्यान अभ्यासले झन् दुःख मात्र बढाउँछ भन्ने निष्कर्ष निकालेर ४९ दिनमा निराहार ध्यान भंग गरे भन्ने फरक कोणलाई अनुयायीहरूले बेवास्ता गरेको देखिन्छ। बौद्ध अनुयायीहरू बोधगयालाई धार्मिक स्थान मान्छन् किनभने उनीहरूले त्यहाँ सिद्धार्थले बुद्धत्व वा महान् जागरण (महाबोधि) प्राप्त गरेको स्वीकार्छन्। रूखको खुला छहारीमा ४९ दिनको कठोर गहिरो ध्यानमा देखिनु भएकोले सिद्धार्थ गयाबाट भगवान् बुद्धको नामले चिनिन सुरु गरेकामा विवाद होइन। सनातन परम्परामा तपस्यीहरूलाई आदर्शरूपका दर्जामा लिइन्छ। ध्यानपश्चात् सिद्धार्थका उपदेशप्रवचन सुनेका जनमानसहरूले सिद्धार्थलाई धार्मिक गुरुका रूपमा चिने। क्रमशः अनुन्यायीहरूले सिद्धार्थलाई गौतम बुद्धको रूपमा प्रचारमा ल्याए। बुद्धका आठ अस्तांगिक मार्ग, सम्यक दृष्टिकोण, सम्यक संकल्प, उचित वचन, उचित कर्म, सम्यक आजीविका, पूर्ण प्रयास, सही चिन्तन, सम्यक एकाग्रता पथ परिभषित र परिस्कृत हुँदै प्रचार भए। तर यी अस्तांगिक मार्गसँग सम्बन्धित विषयहरू दृष्टिकोण, संकल्प, वचन, कर्म, चिन्तन, एकाग्रता आदिका पथानुसारका व्यवहारमा बुद्ध बाल्यकालदेखि नै अभ्यस्त थिए भन्ने तथ्य लुकिनु हुँदैन। लुम्बिनी, तिलौराकोट, कपिलवस्तुमा सिद्धार्थलाई अनुकूल वातावरण मिलेको थिएन। ध्यान भंग गरेर बुद्धले तिनै बोधित्व ज्ञानलाई नयाँ परिवेशमा गयाबाट पुनः शिक्षा दिनबाँड्न सुरु गर्नु भएको थियो भन्ने विषय छायाँमा परिरह्यो। यथार्थमा बोधगयाको असफल ध्यानपछि पनि उनले पूर्ववत् सोच, जीवन मार्ग, शान्ति र अहिंसावाद दर्शनलाई नै बाँड्ने कामलाई नै निरन्तरता दिनु भएको थियो। समाज विकास क्रममा जनजाति, समुदाय, बस्ती र राज्यहरूबीच लडाइँ हुन्थ्यो। समूहगत रूपमा जाइलाग्ने र आइलाग्ने हुन्थ्यो। काटमाररक्तपात हुन्थ्यो। बुद्ध आफ्ना शिष्यहरू र अनुन्यायीहरूका साथमा हतियारको बदला (हतियारविहीन), मानव प्रेम, सद्भाव, अहिंसा र शान्ति र मुक्तिका सन्देश बाँड्दै डुल्नु भयो। बुद्धका दैनिकी कार्यहरू र सन्देशहरू जनसमुदायमा प्रभाव र उत्प्रेरित गर्ने कारकहरू बने। यसरी लुम्बिनी, तिलौराकोटमा जन्मिएर हुर्किएको अहिंसावाद र बुद्धत्व गयामा सिद्धार्थको तपस्यीरूपपश्चात् जनमानसमा आकर्षित हुँदै गयो। जहाँ जहाँ बुद्ध पुगे, जहाँजहाँ उनका अनुन्यायीहरू पुगे, तहाँ त्यहाँ गौतम बुद्धका विचार बौद्धधर्मका रूपमा प्रचारित हुँदै गए। विद्यावारिधि गरेका भुसालको यो लेख क्लाइमेट टेम्पेरेचर जेनियस नेक्ससनामक पुस्तकमा आधारित छ।"
अर्गानिक बनोस् आयोजना बैंक,"जबसम्म बैंकबाट सञ्चालन हुने आयोजनामा पोलिटिकल मोटिभेसन हुँदैन तबसम्म ती आयोजनाहरू गतिलो गियरमा दौडने छैनन्। राष्ट्रिय गौरवको एउटा आयोजना सम्पन्न गर्न सरकारलाई कति समय लाग्ला ? नेपाल एउटा यस्तो देश हो जसले राष्ट्रिय गौरवको आयोजना भनेर पहिलो प्राथमिकतामा राखे पनि २५ वर्ष बित्दासम्म सम्पन्न गर्दैन। एयरपोर्टको उदाहरणले नेपालको विकास प्रवृत्ति स्पष्ट पार्छ, कालिकोटमा विमानस्थल बनाउन थालेको ३८ वर्ष भयो। नरहरी गाउँपालिकास्थित सुनथराली विमानस्थल बल्ल निर्माण सम्पन्न त भयो तर जहाज कहिलेदेखि उड्न थाल्ने हो, पत्तो छैन। ६६ वर्षअघिदेखि देशको समग्र विकास गर्ने जिम्मेवारी पाएको राष्ट्रिय योजना आयोग सरकारको दाहिने हात हो अनि मुटु पनि। यो राष्ट्रिय विकास परिषद्अन्तर्गतको देशको विकास योजना र नीति तर्जुमामा सल्लाह दिने उपसंस्था पनि हो। जसले विकास नीति तथा कार्यक्रमको कार्यान्वयनमा समेत सहजीकरण गर्छ। सोहीअनुरूप नेपालमा २०१३ सालदेखि नै पञ्चवर्षीय योजना सुरु गरियो। ६ दशक लामो यात्रा तय गरेको पाको अनुभवी आयोगले पनि एउटा आयोजनालाई दुई दशकमा पूरा गर्न सक्दैन भने नेपालको विकास कसरी सम्भव छ ? समृद्धि सपना त झन् कहिले पूरा हुने ? प्रश्नहरूको पहाड बनेका छन्। विगतको विकासलाई जरैदेखि खोतलुन् र नेपालका शीर्ष नेताहरू बसेर भविष्यको विकासको यस्तो रूपरेखा कोरुन् कि देशमा कायापलट भइजाओस्। नेपालमा झन्डै दुई हजार रुग्ण आयोजना छन्। यिनमा भएको बेथिति रोक्ने कसले ? किन कुनै एक्सन लिँदैन सरकार यी आयोजनामा ? यस्तो हविगत त वर्षौंदेखि हुँदै आएको छ। तर पनि कुनै सरकार यस्ता आयोजनाप्रति गम्भीर बनेको देखिँदैन। विगतलाई अब बिर्सिनुको विकल्प छैन। पञ्चायतकालसम्म नागरिकले विकासको खासै अपेक्षा गरेका पनि थिएनन्। २०४६ सालमा जब बहुदलीय व्यवस्था आयो, तब आमनागरिक नेपालमा विकास हुनेमा विश्वस्त थिए। ३३ वर्षमा प्रजातन्त्र, लोकतन्त्र हुँदै गणतन्त्रसम्म आयो तर अपेक्षाकृत विकास देखिएन। विश्व सन्दर्भ हेर्ने हो भने ७० वर्षमा जति विकास भयो, विश्व अर्थतन्त्रमा मुख्य परिवर्तन यसैबीच देखिएका छन्। यस अर्थमा २०४७ सालमा जनताको संविधान बनेपछिका वर्षहरू विकासका दृष्टिले फलदायी हुनुपर्ने नै थियो, भएन। पछिल्लो दश वर्षको तथ्यांक काफी छ, नेपालमा विकास किन हुन सकेन भनेर बुझ्न। दशकको तथ्यांकले भ्रष्टाचारको विकराल अवस्था देखाउँछ। हरेक पटक सरकार फेरिनासाथ जनतामा आशा जाग्छ। भन्छन्, भ्रष्टाचारमा शून्य सहनशीलता। जब सरकारको म्याद सकिन्छ, नागरिकले भ्रष्टाचार अझ बढेको महसुस गर्छन्। समय घर्किसकेको हुन्छ, त्यसको क्षतिपूर्ति कसैबाट हुँदैन। राजनीतिक नेतृत्व नसुध्रिएसम्म देशमा स्थिरता सम्भव छैन, राजनीतिक स्थिरता नभएसम्म देशमा सिस्टम बस्दैन। उकालो यात्रा तय गरिरहेको भ्रष्टाचार त्यसबेलासम्म ओर्लनेवाला छैन। किनकि भ्रष्टाचार अवधारणा सूचकांकमा नेपाल सन् २०२२ मा ११०औं स्थानमा छ। तथापि, विषम परिवेशबीच समृद्धिको सपना देख्दै विकासमा अघि बढ्नु नै छ। नेपालमा यतिबेला योजना आयोगमार्फत १५औं योजना चलिरहेको छ। यसले मध्यावधि समीक्षा गरिसकेको छ, उसकै निष्कर्षमा पनि यो सन्तोषजनक छैन। यसको अर्थ, समग्र विकासमा १५औं योजनासमेत अर्थपूर्ण हुनेमा शंका छ। ढिलै भएपनि सरकारले राष्ट्रिय आयोजना बैंकको अवधारणा अघि बढाएको छ। हो, नेपालको समग्र विकासका लागि अब नयाँ शिराबाट सोच्ने बेला आएको छ। नेपालले अब विश्वव्यापी प्रतिस्पर्धामा खरो उत्रन विकासका अनेक आयामलाई सशक्त बनाउनु पर्नेछ। योजना आयोगबाटै सञ्चालित हुने आयोजना बैंकले समृद्धिका लागि विकासको नयाँ काँध थाप्ने संकेत देखिएको छ। तर नयाँ अवधारणामा अझै अन्योल हुनु अधोगतिको संकेत हो। जेहोस्, अब भने बैंकमा राखिने आयोजनाहरू समग्रमा सन्तुलित विकास हुने किसिमका हुनुपर्छ भने सुशासनमा एक इन्च पनि कमी हुन हुँदैन। यस्ता आयोजनाहरूको योजनालाई नीति र बजेटसँग जोड्न सकिएन भने आयोजनाहरू फेरि पनि असफल हुन सक्छन्। हरेक आयोजनाका विशिष्ट दिशानिर्देश आवश्यक हुने भएकाले यसमा पनि सतर्क हुनुपर्ने देखिन्छ। आयोजनाहरूको सम्भावित समस्या वा बाधा के हुन् ? पहिल्यै तय गरिनु पर्छ। बैंकले दिन खोजेको खुसी के भने अबका आयोजनाहरू सामाजिकआर्थिक दृष्टिले सबल परिणाम दिने खालका हुनेछन्। पूर्व तयारीका सबै काम सकेर मात्र आयोजनालाई बैंकमा राखिनेछ भने स्रोतको सुनिश्चितता भएपछि मात्र काम थालिने छ। फिजिबिलिटी स्टडीदेखि डीपीआरजस्ता इन्जिनियर प्रोसेसका सबै काम भइसकेको हुनेछ। एकातिर सरकार आयोजना बैंक सुरु गर्दैछ, अर्कोतिर ९० अर्ब रुपैयाँ घाटामा रहेको तथ्यांक सार्वजनिक गर्दैछ। वैदेशिक ऋण तिर्न अपुग देखाउँछ भने अर्थ मन्त्रालय सबै सरकारी निकायको २० प्रतिशत बजेट कटौती र खर्च रोक्का गर्ने निर्णय गर्छ। महालेखा परीक्षकको कार्यालयको तथ्यांकले पनि १ खर्ब ९ अर्ब बजेट घाटा छ भन्छ। सरकार कसरी चलेको छ र आम्दानी ५ खर्ब ११ अर्ब हुँदा खर्च ६ खर्ब २० अर्ब हुन्छ ? यस्तो विषम वातावरणमा देश विकास कसरी सम्भव छ ? सत्तामा पुग्ने दल र तिनका नेता किन जिम्मेवार बन्दैनन् ? दशक राजनीतिक उतारचढावको मात्र विश्लेषण गर्ने हो भने पनि सत्ताका लागि के र कस्तासम्म खेल हुन्छन् भन्ने यथार्थ घामजस्तै छर्लंग छ। यस्तो अवस्थामा राष्ट्रिय आयोजना बैंकले कस्ता गति लेला ? जबकि सरकारका मन्त्री र प्रधानमन्त्री हरेक काममा जश लिन खोज्छन् तर बिग्रिए अरूको टाउकोमा थुपारेर सर्लक्क पन्छिन्छन्। जबसम्म बैंकबाट सञ्चालन हुने आयोजनामा पोलिटिकल मोटिभेसन हुँदैन तबसम्म ती आयोजनाहरू गतिलो गियरमा दौडने छैनन्। विकासका लागि योजना बनाउनु, बजेट छुट्ट्याउनु र लक्ष्य तोकिनु स्वाभाविक विषय हुन्। तर, यी काम निर्दिष्ट समयभित्र गुणस्तरीय ढंगले सम्पन्न गर्नु तबसम्म सहज र स्वाभाविक हुँदैन, जबसम्म संलग्न जनशक्ति हरहिसाबले दक्ष हुँदैन। सबैको मत एक हुनुका साथै दृढ इच्छाशक्ति पनि हुनुपर्छ। आयोजनाको पहिचान सही हुनुले देशको भाग्य र भविष्य तय गर्छ। सामान्य लागे पनि यो पहिलो सर्त हो। आयोजना बैंकले तीन ढाँचामा काम गरोस्। अर्थात्, पहिलो २५ वर्षे, दोस्रो ५० वर्षे र तेस्रो एक सयवर्षे दीर्घकालीन विकासमा हात हालोस्। हातमात्र नहालोस्, सोहीअनुसार परिणाम पनि देओस्। विकासका आयोजना छनोटका लागि निश्चित मापदण्ड तय गर्ने र बिनासम्झौता काम गर्ने वातावरण आवश्यक हुन्छ। विगतमा आयोजना छनोटमा देखिएको अपरिपक्व अब दोहोरिनु हुँदैन। यसरी जे जति आयोजना छानिए र सम्पन्न गरिए, तिनले मुलुकको समग्र विकासलाई नै गम्भीर ढंगले नकारात्मक असर पारेको छ। यसबाट पाठ सिक्नै पर्छ। आयोजना बैंकमा हालसम्म पाँच सयभन्दा बढी आयोजना दर्ता भएका छन्। पहिलो, तर सबै आयोजना बैंकले तय गरेको ढाँचामा छैनन्। दोस्रो, २०७९ सालभित्र यो बैंक फुल्ली फङ्सन भइसक्ने भनी २०७५ सालमै भनिए पनि सोहीअनुसार हुन सकेको छैन। बैंकका बाटामा दुईवटा ढुंगा लागिसकेका छन्। बेलैमा चेत्ने कि सरकार ? बैंकबाट आयोजनाहरू सुरु गर्नुअघि सम्भव भए चालू राष्ट्रिय गौरवका आयोजना सम्पन्न गर्ने नभए पनि तिनको सम्पन्न मिति, आवश्यक बजेट र अप्ठ्यारा सबै गाँठो फुकाउने व्यवस्थाको सुनिश्चितता भने गर्नैपर्छ। होइन भने बैंकबाट थालिने आयोजनाहरूलाई पनि यही क्रोनिक डिजिजले पिरोल्ने छ, पिरोलिरहनेछ। ताकि राष्ट्रिय आयोजना बैंकमा राखिने आयोजनाहरूले डिभेलपमेन्ट इकोसिस्टम कायम गरून्। आयोजना बैंकलाई सरकारले फूल फङ्सनल बनाओस्। थिंक ट्यांकले सजिएको ६६ वर्षे अनुभवी सरकारी संस्थाले अबका कुनै पनि काम कच्चा ढंगले गर्नै हुँदैन। विगतदेखि राष्ट्रिय गौरवका आयोजना भनिएको छ तर लाजैमर्दो अवस्था सामना गर्नु परिरहेछ। किनकि नामअनुसार काम भएको छैन। त्यसैले आयोजना बैंक बनाउनुअघि राष्ट्रिय गौरवका आयोजनाको परिभाषा नै बदल्नुपर्ने देखिन्छ। यसको एउटा कडी भ्रष्टाचार नै हो। कम्तीमा बैंकमार्फत सञ्चालन गरिने आयोजनाहरूमा वित्तीय अनुशासन शतप्रतिशत हुनेगरीको ग्यारेन्टी आयोगका अध्यक्षका हैसियतले प्रधानमन्त्रीले गर्नुपर्छ। नेपालमा सञ्चालन भएकामध्ये १४ प्रतिशत आयोजनामात्र निर्धारित समयमा सम्पन्न हुने गरेको पाइएको छ। ८४ प्रतिशत आयोजनाहरू पूरा गर्न कुनैमा म्याद थपिन्छन् भने कुनै बजेट वा स्रोतसाधन थप्ने काम भएका छन्। यसको मुख्य कारण भनेकै सम्भावित आयोजनाहरूको फिजिबिलिटी स्टडी देखि डीपीआरजस्ता इन्जिनियर प्रोसेसमा सरकारका निकाय कमजोर हुनु हो। अर्को कारण वास्तविक आयोजना पहिचान नहुनु अथवा अवास्तविक आयोजना छनोट गर्नु हो। आयोजना बैंकको अवधारणा विश्वमा सात दशकभन्दा अघिदेखिको हो। यसमा प्रतिबद्ध भएरै दर्जनौं देश विकसित बनेको देख्न सकिन्छ। नेपालमा पनि एक दशकअघिदेखि आयोजना बैंकको बिज विकास भएको पाइन्छ। औपचारिक सुरुआत २०७५ भए पनि अझै यसले राजमार्ग पक्रन नसक्नुले संकेत सही दिशामा देखिँदैन। चीन, सिंगापुर, जापान र कोरिया पनि एसियाली देश नै हुन्, यी देशको सरकारमा पुुग्ने राजनीतिक दल र तिनका नेताले दुनियाँलाई रिझाएनन् न आफू र आफ्नालाई रिझाए तर जे काम गरेर जसजसलाई रिझाए, लाग्छ देश अनि देशवासीलाई रिझाए। त्यसैले त विश्वले एसियामा नाम लिँदा यी देशको नाम लिन्छ, गर्वका साथ। विगतको विकासलाई जरैदेखि खोतलुन् र नेपालका शीर्षनेताहरू बसेर भविष्यको विकासको यस्तो रूपरेखा कोरुन् कि देशमा कायापलट भइजाओस्। समृद्ध नेपाल ः सुखी नेपालीका लागि शीर्षनेताबीच यस्तो गठबन्धन होस् कि त्यो अजम्बरीको बुटी बनोस्। देशमा विकास चाहिन्छ भन्ने यति सामान्य विषय पनि नेपालका दल र नेताले बुझेका छैनन् होला त ? त्यसैले अब आयोजना बैंकमा छनोट हुने आयोजनामा कुनै नेताको स्वार्थ गाँसिनु हुन्न। योजना आयोगको नेतृत्वलाई सरोकारवाला सबै मन्त्रालय, प्रदेश र स्थानीय सरकारहरू सबैको एउटै सुर, एउटै ताल हुनुपर्छ। यसले त देश र नागरिकका अनेक आयाममा भविष्य सोचोस्। अब सहरकेन्द्रित होइन, गाउँकेन्द्रित आयोजनामा लगानी गरोस्, जसले नसोचेको विकास गरोस्, अकल्पनीय परिणाम देओस्। सरकारले आयोजना बैंकमार्फत गर्ने सबै काम निर्धारित समयमा सम्पन्न गरोस्, बजेट र दक्ष जनशक्तिको अभाव नदेखाओस् अनि यो वा त्यो कारणले ढिलो भयो वा लगानी बढ्ने भन्ने शब्द कहीँ कतै उच्चारण पनि नगरोस्। दिगो विकास लक्ष्यलाई समेट्दै व्यवस्थित र वैज्ञानिक ढंगले बैंकका आयोजना समयमै गुणस्तरीय हिसाबले सम्पन्न गर्नु सबैका लागि श्रेयष्कर हुनेछ। आयोजना बैंक यस्तो नहोस् कि गीत छ, संगीत छैन। यो बैंकलाई सरकारले २०८० सालबाट सुरु गर्नुपर्छ। जसले तीन ढाँचामा काम गरोस्, पहिलो २५ वर्षे, दोस्रो ५० वर्षे र तेस्रो एक सयवर्षे दीर्घकालीन विकासमा हात हालोस्। हातमात्र नहालोस्, सोहीअनुसार परिणाम पनि देओस्।  ढुंगाना, विकास पत्रकार मञ्च (फोडेज), नेपालका अध्यक्ष हुन्।"
कता जाँदैछ मधेसको राजनीति ?,"जनता निरन्तर परिवर्तनका पक्षपाती हुन्। जनताको सपना अहिलेसम्म कसैले पूरा गर्न सकेको छैन। नेता आफ्नै सपनाका लागि मरिहत्तो गरिरहेका छन्। आफ्ना सपना पूरा गर्न जनताका सपना लुट्ने काम मात्र भएको छ। मधेस आन्दोलन र संघीयताको मसिहा दाबी गर्ने उपेन्द्र यादवलाई त्यही ठाउँका अर्का अलग मधेस देशका मसिहा डा सीके राउतले यस पटकको निर्वाचनमा भारी मतले पराजित गरे। यतिबेला मधेसमा सीके राउत करिअरबेस पार्टी नेतृत्वको रूपमा जबर्जस्त स्थापित हुन पुगेका छन्। महन्त ठाकुर र राजेन्द्र महतो नेतृत्वको राष्ट्रिय जनता पार्टी भने लगभग समाप्तिको दिशामा पुगिसकेको छ। मधेसमा माओवादीको अवस्था भने झनै कमजोर छ। पुराना यथास्थितिवादी राजनीतिक शक्ति एमाले र कांग्रेसले गति लिन थालेका छन्। वैकल्पिक पार्टी नेतृत्व सबैलाई सोहोरेर जनताले सत्ता शक्तिमा पुर्याइसकेका छन्। अब जनताको आवाज बोलिदिने शक्ति सडकमा छैन। खाली यो अवस्थामा अबको मधेस राजनीति कतातिर जाला ? सर्वत्र बहस चुलिएको छ। मधेस शक्तिका पुजारी हुन्। संघर्षको सहयात्री पनि। यहाँको नागरिकमा पनि शक्तिप्रतिको पछौटेपना लुकेको छ। यो आजको प्रभाव नभएर हजारौं वर्षदेखिको दुष्प्रभावको परिणाम हो। अहिलेसम्मको विकसित राजनीतिक घटनाक्रमले पुष्टि गरिसकेको अवस्था छ। जितमा मात्तिने र हारमा आत्तिने यहाँको राजनीतिक संस्कार छ। त्यसैले दीर्घकालीन रूपमा यहाँको राजनीतिक संघर्षले स्थायित्व नपाएको हो। नेपाली कांग्रेसमा मधेसीमाथि विभेद हुँदा भद्र शर्माको नेतृत्वमा तराई कांग्रेसको गठन भयो। नेकपा एमालेमा सप्तरीको अध्यक्षमा दिवाकर देवकोटाले दिएको उम्मेदवारीको विरुद्धमा मधेसमा मधेसी नेतृत्व नै चाहिन्छ भनेर यसको विरुद्धमा दिनेश यादवलाई विपक्षी उम्मेदवार बनाई यादवलाई जिताएका थिए। नेकपा माओवादीको सशस्त्र जनयुद्धमा पनि पार्टीभित्र मधेसीमाथि विभेद भएको भन्दै जयकृष्ण गोइत र ज्वाला सिंहहरूले तराई जनतान्त्रिक मुक्तिमोर्चा खोलेर सशस्त्र गतिविधि नै चलाए। जनमुक्ति सेनामा पहाडीमधेसीबीच विभेद भएको भन्दै महोत्तरीको खयरमारा रहेको अस्थायी क्याम्पमा सैनिक विद्रोह नै भएको थियो। त्यसपछि मातृका यादव पनि पार्टीबाट बाहिरिएर छुट्टै पार्टी खोलेका थिए। माओवादी निकटका मधेसी बौद्धिक संगठनको रूपमा रहेका उपेन्द्र यादव नेतृत्वको तत्कालीन मधेसी जनअधिकार फोरमले अन्तरिम संविधानमा संघीयता खारेजीको विषयलाई लिएर २०६३ माघ ५ मा मधेस विद्रोह नै गरे। निर्वाचनमा भाग पनि लिए। मधेसका अधिकांश ठाउँबाट मधेसी अनुहार चामत्कारिक ढंगले निर्वाचित भए। सिंहदरबारमा मधेसी आवाज ठूलै रूपमा प्रवेश पनि पायो। नेपालको इतिहासमा एउटा ठूलो परिवर्तन आयो। तर पनि मधेसी जनताले मुक्तिको सास फेर्न सकेनन्। मधेसी जनताका अधुरा सपनाहरू पूरा हुने सकेन। मधेसी नेता र नेतृत्वबाटै धोका पनि भयो। जुन धोका र गद्दारी पहाडी नेतृत्वभन्दा कम थिएन। यतिसम्म कि संघीय संरचनामा समेत पूरै मधेसी भूभाग समेट्न सकेनन्। दोस्रो निर्वाचनसम्म आइपुग्दा मधेसी जनअधिकार फोरम दर्जनौं टुक्रामा विभाजित भयो। कहिल्यै नउठ्ने गरी मधेस राजनीति बदनाम भयो। गजेन्द्रनारायण सिंह र रामराजाप्रसाद सिंहको संघर्षलाई पनि नियाल्दा मधेसले जन्माएको नेतृत्व र उनीहरूले पाएको राजनीतिक विरासत निकै घोचक छ। पछिल्लोपटक मधेस स्वराज्य अर्थात् अलग मधेसको एजेन्डा लिएर उदाए सीके राउत र थारू आन्दोलनबाट जन्मिए रेशम चौधरी। दुवै संघर्षको विभिन्न घुम्ती मोड हुँदै मधेस थारू राजनीतिको उद्गमस्थलमा आइपुगेका छन्। जो शासकहरूको लागि जरुरी थियो। मधेस माथिको लामो समयदेखि दोस्रो दर्जाको नागरिकको रूपमा निरन्तर विभेद र उत्पीडन हुँदै आयो। सोही कारण विभिन्न घटनाक्रम विकसित हुन पुगेको देखिन्छन्। अर्कोतिर संघर्षको राजनीतिक अभीष्ट पूरा नहुँदै सकिने घटनाक्रम बढ्दो छ। मुठ्ठीभर क्षुद्र स्वार्थको पछाडि जसरी मधेस राजनीति निरन्तर सखाप हुँदै आएको छ, त्यसरी नै मधेसी जनता पनि पटकपटक नयाँ स्वरूपमा जनमत प्रयोग गर्दै आएका छन्। यो २००७ सालदेखिको पुष्टि हो। यसपटक जसरी राउत नेतृत्वको जनमत पार्टी र रेशम चौधरी नेतृत्वको नागरिक उन्मुक्ति पार्टीलाई मधेसी थारू जनताले अप्रत्याशित रूपमा अनुमोदन गरे, यो चानचुने कुरा होइन। यतिबेला रेशम चौधरी कारागारभित्र छन् भने सीके राउत बाहिरको राजनीतिक फिल्ममा छन्। दुई पात्र अलग ठाउँ र अलग राजनीतिक दलमा भए पनि जनता उनीहरूलाई नजिकबाट नियालिरहेका छन्। परीक्षाको तराजुमा तौलिरहेका छन्। राउत र चौधरीको राजनीतिक फ्युजनले केही गर्छन् कि भनेर आशाको अनुहारले हेरिरहेका छन्। उनीहरू पनि आफ्नो वास्तविक मुक्ति र अधिकारलाई स्थापित गर्ने प्रयत्नमा देखिन्छन्। राउत जनताको आधारभूत समस्यालाई केन्द्रमा राखेर लाखौं युवालाई रोजगारी दिनेलगायतमा जुटेका छन्। तर पनि उनले भनेजस्तै नेपालको संसदीय व्यवस्था सहज छैन। यसमा राउत कसरी सफल होलान् ? ठूलै चुनौती छ। यो मामिलामा बरु रेशम चौधरीको नागरिक उन्मुक्ति पार्टी निकै सचेत देखिन्छ। आशा र आश्वासनभन्दा माथि उठेर उनी संघर्षशील राजनीतिक संगठनलाई जनतामा स्थापित गरिरहेका छन्। कुर्सीमुखी राजनीति होइन, नागरिकको दीर्घकालीन भविष्य देख्ने राजनीति गर्नुपर्छ। चुनावमा जनमत र नागरिक उन्मुक्ति पार्टीको विषयमा विश्लेषकहरूले गरेको विश्लेषणभन्दा मधेस परिणाम फरक आयो। जनताले एक कदमअघि भएको पुष्टि गरेका छन्। जनता निरन्तर परिवर्तनका पक्षपाती हुन्। जनताको सपना अहिलेसम्म कसैले पूरा गर्न सकेको छैन। नेता आफ्नै सपनाका लागि मरिहत्ते गरिरहेका छन्। जनताका सपना लुट्ने काम मात्र भएको छ। जुन कुरा जनताले राम्ररी बुझेका छन्। विश्वास बढेको बेला जनमत पनि बढेको छ। राष्ट्रिय प्रजातन्त्र पार्टीको मत परिणाम यसैको उदाहरण हो। विश्वास घटेको बेला जनमत पनि घटेको छ। विश्वास शून्य भएको बेला जनमत पनि शून्य भएको छ। यस पटकको निर्वाचन परिणाम यसको उदाहरण पनि हुन्। जहाँ दलहरूले गठबन्धन गरेर पनि हारेका छन्। संख्यात्मक र परिणात्मक हिसाबले सबै हारेका छन्। सप्तरीको जुन ठाउँबाट सीके राउत चुनाव लडे त्यो ठाउँको राजनीतिक इतिहास नै फरक छन्। मुलुकमा चुनावी प्रतिस्पर्धा सुरु भएदेखि अहिलेसम्म यो क्षेत्रमा दुईपटक एउटै व्यक्ति निर्वाचित भएको इतिहास छैन। पराजयको इतिहास मात्र छ। घमण्ड तोडिएको इतिहास छ। त्यो विरासतलाई भत्काउने दुस्साहस गरेका थिए, उपेन्द्र यादव। अरूले पनि विगतमा यस्तो दुस्साहस नगरेको होइन। तर सबैले पाउने परिणाम भनेको पराजय नै हो। उनी फन्दामा परे। उनमा मौलाउँदै गएको अहम् तोड्नु थियो। तोडियो कसैबाट। पश्चिमको थारू उत्पीडनको भूमिको अवस्था पनि त्यस्तै थियो। रेशम चौधरीको नागरिक उन्मुक्ति पार्टीले एउटा मुडो उठाइदिए पनि त्यो लहरमा जित्ने थियो। वैचारिक हिसाबले उपेन्द्र यादव मनपर्छ तर असमान राजनीतिक चरित्र कहिल्यै मन परेन। कारण, जुन राजनीतिक धरातल र विरासतबाट उनी नेता बने, त्यसैलाई बिर्सिए। अरू नेता र राजनीतिक दलभन्दा फरक हुन सकेनन्। झन् बेथितिको चँगुलमा फसे। खासमा उनले मधेसी समाजको धरातल समेटेर राजनीतिक पकड टिकाउन सकेनन्। जसको राजनीतिक धरातल नै मधेस थियो। मधेसबाट उदाएको राजनीतिक दल मधेसबाटै बढारिने भए। यतिबेला नेता, कार्यकर्ता र संगठन दिनानुदिन पलायनको अवस्थामा छन्। यति ठूलो लोकतान्त्रिक आन्दोलनको बीचबाट उदाएको तत्कालीन मधेसकेन्द्रित दलको अस्तित्व यतिबेला संकटमा छ। यस्तो अवस्थामा मधेसी थारू जनताले सीके राउत र रेशम चौधरीलाई जनमत दिएका छन्। जसको राजनीतिक सांगठनिक धरातल नयाँ र कमजोर छ। करिअर नयाँ छ भने दायरा साँघुरो छ। यो सानो चुनौतीको विषय होइन। क्षणिक प्रभावको राजनीति दीर्घकालीन र बलियो हुन सक्दैन। राउत के हुन् ? चौधरी के हुन् ? तिनको राजनीतिक एजेन्डा के हो ? राजनीतिक र वैचारिक धरातलको जग के हो ? जनतामा थुप्रै अन्योल छ। यसपटक ३७ लाखभन्दा बढी नयाँ मतदाता थिए। आवेग, आक्रोश, उत्तेजना, वितृष्णा अर्थात् नो भोट पाएका सीके राउत, रेशम चौधरी, रवि लामिछाने र राप्रपालाई चुनाव जित्न त सजिलो भयो। तर यसलाई टिकाउन उत्तिकै चुनौती छ। उनीहरूले वैकल्पिक भोट पाउनुपर्ने थियो, पाए। चुनाव पनि जिते। तर चुनाव जित्नुमात्र ठूलो कुरा होइन। जनताको हरेक समस्या समाधान गर्नु ठूलो कुरा हो। यिनमा सर्वसाधारणको ठूलो अपेक्षा छ। तर तलमाथि गरे भने जनताले पुनः विकल्प खोज्छन्। जुन कारणले उनीहरू उदाए, त्यही कारणले उनीहरू अस्ताउन बेर छैन। शक्ति केन्द्रको आड र भरोसा हो भने दीर्घकालीन हुँदैन। तिनले त युज एन्ड थ्रो नै गर्ने हुन्। शक्तिकेन्द्रले स्वार्थसिद्ध गरेपछि साथ छोड्छन्। त्यसैले अर्गानिक बन्ने मौका छ। शक्ति केन्द्रको आरोप लागेका नयाँ दलहरूले यसलाई मिथ्या सावित गर्न जरुरी छ। जसको विकल्प र विरुद्ध जनताले जनमत दिए, उनीहरूसँग घाँटी जोड्ने अवसर जनताले दिएको छैन। मधेसमा सबैभन्दा विकराल समस्या दलित समुदायमा छ। सीके राउत पनि दलित समुदायबाट प्रतिनिधित्व गर्छन्। यो कुरा उनलाई स्वीकार्य छ भने दलितको सवाल किन बोल्दैनन् ? जनताका मनमा थुप्रै प्रश्न खेलिरहेका छन्। जसको जवाफ पीएचडी होल्डर सीके राउत, मिडिया होल्डर रवि लामिछाने र थारू आन्दोलनका होल्डर रेशम चौधरीको काँधमा आइपुगेको छ। यो तीतो सत्य हो। प्रभावको राजनीति दीर्घकालीन हुँदैन। जस्तो आउँछ, उस्तै जाने हो। यसबाट उनीहरूमाथि उठ्न पर्छ। कुर्सीमुखी राजनीति होइन, नागरिकको दीर्घकालीन भविष्य देख्ने राजनीति गर्नुपर्छ। मधेसी, दलित, थारू, मुस्लिमलगायत सबैखाले विभेद र उत्पीडनबाट मुक्त हुनुपर्छ। मधेस मधेसीबाटै, दलित दलितबाटै, मुस्लिम मुस्लिमबाटै, थारू थारूबाटै पनि विभेद र उत्पीडनको सिकार छन्। दोस्रो तेस्रो दर्जाको नागरिक हुन विवश छन्। जसको अन्त्य जरुरी छ। यी तमाम समस्याको समाधान गर्ने जिम्मेवारी सीके राउत र रेशम चौधरीहरूले लिन्छन् ? के उनीहरू पुरानो राजनीतिक घेराबन्दीबाट मुक्त हुन सक्छन् ? यी गम्भीर प्रश्न मधेसबाट।"
"मैत्रीपूर्ण खेलमा भारत र नेपालको बराबरी, सावित्राको दुई गोल","काठमाडौं : सावित्रा भण्डारीको दुई गोलप्रेरित नेपालले अन्तर्राष्ट्रिय मैत्रीपूर्ण खेलमा भारतसँग २२ गोलको बराबरी खेलेको छ। चेन्नइस्थित जवारलाल नेहरू रंगशालामा भएको खेलको पहिलो हाफ गोलरहित बराबरीमा सकिएको थियो। दोस्रो हाफमा रोमाञ्चक बनेको खेलको ५६औं मिनेटमा सौम्याले गोल गर्दै घरेलु टिमलाई अग्रता दिलाएकी थिइन्। उनले त्यसको १२ मिनेटपछि भारतीय कप्तान इन्दुमति काथिरेसनले गरेको गोलसँगै नेपाल २० ले पछि परेको थियो। यद्यपि, अन्तिमको दुई मिनेटमा नेपालले दुई गोल गरेसँगै खेल बराबरीमा टुङ्गिएको हो। स्थानीय टिमसामू निरन्तर दबाबमा परेको नेपालका लागि सावित्राले निर्धारित समयको अन्तिम मिनेटमा पेनाल्टीमार्फत पहिलो गोल गरेकी थिइन्। त्यसको तीन मिनेट नबित्दै इन्जुरी समयमा पुन: सावित्राले गोल गर्दै नेपाललाई हारबाट जोगाउन सफल भइन्। आज नेपालले दक्षिण एसियाको प्रमुख प्रतिद्वन्द्वी भारतसँग यो भ्रमणको पहिलो खेल खेलेको हो। शनिबार भारतसँगै दोस्रो तथा अन्तिम मैत्रीपूर्ण खेल खेलेर नेपाली टिम स्वदेश फर्किने छ।"
मुन्सेको आक्रामक शतकमा स्कटल्यान्डको सहज जित,"त्रिवि क्रिकेट मैदानमा टस हारेर ब्याटिङ गरेको नामिबियाले ३९२ ओभरमा सबै विकेट गुमाएर एक सय ५३ रनको योगफल तयार गरेको थियो। काठमाडौं : जर्ज मुन्सेको अविजित शतकप्रेरित स्कटल्यान्डले विश्वकप क्रिकेट लिग२ अन्तर्गत त्रिदेशीय एकदिवसीय अन्तर्राष्ट्रिय शृंखलामा बुधबार नामिबियालाई १० विकेटले पराजित गरेको छ। त्रिवि क्रिकेट मैदानमा टस हारेर ब्याटिङ गरेको नामिबियाले ३९२ ओभरमा सबै विकेट गुमाएर एक सय ५३ रनको योगफल तयार गरेको थियो। जवाफी ब्याटिङमा उत्रिएको स्कटल्यान्डले २२१ ओभरमा विकेट नगुमाई एक सय ५७ रनसहित लक्ष्य पूरा गर्यो। स्कटल्यान्डका लागि ओपनिङमा आएका मुन्सेले ६० बलमा ११ चौका र सात छक्कासहित एक सय ३ रनको अविजित शतकीय इनिङ खेले। यस्तै, अर्का ओपनर कायल कोइट्जर ७२ बलमा सात चौकासहित ४६ रनमा अविजित रहे। यसअघि लो हान्ड्रे लौरेन्सको अर्धशतकप्रेरित नामिबियाले विश्वकप क्रिकेट लिग२ अन्तर्गत त्रिदेशीय एकदिवसीय शृंखलामा स्कटल्यान्डलाई एक सय ५४ रनको लक्ष्य दिएको थियो। त्रिवि क्रिकेट मैदानमा टस हारेर ब्याटिङ थालेको नामिबियाले ३९२ ओभरमा सबै विकेट गुमाएर एक सय ५३ रनको योगफल तयार गरेको थियो। नामिबियाका लागि ओपनिङमा आएका लौरेन्सले ८८ बलमा पाँच चौकासहित ५४ रन बनाएका थिए। स्कटल्यान्डको सकिट बलिङसामू संघर्षरत नामिबियाले सात ब्याटरलाई १० भन्दा कम रनमा गुमाउनु परेको थियो। लौरेन्सबाहेक विकेटकिपरब्याटर जेन ग्रीनले ३५ बलम २५ रन जोड्दा अन्य पाँच ब्याटर सस्तैमा समेटिए। यस्तै, बर्नार्ड स्कोल्जले ३९ बलमा तीन चौका र एक छक्कासहित ३० रन बाहेक अन्य ब्याटरको उल्लेख्य प्रदर्शन रहेन। स्कटल्यान्डका लागि माइकल लिस्कले ८२ ओभरमा २४ रन खर्चेर एक मेडनसहित सर्वाधिक चार विकेट लिए। यस्तै। सफयान शरिफ, र मार्क वाटले तीनतीन विकेट लिए। मंगलबारदेखि सुरु भएको शृंखलाको पहिलो खेलमा नेपालसँग नामिबिया दुई विकेटले पराजित भएको थियो। स्कटल्यान्डका मुन्सेको आक्रामक अर्धशतक नामिबियाले स्कटल्यान्डलाई दियो १५४ रनको लक्ष्य"
राजनीतिज्ञ र कलाकर्मीको मैत्रीपूर्ण फुटबल,"धिरेन शाक्य, आकाश श्रेष्ठ, जीतु नेपाल, सागर लम्साल, कुमार कट्टेल, गायक बद्री पंगेनी, कलाकार शंकर बीसी, गायिका रचना रिमाललगायत कलाकार खेलमा सहभागी थिए। काठमाडौं : राष्ट्रिय युवा संघको आयोजनामा बुधबार एन्फा कम्प्लेक्समा मैत्रीपूर्ण खेल सम्पन्न भएको छ। फागुन ११ गतेदेखि युवासंघकै आयोजनामा हुने केपी ओली कप फुटबल प्रतियोगिताको प्रचारप्रसार लक्षित गरी आयोजना गरिएको मैत्रीपूर्ण खेलमा राष्ट्रिय स्तरका कलाकार र राजनीतिज्ञहरूको सहभागिता थियो। अभिनेताहरु धिरेन शाक्य, आकाश श्रेष्ठ, जीतु नेपाल, सागर लम्साल, कुमार कट्टेल, गायक बद्री पंगेनी, कलाकार शंकर बीसी, गायिका रचना रिमाललगायत कलाकार खेलमा सहभागी थिए। त्यस्तै, राजनीतिज्ञको टिममा संस्कृति, पर्यटन तथा नागरिक उड्ययन मन्त्री सुदन किराँती, एमाले महासचिव शंकर पोखरेल, पूर्वसांसद महेश बस्नेत, युवा संघ अध्यक्ष किरण पौडेल, माओवादी पोलिटब्यूरो सदस्यलगायत नेता सहभागी थिए।"
'भद्रपुर झापा गोल्डकप'लाई भद्रपुर नगरले दियो ३० लाख,"भद्रपुर नगरपालिकाको कार्यालय बुधबार आयोजित एक कार्यक्रमका बीच नगर प्रमुख गणेश पोखरेलले भद्रपुर झापा गोल्डकप आयोजक समितिका अध्यक्ष दिपेश ढकाललाई नगरपालिकाले अनुदान बापत उपलब्ध गराएको ३० लाख रुपैयाँको चेक हस्तान्तरण गरेका हुन्। झापा: भद्रपुर नगरपालिकाले भद्रपुर झापा गोल्डकपलाई ३० लाख रुपैयाँको चेक हस्तान्तरण गरेको छ। नगरपालिका र गोल्डकप आयोजक समितिबीच सम्झौता पत्रमा हस्ताक्षर गरिएको छ। भद्रपुर नगरपालिकाको कार्यालय बुधबार आयोजित एक कार्यक्रमका बीच नगर प्रमुख गणेश पोखरेलले भद्रपुर झापा गोल्डकप आयोजक समितिका अध्यक्ष दिपेश ढकाललाई नगरपालिकाले अनुदान बापत उपलब्ध गराएको ३० लाख रुपैयाँको चेक हस्तान्तरण गरेका हुन्। नगरपालिकाको ११ औं नगर सभाबाट पारित नीति तथा कार्यक्रम र बजेट अन्तर्गत भद्रपुर झापा गोल्डकप प्रतियोगिता सञ्चालन गर्न खेलकुद विकास शीर्षकमा विनियोजित रकममध्ये कार्यपालिकाको माघ २० गतेको निर्णयअनुसार अनुदान बापत सो रकम उपलब्ध गराएको नगरपालिका प्रमुख प्रशासकीय अधिकृत टेककुमार रेग्मीले जानकारी दिए । साथै सोही अनुसार दुवै पक्षबीच भएको सम्झौतामा प्रथम पक्ष नगरपालिकाले एकमुष्ट सो रकम उपलब्ध गराउने र गोल्डकप सञ्चालन गर्ने खेल अवधिभर कार्यालयको तर्फबाट अनुगमन, निरीक्षण तथा आवश्यक सहयोग र समन्वय गर्ने उल्लेख गरिएको छ । दोस्रो पक्ष गोल्डकप आयोजक समितिले प्रतियोगिता सम्पन्न भएपछि संस्थाले आर्थिक वर्ष सम्पन्न भएको तीन महिनाभित्र लेखा परीक्षण गराई लेखा परीक्षण प्रतिवेदन नगरपालिकामा पेश गर्नुपर्ने, समितिले गोल्डकप कार्य सम्पन्न तथा प्रगति प्रतिवेदन पेश गर्नुपर्ने, गोल्डकपले पेश गरिएको प्रस्तावना बमोजिमको शीर्षकहरूमा मात्र खर्च गर्नुपर्ने र लेखा परीक्षणमा यस नगरपालिकाबाट उपलब्ध गराइएको शीर्षकमा नगरपालिको योगदान उल्लेखसहित महालेखा परीक्षकले लेखा र स्रेस्ता हेर्न चाहेमा उपलब्ध गराउनु पर्ने पत्रमा उल्लेख गरिएको छ । सो सम्झौता पत्रमा नगरपालिकाको तर्फबाट प्रमुख प्रशासकीय अधिकृत रेग्मी, लेखा अधिकृत सुवास भट्टराई र आयोजक समितिका तर्फबाट अध्यक्ष ढकाल र महासचिव जीवनकुमार श्रेष्ठले हस्ताक्षर गरेका छन् । यता कार्यक्रममा बोल्दै नगर प्रमुख पोखरेलले नगरभित्र रहेको मेची रंगशाला ओझेलमा परेकोले यसलाई पुनर्जीवन दिन अन्तर्राष्ट्रियस्तरको फुटबल प्रतियोगिता सञ्चालन गर्नुपछि भनी नगर सभाबाटै पारित गरिएको बताए । त्यसपछि यहाँका उद्योगी, व्यवसायी, बुद्धिजीवी, खेल प्रेमी, नागरिक समाजसँग छलफल गरी दीपेश ढकालको अध्यक्षतामा आयोजक समिति गठन गरिएको बताउँदै उनले भने, आयोजक समितिले उत्कृष्ट काम गरी गोल्डकपलाई सभ्य र भव्य रुपमा सञ्चालन गर्ने चरणमा पुगिसकेकोले नगरपालिकाको तर्फबाट धन्यवाद दिन चाहन्छु । त्यस्तै गोल्डकप आयोजक समितिका अध्यक्ष ढकालका अनुसार नगरपालिकाले ३० लाख रुपैयाँ बजेट नछुट्टाएको भए गोल्डकप सञ्चालन गर्न आयोजक समितिलाई कठिनाइ हुने थियो । गोल्डकप सञ्चालनका लागि नगरपालिकाले पुर्याएको योगदान र सहयोग कदर गर्दै उनले भने, गोल्डकपको हिसाबकिताबमा कुनै तलमाथि हुन दिँदैनौँ, न त एक रुपैयाँ खान्छु, न त कसलाई खान दिन्छु । नगरपालिकाकी उपप्रमुख राधा कार्की लगायतले मन्तव्य राखेको कार्यक्रमको सञ्चालन शिक्षा शाखाका योगेन्द्र पौडेलले गरेका थिए । यही फागुन ७ गतेदेखि सञ्चालन हुने प्रतियोगितामा भारत, भुटान र बङ्गलादेश गरी १० वटा टिमको सहभागिता रहेको छ । उद्घाटन खेल आयोजक भद्रपुर ब्लेजर्स र जयगाउँ फुटबल क्लब भारतबीच हुनेछ। पहिलो संस्करणको भद्रपुर झापा गोल्डकपको विजेताले नगद १३ लाख र उपविजेताले नगद ७ लाख रुपैयाँ प्राप्त गर्नेछ । गोल्डकप सम्पन्न गर्न एक करोड ५० लाख रुपैयाँ खर्च लाग्ने अनुमान गरिएको छ। प्रतियोगिताको सर्वोत्कृष्ट खेलाडीलाई नगद एक लाख, उत्कृष्ट गोलकिपर, उत्कृष्ट डिफेन्डर, उत्कृष्ट मिडफिल्डर, उत्कृष्ट फरवार्ड, उत्कृष्ट प्रशिक्षक, उच्च गोलकर्ता र फाइनल खेलको पहिलो गोलकर्तालाई नगद २५ हजार प्रदान गरिनेछ । प्रत्येक खेलको प्लेयर अफ द म्याचलाई नगद २० हजार रुपैयाँ दिइनेछ ।"
स्कटल्यान्डका मुन्सेको आक्रामक अर्धशतक,"स्कटल्यान्डका लागि ओपनिङमा आएका मुन्सेले ३४ बलमा आठ चौका र दुई छक्कासहित ५० रन पूरा गरे। काठमाडौं : विश्वकप क्रिकेट लिग २ अन्तर्गत त्रिदेशीय एकदिवसीय अन्तर्राष्ट्रिय शृंखलामा स्कटल्यान्डका जर्ज मुन्सेले नामिबियाविरुद्ध आक्रमक अर्धशतक बनाएका छन्। त्रिवि क्रिकेट मैदानमा टस हारेर ब्याटिङ गरेको नामिबियाले ३९२ ओभरमा सबै विकेट गुमाएर एक सय ५३ रनको योगफल तयार गरेको थियो। जवाफी ब्याटिङमा उत्रिएको स्कटल्यान्डका लागि ओपनिङमा आएका मुन्सेले ३४ बलमा आठ चौका र दुई छक्कासहित ५० रन पूरा गरे। यस्तै, अर्का ओपनर कायल कोइट्जर ४१ बलमा चार चौकासहित २५ रन बनाएर खेलिरहेका छन्। दोस्रो इनिङको १२३ ओभर सकिँदा स्कटल्यान्ड विकेट नगुमाई ७७ रन बनाएर खेलिरहेको छ।"
नामिबियाका लागि लौरेन्सको अर्धशतक,"त्रिवि क्रिकेट मैदानमा टस हारेर ब्याटिङ थालेको नामिबियाका लागि ओपनिङमा आएका लौरेन्सले ७९ बलमा पाँच चौकासहित ५० रन पूरा गरेका हुन्। काठमाडौं : विश्वकप क्रिकेट लिग२ अन्तर्गत त्रिदेशीय एक दिवसीय शृंखलामा स्कटल्यान्डविरुद्ध ब्याटिङ गरिरहेको नामिबियाका लागि लो हान्ड्रे लौरेन्सले अर्धशतक बनाएका छन्। त्रिवि क्रिकेट मैदानमा टस हारेर ब्याटिङ थालेको नामिबियाका लागि ओपनिङमा आएका लौरेन्सले ७९ बलमा पाँच चौकासहित ५० रन पूरा गरेका हुन्। स्कटल्यान्डको सकिट बलिङसामू संघर्षरत स्कटल्यान्डले अर्को इन्डमा टिक्न नसक्दा ६ विकेट गुमाइसकेको छ। लौरेन्सबाहेक विकेटकिपरब्याटर जेन ग्रीनले मात्रै उल्लेख्य रन बनाउन सकेका छन्। ग्रीनले ३५ बलम २५ रन जोड्दा अन्य पाँच ब्याटर सस्तैमा समेटिएका छन्। नामिबियाले ३० ओभर सकिँदा ६ विकेट गुमाएर एक सय २१ रन बनाएको छ। स्कटल्यान्डका लागि सफयान शरिफ, मार्क वाट, माइकल लिस्कले दुईदुई विकेट लिएका छन्।"
नामिबियाले स्कटल्यान्डलाई दियो १५४ रनको लक्ष्य,"त्रिवि क्रिकेट मैदानमा टस हारेर ब्याटिङ थालेको नामिबियाले ३९२ ओभरमा सबै विकेट गुमाएर १५३ रनको योगफल तयार गर्;यो। काठमाडौं : लो हान्ड्रे लौरेन्सको अर्धशतकप्रेरित नामिबियाले विश्वकप क्रिकेट लिग २ अन्तर्गत त्रिदेशीय एकदिवसीय शृंखलामा स्कटल्यान्डलाई १५४ रनको लक्ष्य दिएको छ। त्रिवि क्रिकेट मैदानमा टस हारेर ब्याटिङ थालेको नामिबियाले ३९२ ओभरमा सबै विकेट गुमाएर १५३ रनको योगफल तयार गर्यो। नामिबियाका लागि ओपनिङमा आएका लौरेन्सले ८८ बलमा पाँच चौकासहित ५४ रन बनाएका थिए। स्कटल्यान्डको सकिट बलिङसामू संघर्षरत नामिबियाले सात ब्याटरलाई १० भन्दा कम रनमा गुमाउनु परेको थियो। लौरेन्सबाहेक विकेटकिपरब्याटर जेन ग्रीनले ३५ बलम २५ रन जोड्दा अन्य पाँच ब्याटर सस्तैमा समेटिए। यस्तै, बर्नार्ड स्कोल्जले ३९ बलमा तीन चौका र एक छक्कासहित ३० रन बाहेक अन्य ब्याटरको उल्लेख्य प्रदर्शन रहेन। स्कटल्यान्डका लागि माइकल लिस्कले ८२ ओभरमा २४ रन खर्चेर एक मेडनसहित सर्वाधिक चार विकेट लिए। यस्तै सफयान शरिफ, र मार्क वाटले तीनतीन विकेट लिए। मंगलबारदेखि सुरु भएको शृंखलाको पहिलो खेलमा नेपालसँग नामिबिया दुई विकेटले पराजित भएको थियो।"
म्याग्दीमा प्रतिलिटर १० रुपैयाँले दूधको मूल्य बढ्यो,"डेरी व्यवसायी, म्याग्दी उद्योग वाणिज्य संघ, जिल्ला प्रशासन कार्यालय, बेनी नगरपालिका, भेटरीनरी अस्पताल तथा पशु सेवा विज्ञ केन्द्रसँग छलफल गरी प्रतिलिटर १० रुपैयाँले दूधको मूल्य बढाइएको हो। बेनी: म्याग्दीमा नौ महिनाको अवधिमा दोस्रो पटक दूधको मूल्य बढेको छ। बुधबारदेखि लागू हुने गरी प्रतिलिटर १० रुपैयाँका दरले दूधको मूल्य बढाइएको हो। यसअघि गत असार १ गते प्रतिलिटर १० रुपैयाँकै दरले दूधको मूल्य बढाइएको थियो। डेरी व्यवसायी, म्याग्दी उद्योग वाणिज्य संघ, जिल्ला प्रशासन कार्यालय, बेनी नगरपालिका, भेटरीनरी अस्पताल तथा पशु सेवा विज्ञ केन्द्रसँग छलफल गरेर दूधको मूल्य बढाइएको दुग्ध किसान सुरेश ढुङ्गानाले बताए। पेट्रोलियम पदार्थ, दूवानी, दाना, औषधी, घाँस, गाईभैसीको मूल्य, बैंक ब्याजदर र कामदारको ज्यालाको अनुपातमा प्रतिलिटर ११० रुपैयाँका दरले दूध बेच्दा प्रलिलिटर ३१२२ रुपैयाँ घाटा छ, उनले भने किसानहरूलाई पशुपालन व्यवसायबाट पलायन हुनबाट बचाउन र दूध आयात गर्नुपर्ने अवस्था आउन नदिन बाध्य भएर मूल्य बृद्धि गर्नुपरेको हो। किसानले डेरी व्यवसायीलाई प्रतिलिटर १२० रुपैयाँ र व्यवसायीले उपभोक्तालाई बेच्ने मूल्य प्रतिलिटिर १४० रुपैयाँ कायम गरिएको ढुंगानाले जानकारी दिए। तोकिएको मूल्य पाउन भैसीको दूधमा पानीको मात्र शून्य र न्युनतम पाँच प्रतिशत फ्याट हुनुपर्ने मापदण्ड बनाइएको छ। यसअघि असारमा किसानले पाउदै आएको अधिकतम मूल्य ९० रुपैयाँबाट बढाएर ११० रुपैयाँ र ब्यापारीले बेच्ने मूल्य रुपैयाँ १२० बाट बढाएर प्रतिलिटर रुपैयाँ १३० कायम गरिएको थियो। दूधको मूल्यवृद्धिको असर उपभोक्ताको भान्सामा प्रत्यक्ष पर्ने देखिएको छ। बेनी बजारमा दूध आपुर्ति गर्दै आएको आधुनिक कृषि तथा पशुपंक्षी स्रोत केन्द्रका किसानहरूले दूधको मूल्य बढाउन पहल गरेका थिए। केन्द्रमा आवद्ध २२ जना किसानले मात्र बेनीमा हाल दैनिक एक हजार दूइ सय लिटर दूध ल्याउने गरेका छन्। बेनपा७ का किसान कृष्ण शर्माले इन्धनको मूल्यवृद्धीको असर गाईभैसी पालनमा परेको बताए। पछिल्लो तीन दुई वर्षको अवधिमा दानाको मूल्य र ढूवानी खर्च दोव्वरले बढेको उनले बताए। म्याग्दीमा डेढ सयको हाराहारीमा रहेका गाइभैसी फार्ममा पाँच सय जना निर्भर छन्। वैदेशिक रोजगारबाट फर्किएका अधिकांश युवाहरू गाइभैसी, भेडाबाख्रा र कुखुरापालनमा आवद्ध छन्। दैनिक दुई हजार पाँच सय लिटरको हाराहारीमा दूध खपत हुने बेनी बजारमा ४२ वटा डेरी छन्। अर्थुङ्गे, खबरा, रत्नेचौर, बगरफाँट, बास्कुना, सिंगा, सिमलचौर, बरंजा, घतान, तोरीपानी, पात्लेखेत, घार, पाउद्धार र राम्चेमा ब्यवसायिक गाईभैसी फार्म छन्। भेटेरिनरी अस्पताल तथा पशु सेवा विज्ञ केन्द्रको तथ्याङ्क अनुसार म्याग्दीमा पालिएका नौ हजार ३४७ गाई र १६ हजार २८६ भैसीबाट वार्षिक चार हजार ७२४ मेट्रिक्टन दूध उत्पादन हुन्छ।"
हेटौंडा सिमेन्ट एक महिनादेखि बन्द,"पूर्ण सरकारी स्वामित्व रहेको उक्त उद्योग कोइला आपूर्तिकर्तालाई दिने रकम नहुँदा सञ्चालनमा आउन नसकेको हो। हेटौंडा : कोइला अभावमा हेटौंडा सिमेन्ट उद्योग एक महिनादेखि बन्द भएको छ। पूर्ण सरकारी स्वामित्व रहेको उक्त उद्योग कोइला आपूर्तिकर्तालाई दिने रकम नहुँदा सञ्चालनमा आउन नसकेको हो। महाप्रबन्धक वसन्तकुमार पाण्डेले कोइला आपूर्तिकर्ता ठेकेदारलाई करिब २० करोड रुपैयाँ भुक्तानी दिन बाँकी रहेको बताए। कोइला ल्याउन उनीहरूको पुरानो भुक्तानी गर्ने पैसा उद्योगसँग पर्याप्त छैन, उनले भने, तर पनि करिब १२ सय टन कोइला आइसकेको छ, एक हप्ताभित्र उद्योग सञ्चालन हुन्छ। उद्योग सञ्चालनको लागि दैनिक ११० टन कोइला आवश्यक पर्ने उद्योगले जनाएको छ। पुरानो मेसिन मर्मत र कोइला आपूर्ति नहुँदा उद्योग बन्द रहेको थियो। उद्योगले टेन्डरमार्फत कोइला ल्याउने गरेको छ। भारत, इन्डोनेसिया, भुटान र पाकिस्तानबाट ठेकेदारले कोइला ल्याउने गरेको छ। उद्योगमा नयाँ मेसिनहरू जडान नगरेसम्म समस्या आइरहने उद्योगका महाप्रबन्धक पाण्डेले बताए।"
टेलिकमको बिलिङ प्रणालीमै खराबी,"टेलिकमका सेवा गत माघ ३ गते मंगलबार दिउँसो एक घण्टा ४५ मिनेट अवरुद्ध हुँदा संस्थालाई ठूलो क्षति पुगेको थियो। टेलिकमलाई मात्रै आधा करोडभन्दा बढीको क्षति पुगेको छ। काठमाडौं : नेपाल टेलिकमको बिलिङ प्रणालीमै समस्याका कारण सेवा अवरुद्ध भएको निष्कर्ष छानबिन समितिले निकालेको छ। दूरसञ्चार सेवाप्रदायक यो निकायका मोबाइल, ल्यान्डलाइन, इन्टरनेटलगायत सेवा गत माघ ३ गते मध्याह्न देशभर अवरुद्ध भएपछि त्यसबारे छानबिन गर्न सञ्चार तथा सूचना प्रविधि मन्त्रालयले समिति बनाएको थियो। उक्त समितिले यस्तो प्रकृतिको समस्या आउँदा पुनः सम्पूर्ण बिलिङ प्रणाली नै बन्द हुन सक्ने अवस्था देखिएको निष्कर्षसहितको प्रतिवेदन हालै दिएको छ। बिलिङ प्रणालीको अध्ययन गर्दा दुई भागमा विभाजन गरिएको छ। एउटा भाग त्रिपुरेश्वरमा डीआर साइट र अर्को भाग सुन्धारामा डीसी साइटका रूपमा सञ्चालनमा छ। दुवै साइट (सुन्धारा र त्रिपुरेश्वर)मा रहेका सर्भरहरूमा लोड ब्यालेन्सिङ गरी प्रोसेसिङ कार्य समानान्तर रूपमा गरेको थियो। यसो गर्दा डीआर साइटको सर्भर अफलाइन हुनेबित्तिकै सम्पूर्ण बिलिङ प्रणाली नै बन्द भएको देखियो, छानबिन प्रतिवेदनमा लेखिएको छ, यति मात्र नभएर डीसी साइटमा यस्तै प्रकृतिको समस्या आउँदा पुनः सम्पूर्ण बिलिङ प्रणाली नै बन्द हुन सक्ने अवस्था विद्यमान रहेको देखियो। टेलिकमको कन्भरजेन्ट रियल टाइम बिलिङ (सीआरटीबी) प्रणाली आपूर्तिकर्ता तथा मर्मतसम्भार गर्ने जिम्मा पाएको संस्था हो एसियन इन्फो (एआई)। उसको स्थानीय कम्पनी (लोकल भेन्डर) सीएएस टेडिङका प्राविधिकको बिलिङ प्रणालीसँग सम्बन्धित त्रिपुरेश्वरस्थित डीआर साइटमा रहेको फल्टी स्टोरेज कन्ट्रोलर (नोड१)लाई यो प्रणालीबाट अलग गरी बाहिर निकाल्दा बिलिङ प्रणाली पूर्णमा रूपमा आउटेज हुन गई सेवा अवरुद्ध हुन पुगेको छानबिनले खुलाएको छ। नेपाल टेलिकमका मोबाइल, ल्यान्डलाइन, इन्टरनेटलगायत सेवा गत माघ ३ गते मध्याह्न देशभर अवरुद्ध भए। त्यसबारे छानबिन गर्न सञ्चार मन्त्रालयले माघ ५ गते छानबिन समिति बनायो। उक्त समितिले बिलिङ प्रणालीमै समस्याका कारण सेवा अवरुद्ध भएको निष्कर्षसहितको प्रतिवेदन बुझाएको छ। यस्तो प्रकृतिको समस्या आउँदा पुनः सम्पूर्ण बिलिङ प्रणाली नै बन्द हुन सक्ने देखिएको छानबिनले देखाएको छ। सीएएस ट्रेडिङका प्राविधिकले डीआर साइटबाट फल्टी स्टोरेज कन्ट्रोलर (नोड१) लाई निकाली डीसी साइटमा पुगेपछि सेवा अवरुद्ध भएको जानकारी पाएको प्रतिवेदनमा उल्लेख छ। सीएएस टेडिङका प्राविधिकले डीआर साइटबाट नोड१ लाई निकाल्नेबित्तिकै बिलिङ प्रणाली पूर्णरूपमा आउटेज हुन गई सेवा अवरुद्ध भएको देखिएको छ। त्यसो हुनेबित्तिकै बिलिङ प्रणालीका आपूर्तिकर्ता तथा मर्मतकर्ता एसियन इन्फोलाई टेलिकमका प्राविधिकले सेवा अवरुद्ध भएको जानकारी गराएका थिए। त्यसपछि बिलिङ प्रणालीमा उत्पन्न प्राविधिक समस्याबारे एआई, डब्लूडीएन, सीएएस ट्रेडिङ र टेलिकमका प्राविधिकबीच छलफल भएको थियो। समस्याको पहिचान गर्दा बिलिङ एप्लिकेसन सर्भर र स्टोरेजबीच लिंक टुट्न गई एप्लिकेसन सर्भर अफलाइन (अनमाउटस) भएकाले सेवा अवरुद्ध भएको पाइएको छ। त्यसलाई नियमित गर्न १ घण्टा ४५ मिनेट लागेको थियो। सोही दिन मध्यरातमा एसियन इन्फोले स्टोरेज कन्ट्रोलर (नोड१) लाई परिवर्तन गरी डीआर साइटलाई पहिलेको डाउन सेयरिङमा सञ्चालन गरेको पाइएको छ। बिजनेस कन्टिन्युटी प्लान र डिजास्टर रिकोभरी सेन्टरको आधारभूत सिद्धान्त तथा मूल्यमान्यताका आधारमा कम्प्लिट डिजास्टर रिकोभरी सेन्टर फरकफरक सिस्मिक जान हुने गरी बिलिङ सञ्चालन गर्नुपर्ने सुझाव दिइएको छ। प्रतिवेदनमा आगामी दिनमा समस्या आउन नदिन बिलिङ प्रणालीमा रहेको क्रिटिकल र ननक्रिटिकल कम्पोनेन्ट पहिचान गरी सोही आधारमा मर्मत योजना तयार गरी लागू गर्नुपर्ने सुझाव समितिले दिएको छ। बिलिङ प्रणालीका हार्डवेयरको आयु सकिएको हुँदा मर्मत प्रक्रिया पुनरावलोकन गर्नुपर्ने निष्कर्ष निकालिएको छ। संवेदनशील विषयमा जटिलताको अध्ययन गरी स्ट्यान्डर्ड मेन्टिनेन्स प्रोटोकलको अनिवार्य पालना गर्न सुझाव दिइएको छ। सेवा अवरुद्ध हुने गरी मर्मतमा संलग्न कर्मचारीलाई जिम्मेवार बनाउन, दूरसञ्चार प्राधिकरणका सुझाव निर्देशन पालना गर्नगराउनतर्फ लाग्नुपर्ने सुझाव दिइएको छ। मर्मतजस्तो संवेदनशील विषयको सूचना आएपछि एसियन इन्फोसँग भएको एएमसी सम्झौताअनुसार सार्वजनिक बिदाका नाममा ३४ दिन मर्मत योजना र सम्बद्ध निकायबीच समन्वय गर्न नसकेको छानबिनले देखाएको छ। भविष्यमा यस्तो त्रुटि दोहोरिन नदिन एसियन इन्फोलाई कानुनबमोजिम सचेत गराउन समितिले निर्देशन दिएको छ। टेलिकमका सेवा गत माघ ३ गते मंगलबार दिउँसो एक घण्टा ४५ मिनेट अवरुद्ध हुँदा संस्थालाई ठूलो क्षति पुगेको थियो। टेलिकमलाई मात्रै आधा करोडभन्दा बढीको क्षति पुगेको छ। प्रयोगकर्ताको अत्यधिक चाप रहने समयमा सेवा अवरुद्ध भएको थियो। त्यसपछि मन्त्रालयले माघ ५ गते सहसचिव गौरव गिरीको संयोजकत्वमा छानबिन समिति बनाएको थियो। उक्त समितिमा नेपाल दूरसञ्चार प्राधिकरणका निर्देशक विजयकुमार राय, टेलिकमका चिफ अपरेसन अफिसर झविन्दलाल उपाध्याय, विज्ञ लोचनलाल अमात्य सदस्य थिए। समिति सदस्यसचिवमा उपसचिव सुरेन्द्र थापा थियो। समितिले पाँचवटा कार्यादेश पाएको थियो। पहिलो टेलिकमको सेवा अवरुद्ध भएको सम्बन्धमा कारण, जिम्मेवार पक्ष र कमीकमजोरीका बारेमा छानबिन गरी सत्य तथ्य पत्ता लगाउने भनिएको थियो। दोस्रोमा आगामी दिनमा यस्तो समस्या आउन नदिन तत्काल र अल्पकालमा चाल्नुपर्ने कदमबारे सुझाव दिनुपर्ने थियो। तेस्रोमा समितिले तत्काल कार्य प्रारम्भ गरी प्रकरण (क) र खमा उल्लिखित विषय समेटी ५ दिनेभित्र प्रतिवेदन दिनुपर्ने जिम्मेवारी तोकिएको थियो। समितिका सदस्यले बिदाका दिन र कार्यालय समयबाहेक र सार्वजनिक बिदामा पनि काम गर्ने र सो वापत नियमानुसार सेवा सुविधा टेलिकमले उपलब्ध गराउने तथा समितिको सचिवालय मन्त्रालयको संस्थान शाखामा रहेने कार्यदेश थिए। टेलिकम र एसियन इन्फोबीच समन्वय अभाव टेलिकम व्यवस्थापन र मर्मतसम्भारको जिम्मेवारी पाएको एसियन इन्फो तथा उसँग आबद्ध निकायबीच समन्वय नभएको पाइएको छ। मर्मतसम्भार योजना र जिम्मेवार निकायहरूबीच समन्वय नहुँदा आफूखुसी जस्तो मेन स्टोरेज तथा सर्भर क्षेत्रमा प्रवेश गरी कार्ड निकाल्ने र सेवा अवरुद्ध भएपछि मात्र समन्वय प्रयास भएको देखिएको प्रतिवेदनमा उल्लेख छ। एसियन इन्फोलाई कुनै जानकारीबिना र उसको स्वीकृतिबिना तथा समस्याको जटिलताको अध्ययन विश्लेषण नगरिकनै र एसियन इन्फोबाट मेन्टिनेन्स प्लान प्राप्त र स्वीकृत नगराइकनै सीएएसका प्रतिनिधिले मर्मत गर्न खोज्दा सिस्टम आउटेज भएको अध्ययनमा देखिएको छ। यी संवेदनशील घटनामा टेलिकम केन्द्रीय कार्यालय, टेलिकम सूचना प्रणाली सहयोगी निर्देशनालय र एएमसीका लागि सम्झौता गरिएको जिम्मेवार कम्पनीबीचको भनाइ विरोधाभाषपूर्ण पाइएको छ। त्रिपुरेश्वरस्थित डीआर साइटको स्टोरेज कन्ट्रोलर (नोड१) १३ जनवरीमा नै फल्टी भइसकेकोमा १७ जनवरीमा ४ दिनपछि मात्रै रिप्लेसमेन्टका लागि काम भएको पाइएको छ। यसबाट मर्मतको संवेदनशीलता नबुझेको देखिएको उल्लेख छ। जथाभावी प्रवेश गरी आकस्मिक जोखिम बढाएको, समस्याको जटिलताको विश्लेषण नगरिएको, पर्न सक्ने जोखिमका लागि ब्याकअप र समन्वय नभएको देखिन्छ। जसले टेलिकमलाई आर्थिक क्षति पुर्याएको, सेवाको गुणस्तरमा सधैं प्रश्न चिह्न लाग्ने अवस्था सिर्जना गरेको देखिएको छ। टेलिकमले पटकपटक नेपाल दूरसञ्चार प्राधिकरणको निर्देशन पालना नगरेको र मर्मत गर्दा अपनाउनुपर्ने सजगता नअपनाएको देखिएको प्रतिवेदनमा छ। प्रतिवेदनमा मर्मतसम्भार (मेन्टिनेन्स) कार्यको सन्दर्भमा संवेदनशील हुन व्यवस्थापनलाई निर्देशन दिनुपर्ने देखिएको उल्लेख छ। प्रतिवेदनअनुसार दूरसञ्चार सेवा अवरुद्ध हुनाको कारणले कम्पनीलाई भएको क्षति यकिन गरी क्षतिपूर्तिको निम्ति व्यवस्थापन गम्भीर हुनुपर्ने देखिएको छ। ठूलो क्षति टेलिकमको सेवा अवरुद्ध हुँदा ठूलो क्षति भएको छ। समितिले अवरुद्ध हुँदा ग्राहकले प्रयाग गर्ने सक्ने सेवा प्याकेज वा सोझै फोन वा डाटा सेवा उपयोग गरेवापत ठूलो क्षति बेहोरेका छन्। सोही समय अघिल्ला दिनमा भएको प्रयोग र विश्लेषण गर्दा प्रिपेड सेवामा दैनिक आयको ११२५ र पोस्पेड सेवामा दैनिक ०२४ प्रतिशतले कमी हुन सक्ने सम्भावना रहेको प्रतिवेदनमा उल्लेख छ। न्यूनतम ४६ लाख ४५ हजार ६ सय १९ रुपैयाँ ८९ पैसादेखि अधिकतम ५२ लाख ६६ हजार ८ सय ५८ रुपैयाँ ९९ पैसासम्म टेलिकमलाई क्षति भएको हुन सक्ने जानकारी प्राप्त भएको छानबिनले देखाएको छ। २०७८ असार ८ बिहान ६ बजेपछिको समयमा पनि दूरसञ्चार सेवा अवरुद्ध भएका थिए। त्यो बेला पनि विलिङ प्रणालीलाई पुनः सञ्चालनमा ल्याउन करिब १ घण्टा ४५ मिनेट लागेको थियो। माघ ३ गते मध्याह्न देशभर अवरुद्ध भएका थिए टेलिकमका सेवा सञ्चार मन्त्रालयले त्यसको माघ ५ मा बनाएको थियो छानबिन समिति पाँच कार्यसर्त पाएको समितिले हालै बुझायो छानबिन प्रतिवेदन बिलिङ प्रणालीमै समस्याका कारण सेवा अवरुद्ध भएको निष्कर्ष यस्तो प्रकृतिको समस्या आउँदा पुनः सम्पूर्ण प्रणाली नै बन्द हुन सक्ने अवस्था विद्यमान प्रतिवेदन भन्छ संवेदनशील विषयमा टेलिकमको उच्च व्यवस्थापन तह जिम्मेवार देखिएन। टेलिकमको उच्च व्यवस्थापन गैरजिम्मेवार दूरसञ्चार सेवाजस्तो संवेदनशील विषयमा टेलिकमको उच्च व्यवस्थापन गैरजिम्मेवार देखिएको निष्कर्ष छानबिन समितिले निकालेको छ। टेलिकमको दूरसञ्चार सेवा अवरुद्ध भएको जस्तो संवेदनशील विषयमा टेलिकमको उच्च व्यवस्थापन तह त्यति जिम्मेवार र संवेदनशील भएको देखिएन, छानबिन प्रतिवेदनमा लेखिएको छ। बेलाबखत भइरहेको भनी घटनालाई सामान्यीकरण गर्ने जस्तो देखिएकाले संस्थानको उच्च व्यवस्थापन जिम्मेवार भई प्रस्तुत हुन समितिले निर्देशन दिएको छ। अख्तियार दुरुपयोग अनुसन्धान आयोगले विलिङ प्रणालीको आयु सकिएको कारण पुनः बोलपत्र आह्वान गर्न निर्देशन दिएको छ। टेलिकमले भने कमिसनको प्रलोभनमा बोलपत्र आह्वान गर्नुको साटो पुरानै चिनियाँ कम्पनी एसियन इन्फोसँग एनुअल मेन्टिनेन्स कन्ट्रयाक्ट (एएमसी अर्थात् मर्मत सम्झौता) गरेको छ। हाल प्रयोगमा रहेको बिलिङ प्रणालीमा एसियन इन्फोको हार्डवेयर छ। सफ्टवेयर भने ओर्याकल कम्पनीको छ। एसियन इन्फोको नेपाली एजेन्ट अरनिको हो। ओर्याकलको नेपाली एजेन्ट वल्र्ड डिस्ट्रिब्युसन नेपाल (डब्ल्यूडीएन) प्रालि हो। यसका सञ्चालक अरुण श्रेष्ठ हुन्। राजनीतिक नेतृत्वसमेतको मिलेमतोमा प्रबन्ध निर्देशक सुनील पौडेलले विद्यमान बिलिङ प्रणालीको बोलपत्र गर्नु साटो मर्मतसम्भारका लागि एसियन इन्फोसँग नै सम्झौता गरेका हुन्। प्रबन्ध निर्देशक पौडेलकै आडमा एसियन इन्फोले त्रुटि गरेको कारणले पनि यति ठूलो दुर्घटना र क्षति मुलुक बेहोर्नुपरेको छानबिनको निश्कर्ष छ। उच्च राजनीतिक दबाब र साँठगाँठमा प्रबन्ध निर्देशक पौडेल बोलपत्र आह्वानतिर लागेनन्। विद्यमान बिलिङ प्रणाली कुनै समय ध्वस्त (कोल्याप्स) हुन सक्ने जोखिम रहेको टेलिकमका कर्मचारी नै बताउँछन्। टेलिकमले वार्षिक ३२ अर्ब रुपैयाँभन्दा बढीको बिलिङ गर्छ। हालकै प्रणालीलाई निरन्तरता दिँदा टेलिकमलाई ३ अर्ब २० करोडभन्दा बढी घाटा हुने स्पष्ट छ। बर्सेनि बिलिङ बढ्दै जाँदा घाटा पनि बढ्दै जान्छ। टेलिकमले पाँच वर्षका लागि एसियन इन्फोसँग नै मर्मत सम्झौता गरेको छ। बिलिङ प्रणाली अपग्रेड गर्ने तयारीमा ठूलो आर्थिक चलखेल भएको उजुरी परेपछि अख्तियार दुरुपयोग अनुसन्धान आयोगले तत्काल त्यो प्रक्रिया अघि नबढाउन निर्देशन दिएको थियो। अख्तियारले निर्देशनात्मक पत्र काटे पनि टेलिकमले बोलपत्र आह्वान गरेन। गुपचुपमा मर्मत सम्झौता गरेको हो।"
टेलिकमको उच्च व्यवस्थापन गैरजिम्मेवार,"बिलिङ प्रणाली अपग्रेड गर्ने तयारीमा ठूलो आर्थिक चलखेल भएको उजुरी परेपछि अख्तियार दुरुपयोग अनुसन्धान आयोगले तत्काल त्यो प्रक्रिया अघि नबढाउन निर्देशन दिएको थियो। अख्तियारले निर्देशनात्मक पत्र काटे पनि टेलिकमले बोलपत्र आह्वान गरेन। गुपचुपमा मर्मत सम्झौता गरेको हो। दूरसञ्चार सेवाजस्तो संवेदनशील विषयमा टेलिकमको उच्च व्यवस्थापन गैरजिम्मेवार देखिएको निष्कर्ष छानबिन समितिले निकालेको छ। टेलिकमको दूरसञ्चार सेवा अवरुद्ध भएको जस्तो संवेदनशील विषयमा टेलिकमको उच्च व्यवस्थापन तह त्यति जिम्मेवार र संवेदनशील भएको देखिएन, छानबिन प्रतिवेदनमा लेखिएको छ। बेलाबखत भइरहेको भनी घटनालाई सामान्यीकरण गर्ने जस्तो देखिएकाले संस्थानको उच्च व्यवस्थापन जिम्मेवार भई प्रस्तुत हुन समितिले निर्देशन दिएको छ। अख्तियार दुरुपयोग अनुसन्धान आयोगले विलिङ प्रणालीको आयु सकिएको कारण पुनः बोलपत्र आह्वान गर्न निर्देशन दिएको छ। टेलिकमले भने कमिसनको प्रलोभनमा बोलपत्र आह्वान गर्नुको साटो पुरानै चिनियाँ कम्पनी एसियन इन्फोसँग एनुअल मेन्टिनेन्स कन्ट्रयाक्ट (एएमसी अर्थात् मर्मत सम्झौता) गरेको छ। हाल प्रयोगमा रहेको बिलिङ प्रणालीमा एसियन इन्फोको हार्डवेयर छ। सफ्टवेयर भने ओर्याकल कम्पनीको छ। एसियन इन्फोको नेपाली एजेन्ट अरनिको हो। ओर्याकलको नेपाली एजेन्ट वल्र्ड डिस्ट्रिब्युसन नेपाल (डब्ल्यूडीएन) प्रालि हो। यसका सञ्चालक अरुण श्रेष्ठ हुन्। राजनीतिक नेतृत्वसमेतको मिलेमतोमा प्रबन्ध निर्देशक सुनील पौडेलले विद्यमान बिलिङ प्रणालीको बोलपत्र गर्नु साटो मर्मतसम्भारका लागि एसियन इन्फोसँग नै सम्झौता गरेका हुन्। प्रबन्ध निर्देशक पौडेलकै आडमा एसियन इन्फोले त्रुटि गरेको कारणले पनि यति ठूलो दुर्घटना र क्षति मुलुक बेहोर्नुपरेको छानबिनको निश्कर्ष छ। उच्च राजनीतिक दबाब र साँठगाँठमा प्रबन्ध निर्देशक पौडेल बोलपत्र आह्वानतिर लागेनन्। विद्यमान बिलिङ प्रणाली कुनै समय ध्वस्त (कोल्याप्स) हुन सक्ने जोखिम रहेको टेलिकमका कर्मचारी नै बताउँछन्। टेलिकमले वार्षिक ३२ अर्ब रुपैयाँभन्दा बढीको बिलिङ गर्छ। हालकै प्रणालीलाई निरन्तरता दिँदा टेलिकमलाई ३ अर्ब २० करोडभन्दा बढी घाटा हुने स्पष्ट छ। बर्सेनि बिलिङ बढ्दै जाँदा घाटा पनि बढ्दै जान्छ। टेलिकमले पाँच वर्षका लागि एसियन इन्फोसँग नै मर्मत सम्झौता गरेको छ। बिलिङ प्रणाली अपग्रेड गर्ने तयारीमा ठूलो आर्थिक चलखेल भएको उजुरी परेपछि अख्तियार दुरुपयोग अनुसन्धान आयोगले तत्काल त्यो प्रक्रिया अघि नबढाउन निर्देशन दिएको थियो। अख्तियारले निर्देशनात्मक पत्र काटे पनि टेलिकमले बोलपत्र आह्वान गरेन। गुपचुपमा मर्मत सम्झौता गरेको हो।"
लघुवित्तले उठाएको डेढ अर्ब अतिरिक्त सेवा शुल्क एक हप्ताभित्र फिर्ता हुने,"काठमाडौं : लघुवित्तहरूले ग्राहकहरूबाट सेवा शुल्क बापत अतिरिक्तरूपमा लिएको १ अर्ब ६० करोड रुपैयाँ एक हप्ताभित्र सम्बन्धित ग्राहकलाई फिर्ता दिने सहमति भएको छ। उपप्रधानमन्त्री तथा अर्थमन्त्री विष्णुप्रसाद पौडेल, नेपाल राष्ट्र बैंकका डेपुटी गभर्नर, नेपाल लघुवित्त बैंकर्स संघ, लघुवित्त संघ नेपाल लगायतको बैठकमा लघुवित्तहरुले वार्षिक १५ प्रतिशतभन्दा बढी सेवा शुल्क नलिने सहमति पनि भएको छ। त्यसैगरी एउटा ग्राहकले एउटाभन्दा बढी लघुवित्त संस्थाबाट ऋण लिन नपाउने व्यवस्थाको प्रभावकारी कार्यान्वयन मिलाउने सहमति भएको छ। त्यस्तै परिस्थितिजन्य कारणले ऋण तिर्न नसकेका ग्राहकहरूको विवरण एक महिनाभित्र तयार पार्ने र त्यस्ता ग्राहकहरूलाई ग्राहक संरक्षण कोषको रकमबाट आवश्यक व्यवस्थापन गर्ने सहमति भएको छ। उपप्रधानमन्त्री तथा अर्थमन्त्री विष्णुप्रसाद पौडेलले लघुवित्त संस्थाहरूले अर्थतन्त्र, रोजगारी, कर, वित्तीय साक्षरता र सामाजिक क्षेत्रमा गरेको योगदान तथा यस क्षेत्रमा देखापरेका समस्या समाधान गर्न नेपाल राष्ट्र बैकले अध्ययन गरी प्रतिवेदन पेस गर्न निर्देशन दिए। बैठकमा उपप्रधानमन्त्री तथा अर्थमन्त्री पौडेल, अर्थमन्त्रालयका सचिव तोयम राया, नेपाल राष्ट्र बैंकका डेपुटी गभर्नर बमबहादुर मिश्र, कार्यकारी निर्देशक डा प्रकाशकुमार श्रेष्ठ, अर्थ मन्त्रालयका सहसचिव झक्कप्रसाद आचार्य, नेपाल लघुवित्त बैकर्स संघका अध्यक्ष प्रकाशराज शर्मा, लघु वित्त संघ नेपालका अध्यक्ष जगत पोखरेललगायत सहभागी थिए।"
हवाई रुटमा भारतको अलमल,"दुई दिनको नेपाल भ्रमण सकेर फर्किएका भारतीय विदेश सचिव विनय क्वात्रासँगको छलफलमा पनि नयाँ हवाई रुट र भारतीय अनुमतिको सम्बन्धमा खासै छलफल भएन। काठमाडौं : पोखरा अन्तर्राष्ट्रिय विमानस्थल सञ्चालनमा आएको डेढ महिना भयो। तर आन्तरिक उडानमा नै सीमित छ। गत जेठ २ गतेबाट सञ्चालनमा आएको भैरहवास्थित गौतमबुद्ध अन्तर्राष्ट्रिय विमानस्थलमा पनि पुस १ गतेबाट बाह्य उडान ठप्प छ। भैरहवामा जजिरा एयरले हप्तामा तीन उडान गर्दै आएको थियो। खराब मौसमको कारण देखाउँदै ६१ दिनदेखि भैरहवामा अन्तर्राष्ट्रिय नियमित उडान रोकिएको छ। तर, दुवै विमानस्थलमा अन्तर्राष्ट्रिय उडानका लागि भारतको अनुमति पहिलो विषय हो। दुई दिनको नेपाल भ्रमण सकेर फर्किएका भारतीय विदेश सचिव विनय क्वात्रासँगको छलफलमा पनि नयाँ हवाई रुट र भारतीय अनुमतिको सम्बन्धमा खासै छलफल भएन। भारतीय सचिवसँगको भेटमा नेपाल तर्फबाट थप हवाई प्रवेश मार्गका साथै गौतमबुद्ध अन्तर्राष्ट्रिय विमानस्थल नजिकको सीमा उडान सञ्चालनका लागि सहमतिका सम्बन्धमा अनुरोध गरिएको थियो। करिब १५ दिनअघि नै सो सम्बन्धमा परराष्ट्रमा प्रस्ताव पठाइएको प्राधिकरणका सूचना अधिकारी ज्ञानेन्द्र भुलले जानकारी दिए। भैरहवा रुटलाई बाई डिरेक्सनल बनाउने (विमान आउने र जाने) र पोखराको सम्बन्धमा सिमराबाट छिरेर गल्फ ५९० रुट भएर जाने सम्बन्धमा हामीले पहिला पनि भनेका थियौं, उनले भने। दुई देशको परराष्ट्र सचिवको भेटमा उद्योग तथा वाणिज्यसम्बन्धी छलफलले प्राथमिकता पाएकोले पनि यो नीतिगत विषय सम्बोधन नभएको भन्ने सुनिएको भुलले बताए। प्राधिकरणले केही समयअघि पनि कूटनीतिक नोट भनेर प्रक्रियागत रूपमा नै भारतलाई पठाएको तर कुनै प्रतिक्रया नआएको पनि उनले जानकारी दिए। भैरहवा, महेन्द्रनगर, नेपालगन्ज र जनकपुरको आकाश प्रयोग गरी जहाज नेपाल भित्र्याउने सरकारको योजना अलपत्र पर्दै आएको छ। नयाँ रुट र सीमा उडान सहमतिको भारत समक्ष गरिएको प्रस्ताव भने नयाँ होइन। नेपाल पक्षले दशकदेखि उक्त मुद्दालाई हरेक कूटनीतिक भेटमा उठाउँदै आएको छ। भारतले मौखिक सहमति जनाउने तर कार्यान्वयन नगरेको प्राधिकरण पूर्वकार्यकारी निर्देशक राजकुमार क्षेत्री बताउँछन्। चिनियाँ लगानी रहेका कारण पनि नयाँ हवाई रुटका लागि भारतीय अनुमति प्रभावित हुने सम्भावना रहेको क्षेत्रीले बताए। प्राधिकरणले भारतीय निकायसँग नयाँ रुटको विषयमा लामो समयदेखि छलफल गर्दै आएको छ। तर, भारतले हालसम्म यो विषयमा निष्कर्षसहितको निर्णय दिन सकेको छैन। यसले गर्दा भैरहवा, महेन्द्रनगर, नेपालगन्ज र जनकपुरको आकाश प्रयोग गरी जहाज नेपाल भित्र्याउने सरकारको योजना अलपत्र पर्दै आएको छ। हाल ९० प्रतिशत अन्तर्राष्ट्रिय उडान सिमरा हुँदै काठमाडौं भित्रिने गरेका छन्। चीनबाट आउने विमान सगरमाथा आसपास क्षेत्र र भुटानबाट आउने विमान मेची हुँदै नेपाल प्रवेश गर्छन्। नेपाल बाहिरिने हवाई रुटे सिमरा, विराटनगर, जनकपुर, महेन्द्रनगर र भैरहवाको आकाश मार्ग रहेको छ। प्रायः एउटै रुटबाट आगमन हुँदा हवाई ट्राफिक जामका साथै उडान तालिका प्रभावित र लामो समयसम्म आकाशमै विमान होल्ड गर्नुपर्ने बाध्यता नेपालले भोग्दै आएको छ। हाल प्रयोग भइरहेका रुटबाहेक थप रुट उपलब्ध भएको अवस्थामा व्यवस्थापन गर्न सहज हुने बताइन्छ। कम्तीमा भैरहवा र नेपालगन्ज रुटका लागि मात्रै भारत सकारात्मक हुने हो भने नेपाल छिर्ने विमानका लागि दूरी निकै घट्नेछ। भैरहवामा मार्चबाट अन्तर्राष्ट्रिय उडान भैरहवास्थित गौतमबुद्ध अन्तर्राष्ट्रिय विमानस्थलमा बाह्य उडान सञ्चालनका लागि प्रविधि नै बाधक बनेको छ। यहाँ जडित इन्स्ट्रुमेन्टल ल्यान्डिङ सिस्टम (उपकरणद्वारा नै अवतरण गरिने प्रणाली) आईएलएसका कारण अन्तर्राष्ट्रिय उडानमा समस्या भएको छ। आईएलएस प्रयोग गर्दा भारतीय हवाई सीमा पनि छुने भएकाले भारतको अनुमति चाहिएको हो। यसका लागि भारतसँग पहल हुँदै आएको प्राधिकरणका सहसचिव ज्ञानेन्द्र भुल बताउँछन्। सफा मौसमभन्दा पनि खराब मौसमको समयमा भारतीय सीमा छुन सक्ने हो। करिब ६ सय मिटर भारतीय सीमा छुन्छ, उनले प्रष्ट्याए। भैरहवा विमानस्थलमा एयर जजिराले मात्रै नियमित अन्तर्राष्ट्रिय उडान गर्दै आएकोमा पुस १ बाट बन्द छ। अब मार्च ९१० बाट नियमित उडान गर्न सक्ने जानकारी आएको विमानस्थल प्रमुख गोविन्द दाहालले बताए। अरू एयर कम्पनीले चासो दिएका छैनन्। केही चार्टर्ड उडान फाट्टफुट्ट भइरहेको छ। मार्चदेखि नेपाल एयरलाइन्स र हिमालय एयरलाइन्सले नियमित उडान गर्न सक्ने बताइएको छ। २३ फेब्रुअरीबाट अन्तर्राष्ट्रिय उडानका लागि पोखरा तयार पोखरा अन्तर्राष्ट्रिय विमानस्थल सञ्चालनमा आएको डेढ महिनादेखि आन्तरिक उडानमा नै सीमित भएको छ। प्रक्रियागत ढिलाइका कारण अन्तर्राष्ट्रिय उडान प्रभावित भएको हो। एयर एम्बुलेन्स, चार्टर्ड पार्टीले उडानका लागि अनुरोध गरिरहे पनि २३ फेब्रुअरी यता उडान हुन नसक्ने प्राधिकरणका सहप्रवक्ता भुल बताउँछन्। अन्तर्राष्ट्रिय उडानका लागि एरोनोटिकल इन्फरमेसन पब्लिकेसन एआईपी) गरी पोखरालाई अन्तर्राष्ट्रिय विमानस्थलमा स्तरोन्नति भयो भनेर सूचना दिने काम भइसकेको छ। यसको ४२ दिनको अवधि २२ फेब्रुअरीमा पुग्दैछ। २३ फेब्रुअरीबाट औपचारिक रूपमा अन्तर्राष्ट्रिय उडान सुरु हुन सक्ने भुल बताउँछन्। पोखराबाट नियमित उडानका लागि चाइनिज एयरलाइन्सले इच्छा देखाइरहेको भुलले जानकारी दिए। २३ फेब्रुअरीबाट इन्स्ट्रुमेन्टल फ्लाइट रुल्स (आईएफआरउपकरणको माध्यमबाट उडान सञ्चालन गरिने) बाट उडान सुरु हुन सक्ने विमानस्थल आयोजना प्रमुख विनेश मुनाकर्मीले बताए। जनवरी १२ मा मात्रै पोखरा विमानस्थलको एआईपी प्रस्ताव गरेको भएर अन्तर्राष्ट्रिय उडानको प्रक्रिया ढिला भएको उनले थपे।"

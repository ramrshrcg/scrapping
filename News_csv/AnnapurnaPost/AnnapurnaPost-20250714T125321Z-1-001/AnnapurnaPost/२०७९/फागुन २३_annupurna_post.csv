शीर्षक,विवरण
भ्रष्टाचार नियन्त्रणमा नारी,"सन् १९०९ बाट महिलाहरूमा जागरण ल्याउने उद्देश्यले सुरु गरिएको यो दिवस सन् १९१४ देखि हरेक वर्षको मार्च ८ तारिखमा संसारभर मनाउन थालिएको हो। सन् १९१० मा कोपनहेगनमा भएको महिलाहरूको द्वितीय अन्तर्राष्ट्रिय सम्मेलनमा जर्मनी नेतृ क्लारा जेट्किनले ८ मार्चलाई अन्तर्राष्ट्रिय श्रमिक महिला दिवसका रूपमा मनाउने प्रस्ताव राखिन्। त्यो पारित भएपछि सन् १९११ देखि ८ मार्चमा मनाइएको सो दिवस आजका मितिसम्म ८ मार्चलाई भव्यताका साथ संसारभर मनाइरहेका छौं। महिलालाई मताधिकार सुनिश्चित गर्ने उद्देश्यका साथ सुरु गरिएको यो दिवस आजका दिनसम्म आइपुग्दा अरू पनि धेरै क्षेत्रमा फैलिइरहेको छ। विश्वका अन्य देशहरूले ५०औं दिवस मनाइसकेपछि प्रधानमन्त्री बीपी कोइरालाको पालामा सन् १९५९ देखि नेपालले पनि यो दिवस मनाउने प्रचलन प्रारम्भ भएको हो। ११३औं नारी दिवसको अवसरमा संयुक्त राष्ट्रसंघको अन्तर्राष्ट्रिय नारा डिजिटल ः इनोभेसन एन्ड टेक्नोलोजी फर जेन्डर इक्वालिटी छ भने नेपाल सरकार महिला, बालबालिका तथा ज्येष्ठ नागरिक मन्त्रालय, सिंहदरबारबाट हाम्रो राष्ट्रिय नारा लैंगिक समानताको बलियो आधार ः सिर्जनात्मक प्रविधिमा महिला पहुँचको विस्तार भन्ने रहेको छ। विकासको आधार लैंगिक समानता भन्ने नारा सुरु भएकोे पनि धेरै वर्ष बितिसक्यो। तर लैंगिक समानता व्यवहार तथा प्रतिनिधित्वको हिसाबले कहाँ र कति भयो भन्ने यथार्थ राष्ट्रिय एवं अन्तर्राष्ट्रिय स्तरमा प्रत्येक वर्ष प्रकाशित हुने प्रतिवेदनहरूबाट पनि प्रष्ट भइसकेको छ। देशको समग्र उन्नतिको बाधक संस्थागत रूपमा मौलाउँदै गएको भ्रष्टाचार रहेको छ। यसरी हेर्दा नागरिकको हैसियतमा भ्रष्टाचाररूपी महारोगबाट देश र समाजलाई मुक्त गर्नु नारी पुरुष दुवैको बराबर दायित्व ठहर्छ। राज्यका विभिन्न तह र तप्कामा उपस्थितिको हिसाबले महिलाहरूको प्रतिनिधित्व साह्रै न्यून छ। उनीहरू देशलाई खोक्रो बनाउने भ्रष्टाचारजस्तो खेलमा सहभागी रहेको देखिँदैन। यस अर्थमा सबै क्षेत्रमा महिला सहभागिता उत्साहजनक भएमा हाम्रो देशमा मौलाएको भ्रष्टाचारलाई न्यूनीकरण गर्न धेरै हदसम्म मद्दत मिल्न सक्छ। बहालवाला प्रधानमन्त्री, मन्त्री, कर्मचारीलगायत बडासदस्य, मेयरदेखि कार्यालय सहयोगीसम्म कोही आरोपित त कोही भ्रष्टाचारको मुद्दा खेपिरहेका छन्। प्रत्येक पुरुषसँग आमा, दिदीबहिनी, श्रीमती, छोरी, बुहारी आदिका रूपमा महिलाहरू गाँसिएका हुन्छन्। भ्रष्टाचारका घटनाहरूमा एकांकी रूपमा पुरुषमात्र जिम्मेवार छन् कि त्यसमा महिलाको सक्रिय वा मौन समर्थन पनि रहेको हुन्छ ? सूक्ष्म तरिकाले प्रत्येक भ्रष्टाचारका घटनाहरूलाई केलाउने हो भने पुरुषले भ्रष्टाचार गर्दा त्यो घरका महिला विशेषगरी आमा र श्रीमतीहरू अनभिज्ञ नै होलान् त ? अहिलेको डिजिटल प्रविधिको जमानामा आर्थिक कारोबारको विस्तृत विवरण मोबाइलमा आउने हुनाले महिला पनि बेखबर होलान् भन्न मिल्दैन। आफ्ना परिवारको सदस्यको व्यवहारमा आएको परिवर्तनबाट पनि गलत क्रियाकलापमा लागेको अन्दाज गर्न सकिन्छ। समाजमा जसरी पनि धनआर्जन गर्ने कुसंस्कृति मौलाउँदै गएको छ। सम्पत्तिको आधारमा उसको स्तरमापन गर्ने परिपाटी बढ्दो छ। जसले गर्दा समाज दिनानुदिन उच्छृंखल बन्दै गइरहेको छ। कतिपय अवस्थामा गृहिणीको र परिवारका सदस्यहरूको अनावश्यक माग र दबाबका कारण पनि भ्रष्टाचार गर्न अभिप्रेरित भएका घटनाहरू पनि सुन्नमा आएका छन्। आफ्नो आयस्रोत र खर्चको अनुपात कस्तो छ ? कस्ता मान्छेहरूसँग उठबस छ ? कस्तो आनीबानी छ ? यी सबै कुराले घरका महिलाहरूले कतै आफ्नो मान्छेले गलत तरिकाले सम्पत्ति आर्जन गरेको त छैन ? भनेर विचार गर्ने र सचेत गराउन सके पनि केही हदसम्म भ्रष्टाचार न्यूनीकरणमा सघाउ पुर्याउन सकिएला। क्षणिक सुखको लोभले भोलि समाजमा भ्रष्टाचारी भनेर चिनिनु अगाडि नै महिलाहरू पनि सचेत हुने कि ! कालान्तरमा नातिनातिनाले आफ्ना पुर्खाको नाम खोज्दा गुगलमा भ्रष्टाचारीको रूपमा आयो भने ? त्यसो भयो भने देख्दै नदेखेका सन्ततिले कुन रूपमा परिभाषित गर्लान् आफ्ना पुर्खाहरूलाई ? आउने पिँढीका लागि भए पनि कलंकित हुनबाट जोगिने कि ! अहिले नौ जिल्लामा महिलालाई सिडियोको जिम्मेवारी दिएको समाचारले पक्कै पनि सकारात्मक परिवर्तनको संकेत गरेको छ। न्यून प्रतिनिधित्वका बाबजुद राष्ट्राध्यक्ष, सांसद, मन्त्री, न्यायाधीश, सचिव आदिजस्ता उच्च ओहोदामा बसेर राष्ट्र विकासमा योगदान पुर्याएको दृष्टान्त हाम्रोसामु छँदैछन्। पछिल्लो समयमा नेतृत्व तहमा महिलाहरूको उपस्थिति बाक्लिँदै गएको छ। फलस्वरूप उपल्लो दर्जामा पुगेर अब्बल काम गरेर महिलाले विश्वास जितेका छन्। मियो दह्रो भयो भने दाइँ गर्न सहज हुन्छ भने झैं नेतृत्व स्वच्छ छविको र आफ्नो जिम्मेवारीलाई सफलतापूर्वक सकारात्मक तरिकाले निर्वाह गर्ने भएमा मातहतका पात्रहरूले भ्रष्टाचार गर्ने आँट गर्न सक्दैनन् र अपेक्षित प्रतिफल प्राप्त हुन्छ। सक्षम महिलाहरूलाई नेतृत्व तहमा पुर्याउन राज्य सफल भयो भने पक्कै पनि राज्यको हित हुन्छ र देशमा लैंगिक सन्तुलन पनि कायम हुन्छ। अख्तियार दुरुपयोग अनुसन्धान आयोगको आर्थिक वर्ष २०७८७९ को रिपोर्टप्रतिवेदनलाई आधार मान्ने हो भने गैरकानुनी सम्पत्ति आर्जन गरी भ्रष्टाचार गरेका प्रायः सबै मुद्दामा पुरुषहरूको नाम रहेको छ। यसरी मौलाएको गलत प्रवृत्तिलाई रोक्न महिलाहरू सहयोगी तथा निर्णायक शक्ति सिद्ध हुन सक्छन्। पितृसत्ताको बाहुल्यले देशलाई भ्रष्टाचारको दलदलमा चुर्लुम्मै डुबायो अब नेतृत्व तहमा सक्षम महिलालाई अवसर दिएर भ्रष्टाचारजस्तो घातक रोगबाट देशलाई उन्मुक्ति दिने हो कि ? ११३औं नारी दिवसको अवसरमा संसारभरका नारीहरूको समग्र उन्नतिको शुभकामना ! साथमा भ्रष्टाचार नियन्त्रण गर्न आजैबाट आफ्नै घरबाट अभियान सुरुआत गरौं।"
राष्ट्रपतिको ओजस्वी,"दबाब र प्रभावमा नपरी संविधानमा आधारित रहेर कार्यसम्पादन गर्नु राष्ट्रपतिको अबको परीक्षणको घडी पनि हो। राष्ट्रपति निर्वाचनको पूर्वसन्ध्यामा नेपालको राजनीतिक परिदृश्य निकै रोचकीय मोडमा आइपुगेको छ। मुलुकको सर्वोच्च र सम्मानित संवैधानिक संस्था राष्ट्रपति संघीय लोकतान्त्रिक गणतन्त्रात्मक शासन व्यवस्थाको मुख्य विशेषता र परिकल्पना हो। मुलुक गणतन्त्रमा प्रवेश गरेपछिका दुई राष्ट्रपतिका कार्यकाल विवादरहित स्वच्छ भने हुन सकेनन्। फागुन २५ गतेका लागि मिति तय भइसकेको तेस्रो राष्ट्रपतिको निर्वाचनका सन्मुखमा यो संवैधानिक पदका लागि राजनीतिक सत्ता नै दुई महिनामा फेरबदल भएको छ। राष्ट्रपतिको विगतका कार्यसम्पादनमा उठेका प्रश्नहरूका समाधानमा अबको राष्ट्रपतिको भूमिका चाहिँ कस्तो होला ? चासो सर्वत्र छाएको छ। संविधानको परिकल्पना र जनताको चाहनाबमोजिमको राष्ट्रपति कस्तो हो ? भन्ने प्रश्न पनि निकै चर्चामा चुलिएको छ। सकसपूर्ण सत्ता संघर्षबाट फेरि नेपालको राजनीतिक लय बदलिएको छ। विगतदेखिकै नेपालको संक्रमणकालीन राजनीतिले त्राण पाउन सकिरहेको छैन। सीमित क्षेत्राधिकार भए पनि राष्ट्रको मियोका रूपमा रहने आलंकारिक पदको गरिमा स्वाभाविक रूपमा सम्मानजनक छ। तर, यो संवैधानिक, सर्वोच्चता र सम्मानित पदलाई कार्यकारी जस्तै गरी राजनीतिक परिवेशमा निथ्रुक्क भिजाएपछि यसका पक्ष र विपक्षका अभिमत विभाजित भएका सन्दर्भहरू छन्। नेपालको संविधानले राष्ट्रपतिलाई संविधानको पालना र संरक्षणकर्ता भनेको छ। हाम्रो संविधानअनुसार नै राष्ट्रपति राष्ट्रको प्रमुख र सर्वोच्च पद हो। संविधानको धारा ७५ मा देशको कार्यकारी अधिकार प्रधानमन्त्रीले नेतृत्व गरेको मन्त्रिपरिषद्मा रहने उल्लेख छ। तसर्थ राष्ट्रपति आलंकारिक र संवैधानिक मात्र रहेको मान्यता राखिन्छ। यद्यपि संविधानको धारा ६१ अनुसार राष्ट्रपतिलाई समेत केही अधिकार दिइएको छ। संविधानको रक्षा गर्नु मुख्य कर्तव्य मानिएको छ। राष्ट्रपतिको योग्यताका विषयमा संविधानले राजनीतिक दल भित्रबाट कि स्वतन्त्र विज्ञता सामाजिक प्रतिष्ठाबाट चयन गर्ने भन्ने कुनै पनि दायरालाई बहसमा ल्याएको छैन। तर, राष्ट्रपतिको उम्मेदवारी मनोनयनभन्दा अघि राष्ट्रिय सहमतिका नाममा दलहरू निकै माथापच्ची नै गरे। राष्ट्रपतिको निर्वाचन अहिले सम्मुखमा छ। मुलुकभरि नै निकै महत्वपूर्ण ढंगले यो निर्वाचन प्रक्रियालाई हेरिएको छ। बिहीबार हुने राष्ट्रपति निर्वाचनका लागि मनोनयन दर्तासमेत सकिएर दलहरू आआफ्नो उम्मेदवारका नाममा मत माग्न व्यस्त देखिन्छन्। नेपालमा तेस्रो राष्ट्रपतिका लागि राजनीति एवं संसदीय अभ्यासमा बौद्धिक र परिपक्व छवि बनाएका प्रजातन्त्रवादी र वामपन्थी फरक विचारधाराका अनुभवी दुई नेताको उम्मेदवारी परेको छ। नेपाली कांग्रेसले रामचन्द्र पौडेल र नेकपा (एमाले)ले सुवासचन्द्र नेम्वाङको उम्मेदवार मनोनयन दर्ता गराएको छ। फरक राजनीतिक पृष्ठभूमि र सिद्धान्त अँगाले पनि दुवैसँग संसद्को नेतृत्व सभामुख र मन्त्रीको भूमिका निर्वाह गरेको अनुभव छ। विकसित पछिल्लो राजनीतिक सत्ता समीकरणमा गठन र विघटन हुने प्रक्रिया र प्रवृत्तिले राष्ट्रपतिको निर्वाचन निकै पेचिलो बन्दै आएको छ। निर्वाचन राष्ट्रपति पदको मात्र होइन, यसले बाँकी सत्ता समीकरण, राजनीतिक नैतिकताको सन्देश, राष्ट्रियता र सामाजिकीकरणको ब्रिज, सहमतिको कार्यान्वयन र सहजीकरण अनि आगामी राजनीतिक कोर्सलाई समेत नयाँ ढाँचा दिनु साथै समुन्नति र सुशासनको प्रवद्र्धन गर्ने विश्वास र वाचा पनि हो। संविधानको सर्वोच्च निकायमा रहने राष्ट्रपति समग्र राष्ट्रको एकताको प्रतीक हुनुपर्ने आममान्यता छ। राष्ट्रपति एउटा व्यक्ति अथवा दल होइन, समग्र संस्था हो। यसको गरिमा र सर्वोच्चता छ र सदैव रहनुपर्छ। विगतमा पनि राजनीतिक स्वार्थका कारण केही मुद्दामा राष्ट्रपति संस्थालाई विवादमा तान्न खोजियो। यसरी हेर्दा स्वतन्त्र व्यक्ति हुनु अथवा राजनीतिक दलबाट प्रतिनिधित्व गर्ने उम्मेदवारी हुनुसँगभन्दा पनि दबाब र प्रभावमा नपरी संविधानमा आधारित रहेर कार्यसम्पादन गर्नु राष्ट्रपतिको अबको परीक्षणको घडी पनि हो। राजतन्त्रको अन्त्य र गणतन्त्र स्थापना नेपालको आधुनिक राजनीतिक इतिहासमा सर्वाधिक महŒवपूर्ण उपलब्धि र सत्ता उलटपुलट हो। तर, यो उपलब्धिमूलक राजनीतिक रूपान्तरण सुरुदेखि नै राजनीतिक दलहरूको सत्ताकै गणितीय जोडघटाउ र सत्ता दाउपेचको वरिपरि केन्द्रित रह्यो। राजनीतिक सहमतिको धरातल र नैतिकताको विचलनले राष्ट्रपतिको उम्मेदवारी चयन र पहिलो निर्वाचन नै निकै सकसपूर्ण रह्यो। नेपालको पहिलो राष्ट्रपति चयन गर्न २०६५ साउन २ गते भएको मनोनयनमा माओवादीले रामराजाप्रसाद सिंह र नेपाली कांग्रेस र एमालेसहितका दलले डा रामवरण यादवलाई उम्मेदवारी तय भयो। २०६५ साउन ४ गतेको निर्वाचनबाट डा रामवरण यादवले तत्कालीन संविधानसभाका कुल सदस्यबाट बहुमत प्राप्त गरी विजय भए। तत्कालीन राष्ट्रपति डा रामवरण यादवले संवैधानिक संस्थाको संस्थागत विकासदेखि संविधानको जारीसमेत गरेर राष्ट्रपतिको ओजपूर्ण दायित्व पूरा गर्न सफल भए। कानुनी शासन, वातावरण, विकास र सुशासनका पक्ष सधैं दरिलो भएर उभिन त खोजे तर राजनीतिक दलका दाउपेच र स्वार्थप्रेरित घनचक्करबाट विमुख हुन भने सकेनन्। दलहरूबीच आरोप, प्रत्यारोप र शीतयुद्धजस्तै अवस्थामा पुगेका बेला उनले नेताहरूलाई शीतल निवासमा बोलाएर सहमति बनाउन अभिभावकीय भूमिका खेले। मधेसी समुदायबाट राष्ट्रपति बनेका यादवले राष्ट्रिय एकता एवं सामाजिक सद्भावमा सामाजिक, आर्थिक र सांस्कृतिक रूपमा सकारात्मक भूमिका निर्वाह गरेका केही उदाहरण देखिए। कार्यकालको उत्तराद्र्धमा उनले मधेसी समुदायको भावना संविधानमा समेट्नुपर्ने अडान राखेर मधेसी जनताको पनि भावनाको प्रतिनिधित्व गर्न खोजे। तर, आफ्नो कार्यकालमा खेलेका धेरै सकारात्मक भूमिकाका बीच यादव बेलाबेला विवादमा समेत तानिए। पुष्पकमल दाहाल प्रचण्ड नेतृत्वको सरकारले २०६६ वैशाख २० मा तत्कालीन प्रधानसेनापति रुक्मांगद कटवाललाई कारबाही गर्ने निर्णय गर्दा उनले रोके। प्रधानमन्त्रीले राजीनामा दिए। पक्ष र विपक्षमा सडकमा समेत नारा लाग्यो। कांग्रेस महाधिवेशनमा मौन सक्रियता, निर्वाचनमा पुत्र मोहका साथै खिलराज प्रकरण र प्रधानमन्त्रीबाट बाबुराम भट्टराईलाई बर्खास्तीको प्रयासलाई राजनीतिक कु गर्न खोजेको तत्कालीन विपक्षीहरू आरोप लगाउँथे। सात वर्ष तीन महिने कार्यकालमा यादवले संक्रमणकालीन राजनीतिलाई दलीय सहमतिमा अघि बढाउन उल्लेख्य भूमिका खेलेको अनुभूत गर्न सकिन्थ्यो। जनताबाट निर्वाचित प्रतिनिधिबाट चयन भएको सर्वोच्च र सम्मानित पद जनतासँगै नजिक रहेर राष्ट्रिय हितका लागि कुशल भूमिका निर्वाह गर्न सके राष्ट्रपतिको ओजस्वीले अझै सार्थकता पाउँछ। संविधान घोषणाका सन्दर्भमा २०७२ जेठमा भएको सोह्रबुँदे भद्र सहमतिबाट दलहरूमा असमझदारी बढेपछि कांग्रेस एमालेको दलीय गठबन्धन विघटन भई नयाँ स्वरूपमा एमाले र माओवादीबीच नयाँ गठबन्धन बन्यो। त्यसैअनुसार राष्ट्रपति एमालेको भागमा, उपराष्ट्रपति र सभामुख माओवादीले पायो। दोस्रो संविधानसभाले २०७२ असोज ३ मा नयाँ संविधान जारी गरेको एक महिनापछि संसद्ले दोस्रो राष्ट्रपतिको रूपमा विद्यादेवी भण्डारीलाई निर्वाचित गर्यो। संविधानको संक्रमणकालीन अवस्थामा मुलुकको पहिलो महिला राष्ट्रपतिका लागि पनि संविधानको पालन र संरक्षण गर्ने बाटो सहज भइसकेको थिएन। संविधान जारी भए पनि जनताबाट प्रत्यक्ष अनुमोदित भइसकेको थिएन र कार्यान्वयनका चुनौती बाँकी नै थिए। राष्ट्रप्रमुखमा महिला निर्वाचित भएपछि नेपालले अन्तर्राष्ट्रिय मञ्चहरूमा भने प्रशंसा पनि पायो। राष्ट्रपतिको दोस्रो कार्यकालमा महिलाको आर्थिक, सामाजिक सशक्तीकरण र विकासमा प्रभावकारी सहभागिता सुनिश्चित गर्न भण्डारीकै पहलमा राष्ट्रपति महिला उत्थान कार्यक्रम सञ्चालनमा छ। यो कार्यक्रम शिक्षा, स्वास्थ्य र सामाजिक सेवामा पहुँच बढाउन, चेलीबेटी बेचबिखन र सामाजिक कुरीति तथा लैंगिक हिंसाको अन्त्य गर्न, सुत्केरीको उद्धारजस्ता कार्यक्रम उल्लेखनीय पक्ष हुन्। तर, सात वर्ष मुलुकको सर्वोच्च पद राष्ट्रपतिमा रहँदा दलीय आस्था र मातृ पार्टीको नेतृत्वको आग्रहमा राजनीतिक सक्रियता देखाएको आलोचना भने खेप्नु परेको छ। राष्ट्रपतिको सुरक्षा संवेदनशीलता र प्रशासनिक ढाँचाबाट बाहिर निस्केर आमनागरिकको अभिभावकीय भूमिकामा आउन भने निकै हम्मेहम्मे देखियो। प्रतिनिधिसभा विघटनको साक्षी, एकपक्षीय नियुक्ति सदर, अध्यादेशमा फरक व्यवहार, नागरिकता विधेयकको अपजस र संसद्का निर्णय माथि विभेदपूर्ण व्यवहार गरेका आरोप सुनिन्छन्। राजनीतिक स्वार्थ, प्रतिशोध र भागबन्डाले संवैधानिक राष्ट्रपतिलाई कार्यकारीजस्तो बनाएर बहस चर्किएको छ। संविधानविद्हरूका अनुसार संविधानको पालना र संरक्षणकर्ताले आफ्नो अधिकारको प्रयोग गर्दा कानुनी शासनको प्रवद्र्धन हुने गरी सार्वभौम जनताबाट प्राप्त गरेको विश्वासको पालना र संरक्षण गर्ने संवैधानिक कर्तव्यबोध गर्न आवश्यक हुन्छ। राष्ट्रपतिबाट संविधानविरुद्धको गतिविधि र हस्तक्षेपकारी भूमिका देखिएको राजनीतिक दलका नेताहरू नै स्वीकार गर्छन्। विगतको अनुभवबाट पाठ सिक्दै राष्ट्रपतिले अभिभावकीय भूमिका निर्वाह गर्नुपर्ने आवश्यकता अहिलेको टड्कारो छ। संविधानको सही कार्यान्वयन तथा विकास र सुशासनको आमअपेक्षालाई सम्बोधन गर्ने प्रमुख चुनौती पनि छ। आमअपेक्षामा अहिलेको संक्रमणकालीन राजनीतिलाई परिपक्व ढंगबाट स्थायित्वतर्फ लैजाने अभिभावकीय भूमिकामा राष्ट्रपतिका आगामी कार्यसम्पादनले महŒवपूर्ण मार्ग तय गर्छ भन्ने बुझाइ छ। संविधानको कार्यान्वयन, कानुनी राज्यको परिकल्पनालाई परिपालना गर्न गराउन साथै नागरिकको समुन्नति आकांक्षालाई सम्बोधनमा नेतृत्वदायी भूमिका निर्वाह गर्नुपर्ने देखिन्छ। पछिल्लो समय यस संवैधानिक संस्था संविधान र मुलुकको परिस्थितिबाट भन्दा राजनीतिक इशाराबाट सञ्चालित भयो भन्ने सशंकालाई चिर्दै कुशल कार्यसम्पादन गर्नु र सम्मानित पदको गरिमा कायम राख्नु निकै चुनौती देखिन्छ। अर्कातर्फ, वर्तमान संविधान र सरकारका नीति तथा कार्यक्रम साथै संसद्का नयाँ विधेयकलाई राष्ट्रिय हितको शिरोधार्यमा प्रमाणित गरी संविधानको कार्यान्वयनको श्रेय लिने अवसर पनि छ। राष्ट्राध्यक्षका रूपमा रहने राष्ट्रपतिलाई संविधानको संरक्षक र पालना गर्ने प्रमुख कर्तव्य तोकिएको छ। सविधान, संघीय कानुन र मन्त्रिपरिषद्को सिफारिसमा कार्यसम्पादनको मार्ग तय गरेको छ। विगतको राजनीतिक वितृष्णाको भागीदार बन्ने कि भविष्यको मार्गदर्शक बन्ने भन्ने कुरा अब तेस्रो कार्यकालमा निर्वाचित हुने राष्ट्रपतिको भूमिकामा निहित हुन्छ। संवैधानिक क्षेत्राधिकार कि राजनीतिक परिदृश्यको साक्षी दलको रबरस्ट्याम कि आदर्श राष्ट्रपति बन्ने भन्ने कुरा आगामी दिनले देखाउँछ। राष्ट्रपतिको अधिकारसम्बन्धी कानुन नभएका कारण वर्तमान राष्ट्रपतिको क्षेत्राधिकारका सन्दर्भमा विवाद देखिएको विज्ञहरूको बुझाइ छ। संविधानले दिएको जिम्मेवारी र सम्मानित संस्थाको भूमिका, अधिकार क्षेत्र र दायराबारे स्पष्ट व्यवस्था गर्नुपर्ने विज्ञहरूको सुझाव छ। यसर्थ, जनताबाट निर्वाचित प्रतिनिधिहरूबाट चयन भएको सर्वोच्च र सम्मानित पद जनतासँगै नजिक रहेर राष्ट्रिय हितका लागि कुशल भूमिका निर्वाह गर्न सके राष्ट्रपतिको ओजश्वीले अझै सार्थकता पाउँछ भन्ने विषयबाहेकको विकल्प छैन।"
महिलामा असाधारण क्षमता,"धेरै महिलामा कुनै न कुनै किसिमको असाधारण क्षमता छ,केही अपवादबाहेक। जस्तोसुकै अप्ठ्यारो परिस्थितिमा पनि पारिवारिक जिम्मेवारी निर्वाह गर्ने महिलाहरू पनि छन्। नारी दिवसले महिलाहरूका विकासमा भएका योगदान र चुनौतीको समीक्षा गर्छ। मान्छेभित्र समानता भए पनि असमानता र गरिबीले विभेद गरेको छ। लेखक, पत्रकार र ब्युटिसियन, कलाकार, गीतकार, समाजसेवी, विभिन्न पेसा र उमेरका महिलाको तौरतरिका, समर्पणबारे लेखिएको टु हन्ड्रेड विमन अफ दि वल्र्ड नामक पुस्तकमा पनि यही कुरा छ। यो दिवस किन मनाउन पर्यो भन्नेहरू पनि धेरै छन्। किनभने आमनेपाली महिला यस दिवसको सार्थकता देख्दैनन्। अवलोकन र अध्ययनहरूका आधारमा सबैबाट आएको समस्याका रूपमा देखिएको विषय गरिबी र असमानता रहेछ। विश्वमा यी कुराले समस्या निम्त्याएको कुरा पत्ता लागेको छ। महिलाहरूले अत्यधिक कामको बोझ उठाएर समाज र घरलाई बचाएका विषयका पुस्तकहरू पनि छन्। बालविवाह, पढ्न नपाउनु, हिंसाको सिकार हुनु पनि ठूला समस्या हुन्। समग्र समाजमा र अर्थतन्त्रमा देखा परेका चुनौतीबीच महिलाको आर्थिकसामाजिक विकासका कुरा गर्न सहज छैन। साना कर्जा कार्यक्रम र सहकारीका विकासका कारण कतिपय महिलाहरू लाभान्वित भएका छन् भने केही लघुवित्तहरूका नकारात्मक प्रभाव पनि छापाहरूमा आउन थालेका छन्। आम महिला विभिन्न समूह र सहकारीहरूमा आबद्ध भएर आफ्ना आर्थिक सामाजिक आवश्यकता पूरा गर्न संघर्षशील छन्। वास्तवमा आम नेपाली महिलाको परिवार, समाज निर्माण र आर्थिक पक्षमा योगदान छ। यही सकारात्मक प्रभाव बाहिर ल्याउने दिन हो, नारी दिवस। यस दिवसले महिलाहरूको राजनीतिक, सामाजिक र आर्थिक विकासबारे चर्चा गर्छ। यस किसिमको चर्चा गर्दा राष्ट्रिय र अन्तर्राष्ट्रिय परिवेशमा हेर्नुपर्ने हुन्छ। अर्को कुरा महिलाहरूको अवनति वा पछि परेका कारण स्रोतसाधनमा पहुँच सीमित छ भन्ने विषय अध्ययनहरूले पुष्टि गरेको छ। आजभोलि प्रविधिको युगमा डिजिटल अन्वेषणमा पनि महिलाको पहँुच कम भएका नयाँ विषयलाई पनि संयुक्त राष्ट्रसंघले आंैल्याएको छ। आर्थिक कार्यक्रमहरूका थालनीलाई हेर्दा सर्वप्रथम साना किसान कार्यक्रमले महिलालाई पनि समूह जमानीमा ऋण लिने कार्य शुभारम्भ भयो। सन् १९७० को दशकमा विश्वव्यापी रूपमै महिलालाई विकासमा संलग्न गर्ने नीति रहेको थियो। आर्थिक विकासमा महिलाहरूको भूमिका नामक इस्टर वुसरप जो डेनिस अर्थशास्त्री हुन् उनले निर्वाहमुखी अर्थतन्त्रमा उत्पादनमा महिलाको भूमिका धेरै नै भएको तर उनीहरूको काम गणनामा नपरेको विषय बाहिर ल्याइन्। हाम्रो अर्थतन्त्रमा पनि महिलाको योगदान पहिचान गर्न जनगणनामा महिलाको कामबारे औपचारिक रूपमा समावेशको प्रयास गरियो। महिलाहरूले केयर इकोनमीजस्तो घरको काम, बालबच्चा परिवारको स्याहार सम्भार र कृषि कार्यक्रम गर्ने कामहरू गणनामा पर्ने नभएकाले उनीहरूको काम अदृश्य रहने गथ्र्यो। यी विषयहरू चर्चामा ल्याउन थालियो। नेपाली महिलाहरूको ठूलो हिस्सा साना किसान छन्। किसानभन्दा आजभोलि पुरुषमात्र पर्दैनन्। किनभने पुरुषहरू मात्र किसानका रूपमा गणनामा पर्थे। आजभोलि युवाहरू रोजगारीका लागि बिदेसिएका हँुदा महिलाहरू खेतबारीमा देखिन्छन्। नेपालमा साना किसानहरूको जीवनस्तरमा सुधार ल्याउन सन् १९७० को दशकमा संयुक्त राष्ट्रसंघीय विकास कार्यक्रम र विश्व खाद्य तथा कृषि संगठनको संयुक्त तत्वावधानमा एसियाका नौवटा देशहरूमा नेपाल, भारत, बंगलादेश, इन्डोनेसिया, लाओस, श्रीलंका, थाइल्यान्ड, दक्षिण कोरिया र फिलिपिन्सको सर्वेक्षण गरी साना किसान विकास कार्यक्रम सञ्चालन गर्ने सुझाव पेस भयो। २०३२ सालदेखि नेपालमा कृषि विकास बैंकले खाद्य तथा कृषि संगठनको सहयोगमा तराईको धनुषा र पहाडी भेगको नुवाकोट जिल्लामा साना किसान विकास आयोजना लागू भयो। साना किसान समूहमार्फत ऋण प्रवाह गर्दा महिलाहरूलाई पनि समूहमा ऋण दिने क्रमको सुरुआत भयो। यसपछि महिला दशकका सन्दर्भमा ग्रामीण अर्थ व्यवस्थामा महिलाको सहभागिता र देनबारे तथ्यांक लिने सम्बन्धमा नेपालका आठवटा गाउँमा आठ विभिन्न जातिका महिला समुदायबारे महिलाको स्तर विषयमा तीनवर्षे अध्ययन गरिएको थियो। त्यही अध्ययनको सुझावअनुरूप ग्रामीण महिलाहरूका लागि उत्पादन ऋण व्यवस्था कार्यक्रम तत्कालीन महिला विकास शाखाले २०३९ सालमा सञ्चालन गर्यो। यो अध्ययनको अगुवाइ डा मीना आचार्य, डा वीना प्रधान, लिन बेनेट आदि महिलाले गरेका थिए। यस कार्यक्रमअन्तर्गत विभिन्न बैंकहरूसँग समन्वय गरी ग्रामीण महिलालाई सामूहिक जमानीमा बिनाधितो ऋण उपलव्ध गराउन थालियो। यही कार्यक्रम तत्कालीन स्थानीय विकास मन्त्रालयबाट सुरु भएता पनि हाल नेपाल सरकारको महिला बालबालिका तथा ज्येष्ठ नागरिक मन्त्रालयअन्तर्गत सञ्चालित छ। चौथो महिला विश्व सम्मेलन सन् १९९५ मा गरेका प्रतिबद्धताहरू कार्यान्वयन गर्न महिला मन्त्रालयको स्थापना भयो। मैदानमा कार्यक्रमको आवश्यकता भयो। ती कार्यक्रमहरू सञ्चालन त्यस समयमा सञ्चालन गर्ने तत्कालीन कर्मचारीहरूका हिम्मत भएन र स्थानीय विकास मन्त्रालयअन्तर्गत सञ्चालित महिला विकास कार्यक्रमलाई ल्याएर महिलाका लागि काम गरेको सजावट गरियो। महिलाहरूभन्दा पनि वर्गीय विभाजन छ। धनी, गरिब र मध्यम वर्गीय महिला छन्, जसलाई समान रूपमा हेर्न सकिँदैन। वर्गीकरण गरेर हेर्नुपर्ने हुन्छ। त्यसकारण कार्यक्रमहरू पनि आम महिलाका पहुँचमा हुन आवश्यक छ। अन्तर्राष्ट्रिय तहमा महिलाहरूका पहँुच इन्टरनेटका विषय चर्चामा छन् भने नेपाली महिलाका हातहातमा मोबाइल फोन पुगेको छ। यसबाट पाउने सूचनामा पनि उनीहरूलाई ज्ञान आवश्यक भएको छ। महिलाका विकासका लागि शिक्षा, स्वास्थ्य, आर्थिक अवसरजस्ता सेवाहरू सबै आवश्यक हुन्छन्।"
"होली है, जोगिरा सररर","खाउपिउ मोजमज्जा गर भन्ने चार्वाकको सिद्धान्त वास्तविक अर्थमा फागुमा चरितार्थ हुन्छ । ऋणम् कृत्वा घ्रितं पिवेत यसको मुख्य उद्देश्य हो । फागुलाई मदनोत्सव र वसन्तोत्सवको रूपमा मनाइने सदियौं पुरानो परम्परा छ। यसलाई सर्वश्रेष्ठ एवं सर्वोत्तम पर्व पनि भनिन्छ। सदियौंदेखि फागु पर्व मनाइँदै आएको तथ्य विभिन्न पुराणहरूमा वर्णित पाइन्छ। भविष्य पुराणमा यो उल्लेखित भएको पनि पाइन्छ। फल्गुन शालिवाहन क्यालेन्डरअनुसार वर्षको अन्तिम महिना मानिन्छ। वसन्त ऋतुमा पुरानो पातहरू र नयाँ पातहरू नयाँ पल्लवको साथ वसन्तको स्वागतमा तम्तयार भएको देखिन्छ। पौराणिक कथनअनुसार शिव क्रोधित भएर आफ्नो त्रिनेत्र खोलेर कामदेवलाई भष्मीभूत गरेपछि निज कामदेव अनंग भए। आर्यहरूको वसन्तोत्सवको रूपमा मनाउने यो होलीको धेरै पुरानो परम्परा अद्यापि जीवित छ। यस चाडपर्वमा रंग, अबिर, गुलाल र हिलोको प्रशस्त प्रयोग हुने गर्छ। मथुरामा होलीको उत्सव मनाउने परम्परा छ। अर्को कथनअनुसार जुन श्रीमद्भागवत गीतामा उल्लेखित छ, पुतना आफ्नो विषैला स्तनबाट श्रीकृष्णलाई दूध चुसाएर मार्न तम्सिएकी तर कृष्णले यस्तो जोडले लात हान्छन् कि पुतना मर्छिन्। यस सम्बन्धमा अर्को कथन के छ भने उसको शरीर विलिन हुन्छ तर मथुराका ग्वालवाल उसको मृत शरीरलाई जलाउँछन्। त्यसैदिनदेखि मथुरामा होलीको उत्सव मनाउने परम्परा छ। यसको उत्पत्तिको कथा जेसुकै भए पनि आदिवासीले यसलाई अग्नि पूजाको रूपमा मनाउने विश्वास छ। आर्यहरूको वसन्तोत्सवको रूपमा मनाउने यो होलीको धेरै पुरानो परम्परा अद्यापि जीवित छ। यस चाडपर्वमा रंग, अबिर, गुलाल र हिलोको प्रशस्त प्रयोग हुने गर्छ। वास्तवमा फालोन संस्कृत शब्द हो, यसको शाब्दिक अर्थ हुन्छ रातो अबिर, कुमकुम र सिन्दूर जसबाट यो पर्व खेलिन्छ। यो साम्प्रदायिक सद्भावको पर्व हो र यसमा जातजातिको भेद गरिँदैन। उचनिचको भेद गरिँदैन। धनी गरिबको भेद गरिँदैन। पहिलो दिन, अग्नि, अर्को दिन धूलो र तेस्रो दिन रंगोत्सवको रूपमा मनाइने परम्परा आज पनि जीवन्त छ। गाउँलेहरू होलिका दहन गरेपश्चात् बाजागाजाका साथ फागुको लोकगीत गाउँदै गाउँभरि परिक्रमा गर्छन्। यसमा अश्लील फागु लोकगीत पनि गाइन्छ। तर यसको कसैले वास्ता गर्दैन किनभने भग या योनि पूर्वाफाल्गुनी तारामण्डलको प्रकाशपुञ्ज अर्थात् फागु पूर्णिमाको दिनमा देवीको पूजाआजा पनि गरिन्छ। यहीँबाट कामोत्तेजक र अश्लील लोकगीत गाउने परम्परा प्रारम्भ भएको बुझिन्छ। प्रारम्भकालीन मानिसहरूको आदिम प्रवृत्ति जसलाई कामवासना पनि भनिन्छ। यस कामवासनाको उद्रेक पनि हुन्छ। मानिसको कुण्ठित र दमित यौन भावनाको उत्पत्ति यस उत्सवमा भएको पाइन्छ। यसलाई प्रसिद्ध दार्शनिक फ्रायडले लिबिडो भनेका छन्। यो चाडपर्व दुई दिनसम्म मनाइन्छ। पहिलो दिन होलिका दहन र अर्को दिन रंग अबिर खुलेर प्रयोग हुन्छ। पन्ध्रदिने परिक्रमाको आठौं दिनमा कञ्चन वनमा राम र सीताले यो होली उत्सव मनाएकाले र यो परिक्रमापश्चात् धार्मिक अनुष्ठान गर्नेहरूले विश्राम लिने भएकाले पूर्णिमाको दिनमा मधेसमा यो पर्व मनाइँदैन। यसको भोलिपल्ट यो पर्व उत्साह उमंगको साथमा सम्पूर्ण तराई मधेसमा मनाइने चलन छ। होली पर्वमा प्रार्थना पनि गर्ने परम्परा छ। जुन यस प्रकार छ : होलिके पूजयामी त्वां सर्व सौख्य प्रदायिनिम् अर्चितासी महाभागे देहयायुधन सम्पदः फाल्गुसंज्ञे नमोदेवीः नमस्तेस्तु शिशु प्रिये वर्ष यावद विशुद्धयर्थ गृहाणाध्र्य मिदं मम यन्मया शीतभितेन विरुद्धा चरणं कृतम् तत्पातक विशुद्धयर्थ होलिके त्वं क्षमापये। फागु वैश्य समुदायको सबैभन्दा सरस र सुन्दर चाडपर्वहरूमा पर्छ। यो पर्व सबै जातजातिमा समान रूपमा मनइने सदियौं पुरानो परम्परा हो। वैश्य समुदायमा पनि सबैभन्दा महŒवपूर्ण पर्वको रूपमा यसलाई मनाउने गरिन्छ। वैश्य समुदाय स्वाभावतः शाकाहारी हुन्छ किनभने यिनीहरू तामसी भोजनको सट्टा शाकाहारी र सादा भोजन गर्ने गर्छन्। फागु शाकाहारी र मांशाहारी दुवैका लागि एउटा रम्य एवं रमाइलो पर्व मानिन्छ। यस पर्वलाई सम्पूर्ण तराईमधेसमा फागुआ, फागु र होली तथा होरीको रूपमा बडो उत्साह एवं उमंग साथ मनाइन्छ। फागुमा बाल होस् वा वृद्ध, सबै समान रूपमा सहभागी हुन्छन्। यो मोजमज्जा र मासु मदिरा प्रधान पर्व भएकाले कहिले पनि रक्सी नखाने मानिस रक्सी खानमा पनि पछाडि पर्दैन। रक्सी नखाने मानिस भाङ, गाँजा र कुसमा पिउने गर्छ किनभने नशाको अनुभव भएन भने फागुको मज्जा नै आउँदैन। नशामा एक दिन वर्षभरिमा आफ्नो सालभरिको मनोग्रन्थी, काम कुण्ठा, विषय वासना बिर्सेर वास्तविक आनन्दानुभूति गर्ने पर्व हो फागु। यो पर्व सबै तह र तप्काका मानिसका लागि मनोरञ्जनको साधन हो। वर्षभरिका दुःख, दर्द, वेदना र व्यथा बिर्सेर मानिस दिल खोलेर आनन्दको अनुभूति गर्न चाहन्छन्। तसर्थ यस्तो गीतको गेडा दोहोर्याउँदै रसपान गर्नका लागि व्यग्र हुन्छन्। गीतको गेंडालाई यसरी अग्रसारित एवं अभिव्यक्त गरिन्छ, बुरा न मानो होली है अर्थात् यसमा मनको बह स्वच्छन्दतापूर्वक व्यक्त गरिन्छ। वर्षभरिको कुण्ठाग्रस्त मनलाई बहकिने र व्यक्त गर्ने खालको यो पर्व तरुणतरुणीका लागि सबैभन्दा मनोरञ्जन प्रदान मौका प्रदान गर्छ। यो पर्वलाई वैश्य समुदायका तरुणतरुणीहरू भेलेन्टाइन डेका रूपमा मनाउने गर्छन्। काम भावनाको विसर्जन संयमपूर्वक गर्ने सुअवसर हो। अश्लील गीत गाएर होस् कि अश्लील भागभंगीमा प्रदर्शन गरेर होस् वा कामवासनामा लिप्त भएर होस्, यस पर्वलाई लोकप्रिय पर्वको रूपमा मनाइन्छ। मनोग्रन्थीलाई मलजल नदिएर यसलाई खुलमखुल्ला छुट दिइन्छ। तराईमधेसमा बसोबास गर्ने वैश्य समुदायका मानिसहरू फागुको एक दिन पूर्व ब्रह्मबेलामा नै सम्मत जलाउने परम्परा सदियौंदेखि आजसम्म जीवन्त छ। सम्मत जलाउनेको प्रतीकात्मक अर्थ के छ भने आपसी मनोगत भावनालाई छुट दिइने, आपसी मतभेदलाई बिर्सिने, झैंझगडा जालझेलको पर्दाफास गर्ने, मतभेदलाई बिर्सिने, पारस्परिक ईष्र्या द्वेषलाई परित्याग गरेर प्रेमको प्रेमिल धारमा संलग्न हुने काम हुन्छ। यसरी बिहानदेखि बेलुकासम्म रंग अबिर एकआपसमा खेल्ने, मुखमा अबिर दल्ने र शरीरभरिमा रंगको होली खेल्ने गरिन्छ। यो प्रेम, स्नेह, सौहाद्र्र, सौजन्यले समन्वित सन्देश आफ्नो समुदाय, समाज र देशमा सम्प्रेषित गर्ने, मासु र मदिराको अत्यधिक सेवन गर्ने र एकआपसमा आनन्द मनाउने काम गर्छन्। हरियो र रातो रंगको प्रयोग पिचकारीबाट गरिन्छ। साली र भाउजूको संवेदनशील अंगमा रंगको पिचकारीको प्रहार गरेर मोजमज्जाको आनन्दानुभूति गर्ने काम पनि यस दिन हुन्छ। वास्तवमा यस पर्वको प्रारम्भ वसन्तपञ्चमीदेखि नै रंग र अबिरको प्रयोग गरेर गरिन्छ। यसै दिनदेखि फागुगीतको सरस स्वर लहरीले ग्रामीण जीवनमा सरसता घोल्ने गरिन्छ। सम्मत जलाएको ठाउँबाट खरानी शरीरमा दलेर रंग अबिरबाट सम्पूर्ण शरीर सरोबरी पारेर होरी लोकगीत गाउँदै सम्पूर्ण गाउँको परिक्रमा गर्ने क्रममा घरघरमा गएर रंग अबिर खेल्ने गरिन्छ। ठूलाठालुको दलानमा गएर होरी लोकगीत गाउँदै झाल, डम्फु र ढोलकको तालमा लोकगीत गाउँदै बिहानदेखि बेलुकासम्म यो पर्व मनाइने परम्परा आज पनि छ। होरी लोकगीतको गबैया (गायक)हरू आआफ्नो टोलीमा रंग अबिर खेल्दै लोकगीत गाउँदै हिँडेपछि थकान पनि महसुस गर्दैनन्। गाउँभरिको कुडा कर्कट, झारपात, सडेगलेका फोहोर, पुरानो झुपडी, काम नलाग्ने काठ, दाउरा सबै एक गाउँमा जम्मा गरेर जलाइन्छ। यसले गर्दा गाउँको पर्यावरण स्वच्छ र सफा हुन्छ। माछा, मासु, मदिराको साथसाथै मालपुवा, दम, अनेक किसिमका मिष्ठान्नको मधुर भोजन गरेर यो पर्व मनाइन्छ। यो पर्व वास्तवमा वैश्य समुदायका लागि दसैंभन्दा कम हुँदैन। खानपिन र मोजमज्जाको यस पर्वलाई मनाउन मानिस मन फुकालेर खर्च गर्न पनि पछाडि पर्दैनन्। ऋण लिएर पनि यो पर्व मनाइन्छ। खाउपिउ मोजमज्जा गर भन्ने चार्वाकको सिद्धान्त वास्तविक अर्थमा फागुमा चरितार्थ हुन्छ। ऋणम् कृत्वा घ्रितं पिवेत यसको मुख्य उद्देश्य हो। यस पर्वमा गाइने लोकप्रिय लोकगीतका केही प्रथम पंक्तिहरू ः यमुना तट श्याम खेले होली, जनकपुर रंग महल होली, शिव मठ पर शोभे लाल धजा, नकबेसर कागाले भागा सैंया अभागा नजाना आदि। यस गीतबाट के प्रस्ट हुन्छ भने यो होली पर्व धेरै लोकप्रिय पर्वको रूपमा सम्पूर्ण तराई मधेसमा मनाइन्छ।"
शहीद स्मारक एडिभिजन लिग : फ्रेन्ड्स र थ्री स्टार क्लब बराबर,"मंगलबार भएको खेलमा फ्रेन्ड्स र थ्री स्टार ३३ गोलको बराबरी खेल्दै अंक बाडेका हुन्। काठमाडौं : शहीद स्मारक एडिभिजन लिग फुटबलमा फ्रेन्ड्स क्लब र थ्री स्टार क्लबले बराबरी खेल्दै अंक बाँडेका छन्। ललितपुरको च्यासल रंगशालामा मंगलबार भएको खेलमा फ्रेन्ड्स र थ्री स्टार ३३ गोलको बराबरी खेल्दै अंक बाडेका हुन्। बराबरीसंगै फ्रेन्ड्स दुई खेल खेल्दै १ अंकका साथ तालिकाको १० औं स्थानमा छ भने समान खेल खेलेको थ्री स्टार पनि १ अंकका साथ तालिकाको ११ औं स्थानमा छ। त्यस्तै मंगलबार नै एन्फा कम्प्लेक्समा सातदोबाटोमा भएको अर्को खेलमा एफसी खुमलटारलाई ३१ गोल अन्तरले हराउँदै चर्च ब्वाइजले लगातार दोस्रो जित निकाल्यो। चर्च ब्वाइजको जितमा आशिष चापागाईले दुई गोल गरे। एरिक विष्टले एक गोल थपे। खुमलटारका मेसुके ओलुमोउले एक गोल फर्काए। जितसँगै चर्च ब्वाइज अंक तालिकाको शीर्ष स्थानमा उक्लिएको छ। चर्च ब्वाइजले २ खेलमा ६ अंक जोडेको छ। खुमलटारको यो पहिलो हार हो। खुमलटारले २ खेलमा ३ अंक जोडेको छ र तालिकाको पाचौ स्थानमा छन्। प्रतियोगीता अन्तर्गत बुधबार नेपाल पुलिस र हिमालयन शेर्पा , एपिएफ र सातदोवाटो तथा मनाङ र संकटाबीच प्रतिष्पर्धा हुनेछ।"
उपमेयर महिला फुटबलः उपाधिका लागि फुङलिङ र आठराई त्रिवेणी भिड्ने,"ताप्लेजुङ : ताप्लेजुङमा जारी उपमेयर कप महिला फुटबलको उपाधिका लागि फुङ्लिङ नगरपालिका र आठराई त्रिवेणी गाउँपालिका भिड्ने भएका छन्। मंगलबार सम्पन्न सेमिफाइनल चरणको खेलमा मेरिङदेनलाई ट्राईबेकरमा ५४ गोलअन्तरले पराजित गर्दै फुङलिङ फाइनलमा प्रवेश गरेको हो। निर्धारित समयमा एक एक को बराबरी भएपछि खेल ट्राईबेकरमा धकेलिएको थियो। यता सिरीजंघालाई ५१ गोलको नतिजामा पराजित गर्दै आठराई त्रिवेणी फाइनलमा पुग्यो। फाइनल खेल बुधबार नारी दिवसका अवसरमा सदरमुकामस्थित भानुजन माद्यमिक विद्यालयको खेलमैदानमा हुने आयोजकले जनाएको छ। प्रतियोगिताको विजेताले नगद १ लाख ११ हजारसहित ३ वर्षे रनिङ कप र प्रमाणपत्र पाउने छ भने उपविजेताले नगद ५५ हजार ५ सय रुपैयाँसहित मेडल र प्रमाण पत्र पाउने छ। रनिङ कप १ सय तोला चाँदी र आधा तोला सुन जडित हुने आयोजकले जनाएको छ। प्रतियोगितामा विभिन्न सातवटा विधामा उत्कृष्ट हुनेलाई नगद, ट्रफी र मेडल दिइने जनाईएको छ। महिलालाई समाजमा थप सशक्त बनाउन खेल क्षेत्रमा उनिहरुको सहभागिता वृद्धि गर्ने उद्देश्यले प्रतियोगिता आयोजना गरिएको नगरपालिकाकी उपप्रमुख भीमादेवी ओझाले बताइन्।"
बजार पल्सर स्पोर्ट्स अवार्ड २०७८: अरुणा र अञ्जन वर्ष खेलाडी,"काठमाडौं: भलिबलकी अरुणा शाही र फुटबलका अञ्जन बिष्ट एनएसजेएफ बजार पल्सर स्पोर्ट्स अवार्ड २०७८ को वर्ष खेलाडी घोषित भएका छन्। नेपाल खेलकुद पत्रकार मञ्च(एनएसजेएफ)ले मंगलबार आयोजना गरेको कार्यक्रममा अञ्जन पुरुषमा र अरुणा महिला स्पर्धामा वर्ष खेलाडी घोषित भए। पुरुषतर्फका विजेता अञ्जनले क्रिकेटका दीपेन्द्रसिंह ऐरी र कुशल भुर्तेल, ब्याडमिन्टनका प्रिन्स दाहाल तथा फुटबलका किरणकुमार चेम्जोङलाई पछाडि पारे। अञ्जनले साफ च्याम्पियनसिपमा नेपाललाई पहिलोपटक फाइनलमा पुर्याउन मद्दत गरेका थिए। वर्ष महिला खेलाडी घोषित भलिबलकी अरुणाले क्रिकेटका सीता रानामगर र रुविना क्षेत्री, एथ्लेटिक्सकी पुष्पा भण्डारी र बक्सिङ पुनम रावललाई पछि पारिन्। अरुणाकै कप्तानी नेपालले बंगलादेश सम्पन्न एसियन सेन्ट्रल जोन महिला भलिबल च्याम्पियनसिपको उपाधि रक्षा गरेको थियो। पुरुष र महिलामा अवार्ड विजेताले बजार पल्सर मोटरसाइल प्राप्त गरे। भलिबलकै उषा भण्डारीले पिपुल्स च्वाइस अवार्ड जितिन्। ईसेवाको भोटिङ, मञ्चका सदस्यको मत, फेसबुक लाइक र प्रमुख प्रशिक्षकको मतका आधारमा उषा विजेता भएकी हुन्। सर्वाधिक ३८ प्रतिसत मत प्राप्त गर्दै विजेता भएकी उषाले बजार पल्सर मोटरसाइकल प्राप्त गरिन्। यो अवार्डको मनोनयनमा क्रिकेटका आसिफ सेख, फुटबलका अञ्जन विष्ट, टेनिसकी अभिलाषा विष्ट र पौडीकी डुवाना लामा थिए। वर्ष उत्कृष्ट प्रशिक्षक भने फुटबलका अब्दुल्लाह अलमुताइरी घोषित भए। यो अवार्ड विजेताले पनि पल्सर मोटरसाइकल पाए। उनको प्रशिक्षणमा नेपाल माल्दिभ्समा सम्पन्न १३औं साफ च्याम्पियसिपको फाइनलमा पुगेको थियो। अब्दुल्लाहले पारा तेक्वान्दोका कविराज नेगी लामा, बक्सिङका दीपक महर्जन, क्रिकेटका डेभ ह्वाटमोर र भलिबलका जगदीश भट्टलाई पछि पारे। फुटबलका मनीष डाँगी युवा वर्ष खेलाडी घोषित भए। उनले फुटबलकै प्रीति राई, ब्याटमिन्टनकी रसिला महर्जन, बक्सिङका छिरिङ वाङ्दी शेर्पा, भलिबलकी उषा भण्डारीलाई पछि पार्दै यो अवार्ड जिते। मनीषले अन्तर्राष्ट्रिय फुटबल पदार्पणमा एसियाली फुटबलको हेभिवेट राष्ट्र इराकविरुद्ध दर्शनीय गोल गरेका थिए। साथै साफ फुटबल च्याम्पियनसिपको उद्घाटन खेलमा आयोजक माल्दिभ्सविरुद्ध निर्णायक गोल गरेका मनीषले सोही वर्ष मच्छिन्द्र क्लबलाई लिग च्याम्पियन बनाउन महत्वपूर्ण भूमिका खेलेका थिए। यससँगै मनीषले पनि बजाज पल्सर मोटरसाइकल प्राप्त गरे। पारा तेक्वान्दोकी खेलाडी पलेशा गोवर्धन पारा एथ्लिट अवार्डबाट सम्मानित भइन्। उनले ट्रफीसँगै ५० हजार नगद पुरस्कार पाइन्। पलेशाले जापानमा सम्पन्न पारालम्पिकमा कांस्य पदक प्रतिस्पर्धासम्मको यात्रा तय गरेकी थिइन्। सोही वर्ष नै पलेशाले बहराइनमा सम्पन्न एसियन युथ पारा गेम्समा एक स्वर्ण जितेकी थिइन्। अन्तर्राष्ट्रिय एसियन खेल पत्रकार अवार्ड कतारका मोहम्मद हेजीले प्राप्त गरेका छन्। एथ्लेटिक्सका प्रशिक्षक रघुराज वन्तले लाइफटाइट एचिभमेन्ट अवार्ड जिते। साथै उनले पनि ५० हजार रुपैयाँ पुरस्कार पाए। स्पेसल अवार्डबाट ब्याडमिन्टनका दानबहादुर तामाङ र मायादेवि मोक्तान सम्मानित भए। आफ्ना तीन सन्तानलाई ब्याडमिन्टनका राष्ट्रिय च्याम्पियन बनाउन सफल तामाङ दम्पतीले विशेष अवार्डका साथै ५० हजार रुपैयाँ पाए। तामाङ दम्पती राष्ट्रिय च्याम्पियनत्रय सरादेवि, नङ्सल र रत्नजित तामाङका बुबाआमा हुन्। २०७७ सालमा नेपाली खेलकुद क्षेत्रको माध्यमबाट राष्ट्रिय र अन्तर्राष्ट्रिय रूपमा योगदान पुर्याउने खेलाडी तथा खेलव्यक्तित्वलाई अवार्डबाट पुरस्कृत गरिएको हो। १९औं संस्करणको पल्सर अवार्डको मुख्य प्रायोजक हंशराज हुलासचन्द एन्ड कम्पनी प्रालि रहेको छ। सहप्रायोजकहरूमा सूर्य नेपाल प्राली, ईसेवा, रोयल सिंगी होटल, एडिडास, इमेजिङ, प्लाजा होटल गु्रप, सुबिसु र न्यु होराइजन कार्पेट इन्डस्ट्री छन्। सहयोगी संस्थामा राष्ट्रिय खेलकुद परिषद्, नेपाल ओलम्पिक कमिटी र बाग्मती प्रदेश खेलकुद विकास परिषद् छन्।"
सोलुखोला दुधकोशी जलविद्युत् आयोजनाको उद्घाटन,सोलुखुम्बु : निजी क्षेत्रको लगानीमा हालसम्मकै ठूलो ८६ मेगावट क्षमता सोलुखोला दुधकोशी जलविद्यूत आयोजनाको उद्घाटन गरिएको छ। साहस उर्जा कम्पनी लिमिटेडले सोलुखुम्बुको सोलुदुधकुण्ड नगरपालिका११ तिङला र थुलुङ दुधकोशी गाउँपालिका३ पञ्चनमा निर्माण सम्पन्न गरेको आयोजनाको मंगलबार प्रधानमन्त्री पुष्पकमल दाहाल प्रचण्डले भर्चुअल माध्यमबाट उद्घाटन गरेका हुन्। आयोजनाको विद्युत १३२ केभी सोलु कोरिडोर प्रसारण लाइनको तिङलास्थित लम्माने सबस्टेसनमा जोडिएको छ। विद्युतगृहदेखि सबस्टेसनसम्मको आवश्यक १२ किलोमिटर लामो प्रसारण लाइन कम्पनी आफैंले निर्माण गरेको हो। सोलुखोलामा पानीको मात्रा कम रहेको कारण हाल ३० मेगावटसम्म विद्युत उत्पादन भएको आयोजना उत्पादक प्रवर्द्धक साहास उर्जाका प्रमुख हिम पाठकले जानकारी दिए।
ग्रीन फाइनान्सको प्रवर्द्धनमा नीतिगत पहल,"काठमाडौं : जलवायु परिवर्तनका कारण उदीयमान र विकासोन्मुख मुलुकको सामाजिक समावेशीकरण, आर्थिक समृद्धि र वित्तीय स्थायित्वमा जोखिम देखिएको छ। नेपाल राष्ट्र बैंकका डेपुटि गभर्नर डा नीलम ढुंगाना तिम्सिनाले जोखिम देखिएको बताउँदै यसको न्यूनीकरणमा जोड दिनुपर्ने बताएकी छन्। नेपाल राष्ट्र बैंक र एलायन्स फर फाइनान्सियल इन्क्लुसन (एएफआई)को संयुक्त आयोजनामा काठमाडौंमा मंगलबारदेखि सुरु भएको बैठकको उद्घाटन गर्दै डा तिम्सिनाले यस्तो औंल्याएकी हुन्। बैठक फागुन २६ गतेसम्म सञ्चालन हुने छ। बैठकमा ४१ मुलुकका केन्द्रीय बैंक र वित्तीय क्षेत्रका अन्य नियामक निकायका ८० जनाभन्दा बढी प्रतिनिधि सहभागी छन्। ग्रीन फाइनान्सको प्रवर्द्धनका लागि नेपाल सरकार र राष्ट्र बैंकबाट अवलम्बन गरिएका पछिल्ला कानुनी र नीतिगत व्यवस्थाका सम्बन्धमा समेत डेपुटि गभर्नर डा तिम्सिनाले जानकारी दिइन। उनका अनुसार नेपालमा साना तथा मझौला व्यवसायको प्रवर्द्धन र वित्तीय स्रोतको पहुँचका निम्ति प्रयास भएको छ। नेपालमा ग्रीन ट्याक्सोनोमी तर्जुमाको लागि अनुदान र प्राविधिक सहायता उपलब्ध गराएकोमा एएफआई प्रति उनले आभार प्रकट गरिन। एएफआईका कार्यकारी निर्देशक डा अल्फ्रेड ह्यानिगले विकासोन्मुख देशको रोजगारी सिर्जना र जीविकोपार्जन सुधारमा साना तथा मझौला उद्यमको विशिष्ट योगदान रहेको चर्चा गर्दै यस क्षेत्रमा जलवायु परिवर्तनको असरलाई न्यूनीकरण गर्न ठोस कदम चाल्नुपर्ने बताए। ग्रीन फाइनान्सको प्रवर्द्धनका लागि राष्ट्र बैंकले लिएका नीतिगत पहलको प्रशंसा गर्दै ह्यानिगले बैंकको यो प्रयास अन्य सदस्य संस्थाको निम्तिसमेत अनुकरणीय रहेको बताए। चार दिने कार्यक्रमअन्तर्गत पहिलो र अन्तिम दिन दुवै समूहको संयुक्त बैठक सञ्चालन हुनेछ। आगामी २६ गतेसमम चल्ने उक्त बैठकमा वित्तीय समावेशीकरणका साथै जलवायु परिवर्तनका कारण सिर्जित वातावरणीय र सामाजिक असर, यसलाई सम्बोधन गर्नका निम्ति क्षेत्रीय तथा अन्तर्राष्ट्रियस्तरमा भएका नीतिगत अभ्यास र यसको प्रभावबारे सहभागीहरूबीच विस्तृत छलफल हुने बताइएको छ। यसका साथै विभिन्न सदस्य संस्थाका तर्फबाट साना तथा मझौला व्यवसायमा वित्तीय स्रोतको पहुँचको अवस्था र यसबाट वित्तीय समावेशीकरणको प्रवर्द्धनमा पुगेको योगदानबारे आआफ्ना कार्य अनुभवहरू प्रस्तुत हुनेछन्। उक्त बैठकपश्चात् साना तथा मझौला उद्यमव्यवसायमार्फत जलवायु परिवर्तनबाट सिर्जित चुनौतीलाई सम्बोधन गर्न अवलम्बन गर्न सकिने नीतिगत अभ्यास र भावी कार्यदिशाका सन्दर्भमा सदस्य संस्थाका प्रतिनिधिबीच छलफल हुनेछ।"
कालीगण्डकी करिडोर प्रसारण लाइन निर्माणमा प्राधिकरणको पहल,"काठमाडौं : नेपाल विद्युत प्राधिकरणको उच्चस्तरीय टोलीले कालीगण्डकी करिडोर २२० केभी प्रसारण लाइन आयोजना निर्माणमा भइरहेको अवरोध हटाउन पहल थालेको छ। पर्वतको फलेवासमा भइरहेको अवरोध हटाउन टोलीले पहल थालेको हो। देवीस्थानस्थित विद्यालय र रंगशालामा क्षति पुग्ने भन्दै स्थानीय बासिन्दाले विगत तीन वर्षदेखि प्रसारण लाइनको रुट सार्न माग गर्दै निर्माणमा अवरोध गर्दै आएका छन्। स्थानीयको अवरोधका कारण फलेवासमा प्रसारण लाइनका चारवटा टावर निर्माण हुन सकेको छैन। प्राधिकरणका कार्यकारी निर्देशक कुलमान घिसिङ, आयोजना व्यवस्थापन निर्देशनालयका उपकार्यकारी निर्देशक ताराप्रसाद प्रधान, आयोजना प्रमुख चन्दन घोष सम्मिलित उच्चस्तरीय टोलीले निर्माणमा अवरोध भइरहेको फलेवास६ देवीस्थानको स्थलगत निरीक्षण गरेको छ। टोलीमा पर्वतका जिल्ला समन्वय प्रमुख विष्णुराम बिक, फलेवासका नगरप्रमुख गंगाधर तिवारी, उपप्रमुख शोभा कुमारी क्षेत्री, प्रमुख जिल्ला अधिकारी चित्रांगत बराल, निवर्तमान नगर प्रमुख पदमपाणि शर्मा प्रहरी नायव उपरीक्षक मधुसोधन न्यौपाने, वडाध्यक्ष नविन श्रेष्ठलगायतको सहभागी थिए। टोलीले प्रसारण लाइन निर्माण स्थलको स्थलगत निरीक्षण गरी स्थानीय बासिन्दाहरूसँग छलफल गरेको थियो। टोलीले कालीगण्डकी र यसका सहायक खोलानालामा निर्माण हुने जलविद्युत आयोजनाहरूको विद्युत प्रवाहका लागि यो लाइन महत्वपूर्ण रहेकाले निर्माणमा अवरोध नगरिदिन आग्रह गरेको थियो। लाइन अभावमा जलविद्युत आयोजनाहरूको विद्युत् मुख्य रूपमा वर्षायाममा प्रवाह गर्न नसकिएको भन्दै टोलीले यसबाट राष्ट्रलाई ठूलो क्षति भइरहेकाले निर्माणमा सहयोग गरिदिन अनुरोध गरेको थियो। प्रसारण लाइनको टावर सार्न सम्भव भएनभएको विषयमा प्राविधिक टोलीले ४५ दिनभित्रमा सर्वेक्षण सम्पन्न गर्ने सहमति भएको प्राधिकरणका कार्यकारी निर्देशक कुलमान घिसिङले बताए। प्रसारण लाइनमूनि विद्यालय पर्छ भन्ने स्थानीयको कुरा थियो तर स्थलगत निरीक्षणबाट मार्गधिकारमा विद्यालय नपर्ने देखिएको छ, घिसिङले भने, सर्वेक्षण सम्पन्न भएपछि विद्यालयलाई प्राथमिकतामा राखी प्राविधिक रूपमा सम्भव भएसम्म टावरलाई रंगशालाको डिलतर्फ च्यापेर टावर निर्माण गर्ने सहमति भएको छ, रंगशालाभन्दा तल भीर रहेकाले टावर धेरै तलसम्म लैजाने सम्भावना देखिंदैन। उनले विद्यालयलाई जोगाएर प्राविधिक रूपमा सम्भव भएसम्म रंगशालालाई पनि कम असर पर्ने गरी टावर निर्माण गरिने प्रष्ट पारे। कालीगण्डकी र यसका सहायक नदीहरूमा निर्माण हुने जलविद्युत आयोजनाहरूको विद्युत प्रवाहका लागि नेपाल सरकार तथा प्राधिकरणको लगानी र एसियाली विकास बैंकको सहुलियतपूर्ण ऋणमा कालीगण्डकी करिडोर प्रसारण लाइनको निर्माण सुरु गरिएको हो। आयोजनाअन्तर्गत म्याग्दीको अन्नपूर्ण गाउँपालिका३ दानाबाट पर्वतको कुश्मा नगरपालिका२ खुर्कोटसम्मको ३९६ किलोमिटर पहिलो खण्ड निर्माण सम्पन्न भई सञ्चालनमा छ। खुर्कोटमा २२०१३२ केभी र दानामा २२०१३२३३ केभी सबस्टेसन निर्माण गरिएको छ। करिडोरको दोस्रो खण्डअन्तर्गत कुश्माबाट नवलपरासीको सुनवल नगरपालिका१३ भुमहीस्थित (नयाँ बुटवल सबस्टेसन)सम्मको ८८ किलोमिटर प्रसारण लाइन निर्माण अन्तिम चरणमा छ। यस खण्डमा पर्ने २३५ वटा टावरमध्ये फलेवासमा पर्ने चारवटाको निर्माण बाँकी रहेको छ। प्रसारण लाइन निर्माण असारभित्रमा सम्पन्न गर्ने गरी काम भइरहेको आयोजना प्रमुख चन्दन घोषले बताए।"
होलीमा हरियो तरकारीको मूल्य अचाक्ली वृद्धि,"वीरगन्जको बजारमा तीन दिन पहिलेसम्म सामान्य मूल्यमा खरिदबिक्री भइरहेको हरियो तरकारीको भाउ सोमबारदेखि तेब्बरले बढेको छ । वीरगन्ज : होलीमा कारोबार बढी हुने भएपछि वीरगन्जमा हरियो तरकारीको मूल्य अचाक्ली बढेको छ। वीरगन्जको बजारमा तीन दिन पहिलेसम्म सामान्य मूल्यमा खरिदबिक्री भइरहेको हरियो तरकारीको भाउ सोमबारदेखि तेब्बरले बढेको छ । तराईमधेसमा होलीमा माछा मासुका साथै हरियो तरकारीको पाकवान पनि बढि खाने चलन छ। त्यसमा पनि यसपालि मधेसमा होली पर्व मंगलबार र बुधबार गरी दुई दिन मनाइँदैछ । मधेसमा मंगलबारका दिन मधेसमा माछा मासु नखाने चलन रहेका कारण तरकारीको कारोबार बढी भएको छ । मंगलबार वीरगन्जको बजारमा फूल काउली खुद्रामा किलोको ८० देखि १० रुपैयाँको भाउमा खरिद बिक्री भएको छ । जबकी सोमबार फूल काउलीको भाय किलोको २५ देखि ३० रुपैयाँ मात्र थियो । यस्तै दुई दिन मै मटर कोसाको भाउ किलोको १०० बाट बढेर २००, करेला १२० बाट बढेर २०० , मूला ४० बाट बढेर ६० , भेन्टा ६० बाट बढेर १०० रुपैयाँ पुगेको छ । यस्तै परवल किलोको २०० रुपैयाँको भाउमा खरिदबिक्री भइरहेको छ । दुईदिन पहिले किलोको ४० रुपैयाँमा पाइने गाजरको भाउ किलोको ८० रुपैयाँ, ८० रुपैयाँमा पाइने हरियो खुर्सानी किलोको १२० रुपैयाँमा खरिदबिक्री भइरहेको छ । मिनाबजारमा मंगलबार तरकारी किन्दै गरेको अवस्थामा भेटिएकी वीरगन्ज १० आदर्शनगरकी रम्भा देवी साहले भनिन्,अस्ति (आइतबार ) मात्रै काउली किलोको ३० रुपैयाँमा किनेको थिएँ , तर आज पसलेले त्यहि काउलीको भाउ ८० रुपैयाँभन्दा सुरुमा त विश्वास नै लागेन । ' यसअघिका वर्षमा होलीमा माछा मासुको भाउ बढ्ने गरेकोमा यसपालि हरियो तरकारीको पनि भाउ दोब्बर तेब्बरले बढेको देख्दा अचम्म लागेको उनले बताइन् । गर्मी याम शुरु भएसंगै हरियो तरकारीको सिजन सकिन लागेकाले बजारमा आपूर्ति कम भएर भाय बढेको व्यापारीहरुले बताएका छन् । वीरगन्जको मिनाबजारका तरकारी पसले रामभोला तुराहाले भने ,पहिले नाकामा बिना रोकटोक भारतबाट तरकारी आउथ्यो तर अहिले भन्सार(नाका) मै पुलिसले कडाइ गरेको छ, भन्सार राजश्व तिरेर ल्याउने हो भने अहिलेको भन्दा अझ मङगोमा बेच्नुपर्छ । ' वीरगन्जको बजार मौसमी र बेमौसमी हरियो तरकारीका लागि भारतमाथि निर्भर रहदै आएको छ । त्यस बाहेक पर्सा , बारा र मकवानपुरका ग्रामीण भेगबाट पनि तरकारी यहाको बजारमा आपूर्ति हुँदै आएको छ । चाडपर्वमा माग उच्च हुने तर भारतबाट सहज रुपमा तरकारीको आयात नभएको र स्वदेशको उत्पादनले थेग्न नसकेका कारण अहिले मुल्य बृद्धिको समस्या देखिएको वीरगन्ज तरकारी तथा फलफुल व्यवसायी संघका सचिव सन्जय गुप्ताले बताए । तर यहाँका उपभोक्ताले भने चाडवाडमा राज्यको निकायले बजारको अनुगमन नगरेका कारण व्यापारीले मनलाग्दी भाउ बढाएको गुनासो गरेका छन् । वीरगन्ज ९ रानीघाटका अशोक चौधरी भन्छन्, होलीमा माछा मासुको भाउ नियन्त्रित गर्न पुलिस प्रशासनको ध्यान जाने गरेको छ, बजार अनुगमन गरेको पनि सुनिन्छ तर होलीको बेला हरियो तरकारीको भाउ अनुगमन गरेको आजसम्म सुनेको छैन । त्यहि भएर तरकारी व्यापारीहरुले चाडवाडका बेला अनुचित फाइदा उठाएर मनलाग्दी भाउ बढाउने गरेको चौधरीले बताए । पर्साका सहायक प्रमुख जिल्ला अधिकारी भीमकान्त पौडेलले भने चाडवाडका बेला बजारको माग र आपूर्तिबीच असन्तुलन हुँदा मूल्य बढ्ने गरेको बताए। यद्यपि व्यापारीले अस्वभाविक मुल्य वृद्धि गरेको भेटिए कारबाही गरिने पनि उनले बताए । होलीमा तरकारीभन्दा पनि माछा मासुको खपत बढी हुने भएका कारण स्थानीय प्रशासनले नियमित रुपमा बजार अनुगमन गरिरहेको पनि उनले बताए ।"
गाउँबस्ती तरकारीमा आत्मनिर्भर बन्दै,"उदयपुर : उदयपुरको बेलका नगरपालिका४ की जिरा राईलाई बिहान उठ्ने वित्तिकै आज के तरकारी पकाउने भन्ने सधैं चिन्ता हुन्थ्यो। बिहान बेलुका नै तरकारीको छाक टार्न मुस्किल भएपछि श्रीमानको मुख ताक्नुपर्ने उनको बाध्यता थियो। श्रीमानले खटाएर दिएको रकमले कहिलेकाही नपुग्दा गालीसमेत खानु परेको उनको अनुभव छ। तर, एक वर्षयता जिराले मासु बाहेकको तरकारी किन्न न श्रीमानको मुख नै ताक्नु परेको छ न बजार नै धाउनु परेको छ। जमिन प्रसस्तै भएपनि प्रविधिको ज्ञान, सिप र मेहनत नगर्दा मासिक तीन हजारको तरकारी किन्दै आएकी राई हिजोआज किन्नुको साटो उल्टै बिक्री गर्ने गर्छिन्। घर नजिकको दुई कठ्ठा बाझो जग्गा हिजोआज वर्ष दिन नै हरियो सागसब्जी र तरकारीले भरीपूर्ण छ। एउटै बारीलाई खण्डखण्ड बनाएर उनले दश थरीका तरकारी लगाएकी छिन्। उनको बारीमा धनियाँ, साग, काउली, बन्दा, लौका, फर्सी, टमाटार, प्याज, लसुन, बोडी लगायतका तरकारी बाह्रै महिना हुन्छ। उत्पादित तरकारी बिक्रीबाटै घरखर्च, छोराछोरीको पढाइ खर्च जुटाउने गरेको उनी बताउँछिन्। राई भन्छिन्, सामान्य घरखर्च चलाउन, छोराछोरीलाई कपीकलम र बोडिङको फि तिर्न सधै श्रीमानको आश गर्नु पर्दथ्यो त्यो अहिले टरेको छ।' त्यसो त छिमेकमा दुईचार पैसा सरसापट गर्नपनि श्रीमानको मुख ताक्नु नपरेको उनी बताउँछिन्। राई मात्र हैन् सोही ठाउँका २५ परिवारको दैनिकी हिजोआज यस्तै छ। राईकै जस्तै करेसाबारी हराभरा बनाएकी तारा पाण्डे भन्छिन्, टिभीमा तरकारी खेती गरेको देखेको थिए तर व्यवहारमा उतारेको थिइन्, अहिले आफैं सक्षम भएको छु।' करेसाबारी देखाउँदै उनले थपिन्, स्वस्थकर खान, दुईचार पैसाको घरगर्जो टार्न हामी गृहणीलाई ठुलो टेवा पुगेको छ।' स्थानीय पवित्रामाया निरौला भन्छिन्, खेर गएको पानी सदुपयोग गरेर यतिसम्म गरेका छौ, हामीलाई सिँचाइको ठुलो समस्या छ, सम्बन्धित निकायलाई भनेका छौं, त्यो समाधान भए, तरकारी उत्पादनबाटै सहजै जीविकोपार्जन गर्छौं।' बेलका नगरपालिका४ का जस्तै त्रियुगा नगरपालिका१५ बाङेकी सितामाया कार्कीको पनि दैनिकी तरकारी खेतीमै बित्ने गरको छ। झण्डै तीन कठ्ठा जग्गामा विगत तीन वर्षदेखि अर्गानिक तरकारी उत्पादन गरी सदरमुकाम गाईघाटमा बिक्री गर्ने गरेको उनी बताउँछिन्। कार्कीले जस्तै त्यस क्षेत्रका १० वटा समूहका दुई सय ४३ परिवारले तरकारी उत्पादन गर्दै आएका छन्। कटारी नगरपालिका८ ढाप्टारकी कविता कार्की तरकारी बेचेरै वार्षिक ७ लाखसम्म बचत गर्छिन्। दुई वर्षअघिसम्म बजारबाट तरकारी खरिद गर्दै आएकी उनी अहिले आफ्नै करेसाबारीको तरकारीमा आत्मनिर्भर छिन्। करेसाबारी भएपछि हरियोपरियो खान पाइयो, उनी भन्छिन्, पहिलापहिला त कटारी बजारबाट ओइलिएको तरकारी महंगो मूल्यमा किनेर खानुपर्थ्यो, अहिले त्यो खर्चले छोराछोरीको शिक्षा र विविध खर्च धान्ने गरेको छ। ढाप्टारकै मनमाया तामाङको करेसाबारीमा पनि हरिया सागपात, धनियाँ, खुर्सानी प्रसस्त फलेका छन्। उनको परिवारलाई पनि अहिले तरकारी खान समस्या छैन। कविता र मनमाया उदाहरणका पात्र मात्र हुन्। त्यस क्षेत्रका सुनाखरी कृषक समूहमा आवद्ध २९ घरधुरीको करेसाबारीमा अर्गानिक तरकारी फल्ने गरेको छ। गाउँमा सबैले खेर गएको पानी र जमिनको सदुपयोग गर्दै तरकारी खेती सुरु गरेपछि बस्ती नै परिवर्तन भएको छ। स्थानीयले उत्पादन गरेको तरकारी बिक्रीका लागि कुनै समस्या नभएको बताएका छन्। उत्पादन गर्न सके बजारको अभाव नभएको किसानको भनाइ छ। कम फाइदा हुने भएकाले अर्गानिक तरकारी उत्पादन न्यून किसानले लगाउने गरेका छन्। विभिन्न रोगको संक्रमण र भने जस्तो उत्पादन नहुने खतरा पनि अर्गानिक खेतीमा हुने गरेको छ,' स्थानीय फुलमाया बम्जनले भनिन्, त्यसैले धेरैजसोले विषादी लगाउँछन र बजारमा पूर्ण अर्गानिक भन्ने गरेका छन्, त्यसलाई चिर्न पनि हामीले गुणस्तरीयतामा कुनै सम्झौता गरेका छैनौं।' वल्र्ड नेवर्स र हुरेण्डेक उदयपुरको साझेदारीमा नेपाल एकीकृत ग्रामीण विकास परियोजना सञ्चालन भएपछि स्थानीयहरू तरकारी खेतीमा आकर्षित भएका हुन्। भोक, गरिबी र रोगविरुद्ध दिगो समाधान खोज्न र स्वस्थकर वातावरण निर्माण गर्न सर्वसाधरणलाई अभिप्रेरित गर्दै समुदायको दक्षता अभिवृद्धि गर्ने उदेश्यकासाथ संस्थाले समूह बनाई कार्यक्रम सुरु गरेको हुरेण्डेकका अध्यक्ष शंकरबहादुर थापाले बताए। स्थानीयकै लागत सहभागितामा संस्थाले ससाना समस्यामा सहयोग गर्दै आएको उनले बताए। संस्थाले समूहका प्रत्येक सदस्यलाई प्रविधिको ज्ञान सिपका लागि तालिम, बिउ बिजन, भकारो सुधार, गोडसुधार, सुधारिएको करेसावारी, भाँडा सुकाउने चाङ, खेर गएको पानी संकलन, ट्यांकी निर्माणमा सहयोग गरेको कार्यक्रम संयोजक बिनु सुबेदीले बताइन्। त्यतिमात्र नभई पशुचौपायाको मलमुत्र संकलन, डाले घाँस नर्सरी, सुधारिएको चुलो, गड्यौला पालन, सामान्य सिँचाइ सुविधामा सहयोग, टनेल निर्माण, उन्नत जातको बोका, लोकल कुखुरा पालन, नश्ल सुधार, बजारीकरण जैविक विषादी, समूहगत कोष स्थापना लगायतका गतिविधिमा सहयोग गरेको उनको भनाइ छ। उदयपुरको कटारी, त्रियुगा, बेलका नगरपालिका र रौतामाई गाउँपालिकालाई कार्यक्षेत्र बनाएको संस्थाले ४४ वटा समूह गठन गरी कार्यक्रम अघि सारेको सुवेदीले बताइन्। अर्गानिक उत्पादन र रैथाने उत्पादनमा हाम्रो जोड छ, उनले भनिन्, पहिलो चरणमा स्थानीयलाई आत्मनिर्भर बनाउने नै हो, त्यसपछि व्यवसायिक बनाउन पनि बल गछौं। सुवेदीका अनुसार स्थानीयले आफ्नै उत्पादनबाट कम्तिमा अर्गानिक तरकारी, कृषिबाट उत्पादन र सरसफाईमा ध्यान दिन सक्ने बनाउने उद्देश्य रहेको छ। किसानले कृषि क्षेत्रमा गरेको कामको रेखदेख गर्न पुगेका त्रियुगा नगरपालिकाका मेयर बसन्तकुमार बस्नेतले किसानलाई आत्मनिर्भरमा मात्र सीमित नबनाइ व्यवसायिकतर्फ अग्रसर बनाउन नगरपालिकाले सहयोग गर्ने बताए। उनले बाह्य तरकारी प्रतिस्थापन गर्न साना किसानलाई प्रोत्साहन पुग्ने गरी कार्यक्रम ल्याइने बताए। बेलका नगरपालिकाका मेयर अशोक कार्की र उपमेयर जिरा राईले सुख्खाग्रस्त क्षेत्रलाई चाँडै सिँचाइ सुविधा बनाई कृषि क्षेत्रमा लगानी भित्र्याइने बताए। उनीहरूले कृषिसँग सम्बन्धित सबै कार्यक्रम एकीकृत गरी लैजाने बताए।"
"मुलुक झन् आयातमुखी भयो, कारण पहिल्याएर उचित नीति लिनुपर्छ : अर्थविद्","कार्यक्रममा अर्थ विज्ञहरुले विश्वमा सतप्रतिशत आत्मनिर्भरता असम्भव रहेको र यही कारणले गर्दा खुला व्यापारको विकल्प नरहेको बताएका छन्। काठमाडौं : नेपालले विश्व व्यापार संगठनमा प्रवेश गरेको दुई दशक बित्दा पनि अझै देश झन् थप आयातमुखी भएको अर्थविद्हरुले औल्याएका छन्। केयू (काठमाडौ युनिभर्सिटी स्कुल अफ म्यानेजमेन्ट)ले मंगलबार गरेको अन्तर्राष्ट्रिय सम्मेलनमा विज्ञहरुले कारण पहिल्याएर उचित नीति लिनुपर्ने बताएका हुन्। कार्यक्रममा अर्थ विज्ञहरुले विश्वमा सतप्रतिशत आत्मनिर्भरता असम्भव रहेको र यही कारणले गर्दा खुला व्यापारको विकल्प नरहेको बताएका छन्। इन्डियन इन्सिच्युट अफ म्यानेजमेन्ट एकेडेमी, वैगलोर अन्तरगत साउथ एसिया वोर्ड एकेडेमी अफ इन्टरनेशनल विजिनेका अध्यक्ष प्राध्यापक डा रघुनाथ सुब्रमन्यमले व्यापारमा खुलापनले आफैँमा अवसर ल्याउने बताए। यसले प्रतिस्पर्धी क्षमताको विकास, प्रविधिले प्रयोगले उत्पादनमा गुणस्तर बढाउने अवसर दिन्छ, उनले भने। तर उनले नेपालले आफ्नै स्थायीय स्रोतमा आधारित उत्पादन बढाउनुपर्नेमा जोड दिए। कुनैपनि देशको एउटा निश्चित ब्रान्ड हुन्छ। स्थानीय स्रोतमा आधारित र विश्व बजारमा प्रतिस्पर्धी वस्तु तथा सेवाको पहिचान नेपालले गर्नसक्छ। व्यापार प्रणालीका सुधारसँगै सूचना प्रविधिको प्रयोगले समग्र यी उपलब्धि हासिल हुन सक्छन्,उनले भने। उनका अनुसार व्यापार विविधीकरण तथा निर्यात बढाउने नेपालको लक्ष्य पूरा गर्न नेपालले डिजिटल सेवा, पर्यटन लगायतका क्षेत्रमा काम गर्नसक्छ। भारतीय सरकारको पूर्व वाणिज्य सचिव डा अनुप वाधावनले व्यापारमा जति थोरै नियमन तथा उदार नियम हुन्छ त्यति धेरै अर्थतन्त्रले लाभ पाउने बताए। कुनै पनि देशले खुला व्यापार अपनाउनुको अर्थ विकसित र प्रतिस्पर्धी अर्थतन्त्रको लाभ लिएर आफूलाई उन्नत बनाउने हो, उनले भने। उनका अनुसार अहिलेको समयमा सतप्रतिशत आत्मनिर्भर असम्भव छ। यही कारणले गर्दा खुला व्यापारको विकल्प कम्तिमा व्यापारमा सिर्जनशीलता चाहनेका लागि छैन, उनले भने। अहिले विश्वमा बहुआयामिक आर्थिक संकटहरू देखिएको तर यो संकट र असरका बाबजुद खुला अर्थतन्त्रमा मात्र सही र सहज समाधान निस्किने उनको दावी छ। कारोना महामारी, रुस युक्रेन युद्ध, अमेरिका चीनको व्यापारिक द्वन्द्वका कारण अन्तर्राष्ट्रिय व्यापारमा नयाँ आयामहरू देखिएको र त्यसको प्रभाव समय क्रममा देखिदै जाने बताए। इन्डियन इन्सिच्युट अफ म्यानेजमेन्ट उदइपुरका विजिनेश पोलिसी एण्ड स्ट्रेटेजीका अनुसन्धान अध्यक्ष एलिजाबेथ लुइज रोज ले कुनै पनि अर्थतन्त्रको मुख्य आधार भनेकै साना तथा मझौंला उद्योग हुने बताइन्। अन्तर्राष्ट्रिय व्यापारमा बहुराष्ट्रिय ठूला कम्पनीहरु दृश्यमा बढी आएपनि पनि साना तथा मझौला उद्योग निकै महत्वपूर्ण हुने उनको धारणा थियो। आफ्नै र सिर्जनशील किसिमको उत्पादन हुने यस्ता उद्योगका विकास निकै महत्त्वपूर्ण हुन्छ, उनले भनिन्। साना तथा मझौला उद्यमीहरूका लागि इकोसिस्टम बनाउनुपर्छ र यस्ता उद्यमीलाई दिने सहायताको किफायति बाटो लिनपर्छ।काठमाडौ विश्वविद्यालयका उपकुलपति भोला थापाले नेपालले व्यापारको क्षेत्रमा निरन्तर धक्का खाँदै आएको र देशको व्यापार उच्च व्यापार घाटा जोखिमपूर्ण रहेको बताए। नेपालले अपनाएको अहिलेसम्मका व्यापार नीतिबाट उत्पादन र बजारको खोजीमा असफलता नै धेरै हात लागेको बताए। यस्ता असफलताको समीक्षा गरी उपयुक्त नीतिगत पहिचानका लागि यो सम्मेलन सफल हुने उनले विश्वास व्यक्त गरे। विश्वविद्यालयका रुपमा हामीले दक्ष जनशक्ति विकासमा काम गरिरहेका छौं। अझै नयाँ युगको आवश्यकता अनुसारको जनशक्ति विकासमा हामीले ध्यान दिइरहेका छौं, उनले भने। डब्लु टि ओ चेयरस प्रोगामका नलेज म्यानेजमेन्ट डिभिजनका निर्देशक डा वेर्नर जेडडौकले सदस्य राष्ट्रहरूको व्यापारिक क्षमता विकासका लागि विश्व व्यापार संगठनले नीति निर्माणमा आवश्यक तथ्यगत अनुसन्धान, नीतिगत समीक्षा, मानव संशोधन विकासमा सहयोग गर्ने बताए। सोही मुताविक नेपालमा पनि डब्लु टि ओ चेयरस प्रोगाम कार्यान्वयन भइरहेको उनले बताए। काठमाडौं विश्वविद्यालय स्कुल अफ म्यानेजमेन्टका डिन तथा डब्लु टि ओ चेयरस प्रोगामनेपालका अध्यक्ष प्रोफेसर डा देवीप्रसाद बेडारीले विश्वव्यापीकरण कुनै पनि अर्थतन्त्रका लागि आफैमा राम्रो भएपनि नेपालजस्तो मुलुकका लागि केही चुनौति पनि रहेको बताए। हामी अझै सिर्जनशील हुन आवश्यक छ किनभने नेपाल पहिले नै औद्योगिककरण कमजोर छ अनि उपयुक्त शिक्षा तथा तालिम, बजार अनुसारको सीप विकास गर्नुपर्ने जस्ता थुप्रै चुनौति छन्, उनले भने। डब्लु टि ओ चेयरस प्रोगाम अन्तर्गत यस्तै विषयमा प्राज्ञिक तथा व्यावाहरिक कामहरू हुनेछन्। काठमाडौं विश्वविद्यालयका रजिष्ट्रार तथा डब्लु टि ओ चेयरस प्रोगामका सहअध्यक्ष प्रोफेसर अच्युत वाग्लले देशको ८५ प्रतिशत व्यापार दुई छिमेकी भारत र चीनसँग मात्र भइरहेकोले व्यापार विविधिकरणलाई नेपालले प्राथमिकता दिनुपर्ने बताए। ठूला छिमेकीले इतिहासमा आफ्नो भूराजनीतिक स्वार्थ पूरा गर्न व्यापारलाई रणनीतिक वस्तुको रुपमा उपयोग गरेकाले व्यापार विविधिकरण महत्वपूर्ण रहेको उनको भनाई थियो। वस्तु निर्यातमा कमजोर रहँदारहदै सेवा व्यापारमा पनि नेपाल कमजोर रहेको उनको भनाई थियो। उच्च शिक्षा, उच्च स्वास्थ्य सेवा र अन्तर्राष्ट्रिय हवाइ सेवामा नेपाल खुद आयातकर्ता हो। उनले सन् २००४ मा नेपाल विश्व व्यापार संगठनमा आवद्ध भएपछि निर्यात बढाउन अपनाइएका धेरै नीतिहरु असफल रहेको बताए। यी नीतिहरु उत्पादकत्व बढाउन र व्यापार घटाउन असफल रहेको र यसको लागि प्राज्ञिक र व्यहारिक अनुसन्धान आवश्यक हुने बताए।"
देश आर्थिक संकटमा छ : सुरेन्द्र पाण्डे,"आर्थिक संकटको कारण केन्द्र सरकारले स्थानीय तहलाई पठाउने रकम कटौती गर्न लागेको उनले बताए। काठमाडौं : नेकपा एमालेका उपाध्यक्ष एवम् पूर्व अर्थमन्त्री सुरेन्द्र पाण्डे देशको आर्थिक अवस्था अझ बिग्रने संकेत देखिएको बताएका छन्। एमाले रामेछापले मंगलबार रामेछापको खाँडादेवी गाउँपालिकामा आयोजना गरेको स्थानीय तहका जनप्रतिनिधिको प्रशिक्षणमूलक बैठकलाई सम्बोधन गर्दै उनले देशको आर्थिक अवस्था निक्कै कमजोर भएको दाबी गरेका छन्। उपाध्यक्ष पाण्डेले राजश्व संकलन लक्ष्यअनुसार नभएको र बजेटमा नछुट्याइएको क्षेत्रमा खर्च बढेको कारण आर्थिक अवस्था थप बिग्रिँदै गएको बताए। आर्थिक संकटको कारण केन्द्र सरकारले स्थानीय तहलाई पठाउने रकम कटौती गर्न लागेको उनले बताए। त्यति मात्र होइन टेण्डर नभएका योजनालाई टेण्डरमा नलगाउन सरकारले निर्देशन दिइसकेको उनको भनाई छ। पूर्व अर्थमन्त्री पाण्डेले देशमा देखिएको समस्यालाई हेरेर योजना बनाउनु पर्ने बताए। यस वर्ष विदेशको पैसा पनि नआउने उनले बताए। यस वर्ष ५८ अरब विदेशको अनुदान आउने भनेकोमा जम्मा ७ अर्ब रुपैँयामात्र आएको उनको भनाई छ। पाण्डेले भने,अनुदानको मात्र घट्दो छ, ऋण बढ्दो छ, त्यो पनि भने जति आएको छैन।"
"सुनचाँदीको मूल्य घट्यो, कतिमा हुँदैछ कारोबार ?",काठमाडौं : बजारमा सुनको मूल्य सस्तिएको छ। आज सुन प्रतितोला ३०० रुपैयाँले घटेको हो। सुन चाँदी व्यवसायी महासंघका अनुसार ३०० रुपैयाँले घटेर प्रतितोला सुनको मूल्य १ लाख २ हजार ५०० रुपैयाँ कायम गरिएको छ। तेजावी सुन तोलाको १ लाख २००० रुपैयाँ तोकिएको छ। महासंघअनुसार सुनको मूल्य घटेसँगै चाँदीको मूल्य पनि घटेको छ। आज चाँदी १० रुपैयाँले घटेर प्रतितोला १२ सय ६५ रुपैयाँमा कारोबार भइरहेको महासंघले जनाएको छ।
बैंकमाथि अवाञ्छित कार्यप्रति कारबाही गर्न आग्रह,"काठमाडौं : संवेदनशील क्षेत्र बैंकिङ सेवामाथि पछिल्लो समय भएका उछृंखल, अव्यवहारिक, अराजक गतिविधिविरुद्ध बैंक तथा वित्तीय संस्था परिसंघ नेपाल (सीवीफीन)ले विरोध जनाएको छ। सीवीफीनले मंगलबार प्रेस विज्ञप्ति जारी गर्दै निमुखा कर्मचारीमाथि आक्रमण गर्ने जस्ता निन्दनीय कार्यहरू सदाका लागि रोक्न कडा निर्देशन जारी गर्न समेत सम्बद्ध निकायको ध्यानाकर्षण गरेको छ। कानुन हातमा लिएर आफ्ना अभिष्ट पूरा गर्न खोज्नेहरूलाई तत्काल कठघरामा उभ्याई आवश्यक कारवाही गर्न नेपाल सरकार तथा मातहतका निकायहरूको गम्भीर ध्यानाकर्षण गराउन चाहन्छौं, विज्ञप्तिमा उल्लेख छ। अतिविकसित देशदेखि विकासोन्मूख अधिकांश देशहरूले तरलता, ब्याजदर र मुद्रास्फिती जस्ता चुनौती भोगिरहेकोप्रति सीवीफीनले औंल्याएको छ। राष्ट्रियअन्तर्राष्ट्रिय बजारको अवस्था, तरलताको पर्याप्तता, कर्जाको माग तथा आपूर्ति जस्ता विषयहरूले ब्याजदर निर्धारण हुनेप्रति ध्यानाकर्षण गराइएको छ। स्वयं नेपाल सरकार, आम उद्यमव्यवसाय र सर्वसाधारण समेतले अनपेक्षित रुपमा भोगिरहेका समस्याहरूको उचित समाधानका लागि सबै जना एकजुट भएर लाग्नुपर्ने वर्तमान जटिल अवस्थामा ब्याजदरको विषयलाई अतिरञ्जित बनाउँदै विगत केही समयदेखि बैंक तथा वित्तीय संस्थाहरूलाई मात्रै निशाना बनाएर ब्याज मात्र होइन, साँवा समेत नतिर्ने धम्कीसहित विभिन्न स्थानमा बैंक तथा वित्तीय संस्थाका कर्मचारीहरूमाथि आक्रमण तथा लुटपाट गर्ने जस्ता नियोजित घटनाले बैंकिङ क्षेत्र त्रसित र तरंगित बनेको छ , सीवीफीनले चिन्ता व्यक्त गरेको छ। देशको अर्थव्यवस्था नै धरासायी बनाउने गरी रचिएका यस्ता अवाञ्छित क्रियाकलापहरू यसरी नै अगाडि बढ्ने हो भने भोलि स्वयं राज्य र आम जनताले क्षति व्यहोर्नुपर्ने प्रति सचेत गरेको छ। यसर्थ यसप्रति सचेत रहँदै देशको अर्थतन्त्रको रक्तसञ्चारका रूपमा रहेको बैंकिङ सेवालाई भयरहित वातावरणमा सञ्चालन हुने अवस्थाको सृजना गर्नगराउन नेपाल सरकार, मातहतका निकाय र सरोकारवाला सम्पूर्ण पक्षहरूमा सीवीफीनले अपिल गरेको छ। देशको अर्थतन्त्रको मेरुदण्डकोरुपमा रहेको बैंकिङ क्षेत्रले आम जीवनस्तर, आर्थिकसामाजिक क्षेत्रको विकास एवं विस्तार, रुपान्तरण र समग्रतामा देशको दिगो आर्थिक विकासमा पुर्याएको योगदान रहेको संस्थाको भनाइ छ। अत्यन्तै पारदर्शी र संवेदनशील क्षेत्रका रूपमा परिचित नेपालको बैंकिङ क्षेत्रले नियामक निकायहरूमार्फत जारी नीति नियमको प्रभावकारी कार्यान्वयन, नेपाल राष्ट्र बैंकबाट भएका स्थलगतगैरस्थलगत निरीक्षणका आधारमा दिइएका सुझाव र बजारको वस्तुगत अवस्थालाई मध्यनजर गर्दै अपनाएका सजगतापूर्ण कार्यहरूको कारण अहिले नेपालको आर्थिक क्षेत्रका केही महत्वपूर्ण सूचकहरू सकारात्मक दिशातर्फ उन्मूख हुँदै गरेको आँकडा हालै जारी मौद्रिक नीतिको अर्धवार्षिक समीक्षाले नै प्रष्ट पारेको छ, विज्ञप्तिमा उल्लेख छ।"
प्री ओपन सेसन : नेप्से परिसूचक ओरालोतिर,काठमाडौं : प्री ओपन सेसनमा नेप्से परिसूचक ०८३ अंकले घटेको छ। सेन्सेटिभ इण्डेक्स ०३३ अंकले ओरालो लागेको छ। यो सेसनमा ९ कम्पनीको सेयर कारोबार भयो। कारोबारमा आएका ९ कम्पनीको ३८५ कित्ता सेयर २ लाख २१ हजार २६७ रुपैयाँमा खरिदबिक्री भए। ३ कम्पनीको मूल्य बढ्यो भने ४ को घट्यो। बाँकी २ कम्पनीको मूल्य सो सेसनमा स्थिर रह्यो।
स्वदेशी उत्पादन प्रयोग गर्न उद्योग वाणिज्य मन्त्रालयको निर्देशन,"परिपत्रमा सबै सरकारी निकायले सम्भव भएसम्म स्वदेशी वस्तु प्रयोग गर्ने प्रबन्ध मिलाउने उल्लेख छ । काठमाडौं : उद्योग, वाणिज्य तथा आपूर्ति मन्त्रालयले स्वदेशी उत्पादनको उपभोग गर्न परिपत्र गरेको छ । उद्योग मन्त्रालयले सबै विभाग, सार्वजनिक संस्थानलाई परिपत्र गर्दै स्वदेशी वस्तुको उपयोग गर्ने प्रबन्ध मिलाउन निर्देशन दिएको हो। उद्योग, वाणिज्य तथा आपूर्ति मन्त्रालयका शाखा अधिकृत युवराज अर्यालले गरेको परिपत्रमा भनिएको छ,प्रधानमन्त्री तथा मन्त्रिपरिषद्को पत्र अनुसार फागुन १२ गतेको मुख्यसचिव ज्यूको संयोजकमा बसेको ६४ औं केन्द्रीय अनुगमन तथा मुल्यांकन समितिको बैठकको निर्णयको बुँदा नं ८ मा सबै सरकारी निकायले सम्भव भएसम्म स्वदेशी वस्तु प्रयोग गर्ने प्रबन्ध मिलाउने उल्लेख गरेकाले उक्त निर्णय कार्यान्वयनको लागि आदेशानुसार अनुरोध छ । खुल्ला सीमाका कारण स्वदेशी उत्पादनले बजार नपाएको व्यवसायीले गुनासो गरेका छन्। खुल्ला सीमा व्यवस्थित हुन नसकेका कारण सहज रुपमा सामान भित्रिनुले स्वदेशी उत्पादनको बजारीकरणमा समस्या रहेको उनीहरूको भनाइ छ। किसानको जीवनस्तर माथि उकास्न सके मात्र अर्थतन्त्र मजबुत हुने अपेक्षा छ।"
"नेप्सेमा १४ अंकको सुधार, ११ उपसमूहको सूचकमा हरियाली",काठमाडौं : नेप्से परिसूचक १४ अंकले बढेको छ। नेप्से परिसूचक १४४१ अंकले बढेर १९५२६६ विन्दुमा पुगेको छ। सेन्सेटिभ इण्डेक्स १५३ अंकले बढेको छ। यसदिन २६१ कम्पनीको ४० लाख ५९ हजार १४९ कित्ता सेयर १ अर्ब २० करोड ४४ लाख ९ हजार ४११ रुपैयाँमा खरिदबिक्री भयो। आज दुई कम्पनीको मूल्य सकारात्मक सर्किट लेभलमा कारोबार भयो। शुभम पावर र सुपर मादी हाइड्रोपावरको मूल्य १० प्रतिशतले बढेको हो। सीवाईसी नेपाल लघुवित्त वित्तीयको मूल्य ५ प्रतिशतले ओरालो लाग्यो। कारोबार रकमका आधारमा साल्ट ट्रेडिङ कर्पोरेसन शीर्ष स्थानमा रह्यो। सो कम्पनीको १२ करोड मूल्य बढिको सेयर खरिदबिक्री भयो। यसैगरी हिमालयन डिस्टिलरी र छिमेक लघुवित्त वित्तीयको मूल्य क्रमश ९ करोड र ५ करोड बढिको सेयर कारोबार भयो। कारोबारमा आएका १३ उपसमूहमध्ये ११ को मूल्य बढ्यो भने २ को घट्यो। पाँच उपसमूहको १ प्रतिशत बढिले मूल्य बढेको हो। ११ उपसमूहको मूल्य बढ्दा मनु एन्ड प्रो र म्युचुअल फण्डको मूल्य घटेको हो।
बैंकमा लोभलाग्दो महिला नेतृत्व,"संरचनात्मक र सांस्कृतिक भिन्नताहरूलाई टेबुलमा ल्याएर प्रभावकारी समाधान निकाल्ने गुण महिला नेतृत्वमा अधिक हुने गरेको उनको भनाइ छ। भन्छिन्, महिलाहरू साहसी र बुद्धिमानी निर्णय गर्न सक्षम हुन्छन्। काठमाडौं : बैंक तथा वित्तीय संस्थामा करिअरको आकर्षणसँगै महिला नेतृत्व बढ्दो देखिएको छ। यसकै एक उदाहरण बनेको छ एनएमबी बैंक। २६ वर्षदेखि बैंकिङ सेवामा क्रियाशील एनएमबीका १७ वटा शाखाको नेतृत्व महिलाले गरिरहेका छन्। तीमध्ये आधादर्जन शाखा त नेतृत्वदेखि तल्लो तहसम्म महिला कर्मचारीकै भरमा चलेका छन्। कोसीको टंकीसिनवारीमा शोभिता पन्त, मधेसको महोत्तरीमा मल्लिका ठाकुर, बागमतीको बल्खुमा प्रफुल्ला मानन्धर शाखा प्रमुख छन्। गण्डकीको चाउथे शाखामा खिमकुमारी गुरुङ, लुम्बिनीको भलवारी शाखामा सीता भुसाल र सुदूरपश्चिमको धनगढी मेनरोडमा नन्दाकुमारी भण्डारी शाखा प्रमुख छन्। टंकीसिनवारी, महोत्तरी, चाउथे र भलवारमा पाँच महिला कर्मचारी छन्। बल्खुमा ६ र धनगढी मेनरोड शाखा सात महिला कर्मचारीले धानेका छन्। नेतृत्व महिलामैत्री हुँदा बैंकिङ कारोबारमा थप ऊर्जा मिलेको एनएमबी बैंकका प्रमुख कार्यकारी अधिकृत सुनील केसी बताउँछन्। नेतृत्व महिलालाई दिएपछि ४५ महिनादेखि ती शाखामा उल्लेख्य परिवर्तन देखिएको उनको भनाइ छ। माथिल्लो पदमा भने अझै महिला सहभागीतामा ठूलो अन्तर देखिन्छ। यो अन्तर कम गर्न महिला कर्मचारीलाई विशेष अवसर, तालिमसहित क्षमता वृद्धि गर्ने कार्यक्रममा केन्द्रित हुने केसी बताउँछन्। उनका अनुसार बैंकले ५० प्रतिशत कर्मचारी महिला राख्ने लक्ष्य राखेको छ। हाल ३५ प्रतिशत हाराहारी महिला छन्। महिलाको नेतृत्वमा सञ्चालन भइरहेका प्रदेश शाखाहरूमा ग्राहकबाट राम्रो प्रतिक्रिया पाएको उनको भनाइ छ। तल्लो तहमा महिलाको उपस्थिति भए पनि माथिल्लो तहमा महिला प्रतिनिधित्व कम भएकाले यसको अन्तर कम गर्दै नेतृत्वमा महिलालाई पुर्याउन विशेष तालिम दिएर अगाडि बढाउने, बराबरी अवसर दिने बैंकको नीति छ, केसी भन्छन्, साथै, निक्षेप तथा कर्जाका विभिन्न प्रोडक्टहरू जारी गर्दा पनि महिलालाई लक्ष्य गरी बैंक अगाडि बढिरहेको छ। चाउथे शाखा प्रमुख गुरुङका अनुसार पहिला धेरैजसो बैंकमा महिलाहरू सञ्चालन विभागमा मात्र सीमित हुन्थे। तर, पछिल्लो समय विभिन्न विभाग प्रमुख भई काम गर्ने अवसर बैंकले दिएको उनी सुनाउँछिन्। महिला नेतृत्वले सेवाग्राही लाभान्वित भएको उनको अनुभव छ। मेरो अनुभवमा महिलाले महिला कर्मचारीसँग व्यवहार गर्न र अन्तरक्रिया गर्न बढी सहज महसुस गर्छन्, उनी भन्छिन्। महिलाको धैर्य, समर्पण र कडा परिश्रमले नेतृत्वमा प्रभावकारी भुमिका खल्ने उनी बताउँछिन। महिलाको नेतृत्वमा रहेका शाखामा बैंकिङ सेवा अरूभन्दा पृथक हुनेमा उनी विश्वस्त छिन्। किनभने महिला नेतृत्व भएको बैंकले समग्र महिलाको स्थितिलाई सुदृढ र स्तरोन्नति गर्न मद्दत गर्दछ, उनी भन्छिन्। महोत्तरी शाखा प्रमुख ठाकुर आफू मधेसकै समुदायको भएकाले नेतृत्व उदाहरणीय बनेको र सशक्तीकरणमा मद्दत पुगेको सुनाउँछिन्। उनका अनुसार मधेसी समाजका महिलालाई धेरै प्रतिबन्ध र सीमा छन्। तापनि, बैंकले दिएकोे अवसर मार्गदर्शक बनेको उनी बताउँछिन्। ठाकुरका अनुसार महिलाको नेतृत्वमा रहेका बैंकहरूले लाभदायक व्यवसाय प्रदान गर्छन्। जसरी घर पूर्ण हुन नारीको भूमिका हुन्छ त्यसैगरी महिलाको नेतृत्वमा सञ्चालित शाखाहरू त्यसैगरी पूर्ण भएको महसुस उनी गर्दछिन्। त्यसैले निःसन्देह बैंकको लाभदायक व्यवसाय वृद्धिका लागि महिलाहरू उचित ठहरेका छन्, उनी भन्छिन्, मेरो शाखा मधेस प्रान्तको ग्रामीण इलाकामा भारतको सिमाना छेउमा रहेको धेरै कम कर्मचारी र न्यूनतम स्रोतबाट चलेको छ। तर, यो शाखाले पाँच वर्षदेखि राम्रो नाफा जुटाउँदै आएको छ। संगठनले तोकेको हरेक गतिविधि र नयाँ लक्ष्य पनि हासिल गरेको छ। धनगढी मेनरोड शाखा प्रमुख भण्डारी महिलालाई हार नमान्न प्रोत्साहन गर्छिन्। भन्छिन्, हरेक महिलाले अवसर पाए उपलब्धि हासिल गरेर आफूलाई सक्षम प्रमाणित गर्न सक्छन्। सामाजिक पूर्वाग्रहलाई जित्न जरुरी छ। मेरो कार्यालयमा धेरै महिलाले समान भावना राख्दछन्। उनीहरूलाई प्रोत्साहन गर्न राम्रोलाई पुरस्कारबाट सकारात्मक सुदृढीकरण गर्न सकिन्छ जस्तो लाग्छ। बल्खु शाखा प्रमुख मानन्धर आफ्नो नेतृतवमा महिला सशक्तीकरणका थुप्रै काम गर्न सफल भएको बताउछिन्। विभिन्न ठाउँमा आर्थिक साक्षरताका कार्यक्रम आयोजना गरिरहेको र पैसाको वचतदेखी लगानी जस्ता व्यवस्थापन कसरी गर्ने भनेर महिलालाई सजग बनाउँदै आएको उनको भनाइ छ। यसैक्रममा महिला उद्यमीलाई एसएमई व्यवसाय प्रवद्र्धन गर्न ऋण दिँदै आएका छौं। साथै, शिक्षा, चेतना, साक्षरता र तालिममार्फत महिलाको हौसला बढाइरहेका छौं, मानन्धर भन्छिन्, हामीले गरेका कार्यक्रममध्ये कीर्तिपुरको महिला उद्यमीहरू पनि एक हुन्। साथै, बल्खु तरकारी बजारको महिलालाई सहुलियत ऋणबाट सहायता गरेका छौं। महिलाको नेतृत्वमा रहेका बैंकमा जोखिमप्रतिको सचेतना, जोखिम लिने र व्यवस्थापन कुशल ढंगबाट पूरा गर्न सक्षम हुने उनको दाबी छ। टंकीसिनवारी प्रमुख पन्त आफ्नो क्षेत्रमा महिला सशक्तीकरणका लागि सीप र ज्ञानको विकासका लागि विभिन्न उत्प्रेरणा कार्यक्रम सञ्चालन गरीरहेको बताउँछिन्। आत्मविश्वासले नेतृत्वलाई तिखार्ने तर्क गर्छिन उनी। उनका अनुसार महिलाको नेतृत्वमा रहेका बैंकहरूले बढ्दो र लाभदायक व्यवसायको अवसर प्रदान गरेर बैंकहरूलाई फाइदा पुर्याउँछन्। संरचनात्मक र सांस्कृतिक भिन्नताहरूलाई टेबुलमा ल्याएर प्रभावकारी समाधान निकाल्ने गुण महिला नेतृत्वमा अधिक हुने गरेको उनको भनाइ छ। भन्छिन्, महिलाहरू साहसी र बुद्धिमानी निर्णय गर्न सक्षम हुन्छन्। काम गर्ने वातावरण पनि परिवारमैत्र िहुने भएकाले समूह नै एकजुट भएर काम गर्न सक्छन्। भलवारी प्रमुख भुसाल महिला पनि हरेक कार्य सम्पादनमा जागरुक बन्दै गएको बताउँछिन्। बैंकले जागरुक, अग्रसर, आत्मनिर्भर र निडर भई कार्य गर्न सक्ने गरी उच्चस्तरीय जिम्मेवारी दिँदै आएको उनको अनुभव छ। हाल सातै प्रदेशमा एक एकवटा महिला नेतृ शाखा स्थापना गरी सेवा सञ्चालनमा ल्याएको उनी बताउँछन्। साथै बैंकको प्रत्येक शाखामा महिलाको उल्लेखनिय सहभागिता र उच्च कार्यकुशलता प्रदर्शन भएको छ, भुसाल भन्छिन्। उनी आफ्नो नेतृत्व शैली संगठनको उद्देश्य पूरा गर्नका लागि समूहमा रहेकाको उत्साह र विश्वासका साथ काम गर्ने र प्रभावित गर्ने क्षमता रहेको दाबी गर्छिन्। यो बैंक दि फिनान्सियल टाइम्स, लन्डनको द ब्यांकर पत्रिकाद्वारा एसियाकै सर्वोत्कृष्ट बैंकको उपाधि २०१४ सम्मानित भएको छ। एनएमबीले सन् २०१७, २०१८, २०२० र २०२१ का लागि पनि उक्त पत्रिकाद्वारा चारपटक नेपालकै उत्कृष्ट बैंकको उपाधि प्राप्त गरेको छ। बैंकका शाखा २ सय १ वटा पुगेका छन्। देशभर १ सय ३८ एटीएम र ११ एक्सटेन्सन काउन्टर सञ्चालनमा छन्।"
आज विदेशी मुद्राको नेपाली विनिमयदर कति?,काठमाडौं: नेपाल राष्ट्र बैंकले फाल्गुण २३ गते मंगलबारलाई विदेशी मुद्राको विनिमयदर तोकेको छ। जसअनुसार भारतीय रुपैयाँ १०० को खरिददर १६० रुपैयाँ बिक्रीदर १६० रुपैयाँ १५ पैसा छ। अमेरिकन डलर एकको खरिददर १३० रुपैयाँ ७६ पैसा बिक्रीदर १३१ रुपैयाँ ३६ पैसा कायम भएको छ। युरोपियन यूरो एकको खरिददर १३९ रुपैयाँ ८ पैसा बिक्रीदर १३९ रुपैयाँ ७१ पैसा कायम भएको छ। कतारी रियाल एकको खरिददर ३४ रुपैयाँ ८४ पैसा र बिक्रीदर ३६ रुपैयाँ कायम भएको राष्ट्र बैंकले जनाएको छ। विभिन्न मूलुकको मुद्राको नेपालमा विनिमयदर कति थाहा पाउन तलको सूची हेर्नुहोस्:
मार्जिन कारोबार सुविधाका लागि ८७ कम्पनी योग्य,"काठमाडौं : धितोपत्र लगानीकर्तालाई मार्जिन कारोबार सुविधा उपलब्ध गराउन नेपाल स्टक एक्सचेन्ज (नेप्से)मा सूचीकृत संस्थाहरूमध्ये ८७ वटामात्रै योग्य देखिएका छन्। नेपाल स्टक एक्सचेन्ज लिमिटेडले मार्जिन कारोबारका लागि योग्य कम्पनीहरूको सूची सार्वजनिक गर्दै हाल सूचीकृत कम्पनीहरूमध्ये ८७ वटा मात्रै योग्य रहेको जनाएको हो। नेप्सेका अनुसार १७ वटा वाणिज्य बैंक, आठवटा विकास बैंक, चारवटा वित्त कम्पनी, १३ वटा जलविद्युत् कम्पनी, चारवटा जीवन बीमा कम्पनी, पाँचवटा निर्जीवन बीमा कम्पनी र ३० वटा लघुवित्त कम्पनी मार्जिन कारोबारका लागि योग्य देखिएका छन्। त्यस्तै तारागाउँ होटल रिजेन्सी, नेपाल पुनबीमा कम्पनी लिमिटेड, नेपाल दूरसञ्चार कम्पनी लिमिटेड, नागरिक लगानी कोष, हिमालयन डिस्टिलरी र शिवम् सिमेन्ट पनि मार्जिन कारोबारका लागि योग्य कम्पनीहरूको सूचीमा रहेका छन्। सामान्य अर्थमा पुँजीबजारका लगानीकर्ताले आफूसँग भएको रकमभन्दा बढी रकमको सेयर खरिद गर्न पाउने व्यवस्था मार्जिन कारोबार हो। यसका लागि धितोपत्र दलालले सुविधा उपलब्ध गराउँछन्। मार्जिन कारोबारलाई व्यवस्थित गर्नका लागि नेपाल धितोपत्र बोर्डले मार्जिन कारोबार सुविधासम्बन्धी निर्देशन, २०७४ जारी गरेको छ। सोही निर्देशनानुसार मार्जिन कारोबारका लागि तोकिएका योग्य कम्पनीहरूको सेयर कारोबार गर्ने लगानीकर्ताहरूले मात्रै यस्तो सुविधा पाउँछन्। पछिल्लो दुई आर्थिक वर्षमा कम्तीमा १० प्रतिशत लाभांश वितरण गरेको कम्पनीहरूमा मात्रै मार्जिन कारोबार सुविधा उपलब्ध गराउन सकिनेलगायतका व्यवस्था निर्देशनले तोकेको छ। रासस"

शीर्षक,विवरण
तमाम अनुहारको अन्तिम परीक्षा,"दलीय नेताहरूको अक्षमताका कारण प्रजातन्त्र, लोकतन्त्र र गणतन्त्र सबै व्यवस्था फलदायी नभएको निष्कर्ष सहज बन्छ। सत्तासमीकरणमा नयाँ भाडभैलो देखा पर्दैछ। सरकारले भारी मात्रमा विश्वासको मत पाएबाट नै अविश्वासको वातावरण सुरु भएको हो। प्रमुख प्रतिपक्षि कांग्रेसले त अविश्वासको खेती गर्न र गराउन नै विश्वासको मत दिएको थियो। मन्त्रीमण्डल विस्तार नसकिँदै यसमा अनेकन छिद्रा पर्नसमेत थालेको छ। सत्ता साझेदार एउटा दल निकै अपरिपक्व हतारोसहित सरकारबाट बाहिरियो। प्रदेशमा समेत सुदूरपश्चिम सरकारले त आवश्यक विश्वासको मत पाएन। नजिकिँदै गरेको राष्ट्रपतिको निर्वाचनका कारण राजनीतिक बेमेलता झन् मौलाउने देखिन्छ। दलहरू सकेसम्म आफ्नो दलको उम्मेदवारलाई राष्ट्रपति निर्वाचित गराउने दौडाहामा छन्। नसके पनि एकअर्कालाई रोक्ने उनीहरूको भित्रि आकांक्षा छ। निर्वतमान उपप्रधान तथा गृहमन्त्रीका ताजा प्रकरणले राजनीतिक पटाक्षेप झन् पेचिलो बन्दैछ। उनको अस्वाभाविक हठ र सत्ता आशक्तिले अनेकौं प्रश्नहरू जन्माएका छन्। अरूलाई निष्ठाको पाठ सिकाएको स्वांग पार्ने उनीमाथि कुरीकुरी भन्नेहरूको संख्याको ग्राफ बढ्दो छ। राजनीतिमा फरक माहोल निर्माणको संकेत देखिँदैछ। फरक माहोल यो सरकार बन्दाको परिस्थिति नै नयाँ थियो। तत्कालीन सामान्य आकलन र प्रक्षेपणभन्दा फरक भयो। आकस्मिक र एकाएक उच्च रफ्तारमा बन्यो। जतिले समर्थन गरे त्योभन्दा धेरैबाट विश्वासको मत आयो। सिद्घान्त, विचार तथा भावना केही नमिले पनि सत्ता, शक्तिको आशक्ति मिल्यो, स्वाद मिल्यो। नाम नमिले पनि दाम र काम मिल्ने देखियो, मिलिजुली सरकार बन्यो। मन्त्रिमण्डलमा अधिकांश नयाँ अनुहारहरूको आगमन भएको छ। केही हदसम्म सम्बन्धित क्षेत्रमा योग्यता, विज्ञता, दक्षता र अनुभवसमेत ध्यान दिइएको पनि देखिन्छ। यद्यपि दलित तथा कर्णालीको प्रतिनिधित्व नभएको गुनासा पनि सुनिन्छन्। तर, युवा, महिलाको सहभागिता हेर्दा यो सरकार अरू समयभन्दा बढी नै आस गर्न सकिने खालको आभास हुन्छ। समृद्घ राष्ट्र निर्माण असहज छ, अप्ठ्यारो छ तर असम्भव छैन, असम्भव बन्न पनि दिनु हुँदैन। सबैखाले नेतृत्व र तमाम अनुहारका लागि यो अन्तिम अग्निपरीक्षा हो। सत्तारुढ नेताहरूको सुरुआति ऊर्जा र जोशले नागरिकलाई रोमान्चित नै बनाएको देखिन्छ। सम्बन्धित दलका नेतृत्वबाट पनि सायद उच्च प्रतिफल दिने गरी काम गर्न सुझाइएको होला। स्थापित दलका नेतृत्वको पनि यो अन्तिम इनिङ हो। अधिकांश शीर्ष नेताहरू सम्भवतः अर्को पटक चुनावको मैदानमा हुने छैनन्। राजनीतिबाट सम्मानजनक बहिरगमन उनीहरूको समेत अभिरुचि देखिन्छ। केहीले त निर्वाचनकै बेला अन्तिम निर्वाचन भनेर घोषणा गरेका छन्। आपूलाई उच्च पदस्थ बताउने कतिपय नेताले यसैपटक निर्वाचनको दौडाहामा खासै मन गरेनन्। निर्वाचनमा होमिएका थुप्रैको निराशाजनक हार भयो। तसर्थ जितेर आएकालाई राम्रो र सम्झनलायक काम गर्नै पर्ने बाध्यताले सबैलाई गाँजेको छ। यो मौकामा पनि सकारात्मक छाप छाड्न नसके सामाजिक अस्वीकार्यताको समस्या आउन सक्छ। नयाँ र उदीयमान भएका दलले त राम्रो काम नगरे अर्को पटक नागरिक समर्थन रहन मुस्किल हुन्छ। पाँच वर्ष पहिले उदाएको विवेकशीलको नजिर र अहिलेको हरिबिजोग सबैलाई ज्ञात भएकै अवस्था हो। नयाँ पार्टीहरूलाई इजी कम एन्ड इजी गोको अवस्था विद्यमान छ। नागरिकलाई पनि धेरै पर्खने धैर्यता छैन। तसर्थ यो समय नयाँ तथा पुराना सबै खालका दल र नेतृत्वलाई अग्निपरीक्षाको उत्कर्ष हो। कसैलाई पनि कुनै बहानामा असफलताको सुविधा हुने छैन। अहिलेका राजनीतिमा देखिएका तमाम अनुहारहरू गर या मरको कठोर संघारमा उभिएका छन्। कठोर संघार आमनागरिकको लामो प्रतिक्षाको विषय देशको सम्रग विकास हो। आफ्नोआफ्नो क्षेत्र र ओहोदाबाट सबैले सकेको सकारात्मक योगदान निभाउनुपर्छ। हरेक क्षेत्रमा तात्विक परिवर्तन र सकारात्मक सुधार देखिनुपर्छ। अहिलेसम्म नागरिकले केवल धोखा र छलमात्र पाए। फलचाहिँ केही थान नेता र तीनका आसेपासेको बिर्ता बनेको विडम्बना अब फेरिनु पर्छ। आजभोलि केन्द्रदेखि प्रदेशका विभिन्न मन्त्रीबाट निकै उत्साही तथा महत्वकांक्षी भाषणबाजी हुँदैछ। विख्यात दार्शनिक जिन बद्रिलार्ड आफ्नो पुस्तक द सिमुलाक्रा एन्ड सिमुलेसनमा लेख्छन्, कल्पना नै हरेक सम्भावनाको सुरुआत र सबैभन्दा बलियो सत्य हो। राइट दाजुभाइले पन्छी जस्तै मानिस पनि उडेको कल्पना नगरेको भए, प्राचीन पूर्वीय दर्शनमा वायुपंखी विमान अनि मधुमालतीका घोडाको कल्पना नभएको भए सायद आज हवाईविमान आविस्कार हुने थिएन। चन्द्रमामा मानिस पुर्याउने कल्पना नगरेको भए त्यो सम्भव थिएन। प्राचीन पूर्वीय धर्मग्रन्थमा विभिन्न हिसाबले आजका यन्त्रमानव र उच्च कृतिम बौद्घिकता भएका रोर्वटहरूको कल्पनासमेत भेटिन्छ। तसर्थ देश विकासको लागि पनि कल्पना चाहिन्छ, सोच चाहिन्छ। मन्त्रीहरूका सोच स्वागतयोग्य र नागरिक आकांक्षाका समिपमा छन्। यद्यपि अहिले सोचमात्र नभएर काम गरेर देखाउने समय हो। अहिलेको व्यपार घाटा १७ खर्ब छ। कृषि तथा खाद्याजन्य वस्तुमात्र ३ खर्ब र ऊर्जाको ३ खर्ब वापतलाई हामीले केही वर्षमा प्रतिस्थापन गर्न सक्छौं। श्रम खपतको ३ देखि ४ खर्बसमेत जोगाउन सकिन्छ। यी पक्षमा आत्मनिर्भर हुँदै अन्य सबै क्षेत्रमा राम्रो गर्ने हो भने हामी चाँडै अन्तर्राष्ट्रिय व्यपारमा सन्तुलित अनि सहज बन्नेछौं। अहिलेका मुख्य समस्या बढ्दो राष्ट्रिय गरिबी, सुशासनको अभाव र सबै प्रवाहामा लापरबाही तथा ढिलासुस्ती भएको विभिन्न अनुसन्धानबाट खुलेका छन्। ठोस नीति र दृढ संकल्पसाथ काम हुनुपर्छ। नेपालले छिमेकी देश तिब्बतमा आफ्नो प्रभावी व्यापार कायम राखेको थियो, त्यहाँ नेपालको मुद्रा चल्थ्यो। प्रथम र दोस्रो विश्वयुद्घमा बेलायतको पक्षमा सैन्यसाथै आर्थिक सहयोगसमेत गर्ने हैसियतमा थियो। डिल्लीरमण रेग्मीको अनुभव र अनुभूति तथा सरदार भीमबहादुर पाण्डेको त्यस बखतको नेपाल जस्ता पुस्तकमा वर्णन भएका परिघटनाले त जो कोहीलाई नोस्टाल्जिक बनाउँछ। २०४६ सालको व्यवस्था परिवर्तनपछिको पहिलो वर्ष लगभग ९ प्रतिशतको आर्थिक वृद्घि कायम भएको थियो। पछिल्ला अनुसन्धानहरूले सुशासन, आर्थिक आत्मनिर्भरता, स्वतन्त्रता र वृद्घि, शान्तिसुरक्षा र अमनचयनको प्रवद्र्धन अनि सामाजिक सांस्कृतिक सद्भावलाई सर्वांगिण सृमद्घिका प्रमुख चार सूचांक मान्दछन्। चार मुख्य सूचक भित्रसमेत अनेकन उपसूचकहरू छन्। प्रदेश, केन्द्र र स्थानीय हरेक सरकारले आफ्नाआफ्ना तहमा अब यी अवस्थाहरू प्राप्त गर्ने प्रयास गर्नुपर्छ। त्यही नै आम नागरिकको अपेक्षासमेत हो। चुस्त, सुलभ, सहज र पारदर्शी सार्वजनिक सेवा प्रवाहा अहिलेको प्रधान आवश्यकता हो। यसैबाट सुशासनको प्रत्याभूति हुन्छ। राज्यको निर्देशन र नागरिकको करमा अनुबन्धित कर्मचारीले सार्वजनिक सेवासुविधा वितरणमा सुशासनको प्रत्याभूति गराउनुपर्छ। आम सेवाग्राहीको अन्तर मस्तिष्कले पनि कर्मचारीलाई साँच्चै राष्ट्रसेवक मान्न सक्ने अवस्था निर्माण हुर्नुपर्छ। चुस्त सेवा भए भ्रष्टाचारसमेत रोकिन्छ। ट्रान्परेन्सी इन्टरनेसनलको सर्वेक्षणमा ९४ अंक पाउँदै शून्य भ्रस्टाचार र उच्च सुशासित मानिएका डेनमार्क, नर्वे, फिनल्यान्ड जस्ता देशको समेत प्रमुख सार्मथ्य नै स्वच्छ, सुलभ र सहज सेवा प्रवाहा हो। पूर्वाधार निर्माण र विस्तारमा पनि उत्तिकै ध्यान दिनुपर्छ। पछिल्लो २० वर्षमा विकसित भनिएका अधिकांश देशका परिवर्तनको मुख्य सूचक नै भवन, सहर, बाटाघाटाजस्ता कुराहरूको आक्रमक विस्तार हो। सबैजसो देशमा नयाँ व्यवस्थित सहर, सफा अनि फराकिला सडकलगायत असंख्य गगनचुम्बी भवनहरू बन्दैछन्। शिक्षा, स्वास्थ्व, औसत आयु, सञ्चार तथा सार्वजनिक चेतनामा सघन सुधार जस्ता मानवीय गुणात्मकताको व्यापक प्रवद्र्धन समृद्घिको अर्को आधारशीला हो। अधिकांश युरोपियन देशको सफलता यसैमा टिकेको छ। निर्यात केन्द्रित व्यपारले असमानान्तर आर्थिक शक्तिसँगै राष्ट्रिय तथा अन्तर्राष्ट्रिय सम्मान र पहिचान आर्जन गराउँछ। चीनको उदय उसको आक्रमक व्यपारबाट भएको छ। मुख्य र रणनीतिक एकाध योजनाले नै देशको विकासमा ठूलो टेवा दिन्छ। दक्षिण कोरियामा एउटा फोन कम्पनी सामसङले राष्ट्रको लगभग आधा कुल गार्हथ्य उत्पादनको योगदान गर्छ। बहामास, फिजी, मकाउ, मालदिभ्स, अरुवा, एन्गुलिया लगायतका केही देशले पर्यटनबाट नै सफलताको सिडी चुमेका छन्। अरब क्षेत्र तेल बेचर नै र प्रविधिको कारणले जापान सम्पन्न छ। पछिल्लो २० वर्षमा बिरालो अर्थतन्त्रबाट बाघ अर्थतन्त्र बनेका देशहरूको निर्यात केन्द्रित व्यापारमा ५ देखि ५०० गुणासम्म वृद्घि देखिन्छ। सन् २०२१ मा क्रमश चीनले ६ सय ७६, दक्षिण कोरियाले ५४, मलेसियाले ४४, ताइवान र सिंगापुरले ५९ अर्ब डलर व्यापार नाफा गरेको तथ्यांक प्रकाशित भएका छन्। यस्तै नाफाको व्यापार गर्दामात्र हामो समृद्घिको यात्रा सहज हुन्छ। सानो भूगोल र थोरै जनसंख्याका कारण सानै देशहरूको विकास छिटो हुन्छ। नेपालभन्दा साना हङकङ, सिंगापुर, दक्षिण कोरिया, स्विट्जरल्यान्ड, कतार, लक्जमबर्ग, कुवेतजस्ता देश आज प्रतिव्यक्ति आय तथा ग्रोस ह्यापिनेस इन्डेक्सका हिसाबले विश्वभर अगाडि छन्। साँच्चै दृढसंकल्पले काम गरे हामी पनि छिट्टै त्यो हैसियत बनाउन सक्छौं र कुनै पनि हालतमा अब बन्नुपर्छ। सबै दल अनि नेताहरूका लागि यो अन्तिम परीक्षा हो। यस पटकसमेत असफल भएमा त्यसले नेतृत्वमात्र नभएर व्यवस्थाप्रतिको असफलता पनि इंगित गर्न सक्छ। गणतन्त्र पनि खासै कामयावी र नागरिकमैत्री नभएको बुझाइ निर्माण हुन्छ। प्रजातन्त्र, लोकतन्त्र तथा गणतन्त्रका समयमा पनि उही नेता र तिनै अनुहार छन्। खासमा तीनै नेताहरूका अक्षमताका कारण यी सबै व्यवस्था फलदायी नभएको निष्कर्ष सहज बन्छ। यस पटकको असफलताले युवा र नयाँ पुस्तामाथिको विश्वास पनि समाप्त गर्छ। अरूले कही गर्न सकेनन् भनेर अरूलाई विराट कटाक्षेप गर्दै उदाएका नयाँ दल पनि उही ड्यांगको मुला भएको प्रमाणित हुनेछ। स्थापित दलभित्र युवाले अवसर नपाएको भन्नेहरूको तर्कसमेत हावादारी बन्न पुग्छ। समृद्घ राष्ट्र निर्माण असहज छ, अप्ठ्यारो छ तर असम्भव छैन, असम्भव बन्न पनि दिनु हुँदैन। सबैखाले नेतृत्व र तमाम अनुहारका लागि यो अन्तिम अग्निपरीक्षा हो।"
फिफ्टिन्स रग्बी लिगमा आज गोर्खाली र आर्मीको जित,"पहिलो चरणको खेलमा गोर्खाली रग्बी क्लब र हिमालयन टाईगर रग्बी क्लबबीच खेल भएको थियो। काठमाडौं: नेपाल रग्बी संघको आयोजनामा तेस्रो संस्करणको फिफ्टिन्स रग्बी लिग त्रिपुरेश्वरस्थित दशरथ रंगशालामा आइतबारदेखि सुरु भएको छ। प्रतियोगिताको राष्ट्रिय खेलकुद परिषद् (राखेप) का सदस्यसचिव टंकलाल घिसिङले रेफ्रीलाई रग्बी बल हस्तान्तरण गरी एक कार्यक्रमबीच उद्घाटन गरे। कार्यक्रममा नेपाल ओलम्पिक कमिटीका महासचिव निलेन्द्रराज श्रेष्ठ, राखेपका सदस्य अन्जन धमलालगायतको उपस्तिथि रहेको थियो। नेपाल रग्बी संघको अध्यक्ष दिपक देवकोटाको सभापतित्वमा उद्घाटन भएको राष्ट्रिय फिफ्टिन्स रग्बी लिगमा चार क्ल्बहरु आर्मी क्लब, आकश भैरव क्लब, गोर्खाली रग्बी क्लब, हिमालयन टाइगर रग्बी क्लब सहभागी छन्। पहिलो चरणको खेलमा गोर्खाली रग्बी क्लब र हिमालयन टाईगर रग्बी क्लबबीच खेल भएको थियो । श्रीराम श्रेष्ठ कप्तान रहेको गोर्खाली रग्बी क्लबले हिमालयनलाई ६७१७ स्कोरले पराजित गर्यो। दोस्रो खेलमा आकाश भैरव र त्रिभुवन आर्मी क्लबबीच प्रतिस्पर्धा भएको थियो । सन्जिव कुँवरको कप्तानी रहेको आर्मीले ७२० स्कोरमा विजयी भयो। दोस्रो चरणको खेल फागुन ३ गते हुनेछ। त्यस दिन आर्मी र हिमालय तथा आकाश भैरव र गोर्खालीबीच खेल हुनेछ। अन्तिम दिन फागुन ६ गते हिमालयन र आकाश भैरव तथा आर्मी र गोर्खालीबीच खेल हुनेछ।"
पुष्पलाल स्मृति ब्याडमिन्टन मंगलबारदेखि,"प्रतियोगितामा शीर्ष १६ वरीयतामा रहेका पुरुष एकल, शीर्ष १२ वरीयताका महिला एकल, शीर्ष १६ वरीयता बाहेकका पुरुष एकल, शीर्ष १२ वरीयता बाहेकका महिला एकल, पुरुष र महिला युगल, यू१७ छात्र र छात्रा एकल, भेट्रान ४५ वर्षमाथि र ५५ वर्षमाथि गरी १० विधामा करिब दुई सय ५० खेलाडीको सहभागिता रहनेछ। काठमाडौं : पुष्पलाल स्मृति राष्ट्रिय वरीरयता ब्याडमिन्टन प्रतियोगिता २०२३ मंगलबारदेखि विराटनगरमा सुरु हुने आयोजकले बताएको छ। नेपाल खेलकुद महासंघ अन्तर्गत राष्ट्रिय ब्याडमिन्टन संघको आयोजनमा हुने १२औं संस्करणको तयारी अन्तिम चरणमा पुगेको संघका अध्यक्ष वीरेन्द्र श्रेष्ठले जानकारी गराए। लिनिङको मुख्य प्रायोजन तथा मोरङ जिल्ला ब्याडमिन्टन संघको सहप्रायोजनामा हुने प्रतियोगिता विराटनगरको सहिद रंगशालास्थित कभर्डहलमा फागुन ७ गतेसम्म चल्ने अध्यक्ष श्रेष्ठले जानकारी दिए। खेलाडीका लागि नेपाल खेलकुद महासंघले खाने बस्ने ब्यवस्था गरेको अध्यक्ष श्रेष्ठले जानकारी दिए। नेपाल ब्याडमिन्टन संघको प्राविधिक सहयोग रहने प्रतियोगितामा शीर्ष १६ वरीयतामा रहेका पुरुष एकल, शीर्ष १२ वरीयताका महिला एकल, शीर्ष १६ वरीयता बाहेकका पुरुष एकल, शीर्ष १२ वरीयता बाहेकका महिला एकल, पुरुष र महिला युगल, यू१७ छात्र र छात्रा एकल, भेट्रान ४५ वर्षमाथि र ५५ वर्षमाथि गरी १० विधामा करिब दुई सय ५० खेलाडीको सहभागिता रहनेछ। शीर्ष १६ वरीयता पुरुष र शीर्ष १२ वरीयता महिला तर्फका खेल लिग कम नकआउटका आधारमा हुनेछ। यो विधामा खेल्ने खेलाडीले खेलमा सहभागिता जनाउने प्रत्येक खेलाडीले नगद १ हजार ५ सय प्राप्त गर्ने आयोजकले जानकारी दिएको छ। यसैगरि लिग चरणमा प्रत्येक खेलका विजेतालाई थप १ हजार ५ सय प्रदान गर्ने आयोजकको तयारी छ। क्वाटरफाइनल जित्ने खेलाडीले थप ८ हजार प्राप्त गर्ने पनि आयोजकले बताएको छ। 'सेमिफाइनल जित्ने खेलाडीले थप १६ हजार पाउनेछन् भने फाइनल जित्ने खेलाडीले थप २० हजार र उपविजेताले थप ५ हजार प्राप्त गर्ने छन्। यस्तै उच्च वरीयता बाहेकका महिला र पुरुष एकल, महिला र पुरुष युगल, भेट्रान ४५ वर्षमाथि र ५५ वर्षमाथिका पहिलो, दोस्रो र तेस्रो हुने खेलाडीले क्रमश: नगद २० हजार, १० हजार र ५ हजार तथा यू१७ छात्र तथा छात्रा एकल तर्फका पहिलो, दोस्रो र तेस्रो हुने खेलाडीले क्रमश: १५ हजार, ८ हजार र ४ हजार नगदका साथै मेडल, ट्रफी र प्रमाणपत्र प्राप्त गर्नेछन्,' अध्यक्ष श्रेष्ठले भने। पुरस्कार राशी ५ लाख ९८ हजार तथा प्रतियोगिताको कुल लागत करिब २४ लाख ८४ हजारको अनुमान गरिएको आयोजकले जानकारी दिएको छ।"
राष्ट्रपति रनिङ शिल्डको उपाधि त्रिभुवन आर्दशलाई,"स्याङ्जा: पुतलीबजार नगर स्तरीय राष्ट्रपति कपको उपाधि त्रिभुवन आदर्श नमूना माध्यमिक विद्यालयले हात पारेको छ। उपाधिसँगै विद्यालयले रनिङ शिल्डसहित विभिन्न प्रतिस्पर्धाका पदक प्राप्त गरेको छ। पुतलीबजार नगरपालिका १ स्थित मालेबगर खेलमैदानमा यही माघ २५ गतेदेखि पाँचौ राष्ट्रपति रनिङ शिल्ड प्रतियोगिता सुरु भएको थियो। प्रतियोगितामा सदरमुकाम अर्थात पुतलीबजार नगरपालिका १ स्थित त्रिभुवन माविले २६ अंकसहित प्रथम भएको छ भने २५ अंकसहित ज्योती आवासीय मावि द्वितीय भएको छ। यसैगरी, पुतलीबजार नगरपालिका ६ स्थित हिमालयन मावि टक्सार २३ अंक सहित तृतीय भएको छ भने पुतलीबजार २ स्थित रोशनी आवासीय मावि १९ अंकसहित चौथो भएको प्रतियोगिता संचालन समितिका संयोजक बाबुराम बरालले जानकारी दिए।"
राष्ट्रिय महिला फुटबल टोलीको बिदाइ,"एन्फाले भारतसँग मैत्रीपूर्ण खेल खेल्ने नेपाली टोलीलाई आइतबार बिदाइ गरेको हो । काठमाडौं : अखिल नेपाल फुटबल संघ (एन्फा) ले नेपाली राष्ट्रिय महिला फुटबल टोलीलाई बिदाइ गरेको छ । एन्फाले भारतसँग मैत्रीपूर्ण खेल खेल्ने नेपाली टोलीलाई आइतबार बिदाइ गरेको हो । राष्ट्रिय खेलकुद परिषद (राखेप)का सदस्य सचिव टंकलाल घिसिङ, एन्फाका उपाध्यक्ष वीर बहादुर खड्का, महासचिव किरण राई, सदस्यहरु रुपेश अधिकारी, पुरुषोत्तम थापा, पेमा लामा, सरला श्रेष्ठ लगायतले उनीहरुलाई बिदाई गरेका हुन्। मुख्य प्रशिक्षक अनन्त राज थापाले मैत्रीपूर्ण खेलका लागि नेपाली टोलीको घोषणा गरिसकेका छन् । भारतसँग नेपालले चेन्नईमा फेब्रुअरी १५ देखि १८ मा मैत्रीपूर्ण खेल खेल्ने एन्फाले जनाएको छ । टोलीमा कोको छन् ?"
रियाल पाँच पटक विश्व विजेता बन्दा फाइनलमा सर्वाधिक गोल,"सन् २००५ देखि सुरु भएको प्रतियोगिताको १९औं संस्करणमा आइपुग्दा फाइनलमा हालसम्मकै सर्वाधिक गोल भयो। राबाट : फिफा क्लब विश्वकपको आइतबार राति सम्पन्न फाइनलमा हालसम्मकै सर्वाधिक आठ गोल हुँदा रियाल पाँचौं पटक च्याम्पियन बनेको छ। मोरक्कोको राजधानी राबाटस्थित प्रिन्स मोले अब्देल्लाह रंगशालामा भएको खेलमा रियाललाई च्याम्पियन बनाउन भिनिसियस जुनियर र करिम बेन्जिमाले एकएक गोल गर्दा फेडेरिको भलभर्देले दुई गोल गरेका थिए। साउदी अरबको अल हिलाल क्लबका लागि मोसा मारेगाले एक तथा लुसियानो भिएटोले दुई गोल गरेका थिए। सन् २००५ देखि सुरु भएको प्रतियोगिताको १९औं संस्करणमा आइपुग्दा फाइनलमा हालसम्मकै सर्वाधिक गोल भयो। यसअघि २०१६ मा भएको फाइनलमा रियालले नै जापानको कासिमा एन्टेलर्ससँग ४२ गोलको नतिजामा जित निकाल्दा ६ गोल भएको थियो। त्यसअघि २००७ मा इटालिन क्लबले अर्जेन्टिनाको बोका जुनियर्सलाई ४२ ले पराजित गर्दा समान ६ गोल भएको थियो। आइतबार रातिको रोमाञ्चक फाइनल जितसँगै प्रतियोगिताको सर्वाधिक सफल क्लब रियालले उपाधि संख्या पाँच पुर्याएको छ। यसअघि सन् २०१४, १६, १७, १८ मा रियाल विश्व विजेता बनेको थियो।"
खेलकुद महासंघको दोस्रो राष्ट्रिय महाधिवेशन विराटनगरमा,"विराटनगर : नेपाल खेलकुद महासंघको दोस्रो राष्ट्रिय महाधिवेशन प्रदेश १ को राजधानी विराटनगरमा हुने भएको छ। प्रजातन्त्र दिवसका दिन फागुन ७ गते हुने महाधिवेशनको उद्घाटन पूर्वप्रधानमन्त्री एवं नेकपा (एमाले)का अध्यक्ष केपी शर्मा ओलीले गर्ने तय भएको छ। महाधिवेशन आयोजनाको तयारीका बारेमा छलफल गर्न आइतबार विराटनगरमा मूल समारोह समितिको बैठकसमेत बसेको थियो। त्यसलगत्तै आयोजक मूल समारोह समितिले पत्रकार सम्मेलन गरेर महाधिवेशनको ८० प्रतिशत तयारी पूरा भएको जानकारी दिएको छ। समिति संयोजक नन्दा बस्यालले महाधिवेशनको पूर्वसन्ध्यामा विभिन्न खेलकुद गतिविधिको आयोजना गरिने जानकारी दिइन्। उनका अनुसार नेकोस राष्ट्रिय ब्याडमिन्टन संघले विराटनगरमा राष्ट्रिय पुष्पलाल स्मृति ब्याडमिन्टन प्रतियोगितासमेत आयोजना गर्ने छ। फागुन २ गतेदेखि सुरु हुने प्रतियोगिताको उद्घाटन उपप्रधान तथा अर्थमन्त्री एवं एमाले उपाध्यक्ष विष्णुप्रसाद पौडेलले गर्ने बस्यालको भनाइ छ। उक्त प्रतियोगिताको समापन महाधिवेशन उद्घाटनकै दिन हुने छ। महाधिवेशनका अवसरमा महासंघले प्रथम संस्करणको केपी ओली रोडरेस (सडक दौड) प्रतियोगितासमेत आयोजना गरेको छ। नेकोस राष्ट्रिय एथ्लेटिक्स संघका केन्द्रीय अध्यक्ष अनिरूद्र चौधरीको संयोजकत्वमा हुने रोडरेसको उद्घाटन ओली स्वयंले गर्ने छन्। चौधरीका अनुसार रोडरेसमा प्रथम हुनेलाई ५१ हजार, दोस्रोलाई ३१ हजार, तेस्रो हुनेलाई १५ हजार नगद पुरस्कार दिइने छ। त्यसबाहेक चौथो र पाँचौं हुनेले क्रमसः ८ र ५ हजार नगद पुरस्कार पाउने उनले बताए। महासंघका केन्द्रीय संयोजक पर्शुराम बस्नेतका अनुसार विशाल जनसभासहित आयोजना गरिने महाधिवेशनको अवसरमा साताव्यापी खेलकुद प्रतियोगिताहरू हुने छन्। उनका अनुसार महाधिवेशन उद्घाटनका दिन कराँते, उसु, तेक्वान्डोलगायतका खेलहरू प्रदर्शन गर्ने तयारी छ। दोस्रो राष्ट्रिय महाधिवेशनको गीतमा सांस्कृतिक कार्यक्रमसमेत गरिने जानकारी बस्नेतले दिए। उनका अनुसार विराट नर्सिङ होमदेखि पूर्वतर्फ रहेको मैदानमा उद्घाटन गरिने महाधिवेशनको बन्दसत्र भने विराटनगर महानगरपालिका३ स्थित मनासलु पार्टी प्यालेसमा हुने छ। बन्दसत्रमा ५ सय प्रतिनिधिसहित १ हजार जनाको सहभागिता हुने उनले बताए। नेपाल खेलकुद महासंघ खेल क्षेत्रमा मुलुककै अगुवा र अभिभावकीय संगठन हो, उनले भने, महासंघको महाधिवेशनलाई भव्यता प्रदान गर्न तयारी तीव्र रूपमा भइरहेको छ। बस्नेतका अनुसार महाधिवेशनलाई लक्षित गरेर विभिन्न उपसमितिहरू गठन गरिएका छन्। बस्नेतकै संयोजकत्वमा राजनैतिक तथा सांगठनिक प्रतिवेदन लेखन उपसमिति बनाइएको छ। त्यसबाहेक मूल समारोह तथा मञ्च व्यवस्थापन, प्रतिनिधि व्यवस्थापन, जनपरिचालन, खेलकुद प्रदर्शन, अतिथी सत्कार, आवास व्यवस्थापन, विधान मस्यौदा र आर्थिक व्यवस्थापन उपसमिति गठन गरिएको छ। भव्यता प्रदान गरेर खेल क्षेत्रमै तरंग ल्याउने एउटा उत्सवका रूपमा महाधिवेशनको आयोजना हुने छ, बस्नेतले भने, खेल क्षेत्रका लागि उचित नीति निर्माण, खेलाडीको प्रोत्साहन र संरक्षणमा हामी केन्द्रित हुने छौँ। खेलाडीले खेल क्षेत्रबाट बाँच्नसक्ने अवस्था निर्माण गर्न आफूहरू सक्रिय भएर लागेको उनको भनाइ छ।"
विराट गोल्डकपको पुरस्कार राशी वृद्धि गर्ने तयारी,"विराटनगर: मोफसलको सर्वाधिक चर्चित फुटबल प्रतियोगिता विराट गोल्डकपको पुरस्कार राशी वृद्धि गर्ने तयारी गरिएको छ। विराट गोल्डकपका कार्यकारी निर्देशक सुवाशीस कोइरालाले आगामी संस्करणमा पुरस्कार राशी बढाउने तयारी गरेको जानकारी दिएका छन्। विराट गोल्डकपलाई अझ स्तरीय बनाउने तयारीसहित पुरस्कारको राशी पनि बढाउने सोच बनाएका छौं, कोइरालाले भने, 'यसपाली विगतको तुलनामा कम्तिमा ४५ लाख पुरस्कार वृद्धि हुन्छ। यसैगरी उपविजेता हुने टिमले पनि कम्तिमा ३ लाख बढी पुरस्कार पाउने छ।' पुरस्कार राशीबारे चाँडै पत्रकार सम्मेलन गरेर सार्वजनिक गर्ने पनि कोइरालाले बताए। यसैगरी प्रत्येक खेलको विजेता टिमले नगद २५ हजार प्रदान गर्ने आयोजकको तयारी छ। यस्तै, उत्कृष्ट प्रशिक्षक, उत्कृष्ट गोलकिपर, उत्कृष्ट मिडफिल्डर, उत्कृष्ट डिफेन्डर, उत्कृष्ट फरवार्ड, सर्वाधिक गोलकर्ता खेलाडी र फेयर प्ले टिमलाई पनि नगद पुरस्कारको व्यवस्था गरिने कोइरालाले बताए। पछिल्लो संस्करणको उपाधि विजेता सशस्त्र प्रहरी बलको एपीएफ क्लबले नगद १५ लाख १५ हजार प्राप्त गरेको थियो। उपविजेता हुने टिमले ७ लाख ५१ हजार प्राप्त गरेको थियो। विराट गोल्डकप चैत ९ गतेदेखि १७ गतेसम्म विराटनगरको शहीद रंगशालामा हुने तय भइसकेको छ। खेलहरू रातिको समयमा फ्लड लाइटमा सञ्चालन गर्ने आयोजकको तयारी छ। ८ टिमले सहभागिता जनाउने प्रतियोगिता नकआउट पद्दतिमा हुनेछ।"
केपी ओली कपको उद्घाटन खेलमा जावलाखेल र नेपाल पुलिस क्लब भिड्ने,"काठमाडौं : नेकपा एमालेको भातृ संगठन राष्ट्रिय युवा संघको आयोजनामा फागुन ११ गतेदेखि सुरु हुने 'केपी ओली कप' फुटबल प्रतियोगिताको उद्घाटन खेलमा 'ए' डिभिजन क्लबहरू सातदोबाटो युथ र नेपाल पुलिस क्बल भिड्ने भएका छन्। आइतबार आयोजित पत्रकार सम्मेलनमा टाइसिट 'ड्र' गरेर आयोजक युवा संघले फाइनलबाहेक सबै खेल एन्फा कम्प्लेक्समा गर्ने जानकारी दिएको छ। फागुन ११ गते सुरु भएर १५ गते सकिने प्रतियोगितामा ए डिभिजन लिगका सात क्लबहरूसातदोबाटो, जावलाखेल, न्यूरोड टिम, नेपाल पुलिस, चर्च ब्वाइज, मछिन्द्र, त्रिभुवन आर्मी र आयोजक केपी ओली फुटबल क्लब गरी आठ टिमले प्रतिस्पर्धा गर्नेछन्। नक आउट पद्दतिमा सञ्चालन हुने प्रतियोगितामा कुल सात खेल हुने आयोजकले जानकारी दियो। आज सार्वजनिक भएको ड्र अनुसार फागुन १२ गते हुने दोस्रो खेलमा त्रिभुवन आर्मी र एनआरटी तथा चर्च ब्वाइज र मछिन्द्र भिड्ने छन्। यस्तै, १३ गते केपी ओली क्लब र जावलाखेल आमनेसामने हुँदा १४ गते पहिलो खेलको विजेता र दोस्रो खेलको विजेता फाइनल प्रवेशका लागि खेल्ने छन्। फागुन १५ गते तेस्रो खेलको विजेता र चौथो खेलको विजेताले फाइनलमा स्थानका लागि खेल्ने छन्। सेमिफाइनल विजेता टिमहरूले फागुन १७ गते दशरथ रंगशालामा उपाधिका लागि खेल्ने छन्। पहिलो पटक आयोजना हुन लागेको प्रतियोगितामा कुल तीन खेल जित्ने टिम च्याम्पियन बन्ने छ। च्याम्पियन बन्ने टिमले १०, उपविजेताले पाँच लाख, उत्कृष्ट खेलाडी र सर्वाधिक गोलकर्ताले जनही एक लाख तथा उत्कृष्ट गोलकिपरले ५० हजार प्राप्त गर्ने आयोजनले जनाएको छ। यस्तै, हरेक खेलका विजेताले २५ हजार तथा प्लेयर अफ दी म्याचलाई १५ हजार रुपैयाँ दिने तयारी गरेको आयोजकले बताएको छ।"
अर्थमन्त्री भन्छन्: आर्थिक वृद्धि र मुद्रास्फीति लक्ष्यअनुसार हुँदैन,"चालु आवमा ८ प्रतिशत आर्थिक वृद्धि हासिल हुने देखिँदैन, अर्थमन्त्रीले भने, कृषि र पर्यटन पक्षमा सुधार भएपनि उत्पादन मुलक उद्योग पूर्ण क्षमतामा सञ्चालन नहुँदा सुस्तता छाएको छ। काठमाडौं: उपप्रधान तथा अर्थमन्त्री विष्णुप्रसाद पौडेले चालु आवको आर्थिक वृद्धि र मुद्रस्फीतिको लक्ष्यअनुसार नहुने बताएका छन्। चालु आवको बजेटको मध्यावधि समीक्षा गर्दै पौडेलले यस्तो बताएका हुन् । चालु आवमा ८ प्रतिशत आर्थिक वृद्धि हासिल हुने देखिँदैन, उनले भने, कृषि र पर्यटन पक्षमा सुधार भएपनि उत्पादन मुलक उद्योग पूर्ण क्षमतामा सञ्चालन नहुँदा सुस्तता छाएको छ । यस्तै वर्षको मुद्रास्फीति ७ प्रतिशत सीमामा राख्ने लक्ष्य भएकामा अहिले नै ७२६ प्रतिशत पुगिसकेको छ । यसअवधिमा कर्जा २८ प्रतिशत र निक्षेप ४२ प्रतिशतले बढेको छ । पौडेलले बैंकिङ प्रणालीमा तरलता सुधारोन्मुख अवस्थामा रहेको बताउँदै विगतमा तरलता नहुँदा अल्पकालीन ब्याजदर बढेको जानकारी दिए । पौडेलले निर्वाचनपछि गठन भएको सरकारको जनताको विकास र समृद्धिको चाहनालाई सम्बोधन गर्न थप स्रोत परिचालन गर्नुपर्ने अवस्थामा बजेट सन्तुलन कायम गर्न कठोर कदम चाल्नुपर्ने बाध्यता आएको पनि बताएका छन् । संसदमा चालु आवको बजेटको मध्यावधी मूल्यांकन गर्दै मन्त्री पौडेलले यस्तो बताएका हुन् । आर्थिक कार्यविधि तथा वित्तीय उत्तरदायित्व ऐन अनुसार बजेटको अर्धवार्षिक मूल्यांकन गरिएको हो । सो अघि संघीय संसदलाई जानकारी गराइएको हो । मन्त्री पौडेलले पछिल्लो केही समयदेखि अर्थतन्त्र चुनौतीपूर्ण अवस्थाबाट गुज्रिएको र आर्थिक पुनरुत्थानका क्रममा चुनौती थपिएको बताए ।"
यो आर्थिक वर्षको बजेटबाट २ खर्ब ४४ अर्ब खर्च हुन सक्दैन: अर्थमन्त्री,"अर्थमन्त्री विष्णु पौडेलका अनुसार विनियोजनमध्ये २ खर्ब ४४ अर्ब खर्च हुन सक्दैन। ८६ प्रतिशतमात्र बजेट खर्च हुने। काठमाडौंः उपप्रधान तथा अर्थमन्त्री विष्णू पौडेलले चालु आवको विनियोजित बजेट लक्ष्य अनुसार खर्च नहुने बताएका छन्। बजेटको मध्यावधि मूल्यांकन गर्दै मन्त्री पौडेलले १७ खर्ब ९३ अर्ब ८३ करोड रुपैयाँको बजेटमध्ये १५ खर्ब ४९ अर्ब ९९ करोड मात्र खर्च गर्न सकिने बताएका हुन्। चालु आवमा १७ खर्ब ९३ अर्ब ८३ करोड रुपैयाँको सरकारी खर्च हुने अनुमान गरिएकामा १५ खर्ब ४९ अर्ब ९९ करोड मात्र खर्च हुने संशोधित अनुमान छ, पौडेलले भने । पौडेलका अनुसार विनियोजनमध्ये २ खर्ब ४४ अर्ब खर्च हुन सक्दैन । यस्तै चालुतर्फ ११ खर्ब ८३ अर्ब २३ करोड विनियोजन भएकामा १० खर्ब २१ अर्ब ९२ करोडमात्र हुने पौडेलको अनुमान छ । पुँजीगततर्फ जेठ १५ मा ३ खर्ब ८० अर्ब ३८ करोड सुरु विनियोजन भएकामा ३ खर्ब १३ अर्ब ८५ करोड हुने संशोधित अनुमान छ । वित्तीय व्यवस्थामा २ खर्ब ३० २१ करोड रुपैयाँ छुट्याइएकोमा २ खर्ब १४ करोड मात्र खर्च हुने संशोधित अनुमान छ । पौडेलले राजस्व संकलनको अनुमान पनि घटाएका छन् । सरकारले १४ खर्ब ३ अर्ब १४ करोड रुपैयाँ संकलनको लक्ष्य राखेकामा वर्षभर १२ खर्ब ४४ अर्ब ७५ करोड संकलन हुने अनुमान छ ।"
बोटबाटै दुई करोडको सुन्तला बिक्री,"म्याग्दी : उत्तरी म्याग्दीको अन्नपूर्ण गाउँपालिका७ दोसल्लेमा यसवर्ष बोटबाटै दुई करोडको सुन्तला बिक्री भएको छ। सुन्तला राम्रो फलेको र रोग, कीराको प्रकोप पनि नदेखिएकाले विगतका वर्षको तुलनामा यसवर्ष सुन्तला बिक्री गरेर दोब्बर बढी आम्दानी भएको किसानले बताएका छन्। दोसल्लेकी किसान मायादेवी पुनका अनुसार गत वर्ष सुन्तला बिक्री गरेर गाउँमा ७५ लाख भित्रिएको थियो। 'यसवर्ष पाक्दै गरेको सुन्तला पोखरा, चितवन र काठमाडौंका व्यापारीले बगैँचाबाट नै प्रतिकिलो ९५ मा किनेका हुन्', उनले भनिन्। दोसल्ले व्यावसायिक सुन्तला जात किसान समूहका अध्यक्ष प्रेमबहादुर पाइजाले गतवर्ष ६२ हजार ५०० किलो सुन्तला निकासी हुँदा ७५ लाख गाउँमा भित्रिएको जानकारी दिए। 'यसवर्ष दुई सय नयाँ बोटमा फल लागेकाले उत्पादन पनि राम्रो भएको छ। दुई करोडको हाराहारीमा सुन्तला बिक्री भएको छ', अध्यक्ष पाइजाले भने। उनका अनुसार एक किसानले ५० हजारदेखि दुई लाख ३० हजारसम्मको सुन्तला बिक्री गरेका छन्। व्यापारीसँग समन्वय गरेर सुन्तला बजार पठाउन समूहले समन्वय गरेको थियो। परम्परागत कोदो, मकै र गहुँ खेतीको विकल्पमा सुन्तला खेती गरेको किसान मिलन गर्बुजाले बताउनुभयो। 'तीन मुरी कोदो फल्ने बारीमा लगाएको सुन्तलाबाट दुई लाख भन्दा बढी आम्दानी भएको छ', उनले भने। दश वर्षअघि गर्बुजाले दोसल्लेलाई सुन्तला गाउँ बनाउने अभियान सुरु गरेका थिए। सडक, यातायातको सुविधा भएपछि बाँझो पाखोबारीमा झाडी फाँडेर सुन्तलाका बिरुवा रोप्ने अभियान चलाइएको उनको भनाइ थियो। भिरालो पाखोमा अवस्थित यहाँको भूगोल सुन्तला खेतीका लागि अनुकूल रहेको कृषि ज्ञान केन्द्र म्याग्दीले जनाएको छ। वैदेशिक रोजगार र खेती किसानीबाट धानिएको यहाँका बासिन्दाको जीवनस्तर पछिल्लो समय व्यावसायिक सुन्तला खेतीबाट सुध्रदै गएको अन्नपूर्ण गाउँपालिकाका पूर्व उपाध्यक्ष केशमाया मगरले बताइन्। म्याग्दीका छ वटा स्थानीय तहका १४ वटा गाउँमा व्यावसायिक सुन्तला खेती गरिन्छ। जिल्लाभरीमा यसवर्ष २० करोड भित्रिएको केन्द्रले जनाएको छ।"
शोधभर्नामा किन हुन्छ ढिलाइ ?,"२७ अर्ब रुपैयाँ शोधभर्ना लिन बाँकी काठमाडौं : सरकारले ऋण तथा अनुदानवापत विभिन्न दातृ निकायबाट २७ अर्ब रुपैयाँ शोधभर्ना पाउन बाँकी रहेको पाइएको छ। चालू आर्थिक वर्षको ६ महिनामा विदेशी दातृ निकायबाट सरकारले २७ अर्ब रुपैयाँभन्दा बढी शोधभर्ना रकम भने प्राप्त गरेको छ। दातृ निकायले सहयोगको प्रतिबद्धता गरेका आयोजनाहरूमा सरकारले पहिले खर्च गर्छ र सो खर्चको आधारमा दाबी भुक्तानी गर्न सरकारले पैसा लिन्छ। यही प्रक्रियालाई शोधभर्ना भनिन्छ। दातासामु सरकारले खर्चेको रकम विवरण पेस गरेपछि शोधभर्ना प्राप्त हुन्छ। आर्थिक कार्यविधि तथा वित्तीय उत्तरदायित्व नियमावली, २०७७ को नियम ४२ मा नेपाल सरकारको स्रोतबाट खर्च गरी दातृपक्षबाट शोधभर्ना लिनुपर्ने व्यवस्था छ। पुस मसान्तसम्म २७ अर्ब २२ करोड रुपैयाँ शोधभर्ना वापतको प्राप्त ऋण तथा अनुदान रकम भुक्तानी पाउँदा थप करिब २७ अर्ब रुपैयाँ शोधभर्ना पाउन बाँकी रहेको देखिन्छ। महालेखा नियन्त्रक कार्यालयका प्रवक्ता शम्भु मरासिनीका अनुसार चालू आर्थिक वर्षको पुस मसान्तसम्म २० अर्ब रुपैयाँ बढी ऋण शोधभर्ना भएको छ। शोधभर्ना हुने अनुदानसमेत जोड्दा ६ महिनामा २७ अर्ब रुपैयाँभन्दा बढी रकम शोधभर्ना प्राप्त भएको जानकारी मरासिनीले दिए। आव २०७८७९ को अन्त्यसम्म गरेको खर्चका आधारमा दातृ निकायसँग ३६ अर्ब ९० करोड रुपैयाँ शोधभर्ना लिन बाँकी थियो। चालू आवको पुस मसान्तसम्म शोधभर्ना लिने गरी थप १७ अर्ब ४ करोड रुपैयाँ खर्च भएको छ। पुस मसान्तसम्म शोधभर्ना लिन बाँकी कुल रकम ५३ अर्ब ९४ करोड रुपैयाँ पुगेको छ। जसमध्ये ६ महिनामा २७ अर्ब २२ करोड ऋण तथा अनुदान रकम प्राप्त भइसकेकाले शोधभर्ना हुन बाँकी रकम २६ अर्ब ७२ करोड रुपैयाँ रहेको महालेखा नियन्त्रक कार्यालयले जनाएको छ। महालेखा नियन्त्रक कार्यालयका प्रवक्ता मरासिनी भन्छन्, दातृ निकायसँगको ऋण तथा अनुदान सम्झौताअनुसार काम सम्पन्न भएपछि प्रतिवेदनसहित दरखास्त फारम तयार गरी शोधभर्ना माग गरिने व्यवस्था छ। उनका अनुसार नेपाली स्रोतबाट खर्च गरेर दातृ पक्षको सम्झौताका आधारमा पछि शोधभर्ना गर्ने गरिएको छ। सुरुमा सरकारले आफ्नो स्रोतबाट खर्च गर्छ र काम सम्पन्न भएको प्रतिवेदन दातृ निकायमा पेस गरेपछि सो निकायले रकम नेपाल सरकारलाई पठाउँछ, प्रवक्ता मरासिनीले भने, नयाँ तथ्यांकअनुसार सम्पन्न हुने परियोजनाको शोधभर्ना प्राप्त हुने क्रम बढेको छ। पुराना परियोजनाको शोधभर्नामा केही समस्या रहे पनि नयाँ परियोजनातर्फ शोधभर्ना प्राप्त हुने क्रममा धेरै समस्या नरहेको उनले बताए। दातृ निकायसँग गरिएको सम्झौताअनुसार शोधभर्नाको बिल समयमै पेस नहुँदा अर्बौं रुपैयाँ सरकारी खातामा आउन बञ्चित हुने गरेको छ। शोधभर्नामार्फत प्राप्त हुने वैदेशिक ऋण तथा सहायतामा आधारित आयोजनाले समयमै विवरण पेस नगर्दा सरकारी स्रोतमाथि दबाब थपिएको छ। सरकारको वैदेशिक ऋणको लक्ष्य र प्राप्तिबीचमा ठूलो अन्तर छ। तसर्थ शोधभर्नामा हुने ढिलासुस्तीलाई न्यूनीकरण गरी प्रभावकारी समन्वयमार्फत वैदेशिक त्रण परिचालन गर्नुपर्ने हरेक वर्ष महालेखापरीक्षकको प्रतिवेदनले औंल्याउने गरेको छ। महालेखाको ५९औं वार्षिक प्रतिवेदनमा लेखिएको छ, वैदशिक सहायतामा सञ्चालित आयोजनामा समयमा शोधभर्ना नभएको कारले राज्यले प्राप्त गर्नुपर्ने अनुदान गुमाउनुपर्ने र सरकारी स्रोततर्फ चाप पर्न जाने गरेको छ। समयमै शोधभर्ना नलिँदा सरकारको स्रोत र मुलुकको भुक्तानी सन्तुलनमा पनि चाप पर्ने गरेको छ। यसैगरी असार मसान्तमा सम्पन्न भएको कामको शोधभर्ना पहिलो त्रैमासिकमा नलिए सो निकायको निकासा रोकिने कानुनी व्यवथा पनि छ। यसरी समयमा शोधभर्ना नलिँदा बजेट खर्चमा समेत असर पर्ने गरेको छ। २०७८ असार मसान्तसम्म २३ अर्ब ९३ करोड रुपैयाँ शोधभर्ना रकम भुक्तानी लिन बाँकी थियो। जुन एक वर्षमा बढेर करिब ३७ अर्ब पुगेको थियो। यसरी हुन्छ ढिलाइ ? समयमै बिल पेस नहुँदा शोधभर्ना प्राप्तिमा ढिलाइ हुन्छ। आयोजना प्रमुख तथा लेखा अधिकृतलगायतका कारणले बिल बन्न ढिलाइ हुने गरेको छ। वा उनीहरूले भाँती पुयाएर बिल नबनाउँदा शोधभर्ना रोकिने गरेको छ। खर्च गर्ने आयोजनाले सम्झौतामा उल्लिखित भुक्तानी सर्तअनुरुप सही तवरले खर्च नगर्दा, सर्तअनुरूप सम्पूर्ण सही खर्चको समयमै दातृ निकायसमक्ष प्रतिवेदन पेश नगर्दा, आयोजना बन्द भई शोधभर्ना लिन नसक्दा, सम्झौताविपरीत अग्राह्य (इनइजिलेबल) रकम खर्च गर्दा तथा शोधभर्ना मागको जिम्मा पाएका कर्मचारी कामप्रति जिम्मेवार नहुँदा शोधभर्ना ढिलाइ हुने गरेको छ। शोधभर्नाका आधारमा सञ्चालित परियोजनामा सरकारले लेखा अधिकृत खटाएको हुन्छ। सोअधिकृतको छिटोछिटो सरुवा हुनाले पनि शोधभर्नामा समस्या देखिएको छ। दातृ निकायले तोकेको सर्त पालना गरेको छैन भने दातृ निकायले बिलअनुसारको भुक्तानी गर्दैन। शोधभर्ना प्राप्त गर्न काम चलिरहेको हुनुपर्छ, खर्च गर्दै कागजपत्र मिलाउँदै बिल पेश पनि गर्दै आएको हुनुपर्छ। कसरी हुन्छ शोधभर्ना प्राप्ति ? आर्थिक कार्यविधि तथा वित्तीय उत्तरदायित्व नियमावली, २०७७ अनुसार शोधभर्ना लिनुपर्ने वैदेशिक सहायताको रकम सुरुमा नेपाल सरकारको स्रोतबाट खर्च गरी रकम मागगर्नुपर्ने व्यवस्था छ। अर्थ मन्त्रालयले सम्बन्धित मन्त्रालयको सिफारिस र दातृपक्षसँग भएको सम्झौताको आधारमा प्रत्येक आयोजनाले खर्च गरेको रकम शोधभर्ना वा सोझै भुक्तानी माग गर्ने अधिकारी ताक्ने गरेको छ। सो अधिकारीले आयोजना प्रमुख र आर्थिक प्रशासनशाखा प्रमुखको संयुक्त दस्तखतबाट कारोबार सञ्चालन हुने गरी आवश्यक व्यवस्था मिलाउनु पर्नेछ। शोधभर्नाको प्राप्त गर्ने आवश्यक कागजात महिना सकिएको ७ दिनभित्र शोधभर्ना माग गर्ने अधिकारीलाई बुझाउनुपर्छ। महिना सकिएको ३० महिनाभित्र न्यूनतम थ्रेसहोल्ड (माग सिमांक) पुगेपछि दातृपक्षसँग शोधभर्ना माग गुर्नपर्छ।"
शीत भण्डारणमा राखिएको सुन्तला एक महिनामै कुहियो,"स्याङ्जा : शीत भण्डारणमा राखिएको सुन्तला एक महिनामै कुहिएको छ। पुतलीबजार नगरपालिका११ जैसीडाँडामा स्थापित शीतभण्डारमा राखेको महिना दिनमै सुन्तला कुहिएको हो। मङ्सिर १४ गते चैतसम्म राखेर मुनाफा कमाउने लक्ष्य लिएर १६७ कृषकले सुन्तला राखेकामा दुई महिनामा शीतगृह खाली भएको छ। विगतका वर्षमा भन्दा यस वर्ष झण्डै तेब्बर सुन्तला फलेको थियो। भण्डारण गरेर बेमौसममा राम्रो आम्दानी लिन यहाँका किसानले शीत भण्डारण गरेका हुन्। तर, महिना दिनमै कुहिन थालेपछि किसानका सुन्तला खेरा गएका छन्। जिल्लाभरका किसानले १ सय ६० मेट्रिक टन सुन्तला भण्डारण गरेका थिए। भण्डारणमा राखिएकामध्ये ७० प्रतिशत सुन्तला बिग्रिएको स्थानीय किसान कृष्णजंग केसीले बताए। केही किसानले आफ्नै सुन्तला भण्डारण गरेका थिए भने केही किसानले खरिद गरी बेमौसममा महंगोमा बेच्ने उद्देश्यले भण्डारण गरेका थिए। यस वर्ष स्याङ्जामा १ अर्ब ३८ करोड मूल्य बराबरको सुन्तला फलेको कृषि ज्ञान केन्द्र स्याङ्जाका प्रमुख विनोद हमालले जानकारी दिए। भण्डारणका बेला अपनाउनुपर्ने चिस्यान लगायत प्राविधिक पक्षलाई ध्यान नदिँदा सुन्तला कुहिएको सुन्तला विज्ञ बताउँछन्। शीत भण्डारमा सुन्तला कुहिएपछि प्रदेश र स्थानीय सरकारले चासो देखाएको छ। गण्डकी प्रदेश आर्थिक मामिलामन्त्री सीता सुन्दास र कृषि, तथा जलस्रोत मन्त्री वेदबहादुर गुरुङ, सांसद सुधीरकुमार पौडेल, पुतलीबजार नगरप्रमुख तुलसीराम लगायतको टोलीले सुन्तलाका बारेमा जानकारी लिएका छन्। शीत भण्डारसम्म पुगेर जानकारी लिएपछि मन्त्री, सांसद, प्रमुखले सुन्तला किसान मर्कामा परेको जनाउँदै राज्यले राहत उपलब्ध गराउनु पर्नेमा जोड दिए। मन्त्रिपरिषद् बैठकबाट किसानलाई राहत दिने र आउँदो वर्ष सबै सुन्तला सुरक्षित राख्ने कार्यमा सहयोग गर्ने कृषिमन्त्री गुरुङले बताए। प्रदेशसभामा यहाँका सुन्तलाका बारेमा प्रश्न उठेपछि मुख्यमन्त्री खगराज अधिकारीको निर्देशनमा स्थलगत निरीक्षणका लागि शीतभण्डार गृहमा आएको सांसद पौडेलले जानकारी दिए।"
समृद्धि ल्याउन थप खर्च गर्नुपर्ने बेला बजेट नै घटाइयो,"अर्थमन्त्री विष्णुप्रसाद पौडेलले निर्वाचनपछि गठन भएको सरकारले जनताको विकास र समृद्धिको चाहनालाई सम्बोधन गर्न थप स्रोत परिचालन गर्नुपर्ने अवस्थामा बजेट सन्तुलन कायम गर्न कठोर कदम चाल्नुपर्ने बाध्यता आएको पनि बताएका छन्। काठमाडौं: उपप्रधान तथा अर्थमन्त्री विष्णुप्रसाद पौडेलले निर्वाचनपछि गठन भएको सरकारले जनताको विकास र समृद्धिको चाहनालाई सम्बोधन गर्न थप स्रोत परिचालन गर्नुपर्ने अवस्थामा बजेट सन्तुलन कायम गर्न कठोर कदम चाल्नुपर्ने बाध्यता आएको बताएका छन्। संसदमा चालु आवको बजेटको मध्यावधी मूल्यांकन गर्दै मन्त्री पौडेलले यस्तो बताएका हुन्। आर्थिक कार्यविधि तथा वित्तीय उत्तरदायित्व ऐन अनुसार बजेटको अर्धवार्षिक मूल्यांकन गरिएको हो। सो अघि संघीय संसदलाई जानकारी गराइएको हो। मन्त्री पौडेलले पछिल्लो केही समयदेखि अर्थतन्त्र चुनौतीपूर्ण अवस्थाबाट गुज्रिएको र आर्थिक पुनरुत्थानका क्रममा चुनौती थपिएको बताए। कोभिड १९ को लामो असरले आर्थिक गतिविधि संकुचन हुँदा अर्थतन्त्रको हरेक क्षेत्रमा नकारात्मक प्रभाव परेको छ। अहिले विस्तारै तंग्रिँदै गएको अवस्थामा रुसयुक्रेन युद्ध, विथोलिएको आपूर्ति प्रणाली र ठूला अर्थतन्त्रले लिएको कसिलो नीतिका कारण आर्थिक पुरुत्थानको प्रयासमा चुनौती थपिएको उनले बताए। उनका अनुसार विश्वव्यापी आर्थिक समस्याबाट नेपालको अर्थतन्त्र पनि प्रभावमुक्त छैन। विगतमा अर्थतन्त्र चलाएमान बनाउन लिएको कदम समयमै परिमार्जन गर्न नसक्दा समस्या थपिँदै गएको उनको भनाइ छ। ६ महिना बित्दा आयात नियन्त्रण र आर्थिक गतिविधिमा आएको सुस्सताको कारण राजस्व वृद्धिदर नकारात्मक भएको छ भने सरकारी वित्त सन्तुलनमा दबाब परेको छ। उनलेसार्वजनिक खर्चतर्फ अनिवार्य दायित्वका लागि छुट्याइएको बजेट अपुग हुनुको साथै सिर्जित दायित्व भुक्तानीका लागि स्रोतको जोहो गर्न कठीन भइरहेको छ। विभिन्न समयमा सिर्जना गरिएका तत्कालीन र दीर्घकालनीन दायित्वले स्रोत व्यवस्थापन कार्य झनै अप्ठेरोमा परेको छ, उनले भने। पौडेलले बजेटको मध्यवधि समीक्षा गर्दा बजेटको सन्तुलन कायम गर्ने, खर्चको प्राथमिकीकरण गरी गुणस्तर बढाउने, पुँजीगत खर्च गर्ने, अत्यावश्यबाहेक खर्च कम गरी मितव्ययिता कायम गर्ने र राजस्व प्रणाली चुस्त बनाउँदै चुहावट नियन्त्रण गर्ने र करको परिपालना गबढाउने नीति लिएको बताए। उनले नयाँ सरकार आउँदा अर्थतन्त्रमा जोखिमपूर्ण अवस्थामा रहेको र आफूले अर्थ मन्त्रालयले सम्हाले लगत्तै सुधारको कदम चाल्दै आएको दाबी गरे। निजी क्षेत्रको विश्वास जित्न, व्यवसायिक आत्मविश्वास जगाउन, सरकार र निजी क्षेत्रबीच सम्बन्धलाई विश्वानीय बनाउन, राजस्व प्रणालीको विसंगती नियन्त्रण गर्दै सुधार ल्याउन, बजेट कार्यान्वयनको समस्या हटाउन तथा वित्तीय क्षेत्रको समस्या समाधान गर्न प्रयास गरेको छु, उनले भने, केही संरचनागत सिमितता र अन्तर्राष्ट्रिय असरका कारण सुधारका प्रयासले ठोस नतिजा दिन समय लाग्ने देखेको छु। एकातिर बजेटमा व्यवस्था नगरिएको दायित्व व्यवस्थापनको दबाब र अर्कातर्फ राजस्व वृद्धिदर नकारात्मक हुँदा वित्त व्यवस्थापन असहज भएको उनको तर्क छ। मन्त्रिपरिषदको पहिलो निर्णय अनुसार अर्थ मन्त्रालयले मितव्ययिता कायम गर्ने निर्णय गरिसकेको छ। पौडेलले चालु आवको विनियोजित बजेट लक्ष्य अनुसार खर्च नहुने बताएका छन्। बजेटको मध्यावधि मूल्यांकन गर्दै मन्त्री पौडेलले १७ खर्ब ९३ अर्ब ८३ करोड रुपैयाँको बजेटमध्ये १५ खर्ब ४९ अर्ब ९९ करोड मात्र खर्च गर्न सकिने बताएका हुन्। चालु आवमा १७ खर्ब ९३ अर्ब ८३ करोड रुपैयाँको सरकारी खर्च हुने अनुमान गरिएकामा १५ खर्ब ४९ अर्ब ९९ करोड (८६ प्रतिशत) मात्र खर्च हुने संशोधित अनुमान छ, पौडेलले भने। पौडेलका अनुसार विनियोजनमध्ये २ खर्ब ४४ अर्ब खर्च हुन सक्दैन। यस्तै चालुतर्फ ११ खर्ब ८३ अर्ब २३ करोड विनियोजन भएकामा १० खर्ब २१ अर्ब ९२ करोड (८६३७ प्रतिशत)मात्र हुने पौडेलको अनुमान छ। पुँजीगततर्फ जेठ १५ मा ३ खर्ब ८० अर्ब ३८ करोड सुरु विनियोजन भएकामा ३ खर्ब १३ अर्ब ८५ करोड (८२५१ प्रतिशत) हुने संशोधित अनुमान छ। वित्तीय व्यवस्थामा २ खर्ब ३० २१ करोड रुपैयाँ छुट्याइएकोमा २ खर्ब १४ अर्ब २१ करोड (९३०५) मात्र खर्च हुने संशोधित अनुमान छ। पौडेलले राजस्व संकलनको अनुमान पनि घटाएका छन्। सरकारले १४ खर्ब ३ अर्ब १४ करोड रुपैयाँ संकलनको लक्ष्य राखेकामा वर्षभर १२ खर्ब ४४ अर्ब ७५ करोड (८८७१ प्रतिशत ) संकलन हुने अनुमान छ। संशोधित अनुमान गरिएको राजस्वमध्ये नेपाल सरकारबाट रू११ खर्ब १ अर्ब परिचालन हुने र रू१ खर्ब ४३ अर्ब ७५ करोड प्रदेश र स्थानीय तहलाई बाँडफाँट हुने अनुमान छ। वैदेशिक अनुदान तर्फ रू५५ अर्ब ४५ करोड शुरु अनुमान गरिएकोमा रू३८ अर्ब ४५ करोड परिचालन हुने र वैदेशिक ऋण तर्फ रू२ खर्ब ४२ अर्ब २६ करोड परिचालन हुने शुरु अनुमान रहेकोमा रू१ खर्ब ७० अर्ब ५३ करोड मात्र परिचालन हुने संशोधित अनुमान छ। आन्तरिक ऋण तर्फ रू२ खर्ब ५६ अर्बको शुरु अनुमान गरिएकोमा रू२ खर्ब ४० अर्ब परिचालन गर्नुपर्ने संशोधित अनुमान छ। उपप्रधान तथा अर्थमन्त्री विष्णूप्रसाद पौडेलले आइतबारको प्रतिनिधिसभामा आव २०७९८० को बजेटको अर्धवार्षिक मूल्यांकन प्रतिवेदनसम्बन्धि वक्तव्य दिएका थिए। चालू आर्थिक वर्षको आधा अवधि बित्दा एक तिहाइ पनि बजेट खर्च हुन सकेको छैन। पुस मसान्तसम्म सरकारले ५ खर्ब ७६ अर्ब ३४ करोड रुपैयाँ खर्च गरेको छ जबकि चालू आर्थिक वर्षका लागि सरकारले कुल १७ खर्ब ९३ अर्ब ८३ करोड ७३ लाखबराबर विनियोजन गरेको थियो। ६ महिनामा १४ प्रतिशतमात्रै पुँजीगत खर्च भएको छ भने चालू खर्च ३८ प्रतिशतभन्दा बढी भएको छ। आर्थिक वर्ष २०७९०८० का लागि सरकारले ३ खर्ब ८० अर्ब ३८ करोड रुपैयाँ पुँजीगत र ११ खर्ब ८३ अर्ब २३ करोड रुपैयाँ चालू खर्च विनियोजन गरेकामा हालसम्म पुँजीगततर्फ ५३ अर्ब ४५ करोड र चालू तर्फ ४ खर्ब ५५ अर्ब १२ करोड रुपैयाँ खर्च भएको अर्थ मन्त्रालयले जनाएको छ। वित्तीय व्यवस्थापनतर्फ २ खर्ब ३० अर्ब २१ करोड रुपैयाँ विनियोजन भएकामा २९ दशमलव ४४ प्रतिशत अर्थात् ६७ अर्ब ७६ करोड रुपैयाँ खर्च भएको छ। यस अवधिसम्मको कुल राजस्व संकलन पनि वार्षिक लक्ष्यको एक तिहाइ नाघेको छैन। चालू आर्थिक वर्षमा सरकारले १४ खर्ब ३ अर्ब १४ करोड रुपैयाँ कुल राजस्व उठाउने लक्ष्य राखेकामा पुस मसान्तसम्म ३२ दशमलव ७१ प्रतिशत अर्थात् ४ खर्ब ५८ अर्ब ९८ करोड रुपैयाँ राजस्व उठेको छ। अन्य प्राप्तिसमेत जोड्दा यस अवधिसम्म सरकारको कुल आम्दानी लक्ष्यको ३३ दशमलव ९३ प्रतिशत अर्थात् ४ खर्ब ९४ अर्ब ८४ करोड रुपैयाँ छ। सरकारले हालसम्म कर राजस्वतर्फ ४ खर्ब ५ अर्ब २६ करोड र गैरकरतर्फ ५३ अर्ब ७१ करोड रुपैयाँ संकलन गरेको हो। हालसम्म सरकारले लक्ष्यको ८ दशमलव ६६ प्रतिशत अर्थात् ४ अर्ब ८० करोड रुपैयाँ मात्र वैदेशिक अनुदान लिएको छ। यस अवधिमा भन्सार विभागले ६ महिनामा गत आवको सोही अवधिभन्दा ३१८४ प्रतिशत कम राजस्व संकलन गरेको छ। आन्तरिक राजस्व विभागतर्फको वृद्धिदर १६ प्रतिशतले ऋणात्मक छ। अर्थ मन्त्रालयका अनुसार १ खर्ब ३७ अर्ब रुपैयाँ वैदेशिक सहायता (ऋण तथा अनुदान) प्राप्त भएको छ। यस्तै मुद्रास्फीति ७३८ प्रतिशत छ जबकी वार्षिक मुद्रास्फीति ७ प्रतिशतभित्र सिमित राख्ने सरकारका लक्ष्य छ। सरकारले चालु आवमा ३ खर्ब ३० अर्ब ५७ करोड रुपैयाँ भन्सार महसुल उठाउने लक्ष्य लिएकामा ८५ अर्ब ७८ करोड रुपैयाँ संकलन गरेको छ। यसैगरी ३ खर्ब ९८ अर्ब ४७ करोड रुपैयाँ मूअ कर उठाउनेलक्ष्य सरकारको रहेकामा ६ महिनामा १ खर्ब ३१ अर्ब रुपैयाँमात्र संकलन भएको छ। वर्षभर ३ खर्ब ४७ अर्ब ५८ करोड आयकर उठाउने लक्ष्य राखिएकामा हालसम्म १ खर्ब १६ अर्ब ७९ करोड रुपैयाँ संकलन भएको छ। अन्तशुल्क पनि लक्ष्यभन्दा निकै पछाडि छ। वर्षभर २ खर्ब १७ अर्ब २८ करोड रुपैयाँ अन्तशुल्क उठाउने भनिएकामा पुस मसान्तसम्म ७० अर्ब ५१ करोड रुपैयाँमा उठेको छ। आयात निरुत्साहनका लागि चालिएका कदम, घरजग्गाको कारोबारमा आएको शिथिलता तथा घट्दो सेयरबजारका कारण पुँजीगत लाभकरमा उल्लेख्य कमी आएको मन्त्रालयको ठहर छ। निवर्तमान अर्थमन्त्री जनार्दन शर्माले जेठ १५ गते चालु आवको बजेट ल्याएको थिए। उनले चालु आवका लागि १७ खर्ब ९३ अर्ब ८३ करोड रुपैयाँ विनियोजन गरेका थिए। जसमध्ये चालुतर्फ, ७ खर्ब ५३ अर्ब (४२ प्रतिशत), पुँजीगततर्फ ३ खर्ब ८० अर्ब (२१२ प्रतिशत) र वित्तीय व्यवस्थातर्फ २ खर्ब ३० अर्ब (१२८ प्रतिशत) छुट्याइएको थियो। अनुमान गरिएको खर्च बेहोर्ने स्रोतमध्ये १२ खर्ब ४० अर्ब राजस्वबाट उठ्ने शर्माको आँकलन थियो। यसैगरी, वैदेशिक अनुदानबाट ५५ अर्ब, वैदेशिक ऋणबाट २ खर्ब ४२ अर्ब र आन्तरिक ऋणबाट २ खर्ब ४५ अर्ब रुपैयाँ स्रोत जुटाउने शर्माको लक्ष्य थियो। निवर्तमान अर्थमन्त्री शर्माको सोही आम्दानी र खर्चको अनुमान वर्तमान अर्थमन्त्री पौडेलले समीक्षा गरेका हुन्। आर्थिक वर्ष २०७९८० को बजेटको अर्धवार्षिक मूल्याङ्कनसहित उपप्रधानमन्त्री तथा अर्थमन्त्रीले प्रतिनिधिसभाको बैठकमा गरेको सम्बोधनको पूर्णपाठ सम्माननीय सभामुख महोदय, आर्थिक कार्यविधि तथा वित्तीय उत्तरदायित्व ऐन २०७६ को दफा २३ को उपदफा (५) बमोजिम माघ मसान्त भित्र अर्थ मन्त्रालयले बजेटको अर्धवार्षिक मूल्याङ्कन प्रतिवेदन सार्वजनिक गर्नु पर्ने व्यवस्था भएबमोजिम चालु आर्थिक वर्ष २०७९८० को प्रतिवेदन सार्वजनिक गर्नु पुर्व यस सम्मानीत सदनलाई जानकारी गराउन उपस्थित भएको छु। विगत केही समयदेखि नेपालको अर्थतन्त्र चुनौतीपुर्ण अवस्थाबाट गुज्रिरहेको विषय सम्मानीत सदनलाई अवगत नै छ। २०७९ मंसिर ४ गते सम्पन्न प्रतिनिधि सभाको निर्वाचन पछि गठन भएको वर्तमान सरकारले जनताका बिकास र समृद्धिको चाहानालाई सम्वोधन गर्न थप श्रोत परिचलन गर्नु पर्ने अवस्थामा हामी भने बजेट सन्तुलन कायम गर्न कठोर कदम चाल्नु पर्ने बाध्यात्मक परिस्थितिबाट गुज्रिरहेका छौं। कोभिड१९ को लामो असरले गर्दा हाम्रा आर्थिक गतिविधिहरू प्रभावित हुँदा अर्थतन्त्रका प्राय सबै क्षेत्रमा त्यसको नकारात्मक प्रभाव परेको छ। कोभिड१९ को असरबाट संकुचन भएको अर्थतन्त्र बिस्तारै तंग्रिदै गरेको समयमा युक्रेनमा भएको युद्ध, विश्वव्यापी रुपमा सिर्जित आपुर्तिजन्य अवरोध तथा ठुला अर्थतन्त्रले लिएका कसिला नीतिहरूको प्रभावका कारण हाम्रो आर्थिक पुनरुत्थानको प्रयासमा चुनौती थपिएको छ। यी लगायत विश्वव्यापी रूपमा देखा परेका आर्थिक समस्याहरूबाट नेपालको अर्थतन्त्र पनि प्रभाव मुक्त छैन। कोभिड१९ महामारीको समयमा अर्थतन्त्रलाई चलायमान बनाउन लिइएका कतिपय अल्पकालिन उपायका सम्बन्धमा समयमै समीक्षा हुन र आवश्यकता अनुसार परिमार्जन गर्न नसक्दा समस्या थपिदैं गएको छ। चालु आर्थिक वर्षको बजेटको अर्धवार्षिक अवधिसम्म आई पुग्दा यस अवधिमा गरिएको आयात नियमनको असर तथा आर्थिक गतिविधिमा आएको सुस्तता लगायतका कारणले राजस्व वृद्धिदर नकारात्मक हुन गई सरकारी वित्त सन्तुलनमा चरम दबाब परेको छ। खुल्ला सिमाना र अनौपचारिक अर्थतन्त्रको प्रभावले ल्याउन सक्ने ब्यापार बिचलन तथा त्यसबाट हुनसक्ने राजस्व चुहावट नियन्त्रण गर्न तदनुरुपको रणनीति अवलम्बन गर्नु पर्ने, सम्बद्ध निकायहरू समन्वयात्मक रूपमा परिचालित हुनु पर्ने र राजस्व प्रशासन तथा प्रणालीमा सुधार गर्नु पर्ने आवश्यकताको महशुस विगत देखि नै भएको छ। यी विषयहरूलाई पर्याप्त प्राथमिकता दिन नसकिएमा चोरी पैठारी, निकासी तथा राजस्व चुहावट र अपचलनको प्रवृत्ति बढ्न जान्छ। मैले अर्थ मन्त्रालयको जिम्मेवारीमा आउना साथ यी विषयहरूलाई उच्च प्राथमिकतामा राखेको छु। सार्वजनिक खर्चतर्फ अनिवार्य दायित्वका शीर्षकहरूमा छुट्याइएको बजेट नपुग हुनुको साथै सिर्जित दायित्व भुक्तानीको लागि स्रोतको जोहो गर्न कठिनाई भइरहेको छ। विभिन्न समयमा सिर्जना गरिएका तत्कालीन तथा दीर्घकालीन प्रकृतिका दायित्वहरूले स्रोत व्यवस्थापन कार्य झनै अप्ठ्यारो भएको छ। चालु आर्थिक वर्षको बजेटको मध्यावधि समीक्षा गर्दा बजेट सन्तुलन कायम गर्ने, खर्चको प्राथमिकीकरण गरी गुणस्तर बढाउने, पुँजीगत खर्च वृद्धिमा जोड दिने, अत्यावश्यक बाहेकका खर्च कटौती गरी मितव्ययिता कायम गर्ने तथा राजस्व प्रशासनलाई चुस्त दुरुस्त बनाउदै कर परिपालना बढाउने र चुहावट नियन्त्रणमा कडाई गर्ने नीति लिएको छु। सभामुख महोदय, वर्तमान सरकारले जिम्मेवारी सम्हाल्दाको अवस्थामा विश्व अर्थतन्त्रमा देखा परेका नकारात्मक प्रवृत्तिहरू र हाम्रा आन्तरिक कारणहरूले सिर्जित चुनौतीहरूले गर्दा अर्थतन्त्रका विभिन्न परिसूचकहरू जोखिमपूर्ण अवस्थामा रहेका थिए। मैले अर्थ मन्त्रालयको जिम्मेवारी सम्हाले पछि अर्थतन्त्रमा देखिएका समस्या समाधान गर्न निरन्तर प्रयत्न गर्दै आएको छु। निजी क्षेत्रको व्यावसायिक आत्मविश्वास जगाउन, सरकार र निजी क्षेत्र बीचको सम्बन्धलाई विश्वसनीय र सहयोगी बनाउन, राजस्व परिचालनमा देखिएको विसङ्गति र विचलनलाई नियन्त्रण गर्दै सुधार ल्याउन, बजेट कार्यान्वयनमा विद्यमान समस्या समाधान गर्न र वित्तीय क्षेत्रमा देखा परेका समग्र समस्या समाधान गर्न प्रयास केन्द्रित गरेको छु। तथापि केही हाम्रै संरचनागत सीमितता र केही अन्तर्राष्ट्रिय असरका कारण सुधारका प्रयासले ठोस नतिजा दिन भने समय लाग्ने देखिएको छ। समाभुख महोदय, चालु आर्थिक वर्षको पुस मसान्तसम्ममा मुख्य मुख्य आर्थिक परिसूचकहरूको अवस्था देहाय बमोजिम रहेको जानकारी गराउन चाहन्छु। १ अर्थतन्त्रको विद्यमान प्रबृत्ति आँकलन गर्दा  प्रतिशतको आर्थिक वृद्धिदर हासिल गर्ने चालु आर्थिक वर्षको लक्ष्य पुरा हुने देखिंदैन। कृषितर्फ धानको उत्पादनमा यस वर्ष केही वृद्धि हुने अनुमान रहेको र पर्यटन क्षेत्र क्रमश: सुधार हुँदै गएको देखिएको छ। यी सकारात्मक पक्ष भए पनि उत्पादनमूलक उद्योगहरू पूर्ण क्षमतामा सञ्चालन हुन नसकिरहेकोले आर्थिक गतिविधिमा सुस्तता आएको देखिन्छ। २ आर्थिक वर्ष २०७९८० मा मुद्रास्फीतिलाई ७ प्रतिशतको सीमाभित्र राख्ने लक्ष्य रहेकोमा २०७९ पुस मसान्त सम्म आइपुग्दा उपभोक्ता मूल्य सूचकाङ्कमा आधारित वार्षिक विन्दुगत मुद्रास्फीति ७२६ प्रतिशत रहेको छ। ३ आर्थिक वर्ष २०७९८० को पहिलो ६ महिनामा कुल आन्तरिक कर्जा २८ प्रतिशतले र बैङ्क तथा वित्तीय संस्थाहरूले सङ्कलन गर्ने निक्षेप ४२ प्रतिशतले वृद्धि भएको छ। ४ चालु आर्थिक वर्षको शुरुवाती चरणमा बैंकिङ्ग प्रणालीमा तरलता अभावको स्थिति रहेकोमा पछिल्लो समय सुधारोन्मुख रहेको छ। तरलता दबाबको स्थितिका कारण अल्पकालीन ब्याजदरहरू बढेका छन्। २०७९ पुसमा बैङ्क तथा वित्तीय संस्थाहरू बीचको औसत अन्तर बैङ्क दर ७५३ प्रतिशत र ९१ दिने ट्रेजरी विलको भारित औसत ब्याजदर १०८९ प्रतिशत, निक्षेपको भारित औसत ब्याजदर ८५१ प्रतिशत र कर्जाको भारित औसत ब्याजदर १२७९ प्रतिशत कायम भएको छ। ५ नेप्से सूचकांक २०७९ असार मसान्तको २००९५ विन्दुबाट बढेर २०७९ पुस मसान्तमा २१४९४ विन्दुमा पुगेको छ। ६ आर्थिक वर्ष २०७९ ८० को छ महिनासम्ममा कुल वस्तु निर्यात अघिल्लो वर्षको सोही अवधिको तुलनामा ३२ प्रतिशतले कमी आई रू८० अर्ब ८१ करोड भएको छ भने कुल वस्तु आयात २०७ प्रतिशतले कमी आई रू७ खर्ब ९२ अर्ब ६७ करोड भएको छ। कुल वस्तु व्यापार घाटा १९२ प्रतिशतले कमी आई रू७ खर्ब ११ अर्ब ८६ करोड रहेको छ। ७ आर्थिक वर्ष २०७९ ८० को छ महिनासम्ममा नेपाली मुद्रामा विप्रेषण आप्रवाह २४३ प्रतिशतले वृद्धि भई रू५ खर्ब ८५ अर्ब ८ करोड पुगेको छ। यस अवधिमा वैदेशिक रोजगारीका लागि अन्तिम श्रम स्वीकृति लिने नेपालीको संख्या ६४६ प्रतिशतले वृद्धि भएको छ। ८ आर्थिक वर्ष २०७९८० को छ महिनामा शोधनान्तर स्थिति रू९७ अर्ब १० करोडले बचतमा रहेको छ भने कुल विदेशी विनिमय सञ्चिति २०७९ असार मसान्तको रू१२ खर्ब १५ अर्ब ८० करोडको तुलनामा १० प्रतिशतले वृद्धि भई रू१३ खर्ब ३७ अर्ब २९ करोड पुगेको छ। अमेरिकी डलरमा उक्त सञ्चिति २०७९ असार मसान्तमा ९ अर्ब ५४ करोड रहेकोमा ८ प्रतिशतले वृद्धि भई २०७९ पुस मसान्तमा १० अर्ब ३० करोड पुगेको छ। यस सञ्चितिले १०४ महिनाको वस्तु आयात र ९१ महिनाको वस्तु र सेवा आयात गर्न पुग्ने देखिन्छ। यी तथ्यहरूबाट अर्थतन्त्रका वाह्य क्षेत्रमा क्रमश: सुधार हुँदै गएको देखिएको छ। ९ चालु आर्थिक वर्षको पहिलो छ महिनामा कुल सरकारी खर्च रू५ खर्ब ७६ अर्ब ३४ करोड भएको छ जुन गत वर्षको तुलानामा १३७ प्रतिशतले बढी हो। गत वर्षको तुलनामा चालु खर्चतर्फ ११९ प्रतिशतले ले वृद्धि भई रू४ खर्ब ५५ अर्ब १२ करोड, पुँजीगत तर्फ ५३ प्रतिशतले वृद्धि भई रू५३ अर्ब ४५ करोड र वित्तिय व्यवस्थातर्फ ३७० प्रतिशतले वृद्धि भई रू६७ अर्ब ७६ करोड खर्च भएको छ। १० राजस्व सङ्कलन तर्फ  पुससम्मको लक्ष्य रू६ खर्ब ५१ अर्ब ६२ करोड रहेकोमा लक्ष्यको तुलनामा २४८ प्रतिशतले कम अर्थात् रू४ खर्ब ९० अर्ब ४ करोड सङ्कलन भएको छ। गत आर्थिक वर्षको सोही अवधिको तुलनामा समीक्षा अवधिमा राजस्व सङ्कलन १५ प्रतिशतले घटेको छ। राजस्व सङ्कलनमा यस्तो प्रकारको नकारात्मक वृद्धिदर आर्थिक वर्ष २०२४२५ पछि पहिलो पटक हुन पुगेको छ। ११ समीक्षा अवधिमा वैदेशिक अनुदान रू७ अर्ब २१ करोड, वैदेशिक ऋण रू अर्ब  करोड र आन्तरिक ऋण रू३० अर्ब परिचालन गरिएको छ। १२ चालु आर्थिक वर्षमा अनिवार्य दायित्वका केही खर्च शीर्षकहरूमा न्यून विनियोजन भएको कारणले विषयगत मन्त्रालयहरूबाट अर्थ मन्त्रालयमा थप बजेट माग भई आएको छ, जसको व्यवस्थापन सहज छैन। विगतमा स्रोतको सहमति दिइएका कतिपय आयोजनाहरू मन्त्रालयहरूको बजेटको सीमा भित्र समावेश नभएकोले अहिले बजेट व्यवस्थापन चुनौतीपूर्ण बनेको छ। रासायनिक मलको अन्तर्राष्ट्रिय बजारमा मूल्य वृद्धि हुँदा विनियोजित रकम अपर्याप्त भएको छ। आन्तरिक ऋणको उच्च ब्याजदरले गर्दा चालु खर्चमा चाप परेको छ। अमेरिकी डलर तथा अन्य विदेशी मुद्रासँग नेपाली रुपैयाँको अवमूल्यनले गर्दा वैदेशिक ऋणको साँवा व्याज भुक्तानीको दायित्व बढ्न गएको छ। रासायनिक मल खरिद र सार्वजनिक ऋणको साँवा व्याज भुक्तानीको लागि मात्र पनि थप रू६७ अर्व बजेट व्यवस्था गर्नु पर्ने अवस्था छ। १३ गत आर्थिक वर्ष २०७८७९ को असार मसान्तमा नेपाल सरकारको सञ्चित कोष रू६६ अर्ब २ करोड ले ऋणात्मक रहेकोमा २०७९८० को पुस मसान्तमा रू१ खर्ब ३९ अर्ब ४१ करोडले ऋणात्मक रहेको छ। १४ एकातिर बजेटमा व्यवस्था नगरिएको दायित्व व्यवस्थापनको दबाब र अर्कोतर्फ लामो समयदेखि सकारात्मक वृद्धिदर हासिल हुँदै आएको राजस्व सङ्कलनको वृद्धिदर नकारात्मक हुँदा सरकारी वित्त व्यवस्थापनमा दोहोरो चुनौती थपिएको छ। १५ नेपाल सरकार मन्त्रिपरिषद्को पहिलो बैठकको नीतिगत निर्णयको मर्म बमोजिम अर्थ मन्त्रालयले खर्च कटौती र मितव्ययिता कायम गर्ने प्रयास गरेको छ। चालु खर्चतर्फका कतिपय शीर्षकहरूमा गरिएको विनियोजन मध्ये खर्च हुन बाँकी रकममा २० प्रतिशत कट्टा गरिएको छ भने कतिपय खर्च पुन:प्राथमिकीकरण गर्न विषयगत मन्त्रालयहरूलाई अनुरोध गरिएको छ। १६ हाम्रा यी प्रयासका बाबजुद परिस्थिती सामान्य हुन र सुधार प्रयासको नतिजा आउन समय लाग्ने भएकोले सरकारी खर्चमा थप कटौती गर्ने र आयोजनाको पुनःप्राथमिकीकरण गर्नुपर्ने अवस्था सिर्जना भएको छ। १७ चालु आर्थिक वर्षमा कूल सरकारी खर्च रू खर्ब ९३ अर्ब ८३ करोड हुने शुरु अनुमान गरिएकोमा रू१५ खर्ब ४९ अर्ब ९९ करोड हुने संशोधित अनुमान छ, जुन शुरू विनियोजन भन्दा रू२ खर्ब ४४ अर्ब अर्थात १४ प्रतिशतले कम हो। चालु खर्च तर्फ रू११ खर्ब ८३ अर्ब २३ करोड शुरु विनियोजन भएकोमा रू१० खर्ब २१ अर्ब ९२ करोड हुने संशोधित अनुमान छ। जुन शुरु विनियोजनको ८६३७ प्रतिशत हुन आउँछ। त्यसैगरी , पुँजीगत खर्च तर्फ रू३ खर्ब ८० अर्ब ३८ करोड शुरु विनियोजन भएकोमा रू३ खर्ब १३ अर्ब ८५ करोड हुने संशोधित अनुमान छ। जुन शुरु विनियोजनको ८२५१ प्रतिशत हो। वित्तीय व्यवस्था तर्फ रू२ खर्ब ३० अर्ब २१ करोड शुरु विनियोजन भएकोमा रू२ खर्ब १४ अर्ब २१ करोड हुने संशोधित अनुमान छ। जुन शुरु विनियोजनको ९३०५ प्रतिशत हो। १८ नेपाल सरकारले सङ्कलन गर्ने राजस्वतर्फ शुरु अनुमान रू१४ खर्ब ३ अर्ब १४ करोड रहेकोमा रू१२ खर्ब ४४ अर्ब ७५ करोड मात्र सङ्कलन हुने संशोधित अनुमान छ जुन शुरु अनुमानको ८८७१ प्रतिशत हो। संशोधित अनुमान गरिएको राजस्वमध्ये नेपाल सरकारबाट रू११ खर्ब १ अर्ब परिचालन हुने र रू१ खर्ब ४३ अर्ब ७५ करोड प्रदेश र स्थानीय तहलाई बाँडफाँट हुने अनुमान छ। वैदेशिक अनुदान तर्फ रू५५ अर्ब ४५ करोड शुरु अनुमान गरिएकोमा रू३८ अर्ब ४५ करोड परिचालन हुने र वैदेशिक ऋण तर्फ रू२ खर्ब ४२ अर्ब २६ करोड परिचालन हुने शुरु अनुमान रहेकोमा रू१ खर्ब ७० अर्ब ५३ करोड मात्र परिचालन हुने संशोधित अनुमान छ। आन्तरिक ऋण तर्फ रू२ खर्ब ५६ अर्बको शुरु अनुमान गरिएकोमा रू२ खर्ब ४० अर्ब परिचालन गर्नुपर्ने संशोधित अनुमान छ। सम्माननीय सभामुख महोदय माथि उल्लिखित संशोधित अनुमान सँगसँगै आगामी दिनमा देहायका खर्च कटौती र स्थगन तथा राजस्व परिचालन वृद्धि गर्ने उपायहरू अवलम्बन गरिने व्यहोरा सम्मानित सदनलाई जानकारी गराउँदछु। सार्वजनिक खर्च व्यवस्थापन तर्फ  हालसम्म मापदण्ड, कार्यविधि, निर्देशिका र सञ्चालन विधि स्वीकृत नभएका कार्यक्रमहरू हाललाई पूर्ण वा आंशिक रूपमा स्थगित गर्ने। स्रोतको उपलब्धताका आधारमा क्रमश: फुकुवा गर्दै जाने।  मापदण्ड, कार्यविधि, निर्देशिका र सञ्चालन विधि स्वीकृत भएर पनि पूर्व तयारी पुरा हुन नसकी कार्यान्वयनमा नगएका कार्यक्रमहरू औचित्य हेरी पूर्ण वा आंशिक रूपमा रोक्का राख्ने। स्रोतको उपलब्धताका आधारमा क्रमश: फुकुवा गर्दै जाने।  यस अघि अर्थ मन्त्रालयबाट स्रोतको सहमति लिएका तर कार्यान्वयनमा जान बाँकी रहेका आयोजनाहरूको समेत पुन:प्राथमिकीकरण गरी कार्यान्वयनमा लैजानु पूर्व सम्बन्धित मन्त्रालयले अर्थ मन्त्रालयको सहमति लिने।  चालु आर्थिक बर्षमा थप दायित्व सिर्जना गर्ने गरी नयाँ कार्यक्रम तथा आयोजना प्रस्ताव नगर्ने।  विषयगत मन्त्रालयहरूले आफ्नो बजेट र कार्यक्रमको प्राथमिकता निर्धारण गरी स्रोतलाई सोही अनुसार आन्तरिक समायोजन प्रस्ताव गर्न सक्ने।  खर्च हुन नसक्ने बजेट आर्थिक कार्यविधि तथा वित्तीय उत्तरदायित्व ऐन, २०७६ बमोजिम अर्थ मन्त्रालयमा समर्पण गर्ने। राजस्व तर्फ  राजस्व चुहावट नियन्त्रणमा संलग्न निकायहरूका बीचमा सूचना आदान प्रदान गर्ने तथा समन्वयलाई थप प्रभावकारी बनाउने।  राजस्व चुहावटमा संलग्न जो कोहीलाई कानुनको दायरामा ल्याउने। कर कानुनको परिपालना गर्ने गराउने।  भन्सार राजस्व सङ्कलनलाई व्यवस्थित गर्न सीमा नाकामा रहेका निकायहरू बीच समन्वय गर्ने। अवैध पैठारी तथा निकासी नियन्त्रण गर्न उच्च स्तरीय टोली परिचालन गरी अनुगमन गर्ने।  राजस्व बक्यौता र असुल उपर गर्नुपर्ने बेरुजूको असुलीलाई प्राथमिकता दिने।  बजार अनुगमन र अनुसन्धानात्मक कर परीक्षणलाई नतिजामूलक बनाउने।  गैरकर राजस्व तर्फ नयाँ आधार र स्रोतको पहिचान गर्ने र सेवा प्रवाहलाई प्रभावकारी बनाउने। सभामुख महोदय राजस्व र व्ययको संशोधित अनुमान गर्दा चालु आर्थिक वर्षको बाँकी अवधिमा आर्थिक गतिविधि विस्तार हुँदै जाने र राजस्व सङ्कलनमा क्रमश: सुधार हुने अपेक्षा गरिएको छ। संशोधित लक्ष्य हासिल गर्न अर्थ मन्त्रालयले अधिकतम प्रयास गर्नेछ। मैले यस प्रयासमा सम्बद्ध सबै निकायको सहयोग प्राप्त हुने अपेक्षा गरेको छु। यी प्रयासका बाबजुद पनि राष्ट्रिय र अन्तर्राष्ट्रिय परिस्थितिमा अपेक्षित सुधार आउन नसकी राजस्व सङ्कलनको संशोधित अनुमान समेत हासिल हुने नदेखिएमा सार्वजनिक खर्चलाई थप कसिलो बनाउनु पर्ने अवस्था आउन सक्छ। यसका लागि अर्थ मन्त्रालयले आवधिक रूपमा अर्थतन्त्रको प्रवृत्ति विश्लेषण गरी आउन सक्ने चुनौतीको आँकलन गर्नेछ र सो को आधारमा थप नीतिगत प्रबन्ध मिलाउने छ। सभामुख महोदय, राष्ट्रिय अर्थतन्त्रलाई बलियो बनाउन सरकारी, निजी र सहकारी क्षेत्रको योगदान हुने र सरकारले शुरु गरेका सुधार प्रयासले सकारात्मक नतिजा ल्याउने अपेक्षाका साथ परिस्थितिलाई सामान्य अवस्थामा फर्काउन सम्पूर्ण सामर्थ्य परिचालित गर्नुपर्ने आवश्यकता महसुस गरेको छु। अन्त्यमा, विद्यमान चुनौतीको सामना र अर्थतन्त्रको पुनरोत्थान गर्न सबै माननीय सदस्यहरूको रचनात्मक सुझाव र सहयोगको अपेक्षा गरेको छु। धन्यवाद। नेपाल सरकार अर्थ मन्त्रालय २०७९ माघ २९"
"ठेक्का लिँदै, आयोजना छाड्दै","हेटौंडा : मकवानपुरको मकवानपुरगढी गाउँपालिका५ र ३ जोड्न सामरी खोलामा पाँच वर्ष अघि पक्की पुल निर्माण सुरु भएको थियो। तर, पाँच वर्षका बीचमा पुलको पिल्लर हाल्ने बाहेक अन्य काम हुन सकेको छैन। वर्षात् लागेपछि खोला तर्न तुइनको भर पर्नुपर्ने बाध्यता नहट्दा यहाँका स्थानीय चिन्तित छन्। गत वर्षातले पुलको एक स्पानको ढलानको लागि भनेर हालेको रड र फर्मा बगाएपछि हालसम्म निर्माण कम्पनी फर्केर आएको छैन। पुलसँगै जोडिएको धादिङ बजारका स्थानीय हरि न्यौपानेले भने, चार वर्ष भयो ठेकेदार फर्केर आएको छैन, हामी पुल नहुँदा वर्षातमा अझै पनि तुइनमा झुन्डिन बाध्य छौं। तत्कालिन जिल्ला विकास समिति मकवानपुरमार्फत निर्माण कम्पनी नागर्जुन शंकरमाली जेभिले ५ करोड ३७ लाख ९२ हजार तीनसय पाँच रुपैयाँमा ठेक्का पारेर २०७३ साल पुस ११ ठेक्का सम्झौता गरेको थियो। कम्पनीले काम सकाउनुपर्ने सम्झौता अवधि २०७४ चैत ११ गतेसम्म भएपनि सम्झौता अवधि बितेको चार वर्ष भइसकेको । तर, अहिलेसम्म पुलको पिल्लर हाल्ने बाकेह अरू केही काम भएको छैन। यो पुल बन्दा मकवानपुरगढी ३, ४, ५ र ६ का जनता प्रत्यक्ष लाभाविन्त हुनेछन्। पुल बन्न सुरु गरेयता मात्र सामरी खोलाले बगाएर चार जनाको ज्यान गइसकेको स्थानीयले बताएका छन्। १२६ मिटर लामो पुल जिल्ला विकास समिति खारेज भएपछि बामती प्रदेश सरकारअन्तर्गतको पूर्वाधार विकास कार्यालय चितवनले स्वमित्व लिएको छ। कार्यालयका प्रमुख वीरेन्द्रकुमार चौधरी भन्छन्, हामीले तोकेता गर्न केही बाँकी छैन, अब नयाँ प्रक्रियाबाट जानुको बिकल्प छैन। बागमती प्रदेशको भौतिक पूर्वाधार विकास मन्त्रालयबाट करिब पाँचसय मिटरको दूरीमा प्रत्येक वर्षात्मा तुइनको भरमा स्थानीय राप्ती खोला पारपार गर्न बाध्य छन्। त्यही तुइन पनि गत वर्षबाट पक्की पुल निर्माण गर्ने भन्दै हटाइएको छ। तर अर्को वर्षात आउन लाग्दासमेत हेटौंडा १ स्थित लालझाडीलाई हेटौंडा बजारसँग जोड्ने पक्की पुल बन्ने सुरसार छैन। तुइनसमेत हटाउँदा अबको वर्षात्मा खोला कसरी वारपार गर्ने भन्नेमा स्थानीय चिन्तित छन्। दुई वर्ष अघि निर्माण सुरु गर्ने सम्झौता गरेको ठेकेदार कम्पनीले हालसम्म एउटा खाल्डो मात्र खनेको छ। ठेकेदार फरार भएर पुल निर्माणको काम अलपत्र परेको छ, हेटौंडा १ का वडाअध्यक्ष सविन न्यौपानेले भने, सरकारले निर्माण कम्पनीलाई पुल निर्माण छिटो गर्न नलगाए चरणबद्ध आन्दोलन गर्र्नेछौं। वडा अध्यक्ष न्यौपानेले पहिलो कार्यकालमा परेको बजेट दोस्रो कार्यकालको एक वर्ष बित्दा समेत पुलनको एउटा पिल्लर ठडिएको देख्न पाएका छैनन्। हेटौंडा उपमहानगरपालिकाको मुख्य क्षेत्रमा पुल निर्माण हुने भएपछि यसअघिको तुइनसमेत हटाइएको थियो। उक्त तुइनबाट ज्यान जोखिममा राखेर लालझाडी बासीले कृषि उपजसँगै उत्पादित दूध बिक्रीका लागि चौकीटोलसम्म ल्याउने गरेका थिए।"
बजेटको मध्यावधी समीक्षा आज,"काठमाडौं : चालू आर्थिक वर्षको बजेटको अर्धवार्षिक समीक्षा आज आइतबार हुने भएको छ। अर्थ मन्त्रालयले माघको अन्तिम दिन बजेटको मध्यावधी समीक्षा गर्न लागेको हो। उपप्रधान तथा अर्थमन्त्री विष्णूप्रसाद पौडेलले आइतबारको प्रतिनिधिसभामा आव २०७९८० को बजेटको अर्धवार्षिक मूल्यांकन प्रतिवेदनसम्बन्धि वक्तव्य दिने कार्यसूची छ। संसदमा समीक्षाबारे जानकारी गराए लगत्तै मन्त्रालयले समीक्षा प्रतिवेदन सार्वजनिक गर्नेछ। मन्त्रालयमा साँझ ५ बजे अर्थमन्त्री पौडेलले पत्रकार सम्मेलन गर्दै समीक्षाको विस्तृत जानकारी दिने तयारी गरिएको छ। अर्थ मन्त्रालयका प्रवक्ता आनन्द काफ्लेले समीक्षा आइतबार सार्वजनिक गर्ने तयारी भएको जानकारी दिए। अर्धवार्षिक अवधि समाप्त भएको १ महिनाभित्र चालु आवको बजेटको अर्धवार्षिक समीक्षा गर्नुपर्ने कानुनी व्यवस्था छ। निवर्तमान अर्थमन्त्री जनार्दन शर्माले जेठ १५ गते चालु आवको बजेट ल्याएको थिए। उनले चालु आवका लागि १७ खर्ब ९३ अर्ब ८३ करोड रुपैयाँ विनियोजन गरेका थिए। जसमध्ये चालुतर्फ, ७ खर्ब ५३ अर्ब (४२ प्रतिशत), पुँजीगततर्फ ३ खर्ब ८० अर्ब (२१२ प्रतिशत) र वित्तीय व्यवस्थातर्फ २ खर्ब ३० अर्ब (१२८ प्रतिशत) छुट्याइएको थियो। अनुमान गरिएको खर्च बेहोर्ने स्रोतमध्ये १२ खर्ब ४० अर्ब राजस्वबाट उठ्ने शर्माको आँकलन थियो। यसैगरी, वैदेशिक अनुदानबाट ५५ अर्ब, वैदेशिक ऋणबाट २ खर्ब ४२ अर्ब र आन्तरिक ऋणबाट २ खर्ब ४५ अर्ब रुपैयाँ स्रोत जुटाउने शर्माको लक्ष्य थियो। निवर्तमान अर्थमन्त्री शर्माको सोही आम्दानी र खर्चको अनुमान वर्तमान अर्थमन्त्री पौडेलले समीक्षा गरेका हुन्। अर्धवार्षिक समीक्षामार्फत् बजेट खर्च, राजस्व परिचालन तथा आन्तरिक ऋण र वैदेशिक सहायतामार्फत् स्रोतको लक्ष्य संशोधन हुनेछ। यसैगरी टुंगो नलागेका आयोजनालाई भुक्तानी रोक्ने, साना कार्यक्रम प्राथमिकतामा नराख्ने तथा प्रदेश र स्थानीय तहलाई हस्तान्तरण गर्ने लगायतका व्यवस्था समीक्षामार्फत् ल्याउन लागिएको बताइएको छ। नयाँ परिस्थिति भएकाले पुरक बजेट ल्याउनुपर्ने सुझाव पूर्व अर्थमन्त्री, अर्थविद्हरुले दिएको भएपनि मन्त्री पौडेलले मध्यावधी समीक्षामार्फत् अर्थतन्त्रलाई टर्याकमा ल्याउने कोशिस गर्दैछन्। मन्त्री पौडेलले यसअघि नै अनावश्यक सार्वजनिक खर्च कटौती गर्ने निर्णय गरिसकेका छन्। विनियोजन गरेको बजेटले विदेशी ऋण तिर्न पनि धौधौ हुने भएपछि मन्त्रालय खर्च कटौतीको निर्णयमा पुगेको हो। संघीय सञ्चिति कोष ९० अर्ब रुपैयाँ घाटामा पुगेपछि अर्थ मन्त्रालय सम्पूर्ण सरकारी निकायको बजेट २० प्रतिशतले कटौती गरिसकेको छ। यो कटौतीबाट सरकारले २४ अर्ब ५० करोड रुपैयाँ सार्वजनिक खर्च जोगाउने निष्कर्ष निकालेको छ। वैदेशिक ऋणको साँवा तथा ब्याज भुक्तानी गर्न विनियोजन गरिएको रकम अपर्याप्त भई नेपाल सरकारले संकलन गर्ने राजस्वबाट थप विनियोजन गर्नुपर्ने भएकाले मन्त्रालयले चालू शीर्षकमा विनियोजन गरिएको रकम कटौती गर्नुका साथै केही शीर्षकको रकम रोक्का राखेको हो। मन्त्रालयका अनुसार चालू आवको साढे ६ महिना बित्दा सरकारले आम्दानीभन्दा ९० अर्ब रुपैयाँ बढी खर्च गरेको छ। सरकारको आम्दानी न्यून हुँदा राष्ट्रिय गौरव र रूपान्तरणकारी आयोजना तथा रोजगारी सिर्जनामा महत्वपूर्ण योगदान गर्ने आयोजना तथा कार्यक्रममा स्रोतको व्यवस्थापन गर्न असहज भएको छ। अर्कातर्फ प्रदेश तथा स्थानीय तहलाई दिनुपर्ने भुक्तानी गर्न पनि असजिलो अवस्था आएको छ। अर्थतन्त्र समस्यै समस्यामा जेलिँदा सरकारलाई अत्यावश्यक खर्चसमेत जुटाउन धौधौ भएको हो। अर्थ मन्त्रालयका अनुसार आयातमा प्रतिबन्ध लगाउँदा आर्थिक गतिविधिमा संकुचन आएको हो भने राजस्व संकलन निकै कम भएको हो। कोभिड१९ को प्रभाव, युक्रेनरसियाको युद्ध तथा अन्य विविध कारणबाट विश्वव्यापी रूपमा आपूर्ति शृंखलामा प्रतिकूल प्रभाव परेको छ। मन्त्रालयले यसअघि मातहतका निकायमा अनावश्यक खर्च १५ प्रतिशतले कटौती गर्न परिपत्र गरेको थियो। तर, त्यति मात्र पर्याप्त नदेखिएपछि मन्त्रालयले संघीय सरकारका सबै निकायलाई खर्च कटौती गर्न तथा अनावश्यक खर्च रोक्न निर्देशन दिइसकेको छ। मन्त्रालयले चालूतर्फको खर्चमा अनिवार्य दायित्वबाहेक न्यूनतम २० प्रतिशत कटौती गर्न प्रदेश सरकार र स्थानीय तहहरूलाई पनि अनुरोध गर्नेछ। विनियोजनबाट आगामी दिनमा बाँकीमध्ये दायित्व सिर्जना भइसकेको बाहेकको २० प्रतिशत कटौती गरिएको छ। मन्त्रालयले चालू आवको बजेट र खर्चमा मितव्ययिता गरी सरकारको वित्त सन्तुलन कायम राख्न पनि खर्च कटौती र खर्च रोक्का गर्ने निर्णय गरेको हो। लक्ष्यअनुसार राजस्व असुली नहुँदा तथा बजेटरी सहायता समयमा प्राप्त नहुँदा सरकारले लक्ष्यअनुसार आम्दानी गर्न नसकेको हो। अर्कातर्फ कर्मचारीको तलब, पेन्सन र सामाजिक सुरक्षा, रासायनिक मल आपूर्ति र विपद् व्यवस्थापनका लागि अनिवार्य खर्च गर्नुपर्ने हुन्छ। यस्ता खर्चे बर्सेनि बढ्दा सरकारको ढुकुटीमा अतिरिक्त भार बढेको छ। तत्कालीन अर्थमन्त्री शर्माले बजेटमा सरकारी निकायको चालू प्रकृतिका प्रशासनिक खर्च न्यूनतम १५ प्रतिशतले घटाउने गरी बजेट कार्यान्वयन गर्ने उल्लेख गरेका थिए। बजेटको बुँदा नम्बर ३७९ कार्यान्वयन गर्नका लागि मन्त्रालयले चालू खर्च घटाउनेसम्बन्धी मापदण्ड कार्यान्वयन गरिसकेको छ। तर, अन्य मन्त्रालयबाट यस्तो निर्णय भएको छैन। सरकारको न्यूनतम साझा कार्यक्रममा पनि अनावश्यक प्रकृतिका सार्वजनिक खर्च घटाउने उल्लेख छ। यस्तो बजेटको छ महिनाको समीक्षा चालू आर्थिक वर्षको आधा अवधि बित्दा एक तिहाइ पनि बजेट खर्च हुन सकेको छैन। पुस मसान्तसम्म सरकारले ५ खर्ब ७६ अर्ब ३४ करोड रुपैयाँ खर्च गरेको छ जबकि चालू आर्थिक वर्षका लागि सरकारले कुल १७ खर्ब ९३ अर्ब ८३ करोड ७३ लाखबराबर विनियोजन गरेको थियो। ६ महिनामा १४ प्रतिशतमात्रै पुँजीगत खर्च भएको छ भने चालू खर्च ३८ प्रतिशतभन्दा बढी भएको छ। आर्थिक वर्ष २०७९०८० का लागि सरकारले ३ खर्ब ८० अर्ब ३८ करोड रुपैयाँ पुँजीगत र ११ खर्ब ८३ अर्ब २३ करोड रुपैयाँ चालू खर्च विनियोजन गरेकामा हालसम्म पुँजीगततर्फ ५३ अर्ब ४५ करोड र चालू तर्फ ४ खर्ब ५५ अर्ब १२ करोड रुपैयाँ खर्च भएको अर्थ मन्त्रालयले जनाएको छ। वित्तीय व्यवस्थापनतर्फ २ खर्ब ३० अर्ब २१ करोड रुपैयाँ विनियोजन भएकामा २९ दशमलव ४४ प्रतिशत अर्थात् ६७ अर्ब ७६ करोड रुपैयाँ खर्च भएको छ। यस अवधिसम्मको कुल राजस्व संकलन पनि वार्षिक लक्ष्यको एक तिहाइ नाघेको छैन। चालू आर्थिक वर्षमा सरकारले १४ खर्ब ३ अर्ब १४ करोड रुपैयाँ कुल राजस्व उठाउने लक्ष्य राखेकामा पुस मसान्तसम्म ३२ दशमलव ७१ प्रतिशत अर्थात् ४ खर्ब ५८ अर्ब ९८ करोड रुपैयाँ राजस्व उठेको छ। अन्य प्राप्तिसमेत जोड्दा यस अवधिसम्म सरकारको कुल आम्दानी लक्ष्यको ३३ दशमलव ९३ प्रतिशत अर्थात् ४ खर्ब ९४ अर्ब ८४ करोड रुपैयाँ छ। सरकारले हालसम्म कर राजस्वतर्फ ४ खर्ब ५ अर्ब २६ करोड र गैरकरतर्फ ५३ अर्ब ७१ करोड रुपैयाँ संकलन गरेको हो। हालसम्म सरकारले लक्ष्यको ८ दशमलव ६६ प्रतिशत अर्थात् ४ अर्ब ८० करोड रुपैयाँ मात्र वैदेशिक अनुदान लिएको छ। यस अवधिमा भन्सार विभागले ६ महिनामा गत आवको सोही अवधिभन्दा ३१८४ प्रतिशत कम राजस्व संकलन गरेको छ। आन्तरिक राजस्व विभागतर्फको वृद्धिदर १६ प्रतिशतले ऋणात्मक छ। आयात निरुत्साहनका लागि चालिएका कदम, घरजग्गाको कारोबारमा आएको शिथिलता तथा घट्दो सेयरबजारका कारण पुँजीगत लाभकरमा उल्लेख्य कमी आएको मन्त्रालयको ठहर छ। नयाँ सरकार आएसँगै सुधारको पहल जारी नयाँ सरकार आएसँगै अहिले निजी क्षेत्रको मनोबल उकास्ने गरी अर्थतन्त्रमा सुधारका प्रयासहरू भइरहेको छ। सीमा नाकामा हुने चोरी पैठारी नियन्त्रणका लागि सुरक्षा निकायले सघाउने प्रतिबद्धता गरेको छ। उपप्रधानमन्त्री तथा अर्थमन्त्रीको अध्यक्षतामा तत्कालीन उपप्रधानमन्त्री तथा गृहमन्त्रीसहितको सहभागितामा केन्द्रीय राजस्व चुहावट नियन्त्रण समितिको बैठकसमेत आयोजना गरी सोही अनुरूप स्थानीयस्तरमा समेत परिचालन गरिएको छ। व्यापार सहजीकरणलाई ध्यानमा राखी भन्सार जाँचपासलाई यथार्थपरक र वस्तुनिष्ठ बनाउने गरी भन्सार प्रशासनलाई परिचालन गरिएको छ। आन्तरिक बजार अनुगमनमा तीव्रता दिइएको छ। गलत गर्नेलाई छुट नदिने र निर्दोष नपर्ने गरी कर परिपालना बढाउन निर्देशन दिई सो अनुरूप परिचालन गरिएको छ। पुस महिनामा भन्सार महसुल मासिक लक्ष्यको ५१४ प्रतिशत अर्थात् १५ अर्ब ३४ करोड, मूअक ६८८ प्रतिशत अर्थात् २३ अर्ब ६९ करोड, अन्तःशुल्क ५४८ प्रतिशत अर्थात् ११ अर्ब २४ करोड र आयकर ६६५ प्रतिशत ५३ अर्ब ३९ करोड रुपैयाँ संकलन भएको छ।"
चालु आर्थिक वर्षमा सरकारले नयाँ कार्यक्रम नल्याउने,"काठमाडौंः अर्थमन्त्री विष्णु पौडेलले खर्च कटौती गर्न राजस्व चुहावटमा संलग्न जो कोहिलाई कानुनको दायरामा ल्याउने प्रस्ताव प्रस्तुत गरेका छन् । संसद्मा अर्थमन्त्री पौडेलले खर्च कटौती गर्न राजस्व चुहावटमा संलग्न जो सुकैलाई पनि कानुनको दायरामा ल्याउने बताएका हुन् । अर्थतन्त्रको पुनरउत्थानमा सहयोग गर्न सबैलाई आग्रह गरे । पौडेलले भने,सार्वजनिक खर्च व्यवस्थापनतर्फ हालसम्म मापदण्ड,कार्यविधि निर्देशीका र संचालन विधि स्कीकृत नभएका कार्यक्रमलाई पूर्ण वा आंसिक रुपमा स्थगित गरिनेछ । अर्थ मन्त्रालयबाट स्रोतको सहमति लिएर कार्यान्वयनमा जान बाँकी रहेका कार्यक्रम समेत पुनः प्राथमिकिकरण गरी कार्यान्वयनमा लैजान पूर्व सम्बन्धीत मन्त्रालयले अर्थ मन्त्रालयको सहमति लिनुपर्ने छ । चालु आर्थिक वर्ष २०७९८० मा कुल सरकारी खर्च १७ खर्ब ९३ अर्ब ८३ करोड हुने सुरु अनुमान गरिएकोमा १५ खर्ब ४९ अर्ब ९९ करोड हुने संशोधित अनुमान छ । चालु खर्चतर्फ ११ खर्ब ८३ अर्ब २३ करोड सुरु विनियोजन भएकोमा १० खर्ब २१ अर्ब ९२ करोड संशोधित अनुमान छ । पुजीगत खर्चतर्फ ३ खर्ब ८० अर्ब ३८ करोड सुरु विनियोजन भएकोमा ३ खर्ब १३ अर्ब ८५ करोड हुने संशोधीत अनुमान छ । मन्त्री पौडेलले आर्थिक वर्षमा थप दायित्व नपर्ने गरी कार्यक्रम प्रस्ताव नगर्ने बताए । खर्च हुन नसक्ने बजेट अर्थ मन्त्रालयमा समर्पन गर्नुपर्ने उनको भनाइ छ।"
सहकार्यबाट सहकारीको चुनौती समाधान गरौं : रजिष्ट्रार,"ललितपुर : सहकारी विभागका रजिष्ट्रार नमराज घिमिरेले सहकारीमा समस्या समाधान गर्न सहकार्यमा जोड दिएका छन्। समस्यालाई चुनौतीका रूपमा लिएर समाधानका लागि सहकार्य गर्न सहकारी अभियानसँग आह्वान गरे। राष्ट्रिय सहकारी बैंकको सञ्चालक समितिसँग शनिबार भएको छलफल कार्यक्रममा बोल्दै रजिष्ट्रार घिमिरेले सहकारी क्षेत्रमा मात्र नआएकाले समाधानका लागि क्रियाशील हुनुपर्ने बताए। मुलुकको अर्थतन्त्र र विश्वमा बित्तीय संकट देखिएको छ, सहकारीमा देखिएको वर्तमानको समस्या सहकारीका कारण आएको होइन, उनले भने, हाम्रा कारणले समस्या आएको होइन। चुनौतीको सामना गर्नका लागि राज्य र सहकारी अभियानबीच सहकार्य र समन्वय हुनुपर्ने उनको भनाइ थियो। 'सहकारीमा समस्या छ भन्ने कुरालाई छोडेर चुनौती छ,' उनले भने। हामी सामना गर्छौ भन्ने दृढ विश्वासका साथ सहकार्यमा जोडिन उनले सहकारी अभियानकर्मीलाई आह्वान गरे। सहकारीको विकास र प्रवर्द्धन गरी मुलुकलाई आर्थिक रूपमा सबल बनाउनका लागि कानुन बाधक देखिए कानुन संशोधन गरेर अगाडि बढ्नुपर्नेमा जोड दिए। उनले कानुनले राम्रो कामका लागि बाधा होइन, सहजीकरण गर्ने बताए। कानुनलाई देखाएर राम्रो काम भएन भन्ने होइन, राम्रो कामका लागि सहजीकरण र गलत गर्नेलाई कारबाही गर्न कानुन सहयोगी हुनुपर्छ उनले भने, कानुन नियन्त्रणका लागि होइन, सहजीकरणका लागि हो, द्विविधामा मार्ग प्रशस्त गर्ने भएकाले सहकारीको समस्या समाधानका लागि कानुन बाधक भए सहजीकरण गर्नु पर्दछ। सहकारी ऐनमा भएका प्रावधानको कार्यान्वयनका लागि सबैसँग समन्वय र सहकार्य गर्ने प्रतिवद्धता व्यक्त गरे। विभागका उपरजिष्ट्रार टोलराज उपाध्यायले सहकारी क्षेत्रको प्रवर्द्धनका लागि सहकारी बैंकले विभागलाई सहयोग पुग्ने गरी विभिन्न कार्यक्रम सञ्चालन गरेको बताए। सहकारीको समस्या समाधानमा सबै पक्षको सकारात्मक र रचनात्मक सहयोगको अपेक्षा गरे। बैंकका अध्यक्ष केबी उप्रेतीले वित्तीय संकटका कारण सहकारी क्षेत्रमा देखिएको चुनौतीको सामना गरी सहकारीलाई बचाउनका लागि अभियानका तर्फबाट भइरहेका कामका बारेमा जानकारी गराए। सहकारी बचाउनुपर्ने बाध्यता छ, सबै मिलेर बचाउ र सँगै सहकारीको सुशासनका लागि प्रवर्द्धनसँगै नियमन र अनुगमनमा लागौं उनले भने। बैंकका प्रमुख कार्यकारी अधिकृत बद्रीकुमार गुरागाईंले सहकारी बैंकको विगत, वर्तमान र आगामी योजना लगायत सहकारी क्षेत्रको प्रवर्द्धन र विकासमा बैंकले खेलेको भूमिका लगायतका विषयमा सहजीकरण गरे।"
"साना ऋणीलाई राहत, ब्याजदर घट्ने","काठमाडौं : बैंकबाट कर्जा लिनेहरूले भाखा नाघेको एक महिनाभित्र ऋण चुक्ता गरे बैंकलाई हर्जना (पेनाल) तिर्नु नपर्ने भएको छ। नेपाल राष्ट्र बैंकले २०८० जेठ मसान्तसम्मका लागि ऋणीले भुक्तानी गर्नुपर्ने कर्जाको साँवाब्याज दायित्वको भाखा नाघेको एक महिनाभित्र भुक्तानी गरेमा पेनाल ब्याज लिन नपाउने व्यवस्था गरेको हो। केन्द्रीय बैंकले आर्थिक वर्ष २०७९८० को मौद्रिक नीतिको अर्धवार्षिक समीक्षामार्फत नयाँ उपाय तथा व्यवस्था गरेको छ। केन्द्रीय बैंकले मौद्रिक नीति समीक्षामार्फत साना ऋणीलाई राहत दिने योजना अघि सारेको हो। नयाँ व्यवस्थाअनुसार बैंकदर ८५ प्रतिशतबाट ७ प्रतिशतमा घटाइएको छ। केन्द्रीय बैंकले साना तथा मझौला उद्योगव्यवसाय सञ्चालनलाई सहजीकरण गर्न बैंक तथा वित्तीय संस्थाबाट प्रवाह भई २०७९ पुस मसान्तमा सक्रिय वर्गमा रहेको २ करोड रुपैयाँसम्मको कर्जालाई उद्योगव्यवसायको नगद प्रवाह तथा आम्दानीे विश्लेषण गरी २०८० असार मसान्तभित्र पुनर्संरचना तथा पुनर्तालिकीकरण गर्न पाउने व्यवस्था मिलाउने भएको छ। यस्तै बैंक तथा वित्तीय संस्थाको कर्जाको गुणस्तरलाई थप सुदृढ बनाउन कर्जा वर्गीकरण तथा नोक्सानी व्यवस्थाअन्तर्गत निष्क्रिय वर्गमा वर्गीकृत भएको कर्जा नियमित हुनासाथ असल एवम् सूक्ष्म निगरानी वर्गमा वर्गीकृत गर्ने लगायतका व्यवस्थामा अन्तर्राष्ट्रिय असल अभ्यास समेतका आधारमा पुनरावलोकन गरिने भएको छ। नेपाल राष्ट्र बैंकले बैंक तथा वित्तीय संस्थाहरूले कायम गर्नुपर्ने कर्जा र निक्षेपबीचको औसत ब्याजदर अन्तर तथा ऋणीबाट लिने प्रिमियमसम्बन्धी व्यवस्थाको अनुगमनलाई थप प्रभावकारी बनाउने पनि बताएको छ। भाखा नाघेको एक महिनाभित्र कर्जा चुक्ता गरे पेनाल तिर्नु नपर्ने व्यवस्था आम ऋणीका लागि राम्रो भएको बताउँदै नेपाल उद्योग परिसंघका बैंकिङ तथा वित्तीय संस्था समितिका सभापति अनलराज भट्टराई केन्द्रीय बैंकले प्रिमियममा पनि प्रणालीगत व्यवस्था गर्न आवश्यक भएको औंल्याउँछन्। उनले भने, कर्जा र निक्षेपको ब्याजदर अन्तर, प्रिमियममा पनि पारदर्शी हुन माग गरिएको थियो। बैंकले एकपक्षीय रूपले प्रिमियम थप्ने गरेका छन्। मौद्रिक नीतिले यो व्यवस्थालाई अनुगमन गर्ने भनेको छ। राम्रो हो। तर, बैंकरहरू भने समीक्षाले गर्दा कर्जा ग्राहकहरूलाई केही राहत भए पनि बैंकहरूलाई भने सजिलो नहुने बताउँछन्। भाखाकै मितिमा ब्याज प्राप्त नहुने अवस्था आउन सक्ने उनीहरूको छ। यसले तेस्रो त्रैमासका ब्याज सस्पेन्स अझै बढ्न सक्ने नबिल बैंकका नायव प्रमुख कार्यकारी अधिकृत (डीसीईओ) मनोज ज्ञवालीको भनाइ छ।मौद्रिक नीतिले सेयर बजारसम्बन्धी कुनै पनि गुनासो सम्बोधन गरेको छैन। बैंकिङ विज्ञ भट्टराईका अनुसार अहिले बैंकमा तरलता पनि राम्रै छ तर कर्जाको माग भइरहेको छैन। ओभरनाइट तरलता सुविधाको ब्याज घटाएर केन्द्रीय बैंकले आगामी दिनमा ब्याजदर क्रमशः घटाउँदै लैजाने कदम चालेको भट्टराई बताउँछन्। उनले भने, अब ब्याजदर घट्दै जान्छ भन्ने यो एउटा संकेत हो। नबिल बैंकका डीसीईओ ज्ञवाली बजारमा तरलता सहजतासँगै अन्तरबैंक ब्याजदरमा कमी आएको र सोहीअनुरूप नेपाल राष्ट्र बैंकले बैंक दर घटाएको बताउँछन्। उनका अनुसार यो कदमले बैंकहरूको ब्याज खर्च घटाउनेछ। समीक्षामा नेपाल राष्ट्र बैंकले विशेष गरेर साना तथा मझौला ऋणीको हितमा नीतिगत व्यवस्था गरेको छ। पछिल्लो समय व्यापार व्यवसाय खासै नभएको गुनासो आइरहेकाले भाखा नाघेका ऋणीलाई पनि थप एक महिनापछि भुक्तानी गर्दा पेनाल्टी तिर्न नपर्ने व्यवस्था गरिदिएको हो। केन्द्रीय बैंककाअनुसार बैंक तथा वित्तीय संस्थाबाट प्रवाह भई २०७९ पुस मसान्तमा सक्रिय वर्गमा रहेको २ करोड रुपैयाँसम्मको कर्जालाई उद्योगव्यवसायको नगद प्रवाह तथा आम्दानीे विश्लेषण गरी २०८० असार मसान्तभित्र पुनर्संरचना तथा पुनर्तालिकीकरण गर्न पाउने व्यवस्था मिलाइनेछ। पुनर्तालिकीकरण भन्नाले ग्राहकले लिएको कर्जासुविधाको भुक्तानी गर्ने अवधिसमय बढाउने प्रक्रिया हो। यस्तै, पुनर्संरचना भन्नाले कर्जासुविधाको प्रकृति वा सर्तमा परिवर्तन गर्ने वा बन्देजहरू थपघट गर्ने प्रक्रिया हो। केन्द्रीय बैंकले साना तथा मझौला व्यवसायीलाई ५ करोड रुपैयाँसम्मको पुनर्संरचनापुनर्तालिकीकरण सुविधा दिनुपर्ने विज्ञ भट्टराई बताउँछन्। यद्यपि अहिले २ करोड यस्तो सुविधा दिने निर्णय पनि सुुरुवात चरणलाई राम्रै मान्नुपर्ने उनको भनाइ छ। सानो कर्जाहरूमा आफ्नो क्षमताभन्दा पनि बाहिरको कारणले अहिले कर्जा बिग्रिन गएको हो। साना कर्जाबाहकले राहत पाउँदा केही सहजता आउँछ। यसले केही हदसम्म व्यवसायको मनोबल बढ्छ। म त भन्छु ५ करोडसम्ममा यस्तो सुविधा दिएको भए हुन्थ्यो, उनले भने। कर्जाको गुणस्तरलाई थप सुदृढ बनाइँदै केन्द्रीय बैंकले ब्याजदर करिडोर प्रभावकारी हुने र भुक्तानी प्रणालीमा कुनै व्यवधान आउन नदिने गरी तरलता व्यवस्थापन गर्ने बताएको छ। यस्तै, बैंक तथा वित्तीय संस्थाको कर्जाको गुणस्तरलाई थप सुदृढ बनाउन कर्जा वर्गीकरण तथा नोक्सानी व्यवस्थाअन्तर्गत निष्क्रिय वर्गमा वर्गीकृत भएको कर्जा नियमित हुनसाथ असल एवं सूक्ष्म निगरानी वर्गमा वर्गीकृत गर्नेलगायतका व्यवस्थामा अन्तर्राष्ट्रिय असल अभ्यास समेतका आधारमा पुनरावलोकन गर्ने भएको छ। कर्जा नियमित हुँदा साथ असल कर्जामा लेखांकन गरेर कर्जा नोक्सानी व्यवस्थाप गर्न पाउने हालको व्यवस्थामा केही कडाइ हुन सक्ने देखिन्छ। कसरी लेखांकन गर्ने भन्ने कुरा निर्देशनपछि प्रष्ट हुनेछ, डीसीईओ ज्ञवालीले भने। अब केन्द्रीय बैंकले बैंक तथा वित्तीय संस्थाहरूले कायम गर्नुपर्ने कर्जा र निक्षेपबीचको औसत ब्याजदर अन्तर तथा ऋणीबाट लिने प्रिमियमसम्बन्धी व्यवस्थाको अनुगमन थप प्रभावकारी बनाउने राष्ट्र बैंकका प्रवक्ता डागुणाकर भट्टले बताए।"
नेप्सेमा करिब ६१ अंकको गिरावट,"काठमाडौं : नेपाल स्टक एक्सचेन्ज (नेप्से) परिसूचकमा ६० अंकको गिरावट देखिएको छ। आइतबार नेप्से ६० दशमलव ७७ अंकले घटेर दुई हजार एक सय २१ दशमलव ८६ कायम भएको छ। आइतबार दुई सय ५३ वटा कम्पनीको ८१ लाख ३९ हजार आठ सय ४० कित्ता शेयर ५१ हजार दुई सय २६ पटक खरिदबिक्री भयो। जसमा तीन अर्ब चार करोड ७७ लाख ३९ हजार आठ सय १२ बराबरको कारोबार भएको छ। आज सबै समूहको उपसूचकमा गिरावट देखिएको छ। सबैभन्दा धेरै जीवन बीमा समूहको उपसूचक तीन सय ५७ दशमलव १३ र निर्जीवन बीमा समूहको उपसूचक दुई सय ३८ दशमलव ३६ अंकले घटेको छ। बैंकिङ समूह २७ दशमलव ९७, विकास बैंक समूह एक सय ४१ दशमलव ५९, वित्त समूह ८४ दशमलव ७० र होटल तथा पर्यटन समूह ९० दशमलव ८७ अंकले घटेको छ। त्यस्तै, जलविद्युत् समूह एक सय १० दशमलव ६५, लगानी समूह दुई दशमलव ६३, उत्पादन तथा प्रशोधन समूह दुई सय २० दशमलव ७३ र लघुवित्त समूहको उपसूचक एक सय दुई दशमलव ७३ अंकले घटेको छ। आज म्युचुअल फन्ड शून्य दशमलव १२, अन्य समूह ३७ दशमलव १६ र व्यापार समूह ४० दशमलव १६ अंकले घटेको छ। आज सबैभन्दा धेरै खप्तड लघुवित्त वित्तीय संस्था लिमिटेडको शेयर मूल्य चार दशमलव ४८ प्रतिशतले बढेको छ। सबैभन्दा धेरै गुमाउनेमा न्यादी ग्रुप पावर लिमिटेडको शेयर छ दशमलव ६० प्रतिशतले घटेको छ। कारोबार रकमका आधारमा हिमालय डिस्टिलरी लिमिटेडको १४ करोड ३७ लाख ६८ हजार आठ सय ९५ बराबरको कारोबार भएको छ। कारोबार भएका शेयर संख्याका आधारमा न्यादी ग्रुप पावर लिमिटेडको तीन लाख ७३ हजार आठ सय ५४ कित्ता शेयर खरिद बिक्री भएको छ।"
"सुनचाँदीको मूल्य फेरि बढ्यो,कतिमा हुँदैछ कारोबार ?",नेपाल सुन चाँदी महासंघका अनुसार आइतबार ४ सयले बढेर प्रतितोला सुनको मूल्य १ लाख ४ हजार कायम भएको छ। काठमाडौं :सुनको मूल्य ४ सयले बढेको छ। नेपाल सुन चाँदी महासंघका अनुसार आइतबार ४ सयले बढेर प्रतितोला सुनको मूल्य १ लाख ४ हजार कायम भएको छ। साताको अन्तिम कारोबार दिन शुक्रबार तोलामा १३ रूपैयाँले घटेर प्रतितोला १ लाख ३ हजार ६ सय रूपैयाँमा कारोबार भएको थियो। महासंघका अनुसार तेजावी सुन प्रतितोला १ लाख ३ हजार ५०० मा कारोबार भइरहेको छ। सुन बढेसँगै चाँदीको मूल्य पनि वृद्धि भएको छ। आज तोलामा ५ रूपैयाँले बढेर प्रतितोलाको १२९५ रूपैयाँ पुगेको छ। शुक्रबार चाँदी तोलामा २० रुपैयाँले घटेर प्रतितोला १२ सय ९० रुपैयाँमा कारोबार भएको थियो।
अर्थमन्त्रीले संसदमा बजेटको मध्यावधि समीक्षा प्रस्तुत गर्दै,"अर्थमन्त्री विष्णुप्रसाद पौडेलले आजको संसदमा चालु आर्थिक वर्षको बजेटको अर्धवार्षिक समीक्षा प्रस्तुत गर्दैछन्। संसदमा समीक्षाबारे जानकारी गराए लगत्तै समीक्षा प्रतिवेदन सार्वजनिक हुनेछ। काठमाडौं: उपप्रधान तथा अर्थमन्त्री विष्णुप्रसाद पौडेलले प्रतिनिधि सभामा चालू आर्थिक वर्षको बजेटको अर्धवार्षिक समीक्षा प्रस्तुत गर्दैछन्। आइतबारको प्रतिनिधि सभामा आर्थिक वर्ष २०७९८० को बजेटको अर्धवार्षिक मूल्यांकन प्रतिवेदन सम्बन्धि वक्तव्य दिनेछन्। संसदमा समीक्षाबारे जानकारी गराए लगत्तै मन्त्रालयले समीक्षा प्रतिवेदन सार्वजनिक गर्नेछ। आजै साँझ ६ बजे अर्थमन्त्री पौडेलले पत्रकार सम्मेलन गर्दै समीक्षाको विस्तृत जानकारी दिने तयारी गरिएको छ। निवर्तमान अर्थमन्त्री जनार्दन शर्माले जेठ १५ गते चालु आर्थिक वर्षको बजेट ल्याएको थिए। उनले चालु आर्थिक वर्षका लागि १७ खर्ब ९३ अर्ब ८३ करोड रुपैयाँ विनियोजन गरेका थिए। जसमध्ये चालुतर्फ, ७ खर्ब ५३ अर्ब (४२ प्रतिशत), पुँजीगततर्फ ३ खर्ब ८० अर्ब (२१२ प्रतिशत) र वित्तीय व्यवस्थातर्फ २ खर्ब ३० अर्ब (१२८ प्रतिशत) छुट्याइएको थियो। अनुमान गरिएको खर्च बेहोर्ने स्रोतमध्ये १२ खर्ब ४० अर्ब राजस्वबाट उठ्ने शर्माको आँकलन थियो। यसैगरी, वैदेशिक अनुदानबाट ५५ अर्ब, वैदेशिक ऋणबाट २ खर्ब ४२ अर्ब र आन्तरिक ऋणबाट २ खर्ब ४५ अर्ब रुपैयाँ स्रोत जुटाउने शर्माको लक्ष्य थियो। निवर्तमान अर्थमन्त्री शर्माको सोही आम्दानी र खर्चको अनुमान वर्तमान अर्थमन्त्री पौडेलले समीक्षा गरेका हुन्। मन्त्री पौडेलले यसअघि नै अनावश्यक सार्वजनिक खर्च कटौती गर्ने निर्णय गरिसकेका छन्। विनियोजन गरेको बजेटले विदेशी ऋण तिर्न पनि धौधौ हुने भएपछि मन्त्रालय खर्च कटौतीको निर्णयमा पुगेको हो। संघीय सञ्चिति कोष ९० अर्ब रुपैयाँ घाटामा पुगेपछि अर्थ मन्त्रालय सम्पूर्ण सरकारी निकायको बजेट २० प्रतिशतले कटौती गरिसकेको छ। यो कटौतीबाट सरकारले २४ अर्ब ५० करोड रुपैयाँ सार्वजनिक खर्च जोगाउने निष्कर्ष निकालेको छ। वैदेशिक ऋणको साँवा तथा ब्याज भुक्तानी गर्न विनियोजन गरिएको रकम अपर्याप्त भई नेपाल सरकारले संकलन गर्ने राजस्वबाट थप विनियोजन गर्नुपर्ने भएकाले मन्त्रालयले चालू शीर्षकमा विनियोजन गरिएको रकम कटौती गर्नुका साथै केही शीर्षकको रकम रोक्का राखेको हो। यस्तो रह्यो छ महिना चालू आर्थिक वर्षको आधा अवधि बित्दा एक तिहाइ पनि बजेट खर्च हुन सकेको छैन। पुस मसान्तसम्म सरकारले ५ खर्ब ७६ अर्ब ३४ करोड रुपैयाँ खर्च गरेको छ जबकि चालू आर्थिक वर्षका लागि सरकारले कुल १७ खर्ब ९३ अर्ब ८३ करोड ७३ लाख बराबर विनियोजन गरेको थियो। ६ महिनामा १४ प्रतिशतमात्रै पुँजीगत खर्च भएको छ भने चालू खर्च ३८ प्रतिशतभन्दा बढी भएको छ। आर्थिक वर्ष २०७९०८० का लागि सरकारले ३ खर्ब ८० अर्ब ३८ करोड रुपैयाँ पुँजीगत र ११ खर्ब ८३ अर्ब २३ करोड रुपैयाँ चालू खर्च विनियोजन गरेकामा हालसम्म पुँजीगततर्फ ५३ अर्ब ४५ करोड र चालू तर्फ ४ खर्ब ५५ अर्ब १२ करोड रुपैयाँ खर्च भएको अर्थ मन्त्रालयले जनाएको छ। वित्तीय व्यवस्थापनतर्फ २ खर्ब ३० अर्ब २१ करोड रुपैयाँ विनियोजन भएकामा २९ दशमलव ४४ प्रतिशत अर्थात् ६७ अर्ब ७६ करोड रुपैयाँ खर्च भएको छ । यस अवधिसम्मको कुल राजस्व संकलन पनि वार्षिक लक्ष्यको एक तिहाइ नाघेको छैन। चालू आर्थिक वर्षमा सरकारले १४ खर्ब ३ अर्ब १४ करोड रुपैयाँ कुल राजस्व उठाउने लक्ष्य राखेकामा पुस मसान्तसम्म ३२ दशमलव ७१ प्रतिशत अर्थात् ४ खर्ब ५८ अर्ब ९८ करोड रुपैयाँ राजस्व उठेको छ। अन्य प्राप्तिसमेत जोड्दा यस अवधिसम्म सरकारको कुल आम्दानी लक्ष्यको ३३ दशमलव ९३ प्रतिशत अर्थात् ४ खर्ब ९४ अर्ब ८४ करोड रुपैयाँ छ। सरकारले हालसम्म कर राजस्वतर्फ ४ खर्ब ५ अर्ब २६ करोड र गैरकरतर्फ ५३ अर्ब ७१ करोड रुपैयाँ संकलन गरेको हो। हालसम्म सरकारले लक्ष्यको ८ दशमलव ६६ प्रतिशत अर्थात् ४ अर्ब ८० करोड रुपैयाँ मात्र वैदेशिक अनुदान लिएको छ। यस अवधिमा भन्सार विभागले ६ महिनामा गत आर्थिक वर्षको सोही अवधिभन्दा ३१८४ प्रतिशत कम राजस्व संकलन गरेको छ। आन्तरिक राजस्व विभागतर्फको वृद्धिदर १६ प्रतिशतले ऋणात्मक छ। आयात निरुत्साहनका लागि चालिएका कदम, घरजग्गाको कारोबारमा आएको शिथिलता तथा घट्दो सेयरबजारका कारण पुँजीगत लाभकरमा उल्लेख्य कमी आएको मन्त्रालयको ठहर छ। पुस महिनामा भन्सार महसुल मासिक लक्ष्यको ५१४ प्रतिशत अर्थात् १५ अर्ब ३४ करोड, मूअक ६८८ प्रतिशत अर्थात् २३ अर्ब ६९ करोड, अन्तःशुल्क ५४८ प्रतिशत अर्थात् ११ अर्ब २४ करोड र आयकर ६६५ प्रतिशत ५३ अर्ब ३९ करोड रुपैयाँ संकलन भएको छ।"

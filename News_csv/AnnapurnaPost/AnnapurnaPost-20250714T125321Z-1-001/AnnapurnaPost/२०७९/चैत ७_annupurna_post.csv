शीर्षक,विवरण
"महासन्धिमा कैफियत, छुवाछूत यथावत्","आशा गरौं, यसपटक प्रधानमन्त्रीकै उपस्थितिमा सम्पन्न हुने दिवसमा जातीय विभेद रोक्न र सामाजिक रूपान्तरणका लागि हस्तक्षेपकारी घोषणा हुनेछ। मार्च २१ अन्तर्राष्ट्रिय रंगभेद तथा जातीय विभेद उन्मूलन दिवस। यो दिवस मनाउन थालेको ५८ वर्ष भयो। दक्षिण अफ्रिकाको सार्पभिल्लेमा सन् १९६० मा यही दिन रंगभेदविरुद्धको शान्तिपूर्ण र्यालीमा अश्वेत समुदायका नागरिक मारिएका थिए। जसमा गोरा समुदाय नेतृत्वको सरकारको संलग्नता थियो। त्यसपछि संयुक्त राष्ट्रसंघले सबै किसिमका जातीय भेदभाव उन्मूलन गर्नेसम्बन्धी अन्तर्राष्ट्रिय महासन्धि १९६५ लागू गर्यो। र, उक्त घटनाको स्मरणमा राष्ट्रसंघले नै घोषणा गरेबमोजिम १९६६ देखि दिवस मनाउन थालिएको हो। नेपालले सन् १९७१ मै उक्त महासन्धि स्वीकार गरे पनि सन् २००१ देखि दिवस मनाउन थालिएको हो। महासन्धिमा हस्ताक्षरपछि के सुधार भए वा त्यसको कार्यान्वयन के भयो ? हर्षोल्लासका साथ दिवस मनाउन उपलब्धि हासिल गरेका छौं त ? मूलभूत विषय यो हो। यसलाई अझै सरकारी तवरमा मनाउने गरिएको छैन। महासन्धिबाट लक्षित समुदायले कति लाभ लिन सके ? यो समीक्षाको विषय हो। प्रत्येक वर्ष नारा बनाउँछौं। तर, त्यसले रूपान्तरणमा टेवा पुर्याउँदैन। यस्तो दिवसले समावेशी शासकीय चरित्र निर्माण गर्न हस्तक्षेपकारी भूमिका निर्वाह गर्नुपर्छ। नत्र उत्सव मात्रै हुन्छ। महासन्धि रंगभेदका सन्दर्भमा सिर्जना भए पनि जुनसुकै काम वा जन्मका आधारमा हुने विभेद भनेकाले दलितप्रतिको मात्र हैन, सबै प्रकार विभेद पर्छन् भनी स्वीकार गरिएको छ। सरकारले महासन्धि स्वीकार गर्दा नै केही महत्वपूर्ण बुँदालाई कैफियतमा राखिएको छ। यसमध्ये जातीय विभेदविरुद्धको समितिमा पीडित पक्षले मुद्दा हाल्नेसम्बन्धी छ। राज्य पक्षबाट कुनै पनि जातीय विभेदका घटना निरुपण हुन सकेन भने पीडित पक्षले उक्त समितिमा उजुरी गर्न सकिने प्रावधान महासन्धिमा छ। तर, योसहित तीनचारवटा कैफियत बुँदा हटाउन सकिएको छैन। त्यो बुँदा विभेदमा पर्ने नागरिकका लागि महत्वपूर्ण अस्त्र हो। तर, यो अस्त्रलाई नमान्ने गरी कैफियतमा राखिएको छ। हाम्रो देश २०६३ मा छुवाछूतमुक्त राष्ट्र घोषणा भइसकेको छ। तापनि पञ्चायतमा राखेको उक्त कैफियत गणतन्त्र आउँदासम्म रहनु विडम्बना हो। यसबाट राज्य संवेदनशील छैन भन्न सकिन्छ। सरकारले महासन्धि कार्यान्वयनका सम्बन्धमा आवधिक प्रतिवेदन राष्ट्रसंघमा पेस गर्ने गर्छ। त्यसको अध्ययन गरी उसले सुझाव दिन्छ। तर, त्यसको कार्यान्वयनमा सरकार जिम्मेवार बनेको छैन। कार्यान्वयन गर्न लगाउने काम पनि भएको छैन। संविधानले राज्यका सबै संयन्त्रमा समानुपातिक प्रतिनिधित्वको कुरा गर्छ। प्रतिनिधिसभामा एक जना मात्रै दलित प्रत्यक्षबाट निर्वाचित भएका छन्। प्रतिनिधिसभामा ६ जना मात्रै सदस्य छन्। अर्थात् राजनीतिक प्रतिनिधित्व घट्दो छ। स्रोतसाधनको समन्यायिक पहुँच छैन। विभेदमा पारिएकालाई विशेष व्यवस्था गर्नुपर्छ। न्यायिक निरुपणमा राज्यको ध्यान जान सकेको छैन। संविधानले नै समानुपातिक समावेशिताको ग्यारेन्टी गरेको छ। तर, त्यो कार्यान्वयन हुन सकेको छैन। संघीय निजामती सेवा ऐन बन्दै छ। योसहित अब बन्ने निर्वाचन, दलसम्बन्धी कानुन सबैमा समानुपातिक समावेशिता सुनिश्चित हुनुपर्छ। यस सम्बन्धमा छाता ऐन जरुरी छ। स्थानीय तहमा पहिला निश्चित प्रतिशत स्रोतको बाँडफाँट गर्ने व्यवस्था थियो। तर, अहिले वितरण न्यून हुँदै गएको छ। बजेट र कार्यक्रमको बाँडफाँट पनि जनसंख्या र मानव विकास सूचकांकका आधारमा हुने कानुनी व्यवस्था गर्नुपर्छ। विभेदका घटना धेरै सुनिन्छन्। तर, त्यसको सही ढंगले न्यायिक निरुपण भएको कमै देखिन्छ। कानुन पनि पर्याप्त छैन। आर्थिक हैसियत सुधार्ने सम्बन्धमा पनि राज्यबाट केही हुन सकेको छैन। सदियौंदेखि गरिबीको भुमरीमा छन्। रैथाने कला, संस्कृति लोप हँुदै छन्। त्यसको उपयोग र संरक्षणमा राज्यको ध्यान गएको छैन। यी कारणले गर्दा महासन्धि कैफियत जनाई कागजमा स्वीकार त गरिएको छ। तर, त्यै कैफियत हटाउन नागरिक तहबाट अभियान सञ्चालन गर्न सकिएको छैन। त राज्यले संवेदनशील भएर त्यो हटाउन ध्यान दिएको छ। यो केवल दिवसका रूपमा मात्रै रहँदै आएको छ। प्रत्येक वर्ष नारा बनाउँछौं। तर, त्यसले रूपान्तरणमा टेवा पुर्याउँदैन। यस्तो दिवसले समावेशी शासकीय चरित्र निर्माण गर्न हस्तक्षेपकारी भूमिका निर्वाह गर्नुपर्छ। नत्र उत्सव मात्रै हुन्छ। त्यसले ठूलो र आशातीत परिवर्तन आउँदैन। आशा गरौं, यसपटक प्रधानमन्त्रीकै उपस्थितिमा सम्पन्न हुने दिवसमा जातीय विभेद रोक्न र सामाजिक रूपान्तरणका लागि हस्तक्षेपकारी घोषणा हुनेछ। (डा बीके पूर्वसचिव हुन्)"
सार्थक खुसी,"उच्च प्रतिव्यक्ति आय भएका देशहरू सबैभन्दा खुसी छैनन् भन्ने प्रष्ट भइसकेको छ। खुसीको सम्बन्ध कानुनी शासन, सार्वजनिक सेवा र नागरिकको दैनिक जनजीविकाको व्यवस्थापन सँग हुन्छ। विश्व खुसी सूचकांक को यो वर्षको प्रतिवेदनमा नेपाल ६ अंकको सुधारसहित ७८औं स्थानमा उक्लेको छ। यस प्रसंगमा नेपाली सार्थक खुसीका साथ बाँचिरहेका छन् त ? भन्ने प्रश्नको उत्तर खोज्ने प्रयास गरिएको छ। विश्वमा कुन राष्ट्र सबैभन्दा खुसी छन् भन्ने पत्ता लगाउन द वल्र्ड ह्यापिनेस रिपोर्टद्वारा विश्वव्यापी सर्वेक्षणमा आधारित विश्व खुसी प्रतिवेदनको ११औं संस्करण यही मार्च २० मा जारी गरिएको हो। संयुक्त राष्ट्र संघ दिगो विकास समाधान सञ्जालद्वारा जारी यस प्रतिवेदनले विश्वभरका १ सय ५० भन्दा बढी देशका मानिसले आफ्नो जीवनको मूल्यांकन कसरी गर्छन् भन्ने बारेमा विश्वव्यापी सर्वेक्षणबाट प्राप्त तथ्यांक विश्लेषण गरी यो प्रतिवेदन तयार गरेको छ। यस वर्षको विश्व खुसी प्रतिवेदनमा फिनल्यान्डलगातार छैटौं वर्ष सर्वोच्च स्थानमा छ। यसपछि डेनमार्क, आइसल्यान्ड, इजरायल र नेदरल्यान्ड्स छन्। संयुक्त राज्य अमेरिका १५औं स्थानमा छ भने चीन ६४औं र भारत १२६औं स्थानमा छन्। अफगानिस्तान १३७औं स्थानका साथ विश्वको सबैभन्दा कम खुसी देश भएको छ। प्रत्येक वर्ष मार्च २० मा मनाइने अन्तर्राष्ट्रिय खुसी दिवसको उपलक्ष्यमा प्रकाशित गरिने प्रतिवेदनअनुसार पोहोर नेपालले ५३८ अंक पाएको थियो भने यसपाली ५३६ अंक पाएको छ। अर्थात् अरू देशहरूको स्थिति बढी बिग्रिँदा नेपालको स्थान बढेको देखिन्छ। यसको अर्थ नेपाली पोहोरभन्दा यसपालि कम खुसी छन्। नेपालीको सार्थक खुसीको चर्चा गर्नुअघि हार्वर्ड विश्वविद्यालयद्वारा सञ्चालित करिब ८५ वर्षदेखि चलिरहेको हार्वर्ड स्टडी अफ एडल्ट डेभलपमेन्ट अनुसन्धान परियोजनाबारे विवेचना गरौं। यस अनुसन्धानले सन् १९३८ मा ७२४ किशोरलाई समावेश गरिएको थियो। जसमध्ये ६० जना अझै जीवित छन्। अध्ययनअनुसार मानिस खुसी हुने नहुने निजको जिनबाट नै मोटामोटी निर्धारित हुन्छ। तर यसको अर्थ मानिसले खुसीको स्तर बढाउनै सक्दैन भन्ने होइन। अनुसन्धानले करिब ४० प्रतिशत मानिसको खुसी तिनीहरूले के गर्ने के नगर्ने भन्ने विषयको छनोटमा आधारित हुन्छ भन्ने सुझाव दिएको छ। अध्ययनले जोडी, परिवार, साथीहरू र सामाजिक सञ्जालबीचको बलियो सम्बन्ध फेला पारेको छ। व्यक्तिगत सम्बन्धले मानसिक र भावनात्मक संवेग सिर्जना गर्छ, जुन स्वाभाविक हो भने एकलकाँटे हुनु अस्वाभाविक हो, अध्ययनका निर्देशक डा रोबर्ट वाल्डिंगर भन्छन्। अध्ययनले खुसीका लागि सकारात्मक सम्बन्धहरूमा ध्यान दिनुपर्छ भन्ने कुरालाई जोड दिन्छ। हामी सम्बन्धमा कति खुसी छौं भन्ने कुराले हाम्रो स्वास्थ्यमा महत्त्वपूर्ण प्रभाव पार्छ। शरीरको हेरचाह गर्ने, अरूसँग न्यानो सम्बन्ध राख्नेहरू लामो र खुसी जीवन बाँच्छन्। तर एक्लोपनले मार्छ, यो धूमपान जत्तिकै घातक छ वाल्डिंगर भन्छन्। अध्ययनका अनुसार ५० वर्षको उमेरमा सम्बन्धमा सबैभन्दा बढी सन्तुष्ट व्यक्तिरू ८० वर्षको उमेरमा सबैभन्दा स्वस्थ थिए। पैसा वा प्रसिद्धिभन्दा नजिकको सम्बन्धले मानिसलाई जीवनभर खुसी राख्छ। ती सम्बन्धले मानिसलाई असन्तुष्टिबाट जोगाउँछन्, अनुमान गरेभन्दा लामो र सुखी जीवन हुने अध्ययनले देखाएको छ। हाल विदेश पढ्न जानेर खाडी मुलुकमा खुसी खोज्न जानेहरूको लर्को पनि लामै छ। यसरी बिदेसिनेमा स्वेच्छिकभन्दा बाध्यात्मक कारण बलियो छ। अध्ययनको निष्कर्षअनुसार यिनीहरूमा सार्थक खुसी हुने कुरै भएन। अध्ययनले खुसी र आफन्तजनसँगको घनिष्ठ सम्बन्धबीच बलियो सम्बन्ध देखाएको छ। आफन्तजन गुमाउँदा वा घरबाट टाढिनु पर्दा सार्थक खुसी कल्पना मात्रै भएको छ। किसानहरू बीउबिजन, मलखाद, सिँचाइको सुविधाका लागि सधैंजसो संघर्षरत छन्। उचित मूल्य नपाएकाले तरकारी र दूध बाटोमा फालेर विरोध जनाइरहेका छन्। अर्कोतर्फ, उपभोक्ता महँगो मूल्य तिर्न बाध्य छन् र पनि खुसी छन्। त्यसैले हाम्रो खुसी सार्थक खुसी पक्कै होइन। सार्थक खुसीको पहल व्यक्तिगत स्तरबाटै हुनुपर्छ। धेरै राष्ट्रका अनुभवले उच्च कुल गार्हस्थ्य उत्पादन र उच्च प्रतिव्यक्ति आय भएका देशहरू सबैभन्दा खुसी छैनन् भन्ने प्रष्ट भइसकेको छ। खुसीको सम्बन्ध कानुनी शासन, सार्वजनिक सेवा र नागरिकको दैनिक जनजीविकाको व्यवस्थापनसँग हुन्छ। तसर्थ, रोजगारी सिर्जना गर्न देशभित्र उद्यमशीलता विकासको लागि थप प्रभावकारी काम गर्नुपर्छ। पर्यटन, यातायात, सार्वजनिक सेवा, र कृषिको उचित व्यवस्थापन गरिनुपर्छ। आयात प्रतिस्थापनको लागि स्वदेशी उत्पादन वृद्धिसँगै हरित ऊर्जाको प्रयोगमा बढोत्तरी गर्नुपर्छ। यस्ता केही काम गर्न सक्ने हो भने नेपाल समृद्ध भई नेपाली सुखी हुनेछन् र नेपालीको खुसी वास्तवमा सार्थक खुसीमा रूपान्तरण हुनेछ। उद्यमशीलता विकासमा पीएचडी यादव व्यवस्थापन र समाजशास्त्रमा स्नातकोत्तर हुन्।"
विश्वासपछिको अविश्वास,"दलबीच हुने स्वच्छ प्रतिस्पर्धा र सहकार्य लोकतन्त्रको उच्चतम अभ्यास हो। तर, त्यसको औचित्य पुष्टि हुनु पर्छ। प्रधानमन्त्री पुष्पकमल दाहाल प्रचण्डले प्रतिनिधिसभाबाट दोस्रोपटक विश्वासको मत पाएसँगै नयाँ समीकरणले एउटा चक्र पूरा गरेको छ। विश्वासको मत प्राप्तिका सन्दर्भमा उठेका संशय समाप्त भएका छन्। दलहरूको सत्ता र विपक्ष बेन्च निर्धारित भएको छ। र, तत्काल प्रधानमन्त्रीको निरन्तरता एवं सम्भवतः नयाँ समीकरणको निरन्तरता पनि निश्चित भएको छ। लामो समयसम्म प्रधानमन्त्रीको जिम्मामा रहेका र गतिहीन बनेका मन्त्रालयहरू अब नयाँ मन्त्रीको नियुक्तिसँगै चलायमान हुनेछन्। यसले मुलुकमा छाइरहेको अन्योल एक ढंगले हट्नेछ। तर, मन्त्रिपरिषद्ले पूर्णता पाउने एवं नयाँ विधेयक, नीति र कार्यक्रम आउने क्रमसँगै देखापर्ने मतभेदको व्यवस्थापन भने प्रधानमन्त्रीको निम्ति निकै चुनौतीपूर्ण बन्नेछ। नयाँ समीकरणले आकार लिँदै गर्दा निर्वाचनपछिको दुवै समीकरणबाट सबैभन्दा बढी लाभ संसद्मा ठूलो सिट अन्तरमा तेस्रो शक्ति रहेको नेकपा माओवादी केन्द्रले लिएको देखिएको छ। यद्यपि संसद्को त्रिशंकु संरचनामा तेस्रो शक्ति बढी लाभान्वित हुने विगतको प्रवृत्ति यहाँ पनि दोहोरिएको हो। पछिल्लो समीकरणमा विपक्षमा धकेलिएकोे नेपाली कांग्रेसले राष्ट्रपतिसहित केन्द्रीय सत्तामा पुनरागमन गरेको छ। अब प्रदेशमा पनि उसले हिस्सा प्राप्त गर्नेछ। सत्ता राजनीतिमा निर्वाचनलगत्तै बदलिएको समीकरणबाट लाभ लिएको नेकपा एमालेलाई सत्ता राजनीतिमा सबैभन्दा बढी क्षति भएको छ। एमालेले राष्ट्रपति पद र केन्द्रीय सत्ता गुमाइसकेको छ भने प्रदेश सरकारबाट पनि ढिलो चाँडो बाहिरिने अवस्थातर्फ छ। समीकरणसँगै बदलिएका साना राजनीतिक दल र खासगरी नयाँ शक्तिका रूपमा उदाउँदै गरेका राजनीतिक दल र नेतृत्व भने यो क्रममा नराम्ररी उदांगिन पुगेका छन्। पुराना दल र नेताहरू सत्तास्वार्थको दलदलमा फँसेको भनेर विकल्पको नारा दिने पार्टीहरू त्योभन्दा कयौं गुणा तीव्र बेगका साथ सत्तास्वार्थको दलदलमा फस्न पुगेका छन्। यसले कतिपयको राजनीतिक स्टन्ट खुलासा भएको छ। नैतिकताको मुखुण्डो उत्रिएको छ। यद्यपि ती दलहरू दीर्घकालीन राजनीतिक दौडमा त्यति गम्भीररूपमा लिनुपर्ने शक्ति न हिजो थिए न भोलि रहनेछन्। पुराना दलहरू नै अझै पनि राजनीतिक मैदानको केन्द्रभागमा रहनेछन्। यो समीकरणको सन्दर्भमा पनि त्यही स्पष्ट हुन्छ। प्रमुख दुई राजनीतिक दल नेपाली कांग्रेस र एमालेको राजनीतिक जोड घटाउ नै अहिले पनि मूल विषय हो। तत्कालको फेरबदलले यी दुई दलको भावी हैसियतमा पर्ने प्रभाव नै विश्लेषणको मुख्य आधार हो। नेपालमा सत्ता समीकरणमा आउने बदलाव कुनै अनौठो विषय होइन। समीकरणमा जुनसुकै पार्टी जुनसुकै समयमा जुनसुकै पार्टीसँग नजिक र टाढा हुने कुरा पनि अनपेक्षित घटना होइन। प्रतिनिधिसभा निर्वाचनपछिको छोटो समयमै अकारण बदलिएको समीकरणको औचित्य पुष्टि हुन समय लाग्ने छ। त्यसको पुष्टि हुने र नहुने कुराले समीकरणमा संलग्न पक्षको राजनीतिक भविष्य पनि निर्धारण गर्दछ। त्यस सन्दर्भमा कांग्रेस र एमालेभन्दा बढी माओवादी, एकीकृत समाजवादी र अन्य साना एवं नयाँ दलको भविष्य जोडिन्छ। किनभने छिटोछिटो बदलिएको समीकरणबाट अप्राकृतिक लाभ जसले लिन्छ बढी जोखिममा पनि उही पर्छ। नेपालमा सत्ता समीकरणमा आउने बदलाव कुनै अनौठो विषय होइन। समीकरणमा जुनसुकै पार्टी जुनसुकै समयमा जुनसुकै पार्टीसँग नजिक र टाढा हुने कुरा पनि अनपेक्षित घटना होइन। विगत लामो समयदेखि यही अभ्यास हुँदै आएकोले यसलाई नेपाली राजनीतिको विशिष्टता भने पनि हुन्छ। यो नेपाली राजनीतिको प्रवृत्ति पनि हो। नेपाली कांग्रेस र एमालेबीच थुप्रै पटक सत्ता सहकार्य भएको छ। कांग्रेस र माओवादीबीच पनि उसैगरी भएको छ। त्यस्तै एमाले र माओवादीबीच पनि पटकपटक भएको छ। फेरि पनि कांग्रेस र एमाले वा एमाले र माओवादीबीच सत्ता सहकार्य भएमा कुनै उदेक मान्नु पर्दैन। राजनीतिलाई सम्भावनाको खेल भन्ने र त्यसको उपलब्धि सत्तासँग जोडेर हेर्ने गरुञ्जेल यो चक्र घुमिरहन्छ। नयाँनयाँ समीकरण बनिरहन्छ। बनेका समीकरण भत्किरहन्छन्। सत्ताको खेलमा यो रोमाञ्चक यात्रा सामान्य होला, तर राजनीतिक स्थिरताको दृष्टिले भने दुर्भाग्यपूर्ण हो। दलहरूबीचमा हुने स्वच्छ प्रतिस्पर्धा र सहकार्य लोकतन्त्रको उच्चतम अभ्यास हो। तर, त्यसको औचित्य पुष्टि हुन सक्नु पर्छ। औचित्य पुष्टि गर्न हल्काफुल्का तर्कभन्दा वैचारिक आधार र सैद्धान्तिक मान्यता स्थापित भएको हुनुपर्छ। राजनीतिक प्रणाली र सामाजिक विषयप्रतिको बुझाइमा न्यूनतम एकता कायम भएको हुनुपर्छ। लक्ष्य र गन्तव्य मिल्नु पर्छ। विद्यमान प्रणाली र परिवर्तनका एजेन्डामा समान धारणा हुनुपर्छ। नयाँ गठबन्धनमा त्यसले कस्तो आकार लिन्छ भन्ने कुरा अहिले प्रतीक्षाकै विषय हो। किनभने न्यूनतम साझा कार्यक्रमसमेत तय नगरी पहिले पदीय भागबन्डालाई प्राथमिकता दिइएको छ। सत्ता सहकार्यमा गणितको खेल हुन्छ, राजनीतिक सहकार्यमा सैद्धान्तिक मान्यताको। आजको समीकरण राजनीतिक हो कि सत्ता केन्द्रित भन्ने सबैलाई थाहा छ। सत्ता केन्द्रित सहकार्य स्वार्थको जगमा बन्दछ। स्वार्थको जगमा बनेको सम्बन्ध टिकाउ हुँदैन। यस अर्थमा यो गठबन्धनको स्थायित्व कति रहँला भन्ने अनुमान गर्न सकिन्छ। यद्यपि गठबन्धनको आयु जे जति भएपनि त्यस क्रममा बन्ने सम्बन्धका विविध आयाम र शक्ति सन्तुलनको अवस्था भने चाखलाग्दो हुन सक्दछ। संख्याले साथ नदिँदा पनि सत्तालाई आफ्नो वरिपरि घुमाउन सक्नु तत्कालका लागि प्रचण्डको सफलता हो। यसले सत्ता दिन्छ, दिएको छ। तर, सत्तासँगै शक्ति पनि दिएको छ कि छैन भन्ने कुरा नयाँ समीकरणको अभ्यास गर्दा निर्णायकत्व कसको हातमा रहन्छ भन्ने कुराले निर्धारण गर्दछ। विद्रोही हुँदा माओवादीको हातमा सत्ता थिएन। तर, जनताको बलमा कायम रहेको शक्ति थियो। आज सत्ता छ, त्यो शक्ति, साथ र विश्वास छैन। त्यसलाई पुनस्र्थापित गर्नु माओवादीको निम्ति अहिले सबैभन्दा ठूलो चुनौती हो। माओवादी पार्टी र अध्यक्ष प्रचण्डका लागि सरकार टिकाइरहनु आजको पहिलो प्राथमिकता हुन सक्छ। तर, जनताका लागि उसले प्रवाह गर्ने सेवा प्रमुख चासोको विषय हो। कृषि मलमा दिएको अनुदान घटाउने एवं बजारमा कृत्रिम अभाव र चर्को मूल्यवृद्धि हुँदा केही गर्न नसक्ने अवस्थामा सरकार छ। बैंक र वित्तीय संस्थाको चर्को ब्याजदरको कारण न्यून आय भएका नागरिकको जीवन जोखिममा छ। उद्योगधन्दा कलकारखाना व्यापार व्यवसाय बन्द हुने अवस्थामा छन्। वैदेशिक रोजगारमा ठगिने क्रम झन् बढ्दो छ। सेवा प्रवाह कमजोर छ। भ्रष्टाचार बढ्दो छ। शिक्षा, स्वास्थ्यलगायतका आधारभूत सेवाहरू कमजोर छन्। हरेक क्षेत्रमा विकृतिले घर गरेको छ। अर्थतन्त्र चौपट अवस्थामा छ। संक्रमणकालीन न्यायको विषय उस्तै जटिल र चुनौतीपूर्ण छ। एउटा पिँजडाबाट छुटेर अर्को पिँजडामा पुगेका प्रधानमन्त्री प्रचण्डमा यस्ता चुनौतीलाई सामना गर्ने सामथ्र्य कत्तिको रहन्छ, यो सरकार र समीकरणको भविष्य त्यसैमा अन्तर्निहित हुनेछ। विष्ट नेपाल पत्रकार महासंघका पूर्वअध्यक्ष हुन्।"
विभेदले थलिएका विपन्नदलित,"विभेदको अप्राकृतिक प्रदूषणले समाजलाई थिलथिलो बनाएको छ। विपन्न दलितलाई झन् वर्षौंदेखि थलाएको छ। सप्तरीको कञ्चनरूपा गाउँपालिकाका पाँच विपन्न दलितले उपचार नपाएर ज्यान गुमाएको खबर राष्ट्रिय दैनिकले महत्त्वका साथ अग्रपृष्ठमा छापेको थियो। जसमा दुई महिनासम्म टाउको दुखेपछि बबिता पासवानले घरमै मृत्युवरण गरिन्। दोस्रो, श्रीमतीको नाकको फुली बेचेको पैसा सकिएपछि उपचार पनि सकियो, घर फर्किएसँगै चन्दु सदाको मृत्यु भयो। ४५ हजार रुपैयाँ खर्च भइसेपछि १६ दिनमा भिखो खंगको रेफर भयो। राम्रो अस्पताल लैजान पैसा नहुँदा उनको पनि घरमै मृत्यु भयो। साक्षरताको पहुँच हुनेको मुटु समाचारले तत्काल पक्रिन्छ। खबरसँगै छापिएका बबिता, चन्दु र भिखो परिवारको तस्बिरले सायद जो कोही निरक्षर मनुवाको पनि ध्यान तानेको हुनुपर्छ। बाँसका भाटा माटोले टालेर कटुसले छापेका तलाविहीन झुप्रा मृतकहरूको आर्थिक हैसियतको प्रतिविम्ब थिए। हेमन्त ऋतुको चिसोपन र शीतलहरसामु कुपोषणले पक्रेजस्तो शरीरमा परिवारले शोक मनाइरहेको थियो। तिनको पूरै शरीरमा कपडा थिएन। आधा पेटको सांकेतिक सञ्चारले अनुहार मलिन र फुस्रो देखिन्थ्यो। रोग, भोक र शोकले घिसारेको जीवनप्रति परिवारको मौन चिच्याहट थियो। मानौं, समाजको सतहमा बाँचेको सम्पन्न जीवनले जितेको बर्बरतालाई पिँधमा गुज्रेको सामाजिक जीवनले थाप्लोमा हालेर तय गर्नुपर्ने जबरजस्त नियमित यात्रा थियो। समाचारले जोकसैको हृदय फुलाउँथ्यो र उकुसमुकुस बनाउँथ्यो। सम्झिएँ, गाउँको सिंहदरबारलाई, जसले विपन्न, गरिब र सिमान्तकृत समुदायको दुःखको साथी बन्न सामर्थ राखेन। सम्झिएँ, सत्ता र शक्तिको लाभले धानेको सुविधासम्पन्न जीवनलाई। जसले राज्यकोषबाट नियम मिचेर उपचार खर्च तथा आर्थिक सहायताबाट प्राण धानिरहेका छन्। पछिल्लो चार वर्षमा सरकारले पहुँचवालाको उपचारमा करिब ४० करोड आर्थिक सहायता बाँडेको छ। सबैभन्दा बढी त गौरवमय संविधानलाई सम्झिएँ। संविधान भन्छ आधारभूत स्वास्थ्य सेवा पाउनु प्रत्येक नागरिकको मौलिक अधिकार हो। संविधानको धारा ३५ मा कसैलाई पनि आकस्मिक स्वास्थ्य सेवाबाट वञ्चित गरिने छैन भनिएको छ। त्यस्तै, जनस्वास्थ्य सेवा ऐन, २०७५ को परिच्छेद २ मा सेवाग्राहीको अधिकार, कर्तव्य तथा स्वास्थ्य संस्थाको दायित्वका विषयमा व्यवस्था छ। नेपाली समाजको प्रयोगात्मक अध्ययन गर्ने हो भने पाइलापाइलामा बग्रेल्ती विभेदका मुहान भेटिन्छन्। हरेक आयामबाट स्वच्छ समाजको परिकल्पनालाई प्रदूषित गर्न समाजका हरेक तह तप्कामा आज पनि जातीय, आर्थिक, भौतिक, सामाजिक, सांस्कृतिक, बौद्धिक, राजनीतिक विभेदको विषमय मूल फुटिरहेका छन्। जातीय अस्तित्वको प्रस्थानबिन्दुदेखि फुटेका विभेदका मूलहरू २१औं शताब्दीसम्म आइपुग्दा सुकेर विभेदरहित, स्वच्छ र विकसित समाजको संरचना खडा भइसक्नुपर्ने हो। तर विषम विभेद पोखरीको रूपमा जमेर समाजको सबैभन्दा पिँधमा हरेक आयामबाट कमजोर भएर गुज्रेको मानवीय जीवनलाई डुबाइरहेको छ। र त्यो जीवनको मानवीय अस्तित्व विभेदको दलदलबाट आज पनि सतहमा तैरिन सकेको छैन। समाजको सबैभन्दा पिँधमा विभेदले थलाएको, जीवनचक्रले सामना गर्नुपर्ने सयौं घटना छन्। दलित भएकै कारण भौतिक र मानवीय क्षति व्यहोर्नुपरेका जघन्य घटना पनि थुप्रै छन्। विभेदकै कारण बाँस, गाँस र कपासको आधारभूत उपयोग गर्न असफल समुदायको ठूलो हिस्सा हरेक समाजमा ज्यूँका त्यूँ छ। अन्धविश्वासको नाममा विपन्न दलितका मुखमा मलमूत्र कोचिएको छ। सार्वजनिक स्थल प्रवेशको कारण कुटिनु परेको छ। अमूर्त विभेदको रूपमा विचार प्रचारप्रसारमा नागरिक स्वतन्त्रताको हकको उपयोग गर्न विपन्न दलितलाई पूर्ण छुट छैन। स्वास्थ्य र सामाजिक सुरक्षा प्राप्त गर्ने, सार्वजनिक सेवालगायतका रोजगारीका अन्य क्षेत्रमा सशक्तीकरण, प्रतिनिधित्व र सहभागिताका लागि विशेष अवसर प्राप्त हुनबाट वञ्चित छन्। परम्परागत पेसा, ज्ञान, सीप र प्रविधिको प्रयोग, संरक्षण र विकास गर्ने हकबाट दलित समुदाय उपेक्षित हुँदै गएका छन्। यस्ता घटना समाज विकासको गतिमा नियमित आकस्मिकता मात्र होइनन्। संविधानले सुनिश्चित गरेको नागरिकको मौलिक हक उपयोगको समान अधिकारमाथिको विभेदलाई पनि प्रतिनिधित्व गर्दै स्वच्छ र विकसित समाजको परिकल्पनालाई बाधा पुर्याइरहेका छन्। २१औं शताब्दीको समाजमा आज पनि दलितलाई सार्वजनिक वा निजी स्थानमा प्रवेश गर्न, उपस्थित हुन वा भाग लिन नियन्त्रण गरिन्छ। व्यक्तिगत वा सामूहिक रूपमा सार्वजनिक स्थान वा समारोहबाट निष्कासन गर्ने कार्य गरिन्छ। दलितलाई कुनै प्रकारको श्रममा लगाउन इन्कार गर्ने वा श्रमबाट निष्कासन गर्ने तथा पारिश्रमिकमा भेदभाव गर्ने चलन छ। उमेर पुगेका वरवधूबाट मञ्जुर भएको अन्तरजातीय विवाह गर्न रोक लगाउने, त्यस्तो विवाहबाट जन्मिएका सन्तानको न्वारान नगराउने, भइसकेको विवाह विच्छेद गराउनेसम्मका जघन्य प्रयास गरिन्छन्। कुनै वस्तु, सेवा वा सुविधा उत्पादन, बिक्री वा वितरण गर्दा कुनै खास जात वा जातिको व्यक्तिलाई मात्र बिक्री वितरण गराउने गरिन्छ। यसरी जातीय विभेदलाई कुनै पनि किसिमले अभिवृद्धि गर्न वा गराउन समाजले आज पनि सामाजिक विभेदलाई न्यायोचित ठहर्याउँछ। जातीय विभेदलाई प्रोत्साहन गर्न जातीय सर्वोच्चता वा घृणामा आधारित विचारको प्रचारप्रसार गर्ने संस्कृति हाम्रो समाजमा छ। आचरण वा हाउभाउबाट समेत जातीय विभेद झल्काउने प्रकारका संकेत गर्ने संस्कृृति विद्यमान छ। यति धेरै विभेदको दलदलबाट विपन्न दलितको सामाजिक जीवन उकास्ने अभियानमा कयौं आन्दोलन र जातीय विद्रोह भए। सम्बन्धित निकायका प्रत्येक अड्डामा जातीय छुवाछूत र सामाजिक भेदभावविरुद्धका आवाज पटकपटक गुञ्जिए। विभेदकारी सामाजिक संरचनाको जग भत्काउन वा जातीय मुक्ति आन्दोलनको यात्रामा कति सहिद भए। घाइते अपांगता भएर कति गुमनाम भए। सामाजिक विभेदविरुद्ध सार्वजनिक बहसमा कति विचार विमोचन भए। समाचार, आलेख र लेखको खुराकको रूपमा अखबारका पाना भर्न कति कलमका मसी सकिए। जेलको चिसो भुइँ र नेलको डामले समेत विपन्न दलितमाथि विभेद गरेको छ। तर पनि सांस्कृतिक रूपमा मानवीय समानता संस्थागत रूपमा स्थापित हुन सकेको छैन। संघीय लोकतान्त्रिक गणतन्त्रात्मक नेपालमा पनि समतामूलक र सामाजिक न्यायपूर्ण समाज निर्माणको जग बसिसकेको छैन। दलित समुदायको मानव अधिकारको सम्मान तथा हकहितको संरक्षण र प्रवद्र्धनका लागि जातीय भेदभाव र छुवाछूतको अन्त्यको लागि वैधानिक आन्दोलन र बौद्धिक जमातमा मानसिक विद्रोह हुन सकेको छैन। जसले गर्दा आर्थिक, सामाजिक तथा राजनीतिक अवसरबाट वञ्चितिमा परेका दलितहरूका लागि मुलुकमा उपलब्ध साधन स्रोत तथा सुविधामा समानुपातिक समावेशी पहुँचमा समेत विभेद भएको छ। राज्यका तिनै तहमा हुने निर्णय प्रक्रिया तथा यसका प्रशासनिक संरचनामा सकारात्मक विभेद र आरक्षणको माध्यमबाट दलित समुदायको प्रभावकारी भूमिका र सहभागिता सुनिश्चित हुन सकेको छैन। जातीय भेदभाव र छुवाछूत व्यवहार अन्त्यका लागि विद्यमान नीति, कानुन र कार्यक्रमको अनुगमन र मूल्यांकनमा सुधार भएको छैन। जातीय भेदभाव र छुवाछूतजन्य व्यवहारलाई पूर्ण अन्त्यका लागि सामाजिक चेतनामूलक कार्यक्रम पर्याप्त मात्रामा सञ्चालन हुन सकेका छैनन्। न त विभेद र छुवाछूतजन्य सामाजिक व्यवहारको अनुसन्धान र कानुनी कारबाही प्रभावकारी हुन सकेको छ। जातीय भेदभाव तथा छुवाछूतविरुद्धका बग्रेल्ती अधिकार सूचीकृत गर्ने तर व्यावहारिक कार्यान्वयनमा राज्य संयन्त्र असफल हुने हुँदा सामाजिक विभेद र जातीय भेदभाव ज्यूँका त्यूँ छन्। राज्यका सबै निकायमा समानुपातिक समावेशी सिद्धान्तको आधारमा सहभागी हुने, प्राथमिकदेखि उच्च शिक्षासम्म कानुनबमोजिम छात्रवृत्तिसहित निःशुल्क शिक्षा प्राप्त गर्ने र प्राविधिक र व्यावसायिक उच्च शिक्षामा सहभागी हुने, स्वास्थ्य र सामाजिक सुरक्षा प्राप्त गर्नेजस्ता हक जातीय भेदभाव तथा छुवाछूतविरुद्धका अधिकार हुन्। तर दलित समुदाय आफ्नो अधिकारको पहुँचबाट लाभान्वित हुन सकेको छैन। त्यसैले दलितको संवैधानिक अधिकारको व्यावहारिक कार्यान्वयनमा राज्य संयन्त्र असफल हुनु पनि सामाजिक र जातीय विभेद वैधानिक संरक्षणमा जगेर्ना हुनु हो। वैधानिक संरक्षणमा जातीय विभेदको जग यति बलियो छ कि आजसम्म कुनै पनि दलित आन्दोलनको शक्तिबाट धर्मराउन सकेको छैन। बौद्धिक जगत्, नागरिक समाज, उच्च पदस्थ व्यक्ति र उत्पीडित समुदायको सांगठनिक जमातसमेत भेदभावविरुद्ध एकजुट हुन सकेको छैन। साक्षरताबाहेक मानवीय चेतनाको अभावमा विभिन्न कित्तामा विभाजित मानसिक चरित्रले आजका मानिसलाई अमानवीय बनाइरहेको छ। हाम्रो समाजको इन्द्रेणी संरचनामा विभेदका जरा उमारेर त्यसबाट आजीवन फाइदा लिइराख्न समाजभित्रै एउटा वर्गले नेतृत्वदायी भूमिका खेलिरहेको छ। कुनै पनि वस्तुको उत्पत्तिपछि त्यसको संरक्षण नहुने हो भने प्राकृतिक छनोटको सिद्धान्तअनुसार त्यसको स्थिति स्वतः निष्क्रिय हुँदै अस्तित्व समाप्त हुन्छ। सामाजिक विभेद, जातीय भेदभाव र छुवाछूत पनि समाज निर्माणको चरणमा शासकद्वारा तय गरिएका अप्राकृतिक निर्देशन हुन् जुन समयको गतिसँगै कठोर र बोझिला हुँदै हरेक आयामबाट विकसित समाजको बाधक बन्न पुगे। सामाजिक विभेद र छुवाछूतजस्ता जघन्य अपराध आखिर किन र कोद्वारा संरक्षित हुँदै आज पनि शक्तिमान विकृतिको रूपमा स्थापित छन्। वैचारिक, भौतिक र वैधानिक विद्रोह गर्दा पनि विभेद र भेदभावको संक्रमण किन हट्न सकेको छैन। भेदभावका जरा किन मक्किन सकेका छैनन् ? संरचना किन भत्किन सकेको छैन ? छुवाछूतको जग किन चिरा पर्न सकेको छैन ? विषमय पालुवा किन झर्न सकेका छैनन् ? सामाजिक विभेदमा सदाबहार वसन्त आखिर कहिलेसम्म ? नेपाली समाजको सामाजिक र सांस्कृतिक संरचना अनेक आयामबाट खडा भएको छ। प्रथा, परम्परा, धर्म, संस्कृति, रीतिरिवाज, जातजाति, वंश, समुदाय र पेसा आदि सामाजिक संरचनाका जग हुन्। तर यति धेरै विभेदले हाम्रो सामाजिक संरचनालाई गलाएको छ। तिनको आकर्षण र सामाजिक अस्तित्व नयाँ पुस्ताका निम्ति दुर्लभ हुन थालेको छ। धर्म, संस्कृति, परम्परा, रीतिरिवाज, पेसा आदिमा विभेदको वितृष्णाले खडा भएको आधुनिकताको जगमा विकर्षण बढ्दो छ। सामाजिक विभेदले नयाँ पुस्ताको मानसपटलमा मानवताको भावनात्मक परिधिलाई साँघुरो बनाइदिएको छ। परोपकारी उत्तरदायित्व स्खलित गरेको छ। किनकि, हाम्रो समाजमा जातीय विभेद र आर्थिक असमानताका जरा सबैभन्दा बलिया छन्। विभेदको अप्राकृतिक प्रदूषणले समाजलाई थिलथिलो बनाएको छ। विपन्न दलितलाई झन् वर्षांैदेखि थलाएको छ। शक्ति, पहुँच र पैसाको बलमा विभेदका नयाँ मुलहरू फुटेर पुँजीवाद र सामन्तवादमा समाहित भइरहेका छन्। जसले एक्काइसांै शताब्दीको मानवीय मूल्य र सामाजिक सौन्दर्यमाथि प्रतिबन्ध लगाउँदै छ। मानिसले विभेदको आधारमा मानवीय मूल्य चुकाउँदै छन्। अन्यायको बिगबिगीसामु न्यायको अभावमा गरिब, निमुखा, विपन्न, महिला, जनजाति, दलित, उत्पीडित, सिमान्तकृत मनुवाको अमूल्य जीवन मूल्यहीन भइरहेको छ। तिनको दुःखमा गाउँको सिंहदरबार उपस्थित हुँदैन। सत्ता, शक्ति र पुँजीको पहुँचमा हुनेको सेवामा सहज हुनेगरी लयमा बगेको प्रशासनले अनेक विभेदका कारण समाजको पिँधमा थलिएको जीवनलाई तन्दुरुस्त पार्न सकेको छैन। नागरिकको बाँच्न पाउने हक, स्वास्थ्य, सुरक्षा र सामाजिक न्यायको हक, खाद्यान्न र आवाससम्बन्धी हकको व्यावहारिक कार्यान्वयनको पहुँचबाट विपन्न नागरिक सबैभन्दा वञ्चित छन्।"
दलित अधिकारमा राज्यको भूमिका,"दलित समुदायको पक्षमा व्यवस्था भएका संवैधानिक र कानुनी प्रावधानको प्रधानमन्त्रीले प्रभावकारी कार्यान्वयन गर्नुपर्छ। सँगै प्रदेश र स्थानीय तहका सरकारले पनि यो विषयमा आवश्यक पहलकदमी लिन जरुरी छ। अन्तर्राष्ट्रिय जातीय भेदभाव उन्मूलन दिवस हरेक वर्ष मार्च २१ तारिखमा विश्वभर मनाइने गरिन्छ। सन् १९६० मार्च २१ को दिन दक्षिण अफ्रिकाको सार्पभिल्ले भन्ने नगरमा काला जातिलाई लक्षित गरी निर्माण गरिएको रगंभेदी कानुनविरुद्ध शान्तिपूर्ण जनप्रदर्शन भयो। त्यसमाथि राज्यसत्ताद्वारा गरिएको धरपकड र दमनमा ६९ आन्दोलनकारीको हत्या भयो। तीन सयभन्दा बढीलाई घाइते बनाइयो। यस नरसंहारकारी दमनको विश्वभरबाट विरोध भए। यस बर्बरतापूर्वक दमन गरिएको यस घटनाका बारेमा संयुक्त राष्ट्रसंघमा पनि ठूलो बहस भयो। सन् १९६६ मा संयुक्त राष्ट्रसंघको महासभाले सार्पभिल्लेमा भएको दुःखान्त घटनाको स्मरण गर्दै सबै प्रकारका जातीय विभेद उन्मूलनसम्बन्धी अन्तर्राष्ट्रिय महासन्धि पारित गर्दै मार्च २१ लाई जातीय भेदभाव उन्मूलनको अन्तर्राष्ट्रिय दिवसको रूपमा घोषणा गर्यो। नेपालले सन् १९७१ मा उक्त महासन्धिको अनुमोदन गर्यो। यसरी मार्च २१ सबै प्रकारका जातीय भेदभावका विरुद्ध विश्वभरका उत्पीडितहरूले ऐक्यबद्धता जाहेर गर्दै आआफ्नो सापेक्षतामा मनाउने प्रचलन रहँदै आएको छ। नेपालमा जनजाति र दलित समुदायले मनाउँदै आए पनि केही वर्षदेखि भने दलित समुदायले मात्रै यो दिवस मनाउने गर्छन्। दक्षिण एसियाको सन्दर्भमा दलित समुदायमाथिको जातीय विभेद अत्यन्त अमानवीय रहँदै आएको छ। संविधान र कानुनमा छुवाछूत र जातीय विभेद गम्भीर सामाजिक अपराध हुने कुरा उल्लेख गरे पनि अन्ततः व्यवहारमा अझै पनि विभेद यथावत् नै छ। यसको पछिल्लो दृष्टान्त सिराहा जिल्लाको भगवानपुर गाउँपालिकाका अध्यक्ष उग्रनारायण यादवले आमाको १३औं पुण्यतिथिमा दलित, गैरदलित र मुस्लिमलाई प्लेकार्ड नै टाँसेर खाने ठाउँ छुट्ट्याएर देशका मन्त्री, पूर्वमन्त्री, सांसददेखि समाजका गन्यमान्य बोलाएर भोज खुवाए। समाज रूपान्तरणको प्रतिज्ञा गरेका जनप्रतिनिधिले नै संविधानको खिल्ली र नागरिकलाई अपमानित गरे। जातीय छुवाछूत यथावत् रहेको सन्देश दिँदै आपराधिक कार्यलाई प्रश्रय दिएका छन्। यो घटनाले हाम्रो समाजमा अझै पनि विभेद ज्यूँका त्यूँ रहेको पुष्टि हुन्छ। केही वर्षअघि रुकुम पश्चिममा जातीय विभेदकै कारण नवराज विकसहित ६ युवाको नरसंहार भएको घटना छ। जसले दक्षिण अफ्रिकाको सार्पभिल्ले परिघटना दोहोरिएको अनुभूति दिलाएको छ। तसर्थ, नेपालमा २१ मार्च मनाउँदै गर्दा सरकार र राज्यका अंग तथा निकायले जातीय विभेदको पूर्ण उन्मूलनका लागि संवैधानिक र कानुनी व्यवस्थाको प्रभावकारी कार्यान्वयन, नीतिनिर्माण र बजेटलाई दलितमैत्री बनाउन विशेष पहलकदमी लिन जरुरी छ। नेपाली समाजमा दलित समुदायलाई तल्लो जातको रूपमा चित्रण गर्दै अछूतको व्यवहार गर्दै आइरहेको अवस्था अझै पनि विद्यमान छ। दलितले लेखपढ गरेका हुँदैनन्, राम्रो सभ्य तरिकाले बोल्न, खान र लगाउन पनि जान्दैनन् भन्ने असाध्यै परम्परावादी बुझाइ समाजमा कायमै छ। त्यहीअनुसारको व्यवहार गैरदलितभित्रका केही मान्छेबाट हुने गरेको देखिन्छ। दलित समुदायका व्यक्ति जतिसुकै सक्षम, स्वाभिमानी र विवेकी भए पनि उसले जब आफ्नो परिचय दिन्छ, तब उमाथि अपमान र विभेद प्रत्यक्ष वा परोक्ष रूपमा सुरु हुन्छ। २०६८ को जनगणनाअनुसार नेपालका दलितको कुल जनसंख्या १३८ प्रतिशत छ। कुल दलित जनसंख्यामध्ये ४२ प्रतिशत गरिबीको रेखामुनि छन्। स्रोत र साधनमाथिको पहुँचको अभाव, गरिबी, शिक्षाको अभाव र रोजगारीका पर्याप्त विकल्प उनीहरूमा छैन। त्यसैले दलित समुदायको खाद्य अधिकार दिनानुदिन कुण्ठित हुँदै गएको राष्ट्रिय दलित आयोगको वार्षिक प्रतिवेदन २०७६०७७ मा उल्लेख छ। अर्थ मन्त्रालयको सर्वेक्षणअनुसार, नेपालको शिक्षा क्षेत्रमा उत्पीडित समुदाय र क्षेत्रका विद्यार्थीको विद्यालय स्तरको पढाइमा निरन्तरताको समस्या रहँदै आएको छ। शैक्षिक सत्र २०७५ मा कक्षा १० सम्मको टिकाउ दर ५८५ प्रतिशत र कक्षा १२ सम्मको टिकाउ दर २२२ प्रतिशत छ। सर्वेक्षणमा विद्यार्थी जति ठूलो कक्षामा पुग्यो, त्यति नै विद्यालय छोड्ने दर बढ्दो छ। यी कक्षा छोड्ने विद्यार्थीमध्ये अधिकांश दलित समुदायका पाइन्छन्। यसमा सरोकारवाला सबै पक्षले गम्भीरतापूर्वक नीति, कार्यक्रम र योजना बनाउनुपर्ने देखिन्छ। समावेशी तथा खुला विज्ञापनबाट निजामती सेवाअन्तर्गतका विभिन्न सेवामा ८८ हजार ५ सय ७८ कर्मचारीमध्ये दलितको संख्या १ हजार ९ सय ७१ (कुल कर्मचारीको २ प्रतिशत) मात्रै रहेको प्रतिवेदनमा उल्लेख छ। जातीय भेदभाव तथा छुवाछूतजन्य व्यवहार मान्छेको समानता, स्वतन्त्रता, आत्मसम्मान तथा मानव मर्यादा हनन्सँग सम्बन्धित विषय हो। दलित आन्दोलनको मूल मुद्दा छुवाछूतको अन्त्य र दलित समुदायको राजनीतिक, आर्थिक, सामाजिकसांस्कृतिक, शैक्षिक, रोजगारीलगायत अधिकारको पूर्ण प्राप्ति हो। मानव अधिकार मान्छे भएका आधारमा प्राप्त हुने प्रत्येक व्यक्तिको नैसर्गिक अधिकार हो। यसलाई नागरिक, मौलिक, प्राकृतिक, आधारभूत र संवैधानिक अधिकारसहित मौलिक स्वतन्त्रताका रूपमा पनि लिने गरिन्छ। दलित समुदायले भोग्दै आएको सामाजिक विभेद र सबैखाले अधिकारबाट वञ्चितीकरणको समस्या मानव अधिकारसँग अभिन्न रूपमा गाँसिएको छ। नेपाल राष्ट्रले अन्तर्राष्ट्रिय सन्धि सम्झौतामा थुप्रै प्रतिबद्धता जाहेर गरिए तापनि दलित समुदायको मानव अधिकारको अवस्था जोखिममा रहेको कुरा दलित मानव अधिकार पुस्तक २०७७ मा छ। नेपाल अन्तर्राष्ट्रिय रूपमा सबै किसिमका जातीय भेदभाव उन्मूलनसम्बन्धी अन्तर्राष्ट्रिय महासन्धि १९६५, नागरिक तथा राजनीतिक अधिकारसम्बन्धी अन्तर्राष्ट्रिय अनुबन्ध १९६६, आर्थिक, सामाजिक तथा सांस्कृतिक अधिकारसम्बन्धी अन्तर्राष्ट्रिय अनुबन्ध, १९६६ लगायत विभिन्न मानव अधिकारसम्बन्धी सन्धि महासन्धिको पक्ष राष्ट्र बनेको छ। यसरी समानता, जीवन, मर्यादा, स्वतन्त्रता, अविभेद, न्याय, सहभागिता, पहुँचलगायत सिद्धान्तहरूलाई स्वीकार गरिसकेको छ। भारत र नेपालसहित केही देशमा दलित समुदायले मान्छे भएर स्वाभिमानीपूर्वक मानवीय जीवनयापन गर्न पाएका छैनन्। दलित आफैं गरिब र उत्पीडित भएका होइनन्, उनीहरूलाई मनुस्मृतिका आधारमा राज्यद्वारा योजनाबद्धरूपमा सामाजिक जीवनका सबै क्षेत्रबाट पछाडि पारिएको हो। दलित अधिकारको कोणबाट हेर्दा नेपालमा उच्च र हुनेखाने वर्गका पक्षमा मात्रै मानव अधिकारको छलफल सीमित हुने गरेको छ। जातीय कोणबाट हेर्दा शासक वर्ग र समुदायको पक्षमा वकालत हुने गरेको छ। वर्गीय कोणबाट विश्लेषण गर्दा गरिबको पक्षमा र गरिबका लागि खासै छलफल हुने गर्दैन। मानव अधिकारलाई दलित समुदायमाथि हुने छुवाछूत र जातीय विभेदको व्यवहारबाट मुक्त गर्ने आन्दोलनसँग अभिन्न रूपमा जोड्नु पर्छ। संविधानको प्रस्तावनामै सामन्ती, केन्द्रीकृत र एकात्मक राज्यव्यवस्थाले सिर्जना गरेका सबै प्रकारका विभेद र उत्पीडनको अन्त्य गर्ने उल्लेख छ। वर्गीय, जातीय, क्षेत्रीय, भाषिक, धार्मिक, लैंगिक विभेद र सबै प्रकारका जातीय छुवाछूतको अन्त्य गरी आर्थिक समानता, समृद्धि र सामाजिक न्याय सुनिश्चित गर्न समानुपातिक समावेशी र सहभागितामूलक सिद्धान्तका आधारमा समतामूलक समाजको निर्माण गर्ने संकल्प प्रस्तावनामै छ। संविधानको मौलिक हक र कर्तव्यअन्तर्गतको धारा ४० को दलितको हकमा राज्यका सबै निकायमा दलितलाई समानुपातिक समावेशी सिद्धान्तका आधारमा सहभागी हुने हक हुनेछ। सार्वजनिक सेवालगायत रोजगारीका अन्य क्षेत्रमा दलित समुदायको सशक्तीकरण, प्रतिनिधित्व र सहभागिताका लागि कानुनबमोजिम विशेष व्यवस्था गरिने प्रावधान छ। तर दलित समुदायको उपरोक्त हक अधिकारहरू कार्यान्वयनका सवालमा खासै प्रगति भएका छैनन्। राज्यसत्ताका मुख्य अंगको रूपमा रहेको कार्यपालिकामा दलित सहभागिताको अवस्थालाई हेर्दा अत्यन्त कमजोर छ। सातवटै प्रदेशको कार्यपालिकामा पनि एकाध प्रदेशमा मात्रै राज्यमन्त्री बनाइएको छ। राज्यका कुनै पनि निकाय र क्षेत्र तथा अंगहरूमा संविधान र कानुनले निर्दिष्ट गरेका समानुपातिक समावेशिताको नीति अनुरूप दलित समुदायलाई सहभागिता गराइएको छैन। आखिर किन यसो भइरहेको छ त ? राज्य सबै नागरिकको लागि समान हुनुपर्छ। वास्तवमा राज्य अमूक जाति वा समुदायको मात्रै नभएर सबै जनताको, सबै नागरिकको साझा अभिभावक हो र हुनुपर्छ। विगतमा राज्य सबै नागरिकको हुन सकेन, सबैलाई अभिभावकत्व दिन सकेन। त्यसैले पटकपटक जनआन्दोलन र युद्ध भए, राज्यव्यवस्था नै परिवर्तन भए। आज देशमा संघीय लोकतान्त्रिक गणतन्त्र स्थापित भई समानुपातिक समावेशिता, धर्म निरपेक्षता, सामाजिक न्यायलगायत अग्रगामी प्रावधानको व्यवस्था भए। दलित समुदायका पक्षमा पनि संवैधानिक हक, अधिकारहरू प्राप्त भए। तर, प्राप्त भएका संवैधानिक र कानुनी अधिकारहरूको प्रभावकारी कार्यान्वयन निकै चुनौतीको विषय बनेको छ। तसर्थ, संविधान र कानुनमा व्यवस्था भएका दलित हकअधिकारहरूलाई सही ढंगले तीनवटै तहका सरकारले कार्यान्वयनमा लैजानु पर्छ। देशमा थुप्रै कानुन निर्माण भई लागू भए पनि दलितमैत्री कानुुन बन्न सकेका छैनन्। तीनवटै तहका सरकारले हरेक वर्ष बजेट ल्याए पनि दलितमैत्री हुन सकेको छैन। छुवाछूतमुक्त राष्ट्र घोषणा भएको १६ वर्ष पुगे पनि यसको व्यावहारिक कार्यान्वयनमा एक रुपैयाँ बजेट छुट्ट्याइएको छैन। त्यसैले दलित समुदायमाथि हुने विभेदको उन्मूलन गर्दै यो समुदायलाई सबल, सक्षम, हरेक क्षेत्रमा अरु विकसित समुदायसरह समग्र क्षेत्रमा विकास गराउन राज्यले पहलकदमी लिनु आवश्यक छ। दलित समुदायको पक्षमा व्यवस्था भएका संवैधानिक र कानुुनी प्रावधानको प्रधानमन्त्रीले प्रभावकारी कार्यान्वयन गर्नुपर्छ। संवैधानिक र कानुुनी व्यवस्थालाई प्रभावकारी रूपमा कार्यान्वनमा लैजान आवश्यक संरचना, नीति, विधि र प्रक्रियाको तय गर्न सम्बोधनमार्फत विशेष घोषणा गर्नुपर्छ। त्यसमा संविधानमा भएका मौलिक अधिकारको कार्यान्वयनका लागि कानुुन निर्माण, सरकारले गर्ने नीति र कार्यक्रमको खाका प्रस्तुत गर्नु उपयुक्त हुन्छ। प्रदेश र स्थानीय तहका सरकारले पनि यो विषयमा आवश्यक पहलकदमी लिन जरुरी छ।  रम्तेल, संविधानसभाको सदस्य तथा दलित मुक्ति मोर्चाका फ्रयाक्सन इन्चार्ज हुन्।"
प्रदीपलाई हङकङमा रजत,"काठमाडौं : नेपाली तेक्वान्दो खेलाडी प्रदीप कँडेलले हङकङमा रजत पदक जितेका छन्। हङकङको कोलुङमा पार्कमा आयोजना भएको २७औं एसियन सिटिज तेक्वान्दो च्याम्पियनसिपमा प्रदीपले रजत पदक जितेका हुन्। पुरुष ८७ केजी तौल समूहमा उनले रजत पदक जितेका हुन्। प्रदीपको यो दोस्रो अन्तर्राष्ट्रिय पदक हो। यसअघि सन् २०१७ मा मकाउ तेक्वान्दो च्याम्पियनसिपमा उनले रजत पदक जितेका थिए। २०५९ सालमा दशरथ रंगशालाको केन्द्रीय डोजाङमा प्रशिक्षण थालेका प्रदीपले तेक्वान्दोमा दुई दशक बिताइसकेका छन्। लामो सयम कविराज खड्गीबाट केन्द्रीय डोजाङमा प्रशिक्षण गरेका उनले अन्तर डोजाङ, अन्तर जिल्ला र उपत्यकाव्यापी प्रतियोगिताहरूमा विभिन्न पदक जितेका छन्। उनकै पहलमा उपत्यकाव्यापी तेक्वान्दो प्रतियोगितासमेत आयोजना गरिएको थियो। एसियन सिटिज तेक्वान्दो च्याम्पियनसिपमा नेपालले ६ रजत र तीन कांस्य पदक जितेको छ। पुम्सेको महिला ३१ देखि ४० वर्ष उमेर समूहमा रेखमाया गुरुङले रजत र एरिक रानाले कांय पदक जितेका छन्। यस्तै ग्योरोगीतर्फ महिलाको ४२ केजीमुनिको तौल समूहमा प्रिया पुन, पुरुषको ६३ केजीमुनिको तौल समूहमा विमल रोकाया, ५४ केजीमुनि जस्टिन गुरुङ, ७३ केजीमा जेनिस गुरुङ र ८७ केजी तौल समूहमाथि प्रदीप कँडेलले रजत पदक जितेका थिए। यसैगरी पुरुषकै ८७ केजीमुनि प्रदीप गिरी र ओमप्रकाश खड्काले कांस्य पदक जितेका छन्। कुमार लामा घिसिङको नेतृत्वमा हङकङ पुगेको नेपाली टोलीको प्रशिक्षणको जिम्मेवारी राजु खड्काले सम्हालेका थिए। टिम अफिसियलको भूमिका रोशन खड्काले निर्वाह गरेका थिए।"
कोशी प्रदेश स्तरीय ब्याडमिन्टन संघको तदर्थ समिति गठन,"धनकुटा : भेट्रान ब्याडमिन्टन खेलाडी योगेश्वर बहादुर श्रेष्ठको संयोजकत्वमा कोशी प्रदेश स्तरीय ब्याडमिन्टन संघ गठन गरिएको छ। मंगलबार सदरमुकामस्थित होटल मुर्चुंगामा आयोजित ब्याडमिन्टन खेलाडीहरूको भेलाले श्रेष्ठको संयोजकत्वमा १३ सदस्यीय तर्दथ समिति गठन गरिएको हो। तदर्थ समितिमा प्रदेश भरिका प्रत्येक जिल्लाबाट एकएक जना समेटिएको छ। समितिको सदस्यमा पाँचथरका भवानी बिक्रम आङ्दम्बे, सुनसरीका मणिराज गुरुङ, इलामका इश्वर चिपालु, उदयपुरका राजेश कार्की, ताप्लेजुङका सुरेश सिंघक लिम्बु, झापाका प्रकाश राई, तेह्रथुमका नारायण श्रेष्ठ, मोरङका डिल्लीराज डाँगी, भोजपुरका विशाल तामाङ, धनकुटाका किरण प्रधान छन्। त्यस्तै समितिमा सदस्यका रूपमा संखुवासभा र सोलुखुम्बुबाट पछि प्रतिनिधित्व गराइने बताइएको छ। नेपाल ब्याडमिन्टन संघ मातहतको कोशी प्रदेश ब्याडमिन्टन संघको तदर्थ समिति गठन नेपाल ब्याडमिन्टन संघका अध्यक्ष रामजी बहादुर श्रेष्ठको अध्यक्षता तथा कोशी प्रदेश खेलकुद विकास बोर्डका उपाध्यक्ष जिना कार्कीको प्रमुख आतिथ्यतामा सम्पन्न भएको थियो।"
राष्ट्रिय क्रिकेट टिमका कप्तान रोहित सम्मानित,"काठमाडौं : आईसीसी विश्वकप लिग२ प्रतियोगितामा शानदार नतिजा निकाल्दै विश्वकप छनोटमा प्रवेश गराउन सफल नवलपरासी (बर्दघाटसुस्ता पश्चिम) बर्दघाट१४ बुद्धबस्ती निवासी राष्ट्रिय क्रिकेट टिमका कप्तान रोहितकुमार पौडेललाई बर्दघाट नगरपालिकाले आज सम्मान गरेको छ। पौडेललाई गृह जिल्लामा स्वागतसहित एक कार्यक्रम आयोजना गरी हौसलास्वरूप रु ५१ हजार र प्रमाणपत्रसहित नगरपालिकाले सम्मान गरेको हो। नगरपालिकाले उच्च प्रदर्शन गर्दै विश्वकप क्वालिफायरमा छनोट भई सिंगो राष्ट्रसहित बर्दघाट नगरपालिकालाई गौरवान्वित बनाउन सफल भएकामा बर्दघाट१४ निवासी पौडेललाईसम्मान गरेको हो। कार्यक्रममा कप्तान पौडेलले आगामी दिनमा समेत उत्कृष्ट खेल प्रदर्शन गरी नेपाललाई अन्तर्राष्ट्रिय जगत्मा चिनाउन अहोरात्र खटिने बताए। मातृभूमिमा आफूलाई गरिएको सम्मानले थप ऊर्जा मिलेको उनले बताए। गृह जिल्ला आइपुगेका पौडेललाई पश्चिम नवलपरासीमा रहेका विभिन्न संघसंस्था र स्थानीय तहले स्वागतसहित सम्मान गरेका छन्। नगरपालिका, जेसिज, खेलकुद विकास समिति, लायन्स क्लबलगायतका संस्थाले विभिन्न कार्यक्रम गरी सम्मान गरेका हुन्।"
म्याग्दी कपको उपाधि पश्चिम दरवाङलाई,"बेनी : बेनीमा मंगलबार सम्पन्न म्याग्दी कप आमन्त्रित जिल्ला लिग फुटबल प्रतियोगिताको उपाधि पश्चिम दरवाङ युवा क्लबले जितेको छ। जिल्ला फुटबल संघ म्याग्दी र म्याग्दी कप २०७९ व्यवस्थापन समितिले आयोजना गरेको प्रतियोगिताको फाइनलमा कालीपुल युनाइटेडलाई पराजित गर्दै पश्चिम दरवाङ विजयी भएको हो। निर्धारित समयमा एकएकको बराबरीमा रोकिएको खेलको थप भएको २० मिनेटमा दुवै पक्षबाट गोल नभएपछि पेनाल्टी सुटआउटमा धकेलिएको थियो। पेनाल्टी सुटआउटमा ५ का विरुद्ध ६ गोल गर्दै पश्चिम म्याग्दी विजयी भएको हो। कालिपुल यूनाइटेडका खेलाडीले प्रहार गरेको पाँचौ तथा निर्णायक पेनाल्टी पश्चिम म्याग्दीका गोलरक्षक सजिन किसानले रोक्नु कालिपुल यूनाइटेडका लागि दूर्भाग्य बन्यो। भीषण वर्षा र खेलाडी बीचको विवादका कारण खेल केहीबेर रोकिएको थियो। फाइनल खेलमा कालिपुल यूनाइटेडका एक खेलाडीले रेडकार्ड पाएपछि खेल अवधिमै बाहिरिए भने दुवै समूहका गरी ५ खेलाडीले पहेँलो कार्डको सामना गर्नु परेको थियो। खेलाडीको विवाद र प्रतिकुल मौषमले खेल निकै तनावपूर्ण भएको थियो। सात दिनसम्म लिग प्रणालीमा सञ्चालन भएको प्रतियोगितामा उत्साही समूह, विकु फ्यामिली, कालीपुल युनाइटेड, एभरग्रिन, दोभान, वौद्ध, मनसुन, अर्थुङ्गे युनाइटेड, रिभरसाइड, जनप्रिय भूपु र पश्चिम दरवाङ युवा क्लबले सहभागिता जनाएका थिए। विजेताले एक लाख २० हजार र उपविजेताले ७० हजारसहित ट्रफी, मेडल र प्रमाणपत्र प्राप्त गरेका आयोजक समितिका संयोजक बिक्रम सुवेदीले जानकारी दिए। प्रतियोगिताका सर्वोत्कृष्ट खेलाडी पश्चिम म्याग्दीका राजन पुन मगर घोषित भए भने सर्वाधिक गोलकर्ता कालिपुल युनाइटेडका बिनम थजाली भए। थजालीले ८ गोल प्रहार गरेका थिए। प्रतियोगितामा गोलकर्तामा कालीपुल युनाइटेडका सन्दिप क्षेत्री, उदयमान खेलाडी सनम विक, अनुशासित टिममा जनप्रिय युवा क्लब दरबाङलाई सम्मान गरिएको थियो। अनुशासित क्लब र उत्कृष्ट खेलाडीलाई नगद १० हजार र ट्रफी, उत्कृष्ट गोलरक्षक र सर्वाधिक गोलकर्तालाई जनही ७ हजार ५०० रुपैयाँ र ट्रफी, उत्कृष्ट युवा खेलाडीलाई ५ हजार रुपैयाँसहित ट्रफी प्राप्त गरेका छन्।"
प्रधानमन्त्री थ्री नेसन्स कप फुटबल प्रतियोगिता भोलिदेखि,"काठमाडौं : प्रधानमन्त्री कप थ्री नेसन्स कप फुटबल प्रतियोगिता बुधबारदेखि काठमाडौंमा सुरू हुँदैछ। प्रतियोगीतामा नेपाल, भुटान र लावसले प्रतिष्पर्धा गर्नेछन् । प्रतियोगीताका लागि नवनियुक्त मुख्य प्रशिक्षक भिन्सेन्जो अल्बर्टो एनीसले मंगलबार २३ सदस्सीय टिम घोषणा गरेका छन् । प्रतियोगीता अघि मंगलबार काठमाडौंमा आयोजित प्रि म्याच कन्फसेन्समा तीनै देशका प्रशिक्षक र कप्तानहरूले उपाधी रक्षाका लागि मेहनतका साथ खेल्ने बताएका छन् । नेपाली राष्ट्रिय फुटबल टिमका मुख्य प्रशिक्षक अल्बर्टो एनीसले नयाँ खेलाडीहरू समेटेर टिम घोषणा गरिएको र आफ्नो निर्णयसहित सावित हुने विश्वास व्यक्त गरे। प्रतियोगीतामा खेल्नै सबै राष्ट्रले उत्कृष्ट प्रदर्शन गर्दै आएको भन्दै उनले थ्री नेसन्स कपमा नेपालले थप मेहनतका साथ प्रदर्शन गर्ने बताए। त्यस्तै, नेपाली टिमका कप्तान किरण चेम्जोङले सबै खेलाडीहरू फिट रहेको र छोटो समयको तयारी रहेकाले प्रतियोगीतामा सम्पूर्ण ध्यान केन्दीत गरिएको बताए । केहि चुनौति भएपनि नयाँ खेलाडीले पनि उत्कृष्ण प्रदर्शन गर्ने उनले बताए। त्यस्तै, भुटान र लावसका प्रशिक्षक र कप्तानहरूले पनि नेपालको मैदानमा जीतको लक्ष्यका साथ खेल्ने बताएका थिए । त्रिपुरेश्वरस्थित दशरथ रंगशालामा आयोजना थ्री नेसन्स कप चैत ८ देखि १७ गतेसम्म हुँदैछ । सिंगल राउण्ड रोबिनको आधारमा हुने प्रतियोगिता शीर्ष दुई टोलीले उपाधिका लागि चैत १७ गते खेल्ने छन् । प्रतियोगिताको विजेताले ५ हजार अमेरिकी डलर,दोस्रोले ३ हजार डलर पाउने एन्फाले जनाएको छ । प्रतियोगिताको उत्कृष्ट खेलाडीले ५ सय अमेरिकी डलर र खेलको म्यान अफ दि म्याचले २५० डलर पाउने छन् ।"
नेपाललाई विश्वकप छनोटमा पुर्याउन योगदान गर्ने दुई क्रिकेटर सम्मानित,विराटनगर : आईसीसी विश्वकप लिग २ मा उत्कृष्ट प्रदर्शन गरेर नेपाललाई विश्वकप छनोटमा पुर्याउन योगदान गर्ने दुई क्रिकेटरलाई खेलकुद महासंघले सम्मान गरेको छ। विराटनगरमा मंगलबार नेपाल खेलकुद महासंघ मोरङ जिल्ला कमिटीले उनीहरूलाई सम्मान गरेको हो। सम्मानित हुनेमा क्रिकेटर ललित नारायण राजवंशी र दिपेश प्रसाद कँडेल रहेका छन्। उनीहरूलाई मंगलबार पत्रकार महासंघ मोरङमा एक कार्यक्रमको आयोजना गर्दै कदर पत्र र २५२५ हजार रुपैयाँ राशीको नगद पुरस्कारसहित सम्मान गरिएको हो। नेपाल खेलकुद महासंघका केन्द्रीय अध्यक्ष पर्शुराम बस्नेतले उनीहरूलाई सम्मानपत्र हस्तान्तरण गरे। सम्मानित भएका विराटनगरका ललित नेपाल राष्ट्रिय क्रिकेट टोली र दिपेश यू१९ का सदस्य हुन्। ललितलाई आइतबार सम्पन्न आईसीसी मेन्स क्रिकेट वर्ल्डकप लिग २ बाट नेपाली क्रिकेट टोलीलाई ओडीआई वर्ल्डकपको क्वालिफायरमा पुर्याउन गरेको योगदानको कदर गर्दै सम्मान गरिएको हो।
जीतपुरसिमरा गोल्डकपको तयारी पूरा,"सिमराः मोफसलकै प्रतिष्ठित फुटबल प्रतियोगिता जगदम्बा जीतपुरसिमरा गोल्डकपको १३औं संस्करणको तयारी अन्तिम चरणमा पुगेको छ। चैत्र ९ गतेदेखि सुरु हुने प्रतियोगिताका लागि यतिबेला रंगशालामा अन्तिम तयारी भइरहेको छ। उद्घाटन समारोहलाई लक्षित गर्दै आयोजक नव जनजागृति युवा क्लबले रंगशालामा मञ्च व्यवस्थापन, प्यारापिट रंगरोगनको काम गरिरहेको छ। रंगशालामा मंगलबार पत्रकार सम्मेलनको आयोजना गर्दै आयोजकले तयारी अन्तिम चरणमा पुगेको समेत जनाएको छ। आयोजक क्लबका अध्यक्ष रामचन्द्र लामाले प्रतियोगिताको तयारी अन्तिम चरणमा पुगेको जनाए। लामाका अनुसार प्रतियोगितामा ए डिभिजनका पाँचसहित १० टिमले सहभागिता जनाउने निश्चित भएको छ। साविक विजेता न्युरोड कर्नर टिम (एनआरटी), उपविजेता नेपाल एपीएफ क्लब, चर्च ब्वाईज, सातदोबाटो युथ क्लब, हिमालयन शेर्पा क्लब, मोफसलका वीरगन्ज युनाइडेड क्लब, मकवानपुर ११, बागमती युवा क्लब, केबीए ग्लोबल चितवन र आयोजकले प्रतियोगितामा सहभागिता जनाउने छन्। चैत्र १८ गतेसम्म सञ्चालन हुने प्रतियोगिताको उद्घाटन खेल आयोजक र चितवनबीच हुने भएको छ। जीतपुरसिमरा उपमहानगरपालिका मुख्य सहयोगी र जगदम्बा स्टिल्स् प्रालि मुख्य प्रायोजक रहेको प्रतियोगिताको विजेताले १० लाख र उपविजेताले पाँच लाख प्राप्त गर्नेछन्। विधागत पुरस्कारतर्फ सर्वोत्कृष्ट खेलाडीले एक थान मोटरसाइकल, उत्कृष्ट गोलरक्षक, मिडफिल्ड, डिफेन्स, फरवार्ड, प्रशिक्षक, सर्वाधिक गोलकर्ताले जनही २० हजार प्राप्त गर्नेछन्। उदयिमान खेलाडीले नगद १५ हजार पाउने क्लबका महासचिव शम्भुसिंह ठकुरीले जानकारी दिए। प्रतियोगिताको सम्पूर्ण खेल फ्लड लाइटमा हुनेछन्। पछिल्लो दुई वर्षदेखि सिमरा रंगशालामा रात्री समयमा खेल भइरहेको छ। गर्मी मौसम र दर्शकलाई लक्षित गर्दै आयोजकले फ्लड लाइटमा खेल सञ्चालन गर्न थालेको हो। रात्रिको समयमा खेल हुँदा दर्शकको बाक्लो उपस्थिति हुँदै आएको छ। आयोजकले प्रतियोगिता सञ्चालन गर्न अनुमानित एक करोड ६ लाख रुपैयाँ खर्च हुने जनाएको छ। प्रतियोगितालाई जीतपुरसिमरा उपमहानगरपालिका, जगदम्बा स्टिल्स्सहित स्थानीय कलकारखाना, उद्योगी व्यवसायी र स्थानीयले सहयोग गरेका छन्। जीतपुरसिमराको पहिचानलाई राष्ट्रिय स्तरमा स्थापित गर्नका लागि प्रतियोगिताको महत्वपूर्ण भूमिका रहने भन्दै स्थानीय समेत उत्साहित भएका छन्। मोफसलकै प्रतिष्ठित प्रतियोगिताका रूपमा परिचय स्थापित गरेको जीतपुरसिमरा गोल्डकपको खेल हेर्न बारा जिल्लासहित वीरगन्ज, निजगढ, चन्द्रनिगाहपुर, हेटौंडालगायतको सहरबाट दर्शक सिमरा आउने गरेका छन्।"
प्रधानमन्त्री थ्री नेसन्स कप फुटबलका लागि नेपाली टोलीको घोषणा,"काठमाडौं : राष्ट्रिय फुटबल टोलीका नवनियुक्त मुख्य प्रशिक्षक भिन्सेन्जो अल्बर्टो एनेसले प्रधानमन्त्री थ्री नेसन्स कप फुटबल प्रतियोगितामा सहभागिता जनाउने नेपाली राष्ट्रिय फुटबल टोलीको घोषणा गरेका छन्। मुख्य प्रशिक्षक एनेसले भोलिदेखि सुरु हुने उक्त प्रतियोगिताका लागि २३ सदस्यीय नेपाली खेलाडीको नाम सार्वजनिक गरेको अखिल नेपाल फुटबल संघ (एन्फा)ले जनाएको छ। उनले राजधानीमा जारी सहिद स्मारक ए डिभिजन लिग फुटबल प्रतियोगिताको आधारमा खेलाडी छनोट गरेका हुन्। प्रमुख प्रशिक्षक एनेसले उक्त प्रतियोगिता खेल्न नेपाली टोली तयारी अवस्थामा रहेको बताए। उनको प्रशिक्षणमा नेपालले पहिलो पटक खेल्न लागेको हो। प्रशिक्षक एनेसले छोटो समयमा नै नेपाली टिम तयार गरेको भन्दै चुनौतीका साथ आफनो टोली खेल्न तयार रहेको बताए। त्यस्तै नेपाली फुटबल टोलीका कप्तान किरण चेम्जोङले उक्त प्रतियोगिताका लागि छोटो तयारी भए पनि लाओसविरुद्ध खेल्न आफ्नो टोली तयार रहेको बताए। उनले राष्ट्रका लागि राम्रो नतिजा ल्याउने उद्देश्यका साथ मैदानमा उत्रनेसमेत बताए। छनोट हुने नेपाली टोलीको गोलकिपरमा कप्तान चेम्जोङसहित दीप कार्की र अभिषेक बराल छन् भने डिफेन्डरमा सनिश श्रेष्ठ, विकास खवास, अनन्त तामाङ, पदम भट्टराई, आदित्य चौधरी र निशान खड्का छन्। त्यस्तै मिडफिल्डरमा पुजन उपरकोटी, एरिक विष्ट, नवीन लामा, रोहित चन्द, कमल थापा, मणिकुमार लामा र भरत खवास छन् भने फरवार्डमा आयुष घलान, नवयुग श्रेष्ठ, दीपकसिंह ठकुरी, अन्जन विष्ट, आशिष चौधरी, सुमित श्रेष्ठ र मनिष डाँगी रहेका छन्। त्रिपुरेश्वरस्थित दशरथ रंगशालामा उक्त प्रतियोगिता यही चैत ८ देखि १७ गतेसम्म हुँदैछ। प्रतियोगितामा नेपाल, भूटान र लाओसले प्रतिस्पर्धा गर्नेछन्। प्रतियोगिताको विजेताले पाँच हजार अमेरिकी डलर प्राप्त गर्दा दोस्रो हुने टोलीले तीन हजार अमेरिकी डलर पाउने छ। प्रतियोगिताको उत्कृष्ट खेलाडीले पाँच सय अमेरिकी डलर र खेलको म्यान अफ दि म्याचले दुई सय ५० डलर पाउने छन्। उक्त प्रतियोगिताको भोलि हुने उद्घाटन खेलमा नेपालले लाओससँग प्रतिस्पर्धा गर्नेछ। प्रतियोगिताको खेल हेर्न चाहने दर्शकका लागि सामान्य प्यारापिटतर्फ रु पाँच सय र भीभीआइपीतर्फ रु एक हजार तोकिएको एन्फाले जनाएको छ। टिकट खल्ती एपबाट किन्न सकिनेछ।"
क्रिकेटर करण र सुवासलाई बागलुङ नगरपालिकाले सम्मान गर्ने,"बागलुङ : बागलुङ नगरपालिकाले क्रिकेटर करण केसी र सुवास भण्डारीलाई सम्मान गर्ने निर्णय गरेको छ। राष्ट्रिय टोलीका सदस्य करण र यू१९ टोलीका सदस्य सुवासलाई सम्मान गर्ने निर्णय गरिएको नगरपालिकाका उपप्रमुख राजु खड्काले जानकारी दिए। नेपाली क्रिकेटलाई विश्वकप छनोटमा पुर्याउन महत्वपूर्ण भूमिका खेल्ने करणलाई १ लाख र यू१९ विश्वकप छनोटमा नेपाललाई विश्वकपसम्म पुर्याउन महत्वपूर्ण भूमिका खेल्ने सुवासलाई ५० हजार रुपैयाँ नगदसहित बुधबार सम्मान गरिने उपप्रमुख खड्काले बताए। करण बागलुङ नगरपालिका८ सिगानाका हुनभने सुवास काठेखोला गाउँपालिका१ पालाका हुन्। दुवै जिल्ला, प्रदेश हुँदै राष्ट्रिय टिममा स्थान बनाएका हुन्। देशको प्रतिनिधित्व गरी अन्तर्राष्ट्रियस्तरमा खेल मार्फत देशको नाम राख्न सफल भएकोले खेलाडीहरूलाई सम्मान गर्न लागिएको उपप्रमुख खड्काले बताए। उनले राष्ट्रिय खेलाडीको प्रोत्साहन र अन्य खेलाडीहरूलाई पनि हौसला प्रदान गर्ने उद्देश्यले सम्मान गर्न लागेको बताए। आईसीसी विश्वकप लिग टु का खेलमा करणले कुल ५० विकेट लिँदै सानदार प्रर्दशन गरेका थिए। करण नेपाली सिनियर राष्ट्रिय क्रिकेट टोलीका फास्ट बलर अलराउण्डर हुनभने सुवास यू१९ क्रिकेट टोलीका स्पिनर हुन्।"
एमसीसीको काम समयमै सकिनेमा आशंका,"पूर्वाधार परियोजनामा विशेष गरी जलविद्युत्लाई स्थानीय तथा नेता कार्यकर्ताले नाजायज माग राखेर अवरोध गर्दै मोटो रकम उठाउने माध्यम बनाउने छाँट आएको हो। काठमाडौं : अमेरिकी सहयोग परियोजना एमसीसी पनि अन्य परियोजना जस्तै समयमा सम्पन्न नहुने संकेत देखिएका छन्। पूर्वाधार परियोजनामा विशेष गरी जलविद्युत्लाई स्थानीय तथा नेता कार्यकर्ताले नाजायज माग राखेर अवरोध गर्दै मोटो रकम उठाउने माध्यम बनाउने छाँट आएको हो। देश विकासको मुद्दा लिएर जनप्रतिनिधिले नै परियोजना निर्माणमा बाधकको नेतृत्व गरेका छन्। नुवाकोटको बेलकोटगढी नगरपालिकाले परियोजनालाई एक पत्र लेख्दै आधा दर्जन माग राखेको छ। ती माग पूरा नभए परियोजना अघि बढाउन सहयोग नगर्ने धम्कीसमेत दिइएको छ। जग्गा अधिग्रण र वनको विषय एमसीसीका लागि ठूलो चुनौती हो। परियोजना सुरु हुनुअघि पूर्वतयारीको काम सक्नुपर्छ। खड्गबहादुर बिष्ट  कार्यकारी निर्देशक, एमसीसी परियोजना नगरपालिकाको मागमा ३५ किलोमिटर बाटो पिच गरिदिनुपर्ने, परियोजनाका आधा कर्मचारी बेलकोटगढीका हुनुपर्ने, १३ वटै वडामा विद्युतीकरण गरिदिनुपर्ने, १० वर्ष सित्तैमा बिजुली उपलब्ध गराउनुपर्ने तथा स्वास्थ्य भवन निर्माण गरिदिनु पर्नेलगायत छन्। नगरपालिकाले एमसीसीको नेपाल च्याप्टर एमसीए नेपाललाई लेखिएको पत्रमा भनिएको छ, परियोजनाको निर्माणाधीन भौतिक संरचना विकासमा आउने बाधाको जवाफदेहिता स्थानीय सरकार भएकोले उल्लेखित सर्तको ध्यानाकर्षण गरिएको छ। एमसीए नेपालका कार्यकारी निर्देशक खड्गबहादुर बिष्टका अनुसार यसबाहेक मकवानपुरको हटिया र हटौंडा, लप्सिफेदी सबस्टेसन तथा पाल्पाको अतरौलीमा पनि यस्तै किसिमको समस्या छ। कार्यकारी निर्देशक बिष्टले राष्ट्रिय सभाको राष्ट्रिय सरोकार तथा समन्वय समितिको बैठकमा भने, रुअ कटानी, क्षतिपूर्ति वृक्षरोपण, जग्गा अधिग्रहण तथा मुआब्जा वितरणमा केही समस्या भए पनि स्थानीय सरकारको माग सबैभन्दा ठूलो चुनौती हुनसक्ने देखिन्छ। एमसीएले परियोजनाबारे ७ वटा जिल्लामा सूचीत गर्दा गाउँपालिका तथा नगरपालिकाका अध्यक्ष आफैं पूरा हुन नसक्ने माग लिएर आउने गरेको उनले सुनाए। अर्कातर्फ नेपाल विद्युत् प्राधिकरणले सन् २०१७ मा मुआब्जा प्रदान गरिसकेकोमा जनप्रतिनिधिकै नेतृत्वमा केही स्थानीय आन्दोलित हुँदा काम अघि बढ्न सकेको छैन। एमसीए नेपालको प्रसारणलाई लप्सिफेदीमा जोडिन्छ। स्थानीयको अवरोधका कारण एमसीए नेपालले सर्वेक्षण पनि गर्न सकेको छैन। हेटौंडाका वडाध्यक्षले पनि छलफलका क्रममा पूरा गर्नै नसक्ने माग अघि सार्ने गरेका छन्। अतरौलीमा एमसीए नेपालका कार्यकारी निर्देशक बिष्ट प्रमुख जिल्ला अधिकारीसमक्ष उपस्थित भएर स्थानीयसँग सम्झौता गरेको भए पनि उनी काठमाडौं फर्किएपछि पुनः विरोध भएको थियो। तर, पनि, परियोजनाले निर्धारित ५ वर्षमा काम सक्ने प्रतिबद्धता जनाएको छ।"
"सुनको मूल्य फेरि बढ्यो, कतिमा हुँदैछ कारोबार ?",काठमाडौं : सुनको मूल्य फेरि बढेको छ। आज सुन तोलामा ५ सय रुपैयाँले बढेको हो। नेपाल सुन चाँदी व्यवसायी महासंघका अनुसार आज सुनको मूल्य ५ सय बढेर प्रतितोला १ लाख ९ हजार ८०० कायम भएको छ। अघिल्लो कारोबार दिन सोमबार सुन ७ सय रुपैयाँले घटेर प्रतितोला १ लाख ९ हजार ३०० रुपैयाँमा कारोबार भएको थियो। तेजाबी सुन प्रतितोला १ लाख ९ हजार ३०० पुगेको छ। सोमबार तेजाबी सुन प्रतितोला १ लाख ८ हजार ८०० रुपैयाँ तोकेको थियो। सुनको मूल्य बढेसँगै चाँदी पनि बढेको छ। आज चाँदी १ हजार ३४० रुपैयाँमा कारोबार भइरहेको महासंघले जनाएको छ। सोमबार प्रतितोला चाँदी १ हजार ३३० रुपैयाँमा कारोबार भएको थियो।
उद्योग क्षेत्रमा २८ खर्ब लगानी,"काठमाडौं : करिब ६२ वर्षको अवधिमा उद्योग क्षेत्रमा मात्रै करिब २८ खर्ब बराबरको लगानी भएको पाइएको छ। उद्योग विभागले सार्वजनिक गरेको तथ्यांक अनुसार चालु आर्थिक वर्षको फागुन मसान्तसम्म (विभिन्न क्षेत्रका उद्योगमा) २७ खर्ब ८२ अर्ब बराबरको लगानी प्रस्ताव भएको छ। आर्थिक वर्ष २०१७१८ सालदेखि २०७९८० सम्म आठ हजार नौ सय ७४ उद्योगका लागि उक्त लगानी प्रस्ताव भएको हो। उक्त तथ्यांक अनुसार हालसम्म दर्ता भएका उद्योगमम्ध्ये सबैभन्दा धेरै लगानी प्रस्ताव साना उद्योगमा रहेको छ। तथ्यांक अनुसार हालसम्म दर्ता भएका उद्योगले छ लाख ७० हजार दुई सय ५५ जनालाई रोजगारी उपलब्ध गराएको उल्लेख छ। आठ महिनामा साढे एक खर्बको प्रतिबद्धता विभागले सार्वजनिक गरेको चालु आर्थिक वर्षको आठ महिना (गत साउनदेखि फागुन मसान्तसम्म) को तथ्यांकअनुसार स्वदेशी र विदेशी लगानीका एक सय ८३ वटा उद्योगका लागि एक खर्ब ५५ अर्ब बराबरको विदेशी लगानी प्रतिबद्धता आएको हो। यस्तै, आठ महिनाको अवधिमा दुई सय ३९ विदेशी लगानीका उद्योगका लागि ३१ अर्ब २१ करोड ११ लाख ३२ हजार उक सय ९६ लगानी प्रतिबद्धता आएको छ। जसमा फागुनमा मात्रै तीन अर्ब ४४ करोड ९८ लाख ३८ हजार छ सय विदेशी लगानी प्रतिबद्धता भित्रिएको छ। विभागका अनुसार चालु आर्थिक वर्षको साउनमा मात्र दुई अर्ब ६४ करोड नौ लाख, भदौमा तीन अर्ब ४४ करोड ६५ लाख, असोजमा एक अर्ब ८५ करोड ४७ लाख र कात्तिकमा तीन अर्ब ६५ करोड बराबरको लगानी प्रतिबद्धता आएको थियो। यस्तैगरी मङ्सिरमा ८० करोड आठ लाख, पुस महिनामा चार अर्ब ८५ करोड २० लाख, माघ महिनामा एक अर्ब ३९ करोड बराबरको वैदेशिक लगानी प्रतिबद्धता आएको छ। विभागको तथ्यांकअनुसार गत आर्थिक वर्ष २०७८७९ को साउनमा पाँच अर्ब ५३ करोड ५० लाख, भदौमा छ अर्ब ३२ करोड, असोजमा एघार अर्ब ९६ करोड पाँच लाख, कात्तिकमा ९८ करोड, मङ्सिरमा पाँच अर्ब १५ करोड ५१ लाख, पुसमा ६१ करोड २० लाख, माघमा ५३ करोड ९५ लाख र फागुनमा दुई अर्ब २३ करोड बराबरको लगानी प्रतिबद्धता आएको थियो। साढे १३ अर्ब नाफा विदेशीयो चालु आर्थिक वर्षको आठ महिनाको अवधिमा झण्डै साढे १३ अर्ब नेपाली विदेशीएको छ। उद्योग विभागले सार्वजनिक गरेको आठ महिनाको तथ्यांक अनुसार १३ अर्ब ४५ करोड ९८ लाख ७८ हजार तीन सय २४ लाभांशवापत रकम फिर्ताको सिफारिस भएको हो। विभागले आठ महिनामा रोयल्टीवापत दुई अर्ब आठ करोड ९३ लाख ९७ हजार १०७ नेपाली रुपैयाँ, ११ लाख ४८ हजार सात ६० अमेरिकी डलर, ३० करोड ४७ लाख ५० हजार ८२५ भारतीय रुपैयाँ र ७ हजार युरो विदेश लैजानका लागि विभागले सिफारिस गरेको छ। विभागले सिफारिस गरेपछि नेपाल राष्ट्र बैंकबाट स्वीकृत लिएपछि मात्र नेपाली रुपैयाँ विदेश लैजान पाइन्छ। विभागले स्वीकृत गरेको १५ दिनभित्र रकम लैजान पाइने विभागले जनाएको छ। रासस"

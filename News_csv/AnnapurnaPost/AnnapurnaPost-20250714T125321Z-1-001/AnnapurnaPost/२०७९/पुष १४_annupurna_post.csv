शीर्षक,विवरण
उपचारमा पहुँच,"नेपालको संविधानले आधारभूत स्वास्थ्य सेवालाई प्रत्येक नागरिकको मौलिक हकका रुपमा स्थापित गरेको छ। तर, आधारभूत स्वास्थ्य सेवामा आम नागरिकको पहुँच छैन। जबसम्म आधारभूत स्वास्थ्य सेवालाई प्रभावकारी बनाउन सकिँदैन, तबसम्म न्यूनतम स्वास्थ्य सेवाबाट वञ्चित हुनु पर्छ। आधारभूत स्वास्थ्य सेवाको अनुभूति जनतालाई प्राप्त गर्न नगर्दासम्म मौलिक हकअन्तर्गत राखिएको स्वास्थ्यसम्बन्धी हक कार्यान्वयन हुन सक्दैन। मुलुक संघीय शासन प्रणालीमा गइसकेको छ। आधारभूत तथा आकस्मिक स्वास्थ्य सेवा राज्यको दायित्व हो। त्यसैले आधारभूत स्वास्थ्य सेवाको जिम्मेवारी लिँदै सरकार संवेदनशील हुनुपर्छ। दुई वर्षअघि तत्कालीन सरकारले मुलुकका सबै स्थानीय तहमा १५ शड्ढयासम्मका अस्पताल स्थापना गर्ने योजना अघि सारेको थियो। तत्कालीन प्रधानमन्त्री केपी शर्मा ओली नेतृत्वको सरकारले एकै दिन सबै प्रदेशका स्थानीय तहहरूमा तीन सयभन्दा बढी अस्पताल भवन निर्माणको थालनी गरेको थियो । अस्पतालको शिलान्यास गर्न स्थानीय तहका प्रमुखदेखि सांसद, मन्त्रीहरूलाई भ्याइनभ्याइ भयो। १५ मंसिर २०७७ मा शिलान्यास गरिएका अस्पताल अहिले अलपत्र अवस्थामा छन्। देशभरका सबै पालिकामा आधारभूत स्वास्थ्य सेवा पुर्याउनका लागि ५ देखि १५ बेडसम्मका अस्पतालहरूको शिलान्यास गरिएको थियो। ३ सय ९ पालिकामा आधारभूत अस्पताल तथा प्रदेश २, बागमती र कर्णाली प्रदेशमा सरुवा रोग अस्पताल शिलान्यास गरिएको थियो। एकैदिन नयाँ स्वास्थ्य संरचनाको शिलान्यास हुँदा स्वास्थ्य क्षेत्रमा फड्को मार्ने अपेक्षा गरिएको थियो। यस योजनालाई कार्यान्वयनमा तदारुकता देखाइएको भए अहिलेसम्म संरचनाहरू निर्माण भइसकेको हुन्थ्यो। निर्माण पूरा गर्न दुई वर्षको लक्ष्य राखिएको थियो। तर, अहिले दुई वर्ष एक महिना नाघिसक्दा शिलान्यास अलपत्र परेको छ। आधारभूत स्वास्थ्य सेवा नि : शुल्क प्राप्त गर्ने नागरिकको मौलिक हकको हनन् भएको छ। अघिल्लो सरकारले गरेको कार्य नयाँ सरकार आउनेबित्तिकै निरन्तरता दिन नचाहने पूर्वाग्रही सोच छ। स्वास्थ्य सेवा प्रवाह प्रभावकारी हुन नसक्नुमा पूर्वाग्रही सोच नै हो। जसको प्रत्यक्ष असर दूरदराजमा रहेका नागरिकले व्यहोर्नु परिरहेको छ। नगरपालिका र गाउँपालिकामा आधारभूत अस्पताल बनाई स्वास्थ्य बिमा लागू गर्ने हो भने स्वास्थ्य सेवा प्रभावकारी हुन सक्छ। स्थानीय तहका आधारभूत स्वास्थ्य संस्थालाई कस्तो खालको सेवा प्रवाह गर्न सकिन्छ ? यसबारे सरकारले प्रस्ट योजना बनाउनु पर्छ। समुदायस्तरसम्म स्वास्थ्य सेवाको पहुँच विस्तारको लागि तहगत संरचनामा जोड दिनुपर्छ। प्रदेश र संघमा रहेका केन्द्रीय अस्पतालमा के कस्ता खालका सेवा दिने यसबारेमा प्रस्ट हुनुपर्छ। सोहीअनुसार सेवा उपलब्ध गराउनु पर्छ। आम नागरिकलाई स्वास्थ्य बिमा गर्दाको फाइदाबारे बुझाएर रेफरल प्रणालीलाई चुस्त पार्नुपर्ने आवश्यकता छ। स्वास्थ्य सेवाको गुणस्तरमा सुधार ल्याउन संरचनामा मात्र नभई दक्ष जनशक्ति र व्यवस्थापकीय पक्षको भूमिकामा पनि ध्यान दिनुपर्छ। कर्णालीदेखि अन्य प्रदेशमा समेत स्वास्थ्य संस्थाहरूले जनशक्ति, पूर्वाधार र उपकरण अभाव झेल्दै आएका छन्। भौतिक पूर्वाधार मात्र बनाएर हुँदैन। पूर्वाधारसँगसँगै जनशक्ति र उपकरणको पनि व्यवस्था गर्नुपर्छ। अहिले दक्ष जनशक्तिलाई जिल्ला अस्पतालमै टिकाउन गाह्रो भइरहेको छ। पर्याप्त स्वास्थ्य उपकरणका साथै शल्यक्रियाको लागि अप्रेसन थियटर, एनेस्थेसिया (बेहोस पार्ने जनशक्ति) लगायत अन्य स्वास्थ्यकर्मीको व्यवस्था गर्नुपर्छ। यी सबै व्यवस्था नहुँदा जिल्ला अस्पतालले नै प्रभावकारी सेवा प्रवाह गर्न सकिरहेको छैन। १९४७ सालमा वीर अस्पतालको स्थापना भएसँगै आधुनिक चिकित्सा पद्धतिको संस्थागत विकास भएको मानिन्छ। स्वास्थ्य क्षेत्रको योजनाबद्ध विकास भने २०१३ सालको प्रथम आवधिक योजनासँगै सुरुवात भएको पाइन्छ। २०४६ सालको राजनैतिक परिवर्तनपछि राष्ट्रिय स्वास्थ्य नीति २०४८ ले तत्कालीन गाउँ विकास समितिहरूमा प्राथमिक स्वास्थ्य सेवा विस्तार गर्न सहयोग पुर्याएको थियो। गाउँ विकास समितिहरूमा उपस्वास्थ्यचौकी, इलाकाहरूमा स्वास्थ्यचौकी र प्रत्येक निर्वाचन क्षेत्रमा प्राथमिक स्वास्थ्य केन्द्रको स्थापना भएको थियो। राष्ट्रिय स्वास्थ्य नीति २०७१ र २०७६ बनिसकेको छ। नीति बनाउँदा अघि सर्ने तर कार्यान्वयन गर्दा आलटाल गर्ने प्रवृत्ति बाधक छ। नीति कार्यान्वयन गर्दा त्यसको जस सरकारलाई नै जान्छ। जनशक्ति र उपकरणको व्यवस्था गरी आधारभूत स्वास्थ्य सेवालाई प्रभावकारी बनाउनु पर्छ। प्रत्येक नागरिकलाई स्वास्थ्य सेवामा समान पहुँचको हक हुने संविधानमा उल्लेख छ। संविधानलाई आत्मसात् स्वास्थ्य नीति बनेको छ। तर, विडम्बना, अहिले स्वास्थ्य नीति एकातिर काम अर्कोतिर भइरहेको छ। अहिले सरकारी स्वास्थ्यसंस्थाप्रति आम जनताको विश्वास खस्कँदै गएको छ। जनताको विश्वास घट्दै गएको अवस्थामा सेवा ग्रहण गर्न नआउनेहरू बढ्दै जान्छन्। त्यसकारण आधारभूत सेवा प्रवाहमै ध्यान दिनुपर्ने जरुरी छ। अहिले आधारभूत स्वास्थ्य सेवा पनि विश्वसनीय बनाउने चुनौती छ। आधारभूत स्वास्थ्य सेवालाई प्रभावकारी नबनाउने हो भने समृद्ध नेपाल र सुखी नेपालीको नाराले सार्थकता पाउन सक्दैन।"
सरकारको सार्थकता,"महाभारतको कथामा चित्रित पात्र र तिनको राजनैतिक खिचातानी, युद्ध, जालझेल अनि अनिष्ट परिणामको भाष्यसँग नेपाली राजनीति मिल्न पुग्छ। महाभारतको युद्ध पनि त चाहे जो बाँचे या मरे पनि एकाघरकै दाजुभाइबीचको महासंग्राम न थियो। अर्को बिम्बलाई हेर्दा हस्तिनापुरकी महारानी गान्धारीले शिवभक्ति गरेकै भनिए पनि मूलतः आफ्ना श्रीमान् धृतराष्ट्रको दैहिक दृष्टिविहीनतामा समानता कायम गर्न आँखा बन्द गरेको कथ्य छ। समानताको नाउँमा हुँदा छँदाको सङ्लो आँखामा पट्टी बाँधेर अन्धकार रोज्ने गान्धारीको फरक आदर्शकै जसरी नेपाली राजनीतिभित्र पनि वैचारिक सार्वभौमिकता कमजोर छ। व्यक्ति स्वार्थले राष्ट्रिय स्वार्थमा पर्दा लगाइदिएको देखिन्छ। एकतिर कर्मचारीतन्त्रको सञ्जाल अनि अर्कातिर परम्परित स्वार्थको जञ्जाल छ। यथार्थ व्यवहारलाई भन्दा बढी बोली र वाचालाई ठूलो बनाइदिने शैलीले भएका र गरिएका राम्रा कामको चर्चा कम भइदिन्छ। परिणामतः निष्ठाको अभावमा नैतिक र भौतिक भ्रष्टाचार बढ्न पुग्छ। नातावाद, कृपावाद, सत्तालिप्साको रोग हस्तान्तरित अनि पुस्तान्तरित हुँदै सत्ता र शक्तिको उन्माद बढ्न पुग्छ। विदुरले जसरी विश्लेषण गर्नुपर्ने बौद्धिक निकाय नै क्षीण स्वार्थमा एकलकाँटे बनिदिन्छ। परिणामतः फेरि जनता सत्तामोही गोलघरभित्र अस्थिरताकै सिकार बनिरहन विवश बनिरहन्छन्। महाभारतभित्रको कथावस्तुलाई गहिरिएर हेर्दा कौरव र पाण्डवबीचको भीषण युद्धको परिणतिलाई हतियार नै नउठाउने कृष्णले निक्र्योल र निगरानी गरिदिने तथ्य पूर्वनिर्देशित थियो। कौरवका महारथी योद्धाहरूमध्ये दुर्योधनबाहेक सबैजसोलाई परिणामको पूर्वानुमान भएकै देखिन्छ। तथापि, दुर्योधन पनि कृष्णको शक्ति र जुक्तिको चातुर्यबाट अज्ञात भने पटक्कै थिएन। त्यसरी नै नेपाली राजनीतिमा वर्तमान चुनावी शैली, मत परिणाम र सरकार निर्माणका केही सीमित आधारहरू लगभग पूर्वानुमानित थिए। कसैको पनि बहुमत नपुग्ने कुरा लगभग प्राक्कल्पित थियो। वस्तुतः खिचडीयुक्त सत्ता समीकरण पनि पूर्वघोषित नै देखिन्थ्यो। यद्यपि नयाँ पात्रको मुहार संसद् भवनदेखि मन्त्री गणसम्म देख्न पाइने परिवेश बन्दै गर्दा मात्रै केही आशाका झिल्काहरू देखिएका हुन्। यसबाट हिजोको गलत अभ्यासमा खबरदारी गर्ने र अब चाहिँ कामै गर्नुपर्ने दबाब सिर्जना हुने अपेक्षा बढेको हो। यद्यपि यसबीचमा शकुनि चरित्र हट्यो भन्न सकिँदैन। यहाँ लाक्षगृहमा आगो लगाउने षड्यन्त्र तय हुन पनि सक्छ। यसर्थ स्वार्थको मोलतोलमा अल्झिएको पदीय भागबन्डाबाट आएका व्यक्ति तथा निकायबाट देशको मूलभूत समस्यामा निकास मिल्ने आशामै आशंका छ। वास्तवमा राष्ट्रिय स्वतन्त्र पार्टीका अध्यक्ष रवि लामिछाने र राष्ट्रिय प्रजातन्त्र पार्टीका अध्यक्ष राजेन्द्र लिङ्देनको सत्तारोहणले नयाँ र पुरानोको मिश्रण भइदियो। विचार र सिद्धान्तका विपरीत धारको समीकरण हुन पुग्यो। तथापि, राष्ट्रनिर्माणको साझा स्वार्थ मिल्ने हो भने जनताले खोजेको पनि त्यत्ति नै हो। समस्या व्यवस्थामा होइन, व्यवहारमा नै हो भन्ने कुरामा मतभिन्नता नरहला पनि। यस क्रममा नैतिक आधारमा रास्वपाका अध्यक्षलाई आधा वर्ष नबित्दै अकस्मात् गृह मन्त्रालयजस्तो विशिष्ट क्षेत्रमा पुग्ने अवसर मिल्नु सौभाग्य र चुनौती दुवै हो। राप्रपालाई पनि हिजोको गिरेको साखलाई उकास्ने र नयाँ विरासत खडा गर्ने बाध्यता उत्तिकै छ। यदि वैकल्पिक शक्तिका रूपमा उदाएका पार्टीहरूले नै पृथक् परिणाम दिन नसक्ने हो भने निर्णायक क्षेत्रमा नजानु नै उत्तम हुन्थ्यो। तर,नयाँ व्यक्ति वा नयाँ दलले भोलिका वैकल्पिक शक्ति निर्माण गर्ने हो भने आजै परिणाम दिने रचनात्मक भूमिकाबाट मौकाको फाइदा उठाउन सक्नुपर्छ। अर्कोतिर हिजो जुटेर, फुटेर र फुटाएर अनेकन् ऊहापोहको लडाइँबाट भुक्तभोग बनिसकेका नेकपा एमाले अध्यक्ष र नेकपा माओवादी अध्यक्षद्वयको काँधमा पनि हिजोबाट शिक्षा लिएर भोलिको भविष्य निर्माण गर्नेनगर्ने भन्ने तथ्यलाई स्थापित गराउनुपर्ने दबाब छ। यदि भोलिका लागि आजै बाटो नखन्ने र रचनात्मक परिणाम नदिने हो भने दुवै नेतृत्वको पार्टी र नेतृत्वगत विरासत कमजोर हुने अनुमान गर्न सकिन्छ। अझ महाभारतको कथाकै प्रसंगमा घोत्लिँदा दुर्योधनलाई मामा शकुनिको कुशिक्षाले चेतनाको दृष्टिमा पट्टी बाँधिदिएको थियो। आखिर उसले त आमाले जसरी दैहिक नेत्रलाई छोपेको पनि थिएन। तर, संगतले अधोगतिको पाठ पढाइदिएकाले उसमा बाबु (जन्मजात) र आमा (कृत्रिम) दुवैको नेत्रहीनताको बिम्बात्मक लक्षण समाहित हुन पुग्यो। विषाक्त सोचले उन्मत्त भएकै कारण युद्धमोहमा लहसियो। नयाँ पात्रको मुहार संसद् भवनदेखि मन्त्री गणसम्म देख्न पाइने परिवेश बन्दै गर्दा मात्रै केही आशाका झिल्काहरू देखिएका हुन्। उत्तिकैमा पाँचपाण्डवले कृष्ण (प्रकाश) को सहारा मात्रै लिएनन्, उनैलाई साथमा राखे। युधिष्ठिरको धर्मपरायणता (व्यावहारिक नेतृत्व) मा भीमको बल (सुशासन) अनि अर्जुनको कौशल (ज्ञानको विशिष्टता) मिसाए। नहकुल (इमानदारिता) र शहदेव (कर्तव्यनिष्ठता) को शालीन भावलाई गाँसे। त्यसभित्र कृष्ण (स्वच्छ भाव) को आत्मालाई मूलधार बनाइदिए। उता दुर्योधन (दम्भ र लालसा) सँग पनि त एकातिर अतिविश्वस्त पात्र कर्ण र महाशक्तिशाली द्रोणाचार्यको आडभरोसा थियो। तर, धृतराष्ट्रको पुत्रमोह र महŒवाकांक्षाका कारण महाभारतको महायुद्ध गराउने जटिल परिवेश निर्माण हुन पुग्यो। यस घटनामा यदि भीष्मपितामह र गुरु द्रोणाचार्यले मात्रै कुशल अभिभावकत्व निर्वाह गरेका भए युद्ध नहुने सम्भाव्यता बन्न सक्थ्यो पनि होला। कुटिल शकुनिको चाल भत्किन पुग्थ्यो। भारी सभामा द्रौपदीको अपमानलाई टुलुटुलु हेरिरहँदा सत्ताधारी चुपचाप बन्ने मूर्खतामय परिवेश बन्ने थिएन पनि। हालको नेतृत्वमा पनि यदि वर्तमान प्रधानमन्त्री प्रचण्ड र पूर्वप्रधानमन्त्री केपी शर्मा ओलीले निःस्वार्थ भावमा राष्ट्रिय स्वार्थलाई बोक्न सक्नुपर्छ। यतिखेर कुशल अभिभावकत्वको भूमिका निर्वाह गरे देशले नयाँ दिशामा गति लिने विश्वास बन्छ किनभने अहिले राम्रा र जोसिला नेतृत्वलाई दक्षताका आधारमा राख्न र छान्न सक्ने आधार स्पष्ट छन्। शकुनिको कुशिक्षा र कुसंगतिको परिणतिमा सत्य र न्यायका धरोहर पनि अक्षम बने। अधिकार प्राप्त महारथीसमेत सत्तामा बसेर निरीह पात्र बन्न पुगे। यदि त्यसरी नै मुलुकलाई अस्थिरतातिर धकेलेमा देश र जनताले आर्थिक र नैतिक क्षतिलाई व्यहोर्न विवश बन्नुपर्ने हुन्छ। स्वार्थनीति र पार्टी निष्ठाका निमित्त असत्यको साथ दिन विवश बनेपछि शक्ति र सामथ्र्य भएकै व्यक्ति र निकाय असफल बन्न पुग्छन्। यसर्थ अबको राजनैतिक व्यवहारभित्र सत्यवादी र असत्यवादीको कसी बलियो हुनुपर्छ। निपुण बौद्धिक गुणको ज्ञान हुनुपर्छ। द्रोणाचार्यले हस्तिनापुरका लागि नुनको सोझो गर्ने अनि दुर्योधनका लागि कर्णले निष्ठा र वाचामा बाँधिने भाष्यभित्र सत्पात्रहरूले सती जानु हुँदैन। भीष्म पितामहजस्ता व्यक्तित्वले यदि मुलुकमा शकुनिजस्ता पात्रले सत्ता वरिपरि घुमेर स्वार्थ साँध्छन् भने तिनलाई सत्ताबाहिर राख्न जान्नुपर्छ। धृतराष्ट्रको कुर्सी र पुत्रमोहको चालमा विदुर ज्ञान र कृष्णको शक्तिलाई बिर्सनु पनि मुख्र्याईँ हुन्छ। यसर्थ वर्तमान सरकारका लागि अहिलेको परिवेश चाहिँ चुनौतीभन्दा बढी दबाबै दबाबबाट परिवर्तनमुखी बन्ने अवसर हो। समीकरणको वस्तुताभित्रको भय कुरा एकातिर छिनेर बिहे अर्कोसँग गर्नेको जोडीलाई हामीले खुबै मिलेको दम्पती भनिदिनुपर्ने बाध्यता चाहिँ अवश्य नै हो। हुन त सरकार जसको बन्छ उसकै पक्षमा बोल्ने र लेख्ने केही धार होलान् पनि तर यथार्थको कसीलाई मिच्नु पनि त अपराध हो। वास्तवमा त एक खाले घोषणापत्र बोकेर जनतासँग मागेको मत परिणामका विपरीत निर्णायक नेतृत्व सम्हाल्न तयार हुने वर्तमान दृश्यसँग स्वच्छ रूपान्तरणको भाष्य झल्किँदैन। आखिर सरकार बने जसरी नै विकासले पनि नाटकीय शैलीमा फड्को मार्दैन नै। भागबन्डा र खिचातानीको हिजोको बानी र शैलीको जालो तोडेमा मात्रै पनि सायद एक चौथाइ विकास सम्भव देखिन्छ किनभने गम्भीर शासकीय समस्याले वैचारिक रुढीलाई रुमल्याइदिन्छ। नीति र नैतिकताविहीन लेनदेनका कारण साना दलसँगको मिलानमा बनेको समीकरणमा सधैं अस्थिरता र पदीय लिप्साको निहुँ खोज्ने बीउ रहिरहने भय छ। नाटकीय ढंगले प्रधानमन्त्रीमा बाजी मार्न पुगेका प्रचण्डको अंकगणित मिलाउने वास्तविक खेलाडी त केपी शर्मा ओली बन्न पुगे। यसकारण पनि नेपाली राजनीतिमा यो पृथक् वैचिœयसँग जनमानस एकपटक झस्किनु स्वाभाविकै बन्यो। यद्यपि यसमा न त पुस्तान्तरणका लागि हस्तान्तरण भएको छ न त रूपान्तरणको स्पष्ट योजना पूर्वनिर्धारित छ। वास्तवमा तेस्रो शक्ति बनेकैले सबैभन्दा बढी समय सत्तामा फाइदा लुट्छ र देशलाई सबैभन्दा बढी अस्थिर बनाउने भूमिका पनि खेलिदिन्छ। बितेका झन्डै दुई दशकको अवधिलाई नियाल्दा टालो हालेर लाज छोपिएको देखिँदैन। स्वार्थ नमिलेसम्मको काटोछिनो भएको शत्रु पनि स्वार्थ मिल्दा आन्द्रो जोडिएर मित्र बन्ने शैलीले राजनीतिमा स्थायी मित्र र शत्रु नहुने यथार्थ पुष्टि भयो। हाललाई त सम्भावनाका चाङमा बोक्रे तर्कका साथ खरानीको पहाड पनि ठडिएला। यद्यपि यो वादैवाद बोकेका पूर्व र पश्चिमी धारको फूँदो गाँस्ने विचित्र खिचडीको संयोगमा हानथाप र छिनाझपटी ज्यूँका त्यूँ आउन सक्छन्। यसको अर्थ यसअघिको कांग्रेस नेतृत्वको चुनावी गठबन्धन र हाल निर्मित सत्ता समीकरणको गठबन्धनमा तात्त्विक अन्तर भएको होइन। यसमा त प्रचण्डलाई जसरी भए पनि प्रधानमन्त्री चाहिएको अनि एमालेलाई गठबन्धन टुटोस् भन्ने चाहनासँगको समीकरणमा विन विन थ्यौरी ठ्याम्मै मिल्न पुगेको मात्रै देखिन्छ। यस मानेमा हिजो गठबन्धन र आजको समीकरणका बीचमा स्वार्थगत साम्यता देखिन्छ। अगुल्टाले हानेको कुकुर बिजुली चम्किँदा तर्सिनु त स्वाभाविकै हो तर पनि अचम्मै भयो भनेर सपनाको दाहसंस्कार भएछ भन्नैपर्ने पनि देखिँदैन। वास्तवमा निष्ठा र नैतिकतालाई बन्धकी राखेर संस्कारहीन राजनीतिको रोगले बाँडी खाने रीत पूरा हुँदो रहेछ। मूल रूपमा यतिखेर सिद्धान्तगत एकता र सुशासनको अपेक्षा नहुँदा नैतिकतामुखी राजनैतिक संस्कारको अभावले अस्थिरतालाई निरन्तरता दिने भयसँग विकास, परिवर्तन, सुशासन र न्यायको दैलो कसरी खुल्ला भन्ने आशंकाको बादल मडारिरहेको छ। जनतासँग त निःशुल्क शिक्षा र स्वास्थ्यको अपेक्षा छ, महँगी नियन्त्रण होओस् भन्ने तीव्र चाहना छ। आखिर देशका युवाहरूले त क्षमताअनुसारको काम अनि कामअनुसारको दाम पाइयोस् भन्ने मूल अपेक्षा राखेका न हुन्। उमेर ढल्क्यो तर केही गर्न नसक्दा राजनीति र यसमा रहेका पात्रलाई दोषी ठहर्याउन विवश भाष्यसँग वितृष्णाको बाढी उर्लनु अनौठो पनि होइन। अभावले नै त असन्तुष्टिलाई जन्मायो। अतः आगामी पाँच वर्षले विगतकै जसरी अविकासको पुनरावृत्ति नगरोस् भन्ने शुभेच्छासँग अब युधिष्ठिरहरूलाई पासा खेल्न बाध्य नपारियोस् भन्ने अेपक्षा छ। कृष्णको शान्ति प्रस्तावलाई दुर्योधनजस्ता खलपात्रले भड्काउँदै गर्दा भीष्म पितामह अनि द्रोणाचार्यहरूले अडान लिन सकून् भन्ने चाहना छ। अन्ततः विदुरहरूको नीति, ज्ञान र भावी चिन्तनमा देश अघि बढोस् भन्ने विशेष आग्रह छ।"
कहिले गर्ने विवाह ?,"बालबालिका, युवा र वृद्धसम्बन्धी परिभाषा र उमेर हद संसारभर फरकफरक रहेको छ। संयुक्त राष्ट्रसंघले बालबालिकाको उमेर १८ वर्षसम्म निर्धारण गरेको छ। धेरै देशका कानुनमा १८ वर्षसम्मको उमेरका व्यक्तिलाई बालबालिका मानिएको पाइन्छ। १८ वर्ष पूरा भए पनि विविध क्षेत्र र विषयअनुसार उमेरको हद राखिएको देखिन्छ। कलिलो उमेरमा बालविवाह गर्ने अनि विवाह गर्ने उमेरमा सम्बन्धविच्छेद हुने घटनाहरू बढ्दै गएका छन्। पछिल्लो समय नेपालको कानुनमा परिवर्तन गरी २० वर्ष नपुगी विवाह गर्न नपाउने प्रावधान लागू गरिएको छ। मुलुकी देवानी संहिता ऐन, २०७४ मा गरिएको यस व्यवस्थाले कलिला उमेरमा विवाह गर्ने युवायुवतीलाई निरूत्साहित गर्ने मनसाय राखेको छ। १८ वर्ष पुगेपछि स्वतन्त्र रूपमा आफ्नो र भविष्यको बारेमा निर्णय गर्न पाउने व्यवस्था सोही कानुनमा देखिन्छ। १८ वर्ष पूरा भएको व्यक्तिले गरेका सम्पूर्ण सम्झौताहरूले वैधानिक मान्यता पाउने व्यवस्था प्रचलित कानुनमा रहेको छ। यसअर्थमा १८ वर्ष पूरा भएको व्यक्तिलाई वयस्क मानिएको छ। विवाहसम्बन्धी व्यवस्थामा भने २० वर्ष उमेर पूरा गरेको हुनुपर्ने प्रावधान राखिएको छ। १८ वर्ष पूरा भएको व्यक्तिले आपसी समझदारीमा यौनसम्बन्धसमेत राख्न पाउने तर विवाह गर्नका लागि २० वर्ष पूरा भएकै हुनुपर्ने व्यवस्थाले सामाजिक संरचनामा विचलन ल्याउन थालेको छ। पश्चिमा समाजमा १८ वर्ष पूरा भएका युवायुवतीहरू स्वतन्त्र रूपले स्वैच्छिक रूपमा समलिंगी वा विपरीतलिंगी साथीसँग लिभिङ टुगेदरका रूपमा बसोबास गर्न पाउने व्यवस्था रहँदै आएको छ। त्यस समाजमा विवाहलाई पूर्णतया सम्झौता मान्ने गरिएको छ। सामाजिक रूपमा लिभिङ टुगेदर, विवाह र पुनर्विवाहलाई मान्यता दिइएकाले सम्बन्ध जोडिनु र सम्बन्धविच्छेद हुनुलाई सामान्य घटनाका रूपमा लिने गरेको देखिन्छ। नेपालका सन्दर्भमा भने यो कुरा निकै झन्झटिलो र जटिल प्रकृतिको छ। परम्परागत रूपमा सात जन्मका लागि सम्बन्ध गाँसिने मान्यता राखिएको विवाह आर्थिक र शारीरिक आवश्यकतालाई मात्र आधार मानेर होइन, आत्मिक र आध्यात्मिक दृष्टिले निकै पवित्र र महत्त्वपूर्ण मानिने गरेको छ। पूर्वीय दर्शनमा सम्बन्धविच्छेदको कल्पना गरिएको छैन। जन्म जन्मान्तरसम्म रहिरहने सम्बन्ध भएकाले आर्थिक, सामाजिक आरोह अवरोहमा एकआपसमा सहानुभूति र सहयोगको सम्बन्ध रहने र बिचल्लीमा सम्बन्धविच्छेद नगरेर सहयात्रा गर्ने परिपाटी पूर्वको सुनौलो पक्ष हो। पश्चिमीकरणको प्रभाव र प्रचलित कानुनमा भएको व्यवस्थाले नेपाली समाजमा पनि लिभिङ टुगेदरले प्रश्रय पाउन थालेको देखिन्छ। १८ वर्ष पूरा भएको व्यक्तिले वैवाहिक सम्बन्ध कायम गर्न नसक्ने तर एकआपसको आकर्षणको कारणसँगै जीवन बिताउने भावका साथ सँगै बस्न थालेका घटनाहरू धेरै देखिन्छन्। नेपाली समाजमा यस किसिमको बसाइ अत्यन्त नौलो भएकाले भावुकताको तन्तुले मात्र संयोजकको काम गरेको हुन्छ। तुरुन्तै मानसिक अवस्था परिवर्तन हुने युवावस्थाको क्षणमा गाँसिएका सम्बन्धहरू सानो कुराले नै तिक्ततामा परिणत हुने गरेका देखिन्छन्। वैधानिक रूपमा वैवाहिक सम्बन्ध कायम नभएको तर पतिपत्नीका रूपमा सँगै बसेका जोडीका बीचमा कुनै मनमुटाव हुँदा वा समाजले सहजरूपमा उनीहरूलाई स्वीकार नगर्दा सिर्जना भएको अन्योलले पनि आत्महत्याका घटनालाई बढावा दिएको देखिन्छ। संसारभर विविध कारणहरूले गर्दा आत्महत्याको दर बढ्दै गएको छ। नेपालमा पनि बर्सेनि आत्महत्या गर्ने हरूको संख्या थपिँदै गएको पाइन्छ। पछिल्लो समय अविवाहित युवायुवती र विवाहेत्तर सम्बन्धमा रहेका जोडीले एकसाथ आत्महत्या गर्ने गरेका घटनाहरू पनि बढ्दै गएका छन्। १८ वर्षअगाडि विवाह गर्न कानुनले नदिने भएकाले लिभिङ टुगेदर र अवैध सम्बन्ध फस्टाउँदै जाँदा युवायुवतीहरूमा मनोसामाजिक समस्या बढ्न थालेको छ। विवाहसम्बन्धी कानुनलाई व्याख्या गर्नुपूर्व सामाजिक, आर्थिक, सांस्कृतिक शारीरिक र मानसिक पक्षको समेत अध्ययन तथा आवश्यक सम्बोधन हुनु आवश्यक छ। तराईको क्षेत्रमा सीमा वारपार वैवाहिक सम्बन्ध कायम हुने गरेका छन्। नेपालको कानुनमा परिवर्तन गरेपछि २० वर्षसम्म पर्खन नसक्नेहरू सीमापार विवाह गर्न प्रेरित हुने गरेका छन्। एकातिर दाइजोको समस्या अर्कोतिर हुर्केका चेलीको चरित्रमा गरिने शंकाले यस क्षेत्रका अभिभावकहरू चाँडै नै छोरीचेलीको विवाह गरिदिन मन पराउँछन्। कानुनी र सामाजिक उल्झनले अहिले तराईमा सम्बन्धविच्छेदका घटनामा निकै वृद्धि देखिएको छ। नेपालको कानुन र सामाजिक रीतिस्थिति धेरै हदसम्म खुला सिमाना रहेको भारतसँग समान किसिमको छ। भारतमा छोरीको विवाह गर्न १८ वर्ष र छोराको २१ वर्षको प्रावधान रहेको अवस्थामा नेपालमा मात्र छोराछोरी दुवैको उमेर २० वर्ष पुग्नुपर्ने प्रावधान राखिँदा सीमावर्ती क्षेत्रमा हुने गरेका वैवाहिक गतिविधिमा प्रभाव परेको छ। २० वर्षपछि विवाह गर्दा युवतीहरू शिक्षा आर्जन गरी आत्मनिर्भर बन्न सक्ने सम्भावना भए पनि व्यवहारत : यस प्रावधानलाई कार्यान्वयन गर्न निकै कठिन छ। अझ १८ वर्ष पूरा भएपछि आफ्ना बारेमा सबै किसिमका निर्णय गर्न पाउने तर वैवाहिक सम्बन्ध वा सम्झौता गर्न नमिल्ने द्वैध व्यवस्थाले फरक किसिमका समस्याहरू सिर्जना गर्दै आएको छ। त्यसो त पश्चिमा संस्कृतिको अनुकरण गर्ने प्रवृत्ति बढ्दै जाँदा विवाहेत्तर सम्बन्ध र परपुरुष वा स्त्रीसँग लिभिङ टुगेदरमा बस्दा सिर्जना भएका समस्याहरूले सामाजिक विचलन र मानसिक समस्याहरू बढ्दै गएका छन्। श्रीमान् वा श्रीमती वैदेशिक रोजगारीमा हुने तर स्वदेशमा बसेका जोडीले अर्कैसँग सम्बन्ध विस्तार गर्नाले सामाजिक कार्य र संरचनालाई खल्बलाउन थालेको छ। ३० वर्षपछि गर्भधारण गर्दा महिला र बालबच्चामा जटिलता आउने अध्ययनहरूको निष्कर्ष छ। लगभग २०२५ वर्षको उमेरमा विवाह गर्ने र ४५ वर्षपछि मात्र बालबच्चा जन्माउने जोडीको संख्या बढ्दै जाँदा चिकित्सकहरू कम्तीमा १५ प्रतिशत जोडी नि : सन्तान रहने गरेकामा चिन्ता व्यक्त गर्छन्। कलिलो उमेरमा बालबच्चा जन्माउनेभन्दा सहरी र शिक्षित समुदायमा नि : सन्तान हुने जोडीको संख्या बढ्नुका पछाडि ढिलो विवाह तथा परिवार नियोजनका साधनहरूको अत्यधिक प्रयोगलाई कारण मानिएको छ। विवाहसम्बन्धी कानुनी व्यवस्था र प्रावधानहरू तय गरिनु अगाडि यसबाट सिर्जना हुन सक्ने मनोसामाजिक तथा शारीरिक प्रभावहरूको अध्ययन गरिनु आवश्यक थियो। अध्ययनबिना गरिएको यस व्यवस्थाले १८ वर्ष पूरा भई २० वर्ष नपुग्दै युवायुवतीलाई लिभिङ टुगेदरमा बस्न प्रेरित गर्ने मात्र होइन यसै कारण सिर्जना भएका समस्याले समाजमा विकृतिका पहाड खडा हुन थालेका छन्। विवाह शारीरिक र सामाजिक आवश्यकता भएकाले समान भौगोलिक क्षेत्रमा बसोबास गर्ने, समान उमेरमा विवाहसम्बन्धी योग्यता तय गरिँदा सान्दर्भिक नतिजा देखा पर्छ। विश्वका प्रमुख राष्ट्रहरूको विवाहसम्बन्धी व्यवस्थाभन्दा नेपालको व्यवस्था निकै क्रान्तिकारी छ। छिमेकी भारतमा विवाह गर्नका लागि केटीको उमेर १८ वर्ष हुनुपर्ने प्रावधान छ। यस्तै जापानमा महिलाका लागि १६ र पुरुषका लागि १८ वर्ष उमेर तोकिएको छ। अमेरिकाका ४४ ओटा राज्यमा १८ वर्ष न्यूनतम उमेर तोकिएको छ भने २० राज्यमा न्यूनतम उमेर नै तोकिएको छैन। बेलायतमा १६ वर्षको उमेर रहँदै आएकामा भर्खर मात्र १८ वर्ष न्यूनतम उमेर किटान गरिएको छ। यस्तै कोरियामा केटाको उमेर १८ र केटीको उमेर १७ कायम गरिएको छ भने पाकिस्तानमा केटाको १८ र केटीको १६ वर्ष राखिएको छ। रसियामा भने विवाहका लागि १८ वर्षको उमेर मानिएको छ तर स्थानीय सामुदायिक अधिकारीको अनुमतिमा १६ वर्ष पुगेका व्यक्तिले विवाह गर्न पाउँछन्। इरानलगायतका मुस्लिम देशहरूमा भने निकै कलिलो उमेरमा विवाह गर्ने प्रावधान रहेको छ। कानुनमा माथिल्लो उमेर राखिए पनि यी देशहरूमा उमेर नपुग्दै विवाह गर्नेहरूको संख्या अत्यधिक रहेको छ। बंगलादेशमा ५९ प्रतिशत विवाह कानुनी रूपमा वैध हुनुभन्दा अगाडि नै हुने गर्छन् भने अमेरिका २०४९ प्रतिशत विवाह सानो उमेरमै गरिन्छन्। यी सबै विवरणहरूबाट के स्पष्ट हुन्छ भने कानुनमा व्यवस्था गर्दैमा कलिलो उमेरमा विवाह गर्नेहरूको दर घटाउन सकिने हुँदैन। पश्चिमा खुला समाजमा विवाहपूर्व लिभिङ टुगेदरका रूपमा रहने प्रावधानले सामाजिक स्वीकृति पाएकाले समाज त्यसमै अभ्यस्त भएको छ। विवाह गर्दा वा केही समयसँगै बसेर छुट्टिने गर्दा पनि खासै फरक नपर्न सक्दछ। तर बालबालिका बिचल्ली हुने दर भने निकै बढिरहेको छ। नेपालका सन्दर्भमा यस किसिमको कार्य अनैतिक र असामाजिक हुने भएकाले १८ देखि २० वर्षसम्मको समयलाई सामाजिक मान्यतामा खलल नपर्ने गरी कसरी व्यवस्थापन गर्ने हो वा कानुनी प्रावधानलाई के कसरी परिवर्तन गर्ने हो भन्ने विषयमा बहस हुनु आवश्यक देखिन्छ। कानुनी प्रावधान र सामाजिक मनोविज्ञानलाई यथावत् अवस्थामै छोड्ने हो भने वयस्क अवस्थामा पुगेपछि विवाह गर्न निषेध गरिएको समयान्तरमा सिर्जना हुने मनोसामाजिक घटना परिघटनाले आत्महत्याजन्य क्रियाकलापलाई बढाउँदै जाने सम्भावना रहन्छ। १८ वर्ष पूरा भएपछि सहमतिमा यौनसम्पर्क राख्न स्वीकृति दिने तर वैवाहिक सम्बन्धका लागि स्वीकृति नदिने कानुनी प्रावधान एकातिर छ भने अर्कोतिर महिला र पुरुषका बीचमा यौन सम्बन्ध कायम भई सन्तान जन्मिएको अवस्थामा स्वत : विवाह भएको मानिने व्यवस्था पनि सोही कानुनमै रहेको छ। यस व्यवस्थाले सिर्जना गरेको अस्पष्टतालाई निराकरण गर्न अदालतबाट उपयुक्त किसिमले व्याख्या पनि आवश्यक देखिन्छ। अन्यथा केही समयपछि धेरै बालबालिकाको जन्मदर्ता आमाबुवाको विवाहभन्दा अगाडि हुने वा कानुनी अल्झनले दर्ता गर्न नसकिने अवस्था आउँछ। विवाहसम्बन्धी कानुनलाई व्याख्या गर्नुपूर्व सामाजिक, आर्थिक, सांस्कृतिक शारीरिक र मानसिक पक्षको समेत अध्ययन तथा आवश्यक सम्बोधन हुनु पनि अपरिहार्य छ।"
विद्यालय पर्यटन,"कोभिड महामारीपछि नेपालका विभिन्न पर्यटकीय गन्तव्यहरूमा बाह्यसँगै आन्तरिक पर्यटकहरूको चहलपहल निकै बाक्लिँदै गइरहेको छ। पर्यटकीय चर्चित नगरी काठमाडौं, पोखरा, मुस्ताङ, चितवन, जनकपुर, इलाम, कन्यामलगायतका क्षेत्रहरू यतिबेला पर्यटकहरूको आगमनले भरिभराउ देखिएका छन्। भ्रमण पछाडि आम जनमानसमा घुम्नुपर्छ भन्ने भावनाको विकास हँुदै गएको पाइन्छ भने करिब कोममा गइसकेको नेपालको पर्यटन उद्योग यो चहलपहलसँगै पुनरुत्थानको यात्रामा अघि बढिरहेको छ। पर्यटकहरू पुरानाभन्दा पनि नयाँ र उदाउँदा पर्यटकीय गन्तव्यहरूमा र मनोरञ्जनका नयाँ प्रकारका गतिविधिहरूमा रुचि राख्न थालेका छन्। सर्लाहीको भरत ताल यसको ज्वलन्त उदाहरण हो जहाँ सामुद्रिक अनुभव सँगाल्नका लागि नेपालका पूर्वमेचीदेखि पश्चिम महाकालीसम्मका पर्यटकहरू आउजाउ गरिरहेका छन्। हिउँद सुरु भएसँगै चिसो बढ्दै गइरहेको छ। यसै सन्दर्भमा हिउँमा खेल्न रुचाउने पर्यटकहरूको संख्यामा भारी वृद्धि हुने प्रक्षेपण गर्दै काठमाडौं उपत्यका नजिकका कालिञ्चोक, फुल्चोकी, चन्द्रागिरिलगायतका स्थानका पर्यटन व्यवसायीहरू पर्यटकहरूलाई भिœयाउनका लागि पूर्वतयारी थालिरहेका छन्। यी यावत् कुराहरूलाई दृष्टिगत गर्दा नेपालमा आन्तरिक पर्यटनको महत्त् थप उजागर हुँदै गएको देखिन्छ भने यो चहलपहलसँगै नेपालमा पर्यटन सचेतना तथा साक्षरताको आवश्यकता पनि उत्तिकै महसुस हुन थालेको छ । पर्यटन सचेतना तथा साक्षरता नेपालका सन्दर्भमा विद्यालय तहबाटै सुरुवात हुनु जरुरी देखिन्छ। विद्यालय तहदेखि नै पर्यटन के हो, यो केका लागि महत्त् छ, यसबाट हामीले र हाम्रो समाजले के कस्ता फाइदाहरू प्राप्त गर्न सक्छौं, पर्यटनबाट आर्थिक तथा सामाजिक रूपान्तरण कसरी सम्भव हुन सक्छ, पर्यटन सम्बद्ध क्षेत्रमा के कस्ता करियरहरू उपलब्ध हुन सक्छन्, रोजगारी तथा उद्यमशीलताका लागि पर्यटनसँग कसरी जोडिन सकिन्छ र पर्यटनले दिनानुुदिन बढ्दो वैदेशिक पलायनलाई कसरी न्यूनीकरण गरी मुलुकलाई समृद्धितर्फ धकेल्न सक्छ भन्नेजस्ता कुराहरू विद्यार्थीलाई आधारभूत तहदेखि नै बुझाउन सक्नुपर्छ। यसले विद्यार्थीलाई पर्यटन उद्योग सम्बद्ध क्षेत्रहरूमा लाग्न तथा त्यसभित्र रहेका अपार सम्भावनाको खोजी गर्न उत्प्रेरित गर्दछ। विद्यालय पर्यटन सचेतनालाई मध्यनजर गर्दै नेपाल टुरिजम बोर्ड, यूएनडीपी तथा विश्वका १७ देशमा विस्तारित पर्यटन तथा शैक्षिक एलाइन्स जीटीटीपीसमेतको सहकार्यमा विद्यालय पर्यटन क्लबको अवधारण विकास गरी पहिलो चरणमा देशका पाँच प्रदेशका १८ विद्यालयमा नेसनल सस्टेनेवल टुरिजम क्लब (एनएसटीसी) नामक पर्यटन क्लब गठन भइसकेको छ। पहिलो चरणमा एक सय विद्यालय लक्षित यो कार्यक्रम दोस्रो चरणमा सातै प्रदेशका एक हजार सामुदायिक तथा संस्थागत विद्यालयमा पुर्याउने लक्ष्य लिइएको छ। विद्यालयका प्रधानाध्यपक संरक्षक, विषय शिक्षक संयोजक, कक्षा ९ का विद्यार्थी प्रिफेक्ट तथा कक्षा ७ देखि १० सम्मका हरेक तहबाट दुुईदुई जना गरी कुल ११ सदस्य रहने यस क्लबले पहिलो वर्ष त्रैमासिक रूपमा कम्तीमा एक वटाका दरले चार वटा पर्यटन लक्षित विशेष कार्यक्रमहरू तथा यसका अतिरिक्त विश्व वातावरण दिवसमा एउटा र विश्व पर्यटन दिवसका अवसरमा एउटा गरी कुल ६ वटा कार्यक्रमहरू गर्नेछ। कार्यक्रममा पर्यटन सम्बद्ध वक्तृत्वकला, हाजिरी जवाफ, सांस्कृतिक प्रस्तुति, निबन्ध लेखन, कथावाचन, गन्तव्य भ्रमण, रिसर्च प्रोजेक्ट, अन्तत्र्रिया आदिलगायत हुन सक्छन्। क्लबका कार्यक्रमबाट विद्यार्थी, शिक्षक, अभिभावक तथा सरोकारवालाहरू नेपालको पर्यटन र यसको महत्त्का बारेमा जानकार हुन्छन् । पर्यटन क्षेत्रमा उपलब्ध विविध करियर तथा उद्यमशीलताका अवसरहरूबारे युवाहरू सुसूचित हुन्छन् । स्थानीय पर्यटकीय गन्तव्यहरूको पहिचान भई ती गन्तव्यहरू प्रचारप्रसारमा आउने, स्थानीय स्तरमा पर्यटन सम्बद्ध गतिविधिहरू बढ्दै जाने तथा त्यसले रोजगारी सिर्जनासँगै मानिसको आयस्तर वृद्धि हुँदै जान्छ । धार्मिक, सांस्कृतिक, ऐतिहासिक तथा पुरातात्वक महत्त्लव भरिएका स्थलहरूको संरक्षण एवं संवद्र्धनमा टेवा पुग्छ । विद्यार्थीमा निहित प्रतिभाको राष्ट्रिय तथा अन्तर्राष्ट्रिय स्तरमा प्रस्फुटन गर्ने अवसर प्राप्त हुने, गाउँ नगर तथा सहरहरू सफा, सुन्दर तथा हरियाली उन्मुख हँुदै जाने हुन्छ । विद्यार्थी तथा शिक्षक एवं अभिभावकमा घुम्ने परिपाटीको विकास हुने, देशका पर्यटकीय गन्तव्यमा निकै चहलपहल बढ्छ । स्थानीय कला संस्कति एवं उत्पादनको प्रवद्र्धन एवं सदुपयोग हुने तथा समग्रमा पर्यटन नै मुलुक विकासको आधारशिलाको रूपमा अघि बढ्दै जानेजस्ता फाइदाहरू हुन सक्ने देखिन्छ। यसका अलावा क्लब एक्सचेन्ज प्रोग्रामअन्तर्गत एक प्रदेशको क्लबले अर्को प्रदेशको क्लब, एक देशको क्लबले अर्को देशको क्लबमार्फत त्यहाँका पर्यटकीय विशेषता तथा विकासबारे जानकारी प्राप्त गर्ने, नवीनतम पर्यटकीय अवधारणलाई आत्मसात् गर्दै आफ्ना पर्यटकीय प्रोडक्टहरूको प्रवद्र्धनसमेत गर्न सक्छन्। भारत सरकारले देशको प्राकृतिक र सांस्कृतिक सम्पदा, पर्यटनप्रति बालबालिका र युवाहरूमा अभिरुचि, चासो, चेतना र जिम्मेवारीको भावना जगाउने रणनीतिक उद्देश्यका साथ देशभर युवा पर्यटन क्लबको अवधारणा अघि सारेको छ। त्यसैगरी केरला राज्य सरकारले पनि स्थानीय तहमा पर्यटन विकासलाई थप जिम्मेवार र दिगो बनाउने, स्थानीय कला तथा संस्कृतिको संरक्षण गर्ने तथा हरित प्रोटोकल कार्यान्वयन गर्ने उद्देश्यका साथ राज्यभरका विभिन्न गन्तव्यहरूमा जिम्मेवार पर्यटन क्लबहरूको सुरुवात गरेको छ। नेपालमा पनि विद्यालय टुरिजम क्लब अवधारणालाई संघीय तथा प्रादेशिक सरकारले आत्मसात् गर्नुपर्ने देखिन्छ। प्रकृतिको भूस्वर्ग भनेर विश्वमाझ चिनिएको नेपाल एक प्रचुर पर्यटकीय सम्भाव्यता बोकेको मुलुक हो। कुल गार्हस्थ्य उत्पादनमा करिब ८ प्रतिशत हिस्सा ओगटेको तथा रोजगारी सिर्जनाका हिसाबले चौथो स्थानमा रहेको पर्यटन समृद्ध नेपालको एउटा दरिलो र स्थायी आधार हो। त्यसैले पनि यस क्षेत्रप्रति युवाहरूको रुचि जगाउनु अपरिहार्य देखिन्छ। प्लस टु सक्नासाथ अध्ययनका लागि भन्दै बिदेसिँदै गएका युवा पिँढीलाई मुलुकमै रिटेन गर्नका लागि पर्यटन क्लब दीर्घकालीन हिसाबले निकै प्रभावकारी हुन सक्ने देखिन्छ। पर्यटन क्लबले केवल देशको पर्यटन प्रवद्र्धनमा मात्र सहयोग पुर्याउने हैन, दिनानुदिन चुनौतीको रूपमा देखिरहेको फोहोर व्यवस्थापनमा सहजीकरण गर्दै गन्तव्यको सौन्दर्यीकरण गर्न समेत सहयोग पुर्याउने देखिन्छ। त्यसैले नीतिगत तहबाटै क्लब अवधारणालाई प्राथमिकताका साथ कार्यान्वयन गर्न तदारुकता देखाउनु पर्ने देखिन्छ।"
फेरि हार्यो पोखरा एभेन्जर्स,"काठमाडौं : राष्ट्रिय टिमका कप्तान रोहित पौडेलको अविजित अर्धशतकप्रेरित विराटनगर सुपर किङ्ग्ससँग नेपाल टी २० लिगमा पोखरा एभेन्जर्सले लगातार दोस्रो पराजय बेहोरेको छ। बुधबार पनि विराटनगरसँगै ६ विकेटले हारेको पोखरा लिगको पाँच खेलमा पनि जितविहीन बनेको छ। त्रिवि क्रिकेट मैदानमा टस हारेर ब्याटिङ थालेका पोखराले ६ विकेटको क्षतिमा एक सय ३५ रनको योगफल तयार गरेको थियो। जवाफी ब्याटिङमा उत्रिएको विराटनगरले १८४ ओभरमा दुई विकेट गुमाएर लक्ष्य पूरा गर्यो। विराटनगरका लागि जहिर खान र अमिर हम्जाले एकएक विकेटबाहेक अन्य बलर विकेट विहीन रहे। पहिलो इनिङमा पोखराका लागि हम्जाले २५ बलमा एक चौका र तीन छक्कासहित अविजित इनिङ खेलेका थिए। त्यसबाहेक कप्तान उपुल थरङ्गा २५ र ओपनर सुमित महर्जनले २६ रनको योगदान गरे। त्यसबाहेक अन्य ब्याटरको प्रदर्शन उल्लेख्य रहेन। बलिङतर्फ एन्ड्रे मकार्थीले विराटनगरका लागि सर्वाधिक तीन विकेट लिए। यस्तै, नन्दन यादव, राज ननन र साहब आलमले एकएक विकेट लिए। जारी फ्रेन्चाइज लिगमा विराटनगरले चारमध्ये दुई खेल जितेको छ। पोखरा जितविहीन छ।"
चाडविक र सन्दीपको उत्कृष्ट ब्याटिङमा जनकपुरको तेस्रो जित,"काठमाडौं : सन्दीप जोरा र चाटविक वाल्टनको एक सय ५१ रनको साझेदारीप्रेरित जनकपुर रोयल्सले नेपाल टी २० लिगमा बिहीबार फार वेस्टर्न युनाइटेडलाई आठ विकेटले पराजित गरेको छ। त्रिवि क्रिकट मैदानमा टस हारेर ब्याटिङ गरेको पहिले फार वेस्टले ६ विकेटको क्षतिमा एक सय ६९ रनको योगफल तयार गरेको थियो। जवाफी ब्याटिङमा उत्रिएको जनकपुरले १८२ ओभरमा दुई विकेट गुमाएर लक्ष्य पूरा गर्यो। जनकपुरका लागि सन्दीपले ५४ बलमा तीन चौका र पाँच छक्कासहित ७७ रनको अविजित इनिङ खेले। यस्तै, वाल्टनले ४० बलमा दुई चौका र पाँच छक्कासहित ६९ रनमा अविजित रहे। त्यसअघि ओपनर पवन सर्राफ १२ तथा कप्तान ट्रेभोन ग्रिफिथ ६ रनमा पेभेलियन फर्केका थिए। जनकपुरले २० रनमा दुई विकेट गुमाएको थियो। तर, त्यसपछि तेस्रो र चौथो ब्याटरले शानदार साझेदारी गर्दै जिततर्फ डोर्याए। फार वेस्टका लागि करण केसीले दुई विकेट बाहेक अन्य बलरले सफलता हासिल गरेनन्। पहिलो इनिङमा फार वेस्टका लागि अन्तिम ओभरमा लगातार तीन छक्का प्रहार गरेका करणले १७ बलमा तीन चौका र चार छक्कासहित अविजित ४६ रन बनाएका थिए। यस्तै, भीम सार्कीले ३० बलमा अविजित ३६ रनको योगदान गरे। त्यसअघि हस्मतुल्लाह शाहिदी १९ तथा ओपनर देव खनाल २२ रनमा पेभेलियन फर्केका थिए। बलिङतर्फ जनकपुरका लागि ललित राजवंशीले सर्वाधिक दुई विकेट लिए। यस्तै, सोमपाल कामी र जितेन्द्र मुखियाले एकएक विकेट लिए। जितसँगै जनकपुर चार खेलमा तीन जितसहित तालिकाको शीर्ष स्थानमा उक्लिएको छ। समान खेलबाट दुई अंक जोडेको फार वेस्ट पाँचौं स्थानमा छ।"
फार वेस्टले जनकपुरलाई दियो १७० रनको लक्ष्य,"काठमाडौं : करण केसीको आक्रामक ४६ रनप्रेरित फार वेस्टर्न युनाइटेडले नेपाल टी २० लिगमा बिहीबार जनकपुर रोयल्सलाई एक सय ७० रनको लक्ष्य दिएको छ। त्रिवि क्रिकेट मैदानमा टस हारेर ब्याटिङ थालेको फार वेस्टले ६ विकेटको क्षतिमा एक सय ६९ रनको योगफल तयार गर्यो। फार वेस्टका लागि अन्तिम ओभरमा लगातार तीन छक्का प्रहार गरेका करणले १७ बलमा तीन चौका र चार छक्कासहित अविजित ४६ रन बनाए। यस्तै, भीम सार्कीले ३० बलमा अविजित ३६ रनको योगदान गरे। त्यसअघि हस्मतुल्लाह शाहिदी १९ तथा ओपनर देव खनाल २२ रनमा पेभेलियन फर्केका थिए। बलिङतर्फ जनकपुरका लागि ललित राजवंशीले सर्वाधिक दुई विकेट लिए। यस्तै, सोमपाल कामी र जितेन्द्र मुखियाले एकएक विकेट लिए।"
पोखराले विराटनगरलाई दियो १३६ रनको लक्ष्य,"काठमाडौं : अमिर हम्जाको अविजित ३७ रनप्रेरित पोखरा एभेन्जर्सले नेपाल टी २० लिगमा बिहीबार विराटनगर सुपर किङ्ग्सलाई एक सय ३६ रनको लक्ष्य दिएको छ। त्रिवि क्रिकेट मैदानमा टस हारेर ब्याटिङ थालेको पोखराले ६ विकेटको क्षतिमा एक सय ३५ रनको योगफल तयार गर्यो। पोखराका लागि हम्जाले २५ बलमा एक चौका र तीन छक्कासहित अविजित इनिङ खेले। त्यसबाहेक कप्तान उपुल थरङ्गा २५ र ओपनर सुमित महर्जनले २६ रनको योगदान गरे। त्यसबाहेक अन्य ब्याटरको प्रदर्शन उल्लेख्य रहेन। बलिङतर्फ एन्ड्रे मकार्थीले विराटनगरका लागि सर्वाधिक तीन विकेट लिए। यस्तै, नन्दन यादव, राज ननन र साहब आलमले एकएक विकेट लिए।"
'ए' डिभिजन लिग फागुन १९ बाट,काठमाडौं : सहिद स्मारक 'ए' डिभिजन लिग फागुन १९ गतेदेखि सुरु हुने भएको छ। अखिल नेपाल फुटबल संघ (एन्फा) र 'ए' डिभिजन क्लबबीचको संयुक्त बैठकले फागुन १९ गतेबाट सुरु गर्ने सहमति जुटेको हो। लिग डबल राउण्ड रोबिनको आधारमा हुने निर्णय भएको छ। यसअघि एन्फाले शीर्ष डिभिजनको लिग पुस २८ गतेबाट गर्ने निर्णय गरेको थियो।
स्पेनको कासेरेन्योसँग २१ ले हार्यो काठमाडौं ११,"काठमाडौं : स्पेनिस क्लब कासेरेन्यो सिपीले दोस्रो मैत्रीपूर्ण खेलमा बिहीबार काठमाडौं ११ लाई २१ ले पराजित गरेको छ। त्रिपुरेश्वस्थित दशरथ रंगशालमा कासेरेन्योलाई जित दिलाउन कप्तान अल्भारो क्लाउस र डेविड ग्रान्डेले गोल गरे। काठमाडौंका लागि जर्ज प्रिन्स कार्कीले एक गोल फर्काएका थिए। अधिकांश समय बलमाथि पकड जमाएको कासेरेन्योले ४०औं मिनेटमा क्लाउसीको गोलमार्फत अग्रता लिएको थियो। ८३औं मिनेटमा ग्रान्डेले कासेरेन्योको अग्रता दोब्बर बनाए। जर्ज प्रिन्सले ८५औं मिनेटमा गोल गर्दै काठमाडौंलाई खेलमा फर्काउने प्रयास गरे पनि टिमको हार टार्न भने सकेनन्। काठमाडौंको कप्तानी नेपाली राष्ट्रिय फुटबल टिमका पूर्वकप्तान विराज महर्जनले गरेका थिए। यो जितसँगै दुई मैत्रीपूर्ण खेलका लागि नेपाल आएको कोसेरेन्योले दुवै खेलमा जित निकाल्यो। कासेरेन्योले बुधबार पोखरामा सम्पन्न मैत्रीपूर्ण खेलमा गण्डकी ११ लाई पराजित गरेको थियो। नेपाली राष्ट्रिय फुटबल टिमका पूर्वकप्तान अनिल गुरुङको कप्तानीमा रहेको गण्डकी ३० ले हारेको थियो। स्पेनस्थित नेपाली राजदुतावास, अखिल नेपाल फुटबल संघ, काठमाडौं जिल्ला फुटबल संघ र कास्की जिल्ला फुटबल संघको सहकार्यमा लुम्बिनी गार्डेन फाउन्डेसनले कासेरेन्योको नेपाल भ्रमण आयोजना गरेको हो। नेपालमा दुई मैत्रीपूर्ण खेल खेल्नका लागि कासेरेन्योको ५० सदस्यीय टिम मंगलबार आइपुगेको थियो। मंगलबार बिहान कतार एयरवेजको विमानबाट काठमाडौं आइपुग्नेवित्तिकै विमानस्थलबाटै टिम आन्तरिक उडानमार्फत पोखरा पुगेको थियो। टिमलाई सोमबार मड्रिड विमानस्थलमा स्पेनका लागि नेपाली राजदुत शर्मिला पराजुली ढकालले बिदाइ गरेकी थिइन्। आगामी जनवरी चारमा स्पेनिस कोपा डेल रेको अन्तिम३२ अन्तर्गतको खेलमा रियाल मड्रिडसँग प्रतिस्पर्धा गर्ने तयारीमा रहेको स्पेनिस टिम शुक्रबार स्वदेश फर्किनेछ।"
"धानको उत्पादन बढ्यो, तर किसानले पाएनन् उचित मूल्य","काठमाडौं : गत वर्षको तुलनामा धान उत्पादनमा सुधार भएको छ। चालु आर्थिक वर्षको चैते र वर्षे सिजनमा मुलुकभरि ५४ लाख ८६ हजार ४ सय ७२ मेट्रिक टन धान उत्पादन भएको छ। सो आर्थिक वर्षमा धान लगाइएको क्षेत्रफल १४ लाख ४७ हजार७ सय डढ हेक्टर जमिनबाट भएको उत्पादन हो। यो गत आर्थिक वर्षको तुलनामा ३ लाख ५५ हजार ८ सय ४७ मेट्रिक टनले बढी भएको कृषि तथा पशुपन्छी विकास मन्त्रालयको तथ्यांकमा उल्लेख छ। आर्थिक वर्ष २०७८।७९ को उत्पादनको विवरणमा ५१ लाख ३० हजार ६ सय २५ मेट्रिक टन धान उत्पादन भएको थियो। चालु आवको उत्पादनलाई आधार मान्दा उत्पादकत्व ३७९ मेट्रिक टनप्रति हेक्टर रहेको प्रारम्भिक अनुमान गरिएको छ। यसअनुसार गत आर्थिक वर्ष ०७८०७९ को तुलनामा यस आर्थिक वर्षमा धानको समग्र क्षेत्रफलमा दुई प्रतिशतले कमी आएको देखिन्छ। त्यस्तै समग्र उत्पादनमा ६९४ प्रतिशतले र समग्र उत्पादकत्वमा ९१२ प्रतिशतले वृद्धि भएको मन्त्रालयले बताएको छ। सातवटै प्रदेशका कृषि क्षेत्र हेर्ने मन्त्रालयहरुबाट प्राप्त जिल्लास्तरीय धानको क्षेत्रफल तथा उत्पादन अनुमानका आधारमा कृषि तथ्यांक प्राविधिक समितिको सिफारिसमा मन्त्रालयको सचिवस्तरको पुस १४ निर्णयअनुसार सो तथ्यांक सार्वजनिक गरेको हो। गत आर्थिक वर्षको तुलनामा यस आर्थिक वर्षमा धानको समग्र क्षेत्रफलमा २ प्रतिशतले कमी आएको छ। त्यस्तै समग्र उत्पादनमा ६९४ प्रतिशतले र समग्र उत्पादकत्वमा ९१२ प्रतिशतले वृद्धि भएको तथ्यांकमा उल्लेख छ। प्रारम्भिक अनुमानअनुसार प्रदेशगतरूपमा गत आर्थिक वर्षको तुलनामा सबैभन्दा बढी सुदूरपश्चिम प्रदेशमा करिब ३३३३ प्रतिशतले धान उत्पादन वृद्धि भएको देखिन्छ। मन्त्रालयका अनुसार गत वर्ष बेमौसमी वर्षका कारण सुदूरपश्चिम प्रदेशका कैलाली र कञ्चनपुर जिल्लामा उल्लेख्य क्षति भइ उत्पादन उल्लेख्य कमी आएको थियो। यस वर्ष सामान्यीकरण हुँदा उल्लेख्य वृध्दि देखिएको हो। सुदूरपश्चिम प्रदेशका अलावा गत वर्षको तुलनामा लुम्बिनी प्रदेशमा १५२ प्रतिशत, प्रदेश १ मा ५७२ प्रतिशत र कर्णालीमा ३४६ प्रतिशत र मधेश प्रदेशमा ०१८ प्रतिशत उत्पादन वृद्धि भएको छ। तर बाग्मती र गण्डकी प्रदेशमा गत वर्षको तुलनामा क्रमशः १४५ र ३७४ प्रतिशत उत्पादन कमी भएको मन्त्रालयले जानकारी दिएइको छ। समग्रमा गत वर्षको तुलनामा धानको उत्पादन बढे पनि किसानले भने उचित मूल्य पाएका छैनन्। सरकारले धानको न्युनतम समर्थन मूल्य तोके पनि समयमा यसको मूल्य भने किसानले नपाएको गुनासो छ। उनीहरू सरकारले तोकेको मूल्यभन्दा कममा व्यापारीलाई धान बेच्नुपर्दा लागतसमेत नउठ्ने समस्या परेको गुनासो गर्छन्। किसानले मंसीरमा धमाधम धान काटेर बेच्ने पूर्वसन्ध्यामा अर्थात् २०७९०८० का लागि मन्त्रिपरिषद्ले गत कात्तिक १६ गते मूल्य तोक्यो। समर्थन मूल्य तोक्न र कार्यान्वयनमा ढिला गर्दा आम किसानले कम मूल्यमा बजारमा धान बेच्नु परेको छ। यसपटक सरकारले मोटा धान प्रतिक्विन्टल २ हजार ९ सय ६७ रुपैयाँ र मध्यम धान प्रतिक्विन्टल ३ हजार १ सय २८ रुपैयाँ मूल्य निर्धारण गरेको छ। यो गत वर्षभन्दा प्रतिक्विन्टल २२६ रुपैयाँ बढी हो। गत वर्ष मोटा धानका लागि प्रतिक्विन्टल २ हजार ७ सय ५२ र मध्यम धानका लागि २ हजार ९ सय २ रुपैयाँ तोकेको थियो।"
दोलखाका व्यवसायी आन्दोलित,"दोलखा: बैंक तथा वित्तीय संस्थाको चर्को ब्याजदरविरुद्ध दोलखाका उद्योगी व्यवसायीहरू आन्दोलित भएका छन्। उनीहरूले चरणवद्ध आन्दोलनको घोषणा गरेका छन्। दोलखाको बजार क्षेत्रमा देखिएको मन्दिले व्यवसायीहरू चिन्तित भइरहेको बेला बैंक तथा वित्तीय संस्थाहरूले ब्याजदरमा अत्यधिक वृद्धि र मानसिक दबाब बढाएको भन्दै व्यवसायीहरू आन्दोलित भएका हुन्। दोलखा उद्योग वाणिज्य संघ र दोलखा चेम्बर अफ कर्मशले संयुक्त आन्दोलनको घोषणा गरेको छ। उनीहरूको आन्दोलनमा कपडा तथा फेन्सी व्यवसायी संघ, इलेक्ट्रोनिक संघ, सिलाई बुनाई संघ, होटल व्यवसायी संघ र सुन चाँदी व्यवसायी संघको पनि साथ दिएको छ। व्यवसायीहरूले चालु कर्जाको मार्ग निर्देशन खारेज गर्नुपर्ने, पुर्नकर्जाको व्यवस्था गर्नुपर्ने, बैंक तथा वित्तीय संस्थाको ब्याजदर एक अंकमा कायम गर्नुपर्ने, बैंक तथा वित्तिय संस्थाको आतंक बन्द हुनुपर्ने, कारोवारको आधारमा कर्जा दिने प्रावधान संशोधन हुनुपर्ने, चालु रहेको ओभर ड्राफ कर्जा यथावत राख्नुपर्ने, राष्ट्र बैंकको अव्यवहारिक नीति खारेज हुनुपर्ने, वर्षमा एक पटक चालुपुँजी ऋण चुक्ता गर्ने प्रावधान खारेज हुनुपर्ने लगायतका माग राखेका छन्। आन्दोलनका कार्यक्रमअन्तर्गत व्यवसायीहरूले बुधबार हस्ताक्षरसहित प्रमुख जिल्ला अधिकारीमार्फत राष्ट्र बैंक र अर्थ मन्त्रालयमा मागपत्र प्रस्तुत गरेका थिए भने बिहीबार एक दिन बैंक तथा वित्तीय संस्थाहरूसँग सम्पूर्ण आर्थिक कारोवार बहिष्कार गरेका थिए। व्यवसायीहरूको आन्दोलनमा सरोकारवाला निकायले चासो नदिए पुष २४ गतेबाट थप सशक्त आन्दोलन गर्ने दोलखा उद्योग वाणिज्य संघका अध्यक्ष इन्द्रबहादुर श्रेष्ठ र दोलखा चेम्बर आफ कर्मशका अध्यक्ष बिष्णु श्रेष्ठद्वारा जारी विज्ञप्तिमा उल्लेख गरिएको छ।"
फेरिइरहने मन्त्री र बदलिइरहने नीति,"काठमाडौं : देशमा गणतन्त्र आएसँगै अर्थ संयन्त्रमा अस्थिरताले प्रश्रय पायो। नेपाल राष्ट्र बैंक तालुकदार रहेको मौद्रिक नीति र अर्थ मन्त्रालयले अंगिकार गर्ने वित्त नीति समष्टिगत अर्थतन्त्रका दुई पाटा भए पनि एकआपसमा सन्तुलित हुने अवसर मिलेन। फरक राजनीतिक दलमा आस्था राख्ने व्यक्ति दुई निकायको प्रमुख हुँदा दुई निकाय समन्वयको अभाव देखियो। पूर्वगभर्नरद्वय डा युवराज खतिवडा र डा चिरञ्जीवी नेपालले ५५ जना अर्थमन्त्री झेले। बहालवाला गभर्नर महाप्रसाद अधिकारीले चौथो मन्त्री झेलिरहेका छन्। अर्थमन्त्रीगभर्नर द्वन्द्व चरम उत्कर्षमा पुग्दा गभर्नर बर्खास्तीसम्मको निर्णय मन्त्रिपरिषद्बाट हुने गरेको छ। अर्कोतिर ४ महिनामै बजेट फेरिने परिस्थिति हेरेर नेपाल राष्ट्र बैंक बस्ने गरेको छ। सरकारले दीर्घकालीन भिजन राखेर मौद्रिक र वित्त नीतिबीच तालमेल मिलाउनुपर्ने हो, पूर्वबैंकर दाहालले भने, संविधान जारी भएपछि आर्थिक विकासलाई मूल एजेन्डाको रूपमा अघि सारिएको हो। तर, डा युवराज खतिवडाबाहेक अरू कुनै अर्थमन्त्री अर्थतन्त्रका विषयमा जानकार देखिनुभएन। दाहालका अनुसार अर्थतन्त्रका लागि दुर्भाग्यपूर्ण परिस्थिति संरचनागत कमजोरी नै हो। देशमा भएको सबै पैसा सदुपयोग भएको छ। निक्षेपको ९० प्रतिशत कर्जा प्रवाह भइरहेको तथ्यले अन्य स्रोतबाट लगानी जुटाउनुपर्ने आवश्यकता औंल्याइए दिएको छ। विदेशबाट लगानी, सहायता जुटाउन नेपाललाई विज्ञ अर्थमन्त्रीको आवश्यकता छ। संकटमा कसरी पुग्यो अर्थतन्त्र ? अर्थ मन्त्रालयका एक उच्च अधिकारीले भने, डा खतिवडा अर्थमन्त्री हुनुभएको बेला अर्थतन्त्र सही ट्रयाकमा थियो। प्रणाली र संरचनागत सुधार भएको थियो। खतिवडाकै कार्यकालमा नेपाल राष्ट्र बैंकको नेतृत्व अर्का योग्य व्यक्ति महाप्रसाद अधिकारीलाई सुम्पिइयो। अधिकारी गभर्नर बन्दै गर्दा डा खतिवडाले भनेका थिए, कम्तीमा ५ वर्षका लागि ढुक्क भयो। तर, खतिवडाको बहिर्गमनसँगै मौद्रिक र वित्त नीतिलाई एकै गतिमा हिँडाउने नेतृत्व अर्थ मन्त्रालयले पाएन। त्यसपछि वित्त नीतिको तयारीमा केही कमजोरी भयो। देश निर्वाचनमा होमियो, जनार्दन शर्माले ल्याएको बजेट विवादित बन्यो, वितृष्णा पनि रहे। यसबीचमा अर्थ मन्त्रालयको शाख पनि गिर्यो। अर्थशास्त्री पौडेल भन्छन्, अर्थ मन्त्रालय र राष्ट्र बैंकमा फरक पार्टीमा आस्था राख्ने मान्छे भएर फरक पर्दैन। अर्थतन्त्रका समस्या समाधान गर्न वित्त नीतिले निर्दिष्ट गर्न सक्नुपर्छ। वित्त नीति बनाउने निकाय कमजोर भएसँगै मौद्रिक नीति हाबी हुनुपर्ने बाध्यता सिर्जना भयो।"
समस्याग्रस्त सहकारी व्यवस्थापन समितिको नाम परिवर्तन,"काठमाडौं : भूमि व्यवस्था, सहकारी तथा गरिबी निवारण मन्त्रालयअन्तर्गतको समस्याग्रस्त सहकारी व्यवस्थापन समितिको कार्यालयको नाम परिवर्तन गरिएको छ। समितिको गत मङ्सिर २९ गतेको बैठकको निर्णयानुसार नाम परिवर्तन गरिएको अध्यक्ष काशीराज दाहालले जानकारी दिए। नाम परिवर्तन भएपछि समितिले कार्यालयको वेबसाइट, बोर्ड र लेटरहेडमा समेत सहकारी व्यवस्थापन समितिको कार्यालय भनी नाम राखेको पनि उनले बताए। सहकारी ऐन, २०७४ को दफा १०४ बमोजिम नेपाल सरकारबाट समस्याग्रस्त घोषित संस्थाहरूको सम्पत्ति व्यवस्थापन तथा दायित्व भुक्तानी गर्नु समितिको मुख्य कर्तव्य हो। समिति गठनका बेला मन्त्रालयले समस्याग्रस्त नाम नराखे पनि पछि नामको अघि नै राखिएको शब्दका कारण नकारात्मक सन्देश गएकाले नाम परिवर्तन गरिएको जनाइएको छ।"
तथ्यांक विश्वसनीय नभएपछि राष्ट्र बैंकले रोक्यो घरजग्गाको मूल्यसम्बन्धी सर्वेक्षण,"काठमाडौं : विश्वसनीय तथ्यांकको अभाव भएको भन्दै नेपाल राष्ट्र बैंकले घरजग्गा कारोबारको मूल्य सर्वेक्षण प्रतिवेदन प्रकाशन गर्न बन्द गरेको छ। तीनतीन महिनामा प्रतिवेदन सार्वजनिक गर्नेगरी अघिल्लो वर्ष मङ्सिरदेखि सुरु गरिएको उक्त सर्वेक्षण रोकिएको हो। यसरी सर्वेक्षण रोकिनुमा सर्वेक्षणबाट प्राप्त हुने मूल्यको विश्वसनीयतालाई मुख्य कारण मानिएको छ। राष्ट्र बैंकलाई उपलब्ध भएका तथ्यांक विश्वास गर्नसक्ने खालको नदेखिएपछि यसलाई निरन्तरता दिन नसकिएको केन्द्रीय बैंकका आर्थिक अनुसन्धान विभागका कार्यकारी निर्देशक प्रकाशकुमार श्रेष्ठले जानकारी दिए। 'सर्वेक्षणका लागि हामीले मालपोत कार्यालयमा भएको कारोबार, बैंकमा धितो प्रयोजनका लागि कायम गरिएको मूल्य र हामीले छनोट गरेका बजार केन्द्रबाट स्वतन्त्ररूपमा प्राप्त गरेको मूल्यलाई आधार बनाएका थियौँ', कार्यकारी निर्देशक श्रेष्ठले भने, 'अहिले घरजग्गा क्षेत्रमा मन्दी देखिँदा यी तथ्यांकमा समानता पाइएन। बैंकको धितोको मूल्याङ्कनमा र मालपोतको कारोबारमा मूल्यमा समानता देखिएन, किनबेच हुँदाको मूल्य पनि कतै घट्ने, कतै बढ्ने गरेको देखियो।' यसरी मूल्यमा उतारचढाव देखिनुले यो क्षेत्र अझै पनि व्यावसायिक र प्रतिस्पर्धात्मक हुन नसकेको राष्ट्र बैंकको निष्कर्ष छ। खासगरी धितो मूल्याङ्कनका लागि कारोबार मूल्य बढी देखाउने, कर प्रयोजनका लागि मूल्य कम देखाउने तथा परिवारभित्रका सदस्यबीच कारोबार हुँदा एउटा मूल्य कायम गर्ने प्रवृत्तिले यो अवस्था आएको हुनसक्ने डा श्रेष्ठको भनाइ छ। घरजग्गा कारोबारमा मालपोत कार्यालयले कारोबार कर र पूँजीगत लाभकर लिँदै आएको छ। धेरै मूल्य देखाउँदा खरिदकर्ताले तिर्नुपर्ने कारोबार कर बढी हुन आउने र बिक्रेताले तिर्नुपर्ने पुँजीगत लाभकर पनि बढ्ने भएकाले कम मूल्य कायम गरेर जग्गाको कारोबार गर्ने चलन छ। तर बैंकबाट ऋण लिन चाहने वा बैंकको ऋणमै जग्गा किन्नेले भने धेरै मूल्य कायम गरेर जग्गाको कारोबार गर्ने गरेको पाइएको छ। यसले प्राप्त तथ्यांकको विश्वसनीयता घटाएको राष्ट्र बैंकको निष्कर्ष छ। यसअघि राष्ट्र बैंकले बढी घरजग्गाको कारोबार हुने देशका २० वटा सहरलाई बजार केन्द्र बनाएर सर्वेक्षण सुरु गरेको थियो। सर्वेक्षणमा जमिनको आकार, मोहडा, मुख्य बजारसम्मको दूरी, बस्तीको सम्मिश्रण, बाटोको आकार र भौतिक पूर्वाधारको अवस्थालाई समेत हेरेर मूल्यसम्बन्धी तथ्यांक संकलन गरिएको थियो। अहिले विश्वका ६० भन्दा धेरै मुलुकले घरजग्गा कारोबारको नियमित सर्वेक्षण गर्दै आएका छन्। दक्षिण एशियाली मुलुक भारत, श्रीलङका्देखि संयुक्त राज्य अमेरिका, टर्की, इन्डोनेसिया, ओमनलगायत देशमा केन्द्रीय बैंकले नियमितरूपमा यस्तो सर्वेक्षण गर्ने गरेको राष्ट्र बैंकले जनाएको छ।"
सुनको मूल्य घट्यो,काठमाडौं : नेपाली सुनचाँदी बजारमा बिहीबार छापावाल सुनको मूल्य अघिल्लो कारोबार दिनका तुलनामा प्रतितोला दुई सयले घटेर एक लाख नौ सय तोकिएको छ। अघिल्लो दिन सुन प्रतितोला एक लाख एक हजार एक सयमा कारोबार भएको थियो । नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला एक लाख चार सय छ । यसको मूल्य अघिल्लो दिन एक लाख छ सय थियो । त्यस्तै चाँदीको मूल्य अघिल्लो कारोबार दिनका तुलनामा प्रतितोला २० ले घटेर एक हजार तीन सय ८० मा आएको महासङ्घले जनाएको छ । महासङ्घले अन्तर्राष्ट्रिय बजारमा हुने सुन तथा चाँदीको कारोबार मूल्यका आधारमा यहाँ दैनिक सुन तथा चाँदीका मूल्य तोक्दै आएको छ । हाल अन्तर्राष्ट्रिय बजारमा सुन प्रतिऔँस एक हजार आठ सय नौ दशमलव ६२ अमेरिकन डलर आसपासमा कारोबार भइरहेको जनाइएको छ ।
म्याग्दीमा जिल्लाकै पहिलो कोल्ड स्टोर सञ्चालन,"नारच्याङ(म्याग्दी) : म्याग्दीको अन्नपूर्ण गाउँपालिका४ नारच्याङमा जिल्लामै पहिलो पटक चिस्यान गृह (कोल्ड स्टोर) सञ्चालन भएको छ। मौसमअनुसार कृषिउपज उत्पादन गर्ने कृषकले बजार र मूल्य नपाउने समस्या हटाएर बेमौसममा बिक्री गरी राम्रो आम्दानी गर्नका लागि चिस्यान गृहमा कृषि उपज सुरक्षित भण्डारण गर्न थालेका हुन्। चिस्यान गृहमा सुन्तला भण्डारण गरेर सहज बजार र उचित मूल्य पाउने कृषकको अपेक्षा छ। नारच्याङ, बाँसबोट, गाडपार र घरापका कृषकले उत्पादन गरेको सुन्तला चिस्यान गृहमा भण्डारण गरेर राखिएको न्यू अन्नपूर्ण कृषि तथा पशु मल्टी एग्रोका सञ्चालक प्रेम गुरुङले बताए। स्थानीय कृषकहरुबाट खरिद र आफ्नै बगैचाको दश हजार किलोग्राम सुन्तला टिपेर चिस्यान गृहमा राखेको छु, उनले भने चैतबैशाखको बेसिजनमा बजारमा सुन्तला पठाउने तयारी छ। गुरुङले आफ्नै बारीमा फलेका र अन्य कृषकको सुन्तला खरिद गरेर भण्डारण गरेको बताए। अहिले प्रतिकिलो ६० देखि ७० रुपैयाँका दरले बिक्री भएको सुन्तला चैतबैशाखसम्म राख्दा प्रतिकिलो १६० देखि २०० रुपैयाँमासम्म बिक्री हुन्छ। याममा राम्रो मूल्य र बजार नपाउने भएपछि नारच्याङका कृषकहरुले यसअघि फागुनसम्म सुन्तला बोटमै राख्ने गरेका थिए। समयमा फल नटिप्दा उत्पादकत्व र बगैचा व्यवस्थापनमा समस्या भएको थियो। कृषकले समयमै सुन्तला टिप्न, भनेको मूल्यमा बेच्न र बजार पाएका स्थानीय टक पुनले बताए। धेरै समय बोटमा फल लाग्दा हावा हुरीले क्षति हुने समस्या पनि हटेको छ। प्रधानमन्त्री कृषि आधुनिकीकरण परियोजना अन्तरगत सुन्तलाको व्यवसायिक कृषि उत्पादन तथा प्रशोधन केन्द्र (जोन) कार्यक्रमको सहयोगमा स्थापना भएको दश हजार किलोग्राम क्षमताको सो चिस्यान गृहमा यसपाली पहिलो पटक सुन्तला भण्डारण गरिएको हो। सुन्तलाको भण्डारण सफल भएमा स्याउ, आलु र अन्य तरकारी भण्डारण गर्ने सञ्चालक गुरुङको योजना छ। चिस्यानगृहको भवनमा फलफुल र तरकारीलाई ताजा बनाइराख्ने अनुकुलित हावापानी बनाउन विद्युतबाट चल्ने उपकरण जडान गरिएको छ। चिस्यानगृह बनाउनका लागि प्रधानमन्त्री कृषि आधुनिकीकरण परियोजनाको बेनी स्थित सुन्तला जोन कार्यालयले आर्थिक वर्ष २०७८७९ मा १३ लाख रुपैयाँ अनुदान उपलब्ध गराएको थियो। कुल २१ लाख रुपैयाँ खर्च भएको भएको चिस्यानगृहको पूर्वाधार र उपकरण खरिदमा सञ्चालकले आठ लाख रुपैयाँ भन्दा बढी लगानी गरेको बताए। सुन्तला जोनका कृषि अधिकृत विक्रम बस्यालले नारच्याङमा म्याग्दी जिल्लामै पहिलो पटक आधुनिक चिस्यानगृह निर्माण भएको बताए। उनका अनुसार परियोजना मार्फत पछिल्लो तीन वर्षमा म्याग्दी, बाग्लुङ, पर्वत र मुस्ताङमा फलफुल भण्डारणका लागि ७ वटा चिस्यानगृह निर्माण भएका छन्। चालु आर्थिक वर्ष २०७९८० मा ४ वटा चिस्यानगृह स्थापना गर्ने लक्ष्य छ।"
चीनले एकतर्फी खोल्यो यारी नाका,"सिमकोट : कोराना भाइरसको कारण देखाउँदै तीन वर्षदेखि बन्द भएको हुम्लाको हिल्साको यारी नाका चीनले एकतर्फी खोलेको छ। लामो समयदेखि नेपाल पक्ष (हुम्ला)बाट नाका खोल्न पटकपटक अनुरोध गर्दा पनि कोरोना भाइरसको संक्रमणबाट रोक्ने स्थानीय प्रोटोकलको माग गर्दै आएको चीनले छोटो समयका लागि एकतर्फी यारी नाका सोमबारबाट लागु हुने गरी खुला गरेको हो। जिल्लाको उत्तरी क्षेत्रका नाम्खा गाउँपालिकाका अधिकांश बस्तीको दैनिक उपभोग्य सामान, खाद्यान्नदेखि रोजगारी गर्ने केन्द्रका रूपमा रहेको हिल्सा नाका खोलेसँगै पहिलो दिन ८ ट्रक दैनिक उपभोग्य सामग्री नेपाल आयात गरिएको यारी भान्सार कार्यालयका प्रमुख रामराज जैसीले जानकारी दिए। चीनले नाका खुला गर्ने जानकारी नेपाल पक्षलाई पठाउने बित्तिकै सोमबारदेखि दैनिक उपभोग्य, निर्माण र व्यापारिक सामान आयात भएको कार्यालय प्रमुख जैसीले बताए। नाका खुलेको पहिलो दिन हुम्लाका स्थानीय व्यापारीका जुत्ता, चप्पल, कम्बल, न्यानो कपडा, विकास निर्माणका सामग्री, खाद्य वस्तु ल्याउने काम भएको छ, जैसीले अन्नपूर्णपोस्टसँग भने नाका खुलेको अवधिमा नुन, तेल, चामल, पिठो र पेट्रोलियम पदार्थ आयातका लागि चीन सरकारका पदाधिकारीसँग कुरा भएको छ। दैनिक उपभोग्य वस्तु आयातले स्थानीय खुशी लामो समयदेखि यारी र लिमि लाप्चाको नाका बन्द भएपछि दैनिक उपभोग्य वस्तु आयात गर्न नपाएको उत्तरी नाम्खा गाउँपालिकाको लिमी, यारी, याल्वाङ क्षेत्रका स्थानीय खुशी भएका छन्। नाका खुला नहुँदा दैनिक उपभोग्य सामग्री, खाद्यान्न र निर्माण सामग्रीको अभाव झैल्दै आएका नाम्खालगायत हुम्लाको माथिल्लो क्षेत्रका नागरिकलाई यो खबरसँगै खुशी बनाएको नाम्खा६ का वडाध्यक्ष पाल्जोर तामाङले जानकारी दिए। नाम्खाका सबै वस्ती र सिमकोटसहित हुम्लाको माथिल्लो क्षेत्रका बस्ती वर्षौदेखि चीनको ताक्लाकोट बजारमै भर पर्नुपरेको छ, वडाध्यक्ष तामाङले थपे, कोरोना महामारीको कारण देखाउँदैं हिल्साको यारी र लिमीको लाप्चा नाका बन्द भएपछि हामी (लिमीवासी) जीविकोपार्जनमा ठूलो समस्या भयो। वैशाखदेखि कार्तिक महिनासम्म आफ्नो क्षेत्रको रोजागरीका लागि समेत जाने उक्त स्थानमा जाने गरेको बताएको तामाङले तीन वर्षयता रोजगारीपनि खोसिएको बताए। नाम्खा गाउँपालिकाका प्रायः युवा बर्सेनि मजदुरीका लागि ताक्लाकोट जाने गरेका थिए तर पछिल्लो समय चीनले नाका बन्द गरेपछि ताक्लाकोट बजारमा जान नपाउँदा युवा बेरोजगार भएर बस्न बाध्य भएको नाम्खा ५ तुम्कोटका छपाल लामाले बताए। बन्द भन्सार कार्यालय सञ्चालन लामो समयदेखि बन्द भएको यारी भन्सार कार्यालय दुई दिनयता खुलेको छ। एकतर्फी रूपमा नाका खोल्ने निर्णय गरेपछि लामो समय बन्द भएको भन्सार कार्यालय खुलेको हो। नाका बन्द भएपछि कुनै सामान आयात नहुँदा भन्सार कार्यालय भन्द भएको बताएका कार्यालयका प्रमुख रामराज जैसीले सोमबारयता कार्यालय नियमित रूपमा सञ्चालनमा आएको बताए। नाका खोल्ने समयसम्म कार्यालय खुला रहने बताएका जैशीका अनुसार पछिल्लो समय नाकाबाट राज्यलाई राजश्व समेत संकलन सुरु भएको छ। सोमबार नाका खुल्ला गरेसँगै कर्मचारी नाकामा राजस्व संकलन गर्न हिँडेका छन्।"
४७२ मेगावाटको माथिल्लो पिलुवा खोला२ को विद्युत् उत्पदान सुरु,सङ्खुवासभा : सङ्खुवासभामा मेन्छ्यिाम हाइड्रोपावर लिमिटेडले अन्तिम परीक्षण सम्पन्न गरेर विद्युत् उत्पादन सुरु गरेको छ। ४ दशमलव ७२ मेगावाटको माथिल्लो पिलुवा खोला२ आयोजना उद्योगपति तथा प्रतिनिधिसभा सदस्य विनोद चौधरीले उद्घाटन गरेका गरे। चैनपुर नगरपालिका२ पिलुवा खोलामा निर्माण सम्पन्न भएको जलविद्युत् आयोजनाको १ हजार ७ सय ७१ मिटर माथि ड्याम निर्माण गरी पेनस्टक पाइपमार्फत पावरहाउसमा पानी खसालिएको छ। ग्रस हेड १ सय ४५ मिटरको रहेको आयोजना पानीको बहावमा आधारित (रन अफ द रिभर) प्रकृतिको हो। माथिल्लो पिलुवा खोला२ बाट उत्पादित बिजुली १२ किलोमिटर टाढा रहेको चैनपुरकै २२०३३ केभी बानेश्वर सबस्टेसनमा जोडिने छ। १ अर्ब बढीको लागतमा निर्माण भएको आयोजना सम्पन्न गर्न ६ वर्ष लाग्यो। आयोजनामा नबिल बैंक र राष्ट्रिय वाणिज्य बैंकको ऋण लगानी छ। निर्माण कम्पनीका अध्यक्ष तथा संघीय सांसद दीपक खड्काले अब चाँडै स्थानीयका लागि (आईपीओ) खुला गर्ने बताए।
लुम्बिनीमा आए ५२ देशका पर्यटक,"बुटवल : बुद्ध जन्मस्थल लुम्बिनीमा तेस्रो मुलुकका पर्यटकको आवागमनमा वृद्धि भएको छ। गएको वर्षको तुलनामा पर्यटक आवागमनमा उत्साह थपिएको छ। कोरोना महामारीपछि लुम्बिनीमा तेस्रो मुलुकका पर्यटकको आवागमन शून्यजस्तो भएको थियो। सन् २०२१ मा तेस्रो मुलुकका ११ सय ५७ जना पर्यटक मात्रै लुम्बिनी आए। यो वर्षको नोेभेम्बरसम्म १८ हजार १ सय ७५ पर्यटकले लुम्बिनी भ्रमण गरेका छन्। यद्यपि पर्यटकको बसाइ अवधिमा भने बढोत्तरी हुन सकेको छैन। लुम्बिनीमा सांस्कृतिकसँगै अन्य पर्यटकको आवागमन हुन्छ। तेस्रो मुलुकबाट आउनेमा धेरै भियतनामाका पर्यटक रहेको लुम्बिनी विकास कोषका सूचना प्रमुख डा हरिध्वज राईले बताए। गत जेठमा भएको बुद्धजयन्ती समारोहमा भारतीय प्रधानमन्त्री नरेन्द्र मोदीको आवागमनपछि भारतीय पर्यटकमा वृद्धि भएको छ। भारतीय पर्यटक खर्चिला मानिन्छन्। उनीहरूको वृद्धिले पर्यटन व्यवसायीमा उत्साह थपिने होटल व्यवसायी संघ लुम्बिनीका अध्यक्ष गोविन्द ज्ञवालीले बताए। २०२२ को नोभेम्बरसम्म लुम्बिनीमा १ लाख ६ हजार २ सय २८ भारतीय पर्यटकले मायादेवी मन्दिर दर्शन गरेका छन। नोभेम्बर महिनामा मात्रै ३८ हजार ६ सय ८९ जना भारतीय पर्यटक आएका हुन्। ५१ वटा तेस्रो मुलुकबाट पर्यटक लुम्बिनी आएका छन्। तथ्यांकअनुसार पछिल्लो दुई वर्षमा भारतीय पर्यटकको आगमन पनि बढ्दो छ। सन् २०२० मा भारतबाट मात्रै ३७ हजार २ सय ६ जनाले लुम्बिनीको दर्शन गरे। यो संख्या २०२१ मा बढेर ४३ हजार ७ सय ३२ पुग्यो। विस्तारै पर्यटन व्यवसाय चलायमान हुँदै गएर कोभिडको जोखिम कम हुनासाथ पर्यटकको चहलपहल पनि बढ्न लाग्यो। फलस्वरूप पछिल्लो ११ महिनामा मात्रै अर्थात् २०२२ को नोभेम्बर महिनासम्म १ लाख ८८ हजार २ सय ९८ भारतीय पर्यटक लुम्बिनी आएको लुम्बिनी विकास कोषका सूचना प्रमुख डा राईले जानकारी दिए। भारतीयसँगै तेस्रो मुलुकको पर्यटकको आगमन पनि बढ्दो छ। २०२० मा ४५ हजार ३ सय २९ जना तेस्रो मुलुकका पर्यटक लुम्बिनी आए पनि सन् २०२१ मा घटेर ११ सय ९७ जनामा समेटियो। विदेशी पर्यटक अधिकांश भियतनाम, जर्मनी फ्रान्स, चीन, रसिया, स्पेन, थाइल्यान्ड, म्यानमार, मलेसिया, इन्डोनेसिया, नेदरल्यान्ड, श्रीलंका, बेलायत, साउथ कोरिया र अमेरिकालगायतका देशका पर्यटक आएका छन्। अहिले सबैभन्दा बढी पर्यटक भियतनामका ५ हजार ३ सय ३१ जना पर्यटक लुम्बिनी आएका छन्। लुम्बिनी विकास कोषले उपलब्ध गराएको तथ्यांकअनुसार सन् २०२० मा २ लाख १० हजार ३३ जना नेपालीले लुम्बिनी भ्रमण गरेकोमा सन् २०२१ मा ४ लाख ६३ हजार ९ सय ६३ जनाले भ्रमण गरे। यस वर्ष २०२२ को नोभेम्बरसम्मको अवधिमा ५ लाख ४५ हजार ८ सय ८२ जना स्वदेशी पर्यटक लुम्बिनी आएका छन्। यो रूपन्देही कपिलवस्तु र नवलपरासीबाहेकका पर्यटकको संख्या हो। लुम्बिनी विकास कोषले नेपालीका लागि समेत टिकटको व्यवस्था गरेपछि आन्तरिक पर्यटकको तथ्यांकसमेत आउने गरेको छ। रूपन्देही, नवलपरासी र कपिलवस्तु बाहेकका जिल्लाका नेपालीबाट पनि प्रवेश शुल्क लिने र नेपाली विद्यार्थीलाई ५० प्रतिशत सहुलियत दिएर टिकट कायम गरिएको विकास कोषले जानकारी दिएको छ। पर्यटक आकर्षित गर्न अंग्रेजी नयाँ वर्षमा लुम्बिनीमा फेस्टिभलको आयोजना गरिएको छ। हरेक वर्ष होटल व्यवसायीले यस्ता कार्यक्रम गर्दै आएका छन्। लुम्बिनीमा पर्यटकको एक रात कटाउने गरी प्रवद्र्धनात्मक कार्यक्रम आवश्यक रहेको होटल व्यवसायी ज्ञवालीले बताए।"
"आम्दानीभन्दा खर्च बढी, तलब खुवाउन पनि ऋण माग्दै सरकार","काठमाडौं : पछिल्लो १ वर्षमा अर्थतन्त्रमा देखिएको परिदृश्य नेपालका लागि नौलो होइन। अर्थ मन्त्रालयले नयाँ नेतृत्व पाउँदै गर्दा देखिएको यो बिसंगति हल गर्ने पहिलो चुनौती उपप्रधान तथा अर्थमन्त्री विष्णुप्रसाद पौडेलको काँधमा छ। झन्डै १९ महिनापछि फेरि अर्थतन्त्रको बागडोर पौडेलले सम्हाल्दै गर्दा आर्थिक सूचकांक निकै कमजोर छन्। सरकारी आम्दानी ह्वात्तै घटेको छ, राजस्व संकलन हुन नसक्दा आम्दानीभन्दा खर्च बढी भएर सरकारको विभिन्न कोषमा भएको रकम रित्तिने क्रममा छ। निवर्तमान अर्थमन्त्री जनार्दन शर्माको राजस्व दोब्बर बनाउने नीतिले वर्षौं लगाएर बलियो बनाएको विदेशी मुद्राको सञ्चिति कमजोर बन्दै गएको नेपाल राष्ट्र बैंकका पूर्वगभर्नर डा चिरञ्जीवी नेपाल बताउँछन्। राजस्व वृद्धि गर्ने भन्नुको अर्थ बढी आयात गर्ने नीति अपनाउनु हो, उनले भने, राजस्व दोब्बर बनाउने लक्ष्यसहितको बजेट ल्याउँदै गर्दा सरकारले सञ्चिति रित्तिन्छ भन्ने हेक्का राख्नुपर्थ्यो। विदेशी मुद्राको सञ्चिति बलियो बनाउने केन्द्रीय बैंकको दायित्व भएको बताउँदै डा नेपालले केन्द्रीय बैंकको नीतिमा सरकारले निरन्तरता दिँदा राजस्व संकलनको पाटो कमजोर बनेको जिकिर गरे। नेपालले भने, साढे ७ महिना आयातमा प्रतिबन्ध लगाएर सरकारले अहिले आयात खोलिदिएको छ। अब फेरि विदेशी मुद्रा सञ्चितिमा दबाब पर्ने चुनौती सरकारसामु छ। आयातमा प्रतिबन्ध लगाउँदा सोचेअनुसार राजस्व उठ्न नसकेपछि सरकारलाई सामान्य खर्च धान्नसमेत सकस परेको छ। महालेखा नियन्त्रक कार्यालयका अनुसार पुस १२ गतेसम्म सरकारले ३ खर्ब ७८ रुपैयाँ प्रशासनिक खर्च गरेको छ। तर, राजस्व संकलन ३ खर्ब ४६ अर्ब रुपैयाँ मात्र छ। अर्थात्, सरकार राजस्व उठाएर प्रशासनिक खर्चसमेत धान्न नसक्ने अवस्थामा पुगेको छ। सरकारले चालू आवमा अघिल्लो आवको भन्दा ३७ प्रतिशत बढी राजस्व संकलनको लक्ष्य लिएको छ। तर, पुस १२ गतेसम्मको राजस्व संकलन गत आवको भन्दा २० दशमलव ८ प्रतिशत कम हो। राजस्व उठाएर तलब खुवाउन नसक्ने अवस्था भएपछि सरकार ऋण उठाएर खर्च धान्नुपर्ने अवस्थामा पुगेको छ। बजारमा लगानीयोग्य रकमको अभाव भइरहेका बेला सरकारले आन्तरिक ऋण उठाउँदा अभाव झन् चर्किने अनुमान गरिएको छ। पुस मसान्तमा सरकारले आयकरको ५० प्रतिशत र मुअकरलगायत कर उठाउनेछ भने ६० अर्ब रुपैयाँ पुनर्कर्जा बजारबाट फिर्ता हुँदैछ। केन्द्रीय बैंकका अनुसार मंसिर र पुसमा ३ वटा विकास ऋणपत्रमार्फत १५ अर्ब रुपैयाँ आन्तरिक ऋण उठाइएको छ भने ३६४ दिने साढे ७ अर्बको एउटा ट्रेजरी बिल बिक्री भएको छ। सोही अवधि र परिमाणको अर्को ट्रेजरी बिल पुस १९ गते निष्कासन हुँदैछ। सरकारले चालू आवमा २ खर्ब ५६ अर्ब रुपैयाँ बराबरको आन्तरिक ऋण उठाउने तयारी गरेको छ। जसमध्ये पुस मसान्तसम्म ५५ अर्ब रुपैयाँ उठ्नेछ। महालेखा नियन्त्रक रहिसकेका पूर्वसचिव गोपीनाथ मैनालीका अनुसार आम्दानीभन्दा खर्च बढी भएको अवस्थामा सरकारले केन्द्रीय बैंकमा रहेको ढुकुटीबाट पैसा चलाउन सक्छ। आम्दानीभन्दा खर्च बढी भए सरकारले केन्द्रीय बैंकमा रहेको विभिन्न कोषको पैसा चलाउन सक्छ, मैनालीले भने, सरकार खर्चै धान्न नसक्ने अवस्थामा पुग्छ भन्ने हुँदैन। आन्तरिक ऋण भने सरकारले आवश्यकताअनुसार परिचालन गर्छ। नेपाल राष्ट्र बैंकका अनुसार अहिले सरकारको ढुकुटीमा (विभिन्न कोषमा रहेको रकम) मंसिर २९ सम्म १ खर्ब ८० अर्ब रुपैयाँ मात्र छ। सो रकम पनि सकिएको अवस्थामा केन्द्रीय बैंकले सरकारलाई गत आवमा उठेको कुल राजस्वको ५ प्रतिशत ओभरड्राफ्ट दिन सक्छ। यही क्रममा आम्दानी घट्दै र खर्च बढ्दै जाने हो भने सरकारको ढुकुटीमा रहेको रकम पनि रित्तिएर विषम परिस्थिति सिर्जना हुने पक्का छ।"
संकटमा कसरी पुग्यो अर्थतन्त्र ?,"काठमाडौं : अत्यावश्यक बाहेकका वस्तुको आयातमा सरकारले गत वैशाखदेखि लगाएको प्रतिबन्ध पुस १ गतेबाट हटायो। वैदेशिक विनियम सञ्चिति घटेको भन्दै विलासिताका वस्तु आयातमा प्रतिबन्ध लगाइएको थियो। तर, पनि वैदेशिक विनिमय सञ्चिति बढ्नुको सट्टा उल्टै राजस्व संकलन घटेको निष्कर्ष सरकारले निकाल्यो। यसलाई कारण मान्दै प्रतिबन्ध हटायो पनि। अघिल्लो वर्षको पुसमा नै मौद्रिक व्यवस्थासम्बन्धी सर्वोच्च निकाय नेपाल राष्ट्र बैंकले बैंकहरूलाई अत्यावश्यकभन्दा अन्य क्षेत्र (आयात)मा हुने कर्जा प्रवाह रोक्न नैतिक दबाब दिएको थियो। विशेष गरी प्रतीतपत्र (एलसी) खोल्न केन्द्रीय बैंकले शतप्रतिशतसम्म नगद राख्नुपर्ने व्यवस्था गरेपछि वस्तु आयातका लागि हुने कर्जा प्रवाह सुस्ताएको थियो भने मासिक आयातमा ४० अर्ब रुपैयाँसम्मले कमी आएको थियो। २०७८ को मंसिरमा हालसम्मकै सर्वाधिक १ खर्ब ८८ अर्ब रुपैयाँको आयात भएको थियो। सोही वर्षको माघमा भने आयात १ खर्ब ४८ अर्बमा झर्यो। तर, फागुनमा आयात बढेर १ खर्ब ६१ अर्ब पुगेपछि सरकार झस्कियो। अत्यधिक आयात हुन थालेपछि सरकारसँग भएको विदेशी विनिमय सञ्चिति घट्यो। साढे ६ महिनाका लागि मात्रै आयात धान्ने विदेशी मुद्राको सञ्चिति भएपछि वैशाख १३ गते राजपत्रमा सूचना निकालेर सरकारले अत्यावश्यक बाहेकका वस्तुको आयातमा पूर्ण प्रतिबन्ध लगायो। प्रतिबन्धपछि सरकारको राजस्वमा भारी गिरावट आउन थाल्यो। आर्थिक वर्ष २०७८७९ को अन्त्यमा सरकारको आम्दानीभन्दा १ खर्ब ६० अर्ब रुपैयाँ बढी खर्च भयो। कम राजस्व उठ्ने क्रमले चालू आर्थिक वर्षमा निरन्तरता पाउँदै रेकर्ड नै कायम गरेको छ। अर्थ मन्त्रालयका अधिकारीहरूका अनुसार चालू आवमा पछिल्लो ७ वर्षकै न्यून राजस्व उठिरहेको छ। महालेखा नियन्त्रक कार्यालयका अनुसार पुस १२ गतेसम्म सरकारले ३ खर्ब ७७ अर्ब रुपैयाँ मात्रै आम्दानी गरेको छ। यही अवधिमा ४ खर्ब ७९ अर्ब रुपैयाँ खर्च भइसकेको छ। चालू आर्थिक वर्षको छैटौं महिना चलिरहँदा वार्षिक लक्ष्यको २४६९ प्रतिशत मात्रै राजस्व संकलन भएको छ। अर्कोतर्फ विदेशी विनिमय सञ्चिति अपेक्षाकृत रूपमा बढ्न सकेको छैन। असार मसान्तसम्मको तथ्यअनुसार सरकारसँग रहेको डलर सञ्चितिले मात्र ६९ महिनाको वस्तु तथा सेवा आयात धान्न पर्याप्त रहेकामा कात्तिक मसान्तसम्म ८४ महिनाका लागि पर्याप्त देखिन्छ। अर्थात् असार मसान्तसम्म १२ खर्ब १५ अर्ब रुपैयाँ बराबरको विदेशी मुद्रा सञ्चिति रहेकामा कात्तिक मसान्तसम्म १२ खर्ब ४६ अर्ब रुपैयाँमात्र पुगेको छ। चैत मसान्तसम्म डलर रिजर्भमा ११ खर्ब ६८ अर्ब रुपैयाँ थियो। अघिल्लो वर्षको पुसमा नै बैंकिङ प्रणालीमा तरलताको अभाव खड्किन थालिसकेको थियो। नेपाल राष्ट्र बैंकले मौद्रिक नीतिमार्फत कार्यान्वयनमा ल्याएको सीडी रेसियोलाई तरलता अभाव सिर्जना गर्ने मुख्य कारण मानिएको थियो। गत आवमा ८ प्रतिशतको आर्थिक वृद्धि हुने लक्ष्य सरकारले राखेकोमा सो हासिल गर्न नेपाल राष्ट्र बैंकले निजी क्षेत्रमा हुने कर्जा प्रवाह १९ प्रतिशतले वृद्धि गर्ने लक्ष्य राख्यो। तर, तरलताको अभावमाझ बैंकहरूबाट प्रवाह हुने यस्तो कर्जा १६ प्रतिशतले मात्र विस्तार हुन सक्यो। फलस्वरूप आर्थिक वृद्धिदर ५८४ प्रतिशतमा सीमित भयो। नेपालमा विदेशी मुद्रा आम्दानीको सबैभन्दा ठूलो स्रोत रेमिट्यान्स हो। निर्यात, पर्यटनलगायत विदेशी मुद्रा आर्जनको माध्यमले नगन्य योगदान दिँदा पछिल्लो समय नेपालको वैदेशिक क्षेत्र कमजोर बन्दै गएको देखिन्छ। पछिल्लो १ वर्षमा अर्थतन्त्रमा देखिएको परिदृश्य नेपालका लागि नौलो होइन। अर्थ मन्त्रालयले नयाँ नेतृत्व पाउँदै गर्दा देखिएको यो बिसंगति हल गर्ने पहिलो चुनौती उपप्रधान तथा अर्थमन्त्री विष्णुप्रसाद पौडेलको काँधमा छ। झन्डै १९ महिनापछि फेरि अर्थतन्त्रको बागडोर पौडेलले सम्हाल्दै गर्दा आर्थिक सूचकांक निकै कमजोर छन्। सरकारी आम्दानी ह्वात्तै घटेको छ, राजस्व संकलन हुन नसक्दा आम्दानीभन्दा खर्च बढी भएर सरकारको विभिन्न कोषमा भएको रकम रित्तिने क्रममा छ। निवर्तमान अर्थमन्त्री जनार्दन शर्माको राजस्व दोब्बर बनाउने नीतिले वर्षौं लगाएर बलियो बनाएको विदेशी मुद्राको सञ्चिति कमजोर बन्दै गएको नेपाल राष्ट्र बैंकका पूर्वगभर्नर डा चिरञ्जीवी नेपाल बताउँछन्। राजस्व वृद्धि गर्ने भन्नुको अर्थ बढी आयात गर्ने नीति अपनाउनु हो, उनले भने, राजस्व दोब्बर बनाउने लक्ष्यसहितको बजेट ल्याउँदै गर्दा सरकारले सञ्चिति रित्तिन्छ भन्ने हेक्का राख्नुपर्थ्यो। विदेशी मुद्राको सञ्चिति बलियो बनाउने केन्द्रीय बैंकको दायित्व भएको बताउँदै डा नेपालले केन्द्रीय बैंकको नीतिमा सरकारले निरन्तरता दिँदा राजस्व संकलनको पाटो कमजोर बनेको जिकिर गरे। नेपालले भने, साढे ७ महिना आयातमा प्रतिबन्ध लगाएर सरकारले अहिले आयात खोलिदिएको छ। अब फेरि विदेशी मुद्रा सञ्चितिमा दबाब पर्ने चुनौती सरकारसामु छ। वित्त नीतिमाथि मौद्रिक नीति हाबी तर, निष्प्रभावी अर्थ मन्त्रालय तालुकदार रहने वित्त नीति (फिस्कल पोलिसी) र अर्थ मन्त्रालयकै सल्लाहकार नेपाल राष्ट्र बैंकले अंगिकार गर्ने मौद्रिक नीतिबीच तालमेल हुन नसक्नुको परिणाम अर्थतन्त्रमा गम्भीर संकट निम्तने गरेका छन्। कहिले सरकारले उठाउने राजस्व न्यून हुने, कहिले ब्याजदर नियन्त्रण बाहिर पुग्ने त कहिले विदेशी विनियम सञ्चिति रित्तिदै गएर देश श्रीलंका झैं स्थितिमा पुग्न लागेको हो कि भन्ने महसुस हुने गरेको छ। सुनदेखि नुनसम्म परदेशबाट ल्याउनुपर्ने, आम्दानीको सम्भावनालाई सामथ्र्य बनाउन नसक्ने, स्वदेशी उत्पादनलाई प्रोत्साहन र बजारको ग्यारेन्टी नगर्ने, उपभोगमुखी अर्थतन्त्रलाई उत्पादनमुखी बनाउने नारालाई नारामै सीमित राख्ने, स्थानीय व्यवसायीलाई विश्वासमा लिन नसक्ने र राजस्वका लागि आयातमै निर्भर हुनुपर्ने परिस्थितिका कारण न्यून राजस्व संकलन, तरलताको खडेरी र विदेशी विनिमय सञ्चितिको अपर्याप्तता पछिल्लो १ वर्षमा सँगसँगै देखा परेको हो। अर्थतन्त्र आयातमुखी हुनु र राजस्व पनि आयातमै निर्भर रहने भएकाले राजस्व बढाउने नीतिले तरलता र डलर सञ्चितिमा चाप पर्ने गरेको छ। अर्कातर्फ तरलता र विदेशी विनिमय सञ्चिति बढाउने नीति अंगिकार गर्दा राजस्व संकलन नै प्रभावित भएको यथार्थ हामीकहाँ छ। वित्त नीति सफल बन्दा मौद्रिक नीतिले लिएका लक्ष्य र मौद्रिक नीतिले लिएका लक्ष्य पूरा हुँदा आर्थिक लक्ष्य पूरा हुनुपर्ने हो। तर, नेपालमा ठीकविपरीत हुन्छ। यसको मुख्य कारण हो, संरचनागत समस्या। अर्थ मन्त्रालयका एक उच्च अधिकारीले भने, डा खतिवडा अर्थमन्त्री हुनुभएको बेला अर्थतन्त्र सही ट्रयाकमा थियो। प्रणाली र संरचनागत सुधार भएको थियो। खतिवडाकै कार्यकालमा नेपाल राष्ट्र बैंकको नेतृत्व अर्का योग्य व्यक्ति महाप्रसाद अधिकारीलाई सुम्पिइयो। अधिकारी गभर्नर बन्दै गर्दा डा खतिवडाले भनेका थिए, कम्तीमा ५ वर्षका लागि ढुक्क भयो। तर, खतिवडाको बहिर्गमनसँगै मौद्रिक र वित्त नीतिलाई एकै गतिमा हिँडाउने नेतृत्व अर्थ मन्त्रालयले पाएन। अल्पकालीन परिदृश्यलाई ध्यान दिने हो भने वित्त नीति र मौद्रिक नीतिबीच तालमेल नभएको स्पष्ट देखिन्छ। विदेशी मुद्रा सञ्चितिमाथि परेको दबाब कम गर्न निश्चित वस्तुको आयातमा प्रतिबन्ध लगाइयो। तर, आयात प्रतिबन्धका कारण सरकारले उठाउनुपर्ने राजस्वको लक्ष्य पूरा भएन। यस अवधिमा एकातिर विदेशी विनिमय सञ्चिति सोचेअनुरूप बढेन, अर्कातिर राजस्व गुम्ने क्रमले चालू आर्थिक वर्षमा पनि निरन्तरता पायो। पछिल्लो १ वर्षको तथ्य केलाउँदै अर्थशास्त्री तथा त्रिभुवन विश्वविद्यालयका सहप्राध्यापक डा रमेश पौडेल वित्त नीतिमाथि मौद्रिक नीति पूर्णरूपमा हाबी भएको बताउँछन्। पछिल्लो अवधिमा अर्थतन्त्रमा वित्त नीतिमाथि मौद्रिक नीति एकतर्फी रूपमा हाबी भएको हो। वित्त नीति बनाउने निकाय अर्थ मन्त्रालय निकै कमजोर देखियो। आयातमुखी अर्थतन्त्र भएकाले आयातमै प्रतिबन्ध लगाउँदा उठ्ने राजस्व गुम्ने पक्का थियो, डा पौडेलले भने, यति कुरा थाहा हुँदाहुँदै अर्थ मन्त्रालयले राजस्व उठाउने विकल्प के ? भन्ने नीति तयार पार्न सकेन। यस्तै, प्रतिबन्ध कति समय लगाउने ? विदेशी मुद्रामाथि परेको दबाब र राजस्व संकलनबीच उचित तादम्यता कसरी मिलाउने ? भन्ने विषयमा राष्ट्र बैंक र अर्थ मन्त्रालयबीच आवश्यक समन्वय र सहकार्यका साथ होमवर्क गरिनुपर्ने थियो। त्यो होमवर्कको अभाव भएको पौडेलको निष्कर्ष छ। त्यही तयारी अभावका कारण देशले राजस्वको लक्ष्य नभेट्ने ट्रयाप र विदेशी मुद्रा सञ्चितिमाथिको दबाब धान्न नसक्ने ट्रयापमध्ये एकको दुर्भाग्यपूर्ण स्थितिबाट गुज्रनुपर्ने थियो, पौडेलले थपे, अहिले हामीले पहिलो र सजिलो ट्रयाप सामना गरिरहेका छौं। पौडेलका अनुसार मौद्रिक नीति एकपक्षीय रूपमा हाबी हुनु पनि अर्थतन्त्रका लागि राम्रो होइन। तर, काम गर्दै जाँदा जसको नीति प्रभावकारी भयो, सोही निकाय हाबी हुनु सामान्य कुरा पनि हो, उनले भने। नेपाल बैंकर्स संघका पूर्वअध्यक्ष तथा पूर्वबैंकर भुवन दाहाल वैदेशिक मुद्रा सञ्चिति जोगाउन आयातमा प्रतिबन्ध लगाइए पनि सवारीसाधनबाहेक बजारमा अन्य वस्तुको अभाव आफूले महसुस नगरेको बताउँछन्। उनी भन्छन्, आयातमा प्रतिबन्ध लाग्यो तर गाडीबाहेक कुनै पनि वस्तुको अभाव भएन। अर्बौ रुपैयाँ राजस्व गुम्यो तर डलर सञ्चितिमा उल्लेखनीय सुधार आएन। गत चैत मसान्तसम्म केन्द्रीय बैंकसँग ९ अर्ब ६१ करोड अमेरिकी डलर बराबरको विदेशी विनिमय सञ्चिति रहेकामा गत आवको अन्त्यसम्म अर्थात् गत असार मसान्तसम्म घटेर ९ अर्ब ५४ मा ओर्लिएको थियो। चालू आर्थिक वर्षमा पनि आयात प्रतिबन्धले निरन्तरता पाउँदा मात्र ९ करोड डलर सञ्चिति बढेको छ। दाहाल भन्छन्, यसको अर्थ हाम्रो नियामकले लिएको निर्णय त गलत पो रहेछ कि भन्ने शंका गर्ने ठाउँ बढेको छ। दाहालले जुन वस्तु अत्यावश्यक वस्तु होइन, तिनको आयातमा प्रतिबन्ध लगाउनुभन्दा भन्सार महसुल बढाउनु उपयुक्त हुने सुझाव दिए। पुरानै हो मौद्रिक र वित्त नीति बीचको खाडल आर्थिक वर्ष २०७५७६ मा पनि यस्तै किसिमको परिदृश्य देखा परेको थियो। त्यसबेला शोधनान्तर स्थिति घाटामा पुगेको थियो तर आर्थिक वृद्धि उल्लेखनीय (७ दशमलव १ प्रतिशत) दरमा भएको थियो। राजस्व संकलन पनि लोभलाग्दो थियो। त्यसयता गत आवमा पहिलोपल्ट शोधनान्तर स्थिति घाटामा पुगेको हो। शोधनान्तर घाटा हुनुको अर्थ हुन्छ, देशभित्रिने विदेशी मुद्राभन्दा बाहिरिने विदेशी मुद्रा बढी हुनु। शोधनान्तर घाटामा जान थालेसँगै देशको विदेशी विनिमय सञ्चिति रित्तिँदै जान्छ। नेपालमा विदेशी मुद्रा आम्दानीको सबैभन्दा ठूलो स्रोत रेमिट्यान्स हो। निर्यात, पर्यटनलगायत विदेशी मुद्रा आर्जनको माध्यमले नगन्य योगदान दिँदा पछिल्लो समय नेपालको वैदेशिक क्षेत्र कमजोर बन्दै गएको देखिन्छ। आयातमुखी अर्थतन्त्रमा राजस्व बढाउन लाग्दा विदेशी विनिमय सञ्चितिमा प्रभाव त परिहाल्छ, पूर्व बैंकर दाहाल भन्छन्। नेपालले अनावश्यक वस्तु आयातमा उच्च भन्सारलगाएर स्थानीय उत्पादन बढाउनुपर्ने र पुँजी निर्माण गरी राजस्व बढाउने वस्तुमात्र आयातमा जोड दिनुपर्ने दाहालको सुझाव छ। मेसिनरी पार्टपुर्जा, औद्योगिक सामग्रीमात्र आयात गर्नाले देशभित्रै राजस्व बढाउन मद्दत गर्छ, त्यसो हुँदा आयकर, मुअकर आदि वृद्धि हुनेछ, उनले भने। स्थानीय रूपमा उपलब्ध हुने कच्चा पदार्थ प्रयोग गर्ने तथा सेवामूलक उद्योग सञ्चालन गर्न नीतिगत सहजीकरण र आवश्यक पूर्वाधार विकास गर्नुपर्छ। फेरिइरहने मन्त्री र बदलिइरहने नीति देशमा गणतन्त्र आएसँगै अर्थ संयन्त्रमा अस्थिरताले प्रश्रय पायो। नेपाल राष्ट्र बैंक तालुकदार रहेको मौद्रिक नीति र अर्थ मन्त्रालयले अंगिकार गर्ने वित्त नीति समष्टिगत अर्थतन्त्रका दुई पाटा भए पनि एकआपसमा सन्तुलित हुने अवसर मिलेन। फरक राजनीतिक दलमा आस्था राख्ने व्यक्ति दुई निकायको प्रमुख हुँदा दुई निकाय समन्वयको अभाव देखियो। पूर्वगभर्नरद्वय डा युवराज खतिवडा र डा चिरञ्जीवी नेपालले ५५ जना अर्थमन्त्री झेले। बहालवाला गभर्नर महाप्रसाद अधिकारीले चौथो मन्त्री झेलिरहेका छन्। अर्थमन्त्रीगभर्नर द्वन्द्व चरम उत्कर्षमा पुग्दा गभर्नर बर्खास्तीसम्मको निर्णय मन्त्रिपरिषद्बाट हुने गरेको छ। अर्कोतिर ४ महिनामै बजेट फेरिने परिस्थिति हेरेर नेपाल राष्ट्र बैंक बस्ने गरेको छ। सरकारले दीर्घकालीन भिजन राखेर मौद्रिक र वित्त नीतिबीच तालमेल मिलाउनुपर्ने हो, पूर्वबैंकर दाहालले भने, संविधान जारी भएपछि आर्थिक विकासलाई मूल एजेन्डाको रूपमा अघि सारिएको हो। तर, डा युवराज खतिवडाबाहेक अरू कुनै अर्थमन्त्री अर्थतन्त्रका विषयमा जानकार देखिनुभएन। दाहालका अनुसार अर्थतन्त्रका लागि दुर्भाग्यपूर्ण परिस्थिति संरचनागत कमजोरी नै हो। देशमा भएको सबै पैसा सदुपयोग भएको छ। निक्षेपको ९० प्रतिशत कर्जा प्रवाह भइरहेको तथ्यले अन्य स्रोतबाट लगानी जुटाउनुपर्ने आवश्यकता औंल्याइए दिएको छ। विदेशबाट लगानी, सहायता जुटाउन नेपाललाई विज्ञ अर्थमन्त्रीको आवश्यकता छ। अर्थ मन्त्रालयका एक उच्च अधिकारीले भने, डा खतिवडा अर्थमन्त्री हुनुभएको बेला अर्थतन्त्र सही ट्रयाकमा थियो। प्रणाली र संरचनागत सुधार भएको थियो। खतिवडाकै कार्यकालमा नेपाल राष्ट्र बैंकको नेतृत्व अर्का योग्य व्यक्ति महाप्रसाद अधिकारीलाई सुम्पिइयो। अधिकारी गभर्नर बन्दै गर्दा डा खतिवडाले भनेका थिए, कम्तीमा ५ वर्षका लागि ढुक्क भयो। तर, खतिवडाको बहिर्गमनसँगै मौद्रिक र वित्त नीतिलाई एकै गतिमा हिँडाउने नेतृत्व अर्थ मन्त्रालयले पाएन। त्यसपछि वित्त नीतिको तयारीमा केही कमजोरी भयो। देश निर्वाचनमा होमियो, जनार्दन शर्माले ल्याएको बजेट विवादित बन्यो, वितृष्णा पनि रहे। यसबीचमा अर्थ मन्त्रालयको शाख पनि गिर्यो। अर्थशास्त्री पौडेल भन्छन्, अर्थ मन्त्रालय र राष्ट्र बैंकमा फरक पार्टीमा आस्था राख्ने मान्छे भएर फरक पर्दैन। अर्थतन्त्रका समस्या समाधान गर्न वित्त नीतिले निर्दिष्ट गर्न सक्नुपर्छ। वित्त नीति बनाउने निकाय कमजोर भएसँगै मौद्रिक नीति हाबी हुनुपर्ने बाध्यता सिर्जना भयो। आम्दानीभन्दा खर्च बढी, तलब खुवाउन पनि ऋण माग्दै सरकार आयातमा प्रतिबन्ध लगाउँदा सोचेअनुसार राजस्व उठ्न नसकेपछि सरकारलाई सामान्य खर्च धान्नसमेत सकस परेको छ। महालेखा नियन्त्रक कार्यालयका अनुसार पुस १२ गतेसम्म सरकारले ३ खर्ब ७८ रुपैयाँ प्रशासनिक खर्च गरेको छ। तर, राजस्व संकलन ३ खर्ब ४६ अर्ब रुपैयाँ मात्र छ। अर्थात्, सरकार राजस्व उठाएर प्रशासनिक खर्चसमेत धान्न नसक्ने अवस्थामा पुगेको छ। नेपाल राष्ट्र बैंकका अनुसार अहिले सरकारको ढुकुटीमा (विभिन्न कोषमा रहेको रकम) मंसिर २९ सम्म १ खर्ब ८० अर्ब रुपैयाँ मात्र छ। सो रकम पनि सकिएको अवस्थामा केन्द्रीय बैंकले सरकारलाई गत आवमा उठेको कुल राजस्वको ५ प्रतिशत ओभरड्राफ्ट दिन सक्छ। यही क्रममा आम्दानी घट्दै र खर्च बढ्दै जाने हो भने सरकारको ढुकुटीमा रहेको रकम पनि रित्तिएर विषम परिस्थिति सिर्जना हुने पक्का छ। सरकारले चालू आवमा अघिल्लो आवको भन्दा ३७ प्रतिशत बढी राजस्व संकलनको लक्ष्य लिएको छ। तर, पुस १२ गतेसम्मको राजस्व संकलन गत आवको भन्दा २० दशमलव ८ प्रतिशत कम हो। राजस्व उठाएर तलब खुवाउन नसक्ने अवस्था भएपछि सरकार ऋण उठाएर खर्च धान्नुपर्ने अवस्थामा पुगेको छ। बजारमा लगानीयोग्य रकमको अभाव भइरहेका बेला सरकारले आन्तरिक ऋण उठाउँदा अभाव झन् चर्किने अनुमान गरिएको छ। पुस मसान्तमा सरकारले आयकरको ५० प्रतिशत र मुअकरलगायत कर उठाउनेछ भने ६० अर्ब रुपैयाँ पुनर्कर्जा बजारबाट फिर्ता हुँदैछ। केन्द्रीय बैंकका अनुसार मंसिर र पुसमा ३ वटा विकास ऋणपत्रमार्फत १५ अर्ब रुपैयाँ आन्तरिक ऋण उठाइएको छ भने ३६४ दिने साढे ७ अर्बको एउटा ट्रेजरी बिल बिक्री भएको छ। सोही अवधि र परिमाणको अर्को ट्रेजरी बिल पुस १९ गते निष्कासन हुँदैछ। सरकारले चालू आवमा २ खर्ब ५६ अर्ब रुपैयाँ बराबरको आन्तरिक ऋण उठाउने तयारी गरेको छ। जसमध्ये पुस मसान्तसम्म ५५ अर्ब रुपैयाँ उठ्नेछ। महालेखा नियन्त्रक रहिसकेका पूर्वसचिव गोपीनाथ मैनालीका अनुसार आम्दानीभन्दा खर्च बढी भएको अवस्थामा सरकारले केन्द्रीय बैंकमा रहेको ढुकुटीबाट पैसा चलाउन सक्छ। आम्दानीभन्दा खर्च बढी भए सरकारले केन्द्रीय बैंकमा रहेको विभिन्न कोषको पैसा चलाउन सक्छ, मैनालीले भने, सरकार खर्चै धान्न नसक्ने अवस्थामा पुग्छ भन्ने हुँदैन। आन्तरिक ऋण भने सरकारले आवश्यकताअनुसार परिचालन गर्छ। नेपाल राष्ट्र बैंकका अनुसार अहिले सरकारको ढुकुटीमा (विभिन्न कोषमा रहेको रकम) मंसिर २९ सम्म १ खर्ब ८० अर्ब रुपैयाँ मात्र छ। सो रकम पनि सकिएको अवस्थामा केन्द्रीय बैंकले सरकारलाई गत आवमा उठेको कुल राजस्वको ५ प्रतिशत ओभरड्राफ्ट दिन सक्छ। यही क्रममा आम्दानी घट्दै र खर्च बढ्दै जाने हो भने सरकारको ढुकुटीमा रहेको रकम पनि रित्तिएर विषम परिस्थिति सिर्जना हुने पक्का छ। पछिल्लो ५ आर्थिक वर्षको शोधनान्तर स्थिति : २०७४७५ : १ अर्ब रूपैयाँ २०७५७६ : ६७ अर्ब रूपैयाँ २०७६७७ : २८२ अर्ब रूपैयाँ २०७७७८ : १२३ अर्ब रूपैयाँ २०७८७९ : २५५ अर्ब रूपैयाँ (स्रोत : नेपाल राष्ट्र बैंक) मुद्रास्फीति नियन्त्रण गर्नै नसक्ने भयावह स्थिति सिर्जना डा चिरञ्जीवी नेपाल,पूर्वगभर्नर, नेपाल राष्ट्र बैंक ६३ वर्ष लगाएर १२ महिनासम्मको आयात धान्न पर्याप्त विदेशी मुद्राको सञ्चिति जम्मा पारेका थियौं। तर, तत्कालीन अर्थमन्त्रीले राजस्व दोब्बर बनाउने नीति अंगिकार गर्दा सञ्चितिको पर्याप्तता १ वर्षमा आधा बनेको थियो। राजस्व वृद्धि गर्ने आधार आयात बढी गर्ने हो। बजेट ल्याउँदै गर्दा सरकारले डलर सञ्चिति रित्तिन्छ भन्ने जोखिम अनुमान लगाउनुपर्थ्यो। अर्कातर्फ नेपाल राष्ट्र बैंकले पनि कर्जा विस्तारमा अंकुश लगाउनुपर्ने थियो। १९ प्रतिशतले कर्जा विस्तारको लक्ष्य लिँदा ३२ प्रतिशतसम्म पुग्नु आफैं समस्या निम्त्याउने कारक थियो। किनभने प्रवाह भएको आधा रकम वस्तु आयात गर्नमा खर्च भयो। सस्तोमा पैसा पाउँदा वस्तुको उपभोग ह्वात्तै बढ्यो र मुद्रास्फीति नियन्त्रण गर्नै नसक्ने भयावह स्थिति सिर्जना भयो। बजारमा पैसाको अभाव हुँदा ब्याजदर पनि बढ्न थाल्यो। विदेशी मुद्राको सञ्चिति बलियो बनाउने केन्द्रीय बैंकको दायित्व हो। प्रतिबन्धको अवधिलाई घटाउन सकिन्थ्यो डा रमेश पौडेल, अर्थशास्त्री आयातमा प्रतिबन्ध नलगाएको भए विदेशी मुद्रा सञ्चितिमाथि परेको दबाबले हामी श्रीलंका झैं यात्रा तय गर्ने थियौं। अत्यावश्यक वस्तु आयात गर्नै नसक्ने अवस्थामा पुग्ने जोखिम थियो। त्यसैले निश्चित समयसम्म आयातमा प्रतिबन्ध लगाउने निर्णय एक हिसाबले ठीक थियो। तर, अर्थ मन्त्रालय र राष्ट्र बैंकबीच सहकार्य, समझदारी समन्वय गरेर रिजर्भमाथिको दबाब घटाउँदा राजस्वमा पर्ने समस्याको कसरी निराकरण गर्ने ? राजस्व लक्ष्य कसरी पूरा गर्ने ? भन्ने विकल्प तयार पार्न नसकेको हुनाले आजको परिस्थितिमा आइपुगेका छौं। प्रतिबन्धको अवधिलाई घटाउन सकिन्थ्यो, विलासिताका वस्तु रोकेर कम विलासिताका अत्यावश्यकीय र पुँजी निर्माण हुने वस्तु आयात बढावा दिएर राजस्व संकलन र आर्थिक गतिविधि चलायमान बनाउन सकिन्थ्यो। तर, त्यसतर्फ अर्थ मन्त्रालयले ध्यान दिन सकेन किनभने सरकार आफैं पुँजीगत खर्च गर्न सकिरहेको थिएन। कुन गभर्नरले कति अर्थमन्त्री बेहोरे ? डा युवराज खतिवडा (५) : सुरेन्द्र पाण्डे, भरतमोहन अधिकारी, वर्षमान पुन, शंकरप्रसाद कोइराला, रामशरण महत डा चिरञ्जीवी नेपाल (५) : रामशरण महत, विष्णुप्रसाद पौडेल, कृष्णबहादुर महरा, ज्ञानेन्द्रबहादुर कार्की, डा युवराज खतिवडा महाप्रसाद अधिकारी (३) : डा युवराज खतिवडा, विष्णुप्रसाद पौडेल, जनार्दन शर्मा, विष्णुप्रसाद पौडेल"

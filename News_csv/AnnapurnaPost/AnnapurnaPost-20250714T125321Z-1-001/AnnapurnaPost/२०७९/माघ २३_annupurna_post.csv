शीर्षक,विवरण
रेडियो तरंग : महत्त्वपूर्ण प्राकृतिक स्रोत,"रेडियो आवृत्तिलाई प्रसारण किसिम वा कार्यक्षेत्रको १२ ब्यान्डमा विभाजन गरेको छ। रेडियो फ्रिक्वेन्सी (आवृत्ति) वा तरंगबारे नसुनेको मानिस नेपालमा कमै होलान् तर यो प्राकृतिक स्रोत भनी परिभाषित गर्दा धेरै प्राकृतिक स्रोत विज्ञहरूलाई पनि अनौठो वा अचम्म लाग्न सक्छ। सामान्य बोलीचालीको भाषामा प्राकृतिक स्रोत भन्नाले प्रकृतिमा उपलब्ध सजीव तथा निर्जीव वस्तुलाई चिनिन्छ। परिस्थिति र सान्दर्भिकताअनुसार प्राकृतिक स्रोतको परिभाषा धेरै तरिकाले गरिए। तापनि संयुक्त राष्ट्र संघ र सहकार्य संस्थाहरूले दिएको परिभाषाअनुसार प्राकृतिक स्रोत भन्नाले प्रकृतिमा विद्यमान जीवित तथा निर्जीव स्रोतहरू छन्। जसलाई मानिसको न्यूनतम श्रम, समय र सीप वा प्रविधिको प्रयोग पछि वित्तीय पुँजीमा परिणत गराउन सकिने वस्तु तथा पदार्थहरूलाई प्राकृतिक स्रोत भनिन्छ भनि परिभाषित गरेको छ। प्रकृतिमा पाइने यस किसिमका पुँजी, सम्पदा तथा सम्पत्तिले आर्थिक गतिविधिमा कच्चामाल र ऊर्जाका रूपमा मानव समुदायलाई मनग्ये लाभ प्रदान गर्न सक्छ। सौर्य तथा वायु ऊर्जा, पानी, जमिन वा ढुंगामाटो, खानी, जीवजन्तु, वन, जीवाश्म इन्धनलगायत पदार्थलाई प्राकृतिक स्रोतको विभिन्न रूपमा लिइन्छ। प्राकृतिक स्रोतहरूलाई मूर्त तथा अमूर्त प्राकृतिक स्रोत वा नवीकरणीय तथा अनवीकरण भनी वर्गीकरण गरिए पनि रेडियो तरंगलाई नवीकरणीय प्राकृतिक स्रोतमा वर्गीकृत गरिन्छ। तर, यो पृथ्वीको वातावरण र अन्तरिक्षवरपर उपलब्ध हुने महत्वपूर्ण प्राकृतिक स्रोत हो। खनिज तथा पेट्रोलियम पदार्थ रित्तिए पनि यो स्रोत रित्तिँदैनन्। यसको भण्डार असीमित छ। यस स्रोतलाई नदीको पानी सामान हो जसलाई खानेपानी, सिँचाइ, विद्युत्, मनोरञ्जन, माछापालन, यातायात, धार्मिक कार्यलगायतका विविध उद्देश्यका लागि उपयोग गरेजस्तै यस स्रोतलाई पनि मोबाइल, टेलिभिजन, टेलिफोन, हवाई सेवा, अन्तरिक्ष, सामुद्रिक क्षेत्रको सेवालगायत अनेकौं क्षेत्रमा प्रयोग हुन्छ। यसलाई पानी र हावाजस्तै प्रदूषित गराउन सक्ने र पृथ्वीको अन्य प्राकृतिक स्रोतजस्तै दुरुपयोग तथा विकृति पनि गर्न सक्छ भनी अमेरिकन वातावरण कानुनका विज्ञ तथा कूटनीतिज्ञ क्रिस्टिन ए हर्टर जुनियरले भनेका छन्। विगतमा रेडियो तरंग प्राकृतिक स्रोत हो वा होइन भनी विश्व समुदाय नै द्विविधामा थिए। नेपालको सन्दर्भमा केही समयअघि दूरसञ्चार सेवासित सम्बन्धित रेडियो तरंगलाई प्राकृतिक स्रोत हो वा होइन भनी सर्वोच्च अदालतमा दर्ता भएको मुद्दालाई तत्कालीन कामु प्रधानन्यायाधीश दामोदरप्रसाद शर्मा र माननीय न्यायाधीश तर्कराज भट्टको संयुक्त इजलासले २०७० असोज १ मा रेडियो तरंगलाई प्राकृतिक स्रोतसरह भन्ने आशयको फैसला भएको छ। यसैगरी अमेरिकी सर्वोच्च अदालतले विभिन्न समयमा धेरैपटक रेडियो तरंग दुर्लभ प्राकृतिक स्रोत हो भनी फैसला गरेको छ। अमेरिकी राष्ट्रपति जर्ज बुसले पनि रेडियो तरंगलाई महत्वपूर्ण तथा सीमित प्राकृतिक स्रोत हो भनी स्वीकारेको छ। युरोपियन युनियनका सदस्य मुलुकका संसद्हरूमा हरित पत्रको खेस्रा तयार हुँदा रेडियो तरंगलाई दुर्भल तथा महत्वपूर्ण प्राकृतिक स्रोत हो भनी चित्रण गरिएको छ। आइरिस सरकारले यस रेडियो तरंगलाई अन्तर्राष्ट्रिय प्राकृतिक स्रोत हो भनेको छ। चेक गणतन्त्रको संविधानअनुसार युरोपियन संसद्लाई रेडियो तरंगलाई सीमित किसिमको प्राकृतिक स्रोत हो भनी जानकारी गराएको छ। अझ फिनिस सरकारले रेडियो तरंगको उपलब्ध स्रोतमा प्रयोगकर्ताबीच प्रतिस्पर्धा बढिरहेकाले यो दुर्लभ प्राकृतिक स्रोत हो भनी युरोपियन युनियनलाई सूचित गरेको छ। जसरी शान्त तलाउमा ढुंगा फाल्दा पानी हलचल भई निरन्तर रूपमा केही समय तरंगहरू सिर्जना हुन्छ, त्यसरी नै ध्वनिका तरंगहरू वातावरणमा तरंगित भई कुनै एक निश्चित बिन्दुमा पुगेपछि बिलाउँछ। तर, विद्युत् चुम्बकीया वर्णपटमा प्रसारण हुने भएकाले ध्वनि वा आवाज लामो दूरीसम्म भ्रमण गर्छ वा पुग्छ। त्यसैले रेडियो तरंग दूर देश वा महादेशसम्म सुनिन्छ। विश्वको कुनै पनि कुनबाट टेलिभिजन, टेलिफोन वा भाइबर, म्यासेन्जर, ह्वाट्सएप आदि प्रविधिबाट बोल्न र दृश्यसहित वार्ता सकिने परिस्थिति रेडियो तरंगको कारणले नै हो। यसैगरी पृथ्वीको सतहमा हुने गतिविधि दूर संवेदन प्रविधिबाट गाडीको ढोका खोल्ने, टिभी खोल्न वा बन्द गर्न, घरको ताला खोल्ने वा बन्द गर्ने, माइक्रो ओभनमा खाना तताउने, विद्युतीय हाजिरीलगायत भीड, बजार कार्यालयका वा व्यापारको गतिविधि निगरानी राख्ने सीसीटिभीसहित अनेकौं विद्युतीय उपकरणलगायत अन्तरिक्षसम्मको सम्पर्क गर्ने प्रमुख कारण रेडियो तरंग नै हो। वातावरणमा रेडियो तरंगको प्रमुख स्रोत वा माध्यम हो। विश्वमा रेडियो तरंगको उपयोग गर्ने क्षेत्र बृहत् छ। रेडियो तरंगबिना आजको आधुनिक संसार असम्भवजस्तो भएको छ। वर्णपटबाट प्रकाश तरंग सुरु हुन्छ। रेडियो तरंगले कसरी काम गर्छ भनी जिज्ञासा हुनु स्वाभाविक हो। जसरी ध्वनि वा आवाजहरू तार वा टेलिग्राम खासगरी तामा वा फाइबर केवलमा प्रसारण हुन्छ, त्यसरी नै रेडियो तरंग प्रसारण हुन्छ। यसले आवाज बोक्ने वा ओसार्ने काम गर्छ। ध्वनि रेडियो तरंगमा अधिरोपित भई सिर्जना भएको अवस्थालाई लय वा ताल भनिन्छ। यही लय आवश्यकताअनुसार विभिन्न प्रविधिमा प्रयोग गरी प्रसारण हुन्छ। तारहरूका दुई निश्चित बिन्दु खासगरी उत्पतिको केन्द्रबाट प्रापक वा पाउने बिन्दुबिचमा सम्पर्क गरी प्रयोग भएजस्तै रेडियो तरंग पनि त्यसरी जोडिएर गतिशील सञ्चार, रेडियो प्रसारण आदिमा प्रयोग गरिन्छ। यस रेडियो तरंगको विकासित रूपमा प्रविधिको प्रयोगद्वारा टेलिफोन, टेलिभिजन, मोबाइल, इन्टरनेटजस्ता रेडियो तरंगमा आधारित ठूलो सेवा उद्योगका रूपमा स्थापित भएको छ। रेडियो तरंगको इतिहास केलाउँदा सन् १८८७ मा जर्मन भौतिकशास्त्री हेनरिच रुडोल्फ हर्जले पहिलोपटक वातावरणमा रेडियो तरंगको अस्तित्वबारे निर्णय पुगी प्रदर्शनीसमेत गरेका थिए। सन् १९०१ मा इटालीयन वैज्ञानिक गुग्लिइमो मार्कोनीले मानव जीवनमा सञ्चारका लागि महत्वपूर्ण साधन हो भनेको थिए। यसलाई धेरै प्रयोगात्मक अभ्यासले समेत प्रमाणित गरेका थिए। यो प्रविधि पहिलो विश्व युद्धताका सैनिकहरूले व्यापक प्रयोग गरेका थिए। बोलीचालीको भाषामा विद्युत् चुम्बकीय वर्णपटलाई रेडियो तरंग पनि भनिन्छ। रेडियो तरंग लम्बाइलाई आवृत्ति भनिन्छ। यही आवृत्ति मापन गर्नेे एकाइको नाम तरंग अविष्कारक उनै हेनरिच रुडोल्फ हर्जको सम्झनामा हर्ज भनी नामकरण गरिएको छ। अन्तर्राष्ट्रिय दूरसञ्चार संघले तरंग लम्बाइको आधारमा सुष्म तरंग, लघु तरंग, मध्यम तरंग र दीर्घ तरंगमा वर्गीकरण गरिन्छ। सामान्यतय १ मिमिदेखि १० सेन्टिमिटर तरंग लम्बाइलाई सुष्मतरंग भनिन्छ। १ देखि १०० मिटर तरंग लम्बाइ भएको रेडियो तरंगलाई लघु तरंग भनिन्छ। १०० मिटरभन्दा बढी ९९९ मिटर बीचको लम्बाइलाई मध्यम तरंग र १ देखि १० किलोमिटरसम्म लामोे तरंग लम्बाइ भएको रेडियो तरंगलाई दीर्घ तरंग भनिन्छ। वातावरणमा रहेको रेडियो तरंगलाई क्षमताअनुसार विभिन्न वर्गमा वर्गीकृत गरिएकाले सैनिक तथा गैरसैनिक क्षेत्रहरूमा व्यापारिक प्रयोजनका लागि उपलब्ध रेडियो तरंग भिन्न भिन्न हुन्छ। देशको विभिन्न भागमा रहेको अडियो, भिडियो अर्थात् रेडियो, टेलिफोन, टेलिभिजन, मोबाइलमा प्रयोग हुने तरंग लम्बाइहरू फरकफरक हुन्छ। यसअनुसार ३ हर्जदेखि ३ हजार गेगा हर्जबीचको एकाइलाई रेडियो तरंग भनिन्छ। यसपछिको वर्णपटबाट प्रकाश तरंग सुरु हुन्छ। यसबीचको हिस्सालाई आवश्यकताअनुसार विभाजन गरी विभिन्न उद्देश्यका लागि उपयोग गरिन्छ। उदाहरणका लागि अडियो, भिडियो तथा डिजिटल आदि। रेडियो तरंग अधिकतम उपयोग हुँदा व्यावहारिक रूपमा यो धेरै कारणले अत्यन्तै सीमितता हुन्छ। यसका लागि निश्चित प्रविधिको उपकरण बनाई केही निश्चित दायराका वर्णपट प्रयोग गरिन्छ। उदाहरणका लागि ७० गिगाहर्ज रेडियो तरंग उपयोग गर्न व्यावहारिक प्रविधिहरू विकास गरी उच्चतम आवृत्तिपटि उपयोग गर्दै आएको छ। प्रसारण चरित्र र कार्य सम्पादनको आधारमा रेडियो तरंग आवृत्तिलाई अझ ८ वर्गमा अर्को किसिमले वर्गीकरण गर्ने प्रचलन छ। सबैभन्दा पहिले १ अति कम आवृत्तिमा धेरै लामो तरंग लम्बाइ (१०० किमिदेखि १० किमि) हुन्छ। यस रेडियो तरंगलाई ब्यान्ड अंक ४ मा राखिएको छ। यो व्यान्डको तरंगले लामो दूरीसम्म पुग्छ। २ कम आवृत्तिमा कम तरंग लम्बाइ (१० देखि १ किमी) लामोलाई ब्यान्ड अंक ५ मा राखिन्छ। यो जमिनको नजिक लामो दूरसम्म प्रसारण हुन्छ। यस तरंगले भौतिक तथा विद्युतीय हस्तक्षेप भई थोरै सूचना बोक्ने भएकाले बैमानिक क्षेत्रमा बढी प्रयोग हुन्छ। ३ मध्यम आवृत्तिमा तरंग लम्बाई (१ किमिदेखि ५०० मिटरसम्म) लामो हुन्छ। रेडियो आवृत्तिलाई प्रसारण किसिम वा कार्यक्षेत्रको १२ ब्यान्डमा विभाजन गरेको छ। ब्यान्डविथ भन्नाले दुई कम्प्युटरबीच टेलिफोनको माध्यमबाट सूचनाको परिमाण मापन गरिने विधि हो। यस ब्यान्डको कार्य क्षेत्रमा उपयोगको दृष्टिकोणले प्रसारण, हवाई ब्यान्ड, सामुद्रीक ब्यान्ड, सेवामूलक वा एम्याटर रेडियो आवृत्ति, नागरिक वा निजी रेडियो सेवा ब्यान्ड, औद्योगिक, वैज्ञानिक तथा चिकित्सिय सेवा ब्यान्ड, स्थलगत घुमन्ते ब्यान्ड, रेडियो ब्यान्ड र राडर ब्यान्ड गरी नौ प्रकारमा रेडियो तरंगलाई विभाजन गरिएको छ। विश्वमा रेडियो तरंगको उपयोग गर्ने क्षेत्र बृहत छ। उदाहरणका लागि रेडियो तरंग सबै क्षेत्रमा खासगरी सार्वजनिक क्षेत्रदेखि जलीय क्षेत्रका सागर वा महासागरमा जलयानहरू, वायुमण्डलमा उड्ने वायुयान वा विमान वा बैमानिक क्षेत्र, स्थलीय वातावरण वा भूमिमण्डलका विविध जीवन क्षेत्रहरू खासगरी रेडियो प्रसारण, सैनिक, अर्धसैनिक, पुलिस, यातायात, स्वास्थ्य सेवा, विद्युतीय क्षेत्र, वातावरणलगायत क्षेत्रमा प्रयोग गर्दै आएका छन्। पहिलो विश्व युद्धमा सैनिक क्षेत्रले अधिक प्रयोग गरे भने पछिल्ला समयमा गैरसरकारी क्षेत्रमा पनि अधिक उपयोग भई हाल दूरसञ्चार क्षेत्रमा आधारित ठूला उद्योग स्थापित भइसकेको छ। रेडियो तरंगबिना आजको आधुनिक संसार असम्भवजस्तो भएको छ। कुनै आवाज रेडियो तरंगमा परिणत भई वायुमण्डलमा तरंगित भएर उत्पत्तिको स्रोतबाट अर्को बिन्दु (प्रापक) सम्म पुर्याउने वा पुग्ने शक्ति नै रेडियो तरंग हो। त्यसैले हामीले दैनिक रुपमा प्रयोग गरिने विद्युतीय तरंगमा आधारित उपकरणहरू छन्। जस्तै, अधिकांश मानिसको हातमा हुने मोबाइल फोन, सुन्ने रेडियो तथा हेर्ने टेलिभिजन, पराम्परादेखि प्रचलनमा रहेको स्याटलाइट टेलिफोन, शिक्षित समुदायको लोकप्रिय साधन इन्टरनेट आदि विद्युतिय उपकरणबाट प्राप्त सेवा रेडियो तरंगमा आधारित छ। रेडियो तरंग वर्णपट एक किसिमको ऊर्जाको रूप हो। यसलाई न त सिर्जना न त नष्ट गर्न सकिन्छ। यसको उपयोगका लागि नियमगन जरुरी छ। सामान्य भाषामा रेडियो तरंग व्यवस्थापन र नियमगन गर्न अरूभन्दा भिन्न भएकाले त्यति सहज छैन। रेडियो तरंग उपयोग गर्ने माध्यमबीच हस्तक्षेत्रको सम्भावनालाई नियमगन गर्न यसको प्राविधिक चरित्र, प्रसारण केन्द्र र वातावरणबारे गहिरो विश्लेषण गर्ने विशेष किसिमको नियमगन संरचना आवश्यक पर्छ। यी सबैका लागि विश्वमा अन्तर्राष्ट्रिय दूरसञ्चार संघ छ भने राष्ट्रियस्तरमा दूरसञ्चार प्राधिकरणले नियमगन गर्दै आएको छ। नेपाल दूरप्रञ्चार प्राधिकरणले राजस्व, फ्रिन्यून्सी फि, ग्रामीण दूरसञ्चार विकास कोषको शीर्षकमा बर्सेनि अरबौ रुपैयाँ राजस्व संकलन गर्दैै आएको छ। यो प्राकृतिक स्रोतको रोयल्टी भएकाले अन्तरसरकारी वित्त व्यवस्थापन ऐन २०७४ अनुसार वितरण हुनु जरुरी छ। यसतर्फ सम्बन्धित निकायको ध्यान जानु जरुरी छ। गुरुङ संरक्षणविद् हुन्।"
मोन्टी देशाई नेपाली राष्ट्रिय क्रिकेट टिमको प्रमुख प्रशिक्षक नियुक्त,काठमाडौं: मोन्टी देशाई नेपाली राष्ट्रिय क्रिकेट टिमको प्रमुख प्रशिक्षक नियुक्त भएका छन्। भारतका देशाईलाई युवा तथा खेलकुद मन्त्रालयले आवश्यक प्रक्रिया पूरा गरी मुख्य प्रशिक्षक नियुक्तिको बाटो खुला गरेको हो। उनलाई मुख्य प्रशिक्षक नियुक्त गर्न झण्डै एक महिना लामो प्रक्रिया लागेको थियो। राष्ट्रिय खेलकुद परिषद (राखेप) संघ संस्था समन्वय शाखाले युवा तथा खेलकुद मन्त्रालयले पारित गरी आएको पत्र क्यानलाई पठाइसकिएको र क्यानले त्यसलाई औपचारिक रुप दिनेछ। प्रमुख प्रशिक्षक नियुक्त भए पनि मोन्टीसँग औपचारिक सम्झौता भने बाँकी नै छ। सम्झौता गरी मोन्टीले औपचारिक रुपमा प्रशिक्षण सुरु गर्ने राष्ट्रिय खेलकुद परिषद राखेपले जानकारी दिएको छ । मोन्टीले औपचारिक नियुक्ति नपाइ नै अघिल्लो साताको आइतबारदेखि नेपाल क्रिकेट टिमलाई आनौपचारिक प्रशिक्षण गराइरहेका छन्।
सन्दीपलाई भेट्न आए पाकिस्तानी क्रिकेटर मोहम्मद रिजवान,काठमाडौं: पाकिस्तानी क्रिकेटर मोहम्मद रिजवान नेपाल आएका छन्। पाकिस्तानी राष्ट्रिय क्रिकेट टीमका ओपनिङ ब्याट्सम्यान रिजवान सन्दीप लामिछानेलाई भेट्न नेपाल आएका हुन्। आइतबार नेपाल आएका उनी सन्दीपलाई भेटेर आज स्वदेश फर्कँदैछन्। भेटमा रिजवानले मानसिक रुपमा बलियो भएर बस्न सन्दीपलाई सुझाएका छन्। रिजवानसँगको भेटमा सन्दीप निक्कै खुसी मुद्रामा देखिएका थिए।
"एनएसजेएफ स्पोर्ट्स अवार्डः पिपुल च्वाइसको मनोनयनमा आसिफ, अभिलासा, अञ्जन, डुवाना र उषा","काठमाडौंः नेपाल खेलकुद पत्रकार मञ्च (एनएसजेएफ) बजाज पल्सर स्पोर्ट्स अवार्डको पिपुल च्वाइस विधाको मनोनयन सार्वजनिक भएको छ। सोमबार आयोजित पत्रकार सम्मेलनमार्फत एनएसजेएफले सर्वाधिक लोकप्रिय विधाको मनोनयनमा परेका चार खेलाडीको नाम सार्वजनिक गरेको हो। मनोनयनमा पर्ने खेलाडीमा क्रिकेटर आसिफ शेख, टेनिस खेलाडी अभिलासा विष्ट, फुटबलर अञ्जन विष्ट, पौडीकी डुवाना लामा र भलिबल खेलाडी उषा भण्डारी रहेका छन्। फागुन २३ गते हुने स्पोर्ट्स अवार्डमा चुनिने विजेताले बजाज पल्सर मोटरसाइकल प्राप्त गर्नेछन्। पिपुल च्वाइसबाहेक अन्य दुई विधाका विजेताले पनि मोटर साइकल प्राप्त गर्नेछन्। मनोनयनमा को को परे? डुवाना लामा (पौडी)  नवौं राष्ट्रिय खेलकुद प्रतियोगितामा ९ स्वर्ण, १ रजत पदक  १३ औं दक्षिण एसियाली खेलकुद प्रतियोगितामा २ रजत र ३ कांस्य पदक  आठौं राष्ट्रिय खेलकुद प्रतियोगितामा ६ स्वर्ण र ५ रजत पदक  २०६४ सालदेखि निरन्तर पौडीमा सक्रिय सहभागिता  फिना विश्व च्याम्पियनसिप २०१८, चीन  हङकङ ओपन स्विमिङ च्याम्पियनसिप २०१८  १९औं फिना विश्व च्याम्पियनसिप बुडापेस्ट २०२२  सिंगापुर नेसन्स च्याम्पियनसिप,  एसियन एज ग्रुप च्याम्पियनसिप अञ्जन विष्ट (फुटबल)  बंगलादेशविरुद्धको मैत्रीपुर्ण फुटबल खेलमा ह्याट्रिक । राष्ट्रिय टिमबाट ह्याट्रिक गर्ने छैटौं नेपाली खेलाडी  राष्ट्रिय टोलीबाट ११ गोल गर्न सफल खेलाडी । सर्वाधिक गोलकर्ताको दौडमा तेस्रो स्थानमा रहन सफल । उनीभन्दा अगाडि नीराजन रायमाझी र हरि खड्कामात्र अगाडि ।  सहिद स्मारक ए डिभिजन लिगमा  पाकिस्तानविरुद्धको मैत्रीपूर्ण खेलमा निर्णायक गोल । उनको गोलबाट १४ वर्षपछि पाकिस्तानलाई हराउन सफल  विश्वकप २०२२ तथा एएफसी एसियन कप २०२३ को छनोटअन्तर्गत समूह बी मा चाइनिज ताइपेइविरुद्ध गोल  १३ औँ साफ च्याम्पिन्सीसपमा श्रीलङ्का र बंगलादेशविरुद्ध गोल ।  भारतको फुटबल लिगमा मुम्बई केन्क्रे एएफसीबाट व्यावसायिक फुटबल खेलेका ।  मनाङ मस्र्याङ्दीका पूर्वकप्तान  हाल चर्च ब्वाइज युनाइटेडसँग आबद्ध । अभिलाषा विष्ट (टेनिस)  नेपालकी नम्बर एक महिला टेनिस खेलाडी  आईटीएफअन्तर्गतका प्रतियोगितामा व्यावसायिक टेनिस खेलिरहेकी  प्रोफेसनल टेनिस खेल्ने नेपालकी एकमात्र महिला खेलाडी ।  त्रिभुवन आर्मी क्लबबाट खेल्दै नवौं राष्ट्रिय खेलकुदमा चारै स्वर्ण पदकमा क्लिनस्विप गर्दै कीर्तिमान । महिला टिम इभेन्ट, महिला एकल, महिला डबल्स र मिक्स डबल्समा स्वर्ण पदक ।  वीर गणेशमान सिंह राष्ट्रिय ओपन टेनिसअन्तर्गत महिला एकलमा स्वर्ण  १९औं माछापुच्छ्रे बैंक राष्ट्रिय ओपन टेनिसको महिला एकलमा स्वर्ण  पाकिस्तानमा भएको आईटीएफ वल्र्ड र्याङकिङ प्रतियोगितामा महिला एकलमा रजत । महिला डबल्समा स्वर्ण  आईटिएफ विश्व र्याङकिङ प्रतियोतगा पोखरामा महिला डबल्समा स्वर्ण पदक उषा भण्डारी (भलिबल)  नेपाली राष्ट्रिय भलिबल टोलीकी महत्वपूर्ण सदस्य  नेपालमा आयोजना भएको १३ औं दक्षिण एसियाली खेलकुद (साग) नेपाली महिला भलिबल टोलीले रजत जित्दा सदस्य । उनले यसै प्रतियोगिताबाट राष्ट्रिय टोलीमा डेब्यु गरेकी हुन् । उनले बंगलादेशविरुद्ध खेलेर डेब्यु गरिन् ।  नेपाल सन् २०१९ मा बंगलादेशमा सम्पन्न एसियन सेन्ट्रल जोन भलिबल च्याम्पियन टिम बन्दाकी सदस्य । जतिबेला उनी १४ वर्षको उमेरमा थिइन् ।  नेपालले २०२१ को डिसेम्बरमा दोस्रो पटक सेन्ट्रल जोन भलिबलको उपाधि जित्दाकी महत्वपूर्ण सदस्य ।  घरेलु प्रतियोगिताहरू नेपाल पुलिस क्लबबाट खेल्ने ।  माल्दिभ्समा फाल्कोन क्लबबाट सन् २०२२ मा व्यावसायिक प्रतिस्पर्धा  एनभीए राष्ट्रिय महिला तथा पुरुष भलिबल च्याम्पियनसिपमा महिलातर्फ उत्कृष्ट खेलाडी घोषित आसिफ शेख (क्रिकेट  ट्वान्टीट्वान्टी अन्तर्राष्ट्रिय डेब्यु खेलमै अविजित अर्धशतक । नेदरल्यान्ड्सविरुद्ध ओपनर कुशल भुर्तेलसँग ११६ रनको साझेदारी । यो नेपालको उच्च ओपनिङमा उच्च साझेदारी ।  एकदिवसीय अन्तर्राष्ट्रियमा नेपालको तेस्रो उच्च रनकर्ता (२३ खेलमा ५ अर्धशतक, ६५५ रन )  ट्वान्टीट्वान्टी अन्तर्राष्ट्रियमा नेपालको पाँचौं उच्च रनकर्ता (२० खेलमा २ अर्धशतकसहित ४६८ रन )  एकदिवसीय अन्तर्राष्ट्रियमा पहिलो र दोस्रो विकेटको लागि उच्च साझेदारी । पहिलो विकेटका लागि कुशल भुर्तेलसँग ११४ रनको ( २०२२ मा ओमान विरुद्ध ) , दोश्रो विकेटको लागि ज्ञानेन्द्र मल्लसंग १२२ रनको ( २०२२ मा युएई विरुद्ध )  केन्याविरुद्ध एकदिवसीय अन्तर्राष्ट्रियमा शतक (११० रन, २०२२ सेप्टेम्बर)  प्रधानमन्त्री कप एकदिवसीय राष्ट्रिय प्रतियोगितामा शतक (कर्णाली प्रदेशविरुद्ध १३० रन )  आईसीसीको एकदिवसीय अन्तर्राष्ट्रिय वरियताको शीर्ष १०० स्थानभित्र पर्न सफल  युएईविरुद्ध घरेलु एकदिवसीय अन्तर्राष्ट्रिय सिरिजको निर्णायक तेस्रो खेलमा अविजित ८८ रन बनाउँदै प्लेयर अफ द म्याच  स्कटल्यान्डविरुद्ध ऐतिहासिक एकदिवसीय अन्तर्राष्ट्रिय जितमा ७१ रन बनाउँदै प्लेयर अफ द म्याच (२०२२ जुलाई )  केन्या भ्रमणअन्तर्गत तीन एकदिवसीय अन्तर्राष्ट्रिय सिरिजमा प्लेयर अफ द सिरिज घोषित ।  सन् २०२३ मा आईसीसीको स्पिरिट अफ क्रिकेट अवार्ड जित्न सफल । यो अवार्ड पाउने पहिलो नेपाली खेलाडी ।  २०२१ मा पपुवा न्युगिनीविरुद्ध एकदिवसीय अन्तर्राष्ट्रिय जित, २०२२ मा युएईविरुद्ध एकदिवसीय अन्तर्राष्ट्रिय सिरिज, २०२१ मा नेदरल्यान्डस र मलेसियाविरुद्ध ट्वान्टीट्वान्टी अन्तर्राष्ट्रिय सिरिज, २०२२ मा मलेसिया र पपुवा न्यु गिनीविरुद्ध टीट्वान्टी अन्तर्राष्ट्रिय सिरिज जित, २०२२ मा केन्याविरुद्ध टीट्वान्टी अन्तर्राष्ट्रिय सिरिज जित पाउँदाका सदस्य । पिपल्स च्वाइस अवार्ड विजेता २०६५ मञ्जु गुरुङ (भलिबल) २०६६ सन्तोष साहुखल (फुटबल) २०६७ सिपोरा गुरुङ (भलिबल) २०६८ रमिला तण्डुकार (भलिबल) २०६९ झरना गुरुङ (उसु) २०७० सरस्वती चौधरी (भलिबल) २०७२ नविता श्रेष्ठ (टेबलटेनिस) २०७३ कान्छीमाया कोजु (एथलेटिक्स) २०७४ स्यान्टु श्रेष्ठ (टेबलटेनिस) २०७५ रेश्मा भण्डारी (भलिबल) २०७६ अरुणा शाही (भलिबल) २०७७ एलिना महर्जन (टेबलटेनिस)"
आज विदेशी मुद्राको मूल्य कति ?,काठमाडौं: नेपाल राष्ट्र बैंकले सोमबारका लागि विदेशी मुद्राको विनिमयदर तोकेको छ। जसअनुसार भारतीय रुपैयाँ १०० को खरिददर १६० रुपैयाँ बिक्रीदर १६० रुपैयाँ १५ पैसा छ। अमेरिकी डलर एकको खरिददर १३० रुपैयाँ ६३ पैसा र बिक्रीदर १३१ रुपैयाँ २३ पैसा कायम भएको राष्ट्र बैंकले जनाएको छ। युरोपियन यूरो एकको खरिददर १४१ रुपैयाँ २ पैसा र बिक्रीदर १४१ रुपैयाँ ६६ पैसा छ। अस्ट्रेलियन डलर एकको खरिददर ९० रुपैयाँ ४२ पैसा र बिक्रीदर ९० रुपैयाँ ८४ पैसा कायम भएको छ । कतारी रियाल एकको खरिददर ३५ रुपैयाँ ६६ पैसा र बिक्रीदर ३५ रुपैयाँ ८३ पैसा कायम भएको छ। कुन देशका मुद्राको नेपाली विनिमयदर कति ? तलको सूची हेर्नुहोस्:
राजस्व चुहावटका ६ वटा मुद्दा,"काठमाडौं : राजस्व अनुसन्धान विभागबाट सरुवा भएका महानिर्देशक मदन दाहालले जाँदाजाँदै आफ्नो कामको विवरण सार्वजनिक गरेका छन्। महानिर्देशक दाहालले एक प्रेस नोट जारी गर्दै पछिल्लो तीन महिनामा अवधिमा राजस्व चुहावटका ६ वटा तथा विदेशी मुद्रा अपचलनको पाँच वटा मुद्दा दायर गरेको र अन्य निकायलाई ७६ वटा कारबाहीको सिफारिस गरेको जानकारी दिए। गत कात्तिक दोस्रो सातामा दाहाल महानिर्देशक बनेयता राजस्व चुहावटतर्फ ६४ करोड ३१ लाख रुपैयाँ र विदेशी मुद्रा अपचलनतर्फ ५२ लाख रुपैयाँ सजाय माग दाबी गरी मुद्दा हालिएको छ। अन्य निकायलाई कारबाहीको सिफारिस गरेको रकम करिब ७ करोड रुपैयाँ छ। तीन महिनामा वेभमा आधारित मालवस्तु तथा ढुवानी साधनको अनुगमन प्रणाली (भीसीटीएस)को अनुगमनबाट ७६ फर्म तथा कम्पनीलाई कारबाही भएको छ। कारबाहीबाट तीन महिनामा ५८ लाख राजस्व उठेको छ। हालसम्म १ लाख ९० हजार १ सय ४२ प्रयोगकर्ता भीसीटीएसमा प्रविष्ट भएका छन्। विभागका अनुसार पछिल्लो तीन महिनामा राजस्व चुहावटका १ सय ९९ सूचना आएका थिए। ७६ सूचनामाथि थप अनुसन्धानका लागि विभिन्न निकायमा लेखी पठाएको र आठ जना प्रतिवादीविरुद्ध अनुसन्धान टुंग्याएर मुद्दा दर्ता भएको विभागले जनाएको छ। यही अवधिमा विदेशी विनिमयको अपचलनतर्फ ६ सूचना आएकामा पाँच मुद्दा दायर भएका छन्। ६ जनाविरुद्ध रु ५२ लाख ३३ हजारबराबर मागदाबी गरी मुद्दा दायर गरिएको निवर्तमान महानिर्देशक दाहालले जारी गरेको प्रेस नोटमा उल्लेख छ। आर्थिक सुशासन कायम गर्न पछिल्लो समय राजस्व चुहावट र विदेशी विनिमय अपचलन नियन्त्रणलाई प्रभावकारी बनाउँदै लगिएको विभागले दाबी गरेको छ। विभागले राजस्व चुहावटमा संलग्न व्यवसाय, फार्म तथा व्यक्तिको कारोबारस्थलमा अनुमगन बढाउने, कारोबारस्थलबाट कागजात नियन्त्रणमा लिने, अनुसन्धान गर्ने र कानुनले तोकको सीमाभित्र तथा अभियोजन गर्ने वा कर निर्धारण गर्ने काम गरेको दाहालको दाबी छ। सरकारले पछिल्लो समय आयातमा कडाइ गरेका चिनी, कपडाजन्य सामान, मदिरा तथा विद्युतीय सामानमा चोरी पैठारी बढी हुन सक्ने भन्दै विभागले अनुगमन बढाएको छ। भन्सार बिन्दु प्रयोग नगरी गोदामस्थलमा स्रोत नखुलेका मालवस्तुको भण्डारण र कारोबार गरेको सूचनाको आधारमा यस्ता क्रियाकलापमा संलग्न व्यवसायीलाई अनुसन्धानको दायरामा ल्याएको विभागले जनाएको छ। विभागले आर्थिक सुशासन कायम गर्न राजस्व चुहावट एवं विदेशी विनिमय अपचलन नियन्त्रणका कसुरमा प्रवद्र्धनात्मक, निरोधात्मक तथा उपचारात्मक रणनीतिबाट अनुसन्धान तहकिकात गरी अभियोजन गर्ने काम गरिरहेको उल्लेख छ। विभागले अनुसन्धान कार्यलाई अझ विश्वसनीय बनाउन कारोबारस्थलबाट प्रयोग भएका कम्प्युटर, मोबाइलमा रहेका विवरणलाई डिजिटल फरेन्सिक ल्याबको सहायताबाट अनुसन्धानको आधार बनाउने पद्धतिको विकास गर्दै लगेको जनाएको छ।"
भरपर्दो र गुणस्तरीय सेवा दिन निर्देशन,"काठमाडौं : सञ्चार तथा सूचना प्रविधिमन्त्री रेखा शर्माले टेलिकम्युनिकेसन सेवा भरपर्दो र गुणस्तरीय बनाउनुपर्ने बताएकी छिन्। नेपाल टेलिकमको १९औं वार्षिकोत्सवका अवसरमा बोल्दै सञ्चारमन्त्री शर्माले आधुनिक प्रविधिको उच्चतम् प्रयोग गर्दै सर्वसुलभ र प्रभावकारी सेवा दिनुपर्नेमा जोड दिइन्। विगतका सरकारको घरघरमा इन्टरनेट र हातहातमा मोबाइलको योजना सार्थकता पाएको उनको भनाइ छ। अब भूउपग्रह स्थापना गरी सेवा दिने लक्ष्य पनि लिनु पर्नेमा उनले जोड दिइन्। टेलिकमले कमजोरी पत्ता लगाएर गुणस्तरीय सेवा दिनुपर्ने उनले जोड दिइन्। सरकारको सोच र लक्ष्यलाई पूरा गर्ने उद्देश्यसहित मुलुकका सुगमदेखि अति विकट स्थानमा सेवा दिन सक्नुपर्ने बताइन्। नाफारहित भए पनि दूरसञ्चार र सूचना प्रविधिको सेवा उपलब्ध गराउने जिम्मेवारी नेपाल टेलिकमको हो उनले भनिन्। सेवा प्रवाह, रोजगारी सिर्जना र राजस्वको महत्त्वपूर्ण स्रोतका रूपमा स्थापित गर्ने राज्यले टेलिकमलाई प्राथमिकता दिएको उनको भनाइ छ। सूचना प्रविधिबाट सरल, सुलभ र बिनाअवरोध गुणस्तरीय सेवा दिने उनले बताइन्। जनताले प्रत्यक्ष लाभ महसुस गर्ने गरी सेवा परिमार्जन र उत्पादन गर्दै थप जनतासम्म पुग्नुपर्छ उनले भनिन्। कर्मचारीको अभावमा सेवा प्रभावकारी हुन नसकेको समस्या सल्टाउन उनले जोड दिइन्। समयमै मर्मत हुन नसकेको समस्यालाई छिट्टै समाधान गर्न टेलिकम व्यवस्थापनले उच्च प्राथमिकता दिनुपर्ने उनको भनाइ थियो। ग्राहक सन्तुष्टि सर्वोपरी ठान्नुपर्ने उनको भनाइ छ। गुणस्तरीय, सस्तो र सर्वसुलभ सेवा दिन दायित्वबाट पन्छिन हुन्न उनले भनिन्, कर्मचारीको सेवासुविधा पनि वृद्धि गर्नुका साथै लगानीकर्तालाई अधिकतम प्रतिफल दिनु पर्छ। मन्त्री शर्माले समयमै आयोजनाको काम पूरा हुन नसक्दा लागत बढेको बताइन्। विकट क्षेत्रमा सेवा विस्तार तथा मानवीय वस्तीमा टावर विस्तार, वन क्षेत्रमा हुने पूर्वाधार विकासमा जोड दिनुपर्ने उनले बताइन्। नेपाल दूरसञ्चार प्राधिकरणका अध्यक्ष पुरुषोत्तम खनालले टेलिकमले गुणस्तरीय सेवा दिन नसकेको बताए। काठमाडौं उपत्यकाभित्रै फोरजी सेवा प्रभावकारी छैन उनले भने, व्यवस्थापन कमजोरका कारण उपत्यकाभित्रै राम्ररी चल्न सकेको छैन। टेलिकमले गुणस्तरीय सेवा दिन चुकेको बताए। प्रविधि प्रयोगमा टेलिकमले विशेष योजना ल्याउनुपर्ने उनले बताए। सेवा दिए अनुरूप राजस्व घटेको उनले बताए। डाटा र भिडियोजस्ता सेवामा गुणस्तरीयता ल्याउन सके टेलिकमको प्रभावकारी बढ्ने अध्यक्ष खनालले बताए। अध्यक्ष खनालले सेवा पूर्ण क्षमतामा दिन, क्षतिपूर्ति दिन चुकेको र टेलिकमले विश्वसनीयता गुमाउँदै गएको बताए। फाइबर नेटवर्क विस्तार गर्न ध्यान केन्द्रित गर्न चुकेको उनले बताए। दुई वर्षसम्म काम नगर्ने ठेकेदारलाई किन कारबाही हुँदैन उनले भने। डिजिटल नेपाल फ्रेमवर्कको काम गर्न ढिलो भइसकेको उनले बताए। प्रतिस्पर्धी क्षमता विकास गर्न सके नियामक निकाय सधैं साथमा रहने उनले बताए। सञ्चार तथा सूचना प्रविधि मन्त्रालयका सचिव डा वैकुण्ठ अर्यालले ग्राहकको सन्तुष्टिलाई सर्वोपरि ठान्नुपर्ने बताए। सेवा निरन्तर, भरपर्दो र गुणस्तरीय बनाउनुपर्ने उनको जोड थियो। टेलिकमलाई प्रतिस्पर्धी बजारमा दरिलो उपस्थिति जनाउन सेवा प्रभावकारितामा जोड दिनुपर्ने उनले बताए। गुणस्तरीय सेवा सुलभ दरमा देशभर पुर्याउनुपर्ने उनको भनाइ थियो। सचिव अर्यालले टेलिकमका प्रबन्ध निर्देशकसँग कार्यसम्पादन गरेको चर्चा गर्दै कम्तीमा पनि ९५ प्रतिशत प्रतिबद्धता पूरा गर्नुपर्ने बताए। लागत घटाउन सके सेवाको मूल्य कम पर्ने उनको भनाइ थियो। गुनासो आउने संयन्त्र र सम्बोधन गर्ने निकाय दह्रो हुन नसके ग्राहक टाँसिएर नबस्ने सचिव अर्यालले बताए।"
पेट्रोलको मूल्य बढ्यो,"काठमाडौं : पेट्रोलियम पदार्थको मूल्य वृद्धि भएको छ। नेपाल आयल निगमले आज राति १२ बजेदेखि लागू हुनेगरी पेट्रोलियम पदार्थको मूल्य वृद्धि गरेको हो। निगमले पेट्रोल, डिजेल र मट्टितेलमा ३३ रुपैयाँ वृद्धि गरेको हो। यससँगै पेट्रोलको मूल्य १७८ रुपैयाँ पुगेको छ भने डिजेल र मट्टितेलको मूल्य १७५ पुगेको छ। हवाइ इन्धन र एलपी ग्यासको मूल्य भने यथावत रहेको छ।"
"नेप्सेमा सामान्य अंकको सुधार, कारोबार रकम डेढ अर्बमुनि","कारोबार रकम अघिल्लो दिन आइतबारको तुलनामा घटेको छ । आइतबार नेप्से १५४ अंकले बढेको थियो। सो दिन १ अर्ब ९३ करोड १७ लाख मूल्य बराबरको सेयर कारोबार भएको थियो। काठमाडौं नेप्से परिसूचक ४५७ अंकले बढेर २१००६५ विन्दुमा पुगेको छ। सेन्सेटिभ इण्डेक्स ०४४ प्रतिशतले बढेर ४०२०१ विन्दुमा अडिएको छ। यसदिन २५९ कम्पनीको ३९ लाख २२ हजार २१६ कित्ता सेयर १ अर्ब ४७ करोड ४१ लाख ६१ हजार ६४५ रूपैयाँमा खरिदबिक्री भयो। कारोबार रकम अघिल्लो दिन आइतबारको तुलनामा घटेको छ । आइतबार नेप्से १५४ अंकले बढेको थियो। सो दिन १ अर्ब ९३ करोड १७ लाख मूल्य बराबरको सेयर कारोबार भएको थियो। आज २९ हजार ८४६ पटक सेयर कारोबार भयो। सामान्य अंकले बढेको सेयर बजारमा एउटा मात्रै कम्पनीको मूल्यमा सकारात्मक सर्किट लाग्यो। आदर्श लघुवित्त वित्तीय संस्थाको सेयर मूल्य १० प्रतिशतले बढेको हो। कारोबार रकमका आधारमा एनआईसी एसिया बैंक शीर्षस्थानमा रह्यो। सो बैंकको ६ करोड ४५ लाख ७३ हजार ६१ रूपैयाँको सेयर कारोबार भयो। युनिभर्सल पावर कम्पनीको ५ करोड र नेपाल लाइफ इन्स्योरेन्सको ४ करोड मूल्य बढिको सेयर कारोबार गरी क्रमश दोस्रो र तेस्रो स्थानमा रहे। कारोबारमा आएका १३ उपसमूहमध्ये ७ को मूल्य बढ्यो भने ६को घट्यो। बैंकिङ,फाइनान्स,होटल्स एन्ड टुरिजम,हाइड्रोपावर,इन्भेस्टमेन्ट,मनु एन्ड प्रो र माइक्रो फाइनान्सको सूचक बढ्दा डेभलपमेन्ट बैंक,लाइफ इन्स्योरेन्स,म्युचुअल ,ननलाइफ इन्स्योरेन्स र ट्रेडिङ उपसमूहको सूचक घटेको हो।"
लागत उठाउनै धौधौ,"चितवन : गोलभेंडा बेचेर ल्याएको पैसा घरभित्र छिर्दैन, खेतालालाई बाँड्दै सकिन्छ, चितवन मंगलपुरकी किसान धनु अधिकारी सस्तोमा तरकारी बेच्दाको पीडा सुनाउँछिन्, त्यो पनि हजुर किनिदिनुस्न भन्नुपर्छ। फकाएर, त्यो पनि सस्तोमा बिक्री गर्नुपर्छ। बजार विदेशी तरकारीले भरिएको छ। उनको अहिले बारीभरि गोलभेंडा पाकेका छन्। उत्पादन खर्च नै प्रतिकिलो २० रुपैयाँ पर्छ। तर, ७ रुपैयाँमा बिक्री गर्नुपरेको उनी बताउँछिन्। अधिकारी हरेक तीन दिनमा पाँच हजार किलो गोलभेंडा टिप्छिन्। त्यसलाई सस्तोमा बिक्री गर्नुपर्दाको पीडा उनमा कम छैन। पछिल्लो डेढ महिनामा मात्रै उनले १५ लाख घाटा बेहोरेकी छन्। फलेको तरकारी एक दिनमात्रै बेच्न ढिलो भयो भने कुहिन्छ। अनि घाटै सहेर बेच्नुको विकल्प नभएको किसान अधिकारी सुनाउँछिन्। सस्तोमा भए पनि नबेची सुख छैन। नभए त्यही पनि पाइँदैन, उनले भनिन्, विदेशी उत्पादनले बजार पायो हाम्रोले हेला। कुनै बेला प्रतिकिलो सात रुपैयाँमा उन्पादन भएको काँक्रो ८० रुपैयाँसम्म उनले बेचेकी थिइन्। त्यसबेला बजारमा भारतसहितका विदेशी उत्पादन थिएन। अहिले उनले उल्टै बिन्ति गर्दा पनि तरकारी बेच्न हम्मे पर्छ। किसानको उत्पादनले विगत दुई महिनादेखि बजार नपाएको अधिकारीको अनुभव छ। तरकारी खेती गर्नकै लागि उनी गुल्मीको मालिका गाउँपालिका ६ अर्जैबाट एक्लै चितवन पुगेकी हुन्। जीवनमा केही नयाँ गर्ने आँट आयो र कृषि पेसा रोजिन्। तरकारी खेतीमा राम्रो होला भन्ने ठानेर जग्गा भाडामा लिएर खेती गर्ने हिम्मत गरिन्। अहिले उनमा वितृष्णा पैदा भएको छ। तरकारीसँगै उनको सपना पनि बारीमै कुहिने अवस्थामा पुगेको नमिठो अनुभव उनी सुनाउँछिन्। पत्रकारितामा स्नातक गरेकी अधिकारीले कृषि पेसा रोजे पनि अहिले पछुतो लाग्ने अवस्था आएको बताउँछिन्। उनको परिवार गुल्मीमै छन्। श्रीमान् विदेश छन्। बिक्री नभएपछि तरकारी सडकमा,किसान आन्दोलित सडकमा पोखिएको किसानको पीडा किसानले सस्तोमा बिक्री गर्दा पनि नबिकेका तरकारीको भाउ बजारमा छोइनसक्नु छ। मण्डीमा प्रतिकिलो ५ रुपैयाँमा किसानले बेच्ने बन्दाकोपी उपभोक्ताले ३५ रुपैयाँ तिरेर खानुपर्छ। प्रतिकिलो ८ रुपैयाँमा बचेको गाँजरको मूल्य बजारमा ३० रुपैयाँ छ। ५ रुपैयाँ किलोको मुलालाई ३० रुपैयाँमा व्यापारीले बिक्री गर्छन्। किसानबाट खरिद गरेको तीनगुना बढी मूल्यमा व्यापारीले बिक्री गर्ने गरेको किसानको भनाइ छ। नेपाली मण्डीमा विदेशी तरकारी सस्तोमा आइपुग्दा नेपाली व्यापारीले पनि किसानबाट सस्तोमै उठाउन खोज्छन्। शुक्रबार चितवनको नारायणगढमा तरकारी फालेर सरकारको ध्यानाकर्षण गराएपछि भारतबाट तरकारी आउन केही कम भयो। यसले प्रतिक्यारेट २ सयमा बेच्ने गरेको गोलभेंडा साढे दुई सयसम्ममा अहिले बिक्री भइरहेको छ। आफूले उत्पादन गरेको उत्पादन फाल्ने रहर हामीलाई छैन, गौरीगन्जमा तरकारी खेती गरिरहेका किसान अरवीन्द्र सुवेदीले भने, राज्य हाम्रो अभिभावक कहिल्यै बनेन। तरकारीमा बिचौलिया बढी नेपाली उत्पादनले मूल्य नपाउनुको मुख्य कारण विदेशी उत्पादन मुख्य कारण हो, त्यसपछि बिचौलिया हुन्। नेपाली किसानको उत्पादनलाई निरुत्साहित गर्न तरकारी मण्डीमा गिरोह नै हुन्छ। उनीहरू नेपालको भन्दा कम मूल्यमा भारतसहितका देशबाट तरकारी भित्र्याउँछन्। चितवनको क्षेत्रपुरमा रहेको तरकारी मण्डीमा बिचौलिया धेरै रहेको किसानको भनाइ छ। यहाँ नेपाली उत्पादनलाई रोक्दै भारतबाट तरकारी भित्र्याउनमा भारतीय समूह नै सक्रिय छन्। उनीहरू भारतमा भएका आफन्तको माध्यमबाट सस्तोमा तरकारी मगाउँछन्। त्यस्ता तरकारी बढी विषादी छरेको र गल्न लागेको हुने उपभोक्ताको भनाइ छ। सीमा नाकाबाटै भन्सार छलेर तरकारी भित्रिन्छ। केही साधनको मात्र ढुवानी देखाएर मिलेमतोमा तरकारी भित्रिने गरेको आरोप किसानको छ। मण्डीमा तरकारी पुर्याएर सस्तोमा बिक्री गर्नुपर्दा आफूहरूको मनोबल गिर्ने गरेको अमृतनगरका किसान सुमन सुवेदीले गुनासो गरे।"
"सुपारमाई हाइड्रोपावरको आइपिओ खुला, कहिलेसम्म आवेदन दिन पाइन्छ ?","काठमाडौं : सुपरमाई हाइड्रोपावर लिमिटेडले सर्वसाधारणका लागि साधारण शेयर निष्कासन तथा बिक्री खुला गरेको छ । कम्पनीले आयोजनाबाट पीडित स्थानीय बासिन्दा तथा वैदेशिक रोजगारीमा रहेका नेपालीका लागि शेयर निष्कासन गरिसकेकामा आजदेखि सर्वसाधारणका लागि प्रतिकित्ता रु एक सय अङ्कित दरमा चार लाख १५ हजार कित्ता शेयर प्राथमिक सार्वजनिक निष्कासन(आइपीओ)को बिक्री खुला गरेको हो । कम्पनीले आफ्नो जारी पूँजी रु ५० करोडको १० प्रतिशतले हुने रु पाँच करोड मूल्य बराबरको कूल पाँच लाख कित्ता साधारण शेयरमध्ये ५० हजार कित्ता वैदेशिक रोजगारीमा रहेका नेपालीका लागि, २५ हजार कित्ता सामूहिक लगानी कोषलाई बाँडफाँड गरेको र १० हजार कित्ता कर्मचारीलाई छुट्याई बाँकी चार लाख १५ हजार कित्ता शेयर सर्वसाधारणलाई निष्कासन गर्न लागिएको जनाएको छ । उक्त कम्पनीले निष्कासन गरेको शेयरमा लगानीकर्ताले छिटोमा यही माघ २६ गतेसम्म र सो अवधिमा माग बमोजिम आवेदन नपरे आगामी फागुन ८ गतेसम्म न्यूनतम १० कित्तादेखि अधिकतम २० हजार कित्ता शेयर खरिदका लागि आवेदन दिन सक्नेछन् । कम्पनीको धितोपत्र निष्कासन तथा बिक्री प्रबन्धक सानीमा क्यापिटल लिमिटेड रहेको छ । इच्छुक लगानीकर्ताले नेपाल धितोपत्र बोर्डबाट स्वीकृतिप्राप्त आस्वा सदस्य बैंक तथा वित्तीय संस्थाबाट सीआस्वा प्रणालीमार्फत र मेरो शेयरबाट आवेदन दिने सक्ने कम्पनीले जनाएको छ । कम्पनीलाई ईक्रा नेपालले ईक्राएनपी आईआर बिबिबी माइनस प्रमाणपत्र प्रदान गरेको छ । उक्त कम्पनीले इलामको इलाम नगरपालिका र माईजोगमाई गाउँपालिकाको सीमा नदी माई खोलामा सात दशमलव आठ मेगावाट क्षमताको सुपरमाई हाइड्रोपावरको निर्माण गरेको छ । रासस"
जसले चल्तीमा ल्याएका थिए नेपाली नोट,"काठमाडौं : पहिलो अर्थसचिव पहिलै गभर्नर हिमालयशमशेर जबराको ९६ वर्षको उमेरमा आइतबार निधन भएको छ। जो २०१३ साल वैशाख १४ गते २९ वर्षको उमेरमा पहिलो गभर्नर बनेका थिए। त्यही बेला जबराले नेपाली नोट चलनचल्तीमा ल्याउने ऐतिहासिक कार्य गरेका थिए। उनले नै नेपाली नोट निष्कासनको सुरुआत गरेका हुन्। जति बेला तराईमा आफ्नो मुद्रा प्रचलनमा थिएन। भारु मात्रै चल्थ्यो। जबराले तराईमा मात्रै होइन, देशका सबै भागमा नेपाली मुद्रा नै चलाउने वातावरण बनाए। उनले तराईमा नेपाली मुद्रा चलाउन सक्नु ठूलो सफलता भएको अन्नपूर्ण पोस्ट्सित बताएका थिए। नेपाल राष्ट्र बैंक स्थापना गर्नुको मुख्य उद्देश्य नै मुलुकभित्र आफ्नै रुपैयाँको कारोबार होस् भन्ने सरकारको उद्देश्य थियो। झापाबाट कञ्चनपुरसम्मको तराई र भित्री मधेसमा भारतीय मुद्रामा कारोबार हुन्थ्यो। तर, विनिमयदर समान थिएन। सटहीको अस्थिरताका कारण व्यवसायीले आफूखुसी सामानको मूल्य बढाउँथे। जनताले महँगी खेप्नुपथ्र्यो। जबराले नै नेपाली र भारतीय मुद्रामा स्थिर विनिमयदर लागू गरेका हुन्। यसअनुसार भारु १ सयको नेरु १ सय ६० निर्धारण गरियो। त्यही विनिमयदर अझै कायम छ। त्यस बेला विनिमयदर तोक्न खोज्दा धेरैले कार्यान्वयन सम्भव छैन भनेका थिए, उनले गत जेठमा अन्नपूर्ण पोस्ट्सित भनेका थिए, तर, सफल भयौं। जसकारण नेरुभारु सटहीदरको अस्थिरता हटेको उनले बताएका थिए। पूर्वगभर्नर दीपेन्द्रबहादुर क्षेत्रीका अनुसार जबरा मौद्रिक व्यवस्थापन र वित्तीय व्यवस्थापनको सुरुवात गर्ने व्यक्ति हुन्। वित्तीय व्यवस्था गर्ने अर्थ मन्त्रालयको पहिलो अर्थसचिव र मौद्रिक व्यवस्था गर्ने नेपाल राष्ट्र बैंकको पहिलो गभर्नर हुनुहुन्थ्यो। उहाँ दूरदर्शी हुनुहुन्थ्यो। किनभने, उहाँले २०१३ सालमै चल्तीमा ल्याएको भारुसँगको विनिमयदर अझै कायम छ, पूर्वगभर्नर क्षेत्री भन्छन्, ६५ वर्षसम्म पनि सोही विनिमयदर औचित्यपूर्ण बन्नु दूरदर्शीताको नमुना हो। उहाँले नेपाललाई ठूलो गुण लगाउनुभयो। जबराले राणाशासन अन्त्य भई प्रजातन्त्र आएलगत्तै अर्थसचिवको जिम्मेवारी बहन गरेका थिए। त्यस क्रममा उनले आर्थिक क्षेत्र व्यवस्थापनका आधारहरू खडा गर्न अग्रणी भूमिका निर्वाह गरे। बजेट सार्वजनिकीकरणको आधार खडा गरे। राजस्व अभिवृद्धिका लागि भन्सार व्यवस्थापनको आधुनिकीकरणतर्फ लागे। आन्तरिक राजस्व प्रशासनलाई सबलीकरणतर्फ डोर्याए। आर्थिक एवम् वित्तीय अनुशासन र पारदर्शिताका लागि महालेखापरीक्षक कार्यालयको गठनलगायत संरचना निर्माणमा योगदान दिए। वित्तीय क्षेत्रको दायरा र औद्योगिक विस्तार कार्यमा उनको महत्वपूर्ण भूमिका रह्यो। अर्थसचिव भएपछि आर्थिक प्रणालीमा युगान्तकारी परिवर्तन गरेँ, उनले अन्नपूर्ण पोस्ट्सित भनेका थिए, बजेट बनाएँ। जनतालाई विकासका लागि सरकारी अनुदान दिने व्यवस्था गरेँ। त्यसबेला सरकारको आम्दानी मालपोतबाट मात्रै हुन्थ्यो। उनले २००८२००९ सालतिर भन्सार अड्डाहरू पुनर्गठन गरे। अन्तःशुल्क विभाग र आयकर विभाग पनि बनाए। त्यसपछि राष्ट्र बैंकको स्थापना भयो। गभर्नरको खोजी चल्यो। छिमेकी भारत र पाकिस्तानमा अर्थसचिवलाई गभर्नर बनाउने चलन थियो। त्यसलाई नै यता अबलम्बन गरियो। जबरा गभर्नरमा योग्य ठहरिए। तत्कालीन राजा महेन्द्रले २०१७ सालमा संसद् विघटन गरेपछि भने उनी पनि हटाइएका थिए। त्यसलगत्तै उनले संयुक्त राष्ट्रसंघमा प्रवेश गरे। २४ वर्ष सेवा अवधिमा उनले अमेरिका, श्रीलंका, अफगानिस्तान, बर्मा, इन्डोनेसिया, पाकिस्तानलगायत देशमा गएर काम गरे। अवकाश पाएपछि स्वदेश फर्किए। गोर्खा ब्रुअरी कम्पनी खोले। पाँच वर्षपछि बिक्री गरे। हिमालयन बैंक खोले। उक्त बैंक पाकिस्तानको हबिब बैंकसँगको संयुक्त लगानीमा खोलिएको थियो। पूर्वगभर्नर क्षेत्रीका अनुसार नेपाल विश्व व्यापारको संगठनको सदस्य बन्न तरखर गरिरहँदा के कुराले असर गर्छ भनेर जबराकै अध्यक्षतामा समिति बनाइएको थियो। त्यसमा क्षेत्री सदस्य थिए। त्यति बेला उनले व्यापार प्रवद्र्धन गर्ने हो भने प्रतिस्पर्धी तरिकाले जानुपर्छ भनेका थिए। हाम्रो बजारमा वस्तु र सेवा प्रचुर मात्रामा उत्पादन गर्न सक्नुपर्ने हुन्छ। त्यसो भए बाहिरबाट आयात गरेर भ्यालु याड गरेर उत्पादन गरी निर्यात गर्न सकिन्छ। यी सबैलाई विश्व व्यापार संगठन अनुकूल बनाएर लैजानुपर्छ भन्नु भएको थियो, उनी भन्छन्, सोही प्रतिवेदन पेस गरेपछि नेपाल विश्व व्यापार संगठनको सदस्य बन्न अग्रसर भएको थियो। जबराको निधनप्रति प्रधानमन्त्री पुष्पकमल दाहालले सामाजिक सञ्जालमार्फत दुःख व्यक्त गरेका छन्। गभर्नर महाप्रसाद अधिकारीले एक अग्रणी अर्थविद्, आर्थिक चिन्तक तथा नेपालको वित्तीय क्षेत्रको प्रवद्र्धकका रूपमा जबरालाई स्मरण गरेका छन्। नेपाली अर्थतन्त्रको विकासका निम्ति नीतिगत, संरचनागत एवं व्यवस्थापकीय पूर्वाधारका कुशल निर्माता एवं प्रवद्र्धक जबराको निधनबाट नेपाल राष्ट्र बैंकले एक अभिभावक, देशले एक कुशल अर्थविद् तथा नेपालको वित्तीय क्षेत्रले एक अग्रणी मार्गदर्शक गुमाएको हामीले महसुस गरेका छौं, गभर्नर अधिकारीले श्रद्धाञ्जली व्यक्त गर्दै भनेका छन्। त्यसपछि जापानीसँग आर्थिक सम्बन्ध दोस्रो विश्वयुद्ध समाप्त भएपछि जापानले आर्थिक पुनरुत्थानको बाटो समात्यो। हाम्रा पहिलो गभर्नर जबरा सन् १९६० सेप्टेम्बरमा जापान भ्रमणमा गए। उद्देश्य थियो अन्तर्राष्ट्रिय मुद्रा कोष र विश्व बैंकको वार्षिक सम्मेलनमा भाग लिने। त्यहाँ जापानका गभर्नर यामामोटोसँग भेट भयो। त्यस क्रममा याटामोटोले जापानी बैंकमा खाता खोल्न आग्रह गरेका थिए। त्यसको एक वर्षपछि नेपालले जापानको सरकारी बैंकमा खाता खोल्यो। विदेशी मुद्राको सञ्चितिमध्ये केही रकम जापानी यनमा राखियो। बैंक अफ जापानमा खाता खोल्ने नेपाल पहिलो राष्ट्र बन्यो। त्यो बेला नेपालले गरेको विश्वासलाई आज पनि जापानले उत्तिकै सम्मान र आदर गर्ने गरेको पाइन्छ। जबरालाई जापान सरकारका तर्फबाट राजदूत युताका किकुताले गत जेठ १० गते द अर्डर अफ द राइजिङ सन (गोल्ड एन्ड सिल्भर स्टार) बाट सम्मान गरेका थिए। त्यसो त नेपालजापान आर्थिक सम्बन्धका सूत्रधार मानिन्छन्, जबरा। त्यसअघि राष्ट्र बैंकले भारतीय, बेलायती र अमेरिकी मुद्रामा मात्रै सञ्चिति राख्थ्यो। उनले जापानसँग आर्थिक कूटनीतिमा त इतिहास रचे। जब एमए पास गरे जबराको जन्म लक्ष्मणशमशेर र गीता राणाको कोखबाट १९८४ पुस २४ गते भएको थियो। तत्कालीन प्रधानमन्त्री देवशमशेरका छोरा जंगशमशेर, जंगशमशेरका छोरा लक्ष्मण हुन्। जबराले दरबार हाइस्कुलबाट आधारभूत शिक्षा लिए। नेपालमा मेरिट सकाएपछि बीए र एमए अध्ययन गर्न भारतको मुम्बई गए। राणा परिवारको सुखसयलमा हुर्किएका उनले त्यहाँ पुगेपछि भने सामान्य परिवारको विद्यार्थीझै जीवनयापन गरे। २००६ साततिर मुम्बई युनिभर्सिटीबाट अर्थशास्त्रमा स्नातकोत्तर गरे। त्यसपछि स्वदेश फर्केका थिए। २०१२ तिर अमेरिकाको हार्डवर्ड युनिभर्सिटीबाट करबारे अध्ययनसमेत गरे। उनले मुम्बईबाट फर्किएको केही समयपछि नै पहिलो अर्थसचिव बन्ने मौका पाएका थिए। तत्कालीन अर्थमन्त्री सुवर्णशमशेरले मन्त्रालयको सचिवमा एमए गरेका युवा खोजिरहेका थिए। उच्च शिक्षा लिएका व्यक्ति सीमित मात्रै थिए। मन्त्रीले चार युवालाई केही समय काममा लगाएर उत्कृष्टताका आधारमा जबरालाई जिम्मेवारी दिएका थिए। उनी पाँच वर्ष (२००७२०१२) अर्थसचिव बने। उनै जबरा निमोनिया संक्रमणपछि उपचारार्थ थापाथली नर्भिक अस्पतालमा भर्ना भएका थिए। त्यहीं नै उनको निधन भएको हो। जबराका दुई छोरा र दुई छोरी छन्।"
के हो तरकारी सडकमा फाल्नुपर्ने बाध्यता ?,"काठमाडौं : विदेशी तरकारीले नेपाली बजार ओगट्दा आफ्ना उत्पादनले मूल्य नपाएको बिरोधमा केही दिनअघि चिवतनका किसानले सडकमा तरकारी फाले। उनीहरूको आक्रोश थियो, बजारमा विदेशी तरकारीलाई प्राथमिकता दिइयो। नेपाली किसानले उत्पादन गरेको खरिद भएन। सरकार पनि यो विषयमा गम्भीर बनेन। चितवनको यो घटना नयाँ होइन। केही समयअघि पनि विभिन्न जिल्लाका किसानले तरकारी र दूध सडकमा पोखेर किसानले बेहोरेको घाटा सुनाएका थिए। केही दिन चर्चा र बहस भयो। घटना सेलायो। पुनः चितवनका किसानले सडकमा आएर पीडासँगै तरकारी पनि पोख्नुपर्यो। सरकारले मुलुकभित्रै उत्पादन भएका कृषिजन्य वस्तुलाई पहिलो प्राथमिकता नदिँदा आयातीत वस्तुले बजार ओगटेका छन्। विज्ञ भन्छन्, कृषिप्रधान मुलुकमा किसान पीडा बोकेर सडकमा उत्रनु दुःखको कुरा हो। खाद्य अभियन्ता उद्धव अधिकारी सरकारले साना तथा सिमान्तकृत किसानको उत्पादन सानो हुने भएकाले अन्तर्राष्ट्रिय उत्पादनसँग प्रतिस्पर्धा गर्न नसक्ने बताउँछन्। तर, राज्यले भने किसानलाई अन्तर्राष्ट्रिय उत्पादनसँग प्रतिस्पर्धा गर भनेको जस्तो देखिएको उनको तर्क छ। यो कुरा सम्भव नभएको उनले बताए। १ सय ५० भन्दा बढी मुलुकबाट नेपालमा कृषिउपज आउँछन्। भारतमा किसानका अधिकांश बालीमा ९९ देखि शतप्रतिशतसम्म अनुदान दिइएको छ। त्यति ठूलो अनुदानमा उत्पादन भएको वस्तुमा नेपाली उत्पादनले प्रतिस्पर्धा गर्न सक्दैन। भारतले उच्च गुणस्तरको वस्तुलाई उच्च मूल्यमा अन्य मुलुकमा बेच्ने गरेको छ। फ्याल्दा पनि फरक नपर्ने खालका, कमसल वस्तु मात्रै नेपालमा पठाउने पुरानै समस्या रहेको अभियन्ता अधिकारी बताउँछन्। तर, नेपालमा मिहिनेत गरेर उत्पादन गरेका गुणस्तरीय वस्तुले बजारमा मूल्य पाएको छैन। सरकारले अब नेपाली उत्पादनलाई महत्व दिन अनुदान दिनेदेखि उत्पादनको वातावरण तय गरेर बजार मूल्य तथा प्राथमिकता राख्न उनले सुझाव दिए। सरकारले मल र बीउ समयमा नै र प्रविधिक ज्ञान दिएर बजारसम्म उत्पादनलाई पुर्याउने र समर्थन मूल्य कायम गरेर किसानलाई साथ दिनुपर्यो। साथै विदेशबाट सी ग्रेडका वस्तुहरू भित्र्याउनु भएन। उच्च कर लगाएर तीनलाई निरुत्साहन गर्नुपर्यो। आफूले उब्जाएको तरकारी नबिकेपछि शुक्रबार चितवनको नारायणगढस्थित सडकमा पोखाएर प्रदर्शन गर्दै किसान । तस्बिर : अनिल ढकाल किसानलाई पहिला बालीमा आत्मनिर्भर हुने वातावरण बनाउन पनि उनले सुझाव दिए। सरकारले स्थानीय तहमा किसानका लागि हाटबजार लगायतको प्रवर्द्धन गर्नुपर्यो, उनले थपे मूल्य सुनिश्चितता गरिदिनुपर्यो। उत्पादनमा लागत घटाउनका लागि सरकारले उच्च अनुदान दिएर मूल्य र बजारको वातावरण बनाउनुपर्यो। आयातीत तरकारीलाई बजारमा प्राथमिकतामा राखेर आन्तरिक उत्पादन बिक्री नभएको किसानको गुनासो छ। चितवनको घटनापछि सरोकार निकायको पनि ध्यानाकर्षण भएको छ। किसान आन्दोलित भएपछि कृषि तथा पशुपन्छी विकास मन्त्रालयका मन्त्री, सचिवहरू र विभागीय प्रमुखहरू सबैसँग यसबारे छलफल भएको मन्त्रालयका सचिव डागोविन्दप्रसाद शर्माले बताए। उनकाअनुसार भन्सार बिन्दुहरूबाट भन्दा अनौपचारिक रूपमा नाकाबाट सस्तोमा तरकारी भित्रिँदा नेपालको उत्पादनले मूल्य नपाएको अनुमान गरिएको छ। नाकाबाट अवैध रूपमा तरकारी भित्रिँदा नेपालको उत्पादनलाई समस्या पारेको उनी बताउँछन्। उनले भने, नियमित कन्साइमेन्टलाई हेर्दा माघ १६ देखि यता वीरगन्ज नाकाबाट अनौपचारिक रूपमा बढी तरकारी भित्रिएको छ। १०५ बजेसम्मको मात्रै क्वारेन्टाइन सेवा हुन्छ। यो समयमा आयात भएको तरकारी प्रणालीअनुसार भित्रिएको हुन्छ। यसबाहेकको तरकारी भन्सार छलेर आएकाले सस्तोमा चोरी वस्तु भित्रिएको पाइएको छ। बिक्री नभएपछि तरकारी सडकमा,किसान आन्दोलित सडकमा पोखिएको किसानको पीडा लागत उठाउनै धौधौ ठूलो गोलभेंडा करिब ९० प्रतिशत भारतबाट आयात भएको छ। तर, प्रणालीबाट आएकाको गुणस्तर मापन गरेर मात्रै पठाउने भएकाले यसरी आएको तरकारीले फरक पारेको छैन। तर, अपरझट प्रणालीबाहिरबाट आएकाले नेपाली तरकारीको मूल्य अवमूल्यन हुने गरेको उनको ठहर छ। अब सरकारले यसमा प्राविधिक अवरोधहरू नलगाएसम्म समस्या नियन्त्रण हुन नसक्ने उनले बताए। नेपाल विश्व व्यापार संगठन (डब्लूटीओ)मा पनि संलग्न छ। नेपालभारत द्विपक्षीय व्यापार सन्धिहरू पनि भएका छन्। यी कुरालाई मध्यनजर गर्दै अब बोर्डरबाट डकुमेन्टसहित भित्रिएकालाई अनुगमन गर्न मोबाइल टिम बनाउन मन्त्रालयले जरुरी ठानेको सचिव शर्मा बताउँछन्। उनले भने, यसैबारे मन्त्रालयले आइतबार वर्कआउट गरेर सोमबार (आज) अर्थमन्त्री, मुख्य सचिवसँग छलफल गरेर तयारी गर्नमा जुटेका छौं। कृषि मन्त्रालयले मात्रै नभई द्विपक्षीय व्यापारको कुरा उद्योग, वाणिज्य तथा आपूर्ति मन्त्रालयसँग सरोकार हुन्छ। यसैले समग्रमा यो विषयबारे अन्तरमन्त्रालय समन्वय गर्न लागेका छौं। यद्यपि नाकामा अनुगमनमा कडाइ गर्न मोबाइल टिम पहिल्यैदेखि खटाउने भनिए पनि बजेट र जनशक्तिको अभावले गर्न नसकेको उनले सुनाए। भारतको तुलनामा नेपालको उत्पादन लागत बढी छ। भारत सरकारले बढी सहुलियत दिने भएकाले सस्तो मूल्यमा नेपाल आउने गरेको देखिन्छ। कतिपय व्यापारीले नेपालमा नियमित आपूर्ति नहुने भएकाले भारतबाटै ल्याएकाले पनि नेपाली उत्पादन छायामा परेको उनको अनुमान छ। तर, अहिलेको मुख्य कारण भने औपचारिकभन्दा अनौपचारिक रूपमा भित्रिएको तरकारीले नेपाली उत्पादनले आयातमा व्यापक अनुगमन गर्न जरुरी भएको र सिन्डिकेटसमेत लगाउनुपर्ने देखिएको उनले बताए। भन्सार बिन्दुमा तरकारी आयातलाई नियन्त्रण गर्दा उच्च नेतृत्वबाटै विरोधसमेत आएको उनले बताए। अब नेपालमा हुने उत्पादनलाई समयअनुकूल विविधीकरण गर्नुपर्ने सचिव डाशर्माको तर्क छ। अहिले उत्पादन विविधीकरणका लागि प्रदेशगत योजना छ। तर, केन्द्रीय रूपमा छैन। सात प्रदेशमै एउटै वस्तुलाई प्राथमिकता दिँदा सबैले ठाउँका एउटै वस्तुले बजार मूल्य नपाएको हुनसक्छ। यसको सन्तुलन मिलाउनुपर्छ, उनले भने। उद्योग, वाणिज्य तथा आपूर्ति मन्त्रालयका सचिव मधुकुमार मरासिनी भने स्वदेशी उत्पादनलाई प्रवर्द्धन गर्ने सरकारको नीति स्पष्ट भएको बताउँछन्। बर्सेनि अर्बौंको तरकारी आयात नेपालमा हरेक वर्ष तरकारीको उत्पादन बढिरहेको छ। तर, पनि आयातमा कमी आएको छैन। कृषि तथा पशुपन्छी विकास मन्त्रालयको तथ्यांकअनुसार विगत एक दशकको अवधिमा तरकारी उत्पादन औसत २२८ प्रतिशतले वृद्धि भएको देखिन्छ। मन्त्रालयको उपलब्ध तथ्यांकअनुसार आर्थिक वर्ष २०७७०७८ मा तरकारी उत्पादन ०७८ प्रतिशतले वृद्धि हुँदा कुल ३९ लाख रुपैयाँ ९३ हजार १ सय ६७ मेट्रिक टन उत्पादन भएको छ। किसानको उत्पादन दिनप्रति दिन बढ्दै जाँदा पनि आन्तरिक उत्पादनले मूल्य पाएको छैन। किनभने बर्सेनि अर्बौं रुपैयाँको तरकारी छिमेकी मुलुकहरूबाट आयात हुने गरेको छ। सस्तो मूल्यमा आयात हँुदा आन्तरिक उत्पादनले बजारमा स्थान नपाएको देखिन्छ। चालू आर्थिक वर्षको ६ महिनासम्म अर्थात् पुससम्ममा १७ अर्ब ४ करोड ३५ लाख रुपैयाँ बराबरको तरकारी आयात भएको भन्सार विभागको तथ्यांकले देखाउँछ। भन्सार बिन्दुहरूबाट भन्दा अनौपचारिक रूपमा नाकाबाट सस्तोमा तरकारी भित्रिँदा नेपालको उत्पादनले मूल्य नपाएको अनुमान छ। समस्या समाधान गर्न छलफल गरेर तयारी गर्नमा जुटेका छौं। डागोविन्दप्रसाद शर्मा, सचिव, कृषि तथा पशुपन्छी विकास मन्त्रालय स्वदेशी उत्पादनलाई प्रवर्द्धन गर्ने सरकारको नीति स्पष्ट छ। देखिएका समस्याको पहिचान गरेर चाँडै समाधान गर्नेछौं। मधुकुमार मरासिनी, सचिव, उद्योग, वाणिज्य तथा आपूर्ति मन्त्रालय सरकारले मल, बीउ समयमा नै र प्रविधिक ज्ञान दिएर बजारसम्म उत्पादनलाई पुर्याउने र समर्थन मूल्य कायम गरेर किसानलाई साथ दिनुपर्यो। साथै विदेशबाट सी ग्रेडका वस्तुहरू भित्र्याउनु भएन। उच्च कर लगाएर तीनलाई निरुत्साहन गर्नुपर्यो। उद्धव अधिकारी, खाद्य अभियन्ता"
"नेप्सेमा सामान्य अंकको सुधार, कारोबार रकम डेढ अर्ब मुनि","काठमाडौं :सेयर बजार सामान्य अंकले बढेको छ। नेप्से परिसूचक ४५७ अंकले बढेर २१००६५ विन्दुमा पुगेको छ। सेन्सेटिभ इण्डेक्स ०४४ प्रतिशतले बढेर ४०२०१ विन्दुमा अडिएको छ। यसदिन २५९ कम्पनीको ३९ लाख २२ हजार २१६ कित्ता सेयर १ अर्ब ४७ करोड ४१ लाख ६१ हजार ६४५ रूपैयाँमा खरिदबिक्री भयो। कारोबार रकम अघिल्लो दिन आइतबारको तुलनामा घटेको हो। आइतबार नेप्से १५४ अंकले बढेको थियो। सो दिन १ अर्ब ९३ करोड १७ लाख मूल्य बराबरको सेयर कारोबार भएको थियो। आज २९ हजार ८४६ पटक सेयर कारोबार भयो। सामान्य अंकले बढेको सेयर बजारमा एउटा मात्रै कम्पनीको मूल्यमा सकारात्मक सर्किट लाग्यो। आदर्श लघुवित्त वित्तीय संस्थाको सेयर मूल्य १० प्रतिशतले बढेको हो। कारोबार रकमका आधारमा एनआईसी एसिया बैंक शीर्षस्थानमा रह्यो। सो बैंकको ६ करोड ४५ लाख ७३ हजार ६१ रूपैयाँको सेयर कारोबार भयो। युनिभर्सल पावर कम्पनीको ५ करोड र नेपाल लाइफ इन्स्योरेन्सको ४ करोड मूल्य बढिको सेयर कारोबार गरी क्रमश दोस्रो र तेस्रो स्थानमा रहे। कारोबारमा आएका १३ उपसमूहमध्ये ७ को मूल्य बढ्यो भने ६को घट्यो। बैंकिङ,फाइनान्स,होटल्स एन्ड टुरिजम,हाइड्रोपावर,इन्भेस्टमेन्ट,मनु एन्ड प्रो र माइक्रो फाइनान्सको सूचक बढ्दा डेभलपमेन्ट बैंक,लाइफ इन्स्योरेन्स,म्युचुअल ,ननलाइफ इन्स्योरेन्स र ट्रेडिङ उपसमूहको सूचक घटेको हो।"

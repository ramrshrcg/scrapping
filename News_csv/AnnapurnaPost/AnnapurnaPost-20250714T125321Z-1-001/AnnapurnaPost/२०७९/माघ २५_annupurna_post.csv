शीर्षक,विवरण
साइबर संसारमा सुरक्षा संकट,"इन्टरनेटको प्रयोगले समाजमा पारिरहेको असरलाई विश्लेषण र रूपान्तरण गर्न जरुरी छ। बेरोजगार समूह, कम रोजगारी हुनेहरू इन्टरनेटको माध्यमबाट अपरिचितहरूसँग नजिकिने, डिजिटल प्रेममार्फत हनिट्र्यापमा पर्ने, आर्थिक तथा यौनजन्य अपराधहरूमा जोडिने खतराहरू बढेको छ। गत साता नेपालका सम्पूर्ण इन्टरनेट पहुँच केही घण्टा अस्तव्यस्त भयो। २०७९ माघ १४ गते सर्भरमा समस्या आउँदा सम्पूर्ण इन्टरनेट पहुँच डाउन भयो। त्यसका कारण आन्तरिक तथा बाह्य हवाई उडानहरू, आन्तरिक र बाह्य भुक्तानी गेटवेहरू, सूचना आदानप्रदानका सम्पूर्ण माध्यम बन्द रहे। केही घण्टा इन्टरनेट सर्भिस डाउन हुँदा भएको छटपटी र जीवनचर्या ठप्प हुने अवस्थाले इन्टरनेटले कसरी विश्व कब्जा गरिरहेको छ भन्ने उदाहरण अनुभूत गर्न सकिन्छ। यस्तै घटना २०७८ साउन ७ गते पनि विश्वका अधिकांश देशहरूमा एक्कासी इन्टरनेट सेवा अवरुद्ध भयो। त्यसले अमेजन, ब्रिटिस एयरवेज, प्लेस्टेसन, एयरबीएनबीलगायतका सेवामा प्रभाव पर्यो। यो अवरोधका कारण डीएनएस प्रदायक कम्पनी अकामाईले त क्षमा माग्यो। सेवा अवरोधका कारण आफ्नै ब्रान्ड र अन्य विभिन्न कानुन र आचारसंहिता लागू गरेका प्रतिष्ठित कम्पनीले करोडौं डलर क्षतिपूर्ति तिर्नु परेको थियो। उनीहरूलाई भएको नोक्सानको विषयमा कुरा उठाउने कुनै कानुनी व्यवस्था छैन। त्यसैले इन्टरनेट र यसका जोखिमसम्बन्धी कानुन निर्माणको विषय अहिले विश्वस्तरको बहसको विषय बनेको छ। नेपाली सन्दर्भबाट हेर्दा इन्टरनेट पहुँच शतप्रतिशतमा पुग्न लागेको छ। नेपाल दूरसञ्चार प्राधिकरणको आर्थिक वर्ष २०७८०७९ को प्रतिवेदनअनुसार नेपालमा तारसहितको इन्टरनेटको पहुँचमा ३२८२ प्रतिशत, ताररहित ०३४ प्रतिशत र मोबाइल इन्टरनेटको पहुँच ९८४६ प्रतिशत गरी १३१६२ प्रतिशत पुगेको छ। यसरी पहुँच र प्रयोगका दृष्टिले नेपालमा इन्टरनेट अत्यधिक प्रयोगको अवस्थामा छ। भुक्तानी प्रणाली, प्रशिक्षण केन्द्र, न्युज पोर्टल, अनलाइन मार्केटलगायतका विविध हिसाबले इन्टरनेट बेगर आफ्नो कुनै पनि सेवा वा वस्तुको आदानप्रदान नै नहुनेसम्मको अवस्था बन्नु चिन्ताजनक विषय हो। इन्टरनेट पहुँच र प्रयोगको यो प्रभाव र परनिर्भरतालाई लिएर अब देशभित्र आन्तरिक र विश्व मञ्चमा नेपालले केही प्रश्नहरूलाई गम्भीर रूपमा उठाउन आवश्यक छ। नेपालको आफ्नो आविष्कार हुन नसके पनि विश्व इन्टरनेटमा भएको एकाधिकार र त्यसको असीमिततालाई अन्तर्राष्ट्रिय कानुन निर्माण गरी नियमन गर्नुपर्छ भन्ने आवाज उठाउन ढिला भइसकेको छ। कम विकसित मुलुकहरूमा हुने साइबर आक्रमण, प्रविधिको प्रयोग गरेर हुने अभिलेख चोरी, भूसूचनाको चोरी तथा आर्थिक चोरीका विषयमा आवाज उठाउन ढिला भइसकेको छ। त्यसैले साइबर सुरक्षाको विषयलाई विश्वस्तरीय र आन्तरिक सुरक्षाका पाटोमा केही विषयहरूलाई गम्भीरताका साथ उठान जरुरी छ। हेडलाइन र थम्नेल इमेजहरूका आधारमा मानिसहरू धारणा बनाइरहेका छन्। यस्ता मिडियाहरूलाई निश्चित समूहहरूले आफ्नो अनुकूलता प्राप्ति र स्वार्थ साधनाका लागि दुरुपयोग गर्ने क्रम बढेको छ। आवश्यकताले नयाँ सिर्जनाको आविष्कार गरेको हुन्छ। अभाव वा आवश्यकताको हुटहुटी र प्रतिस्पर्धाको इगोले आविष्कारका नयाँ खुट्किला थपिए। दोस्रो विश्वयुद्धताका अर्थात् १९३९ देखि १९४५ सम्म विश्व आणविक प्रतिस्पर्धा र पक्षधरतामा विभाजित भयो। संयुक्त राष्ट्रसंघको स्थापना र विश्वयुद्धको समाप्ति भए पनि संसारका आणविक शक्तिशाली भनिएका देशहरूले आफ्नै शैलीले आफ्नै देशभित्र आणविक परीक्षणका नाममा युद्धका धङधङ्गीहरू छोड्ने क्रममै रहे। अमेरिका र सोभियत संघको उच्चतम प्रतिस्पर्धाको त्यस कालखण्डमा सोभियत संघले सन् १९५७ गरेको स्पुतनिक उपग्रहको प्रक्षेपणले अमेरिकालाई झट्का लायो। नयाँ इगो सिर्जना गर्ने क्रममा युद्धमा तैनाथ सैन्य संरचनाको आन्तरिक सूचना सञ्जालीकरणलाई प्रविधिले निर्देशित गर्न १९६६ मा अर्पानेटको नामकरण गरियो। अनुसन्धाताहरूले सञ्चारको साझा भाषाको निर्माण र आदानप्रदानको विधिलाई आन्तरिक नेटवर्किङबाट सार्वजनिक गरी १९९० मा सार्वजनिक रूपमा यस्तो नेटवर्क सञ्चालन गर्न सक्ने गरी अमेरिकाले विश्वलाई इन्टरनेटको निजी ढंगले प्रयोग गर्न सक्ने गरी पहुँच खुल्ला गरी संसारभर नयाँ आविष्कारको सन्देश दियो। सूचना प्रविधिमा आधारित विश्वलाई साइबर संसार भन्ने गरिन्छ। प्रविधि उत्पादनदेखि नै अमेरिकाले कब्जा गरेको छ साइबर। साइबर संसारको विकास र यसको उपभोक्तावादी नियन्त्रणमा सिंगो विश्व कब्जामा परिसकेको छ। यसलाई नियमन र व्यवस्थित गर्ने कानुनहरू न संयुक्त राष्ट्रसंघको तहबाट भएका छन् न कुनै अन्तर्राष्ट्रिय तहबाट। केवल इन्टरनेटको उपयोगिता विस्तारका लागि बहस र त्यसको प्रयोगले नाफामा वृद्धि गर्ने प्रतिस्पर्धामा पुँजीवादी दुनियाँ व्यस्त छ। अझ विकासोन्मुख र अविकसित देशहरूमा त इन्टरनेट पहुँच बढाउने नाममा भएका अस्वस्थ र अस्वाभाविक परिस्थिति देखिएका छन्। जसले साइवर संसारमार्फत सिंगै विश्व नयाँ साम्राज्यवादको जालोमा फसिरहेको देखिन्छ। राष्ट्रियता र सार्वभौमसत्ताको सवाल इन्टरनेटको प्रयोगको असीमितताले हाम्रो जस्तो देशको राष्ट्रियता, सार्वभौमसत्ता र राष्ट्रिय सुरक्षामा असर परिरहेको छ। यसबाट जोगिन हामीले अन्तर्राष्ट्रिय न्यायालय, संयुक्त राष्ट्रसंघ र विश्व मञ्चमा आवाज उठाउनुपर्छ। इन्टरनेट प्रविधिको विस्तारसँगै आपराधिक प्रयोजनका लागि नेपालको भूसूचनाको दुरुपयोग, नेपालको नागरिक र सम्पत्तिको अभिलेखको दुरुपयोग हुन सक्ने खतरा छ। नेपालको बैंक तथा वित्तीय संस्थाको भुक्तानी प्रणालीमा डकैती गर्ने र आर्थिक अपराध हुने गरेका घटना आइरहेका छन्। इन्टरनेटको प्रयोगले समाजमा पारिरहेको असरलाई विश्लेषण र रूपान्तरण गर्न जरुरी छ। बेरोजगार समूह, कम रोजगारी हुनेहरू इन्टरनेटको माध्यमबाट अपरिचितहरूसँग नजिकिने, डिजिटल प्रेममार्फत हनिट्र्यापमा पर्ने, आर्थिक तथा यौनजन्य अपराधहरूमा जोडिने खतराहरू बढेको छ। व्यक्तिगत सूचना दुरुपयोग हुने क्रम बढिरहेको छ। सामाजिक सञ्जाल तथा अन्य एप्समार्फत नेपाली नागरिकका सूचनाहरू दुरुपयोग गरेर संगठित गिरोहहरूले अनेक ठगी धन्दाहरू चलाइरहेका छन्। यसले नेपाली सार्वभौमसत्ताको अपमान र अवज्ञा भइरहेको छ। उत्पादन र आर्थिक सुरक्षाको सवाल राष्ट्रिय उत्पादन अवस्था ऋणात्मक भइरहेको अवस्थामा उत्पादनशील क्षेत्रमा लाग्नुपर्ने श्रमशक्ति सेवा क्षेत्रमा केन्द्रित भइरहेको अवस्था र सेवा क्षेत्रलाई प्रवद्र्धनात्मक पक्षबाट इन्टरनेटले भरथेग गरिरहेको अवस्थामा राष्ट्रिय उत्पादनशक्तिमा ह्रास आइरहेको छ। दूरदराजमा इन्टरनेट पुग्दाको अवस्थामा कम रोजगारी र बेरोजगारी समस्या झेलिरहेकाहरू पूर्ण रूपमा बेरोजगार बन्दै इन्टरनेटमै झुन्डिरहने अवस्थाले पनि श्रमशक्तिमा झन् गिरावट आइरहेको छ। आविष्कारबाहेक इन्टरनेटमा आधारित उद्यमशीलतामप्रतिको आकर्षणले डलरमा रूपान्तरण भएर रकम बाहिरिइरहेको छ। पाँच सय डलरसम्मका कार्ड जोकसैले पनि पाउने अवस्था हुने र अनलाइनमा आधारित व्यवसायमार्फत रकम बाहिरिनु देशका लागि अर्को आर्थिक तथा सूचना प्रणालीबाट हुने जोखिमको पक्ष हो। यसलाई तत्कालीन रूपमा हेर्दा आर्थिक समस्याका रूपमा देखिए पनि इन्टरनेटको विकासका कारण बढ्ने जोखिम हो। सामाजिक सवाल इन्टरनेटको प्रयोगले समाजमा पारिरहेको असरलाई विश्लेषण र रूपान्तरण गर्न जरुरी छ। बेरोजगार समूह, कम रोजगारी हुनेहरू इन्टरनेटको माध्यमबाट अपरिचितहरूसँग नजिकिने, डिजिटल प्रेममार्फत हनिट्र्यापमा पर्ने, आर्थिक तथा यौनजन्य अपराधहरूमा जोडिने खतराहरू बढेको छ। सामाजिक सञ्जालमा जोडिनेहरूको अवस्था हेर्दा यति ठूलो र विकराल रूप लिइसकेको अवस्था छ त्यो गम्भीर छ। सामाजिक सञ्जालका सम्बन्ध र आपसी निगरानीका होडबाजीले निकट सम्बन्धहरू खुकुला र अस्थिर हुँदै सामाजिक एकताको अवस्थाबाट सामाजिक विघटनतर्फ उन्मुख छ। हरेक व्यक्तिका चासो र टिप्पणीहरूले समाजलाई आक्रोश, पीडा, घृणा र निराशामा केन्द्रित राखेको छ। इन्टरनेटबाट प्रदान गरिने सामाजिक सन्देशहरूले पनि तीव्र विकास र उच्च प्रगतिका महत्त्वाकांक्षा बाँड्ने र तत्कालीन अवस्थाहरू सो अनुरूप हुन नसकेको अवस्थामा महसुस गर्ने पीडाले डिप्रेसन हुँदै आत्महत्यासम्म पुग्ने अवस्था निर्माण भएको छ जुन अत्यन्तै चिन्ताजनक छ। सामाजिक सञ्जालको असामाजिक परिचय बनिसकेको अवस्था छ यो अर्को चिन्ताजनक अवस्था हो। न्यु मिडिया र मेनिपुलेसन इन्टरनेट प्रयोगले पत्रकारिता र आमसञ्चारमा अर्को कार्यापलट गरेको छ। विकाससँगै सञ्चार जगत्मा भित्रिएको विकृतिले न्यु मिडिया अत्यन्तै भड्किलो र असीमित अधिकारसहितको जस्तो बनिरहेको छ। युट्युब र ब्लगले परम्परागत सञ्चारमाध्यमलाई विस्थापितजस्तै बनाइसकेको छ। परम्परागत सञ्चार माध्यमको कुराभन्दा युट्युब र ब्लगले लेखेका कुराहरूलाई हेरेर समाज भट्किरहेको छ। हेडलाइन र थम्नेल इमेजहरूका आधारमा मानिसहरू धारणा बनाइरहेका छन्। यस्ता मिडियाहरूलाई निश्चित समूहहरूले आफ्नो अनुकूलता प्राप्ति र स्वार्थ साधनाका लागि दुरुपयोग गर्ने क्रम बढेको छ। न्यु मिडियाको प्रयोगबाट राज्यसंयन्त्र र कानुनभन्दा चर्चा, लोकप्रियता र भीड माथि हो भन्ने ढंगले भाष्य निर्माण गरिँदैछ। अबको क्रान्ति र परिवर्तन इन्टरनेटलाई नै प्रयोग गरेर गर्ने हो भन्ने ढंगले विषयहरूका उठान र एजेन्डाहरूको पक्षधरता र वर्गभन्दा प्रविधिलाई प्रधान बनाएर सम्पूर्ण क्षेत्रमा दबदबा बढाइएको छ। यो दूरगामी महत्त्वको विषय हो। मनोवैज्ञानिक सवाल इन्टरनेटले समाजलाई मनोवैज्ञानिक रूपमा मोडिरहेको छ। अभिप्रेरित गर्ने तौरतरिकाहरू र मनोवैज्ञानिक प्रभाव बनाउने शैलीका होडबाजीले मानिसलाई मानवीय गुणबाट रोबोटिक बनाइरहेको छ। मानवीय संवेगहरूभन्दा निर्जीवजस्तो बनाउँदै लैजाँदा उसमा महसुस हुने एक्लोपना, स्वार्थ र उच्च महत्त्वाकांक्षालगायतका सवालहरूले मानसिक स्वास्थ्यमा आघात पुगिरहेको हुन्छ। मानसिक र मनोवैज्ञानिक समस्याका कारण ठूलो संकटमा मानव समुदाय फसिरहेको छ। यसबाट जोगाउन इन्टरनेट प्रयोगकर्ताले सिक्ने कुराहरूलाई रचनात्मक, गुणस्तरीय र आवश्यकतामा आधारित विश्लेषणबाट पास गर्ने व्यवस्था गर्नुपर्छ। इन्टरनेटबाट प्रवाह हुने सामग्रीहरूलाई नियन्त्रण गर्ने संयन्त्र बनाउन जरुरी छ। बालबालिका र साइवर सवाल बालबालिकाहरू साइबर जोखिममा ज्यादा छन्। प्रविधि र त्यसको सुरक्षा प्रोटोकलको जानकारीको अभाव, संकट र त्यसबाट निस्कने उपायहरूको अभाव, जीवन र संघर्षका सीप र संघर्ष संस्कार अभावले उनीहरू बढी जोखिममा छन्। त्यसैले बालबालिकाहरूलाई इन्टरनेटको प्रयोग र त्यसबाट हुने हानि, पोर्नोग्राफी र त्यसबाट बच्नका लागि सही यौन शिक्षाको स्वाभाविक ज्ञानको प्रवाहलगायतमा ध्यान दिन जरुरी छ। उनीहरूलाई साइबर संसार गोप्य स्थान होइन यहाँ प्रयोग गरिएका तस्बिर, मेसेज वा कुनै पनि सामग्रीहरू सधैंका लागि डिलिट हुँदैनन्। त्यसकारण जतिसुकै सुरक्षित भनिए पनि व्यक्तिगत सन्देश, तस्बिर वा अन्य कुनै पनि कुराहरू यो माध्यमबाट आदानप्रदान वा स्टोर गर्ने काम सुरक्षित होइन भन्ने सन्देश दिन जरुरी छ। यदि यस्ता कुनै कमजोरीले केही असर परेको अवस्थामा कानुनी उपचार, धैर्य र संघर्षको बाटो पनि छ भन्ने सन्देश दिन जरुरी छ। यसैले साइबर सुरक्षा सबै वर्ग, क्षेत्र, समुदाय, उमेरसमूह, शैक्षिक तहकाहरूलाई जरुरी छ। यसरी विकासका नाममा भित्रिएको प्रविधिमा रहेको परनिर्भरता र स्वतन्त्रका नाममा छाडिएको असीमिततालाई माध्यम बनाएर आफ्नो प्रभाव फैलाइरहेको इन्टरनेटको दुरुपयोगबाट बच्नेतर्फ ध्यान दिन जरुरी छ। आत्मसचेतना, प्रविधि शिक्षा र घरेलु तथा विश्वव्यापी कानुनी व्यवस्था र संघर्षलाई निरन्तरता दिन नसक्ने हो भने विकासको नाममा अर्को ठूलो दलदलमा नजानिँदो गरी फस्नेमा द्विविधा छैन।"
वामपन्थी आन्दोलनका आरोहअवरोह,"नेपालको समाजवादी आन्दोलन सफल पार्न वामपन्थी एकता हुन जरुरी छ। तर त्यो एकता सत्ता र व्यक्ति स्वार्थमा नभई समाजवाद स्थापनाका निम्ति हुनुपर्छ। नेपाल कम्युनिस्ट पार्टी स्थापना भएको सात दशकको समयावधिमा नेपालमा धेरै कम्युनिस्ट पार्टी गठन भए। कम्युनिस्ट पार्टीको इतिहास नागबेली भए पनि यथार्थमा नेपालको कुल जनसंख्याको ७० प्रतिशत जनसंख्या वामपन्थी विचार अँगाल्नेको देखिन्छ। राजनीतिक व्यवस्था परिवर्तनको आन्दोलनमा पनि वामपन्थी विचार बोक्नेहरूको निर्णायक भूमिका आजसम्मका सबै आन्दोलनमा निर्णायक नै देखिन्छ। राजनीतिक परिर्वतनका निम्ति तत्कालीन माले र माओवादी पार्टीले सशस्त्र विद्रोहसमेत गरेको इतिहास साक्षी छ। देशको समग्र राजनीतिक चेतना जगाउने सवालमा वामपन्थी विचार बोक्नेले निर्वाह गरेको भूमिकाको अवमूल्यन गर्ने ठाउँ छैन र देखिँदैन। नेपालको सन्दर्भमा वामपन्थीले राज्य सञ्चालनमा पाएको अवसर सदुपयोग गर्ने सवालमा पनि अन्यको भन्दा राम्रै देखिन्छ। २०५१ सालमा पहिलो पटक नेपालमा बनेको वामपन्थी सरकारले गरेको सामाजिक सुरक्षा भत्ता, आफ्नो गाउँ आफैं बनाउँजस्ता जनपक्षीय काम भए। तिनको छाप अहिलेसम्म नेपाली जनताको माझ यादगार छन्। २०७४ सालमा केपी ओली नेतृत्वको सरकारले १९६५ देखि भारतले भोगचलन गर्दै आएको लिपुलेक, लिम्पियाधुरा र कालापानीको जमिन नेपालको नक्सामा समेटे। जुन विश्वसामु प्रदर्शन गरेको विषयले सिंगो देशको शिर ठाडो पारेको छ। दक्षिणपन्थी विचारमा आस्था राख्ने नेताहरूको तुलनामा वामपन्थी विचारवाट निर्देशित नेताको नेतृत्वमा देशमा भएका विकास निर्माणको गति ज्यादा गतिशील छ। विश्व जगत्मा कम्युनिस्ट पार्टी र समाजवादी आन्दोलन रक्षात्मक हुँदैछ। नेपालमा नेकपा एमालेका तत्कालीन महासचिव मदन भण्डारीको लोकतान्त्रिक कम्युनिस्ट विचारधारा जबजका कारण नेपालमा समाजवादी आन्दोलन आजसम्म रक्षात्मक बन्नु परेको छैन। मदन भण्डारीको विचार, मनमोहन अधिकारी, केपी शर्मा ओलीले गरेका काम र पुष्पकमल दाहाल प्रचण्डको नेतृत्वमा भएको सशस्त्र विद्रोह नेपालमा वामपन्थी शक्तिको स्थायित्वका निम्ति उर्वर सावित भएका छन्। जसले वामपन्थी आन्दोलनमा ऊर्जा थप्ने काम गरेका छन्। वास्तवमा वामपन्थी विचारका निम्ति नेपाल उर्वरभूमि नै होभन्दा हुन्छ। नेपाल कम्युनिस्ट पार्टीको स्थापनाकालदेखि अहिलेसम्म नेपाली जनताले नेपालका वामपन्थी शक्तिलाई साथ सहयोग दिँदै आएका छन्। तर नेपालका वामपन्थी नेताहरूको व्यक्ति हठ र मनोवादका कारण जनताको इच्छा, चाहनाबमोजिम वामशक्ति एकीकृत ढंगवाट हिँड्न सकेका छैनन्। समाजवादी समाज निर्माण महान् लक्ष्य कुरा, भाषण र संवादमा जति नेपालका वामसँग ठोस कार्ययोजना छैन। समाजवादी विचार बोक्ने दल, जनता र मतदाताको उल्लेख्य संख्या भए पनि यो शक्तिलाई एकताबद्ध गर्न नसक्नु नै वाम शक्तिको कमजोरी हो। समाज बुझ्नेभन्दा समाज बदल्ने कुरा धेरै महत्त्वपूर्ण हो। दर्शन, सिद्धान्त जनतालाई कण्ठस्त पार्न लगाएर जनताको जीवनमा त्यो सिद्धान्त लागू हुने होइन। यदि यसो हुँदो हो त विश्वमा धेरै पहिले समाजवाद आइसक्थ्यो। नेपालमा सबैभन्दा धेरै पण्डित समाजवादकै छन्। दलकै कुरा गर्ने हो भने पनि सबैभन्दा पुरानोे दल नेपाली कांग्रेसदेखि वामपन्थी सबै दल समाजवाद नै भनेको सुनिन्छ, खोइ त अहिलेसम्म आएको समाजवाद ? सोभियत संघ विघटनपछि विश्व कम्युनिस्ट आन्दोलन फरक परिस्थतिमा गुज्रिरहेको छ। विश्वका पुँजीवादीहरूले वामपन्थी जनमतलाई प्रभावमा पार्न विश्व पुँजीवादी शक्तिले सोसलिस्ट (समाजवादी) शब्द राखेर दल खोलेको पाइन्छ। पछिल्लो समयमा आउँदा समाजवाद रबरको टोपीजस्तो जसले लगाउँदा पनि मिल्ने शब्द समाजवाद भएको छ। जुनसुकै सिद्धान्त, वाद, दर्शनको पक्षधर भए पनि कुरा समाजवादकै गरेको सुनिन्छ। दक्षिणपन्थी, पुँजीवादी, मध्यपन्थी वा वामपन्थी जो भए पनि समाजवाद सबैका निम्ति प्यारो शब्द बनेको छ। साम्राज्यवाद र समाजवाद बीचको अन्तर्विरोध, अन्तर्राष्ट्रिय, राष्ट्रिय पुँजीपति वर्ग र सम्पूर्ण श्रमजीवी जनताबीचको अन्तरविरोध सधैं भइरहेको हुन्छ। पुँजीवादसँग संवाद गरेर समाजवाद स्थापना हुने कुरा होइन। जहाँसम्म समाजवादले संघर्षमार्फत पुँजीवाद माथि विजय प्राप्त गर्न सक्दैन। त्यहाँसम्म्म पुँजीवाद अस्तित्वमा रहिरहनेछ। यी दुई व्यवस्थाको स्थापना संवादबाट होइन, संघर्षबाट स्थापित हुने कुरा हो। पुँजीवादी व्यवस्था पनि सामन्तवादी व्यवस्थामाथि विजय प्राप्त गरी नै आएको हो। तर, अहिले समाजवाद प्राप्त गर्ने नाममा धेरै भ्रम, अन्योलता सिर्जना गरिँदैछन्। त्यसको सिको नेपालको राजनीतिमा समाजवादी नामका पार्टीहरू निर्माण भइरहेका छन्। पार्टीको अनुशासनमा बस्न नसकी पार्टीले कारबाही गरेका, जनताको तिरस्कारमा परेका अथवा राजनीतिक हिसाबले म्याद ग्रुजेकाहरूले समाजवादी नामको पार्टी खोले। यसरी के समाजवाद आउँला ? सम्भव हुँदैन र छैन। समाजवादी लक्ष्य, उद्देश्य नबोकी खोलिने केन्द्र वा पार्टी जे भए पनि त्यो केवल केही नेताका पेट पाल्न खोलिएको समाजवादी विचार बेच्ने पसलमात्र हुनेछ। वामपन्थी विचारबाट विचलन भएका वा जीवनमा कम्युनिस्ट नभएकाबाट कसरी सम्भव हुन्छ ? समाजवादी व्यवस्था ल्याउने कुरा। वास्तविक समाजवाद जुन समाजवादले सामाजिक न्याय स्थापना गर्न सक्छ। पुँजीवादी व्यवस्थाले गरेका सामाजिक विभेद अन्त्य गर्न सक्छ। शोषित, पीडित, सर्वहारा र श्रमजीवी वर्गको उत्थान गर्न सक्ने व्यवस्था हो समाजवाद। के अहिले नेपालका राजनीतिक दल हिँडिरहेको मार्गबाट वास्तविक जनताको समाजवाद सम्भव छ ? समाजवाद स्थापनार्थ पुँजीवादलाई धक्का दिने हैसियत निमार्णमा जवसम्म समाजवादी शक्तिहरू लाग्दैनन्, तबसम्म समाजवादी व्यवस्था ल्याउँछौं भन्ने कुरा फगत गफ हुन्। संविधानमा यो संविधान समाजवाद उन्मुख भनेर लेख्दैमा समाजवाद आउने होइन। राज्यका संरचना समाजवादी छन् कि छैनन् भन्ने विषयले अर्थ राख्छ। राज्यको आर्थिक नीति कस्तो छ ? त्यसमा आमनागरिकको कति पहँुच छ भन्ने कुराले समाजवादको मर्मलाई अथ्र्याउँछ। साथै राज्यको वितरण प्रणाली कस्तो छ ? त्यसबाट आमनागरिक कसरी लाभान्वित छन् ? त्यो महत्त्वपूर्ण हो। के अहिले संविधानले आमनागरिकलाई राज्यले गर्ने सेवा प्रवाह सम्पूर्ण सेवामा एकरूपता छ ? के आम नागरिकसँग पैसा नभए पनि उसले बिनासर्त राज्यसँग आवश्यक वस्तु माग्न सक्छ ? के कुनै नागरिकले मसँग यो सीप छ, म यो काम गर्न सक्छु, मलाई मेरो कामअनुसारको दाम पाउने श्रम चाहियो भन्दा संविधानले उपल्बध गराउन सक्छ ? अभिभावकले सन्तान डाक्टर पढ्न चाहन्छ, राज्यले पढाउने व्यवस्था गरिदिनु पर्यो भने के अहिलेको समाजवादउन्मुख संविधानले त्यो व्यवस्था गर्ला ? अस्पतालमा मृत्युसँग लडिरहेको बिरामीले राज्यले औषधोपचार गरोस्, बाँचें भने राज्यले भनेबमोजिम काम गरेर चुक्ता गर्छु भन्यो भने के त्यो सेवा उपलब्ध हुन्छ ? हुँदैन। नेपालका सम्पूर्ण प्रशासनिक अवयवहरू नाफामूलक छन्। वास्तविक समाजवादी हुन पहिले कम्युनिस्ट हुन अनिवार्य छ। कम्युुनिस्ट नहुने समाजवादी यात्रामा छौं भन्ने विषयले कुनै अर्थ राख्दैन। अहिलेको नेपालको राजनीतिक यात्रा यही दिशातिर लिने प्रयास भइरहेको छ। संविधानमा लेखिएको समाजवादउन्मुख प्रस्तावना आमनागरिकका निम्ति आकाशेफल आँखा तरी मर भनेजस्तै हो। संविधानमा समाजवाद लेखेका छौं यसले आमनागरिकको भलो गर्छ भन्ने कुरा सफेद झुटबाहेक केही हुन सक्दैन। कुनै पनि मुलुकका निम्ति देश, जनता र भूगोल साध्य हो भने नियम, कानुन, संविधान यी सबै साधन हुन्। जनताले चाहे भने यी सबै जतिखेर पनि संशोधन वा खारेज गर्न सक्छन्। नेपाली जनताले अहिलेसम्म सात संविधान परिवर्तन गरेका छन्। देशको परिस्थति र जनताको आवश्यकताअनुसार संविधान, नियम कानुन परिवर्तन हुन र गर्न सक्छ। नेपालमा समाजवादी वामशक्ति समाजवादको लक्ष्य बोकेका भए पनि संविधानप्रति वफादार छन्। अहिलेको नेपालको संविधान पुँजीवादी व्यवस्थाको जगमा निर्माण भएको हो। नागरिक र कम्युनिस्ट जनमतले चाहेजस्तो समाजवादी क्रान्तिकारी संविधान होइन। जवसम्म यो संविधान परिवर्तन गर्ने ल्याकत वामपन्थीले राख्दैनन्, तबसम्म समाजवादी क्रान्ति गर्ने हिक्मत राख्दैनन्। तबसम्म समाजवाद गीतजस्तै हुन्छ। नेपाली जनतालाई समाजवादी व्यवस्थातिर लैजाने हो भने वामपन्थी दलहरूले संसद् विघटनको रोइलोमा रमाउन हुँदैन। समाजवाद नेपाली जनताका निम्ति लोकप्रिय, कर्णप्रियसँगै आमजनताको भावनासँग जोडिएको शब्द हो। जसलाई नेपाली जनता मायामात्र होइन, सम्मान पनि गर्छन्। असली समाजवादी को हुन् ? नेपालमा यसको छिनोफानो गर्न जरुरी छ। नाम समाजवादी राखेर समाजवाद आउने हुँदो हो त विश्वमा धेरै अघि समाजवाद आइसक्थ्यो। यसरी समाजवाद ल्याउने विषय धेरै टाढाको हो, अझ कल्पना बाहिरको हुन्छ। वास्तविक समाजवादी हुन पहिले कम्युनिस्ट हुन अनिवार्य छ। कम्युुनिस्ट नहुने समाजवादी यात्रामा छौं भन्ने विषयले समाजवादका निम्ति कुनै अर्थ राख्दैन। अहिलेको नेपालको राजनीतिक यात्रा यही दिशातिर लिने प्रयास भइरहेको छ। कटर क्षेत्रवादी, जातिवादी र धर्मवादी पृष्ठभूमिवाट राजनीतिमा उदाएका शक्तिहरू पनि राजनीतिक स्पेसका निम्ति आफूलाई समाजवादी भन्न थालेका छन्। यसरी यस्ता शक्तिवाट निर्माण भएको समाजवादी केन्द्र राजनीतिक नाट्यशालाबाहेक अर्को हुन सक्दैन। मार्क्सवादको जगमा ऐतिहासिक द्वन्द्वात्मक भौतिकवादी दर्शनका वैज्ञानिक नियम पालना र कार्यान्वयन नगरी समाजवादी व्यवस्था सफल पार्ने कुरा कल्पना पनि गर्न सकिँदैन। त्यसैले नेपालको समाजवादी आन्दोलन सफल पार्न वामपन्थी एकता हुन जरुरी छ। जसले सिद्धान्त मार्क्सवादी लक्ष्य समाजवादको अँगालेर हिँडेका छन्। तर त्यो एकता सत्ता र व्यक्ति स्वार्थमा नभई समाजवाद स्थापनाका निम्ति हुनुपर्छ। जुन एकताका निम्ति वर्तमान समय निर्णायक हुने देखिन्छ। शाही, नेकपा एमालेका केन्द्रीय सदस्य हुन्।"
समृद्धिमा नवसंरचनावादको बाटो,"अर्थशास्त्रीय सिद्धान्तअनुसार राज्यको असफलता बजार असफलताभन्दा हजारौं गुणा भयानक र अनियन्त्रित हुन्छ। प्रतिफलविहीन आयोजनाहरू ग्रिस, श्रीलंका र ल्याटिन अमेरिकन मुलुकहरूमा जस्तै आत्मघाती हुने भएकाले देशको नेतृत्व सचेत हुनु जरुरी छ। उच्च प्रतिफल दिने संरचनाहरू देशमा निर्माण गर्ने हो भने जनतालाई आर्थिक विकासको अनुभूति एक दशकमै गराउन सकिन्छ। निराजन ढुंगाना आर्थिक समृद्धि हरेक नागरिकको उत्कट चाहना हो। नेपाली नागरिक सबै जीवनकालमै देश समृद्ध भएको हेर्न चाहन्छौं। प्रत्येक राजनीतिक नेतृत्वको पनि आफ्नो कार्यकालमा समृद्धिका लागि ठोस योगदान गर्ने सपना हुन्छ। शान्ति प्रक्रियामा आएलगत्तै नेकपा माओवादी केन्द्रका अध्यक्ष पुष्पकमल दाहाल प्रचण्डले नेपाललाई स्विट्जरल्यान्डजस्तै बनाउने सपना र प्रतिबद्धता सार्वजनिक गरेका थिए। पुनः २०७४ सालको निर्वाचनमा एमालेका अध्यक्ष केपी शर्मा ओलीले समृद्ध नेपाल र सुखी नेपाली को नारा सार्वजनिक गरे। तत्तत् समयमा समृद्धिका नाराहरू चुनावमा जनताबाट अनुमोदितसमेत भए। भारतमा झन्डै २० वर्षदेखि गुजरात हुँदै पूरा देशभर भारतीय प्रधानमन्त्री नरेन्द्र मोदीका समृद्धिका नाराहरू जनताबाट अनुमोदित भइरहेका छन्। चीनमा सन् २०१३ देखि सी चिनफिङका समृद्धिका रणनीतिहरू अपरिहार्य भएपछि संविधान नै परिवर्तन गरेर उनलाई तेस्रोपटक राष्ट्रपति निर्वाचित गरिँदै छ। तर नेपालमा शान्ति प्रक्रिया पूरा भएको झन्डै २० वर्ष पुग्न लाग्दा देश आर्थिक संकटउन्मुख भएको छ। यसर्थ समृद्धि सपना र चाहनाले मात्र हासिल हुन सक्दैन। आर्थिक समृद्धिका योजना, रणनीति र कार्यक्रमहरू प्रायोगिक सफल विकास मोडेलमा आधारित हुनुपर्छ। सन् १७७६ मा धनको विज्ञान प्रकाशित भएपछि अर्थशास्त्र अत्यन्तै रुचीकरण विधाका रूपमा विकास भयो। १८औं शताब्दीमा विश्वका प्रतिव्यक्ति कुल गार्हस्थ्य उत्पादन ००५ प्रतिशतले मात्र वृद्धि भयो। १८औं शताब्दीअघि विश्वको आय दोब्बर हुन १४ सय वर्ष लाग्यो। औद्योगिक क्रान्तिपछि १९औं शताब्दीमा विश्वको प्रतिव्यक्ति कुल गार्हस्थ्य उत्पादन एक प्रतिशतले वृद्धि भयो। विश्वको आय दोब्बर हुन ७० वर्षमात्र लाग्यो। २०औं शताब्दीमा विश्वको प्रतिव्यक्ति कुल गार्हस्थ्य उत्पादन २ प्रतिशतले वृद्धि भयो। तर २०औं शताब्दीमा विश्वको आय दोब्बर हुन मात्र ३५ वर्ष लाग्योे। जटिल र प्रमुख प्राथमिकताका विषय भएपछि अर्थशास्त्रभित्र विकास अर्थशास्त्र छुट्टै विधाका रूपमा विकास भयो। फलस्वरूप गरिब र विकासोन्मुख देशहरूविश्व आर्थिक च्याम्पियन बने। चीन करिब २५ वर्षमै विश्व आर्थिक महाशक्ति बन्यो। नेपाली स्रोतसाधनका हिसाबले अत्यन्तै भाग्यमानी छौं। तर आर्थिक विकास अहिलेसम्म अत्यन्तै निराशाजनक छ। १ सय १९ वर्ष अगाडि सन् १९६० मा नेपाल चीन र दक्षिण कोरियाको प्रतिव्यक्ति कुल गार्हस्थ्य उत्पादन क्रमशः ५०३५, ८९५२ र १५८३५ अमेरिकी डलर थियो। सन् २०२१ डिसेम्बरमा चीन र दक्षिण कोरियाको प्रतिव्यक्ति आय १२ हजार ५ सय ५६२३ र ३४ हजार ५ सय ५७७२ अमेरिकी डलर पुगेको छ। डिसेम्बर २०२१ मा नेपालको प्रतिव्यक्ति कुल गार्हस्थ्य उत्पादन १२ सय २२८८ अमेरिकी डलरमात्र छ। भूपरिवेष्टित साना देशहरूले आर्थिक विकास गर्न नसक्ने होइनन्। नेपालभन्दा ३७ गुणा सानो भूपरिवेष्टित मुलुक स्विट्जरल्यान्डको प्रतिव्यक्ति कुल गार्हस्थ्य उत्पादन सन् २०२१ मा ९१ हजार ९ सय ९१६० अमेरिकी डलर पुगेको छ। यसको अर्थ के हो भने हामी नेपाली युवाले देश सानो छ, केही हुँदैन भन्ने मानसिकताबाट माथि उठ्नु पर्छ। देशलाई १० देखि २० वर्षको अवधिमा आर्थिक समृद्धिको चरमचुलीमा पुयाउन सकिन्छ। समृद्धि सम्भव छ, हाम्रै पालामा भन्ने यथार्थ चीनको आर्थिक विकासले यसलाई पुष्टि गर्छ। नेपालको आर्थिक अवस्था उच्च सतर्कता अपनाउनु पर्ने अवस्थामा पुगेको छ। २०७८ मंसिरमा १ हजार ३ करोड रहेको डलर सञ्चिति आयातमा अनेकन प्रतिबन्धका बाबजुद २०७९ कात्तिकमा ९ सय ६३ करोडमात्र सन्तुलित भएको छ। आयात प्रतिबन्धमात्र समस्याकोे एउटै समाधान हैन। डलर सञ्चिति वृद्धि गर्ने अनेकन विकल्पमथि गहन विमर्श हुनुपर्छ। नेपालले २०७८ मंसिरमा इतिहासकै उच्च १ खर्ब ८८ अर्ब आयात गयो। व्यापार घाटा पनि उच्च बिन्दुमा पुग्यो। आर्थिक वर्षको छैटौं महिना चलिरहँदा राजस्व लक्ष्यको २४६९ प्रतिशतमात्र संकलन भएको छ। ऋण उठाएर तलब भत्ता खुवाउनुपर्ने अवस्थामा देश गुज्रेको छ। सिद्धान्ततः सरकारले पुनः ऋण उठाउँदा तरलता संकट चरम चुलीमा पुग्ने, ब्याजदर अझ अकासिने, लगानी र माग खुम्चिने, बेरोजगारी बढ्ने र अन्ततः राजस्व खातामा यसको गम्भीर असर पर्ने हुन्छ। वित्तीय सूचकांकहरूले तिमी पनि श्रीलंकाजस्तै आर्थिक संकटको बाटोका जान सक्छौं है भनेर पूर्वचेतावनी दिइसकेको छ। अतः नेपाल आर्थिक संकटउन्मुख छ। यसलाई वर्तमान राजनीतिक नेतृत्वले गम्भीर रूपमा लिएको छ कि छैन ? आर्थिक परिवेशअनुसार ठीक वित्तीय र मौद्रिक नीति अख्तियार गर्न सकेन भने राज्य असफल हुनेछ। अर्थशास्त्रीय सिद्धान्तअनुसार राज्यको असफलता बजार असफलताभन्दा हजारौं गुणा भयानक र अनियन्त्रित हुन्छ। अब नेपालको राजनीतिक नेतृत्वसँग दुई विकल्पमात्र छन्। पहिलोः प्रतिफल हैन, लहडमा आधारित आर्थिक विकासको नीति जो नेपालमा चलिरहेको छ। त्यसलाई निरन्तरता दिने, सपना स्विट्जरल्यान्डको देखाउने र बाटो श्रीलंका वा ग्रिसतिरको हिँड्ने र नेपाललाई असफल राज्य बनाउने। दोस्रो ः सपना स्विट्जरल्यान्डको देखाउने र विकासको सर्वाधिक सफल नवसंरचनात्मक अर्थशास्त्रीय मोडेल अविलम्ब प्रयोग गर्ने। त्यसका निम्ति निम्न आर्थिक विकास मोडेलहरूमा सार्थक बहस गर्न नेपालका राजनीतिक दलहरूलाई सार्वजनिक अपिल गर्दछु। सन् १९७९ सम्म विश्व आर्थिक विकासको इतिहासलाई पहिलो पुस्ताको विकास प्रयास मानिन्छ। सन् १९७९ सम्म विश्वको आर्थिक विकास संरचनात्मक अर्थशास्त्रीय सिद्धान्तबाट निर्देशित भयो। सन् १९६१ देखि १९७९ सम्म संरचनात्मक अर्थशास्त्रीय मोडेल कायम रह्यो। विकासोन्मुख देशहरूले तीव्र आर्थिक विकासको महŒवाकांक्षा पूरा गर्न पुँजीप्रधान उद्योगहरू स्थापना गरे। अल्पविकसित र विकासोन्मुख देशमा यस्तो उद्योगहरू आयात प्रतिस्थापन कार्यमा सीमित भए। अत्यधिक पुँजीप्रधान उद्योगहरू ल्याटिन अमेरिकन मुलुकहरूमा सेता हात्तीमा परिणत भए। राज्यले यस्ता उद्योगहरू बचाउन सक्ने अवस्था रहेन। विशाल पुँजी प्रयोग भएका उद्यमहरू आन्तरिक र बाह्य बजारमा समेत प्रतिस्पर्धात्मक हुन सकेनन्। जथाभावी विकास आयोजना छनोट, प्रतिफलविहीन क्षेत्रमा राज्यको आधिकाधिक खर्च, ब्याजदरमा आधिकाधिक वृद्धि, तुलनात्मक लाभको अनविज्ञता र लहडको आर्थिक विकासले ल्याटिन अमेरिकन मुलुकहरू चरम आर्थिक संकटमा फसे। पहिलो पुस्ताको विकास अर्थशास्त्रको मोडेल संरचनात्मक अर्थशास्त्रको दुःखद् रूपमा अन्त्य हुन पुग्यो। अमेरिकी केन्द्रीय बैंक फेडरल रिजर्भले सन् १९७९ मा मुद्रास्फीति नियन्त्रण गर्न ब्याजदरमा वृद्धि गरेसँगै दोस्रो पुस्ताको विकास अर्थशास्त्र नवउदारवाद प्रारम्भ भयो। सन् १९८० देखि सन् १९९० सम्म नवउदारवाद व्यापक बन्यो। औद्योगिक विकासमा बजार शक्तिलाई यस सिद्धान्तले केन्द्रमा राख्यो। यसको नेतृत्व विश्व बैंक, अन्तर्राष्ट्रिय मुद्रा कोषले गरे। सर्तात्मक अनुदान र कर्जाका माध्यमको प्रयोगबाट विश्वभर नै नवउदारवाद कार्यान्वयनमा आयो। विश्व अर्थव्यवस्थामा निजीकरणको लहर चल्यो। तीव्र बजेट घाटा सामना गरिरहेका मुलुकले केही हदसम्म राहत प्राप्त गरे। निजीकरणका बाबजुद टर्की, रसिया, पूर्वी एसियामा चरम आर्थिक संकटको सिर्जना भयो। विकासोन्मुख र विकसित देशबीचको प्रतिव्यक्ति आय अझ फराकिलो भयो। सन् १९८० देखि १९९० को दशकलाई आर्थिक संकटको दशक मानियो। सरकारलाई असफल हुनबाट बचाउन अख्तियार गरिएको नवउदारवाद पनि असफल भयो। तेस्रो पुस्ताको विकास अर्थशास्त्रको मोडेलको रूपमा नवसंरचनात्मक अर्थशास्त्रले ठाउँ लियो। यो मोडेलको विकास चीनबाट भयो। यस सिद्धान्तले देशको आर्थिक विकासका लागि उत्पादनका साधनहरूको तुलनात्मक सामथ्र्यले नै राज्यको तुलनात्मक लाभ निर्धारण गर्छ भन्ने तर्क अगाडि सायो। उत्पादनका साधनहरू गतिशील हुन्छन्। तुलनात्मक लाभका क्षेत्र र उत्पादनका साधनहरूको संरचनात्मक अवस्थाअनुसार राज्यले आफ्नो पुँजीगत संरचना र संस्थागत संरचनालाई रूपान्तरण गर्न सकेमात्र आर्थिक विकासले गति लिन सक्छ। चीन, हङकङ, ताइवान, सिंगापुर आदि देशहरू तीव्र आर्थिक विकास गर्न सफल भए। पहिलो र दोस्रो पुस्ताको विकास अर्थशास्त्र संरचनावाद र नवउदारवादले राज्यका तुलनात्मक लाभका क्षेत्रहरू पूर्ण रूपमा बेवास्ता गयो। पुनश्चः उत्पादनका स्रोत साधनहरूको संरचना र त्यसले प्रदान गर्ने तुलनात्मक लाभहरू विवेचना गर्न सकेन। श्रीलंकाले सन् १९६० देखि १९७० को दशकमा असफल साबित भइसकेको आर्थिक विकास मोडेल संरचनावादबाट पृष्ठपोषण लिन सकेन। हम्बनटोटा अन्तर्राष्ट्रिय बन्दरगाह र माटाला राजापाक्षे अन्तर्राष्ट्रिय विमानस्थलले प्रतिफल दिन सकेनन्। ठूला संरचनाहरू लेटिन अमेरिकन मुलुकहरूमा जस्तै सेता हात्तीमा परिणत भए। प्रतिफलविहीन यस्ता आयोजना सर्वाधिक महँगो ७३ प्रतिशत ब्याजमा कुल लागतको ८५ प्रतिशत ऋण लिएर निर्माण गयो। लहड र लोकप्रियता तथा अन्य प्रभावबाट निर्माण भएका आयोजना कसरी आत्मघाती हुन्छन् भन्ने उदाहरण हो श्रीलंका। अनुत्पादनशील खर्च, करमा अपचलन, बेरोजगारी, राज्यले धान्नै नसक्ने सामाजिक सुरक्षा कार्यक्रम, अर्थतन्त्रको संरचनात्मक कमजोरी, खराब वित्तीय नीति, सरकारको प्रतिफलविहीन लगानी, अत्यधिक ऋण ग्रिस आर्थिक संकटका कारण थिए। कमिसनतन्त्र, अन्तर्राष्ट्रिय प्रभाव, महँगो ब्याजमा विदेशी ऋण, प्रतिफलविहीन संरचनाहरू निर्माण, चरम भ्रष्टाचार श्रीलंकाका आर्थिक संकटका कारण थिए। नेपालमा पनि विभिन्न विमानस्थलहरू प्रतिफल र लाभका आधारमा नबनेकाले कालान्तरमा सेता हात्तीमा परिणत हुने सम्भावना देखिँदै छ। प्रतिफलविहीन आयोजनाहरू ग्रिस, श्रीलंका र ल्याटिन अमेरिकन मुलुकहरूमा जस्तै आत्मघाती हुने भएकाले देशको नेतृत्व सचेत हुनु जरुरी देखिन्छ। नेताहरूले ठूला विकास परियोजनाहरू देखाएर जनता भुलाउने हैन। उच्च प्रतिफल दिने संरचनाहरू देशमा निर्माण गर्ने हो भने जनतालाई आर्थिक विकासको अनुभूति एक दशकमै गराउन सकिन्छ। राजनैतिक नेतृत्वलाई ग्रिस र श्रीलंकाको जस्तो आर्थिक नीतिको बाटोमा हिँड्ने छुट भने छँदै छैन। देशको नेतृत्वले नवसंरचनात्मक अर्थशास्त्रले निर्दिष्ट गरेको आर्थिक विकासको बाटोमा हिँड्नु पर्छ। नवसंरचनात्मक अर्थशास्त्रले नेपाललाई चीनजस्तै छोटो समयमा समृद्ध बनाउने बाटो देखाउनेछ। सही आर्थिक विकासको नीति अवलम्बन गरियो भने, उच्च प्रतिफल दिने संरचनाहरू निर्माण गरियो भने जनतालाई आर्थिक विकासको अनुभूति १० देखि १५ वर्षमै गराउन सकिनेछ। ढुंगाना, नेपाल सेन्टर फर इकोनोमिक्सका संस्थापक अध्यक्ष हुन्।"
एपीएफलाई हराउँदै न्यूडायमन्डले उचाल्यो उपाधि,"प्रतियोगिताको सर्वोत्कृष्ट खेलाडी न्यु डायमन्डकी प्रतिभा माली घोषित भइन्। काठमाडौं : होङवान्जी न्यूडायमन्ड युथ स्पोर्टस् क्लबले छैटौं केएनपी नेरोलेक राष्ट्रिय महिला भलिबल प्रतियोगिता २०७९ को उपाधि जितेको छ। मंगलबार सम्पन्न फाइनलमा साविक विजेता एपीएफ क्लबलाई ३२ सेटमा पराजित गर्दै न्यूडायमन्डले उपाधि उचालेको हो। निकै नै प्रतिस्पर्धात्मक खेलमा पहिलो सेट २८२६ ले जितेको न्यूडायमन्डले दोस्रो सेट १९२५ले एपीएफलाई सुम्पन पुग्यो। यस्तै, तेस्रो सेट पुनः २५२२ ले आफ्नो पक्षमा पारेको डायमन्ड चौथो सेट पुनः एपीएफलाई २४२६ ले सुम्पन पुग्यो। २२ को बराबरीको अवस्थमा अन्तिम तथा निर्णायक सेट न्यूडायमन्डले १५९ ले आफ्नो पक्षमा पार्न सफल भएपश्चात् उपाधि जितेको हो। विजेता न्यूडायमन्डले नगद ३ लाख ट्रफी, मेडल र प्रमाणपत्र प्राप्त गर्यो। डायमन्डकी प्रगती नाथ प्लेयर अफ दी म्याच घोषित हुँदै नगद १० हजार र ट्रफी प्राप्त गर्न सफल भइन्। उपबिजयी एपीएफले नगद १ लाख ५० हजारसहित ट्रफी, मेडल र प्रमाणपत्र प्राप्त गर्यो। द्वितीय पुरस्कारको रासी चाँगुनारायण नगरपालिकाले प्रायोजन गरेको हो। शेरबहादुर खड्का स्मृती प्रतिष्ठानको आयोजनामा भएको प्रतियोगिताको तेस्रो स्थान नेपाल पुलिसले हात पार्यो। पुलिसले नेपाली सेनाको त्रिभुवन आर्मी क्लबलाई २५२१, २५२१, २५१३ ले पराजित गर्दै तेश्रो स्थान प्राप्त गर्न सफल भएको हो। पुलिसले तेस्रो स्थान प्राप्त गरेबापत मार्वल टेक्नोप्लास्टले प्रायोजन गरेको नगद ७५ हजार प्राप्त गर्यो। पुलिसकी उषा भण्डारी प्लेयर अफ दी म्याच घोषित भइन्। उनले नगद १० हजारसहित ट्रफी प्राप्त गरिन्। प्रतियोगिताको सर्वोत्कृष्ट खेलाडी न्यु डायमन्डकी प्रतिभा माली घोषित भइन्। उनले नगद ५० हजारसहित ट्रफी र प्रमाणपत्र प्राप्त गरिन्। विधागत तर्फ उत्कृष्ट स्पाईकरमा एपिएफकी निरुता ठगुन्ना, उत्कृष्ट ब्लकरमा एपिएफकी हिरा केसी, उत्कृष्ट सर्भरमा एपिएफकी सरस्वती चौधरी, उत्कृष्ट सेटरमा न्यु डायमन्डकी प्रगती नाथ, उत्कृष्ट लिवेरोमा न्यु डायमन्डकी सलिना श्रेष्ठ, उत्कृष्ट प्रशिक्षकमा न्यु डायमन्डका कुमार राई, उदियमान खेलाडीमा न्यु डायमन्डकी सलिना बुढामगर घोषित भए । विधागत तर्फका उत्कृष्ट प्रत्येकले नगद १५ हजार सहित ट्रफी र प्रमाण पत्र प्राप्त गरे । विजयी टिम तथा खेलाडीहरूलाई मुख्य अतिथी प्रदेश खेलकुद विकास परिषद्, बागमतीका सदस्य सचिव सूर्यलाल भण्डारी, नेपाल भलिबल संघका अध्यक्ष जितेन्द्र बहादुर चन्द, ओलम्पियन दीपक बिष्ट लगायतले पुरस्कार वितरण गरेका थिए ।"
मधेस प्रदेश महिला हक्कीको सेमिफाइनलमा,"प्रदेश १ र मधेस प्रदेशबीच भएको खेलमा प्रदेश १ लाई ७०ले हराउँदै मधेस सेमिफाईनलको यात्रा तय गरेको छ। ढल्केवर: महिला राष्ट्रिय हक्की प्रतियोगितामा मधेस प्रदेश, लुम्बिनी प्रदेश, सुदुरपश्चिम प्रदेश र नेपाल आर्मी सेमीफाईनल प्रवेश गरेको छ। धनुषाको नक्टाझिजमा जारी पाचौं साहाना प्रधान स्मृति महिला राष्ट्रिय हक्की प्रतियोगितामा चारवटा टिम सेमीफाईनल प्रवेश गरेको हो। प्रतियोगिताबाट प्रदेश १, बागमती र गण्डकी प्रदेश भने बाहिरिएको छ। बुधबार प्रदेश १ र मधेस प्रदेशबीच भएको खेलमा प्रदेश १ लाई ७०ले हराउँदै मधेस सेमिफाईनलको यात्रा तय गरेको छ। यो जितसँगै मधेस प्रदेश, नेपाल आर्मी, लुम्बिनी र सुदुरपश्चिम प्रदेश सेमिफाइनलमा पुगेको नेपाल हक्की संघका केन्द्रीय सदस्य समेत रहेका टुर्नामेन्ट डाइरेक्टर अशिम शर्माले जानकारी दिए। उनका अनुसार बिहीबार दुईवटा सेमिफाईनल खेल हुनेछ। पहिलो सेमिफाईनल नेपाल आर्मी र मधेस प्रदेशबीच हुनेछ भने दोस्रो सेमिफाईनलमा लुम्बिनी प्रदेशविरुद्ध सुदुरपश्चिम प्रदेश भिड्ने शर्माले बताए। प्रतियोगिताको फाइनल माघ २८ गते हुनेछ। स्वर्गीय सहाना प्रधानको स्मृति दिवसको अवसर पारेर हुँदै आएको महिला राष्ट्रिय हक्की प्रतियोगिताको पाँचौ संस्करण धनुषाको मिथिला नगरपालिकामा भइरहेको छ। प्रतियोगितामा प्रथम, द्वितीय र तृतीय हुने टिमलाई क्रमश ७५ हजार, ४० हजार र २५ हजार नगद पुरस्कारसहित शिल्ड प्रदान गरिने आयोजकले जनाएको छ।"
वीरगन्जमा प्रदेश स्तरीय दृष्टिविहीन क्रिकेट सुरु,खेलबाट दृष्टिविहीनको फरक क्षमतालाई उजार गर्न बुधबारदेखि वीरगन्जमा दृष्टिविहीन क्रिकेट सुरु भएको छ। वीरगन्ज: प्रदेश स्तरीय दृष्टिविहीन क्रिकेट प्रतियोगिता वीरगन्जमा सुरु भएको छ। वीरगन्ज महानगरपालिका र आइजको सहयोगमा नेपाल नेत्रहीन क्रिकेट संघ र मधेस प्रदेश नेत्रहीन क्रिकेट संघले संयुक्त रुपमा सञ्चालन गरेको प्रतियोगितामा सातै प्रदेशका खेलाडीको सहभागिता छ। प्रतियोगिताको बुधबार एक कार्यक्रमकाबीच वीरगन्ज महानगरपालिकाका मेयर राजेशमान सिंहले उद्घाटन गरे। प्रतियोगिताको उद्घाटन गर्दै मेयर सिंहले फरक क्षमता राख्ने दृष्टिविहीनको क्षमता उजागर गर्न महानगर जहिल्यै हातेमालो गरेर अघि बढ्न तयार रहेको बताए। खेलको माध्यमबाट देशको पहिचान कायम गराउने गरी प्रतियोगितामा प्रतिष्पर्धा गर्न उनले सुझाव दिए। माघ २८ सम्म चल्ने प्रतियोगितामा सातै प्रदेशका खेलाडीहरुले सहभागिता जनाएका छन्। प्रतियोगिताको उद्घाटन खेलमा मधेस प्रदेश र प्रदेश नम्वर १ले प्रतिस्पर्धा गरेका छन्। प्रतियोगिताको विजेता टिमले नगद २० हजार र उपविजेता टिमले १० हजार रुपैयाँ नगद प्राप्त गर्ने नेपाल नेत्रहीन क्रिकेट संघका कोषाध्यक्ष उपेन्द्र श्रेष्ठले जानकारी दिए।
जावलाखेलको सुखद सुरुवात,राजर्षि जनक कप फुटवल प्रतियोगितामा जावलाखेल युथ क्लबले विजयी सुरुवात गरेको छ। मलंगवा: सर्लाहीको बागमती नगरपालिकामा बुधवारदेखि सुरु सातौँ राजर्षि जनक कप फुटवल प्रतियोगितामा जावलाखेल युथ क्लबले विजयी सुरुवात गरेको छ। जवालाखेलले सशस्त्र प्रहरीको एपीएफ क्लबलाई १० ले पराजित गर्दै विजयी सुरुवात गरेको हो। बागमती नगरपालिका वडा नं ११ स्थित स्व सन्तोष श्रेष्ठ स्मृति खेलमैदानमा जारी खेलको ६२ औं मिनेटमा मैदानमा प्रवेश गरेका जावलाखेलका विनोद केसीले एक मिनेट नबित्दै गोल गरेर टिमलाई अग्रता दिलाएका थिए। ६३ औं मिनेटमा एपीएफको गोल पोष्ट नजिकै पास पाएका केसीले हेड गर्दै गोल गरेका थिए। हिशुब थपलियाले दिएको पासलाई हेड गर्दै केसीले बललाई जाली चुमाएका थिए। पहिलो हाफको खेलमा एपीएफको सामु कमजोर खेल प्रदर्शन गरेका जावलाखेलले दोस्रो हाफमा सुधारात्मक खेल देखिएका थिए। पहिलो हाफमै गोलका लागि आधा दर्जन भन्दा बढी प्रहार एपीएफले गरेका थिए। जावलाखेलका गोल किपर अनिश देउलाले सबै प्रहारलाई बिफल बनाएका थिए। १० को अग्रता पाएपछि जावलाखेल रक्षात्मक प्रदर्शन गरेका थिए । खेलमा फर्कनका लागि हौसिएका एपीएफका सबै प्रहारलाई जावलाखेलका खेलाडीले बिफल पारेका थिए । खेलको म्यान अफ द म्याच जावलाखेलका गोल किपर अनिश देउलालाई प्रदान गरिएको आयोजक बागमती युवा क्लबका अध्यक्ष किस्मत राज मैनालीले जानकारी दिएका छन् । दोस्रो दिनको खेल युनाइटेड फुटवल क्लब दार्जिलिङ्ग र सुदुरपश्चिम ११ को बिच हुने आयोजकले जनाएको छ।
रुसीबेलारुसी खेलाडीमाथिको प्रतिबन्ध नहटाउन माग,"ओस्लोः पाँच वटा नोर्डिक राष्ट्रका ओलम्पिक कमिटीले रुसी तथा बेलारुसी खेलाडीमाथिको प्रतिबन्ध तत्काल फुकुवा नगर्न माग गरेका छन्। फिनल्यान्ड, नर्वे, डेनमार्क, आइसल्यान्ड र स्वीडेनको ओलम्पिक कमिटीद्वारा जारी संयुक्त विज्ञप्तीमा उनीहरूको पुनरागमनका लागि यो उपयुक्त समय नभएको उल्लेख छ। अन्तर्राष्ट्रिय अोलम्पिक कमिटी (आईओसी)ले अर्को वर्ष पेरिसमा हुने ओलम्पिकमा यी दुई देशका खेलाडीलाई पनि तटस्थ रूपमा सहभागी हुन दिने संकेत गरेको थियो। गतसाता लात्भिया, लिथुवानिया, एस्टोनिया र पोल्यान्डले पनि सन् २०२२ को फेब्रुअरीमा युक्रेनमाथिको आक्रमणका कारण लागेको प्रतिबन्ध फुकुवा नहुनुपर्ने माग राखेका थिए। युक्रेनमा र रुसबीच जारी युद्ध जस्ताको तस्तै रहेकाले अहिलै नै निलम्बन फुकुवा गर्नु नहुने पाँच ओलम्पिक कमिटीले बताएका छन्। यद्यपि, आईओसीले भने यी दुई देशका खेलाडीहरूलाई सहभागी गराउन मध्यमार्गको व्यवस्था गर्ने बताएको छ।"
विकसित देशको कसिलो मौद्रिक नीतिले नेपाली अर्थतन्त्रको गति सुस्त भयो: अर्थमन्त्री,"अर्थमन्त्री विष्णु पौडेलले विकसित देशले अपनाएको कसिलो मौद्रिक नीतिले नेपाल जस्ता कम विकसित देशको अर्थतन्त्रको सुधारको गतिलाई सुस्त बनाएको बताए। काठमाडौं: अन्तर्राष्ट्रिय विकासका लागि अमेरिकी सहयोग नियोग (युएसएआईडी)का प्रशासक सामन्था पावरले उपप्रधानमन्त्री तथा अर्थमन्त्री विष्णुप्रसाद पौडेलेसँग शिष्टाचार भेटघाट गरेकी छन् । सो अवसरमा गत वर्ष दुई देशबीचको कुटनीतिक सम्बन्धको ७५औं वर्षगाँठ मनाइएको स्मरण गर्दै उपप्रधानमन्त्री तथा अर्थमन्त्री पौडेलले द्विपक्षीय सम्बन्धलाई अझ सुमधुर तुल्याउने प्रतिबद्धता व्यक्त गरे । नेपालले सन् १९५१ मा प्वाइन्ट फोर प्रोग्रममा हस्ताक्षर गरेपछि पहिलो पटक वैदेशिक सहायता प्राप्त गरेको र हालसम्म आइपुग्दा हाम्रा दुई देशबीचको विकास साझेदारीले नयाँ उचाइ प्राप्त गरेको युएसएआइडीमार्फत विस्तार भएको जी टु जी सहयोग प्रमाण भएको उनको भनाइ छ । उपप्रधानमन्त्री तथा अर्थमन्त्री पौडेलले विकसित देशहरुले अपनाएको कसिलो मौद्रिक नीतिले नेपाल जस्ता कम विकसित देशको अर्थतन्त्रको सुधारको गतिलाई सुस्त बनाएको र यसमाथि विश्वको साझा समस्याको रुपमा रहेको जलवायु परिवर्तनले अरु बोझ थपेको बताए। नेपालको सार्वजनिक वित्त प्रणालीलाई विश्वास गरेर सिधै सरकारको कोषमा सहायता प्रदान गर्ने अमेरिकी सरकारको नीतिको प्रशंसा गर्दै उनले नेपालले सन २०२२ को मे मा युएसएआईडीसँग द्विपक्षीय सहायता सम्झौतामा हस्ताक्षर गरेपछि आगामी पाँच वर्षमा कुल अमेरिकी डलर ६५९ मिलियन बराबरको अनुदान सहायता नेपालको बजेट प्रणालीमार्फत उपयोग गर्ने बताए । युएसएआईडी प्रशासक सामन्था पावरले नेपालमात्र जी टु जी सहायता प्राप्त सहायता परिचालन गर्ने देश भएको जानकारी दिइन् । उपप्रधानमन्त्री तथा अर्थमन्त्री पौडेलले २०७२ सालमा नयाँ संविधान जारी भएसँगै जनताको मौलिक हकहरुको प्रत्याभूति गर्दै समृद्ध नेपाल, सुखी नेपालीको परिकल्पना लिएर विकासको पथमा अघि बढिरहेको बताए । उनले लोकतन्त्रलाई संस्थागत गर्दै जनताको जीवन पद्धतिसँग आवद्ध गर्न सफल भएको साथै भर्खरै तीन तहका निर्वाचनहरु सफलतापूर्वक सम्पन्न गरेको पनि जानकारी गराए । सो अवसरमा सहायताका अतिरिक्त वैदेशिक निजी क्षेत्रको लगानी उपयोग गरी नेपाल जलश्रोत विकासका क्षेत्रमा दक्षिण एशियामै क्लिन इनर्जीको स्रोत बन्न सक्ने सम्भावना रहेको कुरा व्यक्त गरे । भेटघाटका अवसरमा द्विपक्षीय विभिन्न मुद्दाहरुमा पनि छलफल भएको थियो । सो अवसरमा नेपालका लागि अमेरिकी राजदूत, युएसएआईडी नेपालका मिसन डाइरेक्टर लगायतको उपस्थिति थियो ।"
"सेयर बजारमा फेरि करेक्सन,११ समूहको सूचक नकारात्मक","यसदिन २५७ कम्पनीको १ करोड ५ हजार २ हजार ६४९ कित्ता सेयर ३ अर्ब ६९ करोड १९ लाख ७२ लाख ८१७ रूपैयाँमा खरिदबिक्री भयो। काठमाडौं : सेयर बजारमा फरि करेक्सन आएको छ। कारोबारको अघिल्लो दिन मंगलबार ७६अंक बढिले बढेको बजारमा आज ७१३ अंकले करेक्सन आएको हो। सेयर बजार ओरालो लागेपनि कारोबार रकममा भने सामान्य वृद्धि आएको छ। यसदिन २५७ कम्पनीको १ करोड ५ हजार २ हजार ६४९ कित्ता सेयर ३ अर्ब ६९ करोड १९ लाख ७२ लाख ८१७ रूपैयाँमा खरिदबिक्री भयो। अघिल्लो कारोबार दिन मंगलबार ३ अर्ब ३६ करोड २२ लाख ६७ हजार ७८ रूपैयाँमा खरिदबिक्री भएको थियो। कारोबारमा आएका १३ उपसमूहमध्ये ११ को मूल्य घट्यो भने २ को मात्र बढ्यो। तीन उपसमूह फाइनान्स,होटल्स एन्ड टुरिजम र हाइड्रो पावरको सेयर १ प्रतिशत बढिले घट्यो। यसदिन कुनै पनि कम्पनीको मूल्यमा सकारात्मक सर्किट ब्रेक लागेन। कारोबार रकमका आधारमा नेपाल रेइन्स्योरेन्स शीर्षस्थानमा रह्यो। सो कम्पनीको ११ करोड बढिको सेयर कारोबार भयो।"
सोलु दूधकोशी जलविद्युत आयोजनाको परीक्षण उत्पादन सुरु,"निजी ऊर्जा उत्पादकले निर्माण गरेको अहिलेसम्मकै सबैभन्दा ठूलो ८६ मेगावाटको सोलु दूधकोसी जलविद्युत आयोजनाले आजदेखि परीक्षण उत्पादन थालेको हो। सोलु: सोलुखुम्बुमा निर्माणा सम्पन्न ८६ मेगावट क्षमताको सोलु दूधकोशी जलविद्युत आयोजनाले विद्युत परीक्षण सुरु गरेको छ। निजी ऊर्जा उत्पादकले निर्माण गरेको अहिलेसम्मकै सबैभन्दा ठूलो ८६ मेगावाटको सोलु दूधकोसी जलविद्युत आयोजनाले आज (बुधबार)देखि परीक्षण उत्पादन थालेको हो। थुलुङ दूधकोशी गाउँपालिका ३ पञ्चनमा मुख्य विद्युत गृह रहेको उक्त विद्युतले आजदेखि केही दिनसम्म परीक्षण उत्पादन गर्ने सहास उर्जा कम्पनी लिमिटेडका जनसम्पर्क अधिकृत कैलाश निरौलाले बताए। यो आयोजना निजी क्षेत्रले निर्माण सम्पन्न गरेको सबैभन्दा ठूलो र देशको तेस्रो ठूलो आयोजना हो। आयोजनाको विद्युत १३२ केभी सोलु कोरिडोर प्रसारण लाइनको तिङ्ला स्थित लाम्माने सबस्टेसनमा जोडिनेछ। विद्युतगृहदेखि सबस्टेसनसम्मको आवश्यक १२ किलोमिटर लामो प्रसारण लाइन कम्पनी आफैले निर्माण गरेको छ। आयोजनाबाट वार्षिक ५२० गिागावाट घन्टा (५२ करोड युनिट) विद्युत उत्पादन हुनेछ। कम्पनीका अनुसार हिउँदमा १००२७ गिगावाट घन्टा (१० करोड २ लाख ७० हजार युनिट) र वर्षामा ४१९९३ गिगावाट घन्टा (४१ करोड ९९ लाख ३० हजार युनिट) विद्युत उत्पादन हुनेछ। आयोजनाबाट यसअघि २०७८ चैतबाट नै विद्युत उत्पादन सुरु गर्ने तालिका भएपनि कोभिड१९ महामारीको प्रभाव, प्रसारण लाइन निर्माणमा भएको ढिलाई, उपकरण ढुवानी समस्यालगायतले तालिका सरेको कम्पनीले जनाएको छ। यो आयोजना सम्पन्न गर्न करिब ११ अर्ब ८६ करोड रुपैयाँ लागत अनुमान गरिएको छ। आयोजनामा नेपाल इन्भेष्टमेन्ट बैंकसहित ९ बैंकले ८ अर्ब ६५ करोड रुपैयाँ लगानी गरेका छन् । बाँकी २ अर्ब ४५ करोड रुपैयाँ संस्थापक र १ अर्ब ५ करोड रुपैयाँ साधारण सेयरबाट जुटाइएको छ ।"
मोलुङ हाइड्रोपावरको आइपिओ आउँदै,काठमाडौं : मोलुङ हाइड्रोपावर कम्पनी लिमिटेडले सर्वसाधारणका लागि साधारण शेयरको निष्कासन तथा बिक्री खुला गर्ने भएको छ । कम्पनीले आगामी फागुन ४ देखि प्रतिकित्ता एक सय अङ्कित दरमा २२ लाख ६४ हजार छ सय ५५ कित्ता शेयर प्राथमिक सार्वजनिक निष्कासन(आइपीओ)को बिक्री खुला गर्ने भएको हो । कम्पनीले जारी पुँजी रू ८० करोड २५ लाखको ३४ प्रतिशतको २७ लाख २८ हजार पाँच सय कित्ता शेयरमध्ये दुई लाख ७२ हजार आठ सय ५० कित्ता शेयर वैदेशिक रोजगारीमा रहेका नेपालीलाई र एक लाख ३६ हजार चार सय २५ कित्ता सामूहिक लगानी कोषलाई वितरण गरिसकेको छ । ५४ हजार पाँच सय ७० कित्ता शेयर कम्पनीमा कार्यरत कर्मचारीलाई छुट्याइएको छ । बाँकी २२ लाख ६४ हजार छ सय ५५ कित्ता शेयरमा सर्वसाधारणलाई लगानी गर्न आह्वान गरिएको कम्पनीले जनाएको छ । निष्कासन गरिने शेयरमा लगानीकर्ताले छिटोमा आगामी फागुन १० सम्म र सो अवधिमा माग बमोजिम आवेदन नपरे फागुन १८ सम्म न्यूनतम १० देखि अधिकतम आठ हजार कित्तासम्म खरिदका लागि आवेदन दिन सकिने छ । निष्कासित शेयरमा नेपाल धितोपत्र बोर्डबाट स्वीकृति प्राप्त आस्वा सदस्य बैंक तथा वित्तीय संस्था र तिनका तोकिएका शाखा कार्यालयबाट सि आस्वा प्रणालीमार्फत तथा अनलाइनमा मेरो शेयर प्रयोग खदिरको आवेदन दिन सकिने छ । कम्पनीलाई ईक्रा नेपालले ईक्राएन्पी आईआर बीबी प्रमाणपत्र प्रदान गरेको छ । धितोपत्र निष्कासन तथा बिक्री प्रबन्धक सन्राइज क्यापिटल रहेको छ । कम्पनीले ओखलढुङ्गाको मोलुङ गाउँपालिकाको मोलुङ खोलामा सात मेगावाट क्षमताको मोलुङ खोला जलविद्युत् आयोजना निर्माण गरी २०७४ चैत १२ बाट विद्युत् उत्पादन गर्दै नेपाल विद्युत् प्राधिकरणलाई प्रवाह गर्दै आएको छ । रासस
"सुनको मूल्य बढ्यो, तोलाको कति पुग्यो?",काठमाडौं : सुनचाँदी बजारमा आज छापावाल सुनको मूल्य मंगलबारको तुलनामा प्रतितोला २ सयले बढेको छ। अघिल्लो दिन प्रतितोला १ लाख ४ हजार ६ सयमा कारोबार भएको सुनको मूल्य आज १ लाख ४ हजार ८ सय तोकिएको छ। नेपाल सुनचाँदी व्यवसायी महासङ्घले सार्वजनिक गरेको विवरणानुसार आज तेजाबी सुनको मूल्य प्रतितोला १ लाख ४ हजार ३ सय छ। यसको मूल्य अघिल्लो दिन १ लाख ४ हजार १ सय थियो। त्यस्तै आज चाँदीको मूल्य अघिल्लो कारोबार मूल्यका तुलनामा प्रतितोला रु ५ ले घटेर १ हजार ३ सय १५ तोकिएको महासङ्घले जनाएको छ।
अर्थतन्त्रमा झ्याप्पै ब्रेक लगाउँदा समस्या : शेखर गोल्छा,"गोल्छाले अर्थतन्त्र समस्यामा पर्न सक्छ भन्ने अनुमान गरेर समयमै सही कदम चाल्न नसक्दा समस्या आएको बताए। काठमाडौं : नेपाल उद्योग वाणिज्य महासंघका अध्यक्ष शेखर गोल्छाले तीव्र गतिमा चलिरहेको अर्थतन्त्रमा झ्याप्पै ब्रेक लगाउँदा समस्या आएको बताएका छन्। नेपाल उद्योग वाणिज्य महासंघले आयोजना गरेको कार्यक्रममा बोल्दै अध्यक्ष गोल्छाले अर्थतन्त्र समस्यामा पर्न सक्छ भन्ने अनुमान गरेर समयमै सही कदम चाल्न नसक्दा समस्या आएको बताए। तीव्र गतिमा चलिरहेको अर्थतन्त्रमा झ्याप्पै ब्रेक लगाउँदा अहिले संकट देखिएको हो, बसको संज्ञा दिँदै गोल्छाले भने, बैंकर खलासीजस्तै चलाख भएर हाम फालेर जोगिए पनि अर्थतन्त्रको बसभन्दा बाहिर रहन सक्दैन। सीसीडी रेसियोबाट सीडी रेसियो, आयात प्रतिबन्ध, चालू पुँजी कर्जासम्बन्धी नीतिले अर्थतन्त्र संकटमा पर्नबाट जोगाएको उनले बताए। तर, अर्थतन्त्र चलायमान बनाउन नियामक निकायले सहजीकरण गर्न नसक्दा संकट आएको उनको भनाइ छ। अर्थतन्त्र जोगाउनु पर्छ भनेर मात्रै नहुने भन्दै चलायमान बनाउनका लागि तल्लो तहसम्म तरलता सहज हुने वातावरण बनाउनुपर्ने बताए। कोरोना महामारीपछि अत्यधिक कर्जा प्रवाह हुँदा समस्या आएको उनले बताए। सहकारी र लघुवित्तमा तरलता सहज हुनुपर्ने उनले जोड दिए। तल्लो तहमा तरलता सहज नहुँदासम्म बजारमा माग नबढ्ने र माग नबढ्दासम्म बजारमा आर्थिक गतिविधि बढ्न नसक्ने भएकाले क वर्गका वाणिज्य बैंकले मात्रै नभई सहकारी र लघुवित्त संस्थाबाट सहजै कर्जा लिन मिल्ने वातावरण बनाउनुपर्ने उनले जोड दिए। नियामक निकायले गरेको कडाइले अर्थतन्त्र पाकिस्तान, श्रीलंकाजस्तो खराब अवस्थामा नपुगे पनि सूचक सकारात्मक हुँदाहुँदै अझै कडाइ गरिरहँदा उद्योगी व्यवसायी समस्यामा परेका छन् उनले भने। जीडीपीभन्दा ऋण बढी भएको उनले बताए। खतरा टाढैबाट देख्न सक्ने नेतृत्व नभएकाले अर्थतन्त्र समस्यामा परेको बताए। मौद्रिक नीति र आर्थिक नीतिको सामञ्जस्यता भएमा तीन, चार महिनामा अर्थतन्त्र लयमा आउने उनले बताए। महासंघका वरिष्ठ उपाध्यक्ष चन्द्रप्रसाद ढकालले सरोकारवाला निकायको समन्वय नभएको बताए। जागिर खान नभई उद्यमी बनाउन नीति केन्द्रित हुनुपर्ने उनले बताए। तालिममा धेरै खर्च भइरहेको र उपलब्धि हुन नसकेको भन्दै अब भरपू्र उपयोग गर्नुुपर्ने बताए। नयाँनयाँ आइडिया लिएर उद्योग चलायमान गरी रोजगारी सिर्जना गर्नुपर्ने बताए। पूर्वसचिव शिशिरकुमार ढुंगानाले पछिल्लो पुस्तामा जागिर मोह हराएर उद्यमशीलता बढ्दै गएकाले स्टार्टअप र इनोभेसनमा जोड दिनुपर्ने बताए।"
बढ्यो डिजिटल कारोबार,"बैंक र भुक्तानी सेवा प्रदायक संस्थाले सञ्चालन गरेको विद्युतीय वालेटका प्रयोगकर्ता एकै वर्ष ४९०३ प्रतिशतले बढेका छन्। काठमाडौं : बैंक तथा वित्तीय संस्थाले जारी गरेका विद्युतीय बैंकिङ (ईबैंकिङ) उपकरणमा आकर्षण बढ्दो छ। विद्युतीय वालेट, प्रिपेड कार्ड, कनेक्ट आईपीएस, मोबाइल बैंकिङ, क्रेडिट कार्ड, डेबिट कार्डलगायतको प्रयोगकर्ताको संख्या बढ्दै गएको छ। अझ यी उपकरणबाट क्यूआर कोड प्रयोगबाट भुक्तानी गर्ने ग्राहक पनि बढेका छन्। समयको माग, सरल, सहज भएकाले युवा पुस्ता यसमा आकर्षित हुनु स्वाभाविक हो। बैंक र भुक्तानी सेवा प्रदायक संस्थाले सञ्चालन गरेको विद्युतीय वालेटका प्रयोगकर्ता एकै वर्ष ४९०३ प्रतिशतले बढेका छन्। नेपाल राष्ट्र बैंक भुक्तानी प्रणाली विभागले सार्वजनिक गरेको पुससम्मको तथ्यांकअनुसार वालेटको प्रयोगकर्ता १ करोड ५९ लाख ६२ हजार पुगेको छ। गत वर्षको पुसमा १ करोड ७ लाख थिए। यसबीच ५२ लाख ५१ हजारको संख्यामा वृद्धि भएको छ। प्रिपेड कार्ड प्रयोगकर्ताको संख्या पनि ३९४७ प्रतिशतले बढेर १ लाख २४ हजार पुगेका छन्। ३५ हजारले यस वर्ष बढेको तथ्यांकमा उल्लेख छ। गत वर्षको सोही अवधि ८९ हजार थिए। कनेक्ट आईपीएसका प्रयोगकर्ता ३०२१ प्रतिशतले बढेका छन्। गत वर्ष ७ लाख ६४ हजार यसका प्रयोगकर्ता २ लाख ३० हजारले बढेर हाल ९ लाख ९४ हजार पुगेका छन्। बैंक तथा वित्तीय संस्थामा डेबिट कार्डका प्रयोगकर्ता २४०२ प्रतिशतले बढेर १ करोड २२ लाख पुगेका छन्। क्रेडिट कार्डका प्रयोगकर्ता २८२९ प्रतिशतले बढेर २ लाख ७६ हजार पुगेका छन्। मोबाइल बैंकिङका ग्राहक २३६९ प्रतिशतले बढेर २ करोड ५३ हजार पुगेका छन्। १७ लाख ६८ हजार ९ सय ३२ जना इन्टरनेट बैंकिङका प्रयोगकर्ता छन्। डिजिटल भुक्तानीको प्रयोग बढी भएपछि अहिले शाखारहित (ब्रान्चलेस) बैंकिङ सेन्टरको संख्या घटेको छ। बैंक तथा वित्तीय संस्थाले अन्य डिजिटलमा जोड दिएसँगै शाखारहित (ब्रान्चलेस) बैंकिङ सेन्टरको संख्या एकै वर्षमा १ सय ९८ अर्थात् १२१८ प्रतिशतले घटेर १ हजार ४ सय २८ मा सीमित भएका छन्। विद्युतीय भुक्तानीका अन्य विकल्प बढिरहेकाले यसको संख्या घट्नु स्वाभाविक भएको केन्द्रीय बैंक भुक्तानी विभागका कार्यकारी निर्देशक गुरुप्रसाद पौडेल बताउँछन्। अझै शाखारहित बैंकिङ घट्ने क्रममा रहेको उनले जानकारी दिए। यस्तो शाखारहित बैंकिङ केन्द्र बन्द गर्न थुप्रै स्वीकृतिको माग भइरहेको छ। तर हामीले हचुवाको आधारमा बन्द गर्न स्विकृति दिँदैनौं। स्वीकृत दिनुअघि उक्त केन्द्रमा पुरानो हिसाब मिलाएको छ कि छैन, पौडेल भन्छन् सो क्षेत्र वरिपरि अन्य बैंकको ब्रान्च हुनुपर्छ। अहिले धेरै बैंकले ब्रान्चलेस बैंकिङको सुरुवात गर्नेभन्दा पनि छोड्न खोजिरहेका छन्। यसैले घटेको हो। कोरोना भाइरसको संक्रमणपछि भएको लकडाउनमा डिजिटल बैंकिङ कारोबारमा आकर्षण बढ्दै गएको हो। बैंक तथा वित्तीय संस्थाले पनि यसलाई जोड दिँदै अब नगदरहित बैंकिङ कारोबारमा केन्द्रित हुँदै आएको देखिन्छ। तर यस्तो प्रयोग शतप्रतिशत ग्राहकमा नपुगेकाले प्रविधिबारे जनचेतना जगाउन अझै जरुरी भएको पनि बैंकरहरूले महसुस गरेका छन्। यसको प्रयोग र सुरक्षा बढाउनका लागि डिजिटल कारोबार बढेसँगै यसमा आउने गुनासो पनि बढेको छ। हालसालै भुक्तानी प्रणालीसम्बन्धी एकीकृत निर्देशन २०७९ ले पनि सुरक्षामा जोड दिएको कार्यकारी निर्देशक पौडेल बताउँछन्। यससँगै ग्राहकको सुरक्षा, सम्पत्ति शुद्धीकरण (एएमएल) लगायतमा पनि जोड दिएका छौं। जोखिम नियन्त्रणमा गर्न डिजिटल वित्ताीय साक्षरता बढाउन निर्देशन वालेटमा आकर्षण, वार्षिक प्रयोगकर्ता ४९०३ प्रतिशतले वृद्धि शाखारहित बैंकिङ बन्दको स्वीकृति लिन आवेदन चालू आर्थिक वर्षलाई भुक्तानी प्रवद्र्धन वर्षको रूपमा मनाउन बैंक तथा वित्तीय संस्था, भुक्तानी सेवा प्रदायक तथा सञ्चालक संस्थाहरूलाई कम्तीमा एउटा डिजिटल वित्तीय साक्षरता कार्यक्रम गरेर यसको जानकारी केन्द्रीय बैंकलाई गर्न पत्र पठाएको उनले जानकारी दिए। यो राष्ट्रिय भुक्तानी बोर्डले गरेको निर्णयअनुसार निर्देशन दिएको हो। बैंकिङ प्रणालीमा हुने कारोबारलाई डिजिटाइजेसनमा थप जोड दिन नेपाल राष्ट्र बैंकले सीमा बढाएको छ। क्यूआर कोड, मोबाइल बैंकिङ, इन्टरनेट बैंकिङ, वालेटलगायतबाट हुने डिजिटल कारोबारको सीमा बढाइएको छ। अहिले केन्दी्रय बैंकले वालेटमा कारोबार गर्ने सीमा पनि बढाएको छ। विद्युतीय कारोबार बढेसँगै जोखिम पनि चुनौतीको रूपमा देखिन थालेको छ। कारोबारमा जोखिम सिर्जना नहोस् भन्नेमा सजग रहेर निर्देशन सम्बद्ध संस्थालाई दिइरहेको नेपाल राष्ट्र बैंक भुक्तानी व्यवस्थापन विभागले बताएको छ।"

शीर्षक,विवरण
रेडियो तरंग : महत्त्वपूर्ण प्राकृतिक स्रोत,"रेडियो तरंग अधिकतम उपयोग हुँदा व्यावहारिक रूपमा यो धेरै कारणले अत्यन्तै सीमितता हुन्छ। रेडियो फ्रिक्वेन्सी (आवृत्ति) वा तरंगबारे नसुनेको मानिस नेपालमा कमै होलान् तर यो प्राकृतिक स्रोत भनी परिभाषित गर्दा धेरै प्राकृतिक स्रोत विज्ञहरूलाई पनि अनौठो वा अचम्म लाग्न सक्छ। सामान्य बोलीचालीको भाषामा प्राकृतिक स्रोत भन्नाले प्रकृतिमा उपलब्ध सजीव तथा निर्जीव वस्तुलाई चिनिन्छ। परिस्थिति र सान्दर्भिकताअनुसार प्राकृतिक स्रोतको परिभाषा धेरै तरिकाले गरिए। तापनि संयुक्त राष्ट्र संघ र सहकार्य संस्थाहरूले दिएको परिभाषाअनुसार प्राकृतिक स्रोत भन्नाले प्रकृतिमा विद्यमान जीवित तथा निर्जीव स्रोतहरू छन्। जसलाई मानिसको न्यूनतम श्रम, समय र सीप वा प्रविधिको प्रयोग पछि वित्तीय पुँजीमा परिणत गराउन सकिने वस्तु तथा पदार्थहरूलाई प्राकृतिक स्रोत भनिन्छ भनि परिभाषित गरेको छ। प्रकृतिमा पाइने यस किसिमका पुँजी, सम्पदा तथा सम्पत्तिले आर्थिक गतिविधिमा कच्चामाल र ऊर्जाका रूपमा मानव समुदायलाई मनग्ये लाभ प्रदान गर्न सक्छ। सौर्य तथा वायु ऊर्जा, पानी, जमिन वा ढुंगामाटो, खानी, जीवजन्तु, वन, जीवाश्म इन्धनलगायत पदार्थलाई प्राकृतिक स्रोतको विभिन्न रूपमा लिइन्छ। प्राकृतिक स्रोतहरूलाई मूर्त तथा अमूर्त प्राकृतिक स्रोत वा नवीकरणीय तथा अनवीकरण भनी वर्गीकरण गरिए पनि रेडियो तरंगलाई नवीकरणीय प्राकृतिक स्रोतमा वर्गीकृत गरिन्छ। तर, यो पृथ्वीको वातावरण र अन्तरिक्षवरपर उपलब्ध हुने महत्वपूर्ण प्राकृतिक स्रोत हो। खनिज तथा पेट्रोलियम पदार्थ रित्तिए पनि यो स्रोत रित्तिँदैनन्। यसको भण्डार असीमित छ। यस स्रोतलाई नदीको पानी सामान हो जसलाई खानेपानी, सिँचाइ, विद्युत्, मनोरञ्जन, माछापालन, यातायात, धार्मिक कार्यलगायतका विविध उद्देश्यका लागि उपयोग गरेजस्तै यस स्रोतलाई पनि मोबाइल, टेलिभिजन, टेलिफोन, हवाई सेवा, अन्तरिक्ष, सामुद्रिक क्षेत्रको सेवालगायत अनेकौं क्षेत्रमा प्रयोग हुन्छ। यसलाई पानी र हावाजस्तै प्रदूषित गराउन सक्ने र पृथ्वीको अन्य प्राकृतिक स्रोतजस्तै दुरुपयोग तथा विकृति पनि गर्न सक्छ भनी अमेरिकन वातावरण कानुनका विज्ञ तथा कूटनीतिज्ञ क्रिस्टिन ए हर्टर जुनियरले भनेका छन्। विगतमा रेडियो तरंग प्राकृतिक स्रोत हो वा होइन भनी विश्व समुदाय नै द्विविधामा थिए। नेपालको सन्दर्भमा केही समयअघि दूरसञ्चार सेवासित सम्बन्धित रेडियो तरंगलाई प्राकृतिक स्रोत हो वा होइन भनी सर्वोच्च अदालतमा दर्ता भएको मुद्दालाई तत्कालीन कामु प्रधानन्यायाधीश दामोदरप्रसाद शर्मा र माननीय न्यायाधीश तर्कराज भट्टको संयुक्त इजलासले २०७० असोज १ मा रेडियो तरंगलाई प्राकृतिक स्रोतसरह भन्ने आशयको फैसला भएको छ। यसैगरी अमेरिकी सर्वोच्च अदालतले विभिन्न समयमा धेरैपटक रेडियो तरंग दुर्लभ प्राकृतिक स्रोत हो भनी फैसला गरेको छ। अमेरिकी राष्ट्रपति जर्ज बुसले पनि रेडियो तरंगलाई महत्वपूर्ण तथा सीमित प्राकृतिक स्रोत हो भनी स्वीकारेको छ। युरोपियन युनियनका सदस्य मुलुकका संसद्हरूमा हरित पत्रको खेस्रा तयार हुँदा रेडियो तरंगलाई दुर्भल तथा महत्वपूर्ण प्राकृतिक स्रोत हो भनी चित्रण गरिएको छ। आइरिस सरकारले यस रेडियो तरंगलाई अन्तर्राष्ट्रिय प्राकृतिक स्रोत हो भनेको छ। चेक गणतन्त्रको संविधानअनुसार युरोपियन संसद्लाई रेडियो तरंगलाई सीमित किसिमको प्राकृतिक स्रोत हो भनी जानकारी गराएको छ। अझ फिनिस सरकारले रेडियो तरंगको उपलब्ध स्रोतमा प्रयोगकर्ताबीच प्रतिस्पर्धा बढिरहेकाले यो दुर्लभ प्राकृतिक स्रोत हो भनी युरोपियन युनियनलाई सूचित गरेको छ। विश्वमा रेडियो तरंगको उपयोग गर्ने क्षेत्र बृहत् छ। रेडियो तरंगबिना आजको आधुनिक संसार असम्भवजस्तो भएको छ। वर्णपटबाट प्रकाश तरंग सुरु हुन्छ। जसरी शान्त तलाउमा ढुंगा फाल्दा पानी हलचल भई निरन्तर रूपमा केही समय तरंगहरू सिर्जना हुन्छ, त्यसरी नै ध्वनिका तरंगहरू वातावरणमा तरंगित भई कुनै एक निश्चित बिन्दुमा पुगेपछि बिलाउँछ। तर, विद्युत् चुम्बकीया वर्णपटमा प्रसारण हुने भएकाले ध्वनि वा आवाज लामो दूरीसम्म भ्रमण गर्छ वा पुग्छ। त्यसैले रेडियो तरंग दूर देश वा महादेशसम्म सुनिन्छ। विश्वको कुनै पनि कुनबाट टेलिभिजन, टेलिफोन वा भाइबर, म्यासेन्जर, ह्वाट्सएप आदि प्रविधिबाट बोल्न र दृश्यसहित वार्ता सकिने परिस्थिति रेडियो तरंगको कारणले नै हो। यसैगरी पृथ्वीको सतहमा हुने गतिविधि दूर संवेदन प्रविधिबाट गाडीको ढोका खोल्ने, टिभी खोल्न वा बन्द गर्न, घरको ताला खोल्ने वा बन्द गर्ने, माइक्रो ओभनमा खाना तताउने, विद्युतीय हाजिरीलगायत भीड, बजार कार्यालयका वा व्यापारको गतिविधि निगरानी राख्ने सीसीटिभीसहित अनेकौं विद्युतीय उपकरणलगायत अन्तरिक्षसम्मको सम्पर्क गर्ने प्रमुख कारण रेडियो तरंग नै हो। वातावरणमा रेडियो तरंगको प्रमुख स्रोत वा माध्यम हो। रेडियो तरंगले कसरी काम गर्छ भनी जिज्ञासा हुनु स्वाभाविक हो। जसरी ध्वनि वा आवाजहरू तार वा टेलिग्राम खासगरी तामा वा फाइबर केवलमा प्रसारण हुन्छ, त्यसरी नै रेडियो तरंग प्रसारण हुन्छ। यसले आवाज बोक्ने वा ओसार्ने काम गर्छ। ध्वनि रेडियो तरंगमा अधिरोपित भई सिर्जना भएको अवस्थालाई लय वा ताल भनिन्छ। यही लय आवश्यकताअनुसार विभिन्न प्रविधिमा प्रयोग गरी प्रसारण हुन्छ। तारहरूका दुई निश्चित बिन्दु खासगरी उत्पतिको केन्द्रबाट प्रापक वा पाउने बिन्दुबिचमा सम्पर्क गरी प्रयोग भएजस्तै रेडियो तरंग पनि त्यसरी जोडिएर गतिशील सञ्चार, रेडियो प्रसारण आदिमा प्रयोग गरिन्छ। यस रेडियो तरंगको विकासित रूपमा प्रविधिको प्रयोगद्वारा टेलिफोन, टेलिभिजन, मोबाइल, इन्टरनेटजस्ता रेडियो तरंगमा आधारित ठूलो सेवा उद्योगका रूपमा स्थापित भएको छ। रेडियो तरंगको इतिहास केलाउँदा सन् १८८७ मा जर्मन भौतिकशास्त्री हेनरिच रुडोल्फ हर्जले पहिलोपटक वातावरणमा रेडियो तरंगको अस्तित्वबारे निर्णय पुगी प्रदर्शनीसमेत गरेका थिए। सन् १९०१ मा इटालीयन वैज्ञानिक गुग्लिइमो मार्कोनीले मानव जीवनमा सञ्चारका लागि महत्वपूर्ण साधन हो भनेको थिए। यसलाई धेरै प्रयोगात्मक अभ्यासले समेत प्रमाणित गरेका थिए। यो प्रविधि पहिलो विश्व युद्धताका सैनिकहरूले व्यापक प्रयोग गरेका थिए। बोलीचालीको भाषामा विद्युत् चुम्बकीय वर्णपटलाई रेडियो तरंग पनि भनिन्छ। रेडियो तरंग लम्बाइलाई आवृत्ति भनिन्छ। यही आवृत्ति मापन गर्नेे एकाइको नाम तरंग अविष्कारक उनै हेनरिच रुडोल्फ हर्जको सम्झनामा हर्ज भनी नामकरण गरिएको छ। अन्तर्राष्ट्रिय दूरसञ्चार संघले तरंग लम्बाइको आधारमा सुष्म तरंग, लघु तरंग, मध्यम तरंग र दीर्घ तरंगमा वर्गीकरण गरिन्छ। सामान्यतय १ मिमिदेखि १० सेन्टिमिटर तरंग लम्बाइलाई सुष्मतरंग भनिन्छ। १ देखि १०० मिटर तरंग लम्बाइ भएको रेडियो तरंगलाई लघु तरंग भनिन्छ। १०० मिटरभन्दा बढी ९९९ मिटर बीचको लम्बाइलाई मध्यम तरंग र १ देखि १० किलोमिटरसम्म लामोे तरंग लम्बाइ भएको रेडियो तरंगलाई दीर्घ तरंग भनिन्छ। वातावरणमा रहेको रेडियो तरंगलाई क्षमताअनुसार विभिन्न वर्गमा वर्गीकृत गरिएकाले सैनिक तथा गैरसैनिक क्षेत्रहरूमा व्यापारिक प्रयोजनका लागि उपलब्ध रेडियो तरंग भिन्न भिन्न हुन्छ। देशको विभिन्न भागमा रहेको अडियो, भिडियो अर्थात् रेडियो, टेलिफोन, टेलिभिजन, मोबाइलमा प्रयोग हुने तरंग लम्बाइहरू फरकफरक हुन्छ। यसअनुसार ३ हर्जदेखि ३ हजार गेगा हर्जबीचको एकाइलाई रेडियो तरंग भनिन्छ। यसपछिको वर्णपटबाट प्रकाश तरंग सुरु हुन्छ। यसबीचको हिस्सालाई आवश्यकताअनुसार विभाजन गरी विभिन्न उद्देश्यका लागि उपयोग गरिन्छ। उदाहरणका लागि अडियो, भिडियो तथा डिजिटल आदि। रेडियो तरंग अधिकतम उपयोग हुँदा व्यावहारिक रूपमा यो धेरै कारणले अत्यन्तै सीमितता हुन्छ। यसका लागि निश्चित प्रविधिको उपकरण बनाई केही निश्चित दायराका वर्णपट प्रयोग गरिन्छ। उदाहरणका लागि ७० गिगाहर्ज रेडियो तरंग उपयोग गर्न व्यावहारिक प्रविधिहरू विकास गरी उच्चतम आवृत्तिपटि उपयोग गर्दै आएको छ। प्रसारण चरित्र र कार्य सम्पादनको आधारमा रेडियो तरंग आवृत्तिलाई अझ ८ वर्गमा अर्को किसिमले वर्गीकरण गर्ने प्रचलन छ। सबैभन्दा पहिले १ अति कम आवृत्तिमा धेरै लामो तरंग लम्बाइ (१०० किमिदेखि १० किमि) हुन्छ। यस रेडियो तरंगलाई ब्यान्ड अंक ४ मा राखिएको छ। यो व्यान्डको तरंगले लामो दूरीसम्म पुग्छ। २ कम आवृत्तिमा कम तरंग लम्बाइ (१० देखि १ किमी) लामोलाई ब्यान्ड अंक ५ मा राखिन्छ। यो जमिनको नजिक लामो दूरसम्म प्रसारण हुन्छ। यस तरंगले भौतिक तथा विद्युतीय हस्तक्षेप भई थोरै सूचना बोक्ने भएकाले बैमानिक क्षेत्रमा बढी प्रयोग हुन्छ। ३ मध्यम आवृत्तिमा तरंग लम्बाई (१ किमिदेखि ५०० मिटरसम्म) लामो हुन्छ। रेडियो आवृत्तिलाई प्रसारण किसिम वा कार्यक्षेत्रको १२ ब्यान्डमा विभाजन गरेको छ। ब्यान्डविथ भन्नाले दुई कम्प्युटरबीच टेलिफोनको माध्यमबाट सूचनाको परिमाण मापन गरिने विधि हो। यस ब्यान्डको कार्य क्षेत्रमा उपयोगको दृष्टिकोणले प्रसारण, हवाई ब्यान्ड, सामुद्रीक ब्यान्ड, सेवामूलक वा एम्याटर रेडियो आवृत्ति, नागरिक वा निजी रेडियो सेवा ब्यान्ड, औद्योगिक, वैज्ञानिक तथा चिकित्सिय सेवा ब्यान्ड, स्थलगत घुमन्ते ब्यान्ड, रेडियो ब्यान्ड र राडर ब्यान्ड गरी नौ प्रकारमा रेडियो तरंगलाई विभाजन गरिएको छ। विश्वमा रेडियो तरंगको उपयोग गर्ने क्षेत्र बृहत छ। उदाहरणका लागि रेडियो तरंग सबै क्षेत्रमा खासगरी सार्वजनिक क्षेत्रदेखि जलीय क्षेत्रका सागर वा महासागरमा जलयानहरू, वायुमण्डलमा उड्ने वायुयान वा विमान वा बैमानिक क्षेत्र, स्थलीय वातावरण वा भूमिमण्डलका विविध जीवन क्षेत्रहरू खासगरी रेडियो प्रसारण, सैनिक, अर्धसैनिक, पुलिस, यातायात, स्वास्थ्य सेवा, विद्युतीय क्षेत्र, वातावरणलगायत क्षेत्रमा प्रयोग गर्दै आएका छन्। पहिलो विश्व युद्धमा सैनिक क्षेत्रले अधिक प्रयोग गरे भने पछिल्ला समयमा गैरसरकारी क्षेत्रमा पनि अधिक उपयोग भई हाल दूरसञ्चार क्षेत्रमा आधारित ठूला उद्योग स्थापित भइसकेको छ। रेडियो तरंगबिना आजको आधुनिक संसार असम्भवजस्तो भएको छ। कुनै आवाज रेडियो तरंगमा परिणत भई वायुमण्डलमा तरंगित भएर उत्पत्तिको स्रोतबाट अर्को बिन्दु (प्रापक) सम्म पुर्याउने वा पुग्ने शक्ति नै रेडियो तरंग हो। त्यसैले हामीले दैनिक रुपमा प्रयोग गरिने विद्युतीय तरंगमा आधारित उपकरणहरू छन्। जस्तै, अधिकांश मानिसको हातमा हुने मोबाइल फोन, सुन्ने रेडियो तथा हेर्ने टेलिभिजन, पराम्परादेखि प्रचलनमा रहेको स्याटलाइट टेलिफोन, शिक्षित समुदायको लोकप्रिय साधन इन्टरनेट आदि विद्युतिय उपकरणबाट प्राप्त सेवा रेडियो तरंगमा आधारित छ। रेडियो तरंग वर्णपट एक किसिमको ऊर्जाको रूप हो। ऊर्जालाई न त सिर्जना न त नष्ट गर्न सकिन्छ। यसको उपयोगका लागि नियमगन जरुरी छ। सामान्य भाषामा रेडियो तरंग व्यवस्थापन र नियमगन गर्न अरूभन्दा भिन्न भएकाले त्यति सहज छैन। रेडियो तरंग उपयोग गर्ने माध्यमबीच हस्तक्षेत्रको सम्भावनालाई नियमगन गर्न यसको प्राविधिक चरित्र, प्रसारण केन्द्र र वातावरणबारे गहिरो विश्लेषण गर्ने विशेष किसिमको नियमगन संरचना आवश्यक पर्छ। यी सबैका लागि विश्वमा अन्तर्राष्ट्रिय दूरसञ्चार संघ छ भने राष्ट्रियस्तरमा दूरसञ्चार प्राधिकरणले नियमगन गर्दै आएको छ। नेपाल दूरप्रञ्चार प्राधिकरणले राजस्व, फ्रिन्यून्सी फि, ग्रामीण दूरसञ्चार विकास कोषको शीर्षकमा बर्सेनि अरबौ रुपैयाँ राजस्व संकलन गर्दैै आएको छ। यो प्राकृतिक स्रोतको रोयल्टी भएकाले अन्तरसरकारी वित्त व्यवस्थापन ऐन २०७४ अनुसार वितरण हुनु जरुरी छ। यसतर्फ सम्बन्धित निकायको ध्यान जानु जरुरी छ।  गुरुङ संरक्षणविद् हुन्।"
अबको राष्ट्रपति कस्तो ?,"राष्ट्रपति, राज्यको विशिष्ट पद हो, विशेषाधिकार होइन। गणतन्त्रको प्रतीक हो। राष्ट्रिय एकताको बिम्ब हो। राष्ट्रको अनुहार हो। त्यो अनुहारलाई जति चम्कायो, राष्ट्र उति चम्किलो हुन्छ। मुलुकको छवि उति बढ्दै जान्छ। मुलुक अहिले नयाँ राष्ट्रपतिको खोजीमा छ। यही महिना देशले तेस्रो राष्ट्रपति पाउनेछ। गणतन्त्र नेपालको पहिलो राष्ट्रपतिको रेकर्ड डा रामवरण यादवको नाममा बन्यो। समुदायगत आधारमा पहिलो राष्ट्रपति मधेसले पायो। डा यादव राजनीतिक आन्दोलनमा अनवरत रूपमा लागेको व्यक्तित्व भएकाले राजनीतिकसामाजिक क्षेत्रमा बेग्लै परिचय र स्थान पनि सँगसँगै बन्यो। दोस्रो राष्ट्रपति श्रीमती विद्यादेवी भण्डारी हुनुभयो। उहाँ महिला भएको कारण लैंगिक हिसाबमा अर्को विशिष्टता रह्यो। मुलुकले दोस्रो राष्ट्रपतिको रूपमा पहिलो महिला राष्ट्रपति पायो। उहाँ राजनीतिक आन्दोलन अझ विशेषगरी महिला मुक्ति र संघर्षको क्षेत्रमा अनवरतरूपमा क्रियाशील व्यक्तित्व हो। यस अर्थमा राज्यको उपल्लो तहमा उहाँको दुई कार्यकाल अलगै पहिचान बनाउन समर्थ रह्यो। नयाँनयाँ अभ्यास भएका कारण दुवै राष्ट्रपतिका सन्दर्भमा कतिपय विषयहरू बहसमा छन्। पक्ष विपक्षमा तर्क वितर्क भए, अझै हुँदै जानेछन्। कतिपय नजिर बनेर रहलान्। कतिपय भविष्यका लागि पाठ बन्लान्। र, कतिपय स्वाभाविक र सही थियो भन्ने स्थापित पनि हुँदै जालान्। अथवा विवादित बनेर रहिरहन पनि सक्लान्। गणतन्त्र आएको धेरै लामो समय नभएकाले तेस्रो राष्ट्रपति पनि कुनै न कुनै रूपमा विशिष्ट रहनेमा सन्देह छैन। पहिचानका दृष्टिले नयाँ रेकर्ड बन्ने नै छ। त्यसमा शंका छैन। यद्यपि राष्ट्रिय दायित्व निर्वाहका सन्दर्भमा नयाँ राष्ट्रपतिले नयाँ उचाइ प्राप्त गर्ने अवस्था बन्ला कि नबन्ला भन्ने प्रश्न भने उहाँको छनोट र भूमिकामा निर्भर हुनेछ। यो अहिलेका लागि जिज्ञासाको विषय भए पनि चिन्ताग्रस्त हुने अवस्था भने होइन। पदीय जिम्मेवारी प्राप्त भएपछि व्यक्तिको व्यवहारमा हुने परिवर्तनले पनि कतिपय विषयको निर्धारण गर्छ। विगतले भविष्यको आकलन गर्न मद्दत गर्छ तर निष्कर्षमा पुर्याउँदैन। अवसर पाएपछि सामान्य परिचय भएको व्यक्तिले विशिष्ट योगदान दिएर ऐतिहासिक छाप छोड्न सफल भएका थुप्रै उदाहरण छन्। राष्ट्रपतिको निर्वाचन राष्ट्रिय सभा, प्रतिनिधिसभा र प्रदेशसभा सदस्य सम्मिलित निर्वाचक मण्डलबाट निश्चित मतभारको आधारमा छनोट हुने संवैधानिक व्यवस्था छ। यो मूलतः दलीय प्रतिनिधित्व गर्ने जनप्रतिनिधिले छनोट गर्ने विधि हो। परिणाममा यो केवल एउटा प्रक्रियामा सीमित छैन। राजनीतिक रूपमा यसको दायरा व्यापक छ। तेस्रो राष्ट्रपति निर्वाचनको पूर्वसन्ध्यासम्म आइपुग्दा त दलहरूले राष्ट्रपति निर्वाचनलाई एउटा संवैधानिक दायित्व निर्वाहको प्रक्रियाभन्दा रणनीतिक दाउपेचको विषय नै बनाइसकेका छन्। यसमार्फत शक्ति संघर्षको अभ्यास गर्ने प्रयास भइरहेकाले यसमा सत्ता समीकरण जोडिएको छ। गठबन्धनको भविष्य गाँसिएको छ। सरकार र गठबन्धन निर्माणविनिर्माणको प्रक्रिया अन्तर्निहित भइसकेको छ। तत्कालीन समीकरण मात्र होइन, सुदूर भविष्यसम्म यसको असर पर्ने अवस्था छ। यस कोणबाट यो राजनीतिक विषय बनेको छ। राष्ट्रपतिको निर्वाचन मुलुकको आन्तरिक विषय हो। यद्यपि घटनाक्रमले यो प्रक्रिया आन्तरिक शक्ति परीक्षण वा सन्तुलनको परिचायक मात्र हुने स्थिति छैन। यसमा बाह्य पक्ष पनि कारक बन्ने सम्भावना देखिँदै छ। यस अर्थमा राष्ट्रपतीय निर्वाचनसँग भूराजनीतिक प्रभाव र स्वार्थको खेल पनि गाँसिन पुगेको छ। जसका कारण मुलुकको सार्वभौमिकता र राष्ट्रिय सुरक्षामाथिको चुनौती थपिएको छ भने राष्ट्रिय स्वाभिमान र आत्मसम्मानको सवालसमेत पेचिलो बनेको छ। बाह्य चासोलाई सम्बोधन गर्ने प्रवृत्ति नेपाली राजनीतिमा मौलाउँदै गएको कसैबाट छिपेको छैन। त्यो प्रवृत्ति यसमा प्रकट नहोस् भनेर सबै पक्ष गम्भीर हुन जरुरी छ। कामना गरौं सिंगो राष्ट्रले गौरव गर्न लायक व्यक्तित्व नै नयाँ राष्ट्रपति बनेर शीतल निवास पुग्नु हुनेछ। निर्वाचन र त्यसअघि वा पछि दलबीच हुने सम्बन्धले राष्ट्रपति संस्थाको ओज निर्धारण गर्छ। दलहरूको निहित स्वार्थमा राष्ट्रपतिको सर्वोच्चता, सर्वस्वीकार्यता र आधिकारिकतामाथि प्रश्न उठाइरहने अवस्था सिर्जना गरिएमा राष्ट्रपति व्यक्तिमात्र होइन, संस्था नै कमजोर हुन जान्छ। त्यस्तो अवस्थामा भूराजनीतिक दबाब त्यस संस्थामाथि अरू थपिँदै जान्छ। र, राष्ट्रपतिले त्यसलाई थेग्न नसक्ने स्थिति आउन सक्छ। राष्ट्रपतिले थेग्न नसक्ने अवस्था आउनु परिणामतः मुलुकले नै थेग्न नसक्नु हो। सामान्य प्रक्रियामा नयाँ राष्ट्रपति दलबीचको शक्ति बाँडफाँटको क्षेत्र हो। वर्तमान सत्ता गठबन्धन बन्दा जसरी सहमति बनेको छ, त्यसैअनुसार यसको कार्यान्वयन हुनुपर्ने हो। यसलाई जति बढी बहसको विषय बनायो, उति राजनीतिकरण हुँदै जाने स्थिति बन्छ। एकताको प्रतीक हुनुपर्ने संस्था विभाजनको कारक जस्तो बन्न पुग्छ। दलीय आधारमा मुलुकमा विभाजन वा विवादको अवस्था आउँदा सबै दलले वा दलबाहिरको व्यक्तिले समेत आशाको नजरले हेर्नुपर्ने मियो संस्था आफैं रक्षात्मक स्थितिमा पुग्छ। राष्ट्र प्रमुख नै रक्षात्मक स्थितिमा रहँदा मुलुकले अनेक जटिलताको सामना गर्नुपर्ने हुन सक्छ। यसले संस्थाको गरिमा घटाउँछ। फलतः गणतन्त्र कमजोर बन्दै जान्छ। परिवर्तन उल्टाउन खोज्नेलाई मद्दत पुग्छ। प्रणालीमाथि नै आघात पुग्छ। अनिष्टको खतरा हुन्छ। नेपालको राष्ट्रपति सीमित संवैधानिक दायित्व पूरा गर्ने सम्मानित संस्था हो। सामान्य अवस्थामा यसमा कुनै पनि विशिष्ट राजनीतिक अधिकार छैन। स्वविवेक प्रयोग गर्ने ठाउँ अत्यन्तै सीमित छ। पदसोपानमा प्रधानमन्त्रीभन्दा माथि छ। यस अर्थमा सरकारभन्दा माथि जस्तो देखिए पनि यो सरकारकै अभिन्न अंग हो। राज्यको विशिष्ट पद हो, विशेषाधिकार होइन। गणतन्त्रको प्रतीक हो। राष्ट्रिय एकताको बिम्ब हो। राष्ट्रको अनुहार हो। त्यो अनुहारलाई जति चम्कायो, राष्ट्र उति चम्किलो हुन्छ। मुलुकको छवि उति बढ्दै जान्छ। यसलाई कसैले पनि न दलीय फाइदाका लागि प्रयोग गर्न उचित हुन्छ न विवादित बनाउन जायज हुन्छ। अहिले कुनै दल विशेषले यो पदलाई अघि सारेर आफ्नो हित साधना गर्ने प्रवृत्ति मौलाएको छ। आफ्नो हितमा हुँदा राष्ट्रपतिको गुणगान गाउने र अहितमा हुँदा तत्क्षण नै उछित्तो काढ्ने प्रवृत्ति नेपाली राजनीतिमा हावी छ। यस्तो प्रवृत्तिबाट यो संस्थालाई जोगाउनु आजको प्रमुख चुनौती हो। राष्ट्रपति, राज्यको विशिष्ट पद हो, विशेषाधिकार होइन। गणतन्त्रको प्रतीक हो। राष्ट्रिय एकताको बिम्ब हो। राष्ट्रको अनुहार हो। त्यो अनुहारलाई जति चम्कायो, राष्ट्र उति चम्किलो हुन्छ। मुलुकको छवि उति बढ्दै जान्छ। अघिल्लो राष्ट्रपतिका बेला प्रधानसेनापति प्रकरण जबर्जस्त रूपमा उठ्यो। त्यसमा उहाँले चालेको कदमलाई हेर्ने दृष्टिकोणमा राजनीतिक रूपमा देश विभाजित बन्यो। प्रधानमन्त्रीले नै पदत्याग गर्नुपर्ने अवस्था सिर्जना हुँदा मुलुकको वास्तविक कार्यकारी प्रमुख को हो भन्ने अहं प्रश्न खडा गर्यो। नयाँ संविधानमा यसको निरूपण गरिनुपर्ने थियो, गरिएन। पछिल्लो राष्ट्रपतिबाट नागरिकता विधेयकमाथि प्रमाणीकरण नगरिएको विषय यसैगरी बहसमा आयो। यसले संसद्को अधिकार क्षेत्र संकुचित गरेको एकथरीको तर्क रह्यो भने अर्कोथरिको तर्क संविधान र राष्ट्रियताको सन्दर्भमा राष्ट्रपतिको कदम जायज थियोे भन्ने रह्यो। प्रक्रिया र अन्तर्वस्तु दुवै माथि अनेक कोणबाट बहस जारी छ। त्यसैगरी पूर्ववर्ती सरकारले पेस गरेको मुद्दा खारेजीसम्बन्धी पछिल्लो अध्यादेश राष्ट्रपतिबाट स्वीकृत नभएको अर्को विषय पनि बहसमा छ। यद्यपि नयाँ संसद्को निर्वाचन भइसकेको अवस्थामा दीर्घकालीन असर गर्ने गरी बहिर्गमन हुँदै गरेको सरकारले पेस गरेको अध्यादेशलाई थाँती राखेर राष्ट्रपतिले संवैधानिक दायित्व पूरा गरेको तर्क पनि सँगसँगै आएको छ। दल विभाजनसम्बन्धी अध्यादेशमाथिको स्वीकृतिको विषयमा पनि अर्काथरीको गुनासो छ। किनभने दलसम्बन्धी ऐनमा केन्द्रीय कार्यसमिति र संसदीय दल दुवैमा ४० प्रतिशत सदस्यले मात्र दल विभाजन गर्न पाउने व्यवस्था छ। अघिल्लो सरकारले त्यही व्यवस्थामा दुवैतर्फको ४० प्रतिशतलाई एकातर्फ मात्र अर्थात् र को सट्टा वा बनाउँदा अध्यादेश फिर्ता लिनुपर्ने स्थिति बनेको थियो। तर, देउवा सरकारले हठात रूपमा संसद् अधिवेशन अन्त्य गरी तत्काल केन्द्रीय समिति वा संसदीय दलमा २० प्रतिशत सदस्यले दल विभाजन गर्न पाउने व्यवस्था गरिएको अध्यादेश सिफारिस गर्यो। राष्ट्रपतिको पूर्वआबद्धता रहेको दल नै विभाजित गर्ने यस्तो अध्यादेशलाई समेत तत्कालै स्वीकृत गरिएको थियो। राष्ट्रपतिको जिम्मेवारीमा पुग्नु अघिको दलीय आबद्धता वा वैचारिक निकटतालाई जिम्मेवारीमा पुगेपछि औपचारिकरूपमा मात्र होइन, कार्यसम्पादनको क्रममा पनि त्याग्नै पर्दछ। अर्को पक्षले पनि जुनसुकै निर्णयलाई पनि त्यही चस्माबाट हेर्नु हुँदैन। यसअघिका दुवै राष्ट्रपतिका सन्दर्भमा मात्र होइन, आगामी राष्ट्रपतिका सन्दर्भमा पनि यसलाई मध्यनजर राखिनु पर्दछ। व्यक्ति जो आए पनि दलीय पूर्वसम्बन्ध वा कुनै संगठनात्मक पूर्वआबद्धतासँग जोडेर हेर्ने हो भने यस्तो विवाद अनन्तकालसम्म रहिरहनेछ। राष्ट्रपतिको पदमा रहने व्यक्ति मात्र होइन, उपराष्ट्रपति, सभामुख, राष्ट्रियसभा अध्यक्ष, उपसभामुख, उपाध्यक्षको सन्दर्भमा पनि उठिरहन्छ। प्रधानन्यायाधीश वा न्यायाधीशदेखि संवैधानिक पदमा रहने व्यक्तिको हकमा पनि यसको हिसाब किताब भइरहन्छ। स्वतन्त्र भूमिका वा साझा व्यक्तित्वको रूपमा रहनुपर्ने अन्य पद वा जिम्मेवारीमा पनि यो आकर्षित हुन्छ। यसर्थ पहिले कस्तो थियो भन्ने विषय उसको आचरण र नैतिकता, कार्यसम्पादन क्षमता, संवैधानिककानुनी व्यवस्थाको पालना, परिर्वतनमा योगदान, राष्ट्रिय एजेन्डाप्रतिको दृष्टिकोण, विद्यमान राजनीतिक प्रणालीप्रतिको प्रतिबद्धताका सन्दर्भमा आकर्षित हुन्छ। त्यसमा घनीभूतरूपमा बहस हुनुपर्दछ। तर, दलीय वा वैचारिक आबद्धताको आधारमा आग्रह वा पूर्वाग्रह राखिनु हुँदैन। छनोट अघिको पृष्ठभूमि जे भए पनि त्यो दायित्वमा पुगेपछि उसले कस्तो भूमिका निर्वाह गरिरहेको छ भन्ने वस्तुगत आधारमा मूल्यांकन हुनुपर्छ। स्वच्छ प्रतिस्पर्धा लोकतन्त्रको उच्चतम अभ्यास हो। त्यसलाई संकुचित गर्ने वा त्यसबाट भाग्नका लागि गरिने कुनै पनि तर्क पुष्टि हुन सक्तैन। राष्ट्रिय सरोकारका साझा मुद्दामा राष्ट्रिय सहमति अपरिहार्य हुन्छ। तर, प्रतिस्पर्धा भएकै आधारमा अन्यथा व्याख्या गर्नु उपयुक्त होइन। गणतन्त्र नेपालको पहिलो र दोस्रो राष्ट्रपतिको छनोट दलीय उम्मेदवारबीच निर्वाचनको माध्यमबाट भइसकेको छ। अब तेस्रो राष्ट्रपति पनि दलबीचको स्थापित मार्गचित्रको आधारमा सहमति वा स्वच्छ प्रतिस्पर्धाको माध्यमबाट सहज रूपमा हुने नै छ। कामना गरौं सिंगो राष्ट्रले गौरव गर्न लायक व्यक्तित्व नै नयाँ राष्ट्रपति बनेर शीतल निवास पुग्नु हुनेछ।"
त्रिकोणात्मक शृंखला : नेपालले आज नामिबियासँग खेल्दै,"लिगटुमा सात राष्ट्रको सहभागिता छ। काठमाडौं : नेपाली राष्ट्रिय क्रिकेट टोलीका कप्तान रोहित पौडेलले नेपाल, नामिबिया र स्कटल्यान्ड सम्मिलित त्रिकोणात्मक शृंखला नेपालका लागि महत्वपूर्ण रहेको बताएका छन्। मंगलबारबाट कीर्तिपुरस्थित त्रिवि मैदानमा सुरु हुने आईसीसी क्रिकेट विश्वकपअन्तर्गत लिगटु शृंखला अघि आयोजित पत्रकार सम्मेलनमा पौडेलले घरेलु टोली नेपालका लागि महत्वपूर्ण रहेको बताएका हुन्। यो शृंखला हाम्रा लागि एकदमै महत्वपूर्ण छ। आगामी शृंखला पनि यसैमै भर पर्छ। अन्तिम १२ वटा खेलमध्ये नौ खेल जित्नुपर्ने अवस्था छ, पौडेलले भने, सबै खेलाडी उच्च मनोबलका साथ मैदान उत्रिने छन्। हामी शारीरिक र मानसिक रुपमा तयारी अवस्थामा छौं। नेपाल शृंखलाको आयोजक भएकाले घरेलु मैदानको महत्व र सुविधा आफूहरूलाई रहेको कप्तान रोहितले बताए। घरेलु मैदानको फाइदा हामीलाई हुन्छ। यहाँको मैदानका बारेमा हामीलाई सबै थाहा छ, उनले भने। फागुन ९ गतेसम्म हुने शृंखलाको पहिलो खेलमा नेपालले मंगलबार नामिबियासँग खेल्नेछ। नेपालले दोस्रो खेल स्कटल्यान्डसँग शुक्रबार खेल्नेछ। यस्तै शनिबार नेपालले नामिबियासँग दोस्रो खेल खेल्दा स्कटल्यान्डसँग फागुन ९ गते पुनः प्रतिस्पर्धा गर्नेछ। लिगटुमा सात राष्ट्रको सहभागिता छ। स्कटल्यान्ड ३२ खेलमा २२ मा जित र ८ मा हारका साथ ४६ अंक जोडेर अंक तालिकाको शीर्ष स्थानमा छ। ३६ खेलमा ४४ अंकका साथ ओमान दोस्रो स्थानमा छ। ३० खेलमा ३७ अंक जोडेको नामिबिया तेस्रो स्थानमा छ। ३६ खेलमा ३५ अंक बनाएको अमेरिका चौथो, २६ खेलमा २७ अंक बटुलेको यूएई पाँचौं, २४ खेलमा १८ अंक जोडेको नेपाल छैटौं र २८ खेलमा पाँच अंक मात्रै बनाएको पपुवा न्युगिनी अन्तिम स्थानमा छ।"
नामिबियाले नेपाललाई दियो २८६ रनको लक्ष्य,"त्रिवि क्रिकेट मैदानमा टस हारेर ब्याटिङको निम्तो पाएको नामिबियाले ५० ओभरमा सबै विकेट गुमाएर दुई सय ८५ रनको योगफल तयार गर्;यो। काठमाडौं : माइकल भान लिगेनको शतकप्रेरित नामिबियाले आईसीसी विश्वकप क्रिकेट लिग२ अन्तर्गत त्रिदेशीय शृंखलाको पहिलो खेलमा नेपाललाई २८६ रनको लक्ष्य दिएको छ। त्रिवि क्रिकेट मैदानमा टस हारेर ब्याटिङको निम्तो पाएको नामिबियाले ५० ओभरमा सबै विकेट गुमाएर दुई सय ८५ रनको योगफल तयार गर्यो। नामिबियाका लागि तेस्रो नम्बरमा क्रिजमा उत्रिएका लिगेनले एक सय १८ बलमा ६ चौका र चार छक्कासहित १०० रन पूरा गरेका लिगेनले एक सय ३६ मा ९ चौका र पाँच छक्कासहित एक सय ३३ रन बनाएर पेभेलियन फर्के। यसअघि लिगेनले तेस्रो विकेट कप्तान जेरार्ड इरास्मससँग १२४ रनको साझेदारी गरेका थिए। कुशल मल्लले गरेको ३७औं ओभरको पहिलो बलमा सन्दीप लामिछानेबाट क्याच हुनुअघि इरास्मसले ७९ बलमा दुई चौका र तीन छक्कासहित ५६ रन बनाएका थिए। त्यसबाहेक अन्य ब्याटरले उल्लेख्य प्रदर्शन गर्न सकेनन्। बलात्कारको अभियोगमा करिब ६ महिना बाहिर रहेका सन्दीप लामिछानेले पनि आजको खेलबाट मैदानमा पुनरागमन गरेका थिए। उनले आफ्नो क्वोटाको पूरा १० ओभर बलिङ गर्दै ६६ रन खर्चेर तीन विकेट लिए। करण केसीले १० ओभरमा ६१ रन खर्चेर एक मेडडनसहित सर्वाधिक पाँच विकेट लिए। यस्तै, कुशल मल्ल र सोमपाल कामीले एकएक विकेट लिए। गत महिना नेपाली टिमको प्रमुख प्रशिक्षक नियुक्त भएका भारतीय प्रशिक्षक मोन्टी देशाईको नेतृत्वमा यो पहिलो खेल हो। नेपालले शृंखलाअन्तर्गत शुक्रबार नेपालले स्कटल्यान्डसँग खेल्ने छ। यस्तै, शनिबार नामिबिया र अर्को मंगलबार स्कटल्यान्डसँग खेलेर शृंखला टुङ्ग्याउने छ।"
नामिबियाविरुद्ध नेपालको कीर्तिमानी जित,"काठमाडौं : कुशल भुर्तेलको शतकप्रेरित नेपालले विश्वकप क्रिकेट लिग २ अन्तर्गत एकदिवसीय अन्तर्राष्ट्रिय शृंखलाको पहिलो खेलमा नामिबियाविरुद्ध कीर्तिमानी दुई विकेटको जित निकालेको छ। त्रिवि क्रिकेट मैदानमा टस जितेर फिल्डिङ रोजेको नेपालले दुई सय ८६ रनको लक्ष्य पाएको थियो। जवाफी ब्याटिङमा उत्रिएको नेपालले ४७४ ओभरमा आठ विकेट गुमाएर दुई सय ८७ रन बनाउँदै कीर्तिमानी लक्ष्यसहित जित निकाल्यो। यो नेपालले एकदिवसीय अन्तर्राष्ट्रियमा चेज गरेको सबैभन्दा ठूलो लक्ष्य हो। यसअघि सन् २०१९ मा यूएईविरुद्ध कीर्तिपुरमै दुई सय ५४ रनको लक्ष्य चेज गरेको थियो। नेपालका लागि एक सय १३ बलको सामना गरेका कुशलले १० चौका र चार चौकासहित एक सय १५ रनको शानदार शतकीय इनिङ खेले। यस्तै, कप्ता रोहित पौडेल ७२ रन जोडेर पेभेलिन फर्किँदा सन्दीप जोरा २८ रन जोडेर पेभेलियन फर्किँदा करण केसी २० रन बनाएर अविजित रहे। त्यसअघि ओपनर आसिफ शेख शून्य, ज्ञानेन्द्र मल्ल २५, कुशल मल्ल ६ र दीपेन्द्रसिंह ऐरी सात रन बनाएर आउट भएका थिए। नामिबियाका लागि रुबेन थ्रुम्पेल्मान र यान निकोलले सर्वाधिक तीनतीन विकेट लिए। पहिलो इनिङमा नामिबियाका लागि तेस्रो नम्बरमा क्रिजमा उत्रिएका लिगेनले एक सय १८ बलमा ६ चौका र चार छक्कासहित १०० रन पूरा गरेका लिगेनले एक सय ३६ मा ९ चौका र पाँच छक्कासहित एक सय ३३ रन बनाएर पेभेलियन फर्के। यसअघि लिगेनले तेस्रो विकेट कप्तान जेरार्ड इरास्मससँग १२४ रनको साझेदारी गरेका थिए। कुशल मल्लले गरेको ३७औं ओभरको पहिलो बलमा सन्दीप लामिछानेबाट क्याच हुनुअघि इरास्मसले ७९ बलमा दुई चौका र तीन छक्कासहित ५६ रन बनाएका थिए। त्यसबाहेक अन्य ब्याटरले उल्लेख्य प्रदर्शन गर्न सकेनन्। बलात्कारको अभियोगमा तकरीबन ६ महिना बाहिर रहेका सन्दीप लामिछानेले पनि आजको खेलबाट मैदानमा पुनरागमन गरेका थिए। उनले आफ्नो क्वोटाको पूरा १० ओभर बलिङ गर्दै ६६ रन खर्चेर तीन विकेट लिए। करण केसीले १० ओभरमा ६१ रन खर्चेर एक मेडनसहित सर्वाधिक पाँच विकेट लिएका थिए। यस्तै, कुशल मल्ल र सोमपाल कामीले एकएक विकेट लिएका थिए। गत महिना नेपाली टिमको प्रमुख प्रशिक्षक नियुक्त भएका भारतीय प्रशिक्षक मोन्टी देशाईको नेतृत्वमा यो पहिलो खेल हो। नेपालले शृंखलाअन्तर्गत शुक्रबार नेपालले स्कटल्यान्डसँग खेल्ने छ। यस्तै, शनिबार नामिबिया र अर्को मंगलबार स्कटल्यान्डसँग खेलेर शृंखला टुङ्ग्याउने छ।"
नामिबियाविरुद्ध रोहितको अर्धशतक,रोहितले ४७ बलमा चार चौका र तीन छक्कासहित ५० रन पूरा गरे। काठमाडौंः नेपाली राष्ट्रिय टिमका कप्तान रोहित पौडेलले विश्वकप क्रिकेट लिग २ अन्तर्गत त्रिदेशीय शृंखलाको पहिलो खेलमा नामिबियाविरुद्ध इनिङको दोस्रो अर्धशतक बनाएका छन्। चौथो नम्बरमा क्रिजमा उत्रिएका रोहितले ४७ बलमा चार चौका र तीन छक्कासहित ५० रन पूरा गरे। त्रिवि क्रिकेट मैदानमा दुई सय ८६ रनको लक्ष्य पछ्याइरहेको नेपालका लागि कुशल भुर्तेलले यसअघि नै अर्धशतक बनाएका थिए। नेपालका लागि ओपनिङमा आएका कुशलले ५१ बलमा ६ चौका र दुई छक्कासहित ५० रन पूरा गरेका थिए। यसअघि अर्का ओपनर आसिफ शेख शून्यमा पेभेलियन फर्केका थिए। वान् डाउनमा क्रिजमा उत्रिएका पूर्व कप्तान ज्ञानेन्द्र मल्ल ३५ बलमा चार चौकासहित २५ रन बनाएर आउट भएका थिए। अहिले क्रिजमा रोहितसँगै कुशल ५४ रन बनाएर खेलिरहेका छन्। २४ ओभरको खेल सकिँदा नेपालले दुई विकेटको क्षतिमा एस सय ३७ रन बनाएर खेलिरहेको छ।
नेपालविरुद्ध नामिबियाका लिगेनले बनाए शतक,नामिबियाका लागि तेस्रो नम्बरमा क्रिजमा उत्रिएका लिगेनले एक सय १८ बलमा ६ चौका र चार छक्कासहित १०० रन पूरा गरे। अन्तर्राष्ट्रिय क्रिकेटमा लिगेनको तेस्रो शतक हो। काठमाडौं : आईसीसी विश्वकप क्रिकेट लिग२ अन्तर्गत त्रिदेशीय शृंखलाको पहिलो खेलमा नेपालविरुद्ध नामिबियाका ब्याटर मिचेल भान लिगेनले शतक बनाएका छन्। नामिबियाका लागि तेस्रो नम्बरमा क्रिजमा उत्रिएका लिगेनले एक सय १८ बलमा ६ चौका र चार छक्कासहित १०० रन पूरा गरे। अन्तर्राष्ट्रिय क्रिकेटमा लिगेनको तेस्रो शतक हो। लिगेनलाई क्रिजमा साथ दिइरहेका जान फ्राइलिंकले शुन्य रनमा खेलिरहेका छन्। यसअघि लिगेनले तेस्रो विकेट कप्तान जेरार्ड इरास्मससँग १२४ रनको साझेदारी गरेका थिए। कुशल मल्लले गरेको ३७औं ओभरको पहिलो बलमा सन्दीप लामिछानेबाट क्याच हुनुअघि इरास्मसले ७९ बलमा दुई चौका र तीन छक्कासहित ५६ रन बनाए। टस हारेपछि ब्याटिङमा निम्त्याइएको नामिबियाले ४१ ओभरको खेल सकिंदासम्म चार विकेट गुमाएर १९९ रन बनाएको छ।
एकदिवसीयमा रोहित र कुशलको कीर्तिमानी साझेदारी,रोहित र कुशलले तेस्रो विकेटका लागि कीर्तिमानी एक सय ३३ रनको साझेदारी गरे। काठमाडौं : एकदिवसीय अन्तर्राष्ट्रिय क्रिकेटमा राष्ट्रिय टिमका कप्तान रोहित पौडेल र कुशल भुर्तेलले कीर्तिमानी साझेदारी गरेका छन्। विश्वकप क्रिकेट लिग २ अन्तर्गत त्रिदेशीय एकदिवसीय शृंखलाको पहिलो खेलमा दोस्रो इनिङमा रोहित र कुशलले तेस्रो विकेटका लागि कीर्तिमानी एक सय ३३ रनको साझेदारी गरे। यसअघि देव खनाल र दीपेन्द्रसिंह ऐरीले पपुवा न्युगिनीसँग एक सय २९ रनको कीर्तिमान बनाएका थिए। नामिबियाविरुद्ध दुई ८६ रनको लक्ष्य पछ्याइरहेको नेपाल ३३।२ ओभरमा ३ विकेट गुमाएर १ ८६ रन बनाएर खेलिरहेको छ। रोहित ७२ रन बनाएर पेभेलियन फर्किँदा कुलश ८१ रन बनाएर खेलिरहेका छन् भने नयाँ ब्याटर कुशल मल्ल क्रिजमा उत्रिएका छन्।
राष्ट्रिय टिममा सन्दीपको शानदार पुनरागमनः दोस्रो बलमै विकेट,बलात्कारको अभियोगमा भदौदेखि राष्ट्रिय टिम बाहिर रहेका सन्दीपले विश्वकप क्रिकेट लिग २ अन्तरर्गत आजदेखि सुरु भएको एकदिवसीय अन्तर्राष्ट्रिय शृंखलामा नामिबियाविरुद्ध पहिलो पटक टिममा स्थान बनाए। काठमाडौं : नेपाली राष्ट्रिय क्रिकेटर सन्दीप लामिछानेले राष्ट्रिय टिममा शानदार पुनरागमन गरेका छन्। बलात्कारको अभियोगमा भदौदेखि राष्ट्रिय टिम बाहिर रहेका सन्दीपले विश्वकप क्रिकेट लिग २ अन्तरर्गत आजदेखि सुरु भएको एकदिवसीय अन्तर्राष्ट्रिय शृंखलामा नामिबियाविरुद्ध पहिलो पटक टिममा स्थान बनाए। नेपालले टस जितेर फिल्डिङ रोजेको खेलको १२औं ओभरमा बलिङमा आएका सन्दीपले दोस्रो बलमै नामिबियाका ब्याटर कार्ल बिर्केनस्टोकलाई बोल्ड गरे।
साफ च्याम्पियनसिपको आगामी संस्करण भारतमा हुने,"काठमाडौं : दक्षिण एसियाली फुटबल महासंघले साफ च्यापम्पियनसिपको आगामी संस्करण भारतमा हुने भएको छ। साफले मंगलबार एक विज्ञप्ति जारी गर्दै साफ च्याम्पियनसिप२०२३ भारतमा हुने जनाएको हो। भारतीय फुटबल संघ (एआईएफएफ) को आग्रह अनुरुप भारतको कुन स्थानमा प्रतियोगिता हुने भन्ने १० मार्चमा मात्र निश्चित हुने साफले बताएको छ। साफको आसन्न १४औं संस्करण जुन २० देखि जुलाई तीनसम्म हुने तालिका छ। प्रतियोगिता आयोजनाका लागि नेपालले पनि प्रस्ताव गरेको थियो। तर, साफले आयोजना अधिकार भारतलाई सुम्पिएको छ। सन् १९९३ देखि सुरु भएको च्याम्पियनसिपको हालसम्म १३ संस्करण सम्पन्न भइसकेको छ। जसमध्ये प्रतियोगिताको सर्वाधिक सफल टिमसमेत रहेको भारतले आठ पटक उपाधि जितेको छ। यसबाहेक, माल्दिभ्सले दुई पटक उपाधि जित्दा बंगलादेश, श्रीलंका र अफगानिस्तानले समान एक पटक उपाधि जितेका छन्। नेपाल, भुटान र पाकिस्तानले भने हालसम्म च्याम्पियनसिपको उपाधि जित्न सकेको छैनन्। नेपाल पछिल्लो संस्करणमा पहिलो पटक फाइनलमा पुगे पनि भारतसँग पराजित भएको थियो।"
कर्णालीमा हुने १० औँ राष्ट्रिय खेलकुद प्रतियोगिताको तयारी तीव्र,"सुर्खेत : कर्णालीमा आयोजना हुने १० औँ राष्ट्रिय खेलकुद प्रतियोगिताका लागि तयारी तीव्र बनाइएको छ। प्रदेश खेलकुद परिषदले सुर्खेत रंगशालामा आयोजना गरेको पत्रकार सम्मेलनमा सदस्य सचिव बिसामित्र संज्यालले प्रतियोगिताको तयारी तीव्र गतिमा भइरहेको जानकारी दिए। तर कर्णालीमा आवश्यक खेल पूर्वाधार निर्माणका लागि संघबाट आवश्यक बजेट विनियोजन गर्न पहल लिनुपर्ने बताए। राष्ट्रिय खेलकुद परिषदका सदस्य सचिव टंकलाल घिसिङले आफूहरू पनि प्रतियोगिताको तयारीमा लागिरहेको बताए। उनले भने, 'प्रतियोगिता सम्पन्न गराउन संघ सरकारका साथै प्रदेश सरकार र सरोकारवालाहरूको उत्तिकै भूमिका आवश्यक छ। यहाँ हुने खेल पूर्वाधार, खेलाडी तथा अफिसियल अतिथिहरूलाई आवासको व्यवस्था, खेल हुँदाका बखतको वातावरण र हावापानी लगायत अन्य व्यवस्थापकीय पक्षहरू महत्वपूर्ण छन। यसका लागि हामी तयारीमा जुटिरहेका छौँ।' प्रतियोगिता लक्षित कर्णालीमा आवश्यक खेल पूर्वाधारहरूको विकास गर्न प्रदेश खेलकुद परिषदबाट आवश्यक प्रस्ताव राष्ट्रिय खेलकुद परिषदमा पेश भइसकेको बताउँदै संघीय सरकारले आगामी आर्थिक वर्षका लागि बजेट तर्जुमा गर्दा खेलकुद क्षेत्रमा विनियोजन हुने बजेटमा सातवटै प्रदेशको तुलनामा कर्णालीमा धेरै आउने बताए। प्रतियोगिता २०८१ साल मंसिरमा कर्णाली प्रदेशको राजधानी सुर्खेतमा हुँदैछ। परिषदका अनुसार प्रतियोगिताका लागि पूर्वाधार निर्माण गर्न डेड अर्ब बजेट आवश्यक छ। उक्त बजेट संघीय सरकारसँग माग गरिएको छ। हुम्लामा हक्बीको मैदान र कवर्ड हल, मुगुमा साईकिलिङ ट्याक र कवर्ड हल, जुम्लामा रक्बी मैदान र कवर्डीको मैदान, कवर्ड हल स्तोरोन्नती, कालिकोटकोमा भलिबलको कबर्ड हल निर्माण, दैलेखमा कवर्ड हल मर्मत गर्नुपर्ने अवस्था छ। जाजरकोट र डोल्पामा कवर्ड हल निर्माण गर्नुपर्ने अवस्था छ। रुकुममा चौरजाहारीमा ८५ करोड लागतमा ५ हजार दर्शक क्षमताको रंगशाला बन्दैछ। सल्यानमा कवर्ड हल निर्माणका लागि जग्गा नै प्राप्त भएको छैन। यी पूर्वाधार निर्माणका लागि संघिय सरकारले बजेटको व्यवस्था तत्काल गर्नुपर्ने अवस्था छ। जिल्ला खेलकुद विकास समिति कालिकोटका अध्यक्ष गणेशबहादुर शाहीले भने, कर्णालीका हरेक जिल्लामा खेल पूर्वाधार विकास नभए प्रतियोगिता सम्पन्न गर्न समस्या आउनेछ।"
तेक्वान्दोमा जमेका प्रनिश,"प्रनिश गुरुङले तेक्वान्दो खेल्न थालेको करिब डेढ दशक भइसकेको छ। २०६३ सालमा आठ वर्षको उमेरमा सीतापाइला तेक्वान्दो डोजाङमा किक हान्न थालेका उनले विभिन्न राष्ट्रिय तथा अन्तर्राष्ट्रिय प्रतियोगितामा आफूलाई अब्बल सावित गर्दै आएका छन्। काठमाडौं : प्रनिश गुरुङले तेक्वान्दो खेल्न थालेको करिब डेढ दशक भइसकेको छ। २०६३ सालमा आठ वर्षको उमेरमा सीतापाइला तेक्वान्दो डोजाङमा किक हान्न थालेका उनले विभिन्न राष्ट्रिय तथा अन्तर्राष्ट्रिय प्रतियोगितामा आफूलाई अब्बल सावित गर्दै आएका छन्। हालसालै चौथो डान ब्ल्याकबेल्ट परीक्षा उतीर्ण गरेका प्रनिशले २०६६ सालदेखि घरेलु प्रतियोगिताहरूमा सहभागिता जनाउन थालेका हुन्। उनले पहिलो सहभागितामै स्वर्ण पदक जितेर कुशल खेलाडीको परिचय दिएका थिए। २०६६ मा भएको पहिलो जिल्लास्तरीय प्रतियोगितामा उनले पहिलो स्थान हात पारेका थिए। यस्तै २०६८ मा दोस्रो काठमाडौं ब्वाइज युनियन तेक्वान्दो च्याम्पियनसिपमा पनि स्वर्ण पदक हात पारेका थिए। त्यसअघि सन् २०१४ मा काठमाडौं जिल्लास्तरीय जुनियर च्याम्पियनसिपमा पनि उनले पहिलो स्थान हात पारेका थिए। यस्तै २०६९ मा काठमाडौं जिल्लास्तरीय च्याम्पियनसिपमा प्रनिशले स्वर्ण पदक जितेका थिए। मेहनती र लगनशील प्रनिशले अन्य थुप्रै प्रतियोगितामा पनि पदक जितेका छन्। सगरमाथा न्यु बानेश्वर डोजाङले आयोजना गरेको दोस्रो उपत्यकाव्यापी प्रतियोगितामा उनले तेस्रो स्थान हात पारे। यसैगरी २०७२ मा भएको काठमाडौं जिल्लास्तरीय संकटा तेक्वान्दो च्याम्पियनसिपमा स्वर्ण, २०६८ मा भएको पहिलो काठमाडौं जिल्लास्तरीय जुनियर अन्तर विद्यालय च्याम्पियनसिपमा कांस्य, सन् २०१३ मा भएको इचंगुनारायण राष्ट्रिय तेक्वान्दो च्याम्पियनसिपमा स्वर्ण, स्युचाटार राष्ट्रिय तेक्वान्दो च्याम्पियनसिपमा कांस्य र कोटेश्वर तेक्वान्दो च्याम्पियनसिपमा रजत पदक जिते। यससँगै सातौं कोरियन एम्बेस्डर तेक्वान्दो च्याम्पियनसिप, डोर टु डोर च्याम्पियनसिप, मनमोहन अधिकारी स्मृति तेक्वान्दो च्याम्पियनसिपलगायतका प्रतियोगितामा पनि उनले विभिन्न पदक जित्न सफल भए। प्रनिशले घरेलु प्रतियोगितामा मात्रै होइन, अन्तर्राष्ट्रिय प्रतियोगिताहरूमा पनि आफूलाई प्रमाणित गर्दै आएका छन्। सन् २०१४ मा हङकङमा भएको हङकङ इन्टरनेसनल तेक्वान्दो च्याम्पियनसिपमार्फत पहिलो अन्तर्राष्ट्रिय प्रतियोगितामा सहभागिता जनाएका प्रनिशले मकाउ ओपन तेक्वान्दो च्याम्पियनसिपमा रजत र अस्ट्रेलियाको गोल्डकोस्टमा भएको मोटो गोल्डकोस्ट ओपनमा स्वर्ण पदक जितेका छन्। गत फेब्रुअरी ५ देखि ८ सम्म संयुक्त अरब इमिरेट्सको फुजराहमा भएको फुजराह ओपन अन्तर्राष्ट्रिय प्रतियोगितामा पनि उनी सहभागी भएका थिए। प्रनिश खेलकुदसँगै पढाइमा पनि अब्बल छन्। राइजिङ स्टार सेकेन्डरी स्कुलबाट एसईई उतीर्ण गरेका उनले युनाइटेड एकेडेमीबाट प्लसटु सकाएका थिए। हाल उनी क्वेस्ट इन्टरनेसनल कलेजमा अध्ययनरत छन्।"
ओडीआईमा कुशलको पहिलो शतक,"काठमाडौं : नेपाली ब्याटर कुशल भुर्तेलले एकदिवसीय अन्तराष्ट्रियमा पहिलो शतक बनाएका छन्। विश्वकप क्रिकेट लिग २ अन्तर्गत त्रिदेशीय शृंखलाको पहिलो खेलमा नामिबियाविरुद्ध जारी खेलमा ९९ बलमा ९ चौका र चार छक्कासहित १०० रनको कोशेढुङ्गा पार गरेका हुन्। त्रिवि क्रिकेट मैदानमा नेपालका लागि ओपनिङमा आएका कुशलले कप्तान रोहित पौडेलसँग कीर्तिमानी एक सय ३३ रनको साझेदारी गरेका थिए। कुशल एकदिवसीय र टी२० अन्तर्राष्ट्रिय दुवैमा शतक बनाउने तेस्रो नेपाली खेलाडी बनेका छन्। यसअघि पारस खड्का र दीपेन्द्रसिंह ऐरीले दुवै फर्म्याटमा शतक बनाएका थिए। यस्तै, एकदिवशीयमा शतक बनाउने चौथो नेपाली ब्याटर पनि कुशल बनेका छन्।"
एकदिवसीय शृंखलाः नेपालका लागि कुशलको अर्धशतक,नामिबियाविरुद्ध दुई सय ८६ रनको लक्ष्य पछ्याइरहेको नेपालका लागि कुशल भुर्तेलले अर्धशतक बनाएका छन्। काठमाडौंः विश्वकप क्रिकेट लिग २ अन्तर्गत त्रिदेशीय शृंखलाको पहिलो खेलमा नामिबियाविरुद्ध दुई सय ८६ रनको लक्ष्य पछ्याइरहेको नेपालका लागि कुशल भुर्तेलले अर्धशतक बनाएका छन्। त्रिवि क्रिकेट मैदानमा नेपालका लागि ओपनिङमा आएका कुशलले ५१ बलमा ६ चौका र दुई चौकासहित ५० रन पूरा गरे। यसअघि अर्का ओपनर आसिफ शेख शून्यमा पेभेलियन फर्केका थिए। वान् डाउनमा क्रिजमा उत्रिएका पूर्व कप्तान ज्ञानेन्द्र मल्ल ३५ बलमा चार चौकासहित २५ रन बनाएर आउट भएका थिए। अहिले क्रिजमा कुशलसँगै कप्तान रोहित पौडेल २९ रन बनाएर खेलिरहेका छन्। २११ ओभरको खेल सकिँदा नेपालले दुई विकेटको क्षतिमा एस सय १२ रन बनाएर खेलिरहेको छ।
सन्दीप लामिछाने नेपालको प्लेइङ११ मा,"पूर्व कप्तान सन्दीप लामिछानेलाई दोस्रो चरणको बन्द प्रशिक्षणमा नेपाल क्रिकेट संघले समावेश गरेको थियो। काठमाडौं : नेपाली लेग स्पीनर सन्दीप लामिछाने प्लेइङ ११ मा परेका छन्। मंगलबारबाट कीर्तिपुरस्थित त्रिवि मैदानमा सुरु हुने आईसीसी क्रिकेट विश्वकपअन्तर्गत लिगटु शृंखलाको नामिबियाविरुद्धको खेलमा लामिछानेलाई प्लेइङ ११ मा समेटिएको हो। गत भदौमा नाबालिग बलात्कारको आरोपछि निलम्बनमा परेका पूर्व कप्तान सन्दीप लामिछानेलाई दोस्रो चरणको बन्द प्रशिक्षणमा नेपाल क्रिकेट संघले समावेश गरेको थियो। नामिबियाविरुद्धको खेलमा नेपालले सुरुवातमा बलिङ गर्ने भएको छ। नेपालले टस जितेर पहिले फिल्डिङ रोजेको छ। नेपाली राष्ट्रिय क्रिकेट टोलीका कप्तान रोहित पौडेलको नेतृत्वमा रहेको नेपाली टिम कुशल भुर्तेल, आशिफ शेख, ज्ञानेन्द्र मल्ल, कुशल मल्ल, दीपेन्द्रसिंह ऐरी, सन्दीप जोरा, सोमपाल कामी, करण केसी, ललित राजवंशी, गुल्शन झा, भीम सार्की र सूर्य तामाङ छन्। सूर्य पहिलो पटक सिनियर राष्ट्रिय टिममा परेका हुन्। यस्तै, आरिफ शेख, प्रतिश जिसी, श्याम ढकाल र अर्जुन साउद वैकल्पिक खेलाडीको सूचीमा छन्। घरेलु मैदानमा हुन लागेको यो प्रतियोगितामा नेपालका नयाँ मुख्य प्रशिक्षक मोन्टी देशाईले पनि डेब्यू गर्नेछन्। फागुन ९ गतेसम्म हुने शृंखलाको पहिलो खेलमा नेपालले मंगलबार नामिबियासँग खेल्दैछ। नेपालले दोस्रो खेल स्कटल्यान्डसँग शुक्रबार खेल्नेछ। यस्तै शनिबार नेपालले नामिबियासँग दोस्रो खेल खेल्दा स्कटल्यान्डसँग फागुन ९ गते पुनः प्रतिस्पर्धा गर्नेछ। लिगटुमा सात राष्ट्रको सहभागिता छ। स्कटल्यान्ड ३२ खेलमा २२ मा जित र ८ मा हारका साथ ४६ अंक जोडेर अंक तालिकाको शीर्ष स्थानमा छ। ३६ खेलमा ४४ अंकका साथ ओमान दोस्रो स्थानमा छ। ३० खेलमा ३७ अंक जोडेको नामिबिया तेस्रो स्थानमा छ। ३६ खेलमा ३५ अंक बनाएको अमेरिका चौथो, २६ खेलमा २७ अंक बटुलेको यूएई पाँचौं, २४ खेलमा १८ अंक जोडेको नेपाल छैटौं र २८ खेलमा पाँच अंक मात्रै बनाएको पपुवा न्युगिनी अन्तिम स्थानमा छ।"
एपीवानमा केपी ओली कप,"सोमबार एपीवान टेलिभिजन र युवा संघबीच प्रत्यक्ष प्रशारणसम्बन्धी सम्झौतामा हस्ताक्षर भएको छ। काठमाडौं : केपी ओली कप फुटबल प्रतियोगिताको प्रत्यक्ष प्रशारण एपीवान टेलिभिजनबाट हुने भएको छ। फागुन ११ देखि काठमाडौंमा हुने प्रतियोगिता एपीवान टेलिभिजनबाट प्रत्यक्ष प्रशारण हुने भएको हो। सोमबार एपीवान टेलिभिजन र युवा संघबीच प्रत्यक्ष प्रशारणसम्बन्धी सम्झौतामा हस्ताक्षर भएको छ। एपीवान टेलिभिजनका प्रबन्ध निर्देशक बलराम उप्रेती र युवा संघका खेलकुद विभाग प्रमुख सम्राट गौचनले सम्झौतापत्रमा हस्ताक्षर गरेका हुन्। प्रबन्ध निर्देशक उप्रेतीले समाचारसँगै खेलकुद र मनोरञ्जनलाई प्राथमिकता दिँदै आएको एपीवानले फुटबल प्रतियोगितालाई विशेष महत्वका साथ प्रशारण गर्ने बताए। दर्शकले केपी ओली कप फुटबल प्रतियोगिताका सबै खेल घरबाटै हेर्न सक्नेछन्। युवा संघका खेलकुद विभाग प्रमुख गौचनले सर्वाधिक रुचाइएको टेलिभिजन भएकाले प्रत्यक्ष प्रशारणका लागि एपीवान छनोट गरिएको बताए। नेकपा एमालेको भातृ संगठन राष्ट्रिय युवा संघको आयोजनामा फागुन ११ गतेदेखि सुरु हुने केपी ओली कप फुटबल प्रतियोगिताको उद्घाटन खेलमा ए डिभिजन क्लब सातदोबाटो र नेपाल पुलिस क्लब भिड्ने छन्। फागुन १७ गतेसम्म हुने प्रतियोगितामा ए डिभिजन लिगका सातदोबाटो, जावलाखेल, एनआरटी, नेपाल पुलिस, चर्च ब्वाइज, मच्छिन्द्र, त्रिभुवन आर्मी र आयोजक केपी ओली फुटबल क्लब गरी आठ टोलीले प्रतिस्पर्धा गर्नेछन्। प्रतियोगिताको विजेताले १० लाख, उपविजेताले पाँच लाख, उत्कृष्ट खेलाडी र सर्वाधिक गोलकर्ताले जनही एकएक लाख तथा उत्कृष्ट गोलरक्षकले ५० हजार रूपैयाँ पुरस्कार पाउने छन्। प्रतियोगिताको फाइनलबाहेक सम्पूर्ण खेल एन्फा कम्प्लेक्स सातदोबाटोमा हुने छ। फाइनल खेल भने दशरथ रंगशालामा गरिने युवा संघले जनाएको छ। प्रतियोगिताको फाइनलको दिन कलाकारहरूको प्रस्तुतिसहित विभिन्न कार्यक्रम पनि गरिने युवा संघले जनाएको छ। सहमतिपत्र हस्तान्तरण कार्यक्रममा एपीवान टेलिभिजनका प्रबन्ध निर्देशक बलराम उप्रेती, प्रधान सम्पादक टीकाराम यात्री, प्रशासन प्रमुख नरेशमान श्रेष्ठ, युवा संघका खेल विभाग प्रमुख सम्राट गौचनलगायतको उपस्थिति थियो।"
"सेयर बजारमा दोहोरो अंकको करेक्सन, कारोबार १ अर्ब ७८ करोडमा झर्यो",काठमाडौं : सेयर बजारमा दोहोरो अंककोकरेक्सन आएको छ। नेप्से परिसूचक १६४० अंकले घटेर २१०५४६ विन्दुमा पुगेको छ। सेन्सेटिभ इण्डेक्स २७४ अंकले घटेको छ। नेप्सेमा गिरावट आएसँगै कारोबार रकम पनि घटेको छ। सेयर कारोबारको पहिलो दिन आइतबार नेप्से परिसूचक ६० अंकले ओरालो लागेको थियो। सो दिन ३ अर्ब ४ करोड बराबरको कारोबार भएको थियो। यसदिन १ अर्ब ७८ करोड बराबरको सेयर कारोबार भयो। २५५ कम्पनीको ४६ लाख ८५ हजार ८०९कित्ता सेयर १ अर्ब ७८ करोड ७० लाख १६ हजार ३७२ रूपैयाँमा खरिदबिक्री भयो। आज कुनै पनि कम्पनीको मूल्य सकारात्मक सर्किट लेभलमा कारोबार भएन। कारोबार रकमका आधारमा हिमालयन डिस्टिलरी शीर्षस्थानमा रहयो। सो कम्पनीको ७ करोड ७५ लाख ६५ हजार ३७२ रूपैयाँको सेयर कारोबार भयो। यस्तै नगदी ग्रुपको ७ करोड ७४ लाख र एनआईसी एसिया बैंको ६ करोड ९० लाख मूल्य बराबरको कारोबार भयो। कारोबारमा आएका १३ उपसमूहमध्ये १२ को सूचक घट्यो भने १ को मात्रै बढ्यो। १२ उपसमूहको सूचक ओरालो लाग्दा मनु एन्ड प्रोको ०३१ प्रतिशतले मूल्य बढेको हो।
पूजा सामग्री बिक्रीबाट मासिक ७० हजारसम्म आम्दानी,"'महिनाको दुई लाखसम्मको व्यापार हुन्छ तर हरेक दिन एकनास हुँदैन। शनिबार बढी भिड लाग्छ, औसतमा मासिक ६० देखि ७० हजार रुपैयाँसम्म आम्दानी हुन्छ।' काठमाडौं: कालिकोटबाट २० वर्षअघि उपचारका लागि काठमाडौं आएकी लालकला सुनारको शरीर रोगले गल्दै र खल्तीमा पैसा रित्तिदै गएपछि छिमेकीले सल्लाह दिए, 'खाली बस्नुभन्दा भद्रकाली मन्दिर परिसरमा पूजा सामग्रीको पसल राख्नू ।' कमजोर शारीरिक अवस्था भएकी उनलाई पैसा कमाउन यो काम उपयुक्त लाग्यो। त्यसपछि उनी श्रीमानसँगै यही ठाउँमा बसी पूजा सामग्री बिक्रीको व्यवसाय सुरु गरिन। अहिले यसबाट राम्रो आम्दानी भइरहेको भन्दै उनले सन्तोष व्यक्त गरे। 'गाउँमा भने जस्तो उपचार नहुँदा काठमाडौं आइराख्नुपर्ने मलाई यो काम पाएपछि यसै बस्ने बाहना भने आम्दानीको गतिलो बाटो भेटिएको छ, यसबाट मेरो उपचार खर्च र अन्य खर्च गर्न पुगेको छ', उनले भने। मन्दिर परिसरमा पूजा सामग्री बिक्री गर्ने बर्दियाका भीमबहादुर महतरा पनि यसबाट हुने आम्दानीबाट सन्तुष्ट छन्। आमा नमकला महतराले ४५ वर्षसम्म मन्दिर परिसरमा चलाएको पूजा सामग्री पसल यतिबेला आफूले सम्हालेको उनको भनाइ छ। 'लामो समय आमाले पसल चलाउनुभयो, अहिले उमेर बढ्दै गएपछि २०७२ सालयता मैले हेरिरहेको छु', उनले भने। मन्दिरमा विशेष गरी सामान्य पूजाका साथै सवारी साधान पूजा गर्न आउनेको बढी भिड लाग्छ । मन्दिर परिसरमा सवारी साधन ल्याउन र पार्किङ गर्न सहज भएकाले भिड लाग्ने गरेको उनको अनुभव छ । 'बिहान ३ बजेदेखि बेलुका ८ बजेसम्म राम्रो बिक्री हुने हो भने त महिनाको दुई लाखसम्मको व्यापार हुन्छ तर हरेक दिन एकनास हुँदैन', उनले भने, 'शनिबार बढी भिड लाग्छ, औसतमा मासिक ६० देखि ७० हजार रुपैयाँसम्म आम्दानी हुन्छ।' यहाँ बिक्रीका लागि राखिने पूजा सामग्री धेरैजसो भारतबाट आयात हुन्छ । पूजा गर्न आउनेले फूल तथा माला आफैँ पनि ल्याउने गरेको महतराको भनाइ छ। महतरा जस्तै पूजा सामग्री बिक्री गर्दै आएकी सिन्धुपाल्चोककि रेनु अधिकारीले यसबाट हुने आम्दानीले सानिमाकि छोरी र बहिनीको खर्च पूरा गरिन। उनले पनि आमाको कामलाई निरन्तरता दिएको सुनाइन्। 'पूजा सामग्री बिक्रीबाट मासिक करिब ७० हजार रुपैयाँ आम्दानी भइरहेको छ', उनले भनिन्, 'कमाइ राम्रो भएरै दुई जनाको बसाइ र पढाइ खर्च धान्न पुगेको छ ।' उनी विवाह, गाडी, बाइक पूजा, भाकल र सामान्य पूजाका लागि छुट्टाछुट्टै पूजा सामग्री तयार गर्छिन्। मन्दिरमा भेटिएकी दोलखाकी सरिता श्रेष्ठले पनि आमाले छाडेको पूजा सामग्री पसल चलाउँदै आएकी छन्। विगत २५ वर्षदेखि पूजा सामग्री बेच्दै आएकी उनी हाल बबरमहल बस्छिन्। 'श्रीमान ज्यालादारी मजदुर हुनुहुन्छ, मेरो कमाइले छोराछोरीको पढाइ खर्चलगायतका खर्च पुग्छ', उनले भनिन्। उनका अनुसार राम्रो कमाइ हुने दिन तीन हजारसम्म बचत हुन्छ भने कुनै दिन सातआठ सयमै चित्त बुझाउनुपर्छ । पछिल्लो ३५ वर्षदेखि मन्दिर परिसरमै पूजा सामग्री बेच्दै आएका मदन बुढा पनि यसबाट हुने आम्दानीले सन्तुष्ट छन्। उनलाई सहयोग गर्न भाइ भरत बुढा पनि सँगै छन्। मन्दिर व्यवस्थापन समितिले तोकेअनुसारका मानिसले मात्र मन्दिरमा पूजा सामग्री बिक्रीवितरण गर्ने गरेकोमा छ महिना अघि सडक छेउमा सामान बिक्रीमा महानगरपालिकाले रोक लगाएपछि उनीहरु मन्दिर छेउमा बस्न सुरु गरेका छन्। पहिलाको तुलनामा अहिलेको ठाउँ साँघुरो रहेकाले व्यापारमा असहजता भएको उनीहरूको गुनासो छ। रासस"
चार वर्षपछि खोलियो पीपीए,"प्राधिकरणले पीपीए प्रक्रिया बढाउने सम्बन्धमा चाँडै नै सूचना जारी गर्ने र सूचनाले तोकिएको समयसम्म पनि प्रक्रियामा नआउने तथा प्रक्रिया अघि नबढाउनेलाई खारेज गरिने घिसिङले जानकारी दिए। काठमाडौं : ऊर्जामन्त्री राजेन्द्रप्रसाद लिङ्देनको ठाडो निर्देशनपछि चार वर्षदेखि रोकिएको नदी प्रवाहमा आधारित (आरओआर)को विद्युत् खरिद सम्झौता (पीपीए) खोलिएको छ। लिङ्देनको अध्यक्षतामा बसेको नेपाल विद्युत् प्राधिकरणको बोर्ड बैठकले रोकिएको पीपीए खुलाउने निर्णय गरेको थियो। थप आरओआर आयोजना आउँदा वर्षायाममा खेर जाने र हिउँदमा उत्पादन एक तिहाइ पनि नहुने हुँदा सरकारी निकायले रन अफ द रिभर (नदी प्रवाह) मा आधारित जलविद्युत् आयोजनाको पीपीए रोकेको हो। आरओआरमा सरकारले तोकिएको कोटा सक्किएको भन्दै चार वर्षयता पीपीए रोकिएको थियो। वर्षमान पुन ऊर्जामन्त्री हुँदा पीपीए रोकिएको थियो। त्यसपछि टोपबहादुर रायमाझी र पम्फा भुसाल ऊर्जामन्त्री भए। बजारको सुनिश्चितता नभएको भन्दै मन्त्रालय र प्राधिकरणले पीपीए खुलाउन चाहेका थिएनन्, एक ऊर्जा प्रवद्र्धक भन्छन्। भुसालको पालामा आरओआरको कोटा थप्ने भन्दा पनि यसलाई निरुत्साहित गर्ने नीति अवलम्बन गरिएको थियो। गत असारमा मन्त्रिपरिषद् बैठकले आरओआरको कोटा १० प्रतिशत बढाउँदै निर्णय गर्न प्राधिकरण बोर्डलाई जिम्मा दिएको थियो। मन्त्रिपरिषद्को निर्णय भएको करिब ७ महिनापछि प्राधिकरणले पीपीए खुलाउने भनेको हो। ऊर्जामन्त्री लिङ्देनको प्रभावमा नै बैठकबाट निर्णय भएको हो। केही बोर्ड सदस्य असन्तुष्ट हुँदा पनि यो निर्णय भएको छ, उनले भने। गत असारमा भएको मन्त्रिपरिषद्को निर्णयबमोजिम थप ६५ आयोजनाको १५ सय मेगावाटको पीपीए खोलिएको नेपाल विद्युत् प्राधिकरणका कार्यकारी निर्देशक कुलमान घिसिङले बताए। प्राधिकरणले आरओआर आयोजनाले मात्र ऊर्जा सम्मिश्रण नहुने र ऊर्जा सुरक्षा नहुने भन्दै बोर्ड बैठकमा यो प्रस्तावलाई अघि सारेको थिएन। दुई वर्षअघि नै कोटा बढाउन मन्त्रिपरिषद्मा पठाइएको र प्राधिकरणको प्रस्तावबमोजिम नै अहिले पीपीए खुलाइएको कुलमान घिसिङ बताउँछन्। प्रक्रिया लामो भएकाले पीपीए खुलाउन ढिला भएको उनले बताए। अहिले पीपीए खुलाइएका आयोजना करिब सात वर्षपछि सम्पन्न हुन्छन्। अहिले पनि पीपीए नगरेको भए आगामी दुईतीन वर्षमा जेनेरेसन होलिडेमा गइन्थ्यो। नखुलाउने कहिले पनि भनिएको छैन, घिसिङले स्पष्ट पारे। तर, यसअघिका बैठकमा प्राधिकरणले बजार सुनिश्चितताको कारण देखाउँदै आरओआरको पीपीए रोकेको स्वतन्त्र ऊर्जा उत्पादकहरूको संस्था नेपाल ईपानका उपाध्यक्ष आशिष गर्ग बताउँछन्। प्राधिकरणको यही माघ १८ गतेसम्मको विवरणअनुसार १३६ आयोजनासँग ३ हजार १ सय ९२ मेगावाटको ग्रिड आबद्ध सम्झौता गरिएको छ। उक्त सम्झौता गरिएको मितिको रोलक्रमका आधारमा विद्युत् खरिद बिक्री दरलगायतका सम्पूर्ण प्रावधान यथावत् रहने गरी आरओआर आयोजनासँग थप १५ सय मेगावाटको पीपीए गरिनेछ। उक्त आयोजनाहरूको विद्युत् लेऊ या तिर टेक अर पे मा खरिद गरिनेछ। आयोजनाहरूको विद्युत् सुक्खायाम (१६ मंसिर१५ जेठ) र वर्षायाम (१६ जेठ१५ मंसिर)का लागि हाल कायम रहेको दर क्रमशः ८४० रुपैयाँ र ४८० रुपैयाँ प्रतियुनिटमा खरिद हुनेछ। प्राधिकरणले पीपीए प्रक्रिया बढाउने सम्बन्धमा चाँडै नै सूचना जारी गर्ने र सूचनाले तोकिएको समयसम्म पनि प्रक्रियामा नआउने तथा प्रक्रिया अघि नबढाउनेलाई खारेज गरिने घिसिङले जानकारी दिए। उनीहरूको पालो अर्कोले लिनेछ। सरकारले २०७५ वैशाखमा श्वेतपत्र जारी गर्दै आगामी १० वर्ष अर्थात् २०८५ सालसम्ममा १५ हजार मेगावाट विद्युत् उत्पादनको राष्ट्रिय लक्ष्य लिएको छ। १५ हजार मेगावाट विद्युत् उत्पादनको लक्ष्य लिएको मध्ये ५ हजार २ सय ५० मेगावाट नदी प्रवाही आयोजना (आरओआर) विद्युत् खरिद सम्झौता (पीपीए) को सीमा निर्धारण भएको हो। ५ हजार २ सय ५० मेगावाट क्षमताको जलाशययुक्त आयोजना र ४ हजार ५ सय मेगावाट अर्धजलाशययुक्त आयोजनाको पीपीए गर्ने सीमा तोकेको थियो। आरओआर आयोजनाका लागि तय गरिएको साबिक ३५ प्रतिशत (५२५० मेगावाट) कोसीमा अनुपातमा वृद्धि गरिएको १० प्रतिशत थप गर्दा ४५ प्रतिशत अर्थात् ६७५० मेगावाट पुगेको थियो। यसबाट आरओआर आयोजनका लागि १५ सय मेगावाटको पीपीए गर्न बाटो खुलेको हो। अहिले देशको कुल जडित क्षमता करिब २४३० मेगावाट रहेको र निजी क्षेत्रको योगदान १७०० मेगावाटभन्दा बढी छ। ऊर्जा क्षेत्रमा निजी क्षेत्रको करिब १२ खर्ब लगानी छ। प्राधिकरणले हालसम्म ६ हजार ३ सय ६६ मेगावाटको पीपीए गरेको छ। त्यसमध्ये १ हजार ५ सय ३१ मेगावाटका आयोजना निर्माण सम्पन्न भई सञ्चालनमा छन्। ३ हजार २ सय ८१ मेगावाटका आयोजनाहरू वित्तीय व्यवस्थापन गरी निर्माणाधीन छन्। पीपीएको प्रारूप तय गर्न समिति गठन प्राधिकरण सञ्चालक समितिले स्वीकृत सीमाभन्दा बढी क्षमताका विभिन्न प्रारूपका जलविद्युत् आयोजनाको विद्युत् खरिद बिक्री सम्झौताको प्रारूप तय गर्न समिति गठन गरेको छ। ऊर्जा, जलस्रोत तथा सिँचाइ मन्त्रालयका सहसचिवको संयोजकत्वमा गठित समितिमा कानुनका सहसचिव, विद्युत् विकास विभागका महानिर्देशक, प्राधिकरण योजना, अनुगमन तथा सूचना प्रविधि निर्देशनालयका उपकार्यकारी निर्देशक सदस्य र विद्युत् व्यापार विभागका निर्देशक सदस्यसचिव रहेका छन्। समितिले पीपीएको प्रारूप, नदी तथा खोलाहरूमा उपलब्ध हुने पानीको वहावका आधारमा आयोजनाहरूको डिजाइन क्राइटेरिया परिवर्तनलगायतका विषयको अध्ययन गरी प्रतिवेदन पेस गर्नेछ।"
प्री ओपन सेसन : नेप्से परिसूचकमा झिनो अंकको सुधार,नेप्से ०५५ अंकले बढेर २१२२४१ विन्दुमा पुगेको छ। काठमाडौं :प्री ओपन सेसनमा नेप्से परिसूचक सामान्य अंकले वृद्धि भएको छ। नेप्से ०५५ अंकले बढेर २१२२४१ विन्दुमा पुगेको हो। सो सेसनमा सेन्सेटिभ इण्डेक्स ००१ अंकले घटेको छ। आज प्री ओपन सेसनमा १४ कम्पनीको कारोबार भयो। १ हजार ९२५ कित्ता सेयर ९ लाख ८४ जहार २५८ रूपैयाँमा खरिदबिक्री भयो। जसमध्ये ६ कम्पनीको मूल्य बढ्यो भने ८ को घट्यो।
"सुनको मूल्य घट्यो, तोलाको कति पुग्यो ?",छापावाल सुनको मूल्य प्रतितोला दुई सय रूपैयाँले घटेको छ। काठमाडौं : छापावाल सुनको मूल्य प्रतितोला दुई सय रूपैयाँले घटेको छ। अघिल्लो दिन प्रतितोला १ लाख ४ हजारमा कारोबार भएको सुनको मूल्य मंगलबार १ लाख ३ हजार ८ सय रूपैयाँमा कारोबार भइरहेको नेपाल सुन चाँदी व्यवसायी महासंघले जनाएको छ। तेजाबी सुनको मूल्य प्रतितोला १ लाख ३ हजार ३ सय कायम भएको छ। त्यस्तै आज चाँदीको मूल्य स्थिर छ। प्रतितोला १ हजार २ सय ९५ कायम रहेको महासंघले जनाएको छ । महासंघले अन्तर्राष्ट्रिय बजारमा हुने सुन तथा चाँदीको कारोबार मूल्यका आधारमा यहाँ दैनिक सुन तथा चाँदीका मूल्य तोक्दै आएको छ ।

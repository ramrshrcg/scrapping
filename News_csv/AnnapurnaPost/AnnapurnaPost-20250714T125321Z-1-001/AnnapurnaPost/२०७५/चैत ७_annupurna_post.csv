शीर्षक,विवरण
जोगिरा सरर,"कोन ताल में ढोलक बाजे, कोन ताल में मजिरा जाहि ताल में राधा नाचें, ताहि ताल में मिरा जोगिरा सारारा । यस्तैयस्तै लोकगीत र संस्कृतिको झलक दिने रङैरङको पर्व होली अर्थात् फागु पर्वले सबै नेपालीको घरआँगनमा रौनक छाइरहेको छ। वर्षभरिको शत्रुता, ईष्र्या, द्वेष, रिस राग, ठूलो र सानो जातबीचको खाडल मेटाएर सबैमा पारस्परिक प्रेम र स्नेह भर्ने उत्कृष्ट होलीपर्वलाई राजधानीवासी बिहीबार र उपत्यबाहिरकाले शुक्रबार उल्लासमय वातावरणमा मनाउँदैछन्। होली पर्वलाई साम्प्रदायिक सद्भावको प्रतीक पनि मानिन्छ। सबै जातजाति, धर्मावलम्बी र वर्णका मानिस समभावले सरिक हुन्छन्। त्यसबेला धनी र गरिबबीचको भेदभाव रहँदैन। अधर्ममाथि धर्मको जित, असत्यमाथि सत्यको जित र कुकर्ममाथि सुकर्मको जितको प्रतीकका रूपमा मनाइने गरिन्छ। होलीलाई जातीय संरचना र संस्कृतिअनुसार विभिन्न नामबाट चिनिन्छ। होलीलाई भारतीय नागरिकले होली, नेपालीले फागु पूर्णिमा, भोजपुरिया, अवधी र मिथिलाञ्चलवासीले फगुवा अथवा होरी भन्ने गर्छन्। कसैले होलिकोत्सव भने कसैले फाल्गुनोत्सव, मदनोत्सव, कामोत्सव, अंगोत्सव, मधुउत्सव र चैत्रोत्सव नामले पनि होलीलाई सम्बोधन गर्छन्। व्यस्त, तनावग्रस्त तथा बोझिलो मनमा केही समय रमाइलो गर्न र खुसीपूर्वक बाँच्न यो पर्वले सिकाउँछ भन्छन् मैथिली संस्कृतिविद् डा रामदयाल राकेश। उनका अनुसार पर्वको मूलमन्त्र नै पारस्परिक मैत्री सम्बन्ध हो। सालभरिका रिसराग, मतभिन्नता र आपसी मलोमालिन्य बिर्सेर आपसमा अँगालो (गलामा गला मिलाएर) मारेर यो पर्व मनाउने चलन छ। होलीको आरम्भ वसन्त पञ्चमीदेखि नै हुन्छ। क्षणिक समयका लागि भए पनि मानिस आनन्द प्राप्त गर्न खोज्छ। वसन्त ऋतु उत्सर्गमा पुगेका बेला, बोटबिरुवामा रङीचंगी फूल फुलेका बेला, कोइलीले सुमधुर र सरस गीत गाइरहेको बेला मनाइने यो पर्वको मिथिलाञ्चलमा आफ्नै महत्त्व छ। लंकाका राजा रावणमाथि विजय प्राप्तिपछि अयोध्या (अवध) का राजा राम (रघुवीर) ले बडो प्रेमभावका साथ यो पर्व अयोध्यामा मनाएका थिए। हिरण्यकशिपुले धर्मका प्रचारक आफ्ना अबोध छोरा प्रह्लादलाई मार्न रचेको प्रपञ्च निस्तेज भएपछि होली मनाउन थालिएको विभिन्न धार्मिक ग्रन्थमा उल्लेख छ। धार्मिक ग्रन्थका अनुसार प्रह्लाद भगवान् विष्णुका ठूला भक्त थिए। उनी चौबीसै घन्टा भगवान्कै पूजाअर्चनामा समय बिताउँथे। अधर्मको पक्षमा रहेका उनका पिता राजा हिरण्यकश्यिपुलाई छोराको यस्तो प्रवृति पटक्कै मन पर्दैन्थ्यो। अबिर र रङ लगाउने बहानामा किशोरी तथा महिलाको संवेदनशील अंगमा स्पर्श गर्न खोज्ने अश्लील पक्षले फागु पर्वको गरिमा घटाउनेछ। एक दिन उनले आफनो बहिनी होलिकाको काखमा प्रह्लादलाई राखेर आगोमा जिउँदो जलाउने प्रयाससमेत गरे। तर ईश्वरको कृपाका कारण प्रह्लाद आगोको रापमा जल्न सकेनन। बरु बहिनी होलिकाको जलेर मृत्यु भयो। अधर्ममाथि धर्मको जित भएको प्रतीकको रूपमा यसै समयदेखि होली मनाउन थालिएको हो। आगोको रापमा होलिकाको दहन भएकाले यो दिनलाई होलिका दहन पनि भन्ने गरिन्छ। संस्कृतिविद् डा राकेशका अनुसार यो पर्वलाई राधा र कृष्णको रासलीलासँग जोड्ने गरिएको छ। शृंगार रसकी धनी राधा र कृष्णले रङ र अबिर प्रयोग गरी यो पर्व मनाएका थिए। कृष्णले एउटा साधारण मायावी मानिससरह राधा र उनका सखीहरूसँग यो दिन सहवास एवं सुखसयलको आनन्द अनुभव गरेका थिए। यमुनाको तटमा कृष्णले राधा र गोपिनी समूहसँग होरी खेलेका थिए। हिमालयमा शिव र पार्वतीले होरी खेलेका थिए। होरी मिथिलाञ्चलका गाउँगाउँमा एक महिनादेखि फोहोर संकलन गरी एक स्थानमा राखिन्छ। फागु पूर्णिमा अन्तिम रातको अन्तिम प्रहरमा संकलन गरिएको फोहोरको थुप्रोमा आगो लगाइन्छ। यसलाई स्थानीय भाषामा सम्मत भनिन्छ। यसलाई पनि समभाव र सद्भावको सूचक मान्न सकिन्छ। सम्मतको प्रदक्षिणा गरेर त्यसको खरानी शरीरमा दली गायक दल बाजागाजाका साथ गाउँका घरदैलोमा लोकगीत गाउँदै घुम्छन्। घरदैलोमा आइपुगेका उनीहरूलाई रङ र अबिर लगाएर मालपुवा, हलुवा, पुरी, मासु, दहीबाडा, दही, अचार, मिठाई, पान र सुपारी खुवाएर स्वागत गरिन्छ। तर यो परम्परा लोपोन्मुख छ भन्छन् डा राकेश। समय फेरिएको छ। मादक पदार्थ सेवन गरी वर्षभरिको रिसराग निकाल्ने पर्व होली हो भन्न थालेका छन्। अहिले होली पर्वको मौलिक विशेषता र महत्त्व धरापमा परेको छ भन्छन् अर्का संस्कृतिविद् धीरेन्द्र प्रेमर्षि। उनका अनुसार नयाँ पुस्ताले होली मनाउने नाममा भाँग, गाँजा, धतुरो र मादक पदार्थ सेवनलाई प्राथमिकता दिन थालेका छन। नयाँ पुस्ताले रङमा छालालाई नकारात्मक असर पुर्याउने रासायनिक पदार्थ मिसाएर अश्लीलता देखाउन थालेका छन्। अबिर र रङ लगाउने बहानामा किशोरी तथा महिलाको संवेदनशील अंगमा स्पर्श गर्न खोज्ने अश्लील पक्षले फागु पर्वको गरिमा घटाउनेछ। यसलाई रोक्न समाजमा जनचेतना जगाउनुपर्ने संस्कृतिविद्हरूको धारणा छ।"
सामाजिक व्यवहारमा अपव्यय,"पर्व र संस्कार आफ्नो हैसियतअनुसार गर्नुपर्छ अरूको देखासिकी र नक्कल गर्ने होइन । नेपालीको परपूर्वदेखि चलिआएको परम्परा र संस्कृति मितव्ययी देखिन्छ। विवाह व्रतबन्ध भोज र वर्ष दिनमा मनाइने चाडपर्वमा धेरैजसो खर्च कृषिउपजबाटै बनेका खाद्यवस्तु र परिकारको माध्यमबाटै टर्ने गथ्र्यो। लुगाफाटा र विदेशबाट आयातीत वस्तुमा ज्यादै कम लगानी हुने गरेको थियो। विवाह आदि समारोहमा फजुल खर्च, लगाइने फेसनका लत्ताकपडा शृंगारका सामग्रीमा सत्तासीन राजधानीवासी शासक वर्गले मात्र व्यापक खर्च गर्थे। तिनका व्यवहार लेनदेन मुलुकबाहिरका राजारजौटासँग हुने गरेकाले सामाजिक व्यवहार खर्चिलो र भड्किलो हुने गरेको हो। आजभोलि के धनी, के मध्य र निम्नमध्यम वर्ग, सबैको समान सामाजिक व्यवहारमा भएसम्मको खर्च गरी आफन्त र छरछिमेकीबीच हैसियत प्रदर्शन गर्ने प्रचलन देखिन्छ। यस्ता आम जनताबाट गरिने अपव्ययबाट मुलुकको हैसियत बढ्ने त होइन, बरु बहुराष्ट्रिय कम्पनीको आय वृद्धि हुन सक्छ। सानातिना कार्य पास्नी, न्वारान, जन्मदिन र व्रतबन्धको भोज पनि अब पार्टी प्यालेसमा भव्यताको साथ हुन थालेको देखिन्छ। यस्ता भोजमा सामेल हुँदा आयोजकको मात्र होइन, आमन्त्रितको पनि आवतजावत र उपहारमा खर्च हुने गर्छ। सामाजिक व्यवहार सुधार ऐन २०३३ नेपालमा सामाजिक व्यवहार सुधार ऐन २०३३ पञ्चायतकालमै बनेको हो। यस ऐनमा भएको दफा ४ मा दुलही पक्षले लिन नहुने व्यवस्था दफा ५ मा दाइजो नियन्त्रण दफा ७ मा जन्तसम्बन्धी नियन्त्रण, पितृकार्यको भोज, छैटी, न्वारान, जन्म दिवस, पास्नी, चूडाकर्म, बूढो पास्नी भोज नियन्त्रण दफा ९ र १० मा व्यवस्था गरिएको छ। दफा ११ मा दाइजोको प्रदर्शनी गर्न नहुने र गरिएमा कानुनअनुसार दफा २० मा दण्ड सजायको व्यवस्था गरिएको छ। यो ऐन २०३३ सालमा बनेको बेला सम्धिसन्धिनी भेटमा मात्र एक रुपैयाँको भेट गर्ने भनिएकोमा त्यो ऐनको प्रावधान सदैव वासी भएरै रह्यो। त्यस्तै जन्ती ५१ जना लैजाने आजसम्म कहिल्यै पालना भएको देखिँदैन। ऐन बनेर पनि पालना नभएको ऐनमध्येमा यो पनि एक हो। कानुन निर्माण जसजसले गर्यो, जसले पारित गर्यो सायद यो ऐनको पालना तिनले पनि सायद नै गरे होलान्। विवाह र सामाजिक व्यवहारमा सीमाभन्दा बाहिर खर्च भएको देखिन्छ। पहिले सामाजिक व्यवहारमा अहिले सीमाभन्दा बाहिर खर्च भएको देखिन्छ। पहिले सामाजिक व्यवहार र कार्यक्रममा छरछिमेकी मिलेर सघाएको भरमा भोजभतेर परम्परागत हिसाबमा तयार हुने गरेका थिए। पछि विस्तारै होटेलका कुक बोलाई, भव्य पताका टाँगी गानाबजाना गरी बिहेमा भरसक रेडियो टेलिभिजन मोटरसाइकलमा दाइजो दिई प्रदर्शन गर्न थाले। अब त पैसा हुने र खर्च गर्न सक्नेलाई केही फरक पर्दैन। पैसा भए पार्टी प्यालेसले नै, वरनीको, स्वयम्बरको, दाइजोको सामान भव्यताका साथ तयारी गरी दिन्छ। आयोजक परिवारले ब्युटी पार्लर गई शृंगार गरी भोजमा आमन्त्रितलाई हात जोरी स्वागत गरे पुग्छ। आजभोलि बिहेमा सहरमा भए जति पार्टी प्यालेसलाई भोज आयोजना गर्नलाई भ्याइनभ्याइ छ। ठूला होटेलमा पनि महिना दिनसम्म खाली पाउन कठिन छ। काठमाडौंको त कुरा छाडौं टोलटोलमा पार्टी प्यालेस पनि आबद्ध छन्। भारी रकम बिदेसिने अर्थशास्त्रको सिद्धान्तअनुसार मुद्रा चलायमान हुनु राम्रो हो। बजारमा मुद्रा परिचालित भएमा मानिसले काम पाउँछन्, रोजगार बढ्छ। तर नेपालमा सामाजिक व्यवहारमा गरिने खर्चले नेपालको रोजगार बढाउँदैन वस्तुतः यसले विदेशका बेरोजगारलाई रोजगार प्रदान गर्छ। नेपालमा जगजाहेर छ कि नुनदेखि सुनसम्म विदेशबाट आयातीत हुन्छ। अब त फूलका माला, लत्ताकपडा, शृंगारका सामग्री, भोजका मिठाई, फलफूल, मसला र परिकार तयार गर्ने खाद्य सामग्री विदेशबाट आउने गर्छन्। किनकि मुलुकभित्रका उत्पादित वस्तु र साधनको प्रयोगबाट भोजको गरिमा बढाउँदैन। अब हामीलाई हाम्रो मौलिक संस्कारसँग कुनै लगाव छैन। विदेशका तयारी वस्तु भएमा त्यो कृत्रिम हुन्छ तर हामीलाई त्यही सुन्दर लाग्छ। हामी भारतीय टेलिसिरियलका आदि छौं, त्यहाँ देखाइएका संस्कार र कृत्रिम व्यवहारको प्रदर्शनी हामीलाई रुचिकर लाग्छ। ती टेलिसिरियल विज्ञापनको सहयोगविना बन्दैन। बहुराष्ट्रिय कम्पनीको निम्ति तिनले विज्ञापन र तिनका उत्पादनको प्रचारप्रसार त्यही सिरियलमार्फत गरी आम जनताको ध्यानाकर्षण गराउँछन्। हाम्रो नेपाली महिला जगत् त्यही कृत्रिम र त्यसले उत्पन्न गरेको भ्रमसँगै दिवास्वप्न देख्ने गरेको छ। अनि वास्तविक जीवनमा पनि त्यही कुराको चाहना राख्छौं। भारतीय सिने जगत्मा कुर्तासुरुवाल देखिए त्यही, लेहंगाको फेसन चले त्यही अनि पूरा शरीर देखाई पारदर्शी रूपमा शरीरको प्रत्येक अंग प्रदर्शन हुने लुगाको प्रचलन भए त्यही सही। हाम्रो बिहेवारी भोजनमा त्यस्तै देखिन्छन्। अनुकरण गर्ने प्रवृत्तिले सानोसानो आय हुने परिवारको पनि जोतिरहेको जीवनदायिनी खेती र बसेको घरवास बिक्री गर्ने र अनावश्यक कुरामा खर्च गरी सुकुम्वासीमा दर्ता हुनु उपयुक्त होइन। भारतीय सिरियलले नेपाल र छरछिमेकीलाई मात्र बिगारेको छैन स्वयं विहार, बंगाल, पञ्जाब र कश्मिरीमाथि पनि नकारात्मक प्रभाव पारेको छ। किनकि भारतमा शतप्रतिशत धनी छैनन्, त्यो सिनेजगत्को संस्कारलाई आम गरिबीका रेखामुनि हुनेले भारतमा पनि धान्न सक्दैन। दुःखको कुरा हाम्रो बिहेवारी संस्कार त्यस्ता टेलिफिल्मका प्रदर्शनबाट विस्तारै विस्थापित हुँदैछन्। हाम्रा नवयुवक र नवयुवतीले भ्यालेनटाइन डे र क्रिसमसलाई आधिकारिक पर्व मान्न थालेका छन्। हुन त स्वयं नेपालमा केही यस्ता युवकयुवती पनि छन् जसले विवाहको भोजभतेरको खर्च कटौती गरी गरिब दुःखीको गर्जो टार्न थालेका छन्। त्यस्तै भारतमा मध्यम वर्ग र निम्न वर्गले भोजको आयोजना गर्दा केराको पातमा पकवान पस्किन छाडेको छैन। तथापि सन्त्रासचाहिँ के हो भने यो परम्परा र संस्कार हराएर जान्छ कि भन्ने मात्र हो। हाम्रा पछिल्लो पुस्ताले आयातीत संस्कार मान्दामान्दै आफ्ना संस्कार बिर्सने हुन् कि भन्ने मात्र हो। परम्परा र संस्कृतिको लोप नेपालमा विभिन्न जाति, जनजाति, अल्पसंख्यक, पिछडिएकाको बसोवास छ। राई, लिम्बू, तामाङ, मगर, थारू, क्षेत्री, बाहुन, सुनुवार, राउटे, कुसुन्डा आदि सबैको आफ्नो वैवाहिक परम्परा र मौलिक चाडपर्व मनाउने गरिन्छ। थारू जातिका पहिले केटा पक्षले केटी पक्षलाई हैसियतअनुसार बिहे गर्न नगद दिने गर्दथे। अब हरायो र अब केटी पक्षले नै अरू क्षेत्री, बाहुन र तराईका यादव, झा, माडवारीको जस्तो दाइजो केटालाई दिई पार्टी प्यालेसमा भव्यसँग बिहे आयोजना गर्न थालेका छन्। तिनका बिहेमा भात, मासु, तरकारी, पकाउने कोसेलीमा चामलका परिकार बगियो रोटी, केरा, दहीचिउरा पठाउँथे, जुन हराउँदैछ। पहाडका राई, लिम्बूमा केटी भगाउने र केटा पक्षको घरमा बिहे गर्ने चलन थियो। केटी पक्षलाई त्यति ठ्ूलो मार थिएन। अब परिवर्तन भयो र भारतीय टेलिफिल्मको अनुकरण त्यहाँ पनि हुन थालेको छ। केटी पक्षले भारी समारोह आयोजना गरी दाइजो दिन थालेको छ। चौधरीको केटी पक्षलाई केटा पक्षले रकम दिने, राई, लिम्बूमा केटी भगाउने जस्ता प्रथा आजको युगमा नसुहाउँदो हुन सक्छ। तसर्थ त्यसमा परिवर्तन ल्याउनु स्वाभाविक हो। तर सामाजिक व्यवहारमा औकातभन्दा बढी खर्च गरी अस्वाभाविक प्रदर्शन गर्नु राम्रो होइन। नेपालमा अरूको नक्कल गर्ने चलन व्यापक छ। अनुकरण गर्ने प्रवृत्तिले सानोसानो आय हुने परिवारको पनि जोतिरहेको जीवनदायिनी खेती र बसेको घरवास बिक्री गर्ने र अनावश्यक कुरामा खर्च गरी सुकुम्वासीमा दर्ता हुनु उपयुक्त होइन। भ्रष्टाचारमा वृद्धि यथार्थमा जसोजसो सामाजिक व्यवहारमा अपव्यय गरी अनावश्यक खर्च गरी आडम्बर प्रदर्शन गरिँदैछ। भ्रष्टाचारका अपराध पनि त्यही हिसाबमा वृद्धि हुँदै गएको छ। छोराछोरीलाई डाक्टर वा इन्जिनियर जसरी भए पनि पढाउनैपर्ने, विदेशमा पढाउनैपर्ने अनि बिहे गर्दा सानदारसँग छरछिमेकीलाई देखाउने गरी गर्नैपर्ने। जागिरको पैसाले यस्तो खर्च सचिव र कुनै संस्थानको हाकिमलाई भए पनि पुग्दैन। बाँकी कहाँबाट आउँछ। सबैको पैत्रिक सम्पत्तिले धान्दैन। अनि अर्को उपाय नहुँुदा भ्रष्टाचार नै हो एउटा आधार। आधा माथवरलाई खुवायो आधा आफू। आम जनताको बाटोघाटो, पुलपुलेसा, अस्पताल, वृद्धभत्ता जे मासे पनि या लुटे पनि भयो। यसको खोजी हुँदैन। भए पनि मिलाउन सके मिल्यो नसके केही वर्ष अख्तियार र विशेष अदालत र न्यायालयको तारेखसम्म धाउन हो। हारेमा अघि भ्रष्टाचार गर्दा एक करोड गरेको भए दस वर्षमा त्यो रकमको अवमूल्यन हुँदै दस लाख हाराहारीमा पुग्न सक्छ। भ्रष्टाचारी कायमै भए पनि यहाँ इज्जत जाने वा सामाजिक व्यवहार बिहेबारीमा रोक टोक छैन। त्यसमाथि विदेश छोराछोरी पुर्याउँदा भ्रष्टाचारको रकम लुकाउने अर्को उपयुक्त बाटो पनि निस्कन्छ। पैसा त्यता पुर्याउन वा आफूसँग भएको रकम छोराछोरी वा ज्वाइँ आदिले कमाएको भन्न पनि पाइयो। नेपालमा भ्रष्ट मानसिकता भएकाको आजभोलिको चिन्तन यस्तै देखिन्छ। आजभोलि होटेल र पार्टी प्यालेसमा भव्य भोज गर्नु भनेको माथवरलाई वा राजनीतिक वृत्तलाई रिझाउनु पनि रहेछ। स्वादिष्ट परिकार र रक्सीको खोला बगाएपछि कुरा गर्ने मेलो ठेक्कापट्टा लेनदेनमा कुरा मिलाउने कारणबाट पनि एउटा न एउटा कार्यक्रमको बहानामा भोजको आयोजना गरेको देखिन्छ। यसबाट आयोजकको हैसियत, सान समाजमा बढ्ने हुँदा पनि मफतमा धन आइलाग्नेले यसता समारोह पार्टी प्यालेस वा होटेललाई भारी खर्च गरी आबाद गर्ने गरेका छन्। यस्ता फजुल खर्च हुने भोजभतेरमा के साम्यवादी, के समाजवादी वा लोकतन्त्रवादी हुन् सबैको लर्को लागी समारोहको शोभा बढाइदिएको देखिएको छ। हामी बुद्धिजीवी पनि मुलुकले तोकेको कानुन र मापदण्डविपरीत त्यस्ता समारोह आयोजना गर्ने आयोजकले केकसरी कुन स्रोतबाट आयोजना गरेको हो भन्नेबारेमा प्रश्न नगरी तिनका मक्सद पूरा हुने गरी समारोहमा सामेल भई शोभा बढाएकै छौं। नेपालमा मुठीभरिको संख्यामा सम्भ्रान्त र धनीमानी व्यक्ति छन्। अधिकांश विनापरि श्रम आर्जन गर्छन्। शोषक, सामन्ती, माफिया, दलाल र बिचौलियाको कामै त्यही छ। आम जनताको शोषण गर्ने प्रकृतिको दोहन गर्ने र यताको कुरा उता सारी मुखका भरमा कमाउने। यस्ता वर्गले आफ्नो इज्जत प्रतिष्ठा बढाउन पनि मफतमा आएको धन खर्च गरी आमरूपमा भोज गर्ने गरेका हुन्छन्। यो वर्गविशेषको चरित्र जुन दलको सरकार आए पनि छेपाराले रङ फेरेजस्तो तुरुन्त रङ फेर्नु हो। सत्ताधारी र ठूलाठूला पदाधिकारीलाई सत्तामा पुग्न यिनकै भरथेक हुन्छ। सरकारमा जुन दल र जुन व्यक्ति आए पनि सदावहार चलखेल यिनकै रहन्छ। तसर्थ भारतको तुलना आम मध्यवर्गीय र निम्न मध्य वर्गीयले गर्न कठिन छ। तथापि आम नागरिकका निम्ति पर्व संस्कार भन्ने कुरा अर्थपूर्ण हुन्छ। बाउबाजेदेखि मान्दै आएका हुँदा संस्कार त मान्नैपर्यो। संस्कार मान्ने कुरा भारी खर्चले मात्र हुने होइन। थोरै खर्चमा उल्लासमय बनाई आफन्त, नातागोता र साथीभाइबीच उत्साह जगाउने हो। पर्व र संस्कार आफ्नो हैसियतअनुसार गर्नुपर्छ अरूको देखासिकी र नक्कल गर्ने भने होइन। पर्व र संस्कार मान्ने नाममा कंगाल बन्ने पनि होइन।"
पाँचौं साफ महिला च्याम्पीयनसीप फुटबल : ट्रफी उचाल्ने पर्खाइमा नेपाली टोली,"विराटनगरः नेपाली महिला फुटबल टोलीका मुख्य प्रशिक्षक हरि खड्काले चैत्र ८ इतिहास बनाउने दिन भएको बताएका छन् । पाँचौं साफ महिला च्याम्पीयनसिपको फाइनलको पूर्वसन्धामा आयोजित पत्रकार सम्मेलनमा खड्काले चिरपरिचित बलियो प्रतिद्वन्दीलाई पाखा लगाएरै छाड्ने दावी गरे। उनले विराटनगरमा जारी पाँचौं साफका अघिल्ला ३ खेलबाट आफू विश्वस्त भएको भन्दै जीत सुनिश्चित भएको बताए। 'हामी ढुक्क छौं भोलि हाम्रो दिन हो' खड्काले भने, 'लामो अनुभव र मेहेनतबाट हामी विश्वस्त भएका छौं, की भोलि नेपाली महिला फुटबल टीमले इतिहास बनाउँछ।' उनले आफ्नो टीमले जीत्नेमा आक्रमण रुपमा मैदान प्रवेश गर्ने रणनीति नै रहेको बताए। ' नेपाली महिला गोर्खाली तरीकाले प्रस्तुत हुनेछन्, हाम्रो फाइटिङ स्प्रिरिट नै बलियो पक्ष हुनेछ,' खड्काले भने। मैदानमा कुनै प्रेसर नदिने हुँदा ढुक्क भएर आत्मविश्वासहित खेलाडीको प्रस्तूति रहने उनको बुझाइ छ। भारतीय टीमसँग देशविदेशमा खेलेको धेरै अनुभव भएपनि उसको देशमा जीतेको नजिर र घरेलुदर्शकको साथले हौसला बढ्ने आधार रहेको खड्काले प्रस्ट्याए। भारतीय टीमलाई हिरो गोल्डकपमा जीते पछि नेपाली खेलाडीका मनोवल ह्वात्तै बढेको उनको बुझाइ छ। हरेक खेलमा एक पछि अर्को गर्दै उत्कृष्ट प्रदर्शन भइरहेको बताउँदै उनले भने, 'अहिले हाम्रो टीमसँग डोमिनेटिङ समाप्त भएको छ, यो ठूलो कुरा हो।' नेपाली महिला फुटबल टीमकी कप्तान निरु थापाले पनि भारतीय टीमसँग डोमिनेट भएर खेल्नुपर्ने अवस्थामा नरहेको स्पष्ट पारिन। 'हारिहालिन्छ भन्ने सोचले ग्रस्त हुँदा र जीत्न सकिन्छ भन्ने भावनाबाट खेल्दा निस्कने परिणामले ठूलो अर्थ राख्छ,' उनले भनिन्। थापाले कोचको मनोवैज्ञानिक प्रशिक्षणले राम्रो काम गरेको बताइन्। भारत भन्नेवित्तिकै डर लाग्ने सोच कोच खड्काको निरन्तरको प्रशिक्षणले भागेको थापाले स्पष्ट पारिन्। यता निरन्तरको टीम विजेता भारतले भने नेपाली टिमको पछिल्ला प्रस्तूतिलाई सामान्य ढंगले नहेरेको बताएको छ। टीम कोच मायामोल नेदुगदान रकिले नेपाली टिम बलियो रुपमा आएको तर, आफ्नो तयारीपनि कमजोर नरहेको स्पष्ट पारिन्। 'नयाँ ठाउँ, नयाँ परिवेश भएपनि प्रतियोगीता जीत्न कन्फिडेन्ड छौँ,' उनले भनिन्। टीम कप्तान आशालता देवीले नेपाल र भारतबीचको प्रतियोगिता निकै राम्रो टिम हुने बताइन्। 'नेपाली टीम र उसको क्षमतालाई म सधैं सम्मान गर्छु' उनले भनिन्, 'मैदानको तयारीमा हामी न प्रेसर न त रिल्याक्स सिच्यूयएनमा नै रहन्छौं।' महिला साफको चार संस्करणमा भारत च्याम्पियन बनेको छ। पटकपटक फाइनल पुगेर पनि उपाधी चुम्न नसकेको नेपाली महिला फुटबल टीम भोली ट्रफी उचाल्ने पर्खाइमा रहेको छ। भोलीको तयारीका लागि आज दिनभर फाइनल हुने मैदान सहिद रंगशाला विराटनगरमा अभ्यासरत छ। नेपाली फुटबल र भारतीय फुटबल टीमका कप्तान दोय निरु थापा र आशालता देवी पाँचौं महिला साफ च्याम्पीयनसीपको ट्रफी उचाल्दै।"
लिगलिग पालुङटार मेयर कप फुटबलको उपाधि गोरखालाई,"गोरखा : गोरखाको पालुङ्टारमा सम्पन्न गण्डकी प्रदेशस्तरीय लिगलिग पालुङटार मेयर कप फुटबल प्रतियोगिताको उपाधि गोरखा नगरपालिकाले जितेको छ। पालुङटार हवाई मैदानमा बुधबार भएको फाइनलमा गैंडाकोट नगरपालिका नवलपुरलाई २० गोलले पराजित गर्दै गोरखाले उपाधि जितेको हो। खेलको दोस्रो हाफमा विकास गुरुङ र जमिर मास्केले गरेको एकएक गोलले गोरखालाई उपाधि दिलायो। प्रतियोगिताको विजेता गोरखा नगरपालिकाले नगद दुई लाख ३४ हजार पाँच सय ६७ रुपैयाँ र उपविजेता गैडाकोटले एक लाख २३ हजार रुपैयाँ प्राप्त गर्यो। प्रतियोगिताको सेमिफाइनल पुगेका देवचुली नगरपालिका नवलपुर र पुतलीबजार नगरपालिका स्याङ्जाले नगद ५४ हजार रुपैयाँ पुरस्कार पाए। प्रतियोगिताको सर्वोत्कृष्ट खेलाडी गोरखा नगरपालिकाका विवेक गुरुङ भए। उनले नगद १२ हजार रुपैयाँ र गोल्डेन बुट प्राप्त गरे। यस्तै गोरखाकै जमिर मास्के सर्वाधिक गोलकर्ता बने। प्रतियोगिताभर पाँच गोल गरेका उनले १० हजार रुपैयाँ पुरस्कार पाए। गोरखाका गोलकिपर सिलन थापा मगर उत्कृष्ट गोलरक्षक बन्दै १० हजार रुपैयाँ पुरस्कार पाए। उत्कृष्ट फरवार्ड गोरखाकै विकास गुरुङ, रक्षापंक्ति गैडाकोटका प्रवीण गुरुङ र उत्कृष्ट मिडफिल्डर रोशन दर्लामी मगर बने। उनीहरुले १० हजार रुपैयाँ पुरस्कार पाए। प्रतियोगिताका विजेताहरुलाई राष्ट्रिय सभा सदस्य सुरेन्द्र पाण्डे, गण्डकी प्रदेशका सांसद प्रकाशचन्द्र दवाडी र हरिशरण आचार्य, पालुङटार नगरपालिकाका मेयर दीपकबाबु कँडेल, उपमेयर पम्फा बसेल र प्रतियोगिता संयोजक वसन्त श्रेष्ठलगायतले पुरस्कार प्रदान गरे। पालुङटार नगरपालिकाको आयोजनामा भएको प्रतियोगितामा गण्डकी प्रदेशका १८ स्थानीय तह सहभागी थिए।"
आठौं राष्ट्रिय खेलकुद : तेक्वान्दो खेलाडी छानिए,"काठमाडौं : प्रदेश ५ मा हुने आठौं राष्ट्रिय खेलकुदका लागि प्रदेश २ बाट तेक्वान्दो खेलाडी छनोट भएका छन् । ग्योरोगीका आठ पुरुष र आठ महिला गरी १६ खेलाडी छनोट भएका हुन् । पुम्सेमा भने तीन पुरुष र तीन महिलासहित ६ खेलाडी छानिएका छन् । ग्योरोगीको पुरुषतर्फ पर्साबाट ५४ केजीमा सोयब अख्तर र ६३ केजीमा जैकी यादव, बाराबाट ५८ केजीमा वर्षात लामा, ६८ केजीमा दिनेश मण्डल, ८० केजीमा पवनकुमार श्रेष्ठ, ८७ केजीमा अमितकुमार सिंह र ८७ केजीमाथि शंकर यादव तथा ७४ केजीमाथि रौतहतका रमेन्द्र साह छन् । सो स्पर्धाको महिलातर्फ बाराबाट ४६ केजीमा मनीषा वाइबा, ६७ केजीमा लीला श्रेष्ठ, ७३ केजीमा अस्मिता रिजाल र ७३ केजीमाथि पार्वती बस्नेत, ४९ केजीमा पर्साकी अमृता तामाङ तथा सर्लाहीबाट ५३ केजीमा अप्सरा पौडेल, ५७ केजीमा मनीषा मगर र ६२ केजीमा सलिना श्रेष्ठ छन् । पुरुष पुम्सेमा सिरहाका संगम लामा, रौतहटका सागर थिङ र बाराका प्रवीण परियार छन् । यसै स्पर्धाको महिलामा बाराका आयुषा खातुन तथा बन्दना कुमर र सर्लाहीकी पुनम देवकोटा छनोट भएका छन् । पौडीको छनोट पूरा आठौं राष्ट्रिय खेलकुदमा प्रदेश ३ बाट सहभागी हुने पौडी खेलाडीको टुंगो लागेको छ । १२ पुरुष र आठ महिला गरी २० खेलाडी छनोट भएको पौडीका मुख्य प्रशिक्षक शंकर कार्कीले जानकारी दिएका छन् । पुरुषमा काठमाडौंका निर्भय थापा, जयन्तप्रकाश गुरुङ, राहुल दर्शन, अदिकान्सबहादुर श्रेष्ठ र स्पन्दन शाक्य, ललितपुरका सेरेन सिंह, मोहित शाक्य, इर्भिन श्रेष्ठ, संरक्षण थापा र विवेक महर्जन, दोलखाका रितेश खड्का तथा नुवाकोटका मनोज बखती छनोट भएका छन् । महिलामा काठमाडौंका लुमना शाक्य, राभ्या श्रेष्ठ, अनु सियाना पन्त, शिलादेवी गुरुङ र आयुक्ति थापा तथा ललितपुरका रोसा न्यौपाने, शिक्षा श्रेष्ठ र जरिया महर्जन छानिएका छन् ।"
फाइनल जित्ने आर्शीवाद दिनुहोस्,"विराटनगर : महिला साफ च्याम्पियनसिपको फाइनलका लागि अन्तिम तयारीमा जुुटेको नेपाली टिम बिहीबार आर्शीवाद लिन वृद्धाश्रम पुगेको छ। विराटनगरको विराटेश्वर वृद्धाश्रम पुगेर खेलाडीले वृद्धवृद्धासँग आर्शीवाद मागेका हुन्। अखिल नेपाल फुटबल संघ (एन्फा)का अधिकारी, मुख्यप्रशिक्षक हरि खड्कासहित वृद्धाश्रम पुुगेका खेलाडीले जुस र फलफूल वितरण गरे। होली पर्वसँगै मनाएका खेलाडीले वृद्धाहरुको हातमा अविर ग्रहण पनि गरेका छन्। कप्तान निरु थापाले शुक्रबार जित्ने हिम्मत रहेको सुनाइन्। सावित्रा भण्डारीले वृद्धासँग टीका लगाउँदै भनिन्, आमा हामीलाई भोलि भारतलाई जित्ने गरी आर्शीवाद दिनुहोस्। त्यस्तै अनिता बस्नतेले वृद्धासँगको एक छिनको बसाईले घरको वातावरण महसुस गरेको बताइन्। पाँचौ साफमा श्रीलंका विरुद्ध गोल गर्दै पहिलो अन्तर्राष्ट्रिय गोलको रेकर्ड बनाएकी रेखा पौडेलले फाइनलको तयारीमा जुट्ने दबाब रहे पनि वृद्धाश्रम आइपुग्दा तनावमुक्त भएको प्रतिक्रिया दिइन्। एन्फाका उपाध्यक्ष पंकज नेम्वाङले वृद्धाश्रमका लागि नेपाली महिला फुटबल टिमको नाममा व्यक्तिगत रुपमै ५१ हजार रुपैयाँ सहयोग गर्ने वचन दिए। वृद्धाश्रमका संचालक जगतबहादुर अर्यालले सम्पूर्ण बुवाआमाको तर्फबाट नेपाली टिमलाई सफलताको शुभकामना दिँदै इतिहास रच्ने कुरामा ढुक्क हुन आग्रह गरे।"
मकवानपुरको विजयी सुरुवात,हेटौंडा : सहिद स्मृति राष्ट्रिय फुटबल प्रतियोगिताको उद्घाटन खेलमा आयोजक मकवानपुर११ विजयी भएको छ। हेटौंडा१० स्थित वन विज्ञान मैदानमा भएको खेलमा मच्छिन्द्र क्लबलाई २१ गोलले पराजित गर्दै मकवानपुरले विजयी सुरुवात गरेको हो। मच्छिन्द्रले सुरुवाती अग्रता लिए पनि पराजय बेहोर्न बाध्य भयो। मच्छिन्द्रले खेलको १६औं मिनेटमा डम्बिया महोम्वतको गोलमा १० को अग्रता लिएको थियो। खेलको ३०औं मिनेटमा मकवानपुरका अफ्रिकी खेलाडी काजिमले गोल गर्दै खेल ११ को बराबरीमा ल्याएका थिए। खेलको ६३औं मिनेटमा काजिमले नै गोल गर्दै घरेलु टोलीलाई जित दिलाए। खेलको म्यान अफ दी म्याच दुई गोल गरेका काजिम भए। शुक्रबार हिमालय शेर्पा र एपीएफ क्लबबीच प्रतिस्पर्धा हुने आयोजकले जनाएको छ। प्रतियोगितामा दश टोलीको सहभागिता रहेको छ। प्रतियोगिताका विजेताले आठ लाख र उपविजेता टोलीले चारलाख रुपैयाँ प्राप्त गर्ने छन्। सर्वोत्कृष्ट खेलाडीले ७५ हजार र विधागत रुपमा उत्कृष्ट हुने खेलाडी तथा प्रशिक्षकले जनही २०२० हजार रुपैयाँको प्राप्त गर्ने छन्। प्रतियोगिताको उद्घाटन गर्दै प्रदेश ३ का मुख्यमन्त्री डोरमणि पौडेलले दुई वर्षभित्र प्रत्येक गाउँपालिकामा मध्यमस्तरको खेल मैदान निर्माण गरिने बताए। हालसम्म ३८ वटा गाउँपालिकामा रंगशाला निर्माण भइसकेको पौडेलले जानकारी दिए।

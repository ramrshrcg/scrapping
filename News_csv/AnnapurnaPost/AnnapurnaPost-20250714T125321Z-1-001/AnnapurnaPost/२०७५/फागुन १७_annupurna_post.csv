शीर्षक,विवरण
चीनका दुई अधिवेशनमाथि विश्वकै नजर,"चीनको संस्कृतिले विश्वकै ध्यान खिचेको छ। दोस्रो आर्थिक शक्ति राष्ट्र चीनका नीतिगत पहल र सामरिक तथा रणनीतिक कदमतर्फ विश्वको ध्यान खिचिनु स्वाभाविक हो। अमेरिकाबीचको जारी व्यापार तनाव, विश्वव्यापीकरण र नवीन रेशममार्ग अर्थात् बेल्ट एन्ड रोड इनिसिएटिभलगायत चीनले खुला नीतिलाई जोड दिँदै चालेका कदमले विश्व आर्थिक क्षेत्रमा हलचल मच्चिइरहेको छ। साथै चीनको तीव्र गतिको उन्नत विकास, गरिबी निवारणमा हासिल गरेको उपलब्धि, रक्षा बजेट, पछिल्लो समय अन्तरिक्ष अन्वेषण र नवप्रविधिमा गर्दै आएको खोज र अनुसन्धानका कारण पनि विश्वको ध्यान चीनमा केन्द्रित छ। हरेक वर्ष मार्च लागेसँगै चीनको राजनीतिक तहमा सरगर्मी बढ्ने गर्छ। यो समयमा चीनमा दुई महत्त्वपूर्ण अधिवेशन हुने गर्छन्। चिनियाँ जनराजनीतिक परामर्शदातृ सम्मेलन तेह्रौं राष्ट्रिय समितिको दोस्रो अधिवेशन (मार्च ३) र तेह्रौं चिनियाँ राष्ट्रिय जनकांग्रेसको दोस्रो अधिवेशन (मार्च ५) चीनको राजधानी बेइजिङमा हुँदैछ। यी दुइटा अधिवेशनलाई मूलतः एकै समयमा आयोजना हुने तथा लामो नामका कारण दुई अधिवेशन मात्र भन्ने गरिन्छ। यी दुई अधिवेशनमा गत आर्थिक वर्षको वार्षिक कार्य प्रतिवेदन समीक्षा, आर्थिक तथा सामाजिक विकास योजनाको समीक्षा र केन्द्रीय तथा स्थानीय बजेटको समीक्षा गरिनुका साथै आगामी आर्थिक वर्षका लागि वार्षिक कार्ययोजना तथा बजेट पारित गरिन्छ। चीनको राजनीतिक मामिलाको मन्थन, समीक्षा, बहस, योजना र नीति तर्जुमाको अर्धमासिक लामो यो अवधिको कार्य प्रभावले चीन र आम चिनियाँ जनतालाई मात्रै नभई छिमेकी मुलुक र विश्वलाई समेत प्रत्यक्षप्ररोक्ष प्रभावित पार्छ। आर्थिक वृद्धि दर लक्ष्य, गरिबी निवारण, कूटनीतिक सम्बन्ध, दक्षिण चीन सागर, रक्षा बजेट, अन्तरिक्ष अन्वेषण, प्रदूषण समस्या, वातावरण संरक्षण, जलवायु परिवर्तन, नवऊर्जा, खुलापन, वैदेशिक लगानी तथा नवीन रेशममार्ग सम्बन्धमा पनि यी अधिवेशनले चाल्ने कदम तथा पारित गरिने नीति तथा कार्यक्रमले विश्वमा प्रत्यक्षपरोक्ष रूपमा असर पार्नेछ। जसकारण विश्वको ध्यान बेइजिङमा केन्द्रित हुनेछ। चिनियाँ जनराजनीतिक परामर्शदातृ सम्मेलन (सीपीपीसीसी) तेह्रौं राष्ट्रिय समिति र तेह्रौं चिनियाँ राष्ट्रिय जनकांग्रेस (एनपीसी) को यसपटक दोस्रो अधिवेशन हो। सीपीपीसीसीको तेह्रौं राष्ट्रिय समिति र तेह्रौं एनपीसीले हालको पाँचबर्से कार्यावधि बुझाउँछ, प्रत्येक समितिको कार्यावधि पाँच वर्षको हुने गर्छ र दुवैको दोस्रो अधिवेशनले यसपटक दोस्रो वर्ष भन्ने बुझाउँछ। सन् २०२० सम्ममा बाँकी रहेका गरिब जनतालाई उकास्ने र एउटा समृद्ध चीन बनाउने योजनाका साथ चीन अग्रसर छ। गत वर्षको पहिलो अधिवेशनले नयाँ नेतृत्वको चयन गरेको थियो। गत वर्षबाट राज्य प्रमुख र सरकार प्रमुखको पाँचबर्से कार्यकाल सकेर अर्को कार्यावधि सुरु भएको थियो। संविधानअनुसार राज्य प्रमुख र सरकार प्रमुखको दुई कार्यकाल अर्थात् दस वर्षसम्म सत्ता सञ्चालनको नियम रहेकाले वर्तमान राज्य र सरकार प्रमुखले निरन्तरता पाएको थियो भने संविधान संशोधन गरी दुई निरन्तर अवधिभन्दा बढी राज्य र सरकारको पदमा बस्न नपाउने नियमलाई खारेज गरिएको थियो। उक्त दुई अधिवेशनका क्रममा नेताहरूको चुनाव, राष्ट्रिय जनकांग्रेस (एनपीसी) र चिनियाँ जन राजनीतिक परामर्शदातृ सम्मेलन (सीपीपीसीसी) मा नयाँ अध्यक्ष तथा कार्यसमिति चयनबाहेक संविधान संशोधन नै मुख्य मुद्दा बनेको थियो। उक्त अधिवेशनबाट राज्य प्रमुखको असीमित कार्यकालको संशोधन प्रस्ताव पारित भएको थियो। यस विषयले विश्व विशेषतः पश्चिमा देशहरूको ध्यान तानेको थियो। यसै अधिवेशनमा चिनियाँ राष्ट्राध्यक्ष सी जिनपिङको नयाँ युगको चिनियाँ विशेषतायुक्त समाजवादी विचारलाई पनि संविधानमा उतारिएको थियो। यहाँ राष्ट्रिय जनकांग्रेस अर्थात् नेसनल पिपल्स कांग्रेस (एनपीसी) को परिचय दिनु सान्दर्भिक हुन आउँछ। यो चीनको मूलभूत राजनीतिक व्यवस्था हो। चीनको संविधानमा एनपीसीलाई देशको सर्वोच्च आधिकारिक संस्थाका रूपमा स्थापित छ। चीनमा १८ वर्ष उमेर पुगेका नागरिकमा आफ्ना प्रतिनिधि छान्ने वा आफैं उम्मेदवार बन्ने अधिकार छ। चीनका विभिन्न तहका जनकांग्रेसमध्ये गाउँ र जिल्लास्तरीय प्रतिनिधिहरूको चुनाव प्रत्यक्ष निर्वाचनका आधारमा गरिने व्यवस्था छ। यसभन्दा माथिल्ला तहका प्रतिनिधिको निर्वाचन भने परोक्षरूपमा गरिने परिपाटी छ। एनपीसीमा चीनका विभिन्न प्रान्त, स्वायत्त प्रदेश र केन्द्रशाषित सहर र जनमुक्ति सेनाका प्रतिनिधि गरी लगभग तीन हजार प्रतिनिधि रहेका छन्। विभिन्न तहका जनकांग्रेसको कार्यावधि पाँच वर्षको हुन्छ। ती जनप्रतिनिधिको पूर्ण राष्ट्रिय सम्मेलनको आयोजना हरेक वर्ष गरिन्छ। सातौं एनपीसी सम्मेलनदेखि हरेक वर्ष सम्मेलनको आयोजना मार्च महिनाको ५ तारिखदेखि हुँदै आएको छ। एनपीसी अधिवेशनमा केन्द्रीय सरकारको वार्षिक कार्य प्रतिवेदन समीक्षा, आर्थिक तथा सामाजिक विकासको वार्षिक योजनाको समीक्षा तथा केन्द्रीय र स्थानीय बजेटको समीक्षा र सुनवाइका साथै सम्बन्धित निर्णयप्रस्ताव पनि प्रस्तुत गर्छन्। एनपीसीको आधारभूत अधिकारमा कानुन निर्माणको अधिकार, अनुगमनको अधिकार, महत्त्वपूर्ण घटना सम्बन्धमा निर्णयको अधिकार र महत्त्वपूर्ण पदहरूमा नियुक्ति र पदच्युतको अधिकार आदि समावेश छन्। दुई अधिवेशनमध्येको अर्को चिनियाँ जनराजनीतिक परामर्शदातृ सम्मेलन अर्थात् चाइनिज पिपल्स पोलिटिकल कन्सल्टेटिभ कन्फरेन्स (सीपीपीसीसी) शीर्ष राजनीतिक सल्लाहकार निकाय हो। सीपीपीसीसी चिनियाँ कम्युनिस्ट पार्टीको नेतृत्वमा रहेका अन्य धेरै पार्टीबीच आपसी सहयोग र राजनीतिक परामर्श गर्ने महत्त्वपूर्ण संस्था हो। यो चीनमा समाजवादी प्रजातन्त्रको विकास गर्ने एउटा महत्त्वपूर्ण प्रणाली पनि हो। यस सीपीपीसीसीमा राष्ट्रिय सम्मेलनका साथै विभिन्न स्थानीय समितिहरूसमेत छन्। प्रत्येक समितिको पदावधि पाँच वर्षको हुने गर्छ र हरेक वर्षमा एकपटक पूर्ण बैठक आयोजना गरिन्छ। सीपीपीसीसी अधिवेशनमा राजनीतिक, आर्थिक तथा सामाजिक विषयमा परामर्श र अनुगमन तथा कार्यनीति एवम् राजनीतिमा सहभागी भई विचारविमर्श तथा नीतिनियम निर्माण र प्रस्तावहरू प्रस्तुत गर्ने गरिन्छ। अधिवेशनका क्रममा सीपीपीसीसीका सदस्यले प्रस्तुत गरेका प्रस्ताव पारित गर्नैपर्ने अनिवार्यता हुँदैन। यो सीपीपीसीसी नयाँ चीन स्थापना हुनुअघि चिनियाँ कम्युनिस्ट पार्टी र अन्य विभिन्न प्रजातान्त्रिक पार्टीहरू, स्वतन्त्र व्यक्तिहरू र विभिन्न जनसंगठन मिलेर संयुक्त रूपमा स्थापना गरिएको हो। स्थापनापछि सन् १९४९ को सेप्टेम्बरमा सीपीपीसीसीको पहिलो पूर्ण बैठक बेइजिङमा आयोजना गरिएको थियो। सोही बैठकले जनगणतन्त्र चीन स्थापनाको घोषणा गरेको थियो। साथै माओ च तुङ अध्यक्ष रहेका केन्द्रीय जनसरकार र राजनीतिक परामर्शदातृ सम्मेलनको पहिलो राष्ट्रिय समितिको पनि निर्वाचन गरिएको थियो। चीनको राजधानी, राष्ट्रिय झन्डा, रेनमिनबीको स्वरूपमा राष्ट्रिय मुद्रा र सन्को प्रयोगसम्बन्धी निर्णयसमेत सोही बैठकले गरेको थियो। सन् १९५४ मा चीनको सर्वोच्च राष्ट्रिय आधिकारिक संस्था अर्थात् राष्ट्रिय जनकांग्रेस (एनपीसी) को स्थापनापछि सीपीपीसीसीले उक्त अधिकार गुमाएको छ। तापनि यो एकीकृत मोर्चाका रूपमा राजनीतिक परामर्श गर्ने महत्त्वपूर्ण संस्था हो। यस सीपीपीसीसी र एनपीसीको अधिवेशनमा शीर्ष नेता, प्रतिनिधि, अर्थविद्, उद्यमी, कलाकार, खेलाडी तथा विभिन्न पेसामा संलग्न उच्चपदस्थ व्यक्ति र समाजका विभिन्न क्षेत्रका प्रतिनिधि गरी करिब पाँच हजार प्रतिनिधिले भाग लिने गर्छन्। यसपटकको अधिवेशनमा पनि प्रधानमन्त्री ली खछ्याङले राज्य परिषद्को तर्फबाट गत वर्षको सरकारी कार्य प्रगति प्रस्तुत गर्नुका साथै चालु नयाँ वर्षको कार्ययोजनाको खाका पनि प्रस्तुत गर्नेछन्। अधिवेशनका क्रममा समीक्षा र बहस तथा योजना तर्जुमा र लक्ष्य निर्धारण र कार्यान्वयनका लागि मार्गप्रशस्त गर्दै नीतिनियम पारित हुनेछन्। त्यसैगरी गत वर्ष चीनले आफ्नो रक्षा बजेट १११ ट्रिलियन रेनमिनबी अर्थात् १७५ अर्ब अमेरिकी डलर पुर्याएको थियो। उक्त बजेट विनियोजन रकम विश्वको दोस्रो ठूलो रक्षा बजेट हो। व्यापार तथा लगानी, भौतिक संरचना र पूर्वाधार निर्माण, सडक र यातायात तथा रेल, जलस्रोत, ऊर्जा र पर्यटनलगायतका क्षेत्रमा चीनमाथि भर परिरहेको अवस्थामा नेपालले पनि चीनका दुई अधिवेशन र राजनीतिक व्यवस्था सम्बन्धमा चासो राख्नु श्रेयस्कर हुनेछ। चीनले गत वर्ष खुला नीति लागू भएको चालीसौं वर्ष मनाएको थियो भने यस वर्ष नयाँ चीन स्थापनाको ७० औं वार्षिकोत्सव मनाउँदैछ। साथै सन् २०२० सम्ममा बाँकी रहेका गरिब जनतालाई उकास्ने र एउटा समृद्ध चीन बनाउने योजनाका साथ चीन अग्रसर छ। अलौकिक चिनियाँ अन्तर्राष्ट्रिय रेडियो बेइजिङमा विदेशी विशेषज्ञको रूपमा कार्यरत छन्।"
उत्पादनशील क्षेत्रको दूरावस्था,"समृद्धिको निमित्त अगाडि बढिरहेको भनिएको सरकार उत्पादनशील क्षेत्रको यो दूरावस्थाप्रति संवेदनशील भएको प्रमाण कतै भेटिँदैन। नेपालको पूर्वी, दक्षिणी र पश्चिमी सीमापारीबाट माग भएनभएका सबै किसिमका वस्तु पर्याप्त परिमाणमा सहज र सस्तो मूल्यमा नेपाल भित्रिने हुनाले त्यस्ता वस्तु उत्पादनका लागि नेपालमा उद्योग स्थापना गर्नुपर्ने आवश्यकता नपर्ने भएको छ। भएका उद्योगले पनि आयातित वस्तुसँग प्रतिस्पर्धा गर्न नसकेर अस्तित्वको लडाइँ लड्नु परेको छ। यस क्रममा नेपालका धेरै उद्योेग बन्द भइसकेका छन्। निजीकरणको कारणले केही ठूला उद्योग बन्द भएका छन् भने केही सरकारी अक्षमताको कारण बन्द भएका छन्। चिया, चिनी, चुरोट, कृषिऔजार, छाला जुत्ता, कागज, सिमेन्ट आदि यस्ता उद्योगमा पर्छन्। नयाँ उद्योग स्थापनाको सम्भावना पनि क्रमशः समाप्त हुँदै गएको छ। एक त समथर भूभाग अर्को खुला सिमाना भएपछि निर्दिष्ट भन्सार नाकाबाहिरबाट पनि सामान उत्तिकै सहजताका साथ ओसारपसार हुन सक्छ र भइरहेको पनि छ। आयातको परिमाणलाई भन्सारले समेत थेग्नै नसकिरहेको अवस्था पनि छ। यो भर्खरैदेखि मात्र आरम्भ भएको नभई सुरुदेखि नै हँुदै आएको हो। कुल गार्हस्थ्य उत्पादनमा उद्योग क्षेत्रको योगदान आर्थिक वर्ष २०६०६१ को ८० प्रतिशतबाट आर्थिक वर्ष २०७३७४ सम्म आइपुग्दा ५६७ प्रतिशतमा झर्नुले यसको पुष्टि गर्छ। उद्योग क्षेत्रको योगदान घट्ने क्रम निरन्तर चलिरहेको छ। अर्थात भनौं नेपाल विगत धेरै वर्षदेखि अनौद्योगीकरणको अवस्थाबाट गुज्रिरहेको छ। समृद्धिको नारा घन्काउनेहरूले नेपालमा औद्योगीकरणको सम्बन्धमा कस्तो धारणा राख्छन् सुन्न पाइएको छैन। यसरी नेपालमा पर्याप्त सापेक्षिक लाभ भएबाहेकका वस्तु उत्पादन नै हुन नसक्ने अवस्था छ। यो निकै गम्भीर स्थिति हो। उद्योग क्षेत्रले मात्र होइन खुला सिमानाबाट भइरहेको आयातको मार नेपालको कृषि क्षेत्रले अझ बढी व्यहोरेको छ। नेपालले परम्परादेखि आफैं पर्याप्त मात्रामा उत्पादन गर्दै आएका खाद्यान्नलगायत तरकारी, फलफुल, माछा, मासु, दूध आदि समेत आयातबाट क्रमिक रूपमा विस्थापित हुँदै गएका छन्। विगत चार दसकको अवधिमा नेपाल खुद खाद्यान्न निर्यात गर्ने मुलुकबाट आयातमा निर्भर मुलुकको रूपमा रुपान्तरण भएको छ। हामीले यतिखेर दिनको नौ करोड ४४ लाख रुपैयाँको चामल, आठ करोड १६ लाख रुपैयाँको खाद्य तेल, चार करोड ५७ लाख रुपैयाँको तरकारी र दुई करोड ६० करोड रुपैयाँको फलफुल आयात गरिरहेका छौं। तर पनि हामीले कृषिक्रान्तिको गफ हाँक्न छोडेका छैनौं। तर खेत खलिहानको अवस्था दयनीय हँुदै गएको छ। ठूलो स्तरको उत्पादनमा त्यसै पनि प्रतिएकाइ मूल्य कम हुन्छ। त्यसमाथि विभिन्न सरकारी सुविधा र प्रोत्साहनको कारणले सीमापारिका उत्पादन बढी सस्ता भएका छन्। भारतीय किसानलाई ऊर्जा, बैंक कर्जा, मल, उपकरण, औषधि आदि सबै इनपुटमा राज्यबाट विशेष छुट दिइएको छ। नेपालमा भने कृषि क्षेत्रलाई अनुदान तथा अन्य सुविधा सहुलियत दिनु भनेको बजेट खेर फाल्नुजत्तिकै ठानिन्छ। यसले गर्दा नेपालमा केही नगदे बालीबाहेक अधिकांश कृषिउत्पादनमा नेपाली किसानको उत्साह मर्दै गएको पाइन्छ। यो अवस्थाप्रति सरकारले देखाइरहेको चरम उदासीनता खेदजनक छ। अहिले त खेतीमा काम गर्ने जनशक्तिको अभावले पनि खेतबारी बाँझै रहन थालेकाले कृषि क्षेत्र अरू खुम्चिँदै गएको छ, परनिर्भरता झन्झन् बढ्दै गएको छ। कृषिप्रधान अर्थतन्त्र, प्रमुख रोजगार दाता क्षेत्र आदि जेसुकै संज्ञा दिइए पनि नेपालमा कृषि क्षेत्रले महत्त्वअनुसारको प्राथमिकता पाइरहेको छैन। महत्त्व बोली र शब्दमा दिइएको छ, व्यवहारमा चरम उपेक्षा छ। त्यसैले कृषि क्षेत्र जसरी खुम्चिँदै गइरहेको छ अत्यावश्यकीय वस्तु भएकाले त्यसको ठाउँ आयातले ओगट्दै गएको छ। खुला सिमाना, व्यापार सम्झौताको प्रावधान र नेपालको कमजोर राजनीतिक एवं प्रशासनिक व्यवस्थाको कारणले नेपालमा भारतीय उत्पादन बेरोकटोक प्रवेश गरिरहेको छ। नेपालको उत्पादनशील क्षेत्र खग्रास हुँदै गएको छ। यो हाम्रा आँखाअगाडि छ र बिक्री नभएर हाम्रा किसान कहिले बन्दाबारीमा डोजर लगाएर जोतिदिन्छन् त कहिले दूध र कहिले गोलभेंडा राजमार्गमा पोखिदिन्छन्। किसानका यस्ता विद्रोहले सरकारलाई छुँदै छुँदैन। नेपालका चिनीमिल नेपाली उखु किसानबाट उखु किन्दैनन्, किनिहाले पनि त्यसको भुक्तानी वर्षांैसम्म दिँदैनन्। सरकार चिनी मिललाई भारतीय उखु खरिद गर्न अनुमति दिन्छ। अर्कोतर्फ बिचौलियाले उत्पादक र उपभोक्तालाई चरम शोषण गरिरहेका छन्। तर यी सबै कुरा प्रतिको सरकारको यस्तो रबैयाको परिणाम योभन्दा अर्को के हुन सक्छ ? समृद्धिको निमित्त अगाडि बढिरहेको भनिएको सरकार नेपालको उत्पादनशील क्षेत्रको यो दूरावस्थाप्रति संवेदनशील छ भन्ने प्रमाण कतै भेटिँदैन। नेपालभारतबीचको द्विपक्षीय व्यापार सम्झौताको प्रावधानअनुसार दुवै देशले प्राथमिक र कृषिउत्पादनमा भन्सार लगाउन पाउँदैनन्। यो व्यवस्था दुवै देशका लागि गरिएको भए पनि कार्यान्वयनको तहमा दुई देशबीच ठूलो अन्तर पाइन्छ। नेपालले सम्झौताको त्यो प्रावधान अक्षरशःपालन गर्दै आएको छ भने भारतले अनेकन गैरभन्सार अवरोध र क्वारेन्टाइन जस्ता व्यवधान खडा गरेर नेपालका नितान्त आफ्नै प्राथमिक तथा कृषिउत्पादन सहज ढंगले भारतीय बजारमा प्रवेश गर्न पाइरहेका छैनन्। अदुवा, अलैंची, आलु, सुपारी आदिजस्ता नेपालका नितान्त आन्तरिक उत्पादनको निर्यातले बेलाबेलामा यस्तो समस्याको सामना गर्नु परिरहेको छ। फसल पाक्ने समयमा बिनाकारण यस्ता व्यवधान झिकेर निर्यातलाई निष्तेज पार्ने गरिन्छ र समाधान निस्कने बेलासम्म नेपाली निर्यातकर्ताले ठूलो नोक्सान बेहोेरिसकेका हुन्छन्। यसले गर्दा नेपालको विशेषगरी कृषि क्षेत्र मुर्झाउँदै गइरहेको छ। कृषिप्रधान मुलुक नेपालले यतिखेर दिनको नौ करोड ४४ लाखको चामल, आठ करोड १६ लाखको खाद्य तेल, चार करोड ५७ लाखको तरकारी र दुई करोड ६० करोड रुपैयाँको फलफुल आयात गर्न बाध्य छ भनिरहनुपर्दा दुःख लाग्छ। नेपालको जस्तो खुला सीमा भएका मुलुकको अर्थतन्त्रमा सीमावर्ती बजारहरूमा प्रचलित मूल्यले ठूलो प्रभाव पारिहेको हुन्छ। अझ दुई मुलुकको विकासको स्तर फरक रहेको अवस्थामा यस्तो प्रभाव अझ बढी हुन्छ। दुवैतर्फका सीमाआसपासका बासिन्दा मूल्य जता कम छ उतैको बजारमा खरिद गर्छन्। नेपाल र भारतका ग्राहकहरूको बीचमा यो अझ सान्दर्भिक हुन्छ। किनभने दुवै तर्फका बजारमा मुद्रा सटहीको झमेला छैन। भारतीय सीमावर्ती बजारमा नेपाली मुद्रा सहज रूपमा स्वीकार गरिन्छ भने नेपाली बजारमा भारतीय मुद्रा स्वीकार हुने नै भयो। प्रत्येक वर्षका दसैंतिहार जस्ता चाडपर्वमा भारतीय बजारमा नेपाली खरिदकर्ताको घुइँचो, नेपालीबजार सुनसान भन्ने समाचार सञ्चारमाध्यममा आउँछन्। यसो हुनुको कारण केही मात्रामा उताको बजारमा उपलब्ध हुने सामानको विविधता हो भने मुख्यकारण मूल्य नै हो। यतापट्टी आफ्ना उत्पादन नभएकाले उतैतिरबाट ल्याएर बिक्री गरिने हुँदा केही महँगो हुने नै भयो। उतापट्टी आफ्नै उत्पादन भएकाले यताभन्दा मूल्य कम हुने नै भयो। त्यसैले भारतीय बजारमा नेपाली ग्राहकको घुइँचो लाग्छ भने नेपालीबजार सुनसान हुन्छन्। यसरी खुला सिमानाबाट भारतले भरपुर फाइदा लिइरहेको छ भने नेपालका अधिकारीहरू यस्तो गम्भीर विषयमा बिल्कुल उदासीन देखिन्छन्। खुला सिमानाको साथै विगतका असमान सन्धिको कारणले पनि सीमा नाकाबाट दुवैतिरका नागरिक निर्वाध ओहोरदोहोर गर्ने हुनाले अत्यधिक जनसंख्या भएको भारतबाट ठूलो संख्यामा नेपालमा ज्याला तथा स्वरोजगारीका लागि भारतीय नागरिक नेपाल पस्ने गरेका छन्। त्यही कारणले नेपाल भारतले रेमिट्यान्स प्राप्त गर्ने सातौं ठूलो मुलुकमा पर्छ। नेपाली पनि रोजगारीका लागि भारततर्फ जाने गर्छन् तर तिनले भारतबाट ल्याउने पैसाभन्दा भारतीयहरूले नेपालबाट लैजाने पैसा निकै बढी छ। त्यसले गर्दा नेपालमा भारतीय मुद्रा प्राप्तिको गम्भीर समस्या छ। भारतीय मुद्रा उपलब्ध गराउन नेपालले ठूलो परिमाणमा अमेरिकी डलर खर्च गर्नु परिरहेको छ। यसरी खुला सिमाना नेपालको अर्थतन्त्रको निमित्त अभिशाप नै भएको छ। यतिखेर नेपालभारतबीचको व्यापार सन्धिको पुनरावलोकन भइरहेको छ। यसबेला नेपालले भारतसँगको व्यापारघाटा घटाउन प्रभावकारी उपाय प्रस्तावित गरी उपलब्धि हासिल गर्न सक्नुपर्छ। पछिल्लो कालमा अन्तर्राष्ट्रिय व्यापारमा यसले महत्त्व पाउँदै गएको छ। चीन र अमेरिकाबीच अहिले चलिरहेको व्यापार वार्तामा यो विषयले ठूलो महत्त्व पाएकोे छ। चीनसँगको व्यापारमा अमेरिकालाई भइरहेको ठूलो घाटा घटाउन चीनले अमेरिकाका १० वटा उत्पादन खरिद गर्नुपर्ने विषय सहमतिनजिक पुगेको बताइएको छ। यस घडीमा नेपालले पनि भारतसमक्ष यस्तै कुनै प्रस्ताव पेस गर्नु आवश्यक देखिन्छ।"
नयाँ शीतयुद्ध को बाछिटा,"शक्तिराष्ट्रहरू यता आए भनेर भाग्ने होइन, आफ्नो सर्तमा कसरी समानान्तर सम्बन्ध राख्ने, त्यो सिक्नुको विकल्प छैन । अमेरिका र चीनबीच विश्वव्यापी रूपमा चलिरहेको नयाँ शीतयुद्ध को बाछिटा काठमाडौंमा पनि महसुस हुन थालेको छ। नेपालमा चिनियाँ लगानीप्रति एक अमेरिकी अधिकारीले गरेको संशयपूर्ण टिप्पणी र त्यसप्रति चिनियाँ राजदूतको प्रतिटिप्पणी यसको पछिल्लो उदाहरण हो। अमेरिकी उपसहायक रक्षामन्त्री जोसेफ फेल्टरले गत सोमबार नेपाली पत्रकारमाझ बोल्दै चिनियाँ लगानी नेपालको हितमा हुनुपर्ने, पारदर्शी देखिनुपर्ने, नेपाल ऋणपासोमा फस्न सक्ने टिप्पणी गरेका थिए। प्रत्युत्तरमा चिनियाँ राजदूत होउ याङीले अमेरिकाले गलत र गैरजिम्मेवार प्रचारबाजी गरेको भन्दै भोलिपल्ट त्यसको प्रतिवाद गरिन्। नेपाल र चीनबीच साझेदारी बढेकोमा पश्चिमा कूटनीतिज्ञहरूले कानेखुसी गर्ने गरे पनि यसरी यस्तो औपचारिक अभिव्यक्ति दिएको पहिले सुनिएको थिएन। चीनलक्षित इन्डोप्यासिफिक स्ट्राटेजी लाई भर्खरै कानुनी रूप दिएपछि चाहिँ अमेरिकी अधिकारीहरूले खुलेर आफ्नो मनको कुरा गर्न थालेका छन्। अमेरिकाले नेपाललाई मिलेनियम च्यालेन्ज कर्पोरेसन (एमसीसी) मार्फत उपलब्ध गराएको ५० करोड डलरबराबरको सहयोगसमेत इन्डोप्यासिफिककै हिस्सा भएको पहिलोपटक फेल्टरबाटै सुन्न पाइयो। नेपाली सेनाले अमेरिकी सेनाको इन्डोप्यासिफिक कमान्डसँग ब्यालेन्स नेल नामको संयुक्त अभ्यास गर्न थालेको पनि निकै भइसकेको छ। यसले के देखाउँछ भने हामीले इन्डोप्यासिफिक स्ट्राटेजीलाई जसरी अथ्र्याए पनि अमेरिकाले चाहिँ नेपाललाई यही रणनीतिमातहत हेर्न, राख्न र व्यवहार गर्न थालेको छ। परराष्ट्रमन्त्री प्रदीप ज्ञवालीले गत पुसमा गरेको अमेरिका भ्रमण र १७ वर्षपछि त्यहाँ भएको विदेशमन्त्रीस्तरीय द्विपक्षीय वार्तामा पनि यस्तो अमेरिकी आशय झल्केको थियो। वार्तापश्चात अमेरिकी विदेश मन्त्रालयद्वारा जारी विज्ञप्तिमा स्वतन्त्र, खुला र समृद्ध इन्डोप्यासिफिकमा नेपालको केन्द्रीय भूमिका लाई लिएर छलफल भएको अमूर्त संकेत गरिएको थियो। त्यसबाट विवाद उब्जेपछि नेपाली पक्षले आफू इन्डोप्यासिफिक स्ट्राटेजीको अंग नबनेको प्रष्टीकरण दिनुपरेको थियो। इन्डोप्यासिफिक रणनीतिले नाटो जस्तो सैन्य गठबन्धन वा सार्क जस्तो क्षेत्रीय मञ्चको आकार ग्रहण गरिसकेको छैन। त्यसैले केकति सहकार्य गर्दा यसमा सामेल भएको मानिने, कति टाढा बस्दाचाहिँ निरपेक्ष रहेको ठानिने भन्ने निश्चित छैन। वास्तवमा इन्डोप्यासिफिक स्ट्राटेजी अलि चलाखीपूर्ण ढंगले अगाडि सारिएको दूरगामी महत्त्वको प्रस्तावझैं लाग्छ, जसमा सीधै सामेल भएको घोषणा गरिरहनु पर्दैन। तर अमेरिकाले अब आफूसँग गरिने प्रायः सबै साझेदारीलाई यसैअन्तर्गत राख्ने जस्तो देखिन्छ। जसरी चीनले सबैखाले साझेदारीलाई बेल्ट एन्ड रोड इनिसिएटिभ्स (बीआरआई) को एकद्वार प्रणालीमा हाल्न थालेको छ, अमेरिकाले पनि इन्डोप्यासिफिकलाई त्यस्तै छाता अवधारणा बनाउन खोजेको छ। तर फरक के छ भने चीनले बीआरआईलाई आकारसमेत दिन थालेको छ। यसको अंग बन्न सदस्य राष्ट्रहरूले हस्ताक्षर गर्नुपर्छ। बीआरआई समिटमा सहभागी हुनुपर्छ। जस्तो कि, यही अप्रिलमा हुने दोस्रो बीआरआई समिटमा भाग लिन राष्ट्रपति विद्यादेवी भण्डारी बेइजिङ जाँदैछिन्। अमेरिकाले चाहिँ इन्डोप्यासिफिकलाई सांगठनिक आकार दिइसकेको छैन। तर विश्वमाथि कसको वर्चस्व रहने भन्ने एक्काइसांै शताब्दीकै जुन पेचिलो प्रतिस्पर्धा यी दुई महाशक्तिबीच चल्दैछ, त्यसैको आवरणीय अस्त्रका रूपमा बीआरआई र इन्डोप्यासिफिकलाई अगाडि सारिएको छ। परराष्ट्रमन्त्री ज्ञवालीले वासिङ्टन डिसीमा समकक्षी माइकल पम्पेओसँग वार्ता गर्दैगर्दा अमेरिकी सिनेटले हाम्रा निम्ति पनि अर्थ राख्ने एउटा विधेयकलाई अन्तिम रूप दिँदै थियो। ज्ञवाली फर्केको केही समयपछि, सन् २०१८ को अन्तिम दिन राष्ट्रपति डोनाल्ड ट्रम्पले त्यसमा हस्ताक्षर गरेर ऐनको रूप दिए। त्यो एसिया रिअसुरेन्स इनिसिएटिभ एक्ट (आरिया) नै पछिल्लो कानुन हो, जसले अमेरिकाको इन्डोप्यासिफिक स्ट्राटेजीलाई निर्देशित गर्छ। अब यो अमेरिकी विदेश नीतिको आधारपत्रसमेत बनेको छ। यो कानुनले इन्डोप्यासिफिक क्षेत्रलाई यसरी परिभाषित गरेको छ, यो विश्वको आधा जनसंख्या समेट्ने, सबभन्दा गतिशील अर्थतन्त्र भएको र अमेरिकी सुरक्षा रणनीतिमाथि चुनौती प्रकट हुन थालेको क्षेत्र हो। यसले हिन्द र प्रशान्त महासागरीय क्षेत्रका बीचमा पर्ने दक्षिण र दक्षिणपूर्वी एसिया, चीन, जापान, अस्टेलियालगायत आधा विश्वलाई समेट्छ। यस क्षेत्रका चीन, उत्तर कोरिया र आईएसआईएससहित आतंकवादी संगठनहरूले अमेरिकी नेतृत्वको विश्व व्यवस्थालाई विभिन्न क्षेत्रबाट चुनौती दिइरहेको पनि त्यसमा उल्लेख छ। यो सबैलाई चिरेर आफ्नो विश्ववर्चस्व कायमै राख्नु अमेरिकी लक्ष्य हो। आरिया को उद्देश्य अमेरिकी सुरक्षा, आर्थिक स्वार्थ, मूल्यमान्यता आदि बढाउने भनिए पनि यसको केन्द्रीय चासोमा उदाउँदो चीन छ। त्यसैले चीनसँग सीमा जोडिएको र चीनको सबभन्दा कमजोर तन्तुका रूपमा रहेको तिब्बती मामिलामा प्रत्यक्ष गाँसिएको नेपालतर्फ नजर बढ्नु स्वाभाविक हो। हिजोसम्म हामीलाई भारतमात्र बुझ्दा पर्याप्त हुन्थ्यो। अब चीन र अमेरिकाको भूराजनीतिक सक्रियता पनि बढेको छ। कूटनीति सञ्चालनमा आएको यो नयाँ आयाम बुझ्न सकेमा अवसर हो, चुकेमा संकट। आरिया मा नेपालबारे दुई ठाउँमा उल्लेख रहेछ। त्यसको दोस्रो भागमा अमेरिकी सुरक्षा स्वार्थलाई प्रबर्द्धन गर्ने बुँदामा नेपालसहित बंगलादेश र श्रीलंकालाई दक्षिण एसियाका लोकतान्त्रिक साझेदार भन्दै उनीहरूसँग सहकार्य बढाउने बताइएको छ (भारतलाई रक्षा साझेदार भन्दै छुट्टै महत्त्व दिइएको छ)। तर कस्तो किसिमको साझेदारी भन्ने खुलाइएको छैन। चीनले नेपालमा सडक, रेल, जलविद्युत्लगायत पूर्वाधार निर्माणमा हात बढाएपछि अमेरिकाले पनि एमसीसीमार्फत पूर्वपश्चिम राजमार्ग विस्तार र विद्युतीय ट्रान्समिसन लाइन निर्माणमा तत्परता देखाएको छ। प्रतिस्पर्धा नै सही, दाताहरू कोठेकार्यक्रमबाट निस्केर पूर्वाधार विकासमा लाग्न थाल्नु हाम्रा निम्ति राम्रै कुरा हो। आरिया मा उल्लिखित इन्डोप्यासिफिक क्षेत्रमा लोकतन्त्रको प्रबर्द्धन शीर्षकको अर्को बुँदामा पनि नेपाल तानिएको छ। त्यसमा चीनमा लोकतन्त्र ल्याउन र तिब्बती परम्परा, संस्कृति, वातावरण आदि जोगाउन सन् २०१९ देखि २०२३ सम्म वार्षिक २३ अर्ब रुपैयाँभन्दा बढीका दरले आर्थिक सहयोग दिने जनाइएको छ। यो रकम तिब्बतका तिब्बती समुदाय तथा नेपाल र भारतका अन्य तिब्बती समुदाय मा कार्यरत एनजीओहरूमाथि लगानी गर्ने भनिएको छ। तिब्बती शरणार्थी नभनी समुदाय उल्लेख गरिएकाले यो फरक परिभाषाले कसकसलाई समेट्छ र नेपालमा त्यसको कार्यान्वयन कसरी गरिन्छ भन्ने आफैंमा जिज्ञासाको विषय हो। यसप्रति चिनियाँ प्रतिक्रियाको व्यवस्थापन टाउको दुखाइको अर्को कारण बन्न सक्छ। अमेरिकी राष्ट्रपतिले गत पुस ४ गते तिब्बतसम्बन्धी एउटा छुट्टै कानुन (रेसिप्रोकल एक्सेस् टु टिबेट एक्ट) मा पनि हस्ताक्षर गरेका थिए, जसमा आफ्ना नागरिकलाई तिब्बतको प्रवेशाज्ञा नदिने चिनियाँ अधिकारीहरूलाई अमेरिकी भिसा नदिने प्रावधान छ। सबै घट्नाक्रम हेर्दा अमेरिकाले तिब्बती मामिलालाई नयाँ शिराबाट ब्युँताउन चाहेजस्तो देखिन्छ। त्यसो भएमा तिब्बतसँग साँध जोडिएको नेपालमा त्यसको असर कस्तो पर्ला ? नेपाललाई चीनतर्फ चियाउने लिसनिङ पोष्ट कै रूपमा राखिन्छ या लञ्चिङ प्याड बनाइन्छ ? राष्ट्रपति ट्रम्पले डिसेम्बर २०१७ मै राष्ट्रिय सुरक्षा रणनीति सार्वजनिक गरेका थिए, जसमा चीनलाई सामरिक प्रतिस्पर्धी भन्दै उसको आर्थिक आक्रामकतालाई प्रतिवाद गर्नुपर्ने उपाय सुझाइएका छन्। त्यसैलाई कानुनी वैधता दिने गरी अहिले आरिया कानुन बनाइएको हो। अमेरिका र चीनको शीतयुद्ध मा नेपालजस्ता मुलुकले खेल्न सक्ने भूमिका खासै छैन, सामान्यतया रमितेमात्र बन्ने हो। यो प्रतिस्पर्धामा तेस्रो पात्र भारतका पनि आफ्नै आकांक्षा छन्। नेपालले यी तीनवटै शक्तिराष्ट्रसँग सहकार्य गर्नु छ, तर उनीहरूका सामरिक अभीष्टहरूबाट बच्नु पनि छ। हिजोसम्म हामीलाई भारतमात्र बुझ्दा पर्याप्त हुन्थ्यो। अब चीन र अमेरिकाको भूराजनीतिक सक्रियता पनि बढेको छ। कूटनीति सञ्चालनमा आएको यो नयाँ आयाम बुझ्न सकेमा अवसर हो, चुकेमा संकट। हामी छिमेकी भारतका धेरै कुराबाट प्रभावित हुने गरेका छौं। वैदेशिक सम्बन्ध सञ्चालनमा उसले अमेरिका, चीन, रुस, जापानलगायत सबैसँग छुट्टाछुट्टै ढंगबाट सम्बन्ध राख्ने, तर कसैको गठबन्धनको सक्रिय सदस्य नबन्ने जुन नीति लिएको छ, जसलाई उसले सामरिक स्वायत्तता (स्ट्राटेजिक अटोनोमी) भन्ने गरेको छ, त्यो हाम्रा निम्ति पनि अनुकरणीय हुनसक्छ। प्राध्यापक श्रीधर खत्रीले हालै यसै पत्रिकासँगको अन्तर्वार्तामा उल्लेख गरेझैं अब नेपालले विश्वशक्तिहरूसँग कसरी डिल गर्ने, त्यो सिक्नुपर्छ। किनभने हामी न भारतबाट भाग्न सक्छौं न त चीन र अमेरिकाको आगमनलाई रोक्न सक्छौं। नेपाल आफैंलाई पनि भारतसँगको सम्बन्ध नयाँ शिराबाट परिभाषित गर्नुपर्ने आवश्यकता छ। यसका लागि सन् १९५० को सन्धि प्रतिस्थापन गर्ने कसरत जारी छ। दक्षिणतर्फको एकतर्फी निर्भरताबाट निस्केर चीनतर्फ सडक, रेललगायत आपूर्तिका वैकल्पिक च्यानलहरू खोल्नुपर्ने खाँचो छ। खासगरी बारम्बारका भारतीय नाकाबन्दीले हामीलाई यो बाध्यतातर्फ धकेलेको हो। अनि, भारतचीनमा मात्र केन्द्रित हुँदाका जोखिमबाट बच्न परपरका मित्रराष्ट्रहरूसँग पनि जीवन्त सम्पर्क राख्नुपर्ने अवस्था आएको छ। यहींनेर अमेरिकासँगको सम्बन्धको औचित्य देखापर्छ। खासमा अमेरिका २००४ सालमै नेपालसँग दौत्य सम्बन्ध राख्ने बेलायतपछिको दोस्रो मुलुक हो। उससँग सम्बन्ध गाँसेयता नै बाँकी संसारमा फैलन नेपाललाई सहज भएको थियो। अब पनि हाम्रो वैदेशिक सम्बन्ध खुम्चिने होइन, अझ विविधताको बाटो समातेर फैलने किसिमको हुनुपर्छ। त्यसैले शक्तिराष्ट्रहरू यता आए भनेर भाग्ने होइन, आफ्नो सर्तमा कसरी समानान्तर सम्बन्ध राख्ने, त्यो सिक्नुको विकल्प छैन। विशेषगरी बीआरआई र इन्डोप्यासिफिक रणनीतिसँग त अब हामी अभ्यस्त हुनैपर्छ, ताकि शक्तिराष्ट्रहरूको रुचीकै बीचबाट पनि आफ्नो राष्ट्रिय हित प्रबर्द्धन गर्न सकियोस्।"
खाँचो तिखारिएको सेना,"अभिलेख अभावमा तीन हजार वर्षभन्दा पुरानो नेपालको सैनिक इतिहास लेख्न सकिएको छैन। आधुनिककालको बाइसेचौबीसे राज्यहरूको समेत सैनिक इतिहासको अभिलेख छैन। विसं १६१६ असोजमा हाल गोरखाको लिगलिग कोटमा स्थापित शाहवंशीय भुरे राज्यको लहरो अस्तिको राजा ज्ञानेन्द्रसम्मको पालाका सैनिक इतिहाससमेत अपूरो भेटिन्छ। कति दन्त्य कथाजस्ता पनि छन्। गैरसैनिक इतिहासकारबाट लेखाइएको इतिहासभित्र सैनिक मर्म पाइँदैन। विसं १६१६ असोजमा खडा भएको सेनाले देशको माटो बढाउने र बचाउने काम गरे पनि यसले विभिन्न कालखण्डमा आफ्नो अस्तित्व जोगाउन धौधौ परेका नजिर पनि छन्। सेनालाई जनताले माया र विश्वास गरे पनि केही देशीविदेशी शक्तिहरूबाट भने यो संस्थाको भलो चाहेका छैनन्। २००७ सालको क्रान्तिपछि राजासहितको प्रजातन्त्र आयो। सेनालाई राणा सरकारको दलाल ठानियो। अब नेपाली कांग्रेसका मुक्ति सेनालाई राष्ट्रिय सेना बनाई पुराना सेनालाई खारेजी गर्न राजादेखि सरकारको तयारी हुँदाहुँदै डा केआई सिंह पर्व घट्यो। के आई सिंहले सिंहदरबारलगायत काठमाडौं कब्जा गरे। प्रधानमन्त्री, मन्त्री, प्रधानसेनापतिलगायत सबै भागेर राजदरबारमा शरण लिन पुगे। जहाँ पुरानो सेनाका बिजुली गारत (पछि रोयल गार्ड) का सेनाले सुरक्षा दिइरहेका थिए। यस्तो स्थितिमा आफ्ना सेनालाई नियन्त्रण गर्न कांगे्रस सरकारले नसकेपछि तिनै बिजुली गारतका दुई पल्टनले काठमाडौं कब्जा गरेका मुक्ति सेनालाई निशस्त्र पारी नियन्त्रणमा लिए। केआई सिंह चीन भागे। अनि मात्र कांग्रेसले पुनः सत्ता चलाउन सक्यो। त्यसपछि मन्त्रिपरिषद्को पहिलो निर्णय भई पुरानो सेनालाई यथावत् राख्ने र आफ्ना घर र डेरामा बस्दै आएका फौजलाई ब्यारेकमा राख्नेसमेत निर्णय गर्यो। केआई सिंह काण्ड नभएको भए पुराना सेना सबै खारेजी हुने पक्कै थियो। यो दशा टरेकै हो। त्यसबेलाको प्रधानमन्त्री बीपी कोइरालाले समेत नेपालमा स्थायी सेना राखेर गल्ती भएको र राजनीतिक दल (नेपाली कांग्रेस) को आफ्नै सेना हुनुपर्ने तथ्य आफ्नो आत्मवृत्तान्तको सुरुमै लेखेका छन्। त्यतिबेलै भारतीय सैनिक मिसन नेपाल आएर नेपाली सेनाको संख्यालाई ४२ हजारबाट ९ हजारमा झारियो। हजारलाई पनि शून्यमा झार्न कांग्रेसका मुक्ति सेनासहित अरू थप भर्ना गरेर नेपालमा सशस्त्र प्रहरी मात्र राखिने र सैनिकको काम परेमा भारतबाट मगाइने तर नेपालमा सेना नराख्ने योजना तय भयो। भारतीय सेना बोलाएर नेपालको उत्तरी क्षेत्रमा समेत तैनाथी भए। यो हार्ड लाइनमा भारतीय गृहमन्त्री सरदार बल्लब भाई पट्टेल थिए। तर उनको निधनपछि नेपालमा सेना खारेज गर्ने योजनाले गति लिन सकेन। यो दुर्घटनाबाट पनि नेपाली सेना जोगियो। अर्को घटना हो २०४७ पछिको अवस्था। त्यसबेला सेना फाल्ने योजना नभए पनि त्यस बेलाको सरकारको गैरसैनिक सुरक्षा अंगहरूलाई काखी च्यापेर सेनालाई भन्दा बढी बजेट दिने, सेवा सुविधा दिने र सेनालाई सरकारकै तर्फबाट अवमूल्यनसमेत गरियो। पंक्तिकारलाई सम्झना छ त्यसबेलाका अर्थमन्त्रीले नेपाली सेनाका लप्टनले आईए पढेकाले सुब्बाको तलब मात्र दिनुपर्छ भनी राजपत्रांकित अधिकृतहरूलाई राजपत्र अनंकित तलब विनियोजन गरे। झन्डै दुई महिना सेनाले तलब नबुझेपछि पुरानै मानमर्यादामा तलब विनियोजन गरियो। त्यसबेला सेनालाई राजाको शाही सेना र अन्य सुरक्षा अंगलाई प्रजातान्त्रिक पक्षधर ठानियो। त्यसबेलाको सरकारको यो ठूलो भूल थियो। सेना सरकारसमर्थित रहँदारहँदै पनि सरकार आफंैले धकेलेर सेनालाई राजाको नजिक हुन बाध्य बनायो। अर्को ठूलो दशा लाग्यो सेनालाई माओवादीको पहिलो सरकार बनेको बेलामा। जसलाई समाजले कटवाल काण्ड भनेर चिन्छन्। तर यो कटवाल काण्ड होइन माओवादी काण्ड हो। माओवादीविरुद्ध लडेका नेपाली सेनालाई समाप्त पार्न माओवादीलगायत भारतमा बाह्रबुँदेमा सही गर्ने अन्य ७ दललगायत र दलले नेपाली सेनाको अस्तित्व चाहँदैनथे। माओवादीले त्यो पहल गर्ने काम अनौठो थिएन। नेपाली सेनाभित्र नै नेपाल प्रहरी र सशस्त्र प्रहरीमा जस्तै विद्रोह गराउने प्रयास हुँदाहुँदै त्यसबेलाको सरकारले माओवादीकै मतियारमा तयार पारेका सेनाभित्रैका जर्नेलबाट पुरानो सेना समाप्त पारी नयाँ सेना खडा गर्ने असफल प्रयास भयो। पछि गएर माओवादीका रणनीति बुझेका अन्य दलले नेपाली सेनालाई नै साथ दिएकाले यो दुर्घटना पनि टर्यो। अर्को खतरनाक पक्ष भनेको छिमेकी देश हो। जसले २००८ सालदेखि आजको दिनसम्म नेपाली सेनाको पखेटा काट्न खोजिरहन्छ। हातहतियार रोक्ने, गोलीगट्ठा बम बनाउने कच्चा पदार्थको खडेरी पार्ने, शान्ति सेनालाई आफ्नो पकडमा राख्न खोज्ने, पैसा तिरेर नेपाली सेनाविरुद्ध आफ्ना सेनाका पूर्व जर्नेल, प्राध्यापक र नेपालका विकाउ प्राज्ञमार्फत विभिन्न पुस्तक, लेख लेखाएर बेइज्जती गर्ने, नचाहिँदा क्षेत्रीय सैनिक गठबन्धनमा सामेल गराउने आदि काम गरिरहेको छर्लंग छन्। अहिले पनि निर्माणाधीन फास्ट ट्र्याक सेनाबाट छुटाई सरकार आफ्नो पोल्टामा पार्न चाहन्छ। यही फास्ट ट्र्याकको कारणले नेपाली सेनाका गोलीगट्ठा, एकस्ल्पोसिभ बन्ने कच्चा पदार्थ भारतले रोकेको छ। भारत अहिले पनि सेनाको वर्तमान नेतृत्व परिवर्तन भएको देख्न र भारतसमर्थित सैनिक जर्नेलहरूको झुन्ड बढोस् भन्ने चाहन्छ। तर नेपाली सेनाको एकताको कारणले त्यो सम्भव छैन। भुटानी मोडलमा लैजान नसकेर मित्रराष्ट्रको टाउको दुखाइमा छ नेपाली सेना। सेना अनुशासनको प्रतीक हो। पोसाक हैन चरित्र परिवर्तन गर्नुपर्छ सेनाले। गल्ती गरेपछि तल परिन्छ। सेनालाई नरुचाउनेहरूले बास्ना आउने होइन गनाउने ठाउँ मात्र खोज्छन्। सर्वसाधारण नेपालीले नबुझेका तर पश्चिमाका जजमानहरूले बुझेको अर्को पक्ष नेपालमा क्रिस्चियन धर्म फैलाउन वाधा पुगेको बलियो कारण पनि नेपाली सेना नै हो। नेपाली सेनाले हिन्दु धर्मअनुसार देवीदेवताको शक्ति भएको निशान बोकेरै यो नेपालको माटो बढाएको र बचाएको पक्कै हो। सेनाका नाम ती नै देवीदेवताको नाममा छन्। शिवरात्री, घोडे जात्रा, फूलपाती, वसन्त पञ्चमी, इन्द्रजात्रा, बुद्धजयन्तीलगायतका पर्व मनाउँदै आएको छ। क्रिश्चियन धर्मावलम्बीले होइन, त्यो धर्म फैलाउने खेतीवालालाई यो सेना ढाल्नु छ। त्यसपछि उनीहरूको बाटोको ढिस्को भत्किनेछ। माओवादी नामको युद्ध र तिनका नेतृत्व पात्रहरूलाई विदेशी शक्तिले पानीको फोका जसरी अस्थायी रूपमा जन्माए। उनीहरूलाई हिन्दु धर्म, संवैधानिक राजतन्त्र र नेपाली सेना ढाल्नु थियो। धर्म र राजा ढले अब ढाल्ने पालो नेपाली सेनाको हो। माओवादी र तीनलाई बाह्रबुँदेमा साथ दिनेहरूले आजको दिन जन्माए। अब विदेशीले नै माओवादी नामक पानीको फोका फुटाई एमाले बनाइदिएका छन्। माओवाद र माओवादी पातलमा पुरिए। नेपाल सरकारले सेनालाई सैनिक अस्पताल, सैनिक विद्यालयलगायत अन्य कल्याणकारी कामलाई बजेट नदिने। शान्तिसुरक्षा र चुल्ठे मुन्द्रेको व्यवस्थापन गर्न नसकेर देशको विकास गर्न नसक्ने। अनि बाटो खन्ने, बाढी, भुइँचालो, पहिरो आदिको व्यवस्थापनमा सेना नै चाहिने। त्यसमा पनि बाटो खन्न र पुल बनाउन सेनालाई बिन्ती भाउ नै गर्छ, नेपाल सरकार। तर यही पाटोले गर्दा सेनालाई अहिले ठेकेदार, व्यापारी, भ्रष्टचारी आदि भनिएको छ। पूर्वमाओवादी नेताहरूले चलाएका र माओवादीका समर्थक पत्रिकामा निस्केका खबर हेर्ने हो भने छर्लंग छ, नेकपाको सरकारमा बसेको अर्को साझेदारको नियत। आखिर नेपाली सेना करिब एक दशकअगाडि लडेको दुस्मन नै थियो। सेनाको संख्या घटाउनुपर्छ, सेनालाई पाता फर्काउनुपर्छ भन्ने नारा दिनैपिच्छे छापिन्छन्। ती शक्तिहरूले भने वैधानिक निर्णय गरेर नै नेपाली सेनाको तेजोबध गराउन सक्छ र अर्को कटवाल काण्ड दोहोर्याउन खोजिनेछ। दुःखलाग्दो कुरा सेनाबाट अवकाशप्राप्त र सम्पत्ति कमाएका जर्साबहरू नै नेपाली सेना पछार्ने हुलमै ताली बजाइरहेका छन्। हामी पूर्व कर्मचारीले सेना, प्रहरी, प्रशासनलाई दबाब दिएर सुधार गराउनैपर्छ। तर दुस्मनसँग मिलेर संस्थामा डँडेलो लगाउने काम गर्नु दुर्भाग्य हुनेछ। सेना अनुशासनको प्रतीक हो। पोसाक हैन चरित्र परिवर्तन गर्नुपर्छ सेनाले। गल्ती गरेपछि तल परिन्छ। सेनालाई नरुचाउनेहरूले बास्ना आउने होइन, गनाउने ठाउँ मात्र खोज्छन्। तसर्थ, सैनिक नियम लगाएर जबर्जस्ती नियन्त्रण गर्न खोजेर होइन कानुनी शासन दिएर सेनाभित्र एकता कायम गर्नैपर्छ। जर्नेल धनी बन्ने, सिपाही गरिब नै रहने र सैनिक संस्थालाई फोहोरको थुप्रो बनाउने काम गर्नु हुँदैन। ८१० वर्षअघिका प्रधानसेनापतिहरूले सेनाभित्रका किर्ते उमेर र प्रमाणपत्र केलाइदिएको भए आज विभिन्न पत्रपत्रिकामा संस्थाकै बेइज्जत हुने गरी लेखिने थिएनन्। वर्तमान नेतृत्वबाट सेनाभित्रका विकृति हटाउने प्रयास गर्दा धेरैको मन पोलेको पनि हुनसक्छ। तर हामीले सेनाको वर्तमान नेतृत्वलाई स्याबासी दिनैपर्छ। अपजस आउने काम सडक निर्माण, पेट्रोलपम्प सञ्चालन, जंगल संरक्षणतिर छाडेर आफ्नै सिपाहीको पेसातर्फ फर्कने दिन आएको छ। जंगी अड्डाले सेनाको मानमर्यादा, तलब र अन्य सुविधा कम्तीमा पनि सार्क मुलुककैसरह मात्र गर्न ढिलाइ नगरोस्। गैरसैनिकसरहको सेवासुविधा र मानमर्यादामा नेपाली सेना मात्र छ। नेपाली सेना तिखारिएको सुन्न पाइयोस् तर दुर्गन्ध फैलाउनेको तारो बन्ने मौका दिने काम नगरोस्।"
अपराधलाई राजनीतिको आड,"त्याग र निष्ठाबाट प्राप्त उपलब्धि परिणाममुखी बन्छ। राजनीतिमा यसको महत्त्व झन् बढी हुन्छ। पुर्खाको निष्ठापूर्ण त्याग र बलिदानले नै राष्ट्रको अस्तित्व विश्व मानचित्रमा जीवन्त रहेको हो। पछिल्लो समय राजनीतिले त्याग र निष्ठा गुमाएकाले अपराधको जालोमा जेलिएको छ। हिजो समाज एकढिक्का थियो। दुःखसुखमा सहयोगी भावना जागृत हुन्थ्यो। तर आज त्यो स्थिति छैन। राजनीतिका पात्र लोभ र लालचको चक्रव्यूहमा फसे। त्यसबाट बाहिर निकाल्न खोज्नेलाई प्रतिगामी भनियो। मेडिकल माफियाको चँगुलबाट छुटाउन खोज्ने हुन् वा बेथितिको उजागर गर्दै गीतमार्फत चेतनाको उज्यालो छर्ने सर्जकका आवाज बन्द गर्ने प्रयत्न भए। अपराध विधामा अब्बल दर्जा हासिल गर्ने खलपात्रलाई कारागारबाट छुटाई सपथ गराइयो। यो त सामान्य दृष्टान्त मात्र हो। चुनावताका सुनिन्थ्योधुँवा धूलो व्यवस्थापन हुन्छ। खाल्डाखुल्डी पुरेर सडक चिल्लो पारिन्छ। एनजीओ पारदर्शी बनाइन्छ। धरहरा ठड्याइन्छ, रानीपोखरीमा जलचर नाच्नेछन्, विदेशी लगानी भित्र्याई रोजगारी दिलाइन्छ, कृषियोग्य जमिन हराभरा पारिन्छ। मेलम्चीको पानीले तिर्खा मेटाइन्छ, महँगी घटाइन्छ। गाउँगाउँमा सिंहदरबारको अनुभूति गराइन्छ भन्नेसम्मका प्रतीज्ञा गरियो। राजनीति पूरै संग्लिएको आभास दिइयो। राष्ट्रिय स्वाधिनतामा कतैबाट आँच आउन दिइने छैन भनियो। नागरिकले मत दिए पनि तर ती प्रतीज्ञा चुनाव जित्ने अस्त्रमा मात्रै सीमित भए। नागरिकले बारम्बार विश्वास गरे तर ठगिएको भेउ नै पाएनन्। राजनीतिमा अपराधले शासन गरिरहेसम्म यही नियति भोगिरहनुपर्छ। राजनीति गर्नेले सत्य, निष्ठा र त्यागको मार्ग अवलम्बन गर्नुपर्छ। यहाँ त्यसो हुन सकेन। अगुवाले स्वार्थअनुकूलको बाटो तय गर्न थाले। माफियाको कब्जामा नेतृत्वपंक्ति फस्दाको परिणाम थियो त्यो। राजनीतिमा आपराधिक प्रवृत्ति तीव्ररूपमा झाँगियो। करोडांै खर्च नगरी चुनाव जितिँदैन। नाफाकै लागि राजनीतिको भर्याङ समाइँदैछ। जसका लागि अपराधीसँग हिमचिम बढाइ स्वार्थसिद्घ गर्नु कर्तव्य नै भएझैं ठानियो। जनतासँग भने पटकपटक बाचा मात्रै गरिन्छ तर पूरा गरिन्न, जनतामाफ फेरि जानु पर्दैन जसरी। दलका भातृसंगठन छाडा भए। सिद्घान्त र आदर्श परै जाओस् सामान्य अनुशासनको दायरामा पनि बस्न उनीहरू तयार देखिँदैनन्। संस्कार गुमाउँदा आइलाग्ने परिणति यस्तै हुन्छ भन्ने यथार्थ नेतृत्वले बुझ्न सकेन। यही प्रवृत्ति हाबी हँुदा राष्ट्रिय ध्वजावाहक वायुसेवा निगम सिध्याइयो, खेतीयोग्य जमिन माफियाकै कब्जामा छ। खाद्यान्न निर्यात हुन्थ्यो तर अहिले मागेर खानुपरेको छ। जंगल खुइल्याइयो, चुरे दोहन जारी छ। छिमेकी मुलुकमा पूर्व प्रधानमन्त्रीदेखि उच्च ओहोदामा बसेर अख्तियारको दुरुपयोग गर्नेलाई जेल हालिएको छ। यहाँ भने एकजनालाई पनि कारबाही हुँदैन। यो बेथितिले कहाँ पुर्याउला लोकतन्त्र र देशलाई ? अपराधी घुसखोरीबाट पनि अपराध गर्छन्। घुस नखुवाइ गैरकानुनी काम गर्न वा साधनको ओसारपसार गर्न असम्भव छ। समातिएकालाई पनि राजनीतिक दबाबमा चोख्याइन्छ। सुरक्षा निकाय र कर्मचारीतन्त्रसमेत यसबाट अछुतो रहेनन्। यस्तोमा नागरिक आवाजको खासै अर्थ रहँदैन। लोकतन्त्रमा जनआवाज संकुचित हुनु शुभसंकेत मानिँदैन तर यसैले प्र श्रय पाएको छ। सत्यतथ्य उजागर गर्नेलाई सके पैसाले नसके बल प्रयोग गरेर काबुमा पारिन्छ। मानव बेचविखन फस्टाउँदैछ। कतिपयले यसैलाई मुख्य पेसा बनाएका छन्। एउटै महिला पटकपटक बेचिएको खबर छापामा आउँछ। यस्तै घटनामा राजनीतिक पात्र जोडिएको तथ्य सार्वजनिक भइरहन्छ। यस्तो अपराधमा संलग्नलाई राज्यले नियन्त्रणमा लिएर कार्बाही गर्नुपर्ने होइन र ? तर राज्य निरिह छ, चाहेर पनि गर्न सक्दैन। उत्पीडित समुदायका युवालाई अपराध कार्यमा प्रयोग गराइन्छ। सामाजिक एवं आर्थिक समस्याबाट मुक्ति पाउने आशामा उनीहरू त्यसतर्फ आकर्षित हुन्छन्। मुख्य अपराधीबारे उनीहरू पनि जानकार हुँदैनन्। गरिबी भजाई जात र धर्ममा अपराध गर्न उक्साइन्छ। पैसा बाँडिन्छ, त्यहीबाट धर्म परिवर्तन गराई इसाईकरण गरिएको छ। आफू सुरक्षित रहन गरिब दुःखीलाई अघि सारिएको छ। अपराधले खराब कामलाई प्रोत्साहित गर्छ। भ्रष्टाचार, लागूपदार्थ ओसारपसार, मानव बेचबिखन, तस्करी तथा अन्य अपराधजन्य गतिविधिलाई बढावा दिन्छ। त्यसको असरले समाज भाँडिन्छ अनि सधैंको अस्थिरता। यतातर्फ राज्यको ध्यान कहिले पुग्ने हो ? परिवर्तन पटकपटक भए। प्रत्येक परिवर्तनका लागि भएका आन्दोलनमा जनताको पूर्ण साथ र समर्थन रह्यो। परिवर्तनपछिको अवस्था भने सधैं उस्तै। दैनिक प्रशासन चलाउनेबाहेक नागरिकले सुखानुभूति गर्ने कुनै काम भएन। राज्यसंयन्त्र यसरी दायित्वविहीन देखिनुलाई लोकतान्त्रिक चरित्र मानिँदैन। नमितासुनिता काण्डदेखि निर्मला पन्त हत्यासम्मको अपराध राजनीतिकै आडमा दबाइयो भन्ने आवाज बुलन्द भएका छन्। दासढुंगादेखि नारायणहिटी काण्ड अझै रहस्यको गर्भमा छन्। ३३ किलो सुनप्रकरण त्यसै सेलायो। केही वर्षदेखि अपराध झनै पुल्पुलियो। पुर्खाले देखाएको मार्ग परित्याग गरिँदा समाजमा विचलन भित्रियो। लोकतन्त्र भनिएको प्रणालीमा यो अवस्था कहिलेसम्म ? राजनीति स्वच्छ नभएसम्म समाज रुपान्तरण हुन सक्दैन। त्यसका लागि दृढ इच्छाशक्ति चाहिन्छ। आपराधिक क्रियाकलाप निरुत्साही हुने कानुन निर्माण आवश्यक छ। रोजगारीका अवसर सिर्जना हुनुपर्छ। सरकारी तलबभत्ता खाएर अपराधीको संरक्षण गर्नेलाई देखिने गरी कार्बाही गरिनुपर्छ। राज्यले अपराधलाई संरक्षण गर्दैन भन्ने जनविश्वास जगाउनुपर्छ। यसका लागि अविलम्ब कार्य प्रारम्भ गरियो भने मात्र राजनीतिप्रति जनभरोसा बढेर जानेछ।"
पीएसएलको चौथो खेलमा पनि सन्दीपको तारिफयोग्य बलिङ,काठमाडौं : यूएईमा जारी पाकिस्तानी सुपर लिग(पीएसएल)को आफ्नो चौथो खेलमा पनि नेपाली लेगस्पीनर सन्दीप लामिछानेले तारिफ योग्य बलिङ गरेका छन्। उनको टोली लाहोर क्वालान्डर्सले बिहीबार राति कराची किंग्सको सामना गरेको थियो। यस खेलमा सन्दीपले २ विकेट लिए। आफ्नो लयलाई यथावत राख्दै उनले ४ ओभरमा जम्मा १७ रन मात्रै खर्चिए। यस खेलमा सन्दीपले कराचीका दुवै ओपनरलाई सस्तैमा पेभिलियनको बाटो देखाए। पहिलो विकेटका लागि १२ बलमा १५ रन बनाएर खेलिरहेका न्युजल्यान्डका बिस्फोटक ब्याट्म्यान कोलिन मुन्रोलाई क्याच आउट गराएका उनले अर्का ओपनर बाबार अजामलाई बोल्ड गरी आउट गरे। यो खेलसँगै पीएसएलमा सन्दीपको नाममा १० विकेट पुगेको छ। यस खेलमा लाहोर भने ५ विकेटले पराजित भयो। टस हारेर पहिले ब्याटिङ गरेको लाहोरले २० ओभरमा ५ विकेटल गुमाएर १३३ रन मात्रै बनाउन सक्यो। १३४ रनको सामान्य लक्ष्य पाएको कराचीलेले १९१ ओभरमा ५ विकेट गुमाएर लक्ष्य भेट्टायो। ४ खेलमै १० विकेट लिएका सन्दीप सर्वाधिक विकेट लिनेको सूचीमा तेस्रो नम्बरमा उक्लिन सफल भएका छन्। उनीभन्दा माथि पेशावार जाल्मीका अली ६ खेलमा १६ विकेट लिएर शीर्ष स्थानमा छन्। लाहोरकै हरिस राउफ ७ खेलबाट ११ विकेट लिएर दोस्रो स्थानमा छन्। १६ ओभर बलिङ गरेका सन्दीपले हालसम्म ९३ रन लिएका छन्। पीएसएलमा सन्दीपको बलिङ टीट्वान्टी करियरकै उत्कृष्ट
पर्सालाई उपाधि : दुई क्रिकेटरले चप्पलमै मेडल र प्रमाणपत्र लिए,"राजविराज : आठौं राष्ट्रिय खेलकुदका लागि प्रदेश नम्बर २ स्तरीय छनोट क्रिकेट प्रतियोगिताको उपाधि पर्साले जितेको छ। पर्साले शुक्रबार सम्पन्न फाइनल खेलमा आयोजक सप्तरीलाई तीन विकेटले हराउँदै उपाधि हात पारेको हो। पविमाविको मैदानमा भएको रोमाञ्चक खेलमा पर्साले पाएको एक सय ४१ रनको लक्ष्य अन्तिम ओभरमा छक्का प्रहार गर्दै भेट्टाएको थियो। पर्साका लागि हासिम अन्सारीले २९, सोनु अन्सारीले २५ र सइदुल्लाह अन्सारीले २३ रनको योगदान गरे। सप्तरीका विवेक यादवले तीन तथा महबुव आलम, रोहित सिंह र विकास दासले एकएक विकेट लिए। यसअघि पहिले ब्याटिङ गरेको सप्तरीले २० ओभरमा सम्पूर्ण विकेट गुमाउँदै एक सय ४० रन बनाएको थियो। सप्तरीका लागि रोहित विकले ५४ र महबुब आलमले २५ रन बनाएका थिए। पर्साका बलर सोहेल हवारीले तीन तथा सइदुल्ला अन्सारी र फिरोज अन्सारीले दुईदुई विकेट लिए। यसैगरी तेस्रो स्थानमा लागि शुक्रबार नै भएको खेलमा सर्लाहीले बारालाई २९ रनले पराजित गर्यो। सर्लाहीका लागि सोहन यादवले ३२, सुभाष पण्डितले २७ र सम्साद सेखले २३ रन बनाए। बाराका अहिल खाँ र भुलबन सहनीले दुईदुई विकेट लिए। जवाफमा बाराले आठ विकेटको क्षतिमा एक सय १० रन मात्र बनाउन सक्यो। बाराका तीर्थराज दासले ३० र शिव तण्डुकारले २० रन बनाए। सर्लाहीका बलर सन्दिप खडका र म्यान अफ दी म्याच घोषित सम्साद सेखले दुईदुई विकेट लिए। विजयी टोली र खेलाडीलाई जिल्ला समन्वय समिति सप्तरीका प्रमुख प्रभाकर यादव, जिल्ला खेलकुद विकास समितिका उपाध्यक्ष धीरेन्द्र बर्मा, कार्यालय प्रमुख दिनेश भुजेल, राजविराज वडा नम्बर ५ का अध्यक्ष समीर झा, प्रतियोगित संयोजक रवि राय लगायतले पुरस्कार वितरण गरे।"
प्रधानसेनापति कप क्रिकेटको उपाधि सैनिकलाई,"भक्तपुर : आयोजक सैनिक आवासीय महाविद्यालयले भक्तपुरमा शुक्रबार सम्पन्न विद्यालयस्तरीय १२ औं प्रधानसेनापति कप टी ट्वेन्टी रनिङ क्रिकेट प्रतियोगिताको उपाधि सुरक्षित गरेको छ। भक्तपुरको सल्लाघारीस्थित सैनिक आवासीय महाविद्यालयको क्रिकेट मैदानमा शुक्रबार भएको फाइनलमा राजन मेमोरियल स्कुललाई चार विकेटले हराउँदै उपाधि राखेको हो। उपाधिसँगै सैनिकले एक लाख नगद जितेको छ। राजन मेमोरियलले भने पचास हजार रुपैयाँमा चित्त बुझायो। राजन अघिल्लो संस्करणमा पनि सैनिकबाटै पराजित भएर उपविजेतामै सीमित भएको थियो। टस जितेर व्याटिङ रोजेको राजन मेमोरियलले २० ओभरमा पाँच विकेट गुमाउँदै ११० रनको योगफल तयार गरेको थियो। उसको लागि अनुप नेपालले सर्वाधिक ४९ रन जोडे। त्यस्तै कप्तान अमितकुमार महतोले ४२ रनको योगदान गरे। बलिङतर्फ सैनिकका अर्जुन तामाङ र आशिष कुँवरले एकएक विकेट लिए। जवाफी व्याटिङमा आएको सैनिकले अन्तिम एक बल बाँकी छँदा ६ विकेट गुमाएर ११२ रनको लक्ष्य पूरा गरेको थियो। अन्तिम ओभर पाँचौं बलमा सैनिकका व्याटस्म्यान क्रिस कार्कीले छक्का हान्दा सैनिकको जित निश्चित भएको थियो। कार्कीले अविजित रहँदै २३ बलमा एक छक्का र एक चौका प्रहार गरी सर्वाधिक २६ रन जोडे। महत्वपूर्ण ६ रन लिएका कार्की फाइनल खेलका म्यान अफ द म्याच घोषित भए। उनले नगद दुई हजार पाँचसय पुरस्कारसमेत हात पारे। त्यस्तै सैनिकका मञ्जिल खत्रीले २२ र कप्तान जवाफजंग मल्लले १९ रनको योगदान गरे। बलिङतर्फ राजन मेमोरियलका सुजन तामाङले दुई र सन्देश दाहाल र विजय तामाङले एकएक विकेट लिए। उपत्यकाका १७ स्कुलको सहभागिता रहेको प्रतियोगिताको जेम्स स्कुलका आइस भट्टराई म्यान अफ द सिरिज घोषित भए। सैनिकका निश्चल तामाङ, निश्चल थापा र क्रिस कार्की क्रमशः उत्कृष्ट व्याट्सम्यान, उत्कृष्ट फिल्डर र उत्कृष्ट बलर घोषित भए। राजन मेमोरियलका सुजन तामाङ उत्कृष्ट उदीयमान खेलाडी घोषित हुन सफल भए। व्यक्तिगत उत्कृष्ट घोषित खेलाडीलाई ट्रफी नगद चारचार हजार रुपैयाँले पुरस्कृत गरिएको थियो। नेक्ससकी दीप्सा शाही सक्रिय सहभागीले पुरस्कृत भए। प्रतियोगितामा उनीमात्रै एक्ली महिला खेलाडी थिइन्। प्रतियोगिताका विजेता तथा उपविजेता स्कुल र खेलाडीहरुलाई नेपाली सेनाको बलाध्यक्ष रथी शरद गिरीले शिल्ड, मेडल र प्रमाणपत्रसँगै नगद पुरस्कार वितरण गरेका थिए।"
सुरेन्द्रनाथ सिंह सम्मानित,"राजविराज : आठौं राष्ट्रिय खेलकुदका लागि प्रदेश नम्बर २ स्तरीय छनोट क्रिकेट प्रतियोगिताको उपाधि वितरण वितरण समारोहमा ३७ वर्षदेखि सप्तरीको क्रिकेट क्षेत्रमा पुर्याएको योगदानको कदर गर्दै सुरेन्द्रनाथ सिंह (शशी) लाई सम्मान गरिएको छ। शशीलाई सप्तरी जिल्ला क्रिकेट संघ, एम्पायर एन्ड स्कोरर एसोसिएसन सप्तरी तथा खेलाडीहरूले प्रशंसापत्र र दोसल्ला ओढाएर सम्मान गर्नुका साथै उपहार प्रदान गरेको हो। क्रिकेटका साथै खेल क्षेत्रमा लामो समयदेखि समर्पण भावका साथ लागेका तृपितनारायण साहलाई समेत क्रिकेट संघले प्रशंसापत्र प्रदान गरेको थियो। प्रतियोगिताको उपाधि पर्साले जितेको छ। पर्साले शुक्रबार सम्पन्न फाइनल खेलमा आयोजक सप्तरीलाई तीन विकेटले हराउँदै उपाधि हात पारेको हो। पविमाविको मैदानमा भएको रोमाञ्चक खेलमा पर्साले पाएको एक सय ४१ रनको लक्ष्य अन्तिम ओभरमा छक्का प्रहार गर्दै भेट्टाएको थियो। पर्साका लागि हासिम अन्सारीले २९, सोनु अन्सारीले २५ र सइदुल्लाह अन्सारीले २३ रनको योगदान गरे। सप्तरीका विवेक यादवले तीन तथा महबुव आलम, रोहित सिंह र विकास दासले एकएक विकेट लिए। यसअघि पहिले ब्याटिङ गरेको सप्तरीले २० ओभरमा सम्पूर्ण विकेट गुमाउँदै एक सय ४० रन बनाएको थियो। सप्तरीका लागि रोहित विकले ५४ र महबुब आलमले २५ रन बनाएका थिए। पर्साका बलर सोहेल हवारीले तीन तथा सइदुल्ला अन्सारी र फिरोज अन्सारीले दुईदुई विकेट लिए। यसैगरी तेस्रो स्थानमा लागि शुक्रबार नै भएको खेलमा सर्लाहीले बारालाई २९ रनले पराजित गर्यो। सर्लाहीका लागि सोहन यादवले ३२, सुभाष पण्डितले २७ र सम्साद सेखले २३ रन बनाए। बाराका अहिल खाँ र भुलबन सहनीले दुईदुई विकेट लिए। जवाफमा बाराले आठ विकेटको क्षतिमा एक सय १० रन मात्र बनाउन सक्यो। बाराका तीर्थराज दासले ३० र शिव तण्डुकारले २० रन बनाए। सर्लाहीका बलर सन्दिप खडका र म्यान अफ दी म्याच घोषित सम्साद सेखले दुईदुई विकेट लिए। विजयी टोली र खेलाडीलाई जिल्ला समन्वय समिति सप्तरीका प्रमुख प्रभाकर यादव, जिल्ला खेलकुद विकास समितिका उपाध्यक्ष धीरेन्द्र बर्मा, कार्यालय प्रमुख दिनेश भुजेल, राजविराज वडा नम्बर ५ का अध्यक्ष समीर झा, प्रतियोगित संयोजक रवि राय लगायतले पुरस्कार वितरण गरे।"
झापा गोल्डकप : पहिलो भिडन्त झापा र पोखराको,"बिर्तामोड : प्रत्येक वर्ष झापाको बिर्तामोडमा हुँदै आएको झापा गोल्डकपको चौथो संस्करण शनिबारदेखि सुरु हुँदैछ। बिर्तामोडको डोमलाल राजवंशी रंगशालामा हुने प्रतियोगिताको उद्घाटन खेलमा आयोजक झापा११ ले सहारा क्लब पोखराको सामना गर्दै छ। दुवै क्लबले शनिबारको खेलमा जित हात पार्ने बताएका छन्। शुक्रबार आयोजित प्रिम्याच कन्फरेन्समा उनीहरूले जित्नैका लागि मैदान उत्रिने बताए। घरेलु टोली झापा११ यसअघिका तीनवटै संस्करणको उपविजेता हो। यस सिजनमा खेलेका तीनवटा प्रतियोगितामा पनि झापाले एउटाको उपाधि जितेको छ। घरेलु दर्शकको साथ नै जितको मुख्य आधार हुने झापाका प्रशिक्षक प्रवेश कटुवालले बताए। यसपटक टिम राम्रो बनेको बताएका प्रशिक्षक कटुवालले चार जना अफ्रिकन खेलाडीसमेत टोलीमा रहने जानकारी दिए। कप्तान कर्ण लिम्बू, विशाल राई, दिलेन लोक्ताम, दिनेश थापामगरजस्ता पुराना र अनुभवी खेलाडी रहेको झापामा केही नयाँ अनुहारसमेत देखिने छन्। झापाका कप्तान कर्ण लिम्बूले जित्नैपर्ने दबाबमा रहेको बताए। विभिन्न प्रतियोगिता खेलेर हाम्रा खेलाडी निकै फिट छन्, उनले भने, नयाँ खेलाडी पनि निकै उत्साहित छन्। टोलीको कम्बिनेसन पनि राम्रो छ। सहारा क्लबका प्रशिक्षक प्रह्लाद हिराचनले झापाको मैदानमा खेल्न केही कठिनाइ भए पनि आफ्नो टोलीले जित निकाल्ने बताए। उनका अनुसार यस सिजनमा खेलेका दुईवटै प्रतियोगितामा उपाधिविहीन रहेको सहारा झापा गोल्डकपको उपाधि रक्षा गर्ने तयारीका साथ आएको छ। पोखरा क्लब बूढासुब्बा गोल्डकपमा पुलिस र आहा रारा गोल्डकपमा एपीएफसँग पराजित भएको थियो। सहाराका कप्तान मनबहादुर तामाङले लामो यात्रा गरेर झापा आएकाले केही थकान भए पनि खेलका लागि तयारी राम्रो रहेको बताए। पोखराले तीनजना अफ्रिकन खेलाडीलाई खेलाउनेछ। २७ फागुनसम्म सञ्चालन हुने प्रतियोगिताका विजेताले १२ लाख ५५ हजार तथा उपविजेता टोलीले ६ लाख पाँच हजार रुपैयाँ पाउने छन्। प्रतियोगितामा झापा, त्रिभुवन आर्मी क्लब, एपीएफ र नेपाल पुलिस क्लबका साथै मनाङ मस्र्याङ्दी, थ्रीस्टार, मोरङ११, रूपन्देही फुटबल क्लब, सहारा क्लब र हङकङको नेप्लिज एकेडेमीले सहभागी हुने छन्। प्रतियोगिताका लागि डोमालाल राजवंशी रंगशालामा बाँसको पाँचतले अस्थायी प्यारापिट निर्माण गरिएको छ। प्यारापिटमा आठ हजार दर्शक अटाउने छन्।"
दार्चुलामा क्षेत्रीय भलिबल प्रतियोगिता सुरु,"दार्चुला : आठौं राष्ट्रिय खेलकुद प्रतियोगिता छनौटका लागि शुक्रबारबाट दार्चुलामा सुदूरपश्चिम क्षेत्रीय पुरुष भलिबल प्रतियोगिता सुरु भएको छ। सुदूरपश्चिमाञ्चल क्षेत्रीय खेलकुद विकास समितिको आयोजना र जिल्ला खेलकुद विकास समिति दार्चुलाको समन्वयमा प्रतियोगिता भएको हो। सुदूरपश्चिम प्रदेशभर खेलकुद क्षेत्रको विकासका लागि यो वर्षबाट प्रदेशभरिका सबै जिल्लामा एकएक प्रतियोगिता संचालन गर्ने उद्देश्यले दार्चुलामा भलिबल राखिएको हो। 'आठौं खेलकुद हाम्रै प्रदेशमा पसिना र पौरख आफ्नै देशमा' भन्ने नाराका साथ शुक्रबारबाट सुरु भएको उक्त प्रतियोगिता २० गतेसम्म संचालन हुने भएको छ। सुदूर पश्चिमाञ्चल प्रदेशस्तरीय खेलकुद प्रतियोगितामा पहिलो खेल दार्चुला र अछामबीच भएको हो। लामो समयपछि जिल्लामा क्षेत्रीय प्रतियोगिता संचालनको अवसरमा जिल्ला खेलकुद विकास समितिका अध्यक्ष नारायण दाहालले पनि विगत केही वर्षदेखि मैदानलगायतका संरचना नहुँदा जिल्लाको खेलकुद कमजोर बन्दै गएको बताए। 'पहिला दार्चुलाले राष्ट्रिय तथा क्षेत्रीय खेलकुद प्रतियोगितामा राम्रो नतिजा आउने गरेपनि पछिल्लो समयमा प्रशिक्षण नपाउँदा जेनतेन चलेको छ,' उनले भने, 'अपुग संरचना र खेलाडीले नियमित प्रशिक्षण नपाउँदा उपलब्धि खाशै प्राप्त गर्न सकिएको छैन ।' जिल्लामा निर्माणाधिन कब्बड हल २०७० असारमा महाकाली नदीमा आएको बाढीले बगाएपछि अहिले इन्डोर खेलहरु संचालन गर्ने ठाउँ जिल्लामा नरहेको उनको भनाई छ। राष्ट्रिय खेलकुद परिषद्ले जिल्लालाई करिब आधा दर्जन खेलका प्रशिक्षक राखेको भएपनि नियमित प्रशिक्षण भने हुन सकेको छैन। खेल मैदानको अभावमा सबै किसिमका खेलहरुको प्रशिक्षण गराउन सकिएको छैन। कुनै प्रतियोगिता हुने सार्वजनिक भएपछि मात्र प्रशिक्षण दिन थालिन्छ।राष्ट्रपति रनिङ्ग शिल्ड भएपछि कुनै विधाका खेलाडीलाई प्रशिक्षण दिएको देखिदैन। 'राष्ट्रियस्तर अथवा कुनै प्रतियोगिता हुने मिति तोकिएपछि प्रशिक्षणमा भाग लिनुपर्छ' भलिबल प्रतियोगितामा भाग लिन दार्चुलाका पुगेका खेलाडीले भने, 'पुग नपुग एक महिनाको प्रशिक्षण हुन्छ। उक्त समयमा पनि पर्याप्त खेल सामग्री हुँदैन।' यसले गर्दा जिल्लाका आश बोकेका खेलाडीले पदक ल्याउन नसकेको भलिबलका पूर्व राष्ट्रिय खेलाडी भोजराज जोशीले बताए ।क्षेत्रीय प्रतियोगिताको उद्घाटन सुदूरपश्चिम प्रदेशसभाका सदस्यद्धय गेल्बुसिह बोहरा र मानबहादुर धामीले उद्घाटन गरेका हुन् । प्रतियोगितामा प्रतिस्पर्धा गर्न दार्चुलासँगै बैतडी, डडेल्धुरा, कञ्चनपुर, कैलाली, अछाम, डोटी, बझाङ्ग र बाजुराका पुरुष भलिबल खेलाडी यहाँ पुगेका छन्। दार्चुलालाई खेलकुदमार्फत पर्यटन प्रवद्र्वन तथा खेलाडी उत्पादनलाई समेत मध्यनजर गर्दै प्रतियोगिता आयोजना गरिएको आयोजकले जनाएको छ। उद्घाटन सत्रलाई सम्बोधन गर्दै प्रदेशसभाका सदस्यद्धयले जिल्लाको खेलकुद विकासमा आफूहरु सधै प्रतिबद्ध रहेको बताउँदै खेल मैदान निर्माण गर्न जग्गा उपलब्ध हुनसके प्रदेश सरकारले गर्न सक्ने सहयोग गर्ने छ। जिल्ला सदरमुकाम आसपास खेल मैदान बनाउन ठाउँको अभाव रहेको छ। जिल्लाका अन्य ठाउँमा खेलकुद मैदान निर्माणका लागि ठाउँ भएपनि संरचना अभाव हुँदा खेल मैदान निर्माण गर्न सकिएको छैन। बरु पछिल्लो समय स्थानीय तहले खेल मैदान निर्माणमा चाँसो दिएको हुनाले अब खेलाडीलाई प्रशिक्षण गराउन सहज हुने जिल्ला खेलकुद विकास समितिका उपाध्यक्ष श्याम सिनालले बताए। जिल्लामा भलिबल, त्रिकेट लगायत एथलेटिक्स खेलको क्रेज बढी भएपनि भलिबल र त्रिकेटका प्रशिक्षक नभएको भलिबलका पुर्व राष्ट्रिय खेलाडी जोशीको भनाई छ। २०७० सालमा बगाएको खुल्ला मञ्च अहिलेसम्म पुर्ननिर्माण हुन सकेको छैन। जिल्ला सदरमुकाममा खेल मैदान नहुदा प्रशिक्षक भएर पनि खेलाडीलाई प्रशिक्षण दिन नसकिएको उनको भनाई छ।"

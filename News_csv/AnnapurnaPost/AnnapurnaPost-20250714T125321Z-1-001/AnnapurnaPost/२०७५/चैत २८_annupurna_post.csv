शीर्षक,विवरण
अपांगता भएका व्यक्ति अन्यायमा,"झन्डै तीन सय ५० भन्दा बढी अपांगता भएका व्यक्तिले स्थापना र सञ्चालन गरेका संस्थाबाट प्रतिनिधि, पर्यवेक्षक समेत गरी ८ सयको संख्यामा विराटनगरमा भेला हुँदैछन्। यतिबेला महाधिवेशनको वर्ष र नयाँ नेतृत्वको होडबाजीले पनि वातावरण तातेको छ। ०४६ को परिवर्तनपछि अपांगता भएका व्यक्ति संगठित हुन थालेका हुन्। ०५० मा महासंघ स्थापना भएपश्चात् करिब तीनदशकको अवधिमा अपांगता अधिकार प्राप्तिको अभियानले आफ्नो आकार र सञ्जाल सबैजसो जिल्लामा फैलाएको छ। विशेष गरी अधिकार र पैरवीमा अभियानले आफूलाई अगाडि सारेको छ। यो अवधिमा मुलुकमा भएका ठूल्ठूला आन्दोलन र परिवर्तनमा अपांगता भएका व्यक्ति पनि सरिक भए। दुर्भाग्य यही अवधिमा मुलुकमा भएको सशस्त्र संघर्ष र ०७२ को विनाशकारी भूकम्पले समेत मुलुकमा अपांगताको संख्या बढाएको छ। सँगसँगै तीव्र गतिमा भएको विकास र पूर्वाधार, सडक, यातायात अन्य दुर्घटना र विभिन्न रोगका कारण समेत अपांगताको संख्या बढिरहेको छ। गरिबीले अपांगता र अपांगताले गरिबी बढाएको छ। विभिन्न परिवर्तन र आन्दोलनले अपांगता भएका व्यक्तिको अधिकार स्थापितमा पनि भूमिका खेलेको छ। यस अवधिमा सन् २००९ मा नेपालले अपांगता भएका व्यक्तिको अधिकारसम्बन्धी अन्तर्राष्ट्रिय महासन्धि पारित गरिसकेको छ भने ०७२ मा जारी नेपालको संविधानमा अपांगता अधिकार लिपिबद्ध भएका छन्। यसपछिको रुपान्तरित व्यवस्थापिका संसद्ले समेत अपांगता भएका व्यक्तिको अधिकारसम्बन्धी ऐन पारित गरिसकेको छ। अहिलेको सन्दर्भमा विभिन्न राजनीतिक दलहरूले समेत अपांगतालाई स्वीकार गरेको देखिन्छ। घर, परिवार र समुदायस्तरमा समेत अपांगता भएका व्यक्तिलाई हेर्ने दृष्टिकोण सकारात्मक छैनन्। यद्यपि दूरदराज र सहरमा समेत अझै धेरै अपांगता भएका व्यक्ति अधिकारबाट वन्चित र सुविधाविहीन अवस्थाबाट गुज्रिरहेका छन्। मुलुक, सरोकारवाला र आम अपांगता अभियन्ताको ध्यान त्यतातर्फ जानु जरुरी छ। ऐन, कानुनको हिसाबले हामी दक्षिण एसियामै अगाडि छौं। तर, अपांगता भएका व्यक्तिको जीवनस्तर सुधार हुने र विद्यमान नीतिनियम प्रभावकारी कार्यान्वयन गर्ने सन्दर्भमा नेपाल पछाडि परेको छ। संविधान, महासन्धि र अरू थुप्रै दस्ताबेज तर्जुमा हुँदै जाने तर कार्यान्वयन नहुने विडम्बना मुलुकमा हावी देखियो। संविधान र महासन्धिमा भएका अधिकार र प्रावधान ऐन तर्जुमा हुँदा घटेर आएका छन्। संविधान जारी भएपछि संघीय संसद् गठन भएको एक वर्षभित्र तर्जुमा भएका धेरै विधेयक र मौलिक हकका विधेयकमा समेत अधिकार कटौती भएका छन्। संविधान र महासन्धिमा भएका प्रावधान विधेयकमा घटेर आउने, ऐनमा भन्दा नियमावली, निर्देशिका र कार्यविधिमा झनै घटेर आउने र कार्यान्वयनको अवस्थामा शून्यप्रायः हुने प्रवृत्ति बढेको छ। गत वर्ष सामाजिक न्यायमा अन्यायको वर्ष सावित भएको छ। एकातर्फ निर्वाचनमा दिएको वचन पालना सरकारले गरेन भने अर्कोतर्फ मानवीय व्यवहारभन्दा बाहिर गएर केही अनिवार्य भत्ताको खारेजी गर्यो। स्पाइनल इन्जुरी भएका, क्यान्सर, मुटु र मिर्गौलाका असक्त बिरामीलाई जीविकापार्जन भत्ता मासिक पाँच हजार दिने निर्णय कार्यान्वयन भएन। पूर्ण र अति अशक्त अपांगता भएका व्यक्तिलाई दिइँदै आएको सामाजिक सुरक्षा भत्तामध्ये अति अशक्त अपांगता भएकालाई व्यक्तिलाई दिइआएको सामाजिक सुरक्षा भत्ता कटौती गरिएको छ। यो दुःखद र अमानवीय पनि छ। निजामती सेवामा अपांगता भएकालाई पाँच प्रतिशतको आरक्षण घटाएर तीन प्रतिशत बनाइएको विषयले हजारौं अपांगता भएका व्यक्तिलाई दुःिखत तुल्याएको छ। अपांगता र सामाजिक न्यायको सन्दर्भमा अन्यायको नमुना प्रस्तुत भएको छ। अपांगता भएका व्यक्तिको अधिकारसम्बन्धी ऐन जारी भइसकेको केही वर्ष बितिसक्दा पनि अहिलेसम्म ऐन कार्यान्वयन गर्ने नियमावली बनेको छैन। यी केही उदाहरण मात्र हुन्। संविधान र महासन्धिमा लिपिबद्ध भएका, ग्यारेन्टी अधिकार र सुविधा कार्यान्वयन हुन नसक्ने स्थितिमा पुग्नु अर्को गम्भीर विषय बनेको छ। यसतर्फ महासंघ, अभियन्ता र सरोकारवालाको समयमै ध्यान पुग्न जरुरी छ। सरकार अझै पनि अपांगता भएका व्यक्तिलाई खाना, लाउन दिए पुगिहाल्छ, किन धेरै चुरीफुरी, खुरुक्क घरै बसे भइहाल्यो नि, भत्ता पनि दिएकै छ भन्ने मानसिकतामा फसेको छ। विवेकशून्य अवस्थामा जवाफ दिइरहेको छ। म अपांगता भएका अभियन्तालाई भन्न चाहन्छु, तपाईंहरूले आफ्नो अभियान र जिम्मेवारीमा के के गर्नुभयो ? २५३० वर्षको अभियानले के के गर्यो ? अहिलेको सन्दर्भमा के गर्न खोजिरहेका छौं ? अब अभियानको पुनरावलोकन गर्नुपर्ने समय भयो कि भएन ? अभियानले अपांगता अधिकार स्थापित गर्यो तर अपांगता भएका व्यक्तिको जीवन स्तरमा सुधार भयो कि भएन ? अब तमाम सरोकारवाला सबैको बाटो त्यतातर्फ हो कि हैन ? अपांगता भएका व्यक्तिको विकास र अधिकार प्राप्तिको अभियानलाई प्रभावकारी र सार्थक तुल्याउन सहमतिमा आधारित समूह र कामलाई जोड दिनुपर्छ। महासंघको विधानले परिकल्पना गरेको अपांगताको सरोकारमा हाम्रो ध्यान पुग्यो कि पुगेन ? हामी यो मार्गमा हिँड्यौं कि हिँडेनौं ? महाधिवेशनमा सहभागी हुने सबै प्रतिनिधि नेता हुन्। यिनीहरूले संस्था, जिल्ला, प्रदेश हुँदै संघको समेत नेतृत्व गरेका छन् र अझै गर्दै छन्। हामीमा पनि केही जिम्मेवारी र उत्तरदायित्व छन्। यो भूमिका निर्वाह गर्र्यौं कि गरेनौं ? महासंघको विधानमा यो संस्था गैरराजनीतिक भनेको छ। हामीले यो हेक्का राख्यौं कि राखेनौं ? सामाजिक संस्थामा राजनीतिका नाउँमा विभिन्न चलखेल किन र केका लागि हो ? प्रतिनिधिले बुझ्नुपर्ने बेला भयो। संविधान जारी भएपछि मुलुकमा तीन तहका निर्वाचन भए। हामी कहाँ थियौं ? के गर्दै थियौं ? निर्वाचनमा हामी कति तयार भयौं ? के पाउँछन् अपांगता भएका व्यक्तिहरूले ? तपाईंहरूले आफ्नो पार्टीमा अधिकार सुनिश्चित र स्थापित गर्नुभयो ? संविधानले अपांगता भएका व्यक्तिलाई चिन्ने तर हाम्रै पार्टीका विधानले अपांगतालाई चिन्नुपर्छ कि पर्दैन ? महासंघको यसै महाधिवेशनले संविधानमा प्राप्त उपलब्धि, महासन्धि र अपांगता भएका व्यक्तिको अधिकारसम्बन्धी ऐनको प्रभावकारी कार्यान्वयनमा जोड दिनुपर्छ। मुलुकको बदलिँदो राजनीतिक परिस्थितिअनुसार महासंघलाई निरन्तर अगाडि बढाउनुपर्छ। अपांगता भएका व्यक्तिको राजनीतिक अधिकार सुनिश्चित गर्न यो महाधिवेशन अभिप्रेरित हुनुपर्छ। विश्वमा द्रुतगतिमा विकास भइरहेको सूचना प्रविधि र अन्य सहयोगी प्रविधिमा नेपाली अपांगता भएका व्यक्तिको पहँुच अबको आवश्यकता हो। महासंघ, यसका संरचना र सदस्य संस्था समयअनुसार सम्पूर्ण अपांगता भएका व्यक्तिको बृहत्तर हित हुने खालका सवाल पहिचान गरी तिनको समाधानमा जुट्नुपर्छ। संघीय संरचनाको भावनाअनुरूप संघदेखि स्थानीय तहसम्मको महासंघीय संरचनालाई व्यवस्थित गर्दै सदस्य संस्थाहरूको दिगोपना, क्षमता अभिवृद्धि तथा संस्थागत विकासका लागि स्रोत पहिचान र परिचालनमा जोड दिनुपर्छ। अपांगता भएका व्यक्तिको विकास र अधिकार प्राप्तिको अभियानलाई प्रभावकारी र सार्थक तुल्याउन सहमतिमा आधारित समूह र कामलाई जोड दिनुपर्छ। हाम्रो, राम्रो, भरोसायुक्त, सबैको विश्वसनीय र विधिमा चल्ने सुशासनयुक्त महासंघ बनाउनु आजको आवश्यकता हो। पन्थ राष्ट्रिय सभा सदस्य हुन्।"
मातृमृत्युको प्रमुख कारक उच्च रक्तचाप,"उच्च रक्तचाप भन्नेबित्तिकै बुढेसकाल वा चालीस वर्षपछिको रोग सम्झन्छौं। गर्भावस्थामा पनि उच्चरक्त चाप हुन्छ र ? धेरैलाई त्यस्तो लाग्न सक्छ तर गर्भावस्थामा पनि उच्च रक्तचाप हुन सक्छ र यो गर्भवती महिलाको मृत्युको कारण पनि हुन सक्छ। यसरी बढेको रक्तचाप गर्भको बच्चा जन्मेको केही घण्टादेखि १२ हप्तासम्ममा पुनः सामान्य हुन्छ। गर्भको अवधि २० हप्ता अर्थात् करिब ५ महिना भएपछि रक्तचाप बढ्नु अनि प्रसव भएको १२ हप्तामा फेरि सामान्य हुने अवस्थालाई गर्भावस्थाको रक्तचाप वा जेस्टेसलन हाइपर टेन्सन भनिन्छ। यस्तो अवस्थामा गर्भको शिशु तथा आमाको मृत्यु हुने खतरा हुन्छ। यस किसिमका रक्तचाप गर्भको कारणले वा शालनाल (प्लासेन्टा) का कारणले भएको हो। सुनसरी डुम्राहाकी २२ वर्षीया पार्वती साहको अवस्था गर्भ रहेको ३९ हप्ताको अवधिसम्म सामान्य थियो।र उनले गाउँकै स्वास्थ्य चौकीमा गर्भ परीक्षण (एएनसी) गरिरहेकी थिइन्। उनलाई एक्कासि टाउको दुख्न थालेपछि घरमै स्वास्थ्यकर्मी बोलाएर परीक्षण गर्न लगाइयो। परीक्षणपछि उनको रक्तचाप २१०११० रहेको पाइयो। त्यो देखेर स्वास्थ्यकर्मी आत्तिए। उनलाई तुरुन्त प्रसव गराउन आईसीयू सुविधा भएको अस्पताल लैजान सल्लाह दिइयो। उनका पति सुरेन्द्रले उनलाई तत्कालै मोरङ सहकारी अस्पताल विराटनगर लिएर आए। यहाँ पनि उनको रक्तचाप २१०११० थियो। उनी एकपटक बेहोस भइसकेकी थिइन्। यो एउटा जटिल अवस्था हो भनेर उनका आफन्तलाई सम्झाएँ। उनलाई तुरुन्तै म्याग्नेसियम सल्फेट नामक सुई प्रयोग गरियो र अन्य रगतका परीक्षण र रगतको व्यवस्था गरेर सोही दिन शल्यक्रिया (सिजरियन) गरेर प्रसव गराइयो। गर्भावस्थामा रक्तचाप बढेर बेहोस हुने यस्तो अवस्थालाई इक्लम्पसिया भनिन्छ। यस अवस्थामा आमा र बच्चा दुवै जोखिममा हुन्छन्। इक्लेम्पसिया भएको अवस्थामा मातृ मृत्यु हुने सम्भावना १० प्रतिशत रहेको हुन्छ। अझ गर्भको अवधि ३४ हप्ताभन्दा कम भएमा यो सम्भावना अझ बढी हुन्छ। यस अवस्थामा एकातिर रक्तचाप घटाएर आमालाई जोगाउनुपर्ने हुन्छ भने अर्कोतिर सम्भव भएसम्म बच्चालाई पनि जोगाउनुपर्ने हुन्छ। विश्व स्वास्थ्य संघको २०१६ नोभेम्बरको प्रतिवेदनअनुसार अझै पनि विश्वमा करिब ८३० महिला गर्भ तथा प्रसवकै कारण मर्ने र सोमध्ये ९९ प्रतिशत महिला विकासोन्मुख देशका मर्छन्। मातृ मृत्यु हुनुको पछाडि धेरै कारण हुन सक्छन्। कम उमेरमा विवाह गर्नु, कम उमेरमै बच्चा पाउनु, तुरुन्तातुरुन्तै गर्भवती हुनु, खानपिनमा ध्यान नदिनु, गर्भावस्थामा स्वास्थ्य परीक्षण नगर्नु आदि कारणले प्रत्यक्ष वा परोक्ष रूपमा मातृमृत्युमा सहयोगी भूमिका खेलेका हुन्छन्। मानिसको सचेतना बढ्दै गएको छ। सामाजिक परिवर्तन, स्वास्थ्य सेवाको विस्तार, गर्भपतनलाई कानुनी मान्यता, अवैध गर्भपतनमा कमी आदिले मातृ मृत्यु दरमा निकै कमी आएको छ। सन् २०१६ को डेमोग्राफिक एन्ड हेल्थ सर्भेका अनुसार सन् १९९६ मा ५३९ रहेको नेपालको मातृ मृत्यु दर सन् २०१६ मा २ सय ३९ मा झरेको छ। मातृ मृत्युको कारण अहिले पनि रक्तस्राव (प्रसवअगाडि र प्रसवपछाडि), उच्च रक्तचाप तथा त्यसैले जन्माएको समस्या इक्लेम्पसिया रहेको पाइन्छ। मातृ मृत्युको प्रमुख कारणमा रक्तस्रावका कारणले हुने मृत्युमा कमी आए पनि उच्च रक्तचाप तथा इक्लेम्पसियाका कारणले हुने मृत्यु प्रतिशत भने बढ्दै गएको छ। म्याट्रेनल मोर्टालिटी एन्ड मोर्बिडिटी स्टडी २००८०९ का अनुसार सन् २००८ मा नेपालमा २१ प्रतिशत मातृ मृत्युको कारण उच्च रक्तचाप र यसले ल्याएका समस्या (इक्लेम्पसिया) रहेका छन्, जुन सन् १९९८ मा ११ प्रतिशत मात्र थियो। उच्च रक्तचाप गर्भ रहनुअगाडि पनि भएको हुन सक्छ वा उच्च रक्तचाप पहिलोपटक गर्भावस्थामा देखिन सक्छ। २० साताको गर्भवती महिला वा शिशु जन्मिएको २४ घन्टाभित्र लगातार रक्तचाप १४०९० हुनु वा कम्तीमा ४ घन्टाको फरक पारेर दुईपटक रक्तचाप नाप्दा १४०९० हुनु (पहिले रक्तचाप सामान्य रहेको अवस्थामा) लाई गर्भावस्थाको रक्तचाप वा जेस्टेसलन हाइपर टेन्सन भनिन्छ। यस्तो अवस्थामा गर्भको शिशु तथा आमाको मृत्यु हुने खतरा हुन्छ। उच्च रक्तचापसँगै पिसाबमा प्रोटिन देखिनुले ठूलो समस्या ल्याउन सक्छ। यसबाट आमा बेहोस हुने, रक्तचाप बढ्ने, अचेत हुने, संक्रमित हुने तथा आमाको मृत्युसमेत हुन सक्ने हुन्छ। गर्भावस्थामा यस्तो समस्या आउनाले शिशु कम तौलको हुने, महिना नपुग्दै जन्मने तथा गर्भमै बच्चाको मृत्युसमेत हुन सक्छ। गर्भवतीमा देखा पर्ने यस किसिमको समस्यालाई इक्नाम्पसिया भनिन्छ र यो पहिलोपटकको गर्भमा बढी देखा पर्ने र खतरनाक साबित हुने गरेको पाइन्छ। शरीरका सम्पूर्ण रक्तनली, विशेषगरी पाठेघर, मिर्गौला र मस्तिष्कमा रक्तनली आवश्यकभन्दा बढी संकुचित भएकाले उच्च रक्तचाप, प्रिइक्लाम्पसिया तथा इक्लाम्पसिया हुन्छन्। प्रिइक्लाप्पसियामा भएका गर्भवती महिला एकपटक मात्र पनि अचेत हुने वा बेहोस हुने अवस्थालाई इक्लाम्पसिया भनिन्छ। एकपटक मात्र पनि इक्लाम्पसिया भएमा पनि गर्भवती महिला तथा गर्भमा रहेको शिशु दुवैको लागि खतरा हुन्छ। जेस्टेसलन हाइपर टेन्सन, प्रिइक्लाम्पसिया तथा इक्लाम्पसिया जटिल किसिमका समस्या हुन्। यसका लागि नियमित रूपमा चिकित्सकको सल्लाहबमोजिम औषधि सेवन गर्नुपर्छ। यस्तो समस्याका लागि सुविधासम्पन्न अस्पतालमा भर्ना भएर उपचार गराउँदा पनि मृत्यु हुन सक्छ। यी समस्याको मुख्य कारण गर्भमा रहेको बच्चा तथा शालनाल हुने भएकाले अति संवेदनशील अवस्थामा तथा आमाको ज्यान जोगाउन गर्भको अवधि नपुग्दै बच्चाको जन्म गराउनुपर्ने हुन सक्छ। हरेक गर्भ आफैंमा जोखिमपूर्ण रहेकाले अनावश्यक रूपमा गर्भवती हुनु हुँदैन। त्यसैले परिपक्क वा २० वर्ष पार गरेपछि मात्र विवाह गर्ने, परिवार नियोजनका साधन प्रयोग गर्ने, नियमित गर्भ परीक्षण गर्ने र स्वास्थ्य संस्थामा मात्र प्रसव गराउने हो भने मातृ मृत्यु दरमा कमी आउने छ। गर्भास्थामा नियमित परीक्षण, रक्तचापको सर्तकता अपनाई जटिलताको परीक्षण गर्नुपर्छ। यस्तो अवस्थामा नियमित औषधि सेवन गर्ने तथा बच्चाको तौल राम्रो हुनेबित्तिकै वा गर्भको अवधि ३७ हप्ता पार गर्नेबित्तिकै थप जटिलता देखा पर्नुअगाडि नै बच्चा जन्माउने तयारी गर्नु बुद्धिमानी हुन्छ।"
महिलामैत्री मुलुक र सुरक्षा,"द्वन्द्वरत र त्यसमा पनि धार्मिक कट्टरता भएका मुलुकमा महिला हिंसाको सिकार हुने गरेका छन्। कुनै पनि राष्ट्रको वातावरण महिलामैत्री हुन ती देशका जनताको स्वभाव र चारित्रिक व्यवहारमा निर्भर हुन्छ। अमुक राष्ट्रको सभ्यताको विकास कसरी भएको छ ? त्यहाँ द्वन्द्व हुने गरेको छ वा छैन यी विषयले पनि महिलाको स्वतन्त्रता र सुरक्षामाथि प्रभाव पारेको हुन्छ। धर्म र सामाजिक विकास कसरी भएको छ, जस्ता विषय पनि विचारणीय हुन्छन्। द्वन्द्वरत मुलुक र त्यसमा पनि धार्मिक कट्टरता छ भने निश्चय नै महिला हिंसाको सिकार हुने गर्छन्। मैले सन् २०१४ मा जापान र २०१५ मा चीनको भ्रमण गर्ने अवसर पाएको थिएँ। दुवै देशमा महिला रोजगारीको सिलसिलामा आधा रातमा निश्चिन्त भएर एक्लाएक्लै हिँडेको देखेकी थिएँ। त्यहाँका कानुन र कार्यान्वयन कठोर छ। सरकार महिलाको सुरक्षाको निम्ति प्रतिबद्ध पनि छ तर भनिन्छ हिंसाको आँकडा अध्यायन हुँदा ती देशमा पनि महिलाको सुरक्षा स्थिति कमजोर भनिँदो रहेछ। वासिंगटन पोष्ट्ले केही समयअघि महिला सुरक्षा र स्वतन्त्रता बारेमा अध्ययन गरी सन् २०१७ मा प्रकाशित गरेको प्रतिवेदनमा आइसल्यान्ड, डेनमार्क, फिनल्यान्ड, अस्टेलिया, स्विट्जरल्यान्ड, निदरल्यान्ड, न्युजिल्यान्ड, क्यानडा, स्विडेनलगायत केही युरोपियन र एसियन मुलुकलाई सुरक्षित र महिलामैत्री भएको उल्लेख गरिएको छ। भनिन्छ, संसारमा महिलाविरुद्ध हुने हिंसारहित देश कुनै पनि छैन। मात्र कमबेसीको फरक मात्र हो। तथापि उपरोक्त उल्लिखित मुलुकमा अन्य महिला हिंसा हुने देशभन्दा न्यून हिंसा हुने गरेका छन्। महिला स्वतन्त्र छन्, सुरक्षित पनि छन्। महिला सुरक्षामा आइसल्यान्ड एक नम्बरको राष्ट्र मानिन्छ। यहाँका महिलाले सन् १९५० मा नै पैतृक सम्पत्तिमा समान हक प्राप्त गर्ने कानुन पाएका थिए। महिला पुरुषबीच व्यावहारिक रूपमा समानता छ। पुरुषले महिलाको कदर गर्छन्। स्वास्थ्य सेवा शिक्षा, राजनीति सबैमा महिलालाई समान अधिकार छ। त्यहाँका महिला जुनबेला पनि एक्लाएक्लै हिँड्न सक्छन्। महिला विकास, महिला सुरक्षा र स्वतन्त्रता बारेमा युनिफेम नामक संस्थाले महिला सवालमा काम गरेको छ। यस्तै संयुक्त राष्ट्रसंघले १५६ राष्ट्रमध्येमा फिनल्यान्डलाई छैटौं नम्बरको शान्त देश भनी नामकरण गरेको थियो। त्यहाँ महिला सुरक्षा उच्चस्तरीय मात्र छैन सरकारले प्रत्येक दुई वर्षमा महिला सुरक्षाबारेमा समीक्षा गर्ने गरेको छ। आवश्यक परे थप सुरक्षा उपाय तर्जुमा गरी कार्यान्वयन गर्ने व्यवस्थासमेत गरेको छ। त्यहाँ पनि महिला दिनरात जतिबेला पनि एक्लाएक्लै हिँड्न स्वतन्त्र छन्। महिलाको हकमा हर क्षेत्रमा समावेशीको सिद्धान्त लागू गरिएको छ। डेनमार्कमा पनि पुरुष र महिलाबीच कुनै भेदभाव पाइँदैन। महिलाहरू रोजगारी गर्न र एक्लाएक्लै यात्रा गर्न स्वतन्त्र छन्। यहाँका सुरक्षा व्यवस्था कडा छ। सरकारले आफ्नो नीतिमा पुरुष र महिलाले समान स्तरको जीवन निर्वाह गर्न पाऊन् भन्ने धारणा राखेको पाइन्छ। भनिन्छ, अस्ट्रिया महिलाका निम्ति निकै सुरक्षित छ, उनीहरूको स्वतन्त्रता र सुरक्षाबारेमा पनि सचेत छ। मात्र ग्रामीण क्षेत्रका बासिन्दाको व्यवहारमा रुखोपन हुनु र सहरमा केही माग्ने प्रवृत्तिका मानिसको व्यवधान झेल्नुपर्ने स्थिति छ। महिला हिंसा, महिला हत्या, प्रताडना भन्ने सुनिँदैन। महिला यात्रा, रोजगारी गर्न र स्वतन्त्रपूर्वक जिउन सक्षम छन्। भनिन्छ, स्विट्जरल्यान्ड महिलानिम्ति स्वर्ग देश हो। सन् १९९० मा महिला हकसम्बन्धी कानुनमा व्यापक परिवर्तन गरी उद्धार व्यवस्था कायम गरिएको थियो। यहाँ वैवाहिक बलात्कारलाई सन् १९९२ मा अपराध घोषित गरी सन् २००४ देखि सजायको व्यवस्था पनि गरिएको थियो। राजनीतिमा महिलाको सहभागितालाई खुला गरिएको हुँदा सन् २०१० मा मन्त्रिमण्डलमा ६ जना मन्त्री महिला बन्न सकेका थिए। स्विट्जरल्यान्डमा दुव्र्यवहारको परिभाषामा बालबालिकाको हेरचाह नगर्नु, बूढाबूढीको सेवा नगर्नु, जीवनसाथीको सेवा नगर्नुलाई पनि अपराधको परिभाषाभित्र राखिएको छ। त्यहाँ अपराधको नाममा महिलाविरुद्ध हिंसा, हत्या हुँदैन बरु सानातिना चोरी हुने गरेको छ। विशेषता यात्रामा त्यस्ता चोरी सम्भव छ। अन्यथा वातावरण महिलामन्त्री छ, रोजगारी, एक्लो यात्रा त्यहाँ सम्भव छ। निदरल्यान्डमा पनि शान्ति छ। महिलामैत्री वातावरण मात्र होइन सुरक्षा पनि छ। लैंगिक समानता कायम छ। सन् २०१५ मा एउटा सम्मेलनमा भाग लिन जाँदा मैले देखेँ, त्यहाँ त उच्च पदाधिकारीदेखि आम जनसाधारण ट्रामको यात्रा गर्ने बढी साइकल चलाउने गर्दा रहेछन्। सन् १९५६ भन्दा पहिले विवाहित महिलालाई रोजगारीमा प्रतिबन्ध थियो। त्यसपछि मात्र स्वतन्त्रता पाए। विवाहअघि काम गरे पनि विवाहपछि छोडिदिने गर्दथे। त्यस्तै वेतनमा पनि महिला पुरुषबीच भेदभाव थियो। अब डच सरकारले महिला पुरुषबीच स्वतन्त्रता कायम गरेको छ। न्युजिल्यान्डमा शारीरिक, मानसिक, यौनजन्य र मनोवैज्ञानिक हिंसा, धम्की र सम्पत्ति नष्ट आदिलाई पनि हिंसाको परिभाषाभित्र राखिएको छ। यहाँका प्रहरी सक्रिय छन्। अपराध गर्नेलाई कठोर सजाय दिइन्छ। प्रहरीको केही हटलाइन नम्बर छन्। महिलाको सुरक्षामा तत्परता देखाइन्छ। त्यहाँ महिलाको सुरक्षा मात्र गरिन्छ। महिलाको परिवार, आवासस्थल र रेलयात्रामा विशेष सुरक्षा दिने व्यवस्था छ। हामीले महिला, सुरक्षा, स्वतन्त्रता र सामथ्र्य प्राप्त गर्न आइसल्यान्ड, डेनमार्क, फिनल्यान्ड, अस्ट्रेलिया, निदरल्यान्ड, न्युजिल्यान्ड, क्यानडा, स्विडेनलगायतका मुलुकबाट पाठ सिक्न आवश्यक छ। त्यस्तै क्यानडा, अस्ट्रेलियामा त्यत्तिमै सुरक्षा र संरक्षण प्रदान गरिएको छ। महिलाहरू दुवै देशमा यात्रा गर्न स्वतन्त्र छन्। क्यानडामा महिलाको आर्थिक विकास गराउन ठूलो प्रयास गरिएको छ। अस्ट्रेलियामा केही हत्याका वारदात भए पनि महिलाको हकमा सुरक्षित छन्। सन् १९९४ मा यहाँ महिला पुरुषबीच लैंगिक समानताको कानुन लागू गरिएको थियो। क्यानडाले प्रताडित महिलासम्बन्धी कानुनको व्यवस्था र यसको कार्यान्वयन गरेको छ। हिंसाका सिकार भएका महिलाले अपराध गरेमा सजाय न्यून गरिने व्यवस्था छ। स्विडेनमा महिला स्वतन्त्र छन्। रोजगारी वा कुनै पेसा व्यवसाय गर्न तथा यात्रामा कुनै कठिनाइ छैन। यहाँ पुरुषले महिलाको सम्मान र सुरक्षालाई महŒव दिएको देखिन्छ। तर महिला विकासको सम्बन्धमा र अन्तर्राष्ट्रिय सन्धि, महासन्धि, सुरक्षा परिषद्को प्रस्ताव नम्बर १३२५ लागू गर्न अन्य मुलुकमा स्विडेनको प्रयास रहेको पाइन्छ। यस क्षेत्रमा स्विडेनको ठूलो लगानी छ। उपरोक्त १० मुलुकमा लैंगिक समानता कायम छ। महिला स्वतन्त्र र सुरक्षित छन्। यी मुलुकमा बलात्कार, महिला हिंसाका बारदातको सम्भावना कम छ। यी देशले सुरक्षा परिषद्को १३२५ नम्बरको प्रस्तावलाई आफ्ना मुलुकमा कार्यक्रम बनाई लागू गरेका छन्। ती कार्यक्रमको प्रत्येक दुई, तीन वर्षमा मूल्यांकन गरिन्छ। त्यस्तै महिलाविरुद्ध हुने भेदभावसम्बन्धी महासन्धि तथा यसको वैकल्पिक प्रस्तावलाई लागू गरिएको छ। महिलामैत्री उद्धार कानुन बनेका छन्। यसका अतिरिक्त युरोपियन युनियनमा आबद्ध राष्ट्रहरू संघीय जर्मनीलगायत क्यानडा, अस्ट्रेलिया फिनल्यान्ड, डेनमार्क, निदरल्यान्ड, स्विडेन, स्विट्जरल्यान्ड, न्युनिल्यान्ड, नर्वे आदि मुलुकले महिला विकासका निम्ति अविकसित मुलुकमा व्यापक आर्थिक सहयोग गरी हिंसा निवारण गर्ने काम गरेको देखिन्छ। उल्लिखित दस राष्ट्रमा अन्तरिक युद्ध र द्वन्द्व केही छैन तैपनि ती राष्ट्रले सुरक्षा परिषद्को १३२५ नम्बरको प्रस्तावलाई आफ्ना देशमा व्यापक लागू गरी अन्य सदस्य राष्ट्रहरूमा पनि त्यो प्रस्ताव लागू गराउन ठूलो सहयोग गरेका छन्। महिलामैत्रीको सवालमा फ्रान्स, बेल्जियम, पोर्चुगल र नर्वे पनि हिंसारहित छन्। विशेषतः जर्मनी सुरक्षित छ। तर, पूर्वी जर्मनीलाई असुरक्षित मानिन्छ। अहिले पनि जर्मनीमा २१६ प्रतिशत कम महिला वेतन पाउने गर्छन्। जर्मनीमा पनि १३२५ नम्बरको सुरक्षा परिषदको प्रस्ताव लागू गरिएको छ र यसलाई अन्य राष्ट्रमा लागू गराउन सहयोग गरेको पनि पाइन्छ। स्विडेनले आफ्नो मुलुकमा समस्या नभए पनि अन्य मुलुकमा व्यापक सहयोग गरेको पाइन्छ। पोर्चुगलमा महिला हिंसाका वारदत न्यून छन्। महिलाहरू घुम्न स्वतन्त्र छन्। चोरीका घटना भने हुने गरेको पाइन्छ। माथिका १० देश जस्तो सुरक्षित भने छैन। फ्रान्सले १३२५ नम्बरको प्रस्तावलाई स्वीकार गरी सो मुताविक मुलुकभित्र द्वन्द्व र हिंसामा परेका महिलाको सुरक्षा कसरी गर्ने भन्ने सम्बन्धमा योजना बनाई कार्यान्वयन गरेको छ। फ्रान्समा महिला अति सुरक्षित छन्। भनिन्छ, फ्रान्समा विशेषतः एकल महिला बढी बसोबास गर्छन्। पेरिसमा बसोबास गर्ने ती महिला सुरक्षित र सुखी मात्र होइन खुसी पनि छन्। फ्रान्स यस्तो राष्ट्र हो जसले १३२५ नम्बरको प्रस्ताव लागू गर्ने प्रयास गरेको छ संसारभरि। बेल्जियममा पनि महिला हिंसा हुँदैन मात्र चोरीका घटना छिटफुट हुने गरेका छन्। महिलाविरुद्धका हिंसाको वारदात नभएसरह छ। महिला हिंसाविरुद्ध सुरक्षाको व्यवस्था कायम छ। एसियाली मुलुकमा सिंगापुर सुरक्षित छ। धेरै महिला सरकारी वा गैरसरकारी संस्थामा कार्यरत छन्। परिवारले यी महिलालाई सहयोग गर्छन्। यहाँ महिला घुम्न सक्षम छन्। राति सिनेमा हेर्ने, पर्यटकीयस्थल भ्रमण गर्न र होटेल तथा रेस्टुराँमा एक्लै बसेर खान स्वतन्त्र छन्। सहरभरि सादा पोसाकमा प्रहरी हुन्छन्। ट्याक्सी ड्राइभर इमानदार छन्। ३० वर्ष नकाटी वा विवाह नगरी ट्याक्सी चलाउने लाइसेन्स पाइँदैन। सुरक्षा कडा छ र कानुन अनि यसको कार्यान्वयनमा कठोर छ। इन्डोनेसियामा बाली पर्यटकीय क्षेत्र मात्र सुरक्षित छ। केही समयअघि बाली र आचे भन्ने ठाउँमा आतंककारी आक्रमण भएको थियो। बाली भने अहिले सुरक्षित छ। त्यहाँ कडा सुरक्षा छ। एसियामा दक्षिण कोरिया पनि लैंगिकमैत्री छ। कारण ग्रामीण भेगका जनता सहयोगी र अतिथि देवो भव भन्ने खाले छन्। पाहुनाको सम्मान गर्छन्। महिलाको सुरक्षा कडा छ। प्रहरी सक्रिय छ। हटलाइन सेवा छन्। कानुन कठोर छ। महिलाको सुरक्षामा कोरिया जिम्मेदार छ। त्यहाँ महिला सुरक्षित र स्वतन्त्र छन्। यसपछि दक्षिण एसियामा भुटान सुरक्षित मानिन्छ। कारण यहाँ ७० हजार बुद्ध धर्मावलम्बी गुरुहरूको बसोबास छ। भनिन्छ, यसले गर्दा पनि भुटान महिलाका निम्ति सुरक्षित छ। अमेरिकी महादेशलाई महिलाको सुरक्षित स्थान नमाने पनि संयुक्त राज्य अमेरिकाको हवाई टापु सुरक्षित मानिन्छ। कारण जनता सरल छन्। मिलनसार र साधारण अनि थोरैमा सन्तुष्ट हुने बानी छ। पर्यटकीय स्थल हुँदा सुरक्षाको व्यवस्था राम्रो छ। तसर्थ पनि जुनसुकै महिला सुरक्षित छन्। सारांशमा भन्ने हो भने नेपालमा अहिले महिलाविरुद्ध हिंसा बराबर हुने गरेको छ। घरबाहिर छोरीचेली पठाउन आत्तिनुपर्ने, महिलाले स्वयं त्रास मान्नुपर्ने अवस्था छ। हामीले महिला, सुरक्षा, स्वतन्त्रता र सामथ्र्य प्राप्त गर्नलाई यिनै मुलुकबाट पाठ सिक्न आवश्यक छ।"
ठेक्कामा ठाकुर र गौतम प्रवृत्ति,"देश विकास हुन नदिने र जनताले सुख नपाउने थिति बस्नुको मुख्य कारण नै यही प्रवृत्ति हो। सरकारले गठनको एक वर्ष पूरा गरिसक्दा पनि जनताको अपेक्षा पूरा गर्न सकेन भनेर अनेक कोणबाट व्याख्या र विश्लेषण हुने गरेका छन्। सैद्धान्तिक कुरा, विचार, घोषणा पत्र र जनतासँग गरिएका वाचा आफ्ना ठाउँमा छन्। तर, नेपालको विकास प्रक्रियामा व्याप्त एउटा प्रवृत्ति छ, जसले सिंगो सरकारलाई असफल बनाइरहेको छ। यो सरकार असफल हुनुमा धेरै कारण खोजिरहनुपर्दैन। दुईवटा उदाहरण हेरे पुग्छमेलम्ची र त्रिभुवन अन्तर्राष्ट्रिय विमानस्थलको ठेक्का। यी दुवैका काम भएर पनि ठेकेदारले भुक्तानी पाएका छैनन्। अघिल्ला खानेपानी सचिव गजेन्द्र ठाकुरका कारण युरोपियन युनियनभरि नेपालको बेइज्जत भयोगरेको कामको भुक्तानी नदिएर। ठाकुर आफू मात्र बदनाम भएनन्, सिंगो नेपाल सरकारको प्रतिष्ठासमेत धुमिल पारे। नेपालको विकास किन भएन भनेर जिज्ञासा राख्नेहरूका लागि ठाकुर प्रवृत्ति पर्याप्त छ। ठाकुरले कमिसन मागेको तर ठेकेदारले नदिएका कारण भुक्तानी रोकेर भगाएको खबर अन्तर्राष्ट्रिय मिडियामा व्याप्त भयो। देशको यति बेइज्जत हुँदा पनि ठाकुर अझै शीर ठाडो पारेर सचिव पदमै बिराजमान छन्। अर्थात् दण्डहीनता। ठाकुरको यो प्रवृत्ति र शैली आम कर्मचारीतन्त्रमा व्याप्त छ। ठाकुर एक्लैले कमिसन माग्ने आँट गरेका होइनन्। ठाकुरका अग्रज र सहकर्मीहरूबाट सिक्दै आएका हुन्। खोजीपस्ने र अनुसन्धान गर्ने हो भने ठाकुर प्रवृत्ति र रोग सरकारका हरेक निकायमा छन्। दुईतिहाइको जननिर्वाचित सरकारले ठाकुर प्रवृत्तिलाई प्र श्रय दिइरहेकैले यो सरकारले एक वर्षमा कुनै काम गर्न सकेन। जहाँ विधिको शासनको खिल्ली उडाइन्छ र दण्डहीनतालाई मलजल गरिन्छ त्यस्तो देशको सरकारले जनताको हितमा माखोसमेत मार्न सक्दैन। हिजो ठाकुर र खानेपानी मन्त्री बिना मगरको मिलिभगत थियो। मन्त्रीको इशारा र संकेतबिना ठाकुर एक्लैले कमिसन माग्ने आँट गर्न सक्दैनथे। ठाकुरले मन्त्रीको पनि भाग चाहिन्छ भनेर ठेकेदारलाई भनेकै हो, जुन कुरा सार्वजनिक भइसकेको छ। तर ठेकेदार सीएमसी चट्टानझैं अडिग रह्यो कमिसन नदिन। बरु कामै छाडिदिन्छु भनेर उल्टै सचिवलाई चेतावनी दिएकै होलिखित र अलिखित। ठाकुरको पनि दम्भ बढ्यो। उनी प्रधानमन्त्रीलाई समेत गुमराहमा राख्न सफल भए। टाट पल्टेको कम्पनीलाई पैसा दियो भने खाएर भाग्छ, त्यसैले उसलाई भुक्तानी दिनु हुँदैन र नेपाल छाडेर जान दिनु हुँदैन भन्दै प्रधानमन्त्रीलाई ब्रिफिङ गरे। जबकि सीएमसी टाट पल्टिसकेको थिएन, अभै छैन। इटाली अदालतमा मुद्दा चलिरहेको थियोपुनः संगठित हुने कि खारेजीमा जाने भनेर। तर औपचारिक रूपमा टाट नपल्टेको कम्पनी टाट पल्टन्छ भन्ने अनुमान गरेर भुक्तानी रोक्नु ठेक्का सम्झौताविपरीत त छँदै थियो। नियत नै ठीक थिएन। ठाकुरको नियत कमिसन नपाएपछिको पीडा, आक्रोश र बदलामा रुपान्तरित भइसकेको थियो। मन्त्री मगरले पनि पछि बुद्धत्व प्राप्त गरिन् कि सीएमसीलाई भगाउँदा राज्यले ठूलो मूल्य चुकाउनुपर्छ भनेर। उनले सचिव फेरिन्। तर खानेपानी सचिव दीपेन्द्रनाथ शर्मा र मन्त्री मगरको कुरो मिलेन। मन्त्रीको भनाइ छजसरी पनि सीएमसीलाई फर्काउनुपर्छ। यसका लागि औपचारिक रूपमा मेलम्ची खानेपानी विकास समिति बोर्डले निर्णय गर्नुपर्छ। बोर्ड आफैंमा स्वायत्त निकाय हो। बोर्डले अर्बाैंको निर्णय आफैं गर्न सक्छ। तर सेवानिवृत्त हुन लागेका सचिवले मन्त्रीको भनाइ मानेनन् र अहिलेसम्म एउटा बोर्ड बैठक पनि बसेको छैन। मन्त्रीले सीधै मन्त्रिपरिषद्मा प्रस्ताव लगी गाँठो फुकाउन सक्छिन्। तर, प्रधानमन्त्रीका पूर्वाधार विज्ञ घनश्याम भट्टराईहरू कुनै पनि हालतमा सीएमसीलाई ल्याउन नदिन ज्यान फालेर लागिपरेका छन्। हिजो ठाकुरको गुमराहमा परेका प्रधानमन्त्री अहिले पूर्वाधार विज्ञको सल्लाह मा परेकाले मेलम्ची अनिर्णयको बन्दी बनेको छ। ९७ प्रतिशत काम पूरा भइसकेको मेलम्चीलाई यो हालतमा पुर्याउनेहरू दण्डित त भएनन् नै, मेलम्ची अब कहिले आउँछ ? कसैले भन्न नसक्ने अवस्थामा पुग्यो। नयाँ ठेक्कापट्टा गराउँदा प्राप्त हुने कमिसनमा सबैको आँखा परेका छन्। नेपालका हरेक ठेक्कापट्टामा व्याप्त कमिसन महारोगको रूप धारण गरेको पञ्चायतकालदेखि नै हो। व्यवस्था परिवर्तन भए, राजा हटाइए, पात्र फेरिए तर प्रवृत्ति फेरिएन। यही प्रवृत्तिकै कारण दुईतिहाइ सरकारको एक वर्ष पूर्णरूपमा असफल हुन पुगेको हो। निर्णयकर्ताका सानो स्वार्थ (कमिसन) को लालचले उपत्यकाका ४० लाख जनताप्रति बेइमानी गरियो। ठेकेदारलाई भगाउनुअघिसम्म प्रधानमन्त्री आफ्ना हरेक भाषणमा मेलम्ची आउँछ भन्न छाड्दैनथे। अहिले उनी मेलम्चीको नामै लिँदैनन् तर मेलम्चीको गाँठो प्रधानमन्त्रीले नफुकाई सल्टिनेवाला छैन। प्रधानमन्त्रीलाई घनश्याम भट्टराईहरूले गाँठो फुकाउन दिँदैनन्। हरेक मन्त्रालय र विभागमा ठाकुर र गौतम प्रवृत्ति कायम छ। फेरि यिनीहरूका बेइमानी सञ्चारमाध्यममा सार्वजनिक भइसक्दा पनि जिम्मेवार निकायपदाधिकारी मौन रहनुको अर्थ उनीहरूको पनि मिलिभगत छ भन्ने ठहर्छ। सीएमसी आउँदै आएन र पूर्णरूपमा भाग्यो भने के हुन्छ ? ठाकुर, भट्टराईहरू दंग पर्छन्। घाटा देशलाई छ। सीएमसीले मेलम्चीका उपठेकेदार र आपूर्तिकर्तालाई साढे चार अर्ब रुपैयाँ तिर्न बाँकी छ। नेपाली आपूर्तिकर्ताले घरखेत बैंकमा राखेर सामान आपूर्ति गरेका थिए। नेपाली लगानीले बनेको थियो मेलम्ची। सरकारले यो पाटोलाई पूर्ण बेवास्ता गरेको छ। नेपालीको पैसा फसिरहेको छ तर मन्त्री, सचिव र सरकारलाई वास्तै छैन। अझ सीएमसीको एकजना इटालियनले एउटा नेपाली बैंकको मालिकको छोरी बिहे गर्यो। उक्त ज्वाइँलाई ती बैंक मालिकले बिना धरौटी डेढ अर्ब रुपैयाँ ऋण दिएका छन्। त्यो ऋण पनि जोखिममा छ। नियमविपरीत बिनाधितो ऋण प्रवाह गर्दा राष्ट्र बैंकको कारबाहीमा पर्ने अर्काे खतरा छ। ठाकुर प्रवृत्तिको अर्काे ज्वलन्त उदाहरण नागरिक उड्डयन प्राधिकरणमा पनि छ। प्राधिकरणका महानिर्देशक सञ्जीव गौतम अर्काे ठाकुर हुन्। उनले पनि काम पूरा भइसकेको ठेकेदारको भुक्तानी रोक्दै आएका छन्। त्रिभुवन अन्तर्राष्ट्रिय विमानस्थलको स्तरोन्नतिको ठेक्कापट्टा सन् २००७ मा भयो। कोरियन ठेकेदार शम्भू कन्स्ट्रक्सनले काम फत्ते गर्यो। हिसाबकिताब (दाबी भुक्तानी) सबै तय भए तर अन्तिममा भुक्तानी पाएन। ठेकेदार धेरै महानिर्देशक, पर्यटन मन्त्री, सचिवहरूकोमा धायो। काम गरिसकेपछि भुक्तानी नदिनु आफैं अपराध हो। प्राधिकरण बोर्डले पारित गर्यो भुक्तानी दिने भनेर। तर, बोर्डले पारित गरेको निर्णय महानिर्देशकले पालना गरेनन्। ठेकेदार अख्तियार दुरुपयोग अनुसन्धान आयोगलाई गुहार्न पुग्यो। आयोगले छानबिन गरेर भुक्तानी दिन निर्देशन दियो तर पनि गौतम मानेनन्। भुक्तानी नदिनुपर्ने कुनै कारण छैन। गौतमले संवैधानिक निकाय सम्मानित आयोगलाई समेत टेरेनन् भने पर्यटन मन्त्री र सचिव उनको गणनामै आउँदैनन्। अब आगामी असारमा गौतम सेवानिवृत्त हुँदैछन्। त्यसपछि प्राधिकरणमा अर्काे गौतम आउँछ। यो निरन्तरता यसरी नै जारी रहनेछ। एउटा महानिर्देशकको गलत नियतको सिकार सिंगो देश बनिरहेको छ। कोरियामा नेपालको बेइज्जत भइरहेको छ। भुक्तानीका लागि धाएको ठेकेदारलाई गौतम अदालतमा मुद्दा हाल्न सुझाउँछन्। सर्वाेच्चमा अझै पनि १७ हजार मुद्दा पेन्डिङ छन्। त्यो ठेकेदारको नातिको पालामा पनि मुद्दा टुंगिनेवाला छैन। ठाकुर र गौतम यो देशका प्रतिनिधिमूलक पात्र हुन्। देश विकास हुन नदिने र जनताले सुख नपाउने थिति बस्नुको मुख्य कारण नै यही प्रवृत्ति हो। हरेक मन्त्रालय र विभागमा ठाकुर र गौतम प्रवृत्ति कायम छ। फेरि यिनीहरूका बेइमानी सञ्चारमाध्यममा सार्वजनिक भइसक्दा पनि जिम्मेवार निकायपदाधिकारी कारबाही गर्दैनन्। सम्बद्ध निकाय मौन रहनुको अर्थ उनीहरूको पनि मिलिभगत छ भन्ने ठहर्छ। नेपालमा ठेक्का लिएका ठेकेदारले भुक्तानी पाउन मुद्दै लड्नुपर्ने अवस्था आइसकेको छ। यो थितिले प्रतिष्ठित ठेकेदार नआउने, कसरी हुन्छ अनेक बहाना बनाएर नेपालबाट पैसा कुम्ल्याएर लैजाने ठेकेदार मात्र आउने परिपाटी विकास हुँदैछ। काम गर्ने हुति र आर्थिकप्राविधिक क्षमता नभएका ठेकेदारलाई खातका खात ठेक्का यिनै दिन्छन्। काम सम्पन्न भइसकेका अन्तर्राष्ट्रिय ठेकेदारलाई भुक्तानी रोकेर नेपाललाई अन्तर्राष्ट्रिय मञ्चमै बेइज्जत गराउने काम भइरहेको छ। गौतमको व्यक्तिगत कुण्ठा, स्वार्थ र अभिमानको मूल्य मुलुकले चुकाउनु परिरहेको छ। कोरियनले भुक्तानी नपाएकै कारण नेपाल वायु सेवा निगमको वाइड बडीले सोलसम्म उड्ने अनुमति (बजार) पाएन। यी वाइड बडी क्षमताको आधा यात्रु बोकेर न्यारो बडीलाई प्रतिस्थापन गरिरहेका छन्। अर्थात् वाइड बडी काठमाडौंनयाँ दिल्ली उडानमा सीमित भएका छन्। दक्षिण कोरियाले निगमलाई किन अनुमति दिएन परराष्ट्र र पर्यटन मन्त्रालयले यसमा छानबिन गर्नुपर्छ।"
कांग्रेस एकताका अनिवार्य सर्त,"अस्तित्वमा देखिएका राजनीतिक दलमध्ये लोकतन्त्र जोगाउन संघर्ष गर्ने, नागरिक स्वतन्त्रता रक्षार्थ उभिने कांग्रेसभन्दा भरपर्दो अर्को शक्ति मुलुकमा देखिएको छैन। राणा र राजासँग लडेको कांग्रेस आज कम्युनिस्ट सत्तासँग लड्न खोज्दै छ। हिजोको भन्दा अबको लडाईं बढी पेचिलो छ। जीवनको अधिकांश समय स्वतन्त्रता र मानव अधिकारको लडाईमा अगुवाइ गरेको कांग्रेस अहिले आफैं उल्झनमा परेको छ। इतिहासमा थुप्रै राजनीतिक उल्झन सुल्झाएको कांग्रेसमा आज के समस्या छ त ? धेरैजसो कांग्रेसीलाई यो प्रश्न गर्ने हो भने तयारी प्रायः अवस्थाको जवाफ आउँछ, पार्टीभित्रको गुट उपगुट। अर्थात पार्र्र्टीभित्र एकता छैन, नेताकार्यकर्तामा अनुशासन छैन, घातअन्तर्घात भयो, आदि। आफैंभित्रको द्वन्द्वका कारण पार्र्र्टीले साख र शक्ति गुमाउँदै गएको छ। संस्थापन गुटले स्वेच्छाचारिताको निर्वाध अभ्यासलाई अनुशासन ठान्छ। पार्र्र्टी सञ्चालनका लोकतान्त्रिक मूल्य र विधानका प्रावधानलाई कुल्चिरहन्छ। फरक भनिएको गुटको असहमति प्राज्ञिक वा राजनीतिकभन्दा पनि सानोतिनो भागवन्डामा सीमित रहन्छ। संस्थापन पक्ष पार्टीभन्दा गुट जोगाउन केन्द्रित देखिन्छ। यसको स्वाभाविक प्रतिरोधको सीप, कला र क्षमता वैकल्पिक धारमा देखिँदैन। विषय र विचारभन्दा पनि अवसरले अतृप्तहरूले भरिएका गुटका पसल पार्र्र्टीमा थपिँदैछन्। यसले पार्र्र्टी शुद्धीकरण र सुदृढीकरणका सूचक सकारात्मक लाग्दैनन्। लोकतन्त्रलाई आफ्नो जीवनपद्धति बनाएको नागरिक समाज कांग्रेसको यो अवस्थादेखि चिन्तित छ। समान राजनीतिक उद्देश्य र विचार बोकेका मानिसको समूह नै राजनीतिक दल हो। र पनि, कांग्रेसमा किन एकता छैन ? आजको आवश्यकता पार्टीभित्रका स्वघोषित गुटाधीशहरूबीच मात्रै एकता हो या हिजो कांग्रेसलाई निर्णायक शक्ति बनाउन भूमिका खेल्ने अन्य आधारभूत पक्षहरूको सन्दर्भमा पनि ? आजको समस्त लोकतन्त्रवादी नागरिक समाज यिनै गुटाधीशहरूकै वरिपरि मात्र सीमित छ त ? शीर्ष नेताहरू उठेर मिलाएका हात उचाल्दैमा पार्टीका सबै अवयव एक हुन्छन् त ? यिनको स्वार्थ पूरा भएपछि तलैसम्म सर्लक्कै एकढिक्का भई पार्र्र्टी अघि बढ्ला त ? अब यी र यस्ता सवालको जवाफ खोजौं। नीतिगत स्पष्टता राष्ट्रियता, लोकतन्त्र र समाजवादलाई आफ्नोे आदर्श मान्ने कांग्रेस लोकतन्त्रको विषयमा जति प्रष्ट छ, त्यति प्रष्ट र व्यवहारिक राष्ट्रियता र समाजवादका सन्दर्भमा देखिँदैन। लोकतान्त्रिक शासन प्रणालीका विषयमा वेस्ट मिनिस्टर मोडेलको संसदीय प्रणालीमा कांग्रेस स्पष्ट नै देखिन्छ। आज मुलुक कांग्रेसको यही शासकीय नीतिकै अभ्यासमा छ। यसमा भने पार्टीभित्र खासै समस्या देखिन्न। यही पहिचानले नै कांग्रेस आज नागरिक समाजको मनमस्तिष्कमा जीवित छ। राष्ट्रियताको सन्दर्भमा कांग्रेस अलि बढी सचेत हुनु जरुरी छ। आज भूगोलमाथि भन्दा पनि यहाँको धार्मिक, सांस्कृतिक मूल्य मान्यतामाथिको अतिक्रमण बढी चुनौतीपूर्ण छ। मानिस आमाको कोखबाट जन्मन्छ, संस्कृतिको काखमा हुर्किन्छ र एउटा धर्तीमा टेक्छ। यसरी राष्ट्रियताको सन्दर्भमा जननी, जन्मसंस्कृति र जन्मभूमि उत्तिकै महत्त्वपूर्ण रहन्छन्। केही बाह्य शक्ति यहाँको पारम्परिक शक्तिको विस्थापनसँगै आफ्नो राजनीतिक, सांस्कृतिक, धार्मिक गतिविधि बढाउन लागिपरेको देखिन्छ। उनीहरू यहाँको धार्मिक, सांस्कृतिक मूल्यमान्यतामाथि अतिक्रमणको वातावरण बनाउन कांग्रेसभन्दा कम्युनिस्टहरू नै उपयुक्त देख्छन्। आन्तरिक रूपमा समेत संगठित र यहाँका मौलिक मान्यताका विरुद्ध उभिन सक्ने कम्युनिस्टको विकल्प उनीहरूका लागि कांग्रेस बन्न सक्दैन। बन्न पनि हुँदैन। अब सत्ता र शक्तिका स्रोत जनतालाई मानेर तिनीहरूसँग टुट्दै गएको एकतालाई पुनस्र्थापित गर्दै अझ मजबुत भई अघि बढ्ने वा बाह्य शक्तिको गोटी बनेर उनीहरूको स्वार्थ र आफ्नोे सत्तामोहलाई मिलाएर जाने ? माथिल्लो तहका केही नेताको पदीय व्यवस्थापनमा नअल्मलिई मुलुक र लोकतन्त्रको रक्षार्थ नागरिक समाजसँग एकाकार भई पार्टीलाई पूर्णतः जनउत्तरदायी बनाउनुपर्छ। नीतिगत रूपमै स्पष्ट हुनु जरुरी छ। बीपीले भनेजस्तो राष्ट्रियता भनेको माटो मात्र होइन, जनताको सामूहिक भावना हो। विदेशीलाई खुसी पार्ने नाममा यहाँको भूगोल र सनातन धर्म संस्कृतिमाथि अतिक्रमण हुँदा मौन रहनु उचित होइन। आमा, संस्कृति र जमिनमाथिको अतिक्रमणलाई टुलुटुलु हेरेर बस्ने कोही पनि राष्ट्रवादी बन्न सक्दैन। यसर्थ जनभावनालाई शिरोपर गरी राष्ट्रियताका प्रतीक यहाँको विविध जातजातिले बोकेको सनातन सभ्यता र संस्कृतिको पक्षपोषण गर्दै तिनीहरूसँगको एकतामा जोड दिनुपर्छ। यससँगै समाजवादको सर्त उदार अर्थतन्त्रको अंगीकार हो वा पूर्ण लोककल्याणकारी राज्यको अवधारणालाई आत्मसात गर्ने प्रष्ट हुनु आवश्यक छ। आन्तरिक साधन स्रोतको पर्याप्त परिचालनबिना बाह्य सहयोगले कुनै पनि मुलुक समृद्ध बनेको छैन र बन्न पनि बन्दैन। अब यहाँका आन्तरिक शक्तिका स्रोत नागरिक समाजसँग एकाकार भई नयाँ गन्तव्य तय गर्ने वा कम्युनिस्टहरूभन्दा एक कदम अगाडि बढेर विदेशीको स्वार्थपूर्तिको माध्यम बनेर सत्ता स्वार्थको बाटो समात्ने ऐतिहासिक परीक्षणको घडीमा कांग्रेस उभिएको छ। अहिले यो पार्टीको मूल आदर्श र सिद्धान्त एकातिर, क्रियाकलाप अर्काेतिरजस्तो देखिएको छ। पार्टीका मञ्चहरूमा आउने विविध विचारहरूलाई समेट्दै आधारभूत विषयमा नीति, सिद्धान्त र व्यवहारमा एकरूपता नभए पार्टी सांगठनिक रूपमा एकैसूत्रमा नरहन सक्छ। मापदण्डमा स्पष्टतापारदर्शिता कांग्रेसमा दशकौं जेलजीवन बिताएका, स्थापनाकालदेखि नै निरन्तर समर्पित नेता कार्यकर्तादेखि भर्खर पार्टी प्रवेश गरेका मानिसको लामो पंक्ति छ। बिहान साँझ छाक टार्न मुस्किल हुने निमुखादेखि नेपालका सबैभन्दा धनी व्यक्ति यसमा छन्। अनपढ निरक्षरदेखि पठित विद्वान कहलिएकाहरूसम्म आबद्व छन्। मजदुरदेखि मालिकसम्म पार्टी संयन्त्रमा जोडिएका छन्। यस्तो विशाल विविधता र विषमता बोकेको पार्टी सञ्चालनमा सबैले आआफ्नोे हिस्सेदारी खोजेका हुन्छन्। पार्टी सञ्चालन र जिम्मेवारी बाँडफाँटको कुनै स्पष्ट मापदण्ड बनाइएको छैन। भएका मापदण्ड पनि पालना गरिएको छैन। मुलुक र पार्टीलाई रगत दिनेहरूभन्दा नेतृत्वलाई नगद दिनेहरूको बोलवाला छ। गत निर्वाचनमा पार्टीका लागि कुनै उल्लेख्य योगदान नभएका डन, ठेकेदार र व्यापारी अटाउने उम्मेदवारको सूचीमा पार्टी र मुलुकले आशा गरेका संघर्षमय इतिहास बोकेका गुरुराज घिमिरे र धनराज गुरुङजस्ता ऊर्जावान युवा नेता अटाउन सकेनन्। पार्टी नेतृत्वका गतिविधि पूर्णतः अपारदर्शी र शंकास्पद देखिन्छन्। जिम्मेवारीको बाँडफाँट नेतृत्वको तजविजीमा होइन स्पष्ट मापदण्डका आधारमा पारदर्शी हुनुपर्छ। सर्वाधिक शक्तिशाली र महत्त्वपूर्ण भातृसंस्था नेविसंघको उच्च नेतृत्वमा गुटमैत्री तर नियमित पढाइ छाडेका र कलेज सञ्चालकसम्म रहे। अन्य भातृसंस्थाहरूमा समेत उपयुक्त नेतृत्व छैन। सम्बन्धित समुदायको मर्म र भावना बुझ्नेलाई नेतृत्वमा ल्याउने वातावरण र मापदण्ड निर्माण गर्नुपर्छ। पार्टीमा गरेको योगदान, क्षमता, इच्छाशक्ति समेतका आधारमा उपयुक्त व्यक्तिलाई उपयुक्त जिम्मेवारी दिने गरेमात्र पार्टीमा सार्थक एकता कायम हुनसक्छ। सामूहिक जवाफदेहिता आन्दोलनमा देखिने एकता उद्देश्य मिलेकै कारण सम्भव भएको हो। त्यसबेला सबैको लक्ष्य व्यवस्था वा सत्ता परिवर्तन हुन्छ। जब सत्ता प्राप्त हुन्छ, तब कुरा मिल्दैन। सत्तामा पुगेपछि पार्टीमा नयाँ वर्गको उदय हुन्छ। सत्ता भेट्ने नितान्त व्यक्तिगत स्वार्थमा मात्र केन्द्रित हुन्छ। आन्दोलनका सहयात्री र लक्ष्यित वर्गप्रतिको उदासीनताले बाँकी समाजबाट सत्ता एक्लिनु स्वभाविक पनि हो। निर्वाचन जस्तो नियमित कार्यसम्पन्न हुनुको जस लिन पार्टी विधानको प्रस्तावनामै नामसहित उल्लेख गर्नेले गत निर्वाचनमा हारको जिम्मा नलिनेलाई के भन्ने ? योभन्दा गैरजवाफदेहिता के हुन्छ ? जिम्मेवारी र जस अपजस सामूहिक रूपमा लिनु पर्दैन ? सामूहिक नेतृत्व र सामूहिक जवाफदेहिताको पद्धति नबसाली सबैको अपनत्व कायम हुँदैन। मुखले भन्दैमा मनले एकता हुँदैन। सत्ताको अवसर आउँदा कोही नचाहिने, सहभागिता स्वेच्छाचारी बनाउने व्यवहारले कसरी हुन्छ एकमना एकता ? अवसर आउँदा अवसरको र परिआउँदा कामको उपयुक्त जिम्मेवारी नदिई सामूहिक जवाफदेहिताको वातावरण बन्दैन। अनि अवसर नपाउनेको मन फाट्छ। पाउने र नपाउनेबीच दूरी बढ्न जान्छ। यसबाट सबै मिलेर अगाडि बढ्ने वातावरण बनाउन छाडेर एकले अर्कालाई खुइल्याउनेतर्फ सबै पक्ष केन्द्रित हुन्छन्। यस प्रवृत्तिको अन्त्य भए मात्र अगाडि आउने चुनौतीको सामना गर्न एकाकार भइन्छ। आन्तरिक लोकतन्त्रको अभ्यास कांग्रेस आफैंभित्रको लोकतान्त्रिक अभ्यासमा पटकपटक चुकेको छ। एकपटक नेतृत्वमा पुगेपछि फेरि आधारभूत तहबाट अनुमोदित हुनु नपर्ने कुरा पूर्ण निरंकुश र तानाशाह बन्ने प्रपञ्चबाहेक केही होइन। तल्लो तहबाट निर्वाचित नभई नेतृत्वमा रहिरहने धृष्टता लोकतान्त्रिक आचरणको बर्खिलाप हो। यस्तो स्वेच्छाचारीतालाई पार्टी अनुशासन ठान्ने र यसमा विमति राख्नेबीच द्वन्द्व बढ्दो छ। कम्युनिस्ट अधिनायकवादविरुद्ध जसरी बाहिर आफूलाई मुखरित गर्न खोज्दै छ, त्यसरी नै पार्टी सत्तापक्ष आफूभित्र चरम एकाधिकार र अधिनायकवादको अभ्यास गर्दैछ। पार्टी तथा भातृसंस्थामा हुने नेतृत्वको प्रतिष्पर्धा स्वच्छ छैन। पार्टीभित्र फरक मत राख्नेहरूको कुरै नसुन्ने प्रवृत्ति र रवैया लोकतान्त्रिक पार्टीमा सुहाउँदैन। फरक धारले पनि आफ्ना मतभिन्नतालाई प्राज्ञिक वा राजनीतिक ढंगले भन्दा पनि व्यक्तिगत अभीष्टबाट प्रेरित भई सार्वजनिक गर्नु लोकतन्त्रमा शोभयमान हुँदैन। लोकतन्त्र भनेको खराबहरूबीच एकअर्कालाई अझ खराब देखाएर आफू अगाडि जाने प्रतिस्पर्धा होइन। बरु राम्रा र उत्कृष्टका बीच सर्वाेत्कृष्ट बन्ने प्रतिस्पर्धा हो। तसर्थ आन्तरिक लोकतन्त्रको पूर्ण अभ्यासबाट आफैंमा लोकतान्त्रिक संस्कारयुक्त आचरण र निष्ठा बोकेको नेतृत्व कांग्रेसले स्थापित गर्नुपर्छ। जसले लोकतन्त्रको सान्दर्भिकता जीवित राखोस्। मुलुक र कांग्रेस दुवैलाई लोकतान्त्रिकरण गर्नसक्ने नेतृत्व स्थापित गरेमा सफलताका सम्भावना छन्। यसले मात्र पार्टीभित्र लोकतान्त्रिक पद्धति सुदृढ भई आन्तरिक एकता कायम हुन्छ। सबैको अपनत्व कायम हुनेगरी बृहत सहभागितामूलक लोकतान्त्रिक अभ्यास पार्टीभित्र गर्नुपर्छ। अन्यथा पार्टीलाई खल्तीमा राख्न खोजे खल्तीमै अटाउने साइजको बन्नेमा द्विविधा छैन। अन्त्यमा, वर्तमान सरकारको कार्यशैलीबाट जनतामा निराशा बढ्दो छ। यो निराशालाई आफूप्रतिको आडभरोसामा परिणत गर्नुपर्ने वैकल्पिक सत्तापक्ष भनिएको कांग्रेस आफैं अस्तव्यस्त छ। यो सरकारको अलोकप्रियताले कांग्रेस स्वतः बलियो र लोकप्रिय बन्दैन। ऊ आफंैमा कार्यक्रमिक हिसाबले आकर्षक बन्नुपर्छ। यसका लागि अवसर पाउँदा आफ्नोे पदीय स्वार्थका लागि पार्टी र लोकतन्त्रलाई अप्ठेरोमा नपार्ने र गुटभन्दा सिद्धान्तमैत्री नेतृत्व स्थापित गर्नुपर्छ। जसरी पनि सत्तामा पुग्ने, सत्ताशक्तिको प्रयोग गरी आफैं मात्र त्यसमा टिकिरहने अभीष्ट बोकेको नेतृत्व पार्टी एकताको सर्त वा आधार बन्न सक्दैन। आफैंमा आदर्शवान् नेतृत्वले मात्र पार्टीभित्र हार्दिक एकता कायम गर्दै समस्त नागरिक समाजलाई सँगै लिएर हिँड्न सक्छ। अहिले केही स्वघोषित गुटाधीशहरूबीच बाझिएको स्वार्थी एकताभन्दा नेताकार्यकर्ता, कार्यकर्तासमर्थक शुभचिन्तक, अनि समष्टिमा पार्टी र जनताबीच खल्बलिएको सम्बन्ध गम्भीर छ। जनता र पार्टीबीच सेतुको रूपमा रहनुपर्ने कार्यकर्ता नेतृत्वको कार्यशैलीले अलमल छन्। यसमा सुधार गर्दै अब कांग्रेसको आधार स्तम्भको रूपमा रहेको सीमान्तकृत समुदाय र लोकतन्त्रवादी नागरिक समाजसँगको सम्बन्ध पुनस्र्थापित गर्नुपर्छ। सिद्धान्त र व्यवहारबीच स्पष्ट तालमेल हुनुपर्छ। कांग्रेसलाई लोकतान्त्रिक मूल्य र मान्यतामा दृढ नागरिक समाज सम्मिलित अभियान बनाउनुपर्छ। माथिल्लो तहका केही नेताको पदीय व्यवस्थापनमा नअल्मलिई मुलुक र लोकतन्त्रको रक्षार्थ नागरिक समाजसँग एकाकार भई पार्टीलाई पूर्णतः जनउत्तरदायी बनाउनुपर्छ। गौरवमय इतिहास बोकेको कांग्रेस वर्तमानमा जिम्मेवार बनेर उज्यालो भविष्य सुनिश्चित गर्नुपर्छ।"
८औं राष्ट्रिय खेलकुद प्रतियोगिता : हक्कीमा प्रहरीका रानाको ५ गोलको रेकर्ड,"नेपालगन्ज : ८औं राष्ट्रिय खेलकुद प्रतियोगिताअन्तर्गत हक्की खेलमा नेपाल पुलिस क्लबका १० नम्बर जर्सीका रोमण रानाले एउटै खेलमा ५ गोलको रेकर्ड बनाएका छन्। नेपालगन्जको मंगलप्रसाद माविको खेल मैदानमा जारी हक्की प्रतियोगिताको दोस्रो दिन बिहीबार रानाले गण्डकी प्रदेशविरुद्धको खेलमा एउटै खेलमा ५ गोल गरेका हुन्। उनले दुई दुई मिनेटको अन्तरमा ४ गोल गरेका थिए। रानाले खेल प्रारम्भ भएको १० मिनेटमै गोलको खाता खोलेका थिए । त्यसको दुई मिनेटमै अर्थात् १२ मिनेटमा दोस्रो गोल गरेका थिए।उनले ३८ औं, ४५ औैं र ५५ औं मिनेटमा गोल गरेको हक्कीका मुख्य प्रशिक्षक विजयन्त शर्मा (पिन्टु) ले जानकारी दिए। नेपाल पुलिस क्लबले ७ वटा पेनाल्टी कर्नरलाई सदुपयोग गर्न सकेको थिए। गण्डकी प्रदेशले दुई पेनाल्टी कर्नर पाएको थियो। बिहीबार नै भएको हक्कीको दोस्रो खेलमा नेपाल आर्मी प्रदेश२ विरुद्ध १० को अन्तरले विजयी भयो। आर्मीका तर्फबाट १० नम्बर जर्सीका खेलाडी राम शाहले ५६ मिनेटमा गोल गरी टिमलाई जिताएका थिए। गोललाई मान्यता दिने विषयमा विवाद भएपछि प्रदेश २ खेलबाट बाहिरिएको थियो। खेलमा आर्मीले ८ वटा कर्नर पेलान्टीको अवसर पाएको थियो। बिहीबारको तेस्रो खेल अपरान्ह ४ बजेपछि कर्णाली प्रदेश र सुदूरपश्चिम प्रदेशबीच हुनेछ। फेन्सिङमा कर्णाली र प्रदेश ५ खेलाडीविहीन आठौं राष्ट्रिय खेलकुद अन्तर्गत चौथो फेन्सिङ राष्ट्रिय खेलकुद प्रतियोगिता बिहीबारदेखि नेपालगन्जमा सुरु भएको छ। नेपालगन्ज रंगशाला परिसरको कबर्ड हलमा जारी प्रतियोगितामा त्रिभुवन आर्मी, एपीएफ र प्रदेश १ का २४२४ जना खेलाडी सहभागी छन्। प्रदेश ३ बाट १२, गण्डकी प्रदेशबाट १२, सुदूरपश्चिम प्रदेशबाट ६ र नेपाल पुलिस क्लबबाट २ जना खेलाडी मात्र सहभागी भएका छन्।कर्णाली र प्रदेश ५ बाहेकका १३० जना खेलाडी सहभागी छन्। महिला र पुरुष फेन्सिङका खेल जारी छन्।"
८औं राष्ट्रिय खेलकुद प्रतियोगिता : हक्कीमा प्रहरीका रानाको ५ गोलको रेकर्ड,"नेपालगन्ज : ८औं राष्ट्रिय खेलकुद प्रतियोगिताअन्तर्गत हक्की खेलमा नेपाल पुलिस क्लबका १० नम्बर जर्सीका रोमण रानाले एउटै खेलमा ५ गोलको रेकर्ड बनाएका छन्। नेपालगन्जको मंगलप्रसाद माविको खेल मैदानमा जारी हक्की प्रतियोगिताको दोस्रो दिन बिहीबार रानाले गण्डकी प्रदेशविरुद्धको खेलमा एउटै खेलमा ५ गोल गरेका हुन्। उनले दुई दुई मिनेटको अन्तरमा ४ गोल गरेका थिए। रानाले खेल प्रारम्भ भएको १० मिनेटमै गोलको खाता खोलेका थिए । त्यसको दुई मिनेटमै अर्थात् १२ मिनेटमा दोस्रो गोल गरेका थिए।उनले ३८ औं, ४५ औैं र ५५ औं मिनेटमा गोल गरेको हक्कीका मुख्य प्रशिक्षक विजयन्त शर्मा (पिन्टु) ले जानकारी दिए। नेपाल पुलिस क्लबले ७ वटा पेनाल्टी कर्नरलाई सदुपयोग गर्न सकेको थिए। गण्डकी प्रदेशले दुई पेनाल्टी कर्नर पाएको थियो। बिहीबार नै भएको हक्कीको दोस्रो खेलमा नेपाल आर्मी प्रदेश२ विरुद्ध १० को अन्तरले विजयी भयो। आर्मीका तर्फबाट १० नम्बर जर्सीका खेलाडी राम शाहले ५६ मिनेटमा गोल गरी टिमलाई जिताएका थिए। गोललाई मान्यता दिने विषयमा विवाद भएपछि प्रदेश २ खेलबाट बाहिरिएको थियो। खेलमा आर्मीले ८ वटा कर्नर पेलान्टीको अवसर पाएको थियो। बिहीबारको तेस्रो खेल अपरान्ह ४ बजेपछि कर्णाली प्रदेश र सुदूरपश्चिम प्रदेशबीच हुनेछ। फेन्सिङमा कर्णाली र प्रदेश ५ खेलाडीविहीन आठौं राष्ट्रिय खेलकुद अन्तर्गत चौथो फेन्सिङ राष्ट्रिय खेलकुद प्रतियोगिता बिहीबारदेखि नेपालगन्जमा सुरु भएको छ। नेपालगन्ज रंगशाला परिसरको कबर्ड हलमा जारी प्रतियोगितामा त्रिभुवन आर्मी, एपीएफ र प्रदेश १ का २४२४ जना खेलाडी सहभागी छन्। प्रदेश ३ बाट १२, गण्डकी प्रदेशबाट १२, सुदूरपश्चिम प्रदेशबाट ६ र नेपाल पुलिस क्लबबाट २ जना खेलाडी मात्र सहभागी भएका छन्।कर्णाली र प्रदेश ५ बाहेकका १३० जना खेलाडी सहभागी छन्। महिला र पुरुष फेन्सिङका खेल जारी छन्।"

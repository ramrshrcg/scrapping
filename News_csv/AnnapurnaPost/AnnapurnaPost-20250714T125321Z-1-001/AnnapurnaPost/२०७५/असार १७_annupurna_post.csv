शीर्षक,विवरण
विज्ञान कूटनीति : समृद्धि अभियानका संवाहक,"नेपालले संघीय संरचनामा प्रवेश गर्नासाथै समृद्धिले राष्ट्रिय अभियानको रूप धारण गरेको छ। किनभने समृद्ध नेपाललाई शासक तथा विरोधी दल दुुवैले साझा राष्ट्रिय मुुद्दाका रूपमा स्विकारेका छन। समृद्धिको यो संकल्पलाई सफल पार्न विभिन्न कारकले योगदान गर्न सक्छन्। भर्खरै सार्वजनिक गरिएको नीति तथा कार्यक्रममा ऊर्जा, सूचना प्रविधि, पर्यटन आदिलाई देशको आर्थिक वृद्धिको संवाहकका रूपमा प्रस्तुुत गरिएको छ। यस क्रममा विज्ञान कूटनीतिले पनि सहायक संवाहकका रूपमा योगदान गर्न सक्छ। दुुई देशका प्रतिनिधिले आपसी सम्बन्धको व्यवस्थापन गर्ने कार्यलाई कूटनीति भनिन्छ। यो कहिले एक देश अथवा पक्षविशेषको स्वार्थपूर्तिका लागि हुुन सक्छ भने हिजोआज धेरैजसो दुुवै पक्षको फाइदाका लागि अभ्यास गरिएको हुुन्छ। यसका विभिन्न स्वरूप हुुन सक्छन्। सन् ७० को दशकमा अमेरिकाका विदेशमन्त्री हेनरी किसिन्जर विभिन्न देशमा तारन्तार आवतजावत गरेर अमेरिकाको विदेशी नीतिलाई सफलीभूत बनाउन प्रयास गर्दथे। यो सटल डिप्लोम्यासीको नामले लोकप्रिय भयो। त्यसैगरी विज्ञानको प्रयोग गरेर मानवीय हितका काम गर्नुुलाई विज्ञान कूटनीति भनिन्छ। यसले विभिन्न देशबीच वैज्ञानिक सहकार्य गरेर साझा समस्यालाई सम्बोधन गर्दछ र रचनात्मक अन्तर्राष्ट्रिय साझेदारीको सिर्जना गर्छ। विज्ञान कूटनीतिलाई बहुुधा आधुुनिक परिघटनाका रूपमा चित्रण गरिन्छ। तर यसको अभ्यास मिथकीय कालदेखि भएको देख्न सकिन्छ। रामायणमा कुुबेरले रामलाई पुुष्पक विमानको सेवा उपलब्ध गराएको प्रसंग छ। महाभारतको लडाइँमा अर्जुुनले युुद्ध गर्न अस्वीकार गरेपछि भगवान् कृष्णले दिव्य चक्षुु दिएर अर्जुुनलाई विराट् स्वरूप प्रदर्शन गराएका थिए। यो कुुनै वैज्ञानिक संयन्त्र नै हुुनुुपर्छ। नेपालमा सत्रौं शताब्दीमा राजा प्रताप मल्ललाई इसाई धर्म प्रचारका लागि आएका पादरी ग्रोबरले दुुरविन दिएको र राजाले उनलाई नेपालमा बस्ने अनुुमति दिएका थिए। यो पनि विज्ञान कूटनीतिको एक नमुुना हो। विज्ञान कूटनीति अन्तर्राष्ट्रिय सम्बन्धलाई सुुधार गर्न प्रयोग गरिने माध्यम हो। विगतमा उपयोग गरिने सैनिक शक्ति, राजनीतिक तथा आर्थिक दबाबजस्ता क्रियाकलाप अन्तर्राष्ट्रिय सम्बन्ध प्रगाढ बनाउने क्रममा अब प्रभावहीन भइसकेका छन्। अहिले आकर्षण, विश्वसनीयता तथा कार्य सम्पादन बढी उपयोगी मानिएका छन्। यसलाई अहिले नरम शक्तिका रूपमा लिइएको पाइन्छ। त्यसकारण अहिले विभिन्न देशले विज्ञान तथा प्रविधिलाई दौत्य सम्बन्धको विकासका लागि उपयोग गरेको पाइन्छ। राजनीतिक सम्बन्ध राम्रो नभए पनि विज्ञान कूटनीति क्रियाशील हुुन सक्छ। भारतका वैज्ञानिक दोराइराजन सुुव्रमनियम र पाकिस्तानका वैज्ञानिक अनवर नसिम विश्व विज्ञान प्रज्ञा प्रतिष्ठानका प्राज्ञ हुुन्। सुुव्रमनियमको आवासमा उनीहरूको चिया खाने तथा कविता वाचन गर्ने क्रममा भेट भयो, तर यसले अभिरुचिपूर्ण मोड लियो। पाकिस्तानमा हेपेटाइटिस बीबाट धेरैको निधन हुुने गरेको थियो र सुुव्रमनियमले यसको खोपको विकास गरेका थिए। शान्तिका लागि खोप नामक अभियानले मूर्तरूप लियो र विभिन्न मानिसलाई यसले फाइदा पुुर्याएको थियो। यसले दुुई देशबीचको कटु सम्बन्धलाई सीमान्त रूपमा भए पनि सहज बनाएको थियो। जैविक विविधतालाई प्रयोग गरेर हामी विदेशी वैज्ञानिकलाई आकर्षण गर्न सक्छौं। सन् २००९ मा बेलायतमा भएको बैठकले विज्ञान कूटनीतिलाई तीन भागमा विभाजन गरिएको पाइन्छ। पहिलो हो कूटनीतिमा विज्ञान जसमा विदेशी नीतिलाई विज्ञानको प्रयोग गरेर जानकारी दिने र सहयोग गर्ने काम गरिन्छ। जलावायु परिवर्तनको उदाहरण लिने हो भने यसअन्तर्गत जलावायुु परिवर्तनका लागि भएका विभिन्न समझदारीलाई अनुुगमन गर्न लिइएको वैज्ञानिक मापनलाई लिन सकिन्छ। दोस्रो हो विज्ञानका लागि कूटनीति र यसमा वैज्ञानिक सहकार्यका लागि सहजीकरण गरिएको हुुन्छ। यसमातहत जलावायुुका लागि अन्तरसरकारी समूहको गठन तथा यससित सम्बन्धित प्रक्रियालाई लिन सकिन्छ। तेस्रो हो कूटनीतिका लागि विज्ञान जसमा दुुई देशबीचको सम्बन्धलाई सबल बनाउने कोसिस गरिएको हुुन्छ। यसअन्तर्गत जलवायुु परिवर्तनको समझदारीका लागि गरिएको अन्तर्राष्ट्रिय सहकार्य र यसपछि भएको अन्तर्राष्ट्रिय सम्झौतालाई लिन सकिन्छ। यसरी जलवायुु परिवर्तनजस्तो जटिल समस्यालाई विज्ञान कूटनीतिले सहजताका साथ सम्बोधन गर्न सकेको स्पष्टता साथ देख्न सकिन्छ। विज्ञान कूटनीतिको अभ्यास पहिले बेलायतले गरेको हो। सन् १९४६ मा नै यसले संयुुक्त राज्य अमेरिकाको वासिङ्टनमा वैज्ञानिक कूटनीतिज्ञको उपस्थिति गराएको थियो। विज्ञान कूटनीतिलाई अहिले फ्रान्स, अमेरिका, बेलायत, स्विट्जरल्यान्ड, जर्मनी तथा जापानले प्राथमिकतामा राखेका छन्। विशेष गरेर फ्रान्सको त २६ देशका दूतावासमा विज्ञानसम्बन्धी दूतहरूलाई परिचालन गरेको छ। यी देशले विज्ञान कूटनीतिलाई सक्रियताका साथ परिचालन गरेको पाइन्छ तर उनीहरूका तौेरतरिका फरकफरक भएको पनि देखिएको छ। अमेरिका र बेलायतले राजनीतिक प्रभावको प्रयोग गरेको पाइन्छ भने अन्य देशले अनुुसन्धानको बजारमा पहुुँच बढाएर आफ्ना वस्तुुहरूको प्रवद्र्धन गरेको पाइन्छ। अब नेपालले कुुन विधि प्रयोग गर्ने हो भन्ने प्रश्न स्वाभाविक रूपमा उठ्छ। विज्ञान कूटनीतिको एउटा मात्र विधि नभएको माथि उल्लिखित ६ वटा देशको क्रियाकलापबाट थाहा हुुन्छ। जैविक विविधतालाई प्रयोग गरेर हामी विदेशी वैज्ञानिकलाई आकर्षण गर्न सक्छौं। नेपाल प्रवेशपछि नेपालको प्राकृतिक दृश्यले उनीहरूलाई झन् नेपालप्रति आबद्ध गराउन सक्छ। विज्ञान कूटनीतिको आरम्भ वैज्ञानिकहरूलाई दूतावासमा विज्ञान संयोजकका रूपमा स्थापना गरेर हुुन्छ। योभन्दा पहिले गणेश शाह विज्ञान तथा प्रविधिमन्त्री हुुँदा भएको एक दक्षिणपश्चिम एसियाको विज्ञानमन्त्रीको बैठकमा भारत तथा चीनजस्ता महत्वपूर्ण देशमा यस्तो व्यवस्था गर्ने सहमति पनि भएको थियो तर यसले अझसम्म पनि मूर्तरूप लिन सकेको छैन। विज्ञान कूटनीतिलाई साना देशहरूले झन् प्रभावकारी रूपमा सम्पादन गर्न सक्छन्। यसको उदाहरणका रूपमा न्युुजिल्यान्ड, लक्जेम्बर्ग तथा सिंगापुरलाई लिन सकिन्छ। विज्ञान कूटनीति प्रयोग गरेर न्युुजिल्यान्डले आणविक शक्ति तथा हतियारलाई प्रतिबन्ध लगाएर अमेरिकाजस्तो शक्तिशाली देशसित पनि अडान लिन सफल भएको थियो। नेपाललाई चाँडै समृद्ध देशका रूपमा रूपान्तर गर्ने भन्ने शासक तथा विरोधी दल दुुवैको राष्ट्रिय अठोट अगाडि बढेको वर्तमान अवस्थामा नेपाल सरकार र विशेष गरेर परराष्ट्र मन्त्रालयले विज्ञान कूटनीतिको पहल गर्नु अति नै आवश्यक भइसकेको छ। विगतमा नेपालले विभिन्न अवसरलाई प्रयोग गर्न नसकेर गुुमाएको थियो। उदाहरणका लागि औद्योगिक क्रान्तिलाई हामीले प्रभावकारिताका साथ उपयोग गर्न सकेनौं र यो हाम्रो पछौटेपनको एक कारकका रूपमा स्थापित भएको छ। सूचना प्रविधिलाई पनि हामीले प्रभावकारिताका साथ सदुुपयोग गर्न सकेनौं। विज्ञान कूटनीतिलाई उपयोग गरिएन भने अर्काे अवसर पनि गुुम्ने सम्भावना हुुन सक्छ। पोखरेल नास्टका उपकुलपति हुन्।"
नयाँ मुलकी ऐनका चुनौती,"एक सय ६० वर्षपछि परम्परागत व्यवस्थासहितको मुलुकी ऐनलाई विस्थापित गर्ने गरी नयाँ संहिता आउँदैछ। एउटा मुलुकी ऐनले समावेश गरेको विषयलाई चारवटा कानुनका रूपमा मुलुकी देवानी कार्यविधि संहिता ऐन २०७४, मुलुकी देवानी संहिता ऐन २०७४, मुलुकी फौजदारी कार्यविधि संहिता ऐन २०७४ तथा मुलुकी फौजदारी संहिता ऐन २०७४ तथा अदालती कार्यविधिसमेत गरी पाँच प्रकारको नयाँ कानुन पारित भइसकेको छ, जुन आगामी भदौदेखि लागू हुँदैछ। यी कानुन लागू भएपछि शदीयौंदेखिको न्यायिक प्रक्रिया एवं कानुनी कारबाही मात्र होइन, नागरिक अधिकारको खोजी गर्ने तौरतरिकामा परिवर्तन आउनेछ। कानुनको मुख्य खम्बा नै परिवर्तन हुने भएपछि वकिल, न्यायाधीश, न्यायकर्मीहरू सबैलाई चुनौती थपिएको छ। आगामी भदौदेखि लागू हुने भनिएको कानुन भारतीय संहिताको जस्तो प्रावधानहरू राखेको छ, जसले पुराना कानुनभन्दा धेरै नयाँ व्यवस्था राखेको छ। पहिलाको कानुनले बालिक हुन १६ वर्षको उमेर तोके पनि आउने कानुनले १८ वर्ष तोकेको छ। पहिलाको कानुनले सक्षम, अर्धसक्षम तथा अक्षम भनी नामकरण गरेको छ, जसमा दस वर्ष उमेर पूरा नगरेको व्यक्ति अक्षम, दस वर्ष पूरा गरी १८ वर्ष पूरा नगरेको व्यक्ति अर्धसक्षम र १८ वर्ष पूरा गरेको व्यक्ति सक्षमका रूपमा परिभाषित गरेको छ। विवाहका लागि पनि कुनै समारोहमा घोषणा गरेपछि विवाह हुने प्रावधान छ भने सहवासबाट बच्चा जन्मियो भने विवाह भएको मानिने व्यवस्था छ। सम्बन्ध विच्छेद गर्नलाई पनि पहिलाको तुलनामा निकै फराकिलो बनाएको छ। पहिला स्वास्नीमान्छेले चाह्यो भने सीधै अदालतमा मुद्दा गर्न सक्थिन् भने लोग्नेमान्छे स्थानीय निकायमा जानुपथ्र्यो, जसमा लोग्नेले चाहेर पनि सम्बन्ध विच्छेद हुन मुस्किल थियो। अबको कानुनले दुवैलाई अदालतमा नालेश गर्न सक्ने र सम्बन्ध विच्छेद हुन सक्ने व्यवस्था गरेको छ, जसले महिला र पुरुषका बीचमा थोरै भए पनि असमानता हटाएको छ। अनावश्यक मुद्दा दिई हैरान गर्नेबाट क्षतिपूर्तिसमेत भराउने प्रावधान छ, जसले मुद्दा दर्ता गर्न धेरै सोच्नुपर्ने र अनावश्यक मुद्दाको चाप घट्ने अवस्था आउन सक्छ, जुन सकारात्मक पक्ष हो। यसैगरी मर्नुपूर्व आफ्नो दाहसंस्कारको विधि तय गर्ने, शरीर दान गर्नेलगायतका घोषणा गर्ने अधिकार पनि कानुनले दिएको छ। लेनदेन व्यवहार सम्बन्धमा, अंशबन्डा सम्बन्धमा नागरिक अधिकार, करारीय अधिकार, अदालती कार्यविधिलगायत फौजदारी न्याय सम्बन्धमा धेरै नयाँ कुरा समावेश भएका छन्, जसलाई सर्वसाधारणलाई पनि जानकारी हुन आवश्यक छ। कानुनको सिद्धान्त नै हो कानुनको अनभिज्ञता क्षम्य हुँदैन। यसको अर्थ कानुन सबै नागरिकले जानेको हुनुपर्छ तर दुर्भाग्य भनौं, राज्य स्तरबाट यस्ता नयाँ कानुनको साक्षरताको कुनै चर्चा छैन। अदालतले त आफ्ना कर्मचारी र न्यायाधीशहरूलाई थोरबहुत तालिम दिएर जानकारी गराउँदैछ। पुस्तकहरू पनि उपलब्ध गराउँदैछ, तर कानुनको व्याख्या गर्ने, सल्लाह दिने, मुद्दा लेख्ने वकिलहरूको संस्थाले यस सम्बन्धमा कुनै चासो लिएको छैन। मोफसलकाका लागि पुस्तक पनि पाउन गाह्रो छ। नयाँ संहिता आउनुलाई सुखद रूपमा लिनुपर्छ तर त्यसले भालिका दिनमा ल्याउने चुनौतीका विषयमा अहिलेदेखि नै छलफल चलाउन पनि त्यत्तिकै जरुरी छ। संहिता लागू हुनु केही महिना पहिलादेखि यस विषयमा तालिम, गोष्ठी, प्रशिक्षणहरू नेपाल बारले गराउनुपर्ने, कानुनी साक्षरताको माध्यमबाट स्थानीय, प्रदेश तथा केन्द्र सरकारले गराउनुपर्ने हो, तर कतै सुरु भएको छैन। यसले केही समयसम्म अझ चुनौती थपिएला। पहिला दर्ता भएका मुद्दाहरू त पहिलाकै कानुनअनुसार सञ्चालन हुने भए पनि अब दर्ता हुने कानुनमा नयाँ कानुन लागू हुने अवस्था छ। कतिपय विशेष कानुनको प्रावधान पनि संहिताले राखेको छ, जसमा कुन लागू हुने अस्पष्ट छ। जस्तै करार कानुनको अधिकांश प्रावधान मुलुकी देवानी संहिताले बोकेको छ। करार ऐन २०५६ ले १६ वर्षको व्यक्तिलाई सक्षम मानेको छ भने यो कानुनले १८ वर्षलाई। यस्ता चुनौतीलाई समयमै सम्बोधन गर्न आवश्यक छ। वर्तमान कानुनले फलोप भोगसम्बन्धी व्यवस्था, सुविधा भारसम्बन्धी व्यवस्था, दायित्वसम्बन्धी व्यवस्था, देवानी कार्यविधिको सामान्य सिद्धान्तसम्बन्धी जस्ता धेरै नयाँ व्यवस्था लागू गरेको छ, जसलाई गम्भीरतापूर्वक लिनैपर्छ। यसको व्याख्याविश्लेषणमा ध्यान पुर्याउनैपर्ने हुन्छ। नयाँ परिवेशमा नयाँ कानुनको खाँचो भएकाले नयाँ कानुन लागू हुनु स्वागतयोग्य छ तर नयाँ संहिता जति आवश्यक छ, त्योभन्दा बढी संहिता सामाजको अपेक्षा पूरा गर्ने खालको हुनुपर्छ। अपराध नियन्त्रण गर्ने खालको हुनुपर्छ। मुलुकको आर्थिक विकासमा टेवा पुर्याउने खालको हुनुपर्छ भन्नेतर्फ जनजनबाट विश्लेषण हुन आवश्यक छ। संहिताले सूचनाको हक अनिवार्य गर्नु, बालिग हुन उमेर हद १८ वर्ष राख्नु, विदेशमा अपराध गरे पनि नेपालमा सजायभागी हुनु, छोराछोरी हुनेले धर्मपुत्री धर्म राख्न नपाउनु, अदालतमा उपस्थित हुन नसक्ने, साक्षीसित भिडियो कन्फ्रेन्स गर्न सक्ने, बहाल लिँदादिँदा अनिवार्य सम्झौता हुनैपर्ने बलात्कारजस्ता जघन्य अपराधमा जन्मकैदको व्यवस्था गर्नु अन्तर्राष्टिय मापदण्डअनुसारको प्रावधान हुन्, जसलाई अन्यथा भन्न सकिन्न। तर प्रावधान कार्यान्वयन गर्नका लागि हामीसँग अन्तर्राष्ट्रिय मापदण्डअनुसारको साधनस्रोत पनि हुनुपर्छ, जसका लागि मुलुकको अािर्थक अवस्था अहिल्यै सकारात्मक हुन सक्दैन। वैज्ञानिक एवं आधुनिक अनुसन्धान पद्धति विकास नगरी कानुनले परिकल्पना गरेको उद्देश्य प्राप्त हुन चुनौतीपूर्ण छ। अहिले पनि डीएनए परीक्षण गर्ने प्रावधान छ, तर त्यसका लागि पनि विदेशीको सहयोग लिनैपर्छ, जसले गर्दा अनाश्यक रूपमा एकाध वर्ष नोक्सान हुँदैछ। जन्मकैदको उमेर हद २० वर्षबाट ३० वर्ष बनाइएको छ। जन्मकैदमा आजीवन कैद राख्ने प्रावधान छ। यो अपराधीलाई पुनः समाजीकरण गर्ने अन्तर्राष्ट्रिय मान्यताप्रतिकूल छ। यसले राजनीतिक कार्यकर्ताका लागि पनि हानिकारक छ। जन्मदर्ता अदालतबाट गराउनु भनेको स्थानीय निकायको आर्थिक स्रोत कटौती हुनु हो नै, अदालतको बोझ पनि बढाउनु हो। अदालतको भौतिक संरचना र जनशक्ति पनि निकै बढाउनुपर्छ, जुन बजेटले अनुमति दिँदैन। सबैभन्दा जोखिमपूर्ण त सम्पत्तिमा सन्तानको हक नहुने प्रावधान हो। दर्तावालाले आफ्नो इच्छाले दान गर्न सक्नेलगायतको प्रावधान हो। यसले आमाबुबाको ज्यान खतरा बढ्ने मात्र होइन, आमाबुबा ठगिने, बहुविवाहमा फस्ने, आमाबुबा र सन्तानबीचको सम्बन्धमा चिसो पस्ने मारपिट, झैझगडा बढ्ने अभिभावकको आदर तथा सत्कारमा कमी आउनेछ। विवाहिता छोरीको समेत अंशको माग भइरहेको अवस्थामा र बाबुको सम्पत्तिमा सबै सन्तानको समान हक लाग्ने संविधानको व्यवस्था हुँदाहँुदै कानुनमा यस्तो प्रावधान राख्नु संविधानसँग बाझिएको पनि छ, जसलाई सच्याउनुपर्ने देखिन्छ। समग्रमा भन्नुपर्दा नयाँ संहिता आउनुलाई सुखद रूपमा लिनुपर्छ तर त्यसले भालिका दिनमा ल्याउने चुनौतीका विषयमा अहिलेदेखि नै छलफल चलाउन पनि त्यत्तिकै जरुरी छ। राज्यले पनि समाजका सबै तप्कालाई कानुन पढ्ने, जान्ने, विश्लेषण गर्ने र राज्यलाई उचित सुझाव दिन सक्ने बनाउनु जरुरी छ।  यादव कानुनव्यवसायी हुन्।"
नेपाल र बीआरआई,"चीनको आर्थिक झलक हाम्रो उत्तरतर्फको छिमेकी मित्रराष्ट्र चीन विश्वको दोस्रो सबैभन्दा ठूलो अर्थतन्त्र हो। अन्तर्राष्ट्रिय मुद्राकोषका अनुसार सन् २०१७ मा अमेरिकाको कुल गार्हस्थ्य उत्पादन १९४२ ट्रिलिअन अमेरिकी डलर थियो भने चीनको ११८० ट्रिलिअन अमेरिकी डलर थियो। तेस्रो स्थानमा रहेको जापानको सो उत्पादन केवल ४८४ ट्रिलिअन अमेरिकी डलर मात्र थियो। चीनले वैदेशिक व्यापारमा विगत धेरै वर्षदेखि हरेक वर्ष ठूलो बचत गर्दै आएकाले उससँग विश्वमा सबैभन्दा बढी विदेशी मुद्राको सञ्चिति छ। गत अप्रिल मसान्तमा उससँग ३ ट्रिलिअन १४४ विलिअन अमेरिकी डलरको सञ्चिति थियो। उसले अमेरिकी सरकारलाई २०१८ मार्च सम्ममा १ ट्रिलिअन १८८ विलिअन डलर ऋण दिएको छ (अमेरिकी सरकारको ऋणपत्र खरिद गरेको)। चीनको अकेरिकासँग मात्र सन् २०१७ मा ३७५५८ विलिअन डलर अर्थात् मासिक औसत ३१३० विलिअन डलरबराबरको व्यापार बचत भएको थियो। चीनसँगको व्यापारमा अमेरिकालाई भएको यो अहिलेसम्मकै सबैभन्दा ठूलो व्यापार घाटा हो। प्रत्येक वर्ष अमेरिकाको यस्तो घाटा बढ्दै गएको छ। यसबाट चीनले यति धेरै पुँजी सञ्चय गरेको छ कि उसले एक वर्षमा एसिया, अफ्रिका र ल्याटिन अमेरिकी अल्पविकसित र विकासशील मुलुकहरूलाई विश्व बैंकले भन्दा बढी ऋण र अनुदान उपलब्ध गराइरहेको छ। साथै यस्तो सहायता चीनले आफूलाई मात्र लाभ हुने गरी दिइरहेको छैन, सहायता प्राप्त गर्ने मुलुकहरू पनि यस्तो सहायताबाट उत्तिकै लाभान्वित भइरहेका छन्। चीनको परस्पर लाभका आधारमा लगानी र व्यापार गर्ने रणनीति रहिआएको छ। चीनले गरिरहेको औद्योगिक कच्चा पदार्थको आयातबाट त्यस्ता पदार्थ निर्यात गर्ने मुलुकहरूले ठूलो आर्थिक प्रगति गरिरहेका छन्। यस्तो समृद्धशाली चीनले सन् २०१३ मा विश्वका सबै क्षेत्रमा सडक, जलमार्ग तथा रेलको माध्यमबाट पहुँच पुर्याई विकास र समृद्धिको नयाँ क्षितिज खोल्ने उद्देश्यले बेल्ट इन्ड रोड इनिसियटिभको महत्वाकांक्षी योजना अगाडि बढाइरहेको छ। नेपालको अवस्था चीनको दक्षिणी सिमानामा रहेको नेपाल सबै क्षेत्रमा पिछडिएको अवस्थामा छ। यसको प्रतिव्यक्ति आय बल्लबल्ल आर्थिक वर्ष २०७४७५ मा एक हजार डलरको सीमा पार गरेको छ। यसको शिक्षा, स्वास्थ्य, पिउने पानी, विद्युत् आपूर्ति, पूर्वाधार, कृषि र औद्योगिक उत्पादन र उत्पादकत्व एसियामा नै सबैभन्दा न्यून छ। नेपाल विगत लामो समयदेखि आर्थिक प्रगतिले गति लिन नसकेको कारणले चरम बेरोजगार र गरिबीबाट आक्रान्त छ। हाल ४३ लाख नेपाली युवा वैदेशिक रोजगारमा रहेको सरकारी तथ्यांक छ। सरकारी तथ्यांकअनुसार अहिले पनि दैनिक करिब एक हजार नेपाली युवा वैदेशिक रोजगारका लागि बाहिरिइरहेका छन्। यिनै वैदेशिक रोजगारमा गएका नेपाली युवाले पठाएको विप्रेषणबाट विगत धेरै वर्षदेखि नेपालको आयात मात्र होइन, समग्र अर्थतन्त्र नै धानिरहेको छ भन्दा अतिशयोक्ति हुँदैन। आर्थिक वर्ष २०७३७४ मा नेपालमा ६ खर्ब ९५ अर्ब ४५ करोड २४ लाखबराबरको विप्रेषण भित्रिएको थियो। यो विप्रेषण त्यो वर्षको कुल गार्हस्थ्य उत्पादनको २६३ प्रतिशत थियो। त्यसैले विश्वमा नेपाल ४७ वटा अतिकम विकसित मुलुकहरूमध्येमा पर्दछ। नेपालको साक्षरता दर ६३९ प्रतिशत र औसत आयु ७०२५ वर्ष मात्र छ। अझ पनि कुलको २१६ प्रतिशत जनता निरपेक्ष गरिबीको रेखामुनि रहेका छन्। १९ अमेरिकी डलर प्रतिव्यक्ति प्रतिदिन आयको अन्तर्राष्ट्रिय परिभाषाअनुसारको गरिबीको रेखाअनुसार नेपालमा ३६ प्रतिशत जनता सो गरिबीको रेखामुनि रहेका छन्। नेपाल ऋणको ठूलो भार वहन गर्न सक्षम नभएकाले अनुदान र ऋण नै भए पनि सहुलियत ब्याजदरको ऋणमा जोड दिई पूर्वाधार निर्माणमा राष्ट्रिय हितलाई सर्वोपरि राख्नुपर्छ। नेपालचीनबीच आर्थिक सम्बन्ध नेपाल र चीनबीच १४४० किलोमिटर लामो सिमाना छ। तर यो सिमाना उच्च हिमाली विकट क्षेत्रमा पर्ने भएकाले नेपाल र चीनबीच थोरै मात्र सीमानाका छन्। तीमध्ये सबैभन्दा महत्वपूर्ण र पुरानो सीमानाका सिन्धुपाल्चोकको तातोपानी मितेरी पुल हो। त्यही पुल भएर काठमाडौं जोड्ने सन् १९६७ मा निर्मित ११५ किलोमिटर लामो अरनिको राजमार्ग पनि २०७२ सालको महाभूकम्पदेखि बन्द अवस्थामा रहेको छ। त्यसपछि खोलिएको रसुवागढी सीमानाका पनि उपयुक्त सडक अभावको कारणले नियमितरूपमा सञ्चालन भइरहेको छैन। अन्य हिमाली जिल्लाका नाका उत्तरतिरबाट जोडिएका तर दक्षिणतिर नजोडिएका अवस्थामा छन्। त्यसैले स्थलमार्गबाट नेपाल र चीनबीचको व्यापार नाम मात्रको रहँदै आएको छ। जबकि नेपाल र भारतबीच २२ वटा ठूला र अरू थुप्रै छोटी भन्सारनाका पनि छन्। यही सुगमताले नेपालको वैदेशिक व्यापार भारतकेन्द्रित हुँदै गएको छ। यसरी नेपाल र चीनबीच सीमित कनेक्टिभिटी छ। यही सीमित र कठिन सतह यातायात सम्बन्धकोे कारणले नेपाल चीनको समृद्धिबाट अपेक्षित मात्रामा लाभान्वित हुन सकिरहेको छैन। चालु आर्थिक वर्षको पहिलो १० महिनाको नेपालको कुल वैदेशिक व्यापारमा भारतको अंश ६५३ प्रतिशत छ भने चीनको अंश केवल १२३ प्रतिशत र अन्य मुलुकहरूको अंश २२३ प्रतिशत छ। तर हिमाली क्षेत्र भए पनि हवाई मार्गबाट भने नेपाल र चीनबीच पर्याप्त आवागमनको सुविधा उपलब्ध छ। नेपाल चीनले प्रस्ताव गरेको यो बेल्ट रोड इनिसिएटिभमा सहभागी भएको छ। चीनको यो प्रस्तावले मुख्यरूपमा मुलुकमुलुकबीचको कनेक्टिभिटीको विकासमा विशेष जोड दिएको देखिन्छ। त्यसको लागि सडक, रेल र जलमार्गको व्यापक विकास र विस्तार तथा बन्दरगाहहरूको विकास र आधुनिकीकरण गर्नुमा उसको जोड रहेको छ। यसको मुख्य उद्देश्य मुलुकहरूबीचको व्यापारलाई सहजीकरण र सरलीकरण गर्नु रहेको देखिन्छ। यसो गर्दा सबै सहभागी मुलुकहरू समानरूपमा लाभान्वित हुन्छन् भनिएको छ। चीनको यो प्रस्तावमा दक्षिण एसियामा नेपाललगायत बंगलादेश, श्रीलंका र पाकिस्तानले समर्थन गरी सहभागिता जनाएका छन्। पाकिस्तान, श्रीलंका र बंगलादेश त यो इनिसिएटिभबाट लाभान्वितसमेत भइसकेका छन्। भारत भने यसमा सहभागी नभएको मात्र होइन, यो प्रस्तावको विरोध नै गरिरहेको छ, अरू मुलुक विशेषगरी छिमेकी मुलुकहरूसमेत त्यसमा सहभागी भएको रुचाइरहेको छैन। यस्तो कनेक्टिभिटी विस्तार गर्ने आयोजनाहरूमा चीनले सम्बन्धित मुलुकहरूलाई अनुदान र ऋणका रूपमा वित्तीय सहयोगसमेत उपलब्ध गराउने भनिएको छ। त्यससँगसँगै चीनको अगुवाइमा अक्टोबर २०१४ मा एसियाली पूर्वाधार लगानी बैंक स्थापना भएको छ। पाकिस्तान र श्रीलंकामा चीनले यी स्रोतको माध्यमबाट लगानी गरेको पनि छ। भारतले बीआरआईअन्तर्गत चीनले गर्ने ऋण सहयोगमा ब्याज दरलगायतका समस्या रहेको र पाकिस्तान तथा श्रीलंकाले त्यो समस्या भोगिरहेको कुरा उठाउने गरेको छ, जुन ती मुलुकले भारतले भनेजस्तो अनुभव गरिरहेको पाइँदैन। त्यसैले भारतले यसो भन्नु बीआरआईविरुद्ध दक्षिण एसियाका मुलुकहरूलाई भड्काउने मनसायबाट आएको अभिव्यक्ति मात्र हो। नेपालमा सडक घनत्व ०५५ किलोमिटर प्रति वर्गकिलोमिटर रहेको छ। सहरी क्षेत्रको सडक पनि १६ किलो मिटर प्रति वर्ग किलोमिटर मात्र छ, जबकि सडक घनत्व कम्तीमा पाँच किलोमिटर प्रति वर्ग किलोमिटर हुनुपर्ने अन्तर्राष्ट्रिय मान्यता छ। यसरी नेपाल यातायात पूर्वाधारको विकासमा छिमेकी मुलुकहरूको तुलनामा निकै पछाडि छ। यसले गर्दा एकातिर स्थानीय उत्पादनले बजार पाइरहेका छैनन् भने अर्कोतिर बाहिरबाट ल्याइने सामानसमेत अति नै महँगा हुने गरेका छन्। यसले गरिबी न्यूनीकरणमा प्रतिकूल प्रभाव पारिरहेको छ। जिल्लाहरूमा नयाँ आर्थिक गतिविधिको सिर्जना हुन सकिरहेको छैन। त्यसले गर्दा जनता गरिबीका साथै अन्य धेरै असुविधा भोग्न बाध्य छन्। यातायात पूर्वाधारको अभावले देशको आन्तरिक बजारको पनि विकास र विस्तार हुन सकेको छैन। अर्थात् नेपाल एउटै एकल विस्तारित र एकीकृत बजार हुन सकिरहेको छैन। यो अवस्था विशेषगरी देशको पहाडी र हिमाली क्षेत्रमा अझ चर्को छ। त्यसैले नेपालले चीनको यो पहलकदमीलाई अवसरको रूपमा लिनुपर्छ र यसबाट यथाशक्य बढी लाभ लिनुपर्छ। नेपालसँग उपलब्ध आफ्नै आन्तरिक साधन र स्रोतले देशमा यस किसिमको पूर्वाधार विकास गर्न पर्याप्त छैन। त्यसैले नेपालको पूर्वाधारको विकासमा आफ्नो मात्र साधनमा भर पर्ने हो भने नेपाल विकासमा अगाडि बढ्न अझ दशकौं लाग्ने देखिन्छ। यस्तो अवस्थामा आएको चीनको यो प्रस्ताव नेपालका लागि वरदान सावित हुन सक्छ। तर नेपाल ऋणको ठूलो भारवहन गर्न सक्षम नभएकाले अनुदान र ऋण नै भए पनि सहुलियत ब्याजदरको ऋणमा जोड दिनुपर्छ र नेपालले पूर्वाधार निर्माणमा राष्ट्रिय हितलाई सर्वोपरि राख्नुपर्छ। तर अनुदानमा मात्र पूर्वाधार क्षेत्रको विकास गर्न खोज्नु पनि व्यावहारिक र सम्भव हुँदैन। नेपालले बीआरआईभित्र वा बाहिर जसरी भए पनि चिनियाँ रेल पहिलो चरणमा काठमाडौंसम्म ल्याउने कुरालाई उच्च प्राथमिकतामा राखेको छ। यसमा दुवै देशका सरकार प्रमुखहरूले प्रतिबद्धता व्यक्त गरेका छन्। त्यसैले काठमाडौंमा चिनियाँ रेल केही वर्षभित्रै आउनेमा शंका गर्ने ठाउँ छैन। त्यसैले त्यसलाई सफलतापूर्वक सञ्चालन गरी त्यसबाट अधिकतम फाइदा लिने विषयमा नेपालले कुनै कसर बाँकी राख्नु हुँदैन र त्यसका लागि नेपाल सरकार अहिलेदेखि नै आवश्यक तयारीमा जुट्नुपर्छ। यसको विपक्षमा अनेकन कुरा उठाउने जुन प्रयास भइरहेको छ, त्यसको पछि लाग्नुपर्ने आवश्यकता छैन।"
रेल कूटनीति र समृद्धि,"प्रधानमन्त्री केपी शर्मा ओलीको हालैको चीन भ्रमणको मुख्य उपलब्धि भनेको चीनको विश्वास जित्न सक्नु हो। प्रधानमन्त्रीलाई बेइजिङमा जुन हार्दिकता देखाइयो, त्यो नै भ्रमण सफलताको मानक हो। छदिने भ्रमणका क्रममा प्रधानमन्त्री ओलीले चिनियाँ राष्ट्राध्यक्ष सी जिनपिङसँग वन अन वन वार्ताको अवसर पाए र समकक्षी ली खछ्याङसँगको प्रतिनिधिमण्डल स्तरीय वार्तामा तीन सम्झौता, सात समझदारी र चार लेटर अफ एक्सचेन्ज गरी चौधवटा सम्झौता गरे। साथै वार्तापश्चात् नेपालचीन सम्बन्धको विकास र थप विस्तारका लागि दिशानिर्देश गर्ने चौधबुँदे संयुक्त विज्ञप्ति पनि जारी गरियो। पहिलोपटक प्रधानमन्त्री भएपछि चीनसँग ऐतिहासिक सम्बन्ध जोड्न सफल ओलीले आफ्नो दोस्रो कार्यकालमा पनि चीनसँगको सम्बन्धलाई नै महŒव दिने र दक्षिणसँगको सम्बन्धमा तीक्तता आउने हो कि भन्ने धेरैलाई लागेको थियो, तर पद सम्हालेपछि परम्परालाई पछ्याउँदै भारतको भ्रमण गरेर सम्बन्धलाई समेत सन्तुलनमा ल्याए। त्यसलगत्तै उत्तरतर्फको छिमेकी चीनको गरेको दोस्रो भ्रमणले ओली सरकारप्रति चीन सशंकित छ र चीनको अविश्वास बढेको छ भन्ने हल्ला निराधार भएको छ। भ्रमणबाट थप निकटता बढाउने पहल भएको छ। ओलीको पहिलो प्रधानमन्त्रीत्वकालमा चीनसँग भएको सन्धिसम्झौताहरूको त्यसपछि बनेका सरकारको पालामा कार्यान्वयनको कुनै पहल नै भएको थिएन र दोस्रोपटक प्रधानमन्त्री भएपछि त्यसलाई ब्युँताउन जुन प्रयास गरे, त्यो नै सराहनीय छ। प्रधानमन्त्री ओली यसै सन्धिसम्झौताहरूको कार्यान्वयन र थप नयाँ समझदारीका लागि जम्बो टोलीसहित चीन आएका थिए। यसर्थ ती दुई वर्षअघिका सन्धिसम्झौता एकपटक पल्टाउने काम भए। हुन त ती कतिपय सम्झौताहरूमा खासै प्रवेश भएको पनि देखिएको छैन। उदाहरणका लागि तेल भण्डारणका लागि भ्रमणअघि युद्धस्तरमा ठाउँको पहिचान गरियो तर चीन आएर पहिलो कार्यकालमा चीनबाट पनि इन्धन खरिद गर्ने प्रसंगले यसपटक ठाउँ पाएन। भारतको एकाधिकार हटाउने प्रयासको पहिलो खुट्किलो भारतबाहेकका देशबाट अत्यावश्यक इन्धन भित्र्याउने विषयले प्रवेश नपाउनु आम नेपालीलाई फेरि पनि आइपर्ने चिन्ता हो। अघोषित नाकाबन्दीले भरपर्दो छिमेकी चीनसँग बढेको निकटतासँगै चीनबाट तेल र रेल आउनेले चर्चा पाएको हो। त्यस बेलाको आपत्कालीन स्थितिमा चीनबाट तेल आएको पनि हो, अनुदानमै तेल आएको थियो। तर भौगोलिक कठिनाइका कारण यो सहज भने थिएन कम्तीमा पनि हिउँदमा असम्भव झैं छ। तापनि यस विषयले स्थान नपाउनु खेदजनक नै हो। यस भ्रमणमा सबैभन्दा धेरै चर्चा पाएको भनेको रेल नै हो। प्रधानमन्त्रीदेखि प्रायशः हरेक नेताले आफ्नो भाषणमा उत्तरबाट रेल कुँदेर आउने र देश समृद्ध हुने कथा सुनाउँदै आएका छन् र थिए। जानेर वा नजानेर सबै नेताले रेल आएपछि देशको काँचुली फेरिन्छ भन्ने प्रवचन दिँदै आएका छन् यससँगै आम नेपालीले पनि उत्तरबाट रेल आएपछि साँच्चै समृद्ध हुन्छ भन्ने कल्पना पनि गरेका छन् र थिए। भ्रमणले रेल कहिलेसम्म आउँछ त भन्ने टुंगो लगाइदिएको छ। मेलम्चीको पर्खाइमा राजधानीवासी मात्र थिए भने चिनियाँ रेलको पर्खाइमा सारा नेपाली नै थिए, तर रेल आजैबाट काम सुरु गर्ने हो भने पनि सम्पन्न गर्न करिब दसबाह्र वर्ष लाग्ने देखिन्छ। सायद सन् २०३० मा चिनियाँ रेल चिनियाँ पर्यटक र चिनियाँ सामान लिएर काठमाडौंसम्म आइपुग्नेछ। यसरी आम नेपालीले आज हो कि भोलि आउला जस्तो गरेको रेल चीन भ्रमणलगत्तै प्रधानमन्त्रीले रेलजस्तो कुरा भन्नासाथ कहाँ हुन्छ र भनेपछि हाललाई नेपालीको आशामा तुषारापात भएको छ। प्रधानमन्त्रीको चीन भ्रमण सम्पन्नसँगै चिनियाँ रेल तुरुन्तै नेपाल नआइपुग्ने देखिएको छ नै, त्यसमाथि लगानी कसले गर्ने भन्ने अन्योल छ। यसको निर्माण लागत नेपालले थेग्न सक्ने अवस्था नै छैन र चीनले अनुदानमा बनाउँछ भने स्वागतयोग्य छ किनकि प्रधानमन्त्रीले चिनियाँ राष्ट्राध्यक्ष सीसँगको वन अन वन वार्तामा सीले चेयरम्यान माओको समेत नेपालमा रेल भित्र्याउने इच्छा रहेको प्रकट गरेको बताएका छन्। साथै चीनको नजर सानो नेपाल मात्रै नभई दक्षिण एसियाली बजार हो। मेलम्चीको पर्खाइमा राजधानीवासी मात्र थिए भने चिनियाँ रेलको पर्खाइमा सारा नेपाली नै छन्। आजैबाट काम सुरु गर्ने हो भने पनि सन् २०३० मा चिनियाँ रेल चिनियाँ पर्यटक र सामान लिएर काठमाडौंसम्म आइपुग्नेछ। आशैआशमा बाँच्ने नेपालीलाई चीनको बेल्ट एन्ड रोड इनिसिएटिभ बीआरआई अर्थात् नवीन रेशम मार्गमा आबद्ध भइसकेपछि चीनबाट लाभ लिने अवसर धेरै छन्। त्यसैको परिणामस्वरूप बेइजिङस्थित चीनका लागि नेपाली दूतावासमा प्रधानमन्त्रीको उपस्थितिमा धेरै सम्झौता भए, जसले विश्वसनीयता थपेको छ। दुई देशका सरकारी र निजी कम्पनीबीच ऊर्जा, जलस्रोत, सिँचाइ परियोजना, सिमेन्ट उद्योग तथा फलफूल उद्योग स्थापना गर्नेसम्बन्धी विभिन्न आठ परियोजना निर्माण गर्ने समझदारी एवं सम्झौता भएको छ। यसले दुई देशको मित्रता, समझदारी र सहकार्य अगाडि बढाउन योगदान पुग्ने नै छ, साथै नेपालको आर्थिक उत्थान पनि हुनेछ। यसै क्रममा आवश्यक परेको खण्डमा चीनबाट विद्युत् खरिद गर्न र अधिक उत्पादन भएका बेला चीनलाई बिक्री गर्ने बाटो खुलेको छ। यसरी पहिलोपटक चीन पनि नेपाली विद्युत्को ग्राहक बन्ने बाटो खोलेको छ। साथै प्रधानमन्त्रीले अन्तर्राष्ट्रिय व्यापार प्रवद्र्धनका लागि चिनियाँ परिषद् (सीसीपीआईटी) र नेपाली दूतावासद्वारा संयुक्तरूपमा आयोजना गरिएको चीन नेपाल व्यापार फोरम तथा दूतावासद्वारा आयोजित स्वागतार्थ भोजमा पनि सम्बोधन गर्दै चिनियाँ व्यवसायीलाई नेपालमा लगानी गर्न आह्वान गरे र मुलुकभित्रको स्रोत, साधन र छिमेकीको साथ लिएर समृद्ध नेपालको सपना पूरा गर्ने पनि आवाज बुलन्द गरे। सन् २०२० लाई नेपाल भ्रमण वर्षका रूपमा मनाउने नेपाल सरकारको घोषणाअनुरूप आफ्नो सम्बोधनमा पर्यटनको प्रचार मात्र गरेनन्, नेपालमा पर्यटन तथा लगानीका अवसरहरू विषयक विशेष म्यागेजिनको विमोचन पनि गरेका थिए। भ्रमण क्रममा रेलमार्ग, ऊर्जा, यातायात, भौतिक पूर्वाधार, लगानी, पर्यटनजस्ता विषयमा भएका छलफल र सम्पन्न सम्झौता समझदारीबाट दीर्घकालीन आर्थिक सहयोगको खाका तयार हुनुका साथै सहयोगको दायरा फराकिलो भएको छ। भूकम्पपछि बन्द तातोपानी नाका सन् २०१९ को मे महिनासम्ममा खुला गर्ने सहमति हुनु पनि एउटा सफलता नै हो। यस भ्रमणबाट नेपाल चीनबीचको मित्रता, आपसी विश्वास, सद्भाव र समझदारीमा थप अभिवृद्धि भएको देखिन्छ, जसबाट राजनीतिक सम्बन्ध पनि थप सुदृढ हुनेछ। साथै आर्थिक समृद्धि हासिल गर्नका लागि चीनसँगका विभिन्न क्षेत्रहरूमा सहयोग तथा सहकार्यले सघाउ पुग्ने नै छ। चिनियाँ सरकारको स्वामित्वमा रहेको संसारकै सबैभन्दा ठूलो सञ्चार समूह सीएमजीलाई दिएको अन्तर्वार्तामा प्रधानमन्त्री ओलीले यो भ्रमणले दुई देशबीचको हित र सम्बन्धलाई थप सुदृढ बनाउने बताउनुका साथै दुवै पक्ष हिमालय वारपार बहुआयामिक सम्पर्क सञ्जालको बृहत्तर फ्रेमवर्कभित्र रही रेल्वे, सडक, बन्दरगाह, हवाईमार्ग र सञ्चारजस्ता क्षेत्रमा सहयोग अगाडि बढाउने विषयमा सहमति भएको बताए। राजनीतिक स्थायित्वसँगै समृद्ध नेपाल, सुखी नेपाली को अभियानमा देश अगाडि बढेको र चिनियाँ रेल नेपाल आएसँगै नेपालमा रोजगारका अवसर प्राप्त हुने, त्यसैगरी नेपाली मालसामान चीन निर्यात हुने एउटा आशातीत कुरा पनि व्यक्त गरेका थिए। चालु आर्थिक वर्ष २०७४७५ को १० महिनामा चीनबाट एक खर्ब २७ अर्ब ५९ करोडको वस्तु आयात भएको छ भने निर्यात दुई अर्ब ६७ करोड मात्र भएको तथ्यांकले देखाउँछ। राजनीतिक स्थायित्व, सामाजिक सद्भाव तथा आर्थिक विकाससँगै समृद्ध नेपाल, सुखी नेपाली को अभियानमा समेत चीनले सक्दो सहयोग गर्ने चिनियाँ नेताहरूबाट पनि प्रकट भएको छ। साथै प्रधानमन्त्री ओलीका साथै सत्ता पक्षले यस भ्रमण उपलब्धिपूर्ण रहेको बताएका छन् भने विपक्षीय समूहले विभिन्न मुद्दामा छलफल नभएको भन्दै आरोप पनि लगाएका छन्। पक्ष र विपक्षबाट यस्तो धारणा आउनु स्वाभाविक हो। प्रधानमन्त्रीको चीन भ्रमणमा जारी भएको संयुक्त वक्तव्यको १० नम्बर बुँदामा अन्तर्राष्ट्रिय अपराध र सुपुर्दगी सन्धिको चर्चा छ। यसैलाई लिएर विपक्षी तथा मानव अधिकारवादीको आवाज चर्को बनेको देखिन्छ। त्यसैगरी लिपुलेकको मुद्दा उठाइएन भन्ने आरोप पनि लगाएका छन्। कतिपय भ्रमण सद्भाव र सम्बन्ध सुधारका लागि हुन्छन् र दुई देशबीच कुनै मुद्दामा पानी बाराबारको स्थितिसम्म भए पनि भ्रमण हुने गरेको पाइन्छ र ती विषयबाहेक सौहार्द संवार्ता पनि भएका छन्, यसै भूगोलमा। विश्वको पहिलो आर्थिक महाशक्ति हुने लक्ष्यका साथ अगाडि बढिरहेको चीनसँग हालको भ्रमणमा यस्ता प्रसंग नउठाउनु कुनै आश्चर्यको विषय होइन। हो, यो र यस्ता सीमा विवादहरूको मुद्दा अरू पनि छन्, त्यसलाई बेग्लै भ्रमण या स्थितिमा सुल्झाउनु उपयुक्त ठहरिन्छ। दुई शक्तिसम्पन्न छिमेकी मुलुकहरूको अन्तर्राष्ट्रिय राजनीति नेपालका लागि अवसर र चुनौती दुवै बन्न पुगेको छ। मुख्यतः यस भ्रमण क्रममा र विगतमा भएका सम्झौता समझदारीहरू यथाशीघ्र कार्यान्वयन हुन सके यस सकारात्मक बाटोमा भएको भ्रमणलाई सफल र सार्थक मान्न सकिन्छ। अलौकिक जनगणतन्त्र चीनको चिनियाँ अन्तर्राष्ट्रिय रेडियो बेइजिङका विशेषज्ञ हुन्।"
विश्वकपमा अभागी अफ्रिका,"मस्को : रुसमा जारी २१औं संस्करणको विश्वकप फुटबलअन्तर्गत शनिबारदेखि नकआउट चरणका खेल सुरु भएको छ । विश्वकपको सफलतासँगै समूह चरणबाट बाहिरिने देशको चर्चा र परिचर्चा भइरहँदा सिंगो महादेश नै बाहिरिएको खबर अहिले अन्तर्राष्ट्रिय सञ्चारमाध्यमका प्रमुख समाचार बनिरहेका छन् । युरोप र अमेरिकी महादेशको दबदबा देखिएको विश्वकपको नकआउट चरणमा एउटा पनि अफ्रिकी देश अटाउन सकेन । एसिया माहादेशबाट भने जापानले नकआउट चरणमा स्थान बनाएर साख जोगाएको छ । जापानले अन्तिम १६ मा स्थान बनाउँदा सिंगो अफ्रिका भने अभागी देखिएको छ । अफ्रिका ३६ वर्षपछि पहिलोपटक विश्वकपको समूह चरणबाटै बाहिरिएको हो । जापानले फेयर प्लेका आधारमा सेनेगललाई पछि पार्दै नकआउट चरणमा पुग्दा सेनेगल केवल दुईवटा पहेँलो कार्डले स्तब्ध बनेको थियो । समूह चरणबाट बाहिरिनु सेनेगलका लागि ऐतिहासक घटना बन्न पुगेको छ । एसियाली साख जोगाउन जापानलाई भने त्यही कम कार्डले काम गर्यो । सन् १९८२ पछि पहिलोपटक अफ्रिकी मुलुक समूह चरणबाटै घर फर्किएपछि अफ्रिकी मुलुक आइभोरी कोस्टका चर्चित खेलाडी डिडियर ड्रोग्वाले अफ्रिकी देशको खेल स्तर विगतको तुलनामा धेरै खस्किएको बताए । विश्वकपमा अफ्रिकी देशको खेलस्तर पुगेन । हामी पहिलेको भन्दा एक कदम पछाडि छौं । अब अफ्रिकी देशहरूले फुटबल विकासका लागि नयाँ र उचित ढाँचा अपनाउनु पर्छ । नयाँ योजना र विकासका साथ अगाडि बढेमा अफ्रिकाले युरोपलाई चुनौती दिन पक्कै सक्नेछ, ४० वर्षीय ड्रोग्वाले भने । खेलको स्तर नपुगेका कारण अफ्रिकी तीन देश इजिप्ट, मोरक्को र ट्युनिसिया समूह चरणको अन्तिम खेलअगाडि नै बाहिरिएको पनि ड्रोग्वाले बताए । ड्रोग्वाले तीनपटक विश्वकप खेलिसकेका छन् । सकियो समूह चरणका खेल, कुन महादेशबाट कुन राष्ट्र छनोट भए, कुन बाहिरिए ? क्वाटरफाइलनका लागि कस्को भिडन्त कोसँग ? विस्तृतमा इजिप्टलाई विश्वकपमा पुर्याउने महत्वपूर्ण खेलाडी मोहमद सलाह घाइते हुँदा इजिप्टको प्रदर्शन सोचेजस्तो बन्न सकेन । यसैगरी सेनेगलको हतियारका रूपमा हेरिएका साडियो माने पनि खासै चल्न सकेनन् । नाइजेरियाका लागि अर्जेन्टिनासँगको अन्तिम खेल सुखद रहेन । अन्तिम खेलमा अर्जेन्टिनासँग २१ गोलले पराजित भएपछि नाइजेरिया बाहिरिन बाध्य बन्यो । सेनेगलका लागि पनि अन्तिम खेल दुर्भाग्य नै रह्यो । अन्तिम खेलमा कोलम्बियासँग १० गोलले पराजित भएपछि सेनेगलले जापानसँगै बराबरी चार अंक बनाए पनि दुईवटा पहेँलो कार्ड बढी पाएको आधारमा बाहिरियो । एसियाबाट सहभागी पाँच देशमध्ये जापान वास्तवमै भाग्यमानी बन्यो । इरान, दक्षिण कोरिया, साउदी अरेबिया र अस्ट्रेलिया पनि समूह चरणबाटै घर फर्किए । नकआउट चरणमा पुग्नेमा युरोपबाट सर्वाधिक १० टोली रहे । उत्तर अमेरिकाबाट सहभागी तीनमध्ये मेक्सिकोले नकआउट यात्रा तय गर्यो । दक्षिण अमेरिकाबाट सहभागी पाँच देशमध्ये समूह चरण पार गर्नेमा ब्राजिल, उरुग्वे, अर्जेन्टिना र कोलम्बिया रहे ।"
स्पेन विश्वकपबाट बाहिरियो : टाइब्रेकरमा रुस विजयी,मस्को : सन् २०१० को विश्वकप विजेता स्पेन रुस विश्वकपको अन्तिम १६ बाट बाहिरिएको छ । ९० मिनेट र थपिएको ३० मिनेटमा रुससँग ११ बराबरी खेलेपछि खेल टाइब्रेकरमा पुगेको थियो । स्पेनले पेनाल्टी मिस गर्दा रुस ४३ले विजयी भएको हो ।  आयोजक रुसले ९० मिनेटसम्म स्पेनलाई ११ को बराबरीमा रोकेको थियो । खेलमा स्पेनको अग्रतालाई रुसले ४१ मिनेटमा रोकेपछि ९० मिनेटसम्म कतैबाट गोल हुन सकेन । १२ औँ मिनेटमा आत्माघाती गोल गरेको रुसले ४१ मिनेटमा पाएको पेनाल्टीको सदुपयोग गर्दै ११ को बराबरी बनाएको थियो। रुसको डि बक्सभित्र स्पेनका डिफेन्डर जेरार्ड पिकेले ह्यान्ड गरेपछि रुसले पेनाल्टी पाएको थियो । पेनाल्टीलाई रुसका आर्टिम ज्युवाले सुन्दर गोलमा परिणत गरेका थिए। यसअघि सर्गी इग्नासेभिचले स्पेनका आसेन्सियोले प्रहार गरेको प्रिकिकको बल क्लियर गर्न खोज्दा आत्मघाती गोल भएको थियो। रुसले स्पेनका खेलाडीलाई डी बक्स नजिकै लडाएपछि १२ मिनेटमा फ्रिकिक पाएको थियो। घरेलु दर्शकको ठूलो साथ पाएको आयोजक रुसले दोस्रो हाफमा भने त्यति प्रभावशाली प्रदर्शन गर्न सकेन। ७० प्रतिशतभन्दा बढी बल स्पेनिस खेलाडीको खुट्टामा रहँदा रुसले गोल गर्ने अवसर सिर्जना गर्न सकेन। तर त्यसको विपरीत विपक्षी पोस्टमा लगातार आक्रमण बुने पनि सन् २०१० को विश्वकप विजेता स्पेनले गोल गर्न सकेन। आइतबार राति भएको प्रिक्वार्टरफाइनल खेल अघि स्पेन र रुस ६ पटक आमनेसामने भएका थिए। ६ खेलमध्ये स्पेनले चार खेलमा जित हात पारेको थियो भने दुई खेल बराबरी भएको थियो। विगतका प्रतिस्पर्धामा रुसले पराजित गर्न नसकेकाले उच्च मनोबल लिएर मैदान उत्रिएको स्पेनले विगतको प्रदर्शनलाई भने दोहोर्याउन सकेन। रुसलाई घरेलु मैदानमा स्पेनको चुनौती : खेल सुरु स्पेनविरुद्धको खेलमा रुसले गर्यो आत्माघाती गोल आत्माघाती गोल गरेको रुसले स्पेनविरुद्ध गोल फर्कायोः पहिलो हाफमा ११ बराबरी ९० मिनेटमा रुस र स्पेनको ११ बराबरी: थप ३० मिनेटको खेल सुरु  रुस उद्घाटन खेलमा साउदी अरेबियालाई ५० ले पराजित गर्दै चर्चामा आएको टिम हो। दोस्रो खेलमा इजिप्टलाई ३१ ले पराजित गर्दै दुई खेलबाट ६ अंक जोडेको रुस एक खेल खेल्न बाँकी हुँदै अन्तिम १६ मा प्रवेश गरेको थियो। यद्यपी अन्तिम खेलमा उरुग्वेसँग पराजित हुँदै रुस समूह ए को उपविजेता बन्दै अन्तिम १६ मा प्रवेश गरेको हो। अन्तिम १६ मा समूह बीको विजेता स्पेनसँग भेट पक्का गरेको हो। स्पेन सन् २०१० विश्वकप विजेता हो। रुस विश्वकपको पहिलो खेलमा पोर्चुगलसँग ३३ बराबरी खेलेको स्पेनले दोस्रो खेलमा इरानलाई १० ले पराजित गरेको थियो। तेस्रो खेलमा भने मोरक्कोसँग २२ को बराबरी खेल्दै समूह बीको स्पेन समूह विजेता बन्दै अन्तिम १६ मा प्रवेश गरेको हो।
रुस र स्पेनको खेल पौने आठमा: डेभिड सिल्भाको प्रभाव कस्तो ?,"मस्को : रुस विश्वकप अन्तर्गत अन्तिम १६ को तेस्रो खेलमा आइतबार पौने आठ बजे आयोजक राष्ट्र रुस र स्पेनबीच प्रतिस्पर्धा हुँदैछ। रुस उद्घाटन खेलमा साउदी अरेबियालाई ५० ले पराजित गर्दै चर्चामा आएको टिम हो। दोस्रो खेलमा इजिप्टलाई पराजित गर्दै दुई खेलबाट ६ अंक जोडेको रुस एक खेल खेल्न बाँकी हुँदै अन्तिम १६ मा प्रवेश गरेको थियो। यद्यपी अन्तिम खेलमा उरुग्वेसँग पराजित हुँदै रुस समूह ए को उपविजेता बन्दै अन्तिम १६ मा प्रवेश गरेको हो। अन्तिम १६ मा समूह बीको विजेता स्पेनसँग रुसले भेट पक्का गरेको हो।स्पेनसँगको आजको खेललाई रुसले गर या मरको रुपमा लिएको छ। यहाँ रुसको भन्दा पनि स्पेनको खेलमा प्रभाव पार्न सक्ने खेलाडीको चर्चा हुँदै छ। स्पेनिस राष्ट्रिय टोलीको गोल्डेन जेनेरेसनका महत्वपूर्ण सदस्य हुन्, डेभिड सिल्भा। उनले पछिल्ला केही वर्षयता टोलीको ठूला सफलतामा महत्वपूर्ण योगदान पुर्याउँदै आइरहेका छन्। स्पेनले सन् २००८ र २०१२ को युरोकपसहित सन् २०१० को विश्वकपको उपाधि जित्दा सिल्भाको पनि महत्वपूर्ण योगदान रहेको छ। स्पेन अघिल्लो संस्करणको विश्वकपमा भने समूहगत चरणबाटै बाहिरियो। साविक विजेताको हैसियतमा प्रतियोगिता खेल्न ब्राजिल पुगेको स्पेन समूहगत चरणभन्दा माथि जान सकेन। त्यसले स्पेनिस फुटबलको साख गिराउने काम गर्यो। त्यही गिरेको साख जोगाउन स्पेनले यसपटक उपाधि जित्ने योजना बनाएको छ। टोलीको त्यही योजनाको महत्वपूर्ण सदस्य हुन् सिल्भा। मिडफिल्डबाट खेल्दै स्ट्राइकरलाई नियमित रूपमा अवसर सिर्जना गरेर सहयोग पुर्याउने सिल्भा आफैं पनि गोल गर्न सक्षम देखिन्छन्। देब्रे खुट्टाले बल प्रहार गर्न माहिर सिल्भा प्राविधिक रूपमा निकै सशक्त खेलाडी हुन्। टोलीको कुनै पनि प्राविधिक निर्देशनमा उनी नै खरो उत्रने गर्छन्। त्यसले गर्दा पनि टोलीको पछिल्लो सफलतामा उनी छुटेका छैनन्। इङ्लिस क्लब म्यानचेस्टर सिटीसँग अनुबन्ध रहेका सिल्भासँग क्लब र राष्ट्रिय टोलीबाट प्रतिस्पर्धा गर्दाको प्रशस्तै अनुभव छ। उनको त्यही अनुभवले पनि टोलीलाई सफलतातर्फ डोहोर्याउन सक्ने छ। राष्ट्रिय टोलीबाट आफ्नो खेल जीवनको अन्त्यतिर आइपुगेकाले सिल्भा आफैं पनि रुस विश्वकपलाई अविस्मरणीय बनाउन चाहन्छन्। उनले आफ्नो त्यही इच्छा पूरा गर्दा स्पेनले रुस विश्वकपको उपाधि जित्न पनि सक्ने छ। सन् २००६ बाट स्पेनिस राष्ट्रिय टोलीबाट खेल्दै आइरहेका सिल्भाले अहिलेसम्म एक सय २४ खेल खेल्दै ३५ गोल गरेका छन्।"
स्पेनविरुद्धको खेलमा रुसले गर्यो आत्माघाती गोल,मस्को : रुस विश्वकप अन्तर्गत आइतबारको स्पेनविरुद्धको खेलमा रुसले आत्माघाती गोल गरेको छ । सर्गी इग्नासेभिचले प्रिकिकको बल क्लियर गर्न खोज्दा आत्मघाती गोल भएको हो । रुसविरुद्धको खेलको पहिलो फ्रिकिक स्पेनका आसेन्सियोले प्रहार गरेका थिए । रुसले स्पेनका खेलाडीलाई डी बक्स नजिकै लडाएपछि १२ मिनेटमा फ्रिकिक पाएको थियो । रुस उद्घाटन खेलमा साउदी अरेबियालाई ५० ले पराजित गर्दै चर्चामा आएको टिम हो। दोस्रो खेलमा इजिप्टलाई ३१ ले पराजित गर्दै दुई खेलबाट ६ अंक जोडेको रुस एक खेल खेल्न बाँकी हुँदै अन्तिम १६ मा प्रवेश गरेको थियो। यद्यपी अन्तिम खेलमा उरुग्वेसँग पराजित हुँदै रुस समूह ए को उपविजेता बन्दै अन्तिम १६ मा प्रवेश गरेको हो। अन्तिम १६ मा समूह बीको विजेता स्पेनसँग भेट पक्का गरेको हो। रुसलाई घरेलु मैदानमा स्पेनको चुनौती : खेल सुरु स्पेन सन् २०१० विश्वकप विजेता हो। रुस विश्वकपको पहिलो खेलमा पोर्चुगलसँग ३(३ बराबरी खेलेको स्पेनले दोस्रो खेलमा इरानलाई १० ले पराजित गरेको थियो। तेस्रो खेलमा भने मोरक्कोसँग २(२ को बराबरी खेल्दै समूह बीको स्पेन समूह विजेता बन्दै अन्तिम १६ मा प्रवेश गरेको हो।
बक्सिङमा विभागीय खेलाडीको वर्चश्व,काठमाडौं : प्रकाश दाहाल स्मृति राष्ट्रिय बक्सिङ प्रतियोगितामा विभागीय टोलीका खेलाडीको वर्चश्व देखिएको छ । प्रतियोगिताको ४९ केजी तौल समूहमा त्रिभुवन आर्मी क्लबका सुशील थापा र एपीएफका आश तामाङ फाइनलमा पुगेका छन् । सेमिफाइनलमा सुशीलले एपीएफका प्रदीप महर्जनलाई हराए भने आशले कास्कीका विष्णु गौतमलाई पाखा लगाए । पुरुष ५२ केजीमा एपीएफका पुरन राई र कास्कीका दिनेश बानियाँ उपाधिका लागि भिड्ने भएका छन् । सेमिफाइनलमा पुरनले झापाका सुरेन्द्र राई र दिनेशले झापाका जितेन्द्र राईलाई पराजित गरे । ६० केजी तौल समूहको सेमिफाइनलमा आर्मीका दानबहादुर दर्लामीले नक्सालका किशोर शर्मालाई र झापाका प्रकाश लिम्बूले कञ्चनपुरका रामबहादुर थापालाई हराए । ६४ केजी तौल समूहको पहिलो सेमिफाइनलमा आर्मीका नरेश थापा एपीएफका सोनम कार्कीलाई हराउँदै फाइनलमा प्रवेश गरे । अर्को सेमिफाइनलमा झापाका अविनय राईले आर्मीका बुद्धिसागर गुरुङलाई पराजित गर्दै नरेशसँगको भिडन्त पक्का पारे । ६९ केजीमा आर्मीका रवि सुनुवारले आफ्नै क्लबका सन्दीप बेन्जुलाई हराए । अर्को सेमिफाइनलमा कास्कीका हेमराज राउतले काठमाडौंका सरियान्स प्रजापतिलाई पराजित गर्दै फाइनलमा स्थान बनाए । पुरुषकै ७५ केजीमा बानुजका कौशलजंग थापाले आर्मीका लाल आलेमगरलाई र आर्मीका किरणराज शाहीले दमकका प्रेम गुरुङलाई हराउँदै फाइनल भिडन्त पक्का गरे । ८१ केजीमा कास्कीका दीपक सुनुवारले आर्मीका कृष्णसिंह धामीलाई हराए । अर्को सेमिफाइनलमा आर्मीका भूपेन्द्र सिंहले टीकाथलीका रवीन्द्र घिमिरेलाई हराए । प्रतियोगिताको महिला ४८ केजी तौल समूहको स्वर्णका लागि एपीएफका दुई खेलाडी आमनेसामने हुनेछन् । नन्जा बुढामगरले आर्मीकी सुमित्रा विकलाई हराइन् भने सावित्री तामाङले अल्फाका विमला थापामगरलाई पराजित गरिन् । ५२ केजी तौल समूहको पहिलो सेमिफाइनलमा मकवानपुरकी सञ्जुमाया थिङले आर्मीकी आरती तामाङलाई हराइन् । यस्तै अर्को सेमिफाइनलमा एपीएफकी माला राईले आर्मीकी गीताकुमारी थापालाई हराउँदै फाइनलमा पुगिन् । ५४ केजी तौल समूहमा आर्मीकी मीनु गुरुङ र काठमाडौंकी मीना घले फाइनलमा पुगेका छन् । मीनुले एपीएफकी नीता गोसाईंलाई हराइन् भने मीनाले दमककी चन्द्रकला राईलाई पराजित गरिन् । ५७ केजीमा आर्मीकी चन्द्रकला थापाले एपीएफकी माया चौधरीलाई र नक्सालकी कुसुम तामाङले आर्मीकी मुना बम्जनलाई हराइन् । ६० केजीमा आर्मीकी सबिना श्रेष्ठ दमककी सोममाया लिम्बूलाई हराइन् भने ६४ केजीमा आर्मीकी विनीता मगरले नक्सालकी अम्बिका विकलाई र एपीएफकी विनीता थापामगरले भक्तपुरकी सरू ब्यन्जूलाई हराउँदै फाइनलमा स्थान बनाइन् ।
पूर्वविजेतालाई आयोजकको चुनौती,मस्को : रुस विश्वकपअन्तर्गत प्रिक्वार्टरफाइनल चरणको अर्काे रोमाञ्चक खेलमा आइतबार पूर्वविजेता स्पेनले आयोजक रुससँग प्रतिस्पर्धा गर्दै छ । स्पेन र रुसबीचको यो प्रतिस्पर्धा केही फरक हुने निश्चित छ । सन् २०१० को उपाधि विजेता स्पेन अहिले पनि उपाधिको बलियो दाबेदार टोली हो । त्यसभन्दा फरक रुस आफ्नो घरमै खेल्दैछ । उसलाई घरेलु मैदान र दर्शकको महत्वपूर्ण साथ रहेको छ । त्यसैले बलियो स्पेनलाई आइतबारको खेलमा घरेलु दर्शकको भव्य साथसहित रुसले बलियो चुनौती पेस गर्ने अपेक्षा गरिएको छ । प्रतियोगिताको समूहगत चरणको खेलमा यी दुवै टोलीले सशक्त प्रदर्शन गरेका छन् । यद्यपि स्पेनले अपराजित रहँदै समूह बीको विजेता टोलीका रूपमा अन्तिम १६ को यात्रा तय गर्दा रुसले भने अन्तिम खेलमा उरुग्वेसँग पराजय बेहोर्दै समूह एको उपविजेता टोलीको हैसियतमा स्पेनसँगको भेट पक्का गरेको हो । सन् १९८६ यता विश्वकपको समूहगत चरण पार गर्न नसकेको रुसले यसपटक त्योभन्दा माथिको लक्ष्य बनाएको छ । सन् १९६६ मा चौथो स्थान हात पारेको रुस पहिलोपटक आफैंले आयोजना गरेको विश्वकपको उपाधि घरमै राख्न चाहन्छ । त्यसका लागि रुसलाई असम्भव देखिएको पहाड छिचोल्नुपर्ने बाध्यता हुनेछ । स्पेनले आफ्नो पछिल्लो २३ खेलयता कुनै पनि खेलमा पराजय बेहोरेको छैन । स्पेन अपराजित रहेको यो धेरै लामो अवधि हो । सन् २०१६ मा भएको युरोकपमा आयोजक फ्रान्ससँग पराजित भएयता स्पेनले कुनै पनि टोलीलाई जित्न दिएको छैन । युरोपका ठूला क्लबहरूमा स्थापित युवा खेलाडी लिएर रुस आइपुगेको स्पेनिस टोली कुनै पनि चुनौतीका लागि तयार देखिएको छ । निवर्तमान प्रशिक्षक जुलेन लोपेटेगुईलाई रुस विश्वकप सुरु हुनु दुई दिनअघि मात्रै बर्खास्त गरेपछि टोलीमाथि त्यसको असर परेको हुनसक्ने अनुमान गरिएको थियो । यद्यपि समूहगत चरणको अघिल्लो तीन खेलले त्यो आशंका लगभग मेटाएको छ । आफ्नो पहिलो खेलमा साउदी अरेबियालाई ५० र दोस्रो खेलमा इजिप्टलाई ३१ गोलले पराजित गर्दै प्रतियोगितामा उत्कृष्ट सुरुआत गरेको रुस अन्तिम खेलमा भने उरुग्वेसँग ३० ले पराजित हुन पुग्यो । त्यही पराजयले प्रतियोगितामा रुस उपाधिसम्म पुग्नेमा शंका उब्जाइदिएको छ । विश्वकप फुटबलमा यी दुई टोली पहिलोपटक भिड्न लागेका हुन् । यद्यपि विश्वकपभन्दा बाहिर भएका अन्य ६ प्रतिस्पर्धाको नतिजाले भने स्पेनलाई बलियो देखाएकोछ । स्पेनले ६ मध्ये कुनै पनि खेलमा पराजय बेहोरेको छैन । स्पेनले चार खेलमा जित हात पारेको छ भने दुई खेल बराबरीमा सकिएको छ । विगतमा दुई टोली कुल खेल : ६ स्पेन विजयी : ४ रुस विजयी : ० बराबरी : २ समूहगत चरणमा स्पेन पोर्चुगलविरुद्ध ३३ गोलको बराबरी इरानविरुद्ध ०१ गोलले विजयी मोरक्कोविरुद्ध २२ गोलको बराबरी समूहगत चरणमा रुस साउदी अरेबियाविरुद्ध ०५ गोलले विजयी इजिप्टविरुद्ध १३ गोलले विजयी उरुग्वेविरुद्ध ०३ गोलले पराजित
नेमारको खेलमा छोरा अतिथि,मस्को : विश्वकपको सर्वाधिक सफल टोली ब्राजिलको चर्चा संसारभर छ । पाँचपटक विश्वकपको उपाधि विजेता राअहिले छैटौं उपाधि चुम्ने अभियानमा छ । समूह ईको विजेता बन्दै नकआउट चरणको यात्रा तय गरेको ब्राजिलले सोमबार मेक्सिकोविरुद्ध प्रतिस्पर्धा गर्दैछ । मेक्सिकोविरुद्धको खेलअघि ब्राजिल कठिन अभ्यासमा व्यस्त छ । शुक्रबार ब्राजिलले सोचीमा कडा अभ्यास गर्दा अतिथि बनाइए नेमारका ६ वर्षीय छोरा डेभिड लुका डा सिल्भा सान्तोस । डेभिडले बाबुको अभ्यास अवधिभर साथ दिइरहे । नेमारले आफ्ना बाबुले साथीहरूसँग खेलेको हेरिरहे । मैदानको छेउमा बसेर नेमारलाई अभ्यास अवधिभर हौस्याइरहे । नेमार पनि सानो छोराको उपस्थितिमा अभ्यास गर्दा झनै खुसी देखिन्थे । धैर्यपूर्वक बाबुको खेल नियालिरहेका डेभिडलाई भेट्न अभ्यास रोकिनासाथ नेमार पुगिहाल्थे । बाबुको प्रशिक्षण क्याम्पमा जाँदा डेभिड ब्राजिल टोलीको अवे खेलको नीलो जर्सीमा थिए । विश्वकपअघि चोटका कारण तीन महिना मैदानबाहिर रहेका नेमार विश्वकप सुरु हुनुभन्दा एक साताअघि मात्र खेलमा फर्किएका थिए । विश्वकपमा नेमारले अझै खुलेर खेल्न सकेका छैनन् । समूह चरणमा कोस्टारिकाविरुद्ध एक गोल गरेका नेमारले सर्वियाविरुद्धको अर्को खेलमा भने गोलका लागि सहयोग गरेका थिए । मेक्सिकोविरुद्धको नकआउट चरणमा सोमबार नेमारले उत्कृष्ट प्रदर्शन गर्ने तयारी गरेका छन् । रुस विश्वकपअन्तर्गत समूह चरणको पहिलो खेलमा स्विट्जरल्यान्डसँग ११ को बराबरीमा रोकिएपछि ब्राजिलको पनि केही आलोचना भएको थियो । विस्तारै खेलमा सुधार गरेको ब्राजिल पछिल्ला दुई खेलमा आकर्षक जित हात पार्दै समूह विजेताका रूपमा नकआउट चरणमा पुगेको थियो । ब्राजिलका प्रशिक्षक टिटेले नकआउट चरणमा टोलीको प्रदर्शनमा कुनै कमी आउन नहुने भन्दै खेलाडीलाई अहिले कडा अभ्यास गराइरहेका छन् ।

शीर्षक,विवरण
बजेटमा आर्थिक समृद्धिका छिद्र,"वाम सरकारले आर्थिक समृद्धिको नारासहित ल्याएको बजेट पहिलो दृष्टिमै निराशाजनक छआम्दानीभन्दा खर्च धेरै। अर्थात् राष्ट्रपतिदेखि कार्यालय सहायकसम्म पाल्नका लागि जनताबाट उठाइएको करले नपुग्ने रहेछ। आगामी आर्थिक वर्षका लागि ८ खर्ब ४५ अर्ब ४४ करोड रुपैयाँ (६३४ प्रतिशत) चालू खर्च अर्थात् तलबभत्तामै सकिने रहेछ। जबकी राजस्व उठ्ती भने जम्मा ८ खर्ब ३१ अर्ब रुपैयाँ प्रक्षेपित छ। राजस्व संकलनभन्दा १४ अर्ब रुपैयाँ बढी खर्च छ। यो आर्थिक हैसियतबिना संघीयता लागू गर्दाको परिणाम हो। आठ सय ८४ जना त सांसद नै छन्। अझ वडाध्यक्षले समेत तलब भत्ता पाउने परिपाटी छ। सबै प्रदेशमा संघीयता कार्यान्वयन गर्नका लागि आवश्यक पूर्वाधार बनेकै छैन। यो तथ्यांकले जनताबाट जति कर असुल गरे पनि तलबभत्ताधारीलाई नपुग्ने प्रस्ट छ। यसले गर्दा विदेशी ऋण, आन्तरिक ऋण र वैदेशिक अनुदानको भर परी ३ खर्ब १३ अर्ब रुपैयाँको पुँजीगत खर्च छुट्याइएको छ। यो रकम कुल बजेटको जम्मा २३९ प्रतिशत हो। अनि आर्थिक वृद्धि लक्ष्य किटान गरिएको छ८ प्रतिशत। ३ खर्ब ११ अर्ब रुपैयाँ वैदेशिक ऋण र अनुदान उठाइने भनिएको छ। अर्काे शब्दमा यति नै उठेको बराबर विकास खर्च हो। विदेशी ऋण र अनुदान आउँछ भन्ने कुनै ग्यारेन्टी छैन। सरकारले आन्तरिक ऋण (बजेटमा प्रक्षेपित १ खर्ब ७२ अर्ब रुपैयाँ) उठाउन भने सक्छ। यसपालिको बजेटमा आयस्रोतभन्दा खर्च बढी हुने भएकाले विकास निर्माणमा फड्को मारी समृद्धि हासिल गर्न सकिन्छ भनेर पत्याउने आधार देखिन्न। किनभने विदेशी ऋण र अनुदान त्यसै आउँदैन। त्यसमा सर्त हुन्छ। अनि अनुदानमा आएका रकमका प्रभावकारिता त हामीले हेरैकै हो। अनुदान दिएको आधाभन्दा बढी रकम उतै फिर्ता जान्छ। ऋणमाथि हुने अनेक सर्तले विकास निर्माण कसरी ढिलाइ भइरहेको छ, सबैले भोगेकै हो। यस्तो अवस्थामा आठ प्रतिशतको आर्थिक वृद्धिदर चुनौतीपूर्ण देखिन्छ। बजेटमा ठूला पूर्वाधार छैन। कलंकीनागढुंगा सडक बनाउन सकिएको छैन, मनोरेल र रेलको सपना देखाइएको छ। व्यापार घाटा कम गर्ने नीति छैन। कृषिमा उत्पादकत्व बढाउने संयन्त्र छैन। चामलसमेत आयात गर्नुपर्ने बाध्यता छ। आयातित वस्तु विस्थापन गर्ने, स्वदेशमै उत्पादनका लागि उद्योग खोल्नेजस्ता सोच बजेटमा छैन। कृषिमा पूर्वाधार विकासभन्दा पनि पहुँचवाला किसान ले अनुदान पाउने बन्दोबस्ती गरिएको छ। अर्थमन्त्रीले प्रधानमन्त्री कृषि आधुनिकीकरण परियोजना घोषणा गरी ४ अर्ब ७७ करोड रुपैयाँ छुट्याएका छन्। यो रकम वास्तविक किसानभन्दा पनि उनका दलका पहुँचवालाले पाउने सम्भावना बढी छ। ब्याजमा अनुदान दिन पाँच अर्ब विनियोजित छ, यो रकम पनि विगतको जस्तै शक्तिशाली व्यक्तिले मात्र पाउने छाँटकाँट देखिन्छ। छिमेकी भारतमा राज्यले किसानलाई सिँचाइ र बिजुली निःशुल्क प्रायः दिएको छ। सरकारी अनुदान पाएकाले उनीहरूको उत्पादन लागत न्यून छ। भारतीय धान वा चामलसित नेपाली किसानले प्रतिस्पर्धा गर्न सक्दैनन्। अनि नेपाली किसानले उत्पादन गरेको वस्तुले मूल्य नपाउने, उता सस्तो भारतीय चामल भित्रिरहने अवस्था छ। यो एउटा उदाहरण मात्र हो। कृषिका अन्य उपक्षेत्रमा उस्तै अस्तव्यस्तता व्याप्त छ, जसलाई बजेटले चिर्न सकेको छैन। उद्योगको विकास नगरी रोजगारी समस्या समाधान हुँदैन र विदेश जाने युवालाई रोक्न सकिँदैन। वैदेशिक रोजगारमा पसिना बगाएर तिनीहरूले पठाएको पैसाले अर्थतन्त्र टिकेको छ। मुलुकमा सञ्चालित ८० प्रतिशतभन्दा बढी उद्योगका कच्चापदार्थ आयात गर्नुपर्छ। कच्चापदार्थ मात्र होइन, बिजुलीसमेत आयात भइरहेको छ। यसरी आयातित कच्चापदार्थ प्रयोग गरी हुने उत्पादन प्रतिस्पर्धी हुँदैन। जसले अन्ततः उद्योग फस्टाउन सक्दैन। भएका सरकारी उद्योग र कलकारखाना यिनै दलहरूले बेचबिखन गरिसकेका छन्। उदयपुर, हेटौंडा सिमेन्टजस्ता सरकारी उद्योग दिनप्रतिदिन ह्रासोन्मुख हुँदै गएका छन्। बरु उदयपुर सिमेन्टको वर्षाैंसम्म पुग्ने कच्चापदार्थलाई ताकेर बारम्बार लिजमा दिलाउने प्रयास हुने गर्छ। हामी गौरवका साथ भन्ने गर्छाैं कि झन्डै ४५ प्रतिशत भूभाग वनले ढाकेको छ। अघिल्लो वर्ष मुलुकभरका वनजंगलबाट ३ करोड ७६ लाख क्युबिक फिट काठ वनमै सडेर गए। यता ८८ अर्ब रुपैयाँबराबरको २ करोड ९३ लाख क्युबिक फिट काठ मलेसिया, इन्डोनेसियन, बर्मा, भियतनाम, न्युजिल्यान्ड, डेनमार्क, अफ्रिका र अस्ट्रेलियाबाट आयात भएको रहेछ। भूकम्पको लगत्तै एक करोड ३० लाख क्युबिक फिट काठ आयात भएको देखिन्छ। आफ्नो भएको काठ कुहाएर फाल्ने अनि डलर तिरेर आयात गर्ने कस्तो सरकार हो ? रूखको पनि आयु हुन्छ, समयमै सदुपयोग नगरे बिग्रनु स्वाभाविक हो। हामीकहाँ रूख काट्ने, तिनको सदुपयोग गर्ने नीति छैन। एउटा रूख काट्न मन्त्रिपरिषद्ले निर्णय गर्नुपर्छ, यो कस्तो नीति हो ? यस्तो अवस्था कायम रहेसम्म अर्थमन्त्रीले भनेजस्तो आठ प्रतिशतको वृद्धि हासिल होला भनेर कसरी पत्याउने ? बलियो सरकारले केही गतिला नीतिगत निर्णयसहित विकासमा फड्को मार्ला भन्ने अपेक्षा थियो, तर उही परम्परागत शैलीको बजेट आएकाले अहिलेको शक्तिशाली भनिएको र विगतका गठबन्धन सरकारबीच जनताले खासै भिन्नता महसुस गर्न नसक्नु विडम्बना हो। लक्षित आर्थिक वृद्धिदर हासिल गर्न उत्पादकत्व वृद्धि हुनैपर्छ। उत्पादकत्व वृद्धि होइन, भएको उत्पादन पनि सदुपयोग छैन। हुम्ला र जुम्लाका स्याउ कुहिएर फालिन्छ भने देशका अधिकांश सहरी भागमा कश्मिरी स्याउ आयात गरिन्छ। तिहारमा मात्र ५ अर्ब रुपैयाँको फूल आयात हुन्छ। कृषिप्रधान मुलुकमा दैनिक उपयोगमा आउने सागसब्जीसमेत आयात हुन्छ भन्नुपर्ने अवस्था लज्जास्पद छ। एकातिर हामी नेपाली अल्छी हुँदै गएका छौं भने अर्कातिर भएको जनशक्ति पनि विदेशिन थालेको छ। विदेश पलायन भइरहेको जनशक्ति रोक्न जरुरी छ। पलायन हुन विवस युवा भन्छन्, यहाँ बसेर के काम गर्ने, खोइ रोजगारी ? सरकारले रोजगारीसहित स्वदेशमै काम गर्ने वातावरण मिलाइदिनुपर्छ। युवा अभावमा गाउँगाउँका खेत बाँझै छन्। सरकारले विदेशिरहेको जनशक्तिलाई रोकेर देश विकासमा लगाउन चाहेको देखिँदैन। १४४ मेगावाटको कालीगण्डकी ए आयोजना पूरा भएको बेला ४ प्रतिशतबाट ६ प्रतिशतको आर्थिक वृद्धि भएको थियो। तत्कालीन माओवादी जनयुद्ध का कारण मुलुकको आर्थिक वृद्धि ४ प्रतिशतको सेरोफेरोमा रहेका बेला एकैपटक २ प्रतिशत बढ्नुको एउटै कारण थियो, जलविद्युत् आयोजनामा लगानी र त्यसको पूर्णता। हामीले अन्य उद्योग स्थापना गरेर, वस्तु निकासी गरेर आर्थिक समृद्धि हासिल गर्न सजिलो छैन, जति जलविद्युत्मा छ। उद्योग स्थापनादेखि सञ्चालनसम्म थुप्रै जटिलता छन्। कच्चा पदार्थ छैन, आयात गर्नुपर्छ। भएका उद्योग पनि राजनीतिक दलका संघसंगठनका कारण धराशायी बनिरहेका छन्। नेपालको आर्थिक विकास नहुञ्जेल समृद्धिमा तगारो बनिरहेका यस्ता ट्रेड युनियन (सरकारी पनि) पूर्ण रूपले खारेज हुनुपर्छ। बलियो सरकारले केही गतिला नीतिगत निर्णयसहित विकासमा फड्को मार्ला भन्ने अपेक्षा थियो, तर उही परम्परागत शैलीको बजेट आएकाले अहिलेको शक्तिशाली भनिएको र विगतका गठबन्धन सरकारबीच जनताले खासै भिन्नता महसुस गर्न नसक्नु विडम्बना हो। व्यापार तथा निर्यात प्रवद्र्धन केन्द्रका अनुसार नेपालले एक रुपैयाँको निर्यात गर्दा १३३ रुपैयाँबराबरको सामान आयात गर्छ। यस्तो अवस्थामा जलविद्युत् नै त्यस्तो कडी हो, जसले लक्षित आर्थिक वृद्धिदर हासिल गर्न सक्छ। मौद्रिक क्षेत्रको ज्ञान भएका अर्थमन्त्रीले जलविद्युत्को महŒव नबुझेको पक्कै पनि होइन होला। हामी झन्डै १० खर्ब रुपैयाँबराबरको पेट्रोलियम आयात गर्छाैं। भारतले दिएको ४५० मेगावाट बिजुलीले नेपाललाई लोडसेडिङमुक्त बनाएका छौं। ऊर्जामा सतप्रतिशत आत्मनिर्भर हुन नसकिएला, तर आयात कम गर्ने दिशातर्प भने उन्मुख हुनैपर्छ। अहिले हामीलाई चाहिएको बिजुली भनेको जलाशययुक्त होहिउँदयाममा भनेको समयमा उत्पादन हुनेगरी। तर बूढीगण्डकीबाहेक कुनै पनि त्यस्तो आयोजना छैन, जो निर्माणमा तत्काल जान सकोस्। अघिल्लो सरकारले बूढीगण्डकी निर्माणको खाकासहित स्वदेशी लगानीमा निर्माण गर्ने निर्णयसमेत गरिसकेको थियो। तर प्रधानमन्त्री केपी ओलीको चिनियाँ कम्पनीमोहले बजेटमा बूढीगण्डकी स्वदेशी लगानी वा प्रतिस्पर्धामार्पत बनाइने भन्ने शब्द पर्न सकेन। सरकारले बूढीगण्डकी पुरानै शैलीमा चिनियाँ कम्पनीलाई दिने संकेत देखाइसकेको छ। अन्य जलाशययुक्त आयोजनाका अध्ययन भएका छैनन्। हुन लागेका र नेपाल आफैंले निर्माण गर्न सक्ने र गर्नैपर्ने खालका आयोजना धमाधम विदेशीलाई दिने तरखरमा प्रधानमन्त्री आपैं उद्यत छन्। यो कृत्यले मुलुकको जलस्रोत तथा ऊर्जा क्षेत्रको भविष्य त्यति उज्यालो देखिएको छैन। बजेटमा जलाशययुक्त आयोजना निर्माणको खाका विस्तृतरूपमा आउनुपथ्र्याे। अहिले भारतबाट वर्षको १८ अर्ब रुपैयाँको बिजुली आयात भइरहेको छ। भारतीय बिजुली आयातलाई दीर्घकालसम्म निरन्तरता दिने सोच अर्थमन्त्रीको देखियो। उनले ६ अर्ब ६० करोड रुपैयाँ सांसदलाई दिएर आलोचित बने। दिनुपर्ने बाध्यता र निरीहता प्रदर्शन पनि गरे। त्यति रकमले एउटा जिल्ला सदरमुकाम झिलिमिली पार्न पुग्थ्यो। बजेटमा तीन वर्षभित्रमा सबै नेपालीको घरमा आधुनिक ऊर्जा र पाँच वर्षभित्र मागबमोजिमको विद्युत् ऊर्जा उपलब्ध गराइने उल्लेख छ। यसमा पनि भारतीय बिजुली आयातले निरन्तरता पाउने देखियो। आगामी पाँच वर्षभित्र आउने तीन हजार मेगावाट बिजुलीले हिउँदयाममा एकतिहाइ मात्र उत्पादन गर्न सक्छ। यसका लागि फेरि पनि उही जलाशययुक्त आयोजना नै चाहिन्छ। जलाशय आयोजना बनाउने इच्छाशक्ति रहेको अवस्थामा कम्तीमा दस वर्ष लाग्नेछ। जलाशययुक्त आयोजना नबनेसम्म भारतबाट बिजुली आयात वृद्धि भइरहने छ। विद्युत् ऊर्जामा आत्मनिर्भर हुने नीति र कार्यक्रम दुवै आएन। आयातित महँगो बिजुली उपयोग गरेर उद्योग पनि प्रतिस्पर्धी हुन सक्दैन, जसले अपेक्षित आर्थिक वृद्धि हासिल गर्न सजिलो पार्दैन। यसका छिद्र धेरै छन्।"
बजेटको धरातल,"मुलुक संघीयताको अभ्यासमा छ। नयाँ संविधानले परिकल्पना गरेअनुसार तीन तहको निर्वाचन सम्पन्न भई संघ, प्रदेश र स्थानीय तहमा सरकारले काम सुरु गरेका छन्। नयाँ अभ्यास भएकाले सरकार सञ्चालनमा कठिनाइ नभएका होइनन्, तर संघीयतालाई ऐतिहासिक फट्को मानेर उत्पन्न कठिनाइको सामना गर्दै समृद्ध नेपालको परिकल्पना साकार पार्नुपर्ने दायित्व हाम्रो काँधमा छ। पछिल्लो २० वर्षदेखि लोडसेडिङको मारमा परेर कठिन परिस्थितिबाट गुज्रिए पनि अहिले विद्युत् आपूर्तिमा भएको नियमितता, निर्माणाधीन दुई ठूला आयोजनाले छिट्टै विद्युत् उत्पादन गर्ने अवस्था, उद्योगी व्यवसायीमा पलाएको उत्साह र पछिल्लो दुई वर्षमा भएको आर्थिक वृद्धिदरको अवस्था हेर्दा हामी निराश हुनुपर्ने कारण छैन। गत वर्ष सात प्रतिशत र चालु वर्षमा ६ प्रतिशतको आर्थिक वृद्धिदरलाई उत्साहजनक नै मान्नुपर्छ। औद्योगिक क्षेत्रमा भइरहने मजदुर हडताल, लगानीका लागि सहज बन्न नसकेको राजनीतिक अस्थिरता नयाँ सरकार बनेपछि अन्त्य हुने अपेक्षा गरिएको छ। झन् तीनै तहको सरकारमा एउटै पार्टीको सरकार बन्नुलाई पनि स्थिरताको संकेत मान्न सकिन्छ। संघ, ६ वटा प्रदेश र स्थानीय तहमा एउटै पार्टीको सरकार बनेकाले तीन तहका सरकारबीच द्वन्द्व हुने सम्भावना देखिन्न। यस्तो परिवेशमा आर्थिक वर्ष ०७५७६ को बजेट सार्वजनिक भएको छ। इच्छाशक्ति दरो भयो भने बजेट कार्यान्वयन कठिन छैन। यसपटक उद्योगपति, व्यवसायी, बुद्धिजीवी, अर्थशास्त्री र आम सर्वसाधारणमा अहिलेसम्मकै राम्रो बजेट आउँछ भन्ने थियो, तर सरकारले त्यो अपेक्षा पूरा गर्न भने सकेन। अर्थमन्त्रीले १३ खर्ब १५ अर्बको बजेट सार्वजनिक गरेका छन्। सरकारी बजेटले वित्तीय अस्थिरता ल्याउनु हुँदैन र निजी क्षेत्रलाई प्रतिस्थापन गर्नु पनि हुँदैन भन्ने मान्यता हुन्छ। सरकारी बजेटले परिपूरकका रूपमा सहयोग गर्नुपर्छ भन्ने अर्थशास्त्रीको मान्यता हुन्छ। त्यस दृष्टिले हेर्दा बजेटले आर्थिक स्थायित्वलाई खलल पार्न दिँदैन। यो बजेट पूर्णरूपमा कार्यान्वयन भयो भने मूल्यवृद्धि पनि हुन दिँदैन सिद्धान्ततः। तर कार्यान्वयनमा समस्या उत्पन्न भयो भने विश्वसनीयतामा ह्रास आउनेछ। किनभने चालु आर्थिक वर्ष ०७४७५ मा कुल खर्च कुल गार्हस्थ उत्पादनको ३५ प्रतिशत हुने संशोधित अनुमान छ। ०७३७४ मा ३२ प्रतिशत थियो। ०७५७६ को प्रस्तावित बजेटअनुसार जीडीपीको ३८ प्रतिशत कुल खर्च हुने अनुमान छ। विगतका वर्षहरूमा ३० प्रतिशतको हाराहारीमा हुन्थ्यो। पछिल्ला वर्ष धेरै बढ्दा पनि त्यसलाई अर्थतन्त्रले पचाएको छ। ३५ प्रतिशत हुँदा पनि मूल्य वृद्धिदर ४ प्रतिशत छ। नयाँ बजेटमा वर्षभरिको हेर्दा मूल्य वृद्धिदर ६ प्रतिशत ननाघ्ने अनुमान छ। आगामी वर्षको बजेटमा स्रोत परिचालनतर्फ राजस्व र अनुदानबाट अनुमानित जीडीपीको करिब २६ प्रतिशत, खुद वैदेशिक ऋण ६ दशमलव ६ प्रतिशत र आन्तरिक ऋण ४ प्रतिशत हुने अनुमान छ। विगतका केही वर्षको प्रवृत्ति हेर्दा खुद वैदेशिक ऋणको लक्ष्य महत्वाकांक्षी देखिए पनि राजस्व र आन्तरिक ऋण सहजै उपलब्ध हुन सक्छ। त्यसै पनि चालु वर्षमा १२ खर्ब ४८ अर्बको बजेट ल्याइएको थियो। यसरी हेर्दा मात्र ६७ अर्ब वा गत सालको अनुमानमा ५४ प्रतिशत मात्र बढी हो। चालु आर्थिक वर्षको संशोधित अनुमानभन्दा २५७ प्रतिशत बढी भए पनि चालु आर्थिक वर्षको अनुमान भन्दा ५४ प्रतिशत बढी हो। खर्च बेहोर्ने स्रोतहरूमध्ये चालु वर्षको संशोधित अनुमानको तुलनामा कर राजस्वको अनुमान २७ ५ प्रतिशत बढी छ। कर राजस्वमध्ये आयकर ३१४ प्रतिशत, मूल्य अभिवृद्धि कर ४४१ प्रतिशत र वैदेशिक व्यवसायमा आधारित कर ३५२ प्रतिशतले बढ्ने अनुमान छ। खर्चतर्फ कुल विनियोजितमध्ये आर्थिक मामिलामा ३७ प्रतिशत, सार्वजनिक सेवामा ३० प्रतिशत र शिक्षामा १० प्रतिशत विनियोजन गरिएको छ। मन्त्रालयगत रूपमा सबैभन्दा धेरै प्रधानमन्त्री कार्यालय ( ११९ प्रतिशत), दोस्रोमा शिक्षा (१०२ प्रतिशत) र तेस्रोमा भौतिक पूर्वाधार तथा यातायातमा (८३ प्रतिशत ) बजेट विनियोजन गरिएको छ। आगामी वर्षको कुल विनियोजनमध्ये संघतर्फ २९१ प्रतिशत, स्थानीय तहतर्फ ५६ र प्रदेशतर्फ ३३ प्रतिशत विनियोजन गरिएको छ। यो भनेको सय रुपैयाँमा १४ रुपैयाँ ७० पैसा स्थानीय तहमा, ८ रुपैयाँ ७० पैसा प्रदेशमा र ७६ रुपैयाँ ६० पैसा संघको हो। बजेट विनियोजनको यस्तो प्रक्रियाप्रति आलोचनात्मक टिप्पणी भइहेको छ। बजेटबारे समर्थन र आलोचना भइरहे पनि यो कार्यान्वयनमा जानेछ। अब आगामी वर्षका लागि अपेक्षित आर्थिक वृद्धिदर हासिल गर्न तीनै तहका सरकारबीच सहकार्य र समन्वय गरी अघि बढ्न सक्नुपर्छ। अर्कोतर्फ बजेट वक्तव्यको अनुसूची ४ मा प्रदेश र स्थानीय तहमा पनि मन्त्रालयगत विनियोजन गरिएको देखिन्छ। मुलुक संघीयतामा रूपान्तरण भएपछिको अवस्थामा कुन क्षेत्रमा कति खर्च गर्ने भन्ने स्थानीय तह र प्रदेशले निर्धारण गर्ने विषय हो। तर बजेट वक्तव्य हेर्दा यसमा संघले डिक्टेट गरेको भान हुन्छ। संघले डिक्टेट गर्दा संघीयता स्वीकार गर्न नसकिएको त होइन भन्ने प्रश्न उठेका छन्। अर्कोतर्फ संसद्बाहिरबाट व्यापक विरोध हुँदाहुँदै पनि घुमाएर कान समातेको जस्तो निर्वाचन क्षेत्र विकास कार्यक्रमलाई स्थानीय पूर्वाधार विकास साझेदारी कार्यक्रम नामकरण गरी विगतको तीन करोडबाट बढाएर प्रत्येक निर्वाचन क्षेत्रमा ४ करोडको दरले विनियोजन गरिएको छ। यो भनेको नेपालको संविधान ०७२ को भावना, नजिकका छिमेकी तथा संघीय देशको अनुभव र भर्खर निर्वाचित स्थानीय सरकारहरूको भावनाविपरीत हो। यसले स्थानीय निर्वाचित सरकारको कार्यक्षेत्रमा सीधै हस्तक्षेप गरेको छ। प्रत्यक्ष करतर्फ प्रस्तुत बजेटले निकै ठूलो फट्को मार्न खोजेको छ। आयकरतर्फ विद्यमान १५ र २५ प्रतिशतका दरलाई खारेज गरी बजेटले १०, २० र ३० प्रतिशतको नयाँ दर लागू गरेको छ। यो दरले वार्षिक २० लाखभन्दा कम आम्दानी हुनेलाई धेरै राहत पुर्याएको छ। २० लाखभन्दा बढी आम्दानी हुने व्यक्ति वा संस्थालाई करको बोझ बढाएको छ। प्रस्तुत करको दरअनुसार २० लाखसम्म आम्दानी गर्नेले हाल ५ लाख ८९ हजार कर बुझाउनुपर्नेमा नयाँ व्यवस्थाअनुसार २५ प्रतिशत कम अर्थात् ४ लाख ४४ हजार बुझाए पुग्छ। यो एक लाख ४५ हजारले कमी हो। जमिन खरिदबिक्रीमा लाग्ने पुँजीगत लाभकरमा पनि ठूलै परिवर्तन गरिएको छ। साविकमा जग्गा खरिदबिक्रीबाट हुने पुँजीगत लाभ करमा ३० लाखसम्मको नाफामा कर छुट भइरहेकोमा नयाँ व्यवस्थाले सो छुटको सीमालाई १० लाखमा झारेको छ। यसले जग्गामा खेलोफड्को गर्ने व्यक्तिलाई निरुत्साहित बनाएको छ। बैनाबैनालाई प्रोत्साहित गरी जग्गा पासै नगरी बीचबीचमा करोडौं कमाउने वा दलाललाई यो व्यवस्थाले निरुत्साहित बनाउने अपेक्षा छ। यससँगसँगै घरजग्गा कारोबार पनि सरकारमा दर्ता भएका कम्पनीमार्फत मात्रै हुने व्यवस्था गरिएको छ। यसलाई राम्रो मान्नुपर्छ। अर्थमन्त्रीले सुरुमै जारी गरेको श्वेतपत्र, सिद्धान्त तथा प्राथमिकता, राष्ट्रपतिले संघीय संसद्को संयुक्त सदनमा प्रस्तुत गरेको सरकारको नीति तथा कार्यक्रम र वाम गठबन्धनको चुनावी घोषणापत्रमा सम्भाव्यता अध्ययन नभएका र वैदेशिक सहयोगमा सञ्चालित योजना भए सम्झौता नभइसकेका आयोजनामा बजेट विनियोजन नगर्ने प्रतिबद्धता जनाइएको थियो, तर प्रस्तुत बजेटले त्यो प्रतिबद्धताअनुसार काम गरेको देखिँदैन। उदाहरणका लागि बजेट वक्तव्यमा प्रस्तुत गरिएको मदन भण्डारी विज्ञान तथा प्रविधि प्रतिष्ठान र मदन भण्डारी राजमार्गलाई लिन सकिन्छ। हाल पूर्वपश्चिम राजमार्ग, मध्यपहाडी लोकमार्ग प्रस्तावित मेचीकाली रेलमार्ग हुँदाहुँदै प्रस्तावित मदन भण्डारी राजमार्गको औचित्य देखिँदैन। साथसाथै त्यस क्षेत्रमा ढुंगा, रोडा र गिटीको व्यापक दोहन भएर चुरे नै सखाप हुन लागेको अवस्थामा चुरेको फेदीबाट जाने उक्त राजमार्गले ढुंगा, रोडा र गिटीको चोरीतस्करीलाई झन् सहज बनाउने अनुमान गर्न सकिन्छ। नेपाल विज्ञान तथा प्रविधि प्रतिष्ठान, मनमोहन पोलिटेक्निकल इन्स्टिच्युटलाई अझै सुविधासम्पन्न र प्रभावशाली बनाउनुको सट्टा नयाँ प्रतिष्ठान थप्नुको औचित्य देखिन्न। उन्नत मल, बीउ, कीटनाशक औषधिलगायतका कृषि सामग्री स्थानीय तहको माध्यमबाट आपूर्ति गर्ने घोषणा भने स्वागतयोग्य छ। बाली लगाउनुअगावै ती बालीको न्यूनतम समर्थन मूल्य तोकिनु पनि कृषकका लागि हितकारी हो। साथै नेसनल ट्रेडिङ लिमिटेडलाई नेपाल खाद्य संस्थानसँग गाभेर त्यसलाई मुलुकको सार्वजनिक आपूर्ति व्यवस्थापन गर्ने निकायको प्रस्ताव पनि कृषि उत्पादक र आम उपभोक्ताका लागि सकारात्मक मान्नुपर्छ। प्रस्तुत बजेटको अनुसूची १२ ले निर्यातआयात अनुपातलाई हालको ११ प्रतिशतबाट बढाएर १९३ प्रतिशत पुर्याउने महत्वाकांक्षी लक्ष्य राखेको छ। यो लक्ष्य निकै चुनौतीपूर्ण भए पनि कार्यान्वयन गर्नकै लागि गरिएको अनुमान गरौं। नेपाल राष्ट्रबैंकले सार्वजनिक गरेको चालु आर्थिक वर्षको पहिलो नौ महिनाको तथ्यांकअनुसार निर्यातआयात अनुपात करिब ७ प्रतिशतको हाराहारीमा देखिन्छ। निर्यातलाई प्रोत्साहन गर्ने कदमस्वरूप यस बजेटले निर्यात अनुदानलाई बढाएर ५ प्रतिशत पुर्याउने प्रस्ताव गरेको छ। विगतको अनुभव हेर्दा नेपाल सरकारले निर्यात सम्भाव्यता ठहर्याएका वस्तु तथा सेवा र हाल निर्यातमा अनुदान पाइरहेका वस्तुको निर्यात नियमित ओरोलो लागिरहेकै छ। यस्तो परिस्थितिमा निर्यात अनुदानको अनुपात बढाउनुभन्दा विगतका अनुदान किन असफल भए भनेर मिहिन ढंगले केलाउनु जरुरी छ। मूल प्रश्न बजेट लक्ष्यअनुसार खर्च हुन सक्छसक्दैन भन्ने महŒवपूर्ण हो। लक्ष्यअनुसार खर्च हुन नसकेमा विकासका लागि गरिने लगानी कम भई त्यसको प्रभाव आर्थिक वृद्धिदरमा पर्नेतर्फ सरकार सजग हुन जरुरी छ। बजेटबारे समर्थन र आलोचना भइरहे पनि यो कार्यान्वयनमा जानेछ। अब आगामी वर्षका लागि अपेक्षित आर्थिक वृद्धिदर हासिल गर्न तीनै तहका सरकारबीच सहकार्य र समन्वय गरी अघि बढ्न सक्नुपर्छ। बजेट व्यवहारबाटै कार्यान्वयनमा गयो भने त्यसले भविष्यको आर्थिक रेखा कोर्नेछ।"
नेतृत्वले नचिनेको सफ्ट पावर,"गत वैशाख २८ र २९ मा भारतीय प्रधानमन्त्री नरेन्द्र मोदीले नेपाल (खासगरी जनकपुर) को भ्रमण गर्दै सियाराम कूटनीति को अस्त्र चलाखीपूर्ण तरिकाबाट चलाए। यसपटक मोदीको जनकपुर र मुक्तिनाथ भ्रमण नेपालसित सम्बन्ध सुधार्नेभन्दा बढी कर्नाटक राज्यको चुनावसित गाँसिएको थियो। यही भ्रमणलाई अस्त्र बनाएर आफ्नो राजनीतिक स्वार्थसिद्ध गर्न कामयाव पनि भए। अर्थात् बहुल सियाराम भक्त रहेको कर्नाटक राज्यका मतदातामा सियारामको बखान गरेर चुनावी नतिजाको संख्यात्मक कसीमा आफ्नो दल भारतीय जनता पार्टी (भाजपा) लाई अब्बल साबित गर्नु थियो, गरे। यसबाट धार्मिक कूटनीतिमा कुन तहको राजनीतिक ताकत हुँदो रहेछ भन्नेबारे सहजै पत्तो लाग्छ। यहाँनेर चर्चा गर्न खोजिएको नेपालले अपनाउन नसकेको धार्मिक कूटनीति र यसबाट उसले हासिल गर्न नसकेका लाभको बारेमा हो। किनभने नेपालले धार्मिक कूटनीतिलाई मात्रै पनि बाह्य सम्बन्ध व्यवस्थापनको माध्यम बनाउन सक्यो भने त्यसले आर्थिक कूटनीति वा विकास कूटनीतिकै हाराहारीमा प्रकार्य गर्न सक्ने हैसियत राख्न सक्छ भन्ने आधार देखिएका छन्। भगवान् बुद्धको जन्मस्थान भएको मुलुक जहाँबाट सिंगो बौद्ध दर्शनको थालनी भयो त्यस्तो मुलुकको नेतृत्वले आजसम्म पनि बुद्ध कूटनीति अपनाउन सकेको देखिएन, जसले सिंगो आर्थिक विकासमा प्रत्यक्ष असर गरिरहेको छ। यसैबीच सकारात्मक के छ भने यस वर्षको अन्तर्राष्ट्रिय बौद्ध सम्मेलन लुम्बिनीमै सम्पन्न भयो। यसअघिका सम्मेलनमा भारत स्वयं हर्ताकर्ता रहने गर्दथ्यो। सकेसम्म सम्मेलन नै आयोजना गर्न नदिने। त्यो सम्भव नभए भारत आफ्नो निर्देशनात्मक भूमिकामा रहेर सम्मेलनको नारा वा थिम पनि आफैंले तय गर्ने र सम्मेलन काठमाडौंमा गराउने गर्दथ्यो। थप भारतबाहेकका मुलुकसित सम्मेलनका लागि आर्थिक वा कुनै प्रकारको पनि सहयोग नलिन दबाब दिने गर्थ्यो। किनभने उसलाई राम्रोसित थाहा थियो (र छ पनि) नेपालले बुद्धलाई कूटनीतिक आयाममा राखेर प्रयोग गर्ने अवसर र फोरम पायो भने उसको बार्गेनिङ क्षमता सहजै उकासिनेछ। भारतले जति अन्योल उत्पन्न गर्न खोजे पनि आखिर बुद्धको जन्मथलो नेपाल नै हो र बुद्धिजम् को थालनी पनि यही मुलुकबाट भएको हो। यो सन्देश विश्व समुदायमा सम्प्रेषण नहोस् भन्ने मनसाय नै भारतको हो। यस वर्षको लुम्बिनी सम्मेलनले संसारभरका बौद्ध धर्मावलम्बीहरूको मुलुकको ध्यान राम्रोसँग खिच्न कामयाव भएको छ। विगतदेखि नै विश्वलाई बुद्धको जन्मथलोका बारेमा भारतले नियोजित रूपमा छर्दै आएको भ्रम चिर्न पनि यसखाले सम्मेलन अपरिहार्य देखिन्छ। किनभने बुद्ध जन्मथलोबारे विश्व समुदायलाई नै एकखाले अन्योलमा राखेर त्यसको लाभ भारतले उठाउँदै आएको हो। त्यसो त पछिल्लो दृष्टान्त नै पनि पर्याप्त छ, एक आध्यात्मिक व्यक्ति को आवरणमा नरेन्द्र मोदीले बलिउडको प्रयोग गरेका छन्। त्यसभन्दा बढीअन्तर्राष्ट्रिय फोरममा दिने मन्तव्य वा भाषणमा पनि हिन्दुस्तान नै बुद्धको असली भूमि हो भन्ने भ्रम छर्न सक्रियता देखाउँछन्। तर जब नेपाल आउँछन् उनले नेपाललाई भगवान् बुद्धको देश भन्न छुटाउँदैनन्। यसको पछाडिको कारण भनेको नेपालको मन जित्न सकेको खण्डमा बुद्धको जन्मस्थानको लाभ भारतलाई सधैंभरि मिलिरहनेछ। आजसम्म नेपालले आफ्नो भूमिमा आफू एक्लैले अन्तर्राष्ट्रिय बौद्ध सम्मेलन गरी बुद्धबारे प्रवद्र्धन गर्न नसकिरहेको अवस्था थियो। भारत स्वयंको प्रत्यक्ष र निर्देशनात्मक संलग्नतामा ती सम्मेलन हुँदै आएका थिए। फलतः बुद्धबारेका भारतले छरेका भ्रम चिर्न सफल हुने सवाल रहेन। साथै बुद्ध र बुद्धिजम् को थालनी नेपालबाटै भएको तथ्य प्रमाणित गर्न सक्ने अवसर जुटेन। उप्रान्त महत्वका साथ बढीभन्दा बढी अन्तर्राष्ट्रिय सहभागिता र सबैको ध्यान खिच्न सक्ने गरी अन्तर्राष्ट्रिय सम्मेलन आयोजना भइरहे भने दिल्ली पनि आजसम्म अपनाउँदै आएको आफ्नो भ्रम कूटनीति उपयोग गरेर बुद्धको जन्मथलोबारे अन्योल उत्पन्न गर्न हच्किन सक्छ। त्यसो त बुद्धको सम्बन्धमा चीनले पनि धेरथोर साथ दिएर प्रवद्र्धनमा सघाएको छ। कारण विगतमा जसरी हिन्दुस्तानसहितको एकीकृत अवधारणामा गाभेर लुम्बिनीको प्रगोग गर्न भारतका लागि उति सहज नहुन सक्छ। विश्व शक्ति समीकरणमा भारतले बुद्ध कूटनीति नै आफ्नो हैसियत निर्माण गर्ने मजबुत आधारको रूपमा बुझेको छ। तर नेपालले भने त्यसतर्फ अग्रसरता देखाउने त परको कुरा भयो, प्रतिक्रियात्मक भूमिकासम्म पनि देखाउन सकेको छैन। अर्कोतर्फ भारतचाहिँ आफ्ना पूर्वी छिमेक तथा आसियान मा आबद्ध मुलुकलाई पर्यटन कूटनीतिमा बुद्धिजम् को अवधारणा गाँसेर रणनीतिकरूपमा लपेट्न कामयाव भएको छ। आसियान आबद्ध मुलुकबाट भारतको कुशीनगर घुम्न जाने पर्यटकको संख्या बुद्धको जन्मभूमि आउने संख्याभन्दा सात गुणाले बढी भएको विश्व पर्यटन परिषद्को तथ्यांकले प्रस्ट पार्छ। त्यसो त, आसियान मुलुकसित बुद्धसँगको सम्बन्धलाई भारतसितको सान्निध्यमा गाँस्न सकेमा चीनसँग पनि सहजै सन्तुलन कायम गर्न सकिने बुझाइमा दिल्ली आश्वस्त देखिन्छ। किनभने बुद्धको आयामबारे प्रकार्य गर्ने भारत आफूलाई एकमात्रै आधिकारिक कर्ता र वैध निकाय ठान्छ। त्यसैले पनि बुद्ध मामिलालाई आफ्नो एकल क्षेत्रीय राजनीतिक भाग भएको र यसमा चीनलगायत अन्य कसैलेपनि आँखा नगाडोस् भन्ने भारतको इच्छा हो। यसैबीच लुम्बिनी भारतको सीमा नजिक अवस्थित हुनु र त्यहाँ चीनले चासो देखाउनुलाई भारतले नजरअन्दाज गर्ने प्रश्न रहेन। सँगै ओलीको सत्तारोहणपछि नेपालमा चीनको चलखेल बढ्ने बुझाइ दिल्लीको हो र लुम्बिनीमा पनि चिनियाँ चलखेल को आयतन सहजै तन्किने आधार दिल्लीले देखेको छ। भारत ठान्छ चीनले नेपाललाई प्रगोग गरेर बुद्धसँग जोडिएको आध्यात्मिक मूल्यलाई सहजै क्यास गरिदियो भने भारतको पर्यटन कूटनीतिको प्रत्यक्ष र त्यसको सहायक लाभबाट भारत विमुख हुनेछ। नेपालले चीन र भारतबीचको टकरावको ग्याप लाई उपयोग गरेर बुद्धिजम् लाई विदेश नीतिसित आबद्ध गर्न अबेर गर्नु हुन्न। पछिल्लो समय चीनले बुद्धको जन्मभूमि लुम्बिनीलाई नेपालको तर्फबाट अन्तर्राष्ट्रिय स्तरमा प्रभावकारी प्रवद्र्धनमा सहकार्य गरिदिएर बुद्धले ज्ञान प्राप्त गरेको भूमि ठानिएको बोधगया तथा महापरिनिर्वाण प्राप्त गरेको कुशीनगर लाई नै ओझेलमा पारिदिने जोखिम बढेको ठहर दिल्लीले गरेको देखिन्छ। यसैबीच सन् २०११ मा पुष्पकमल दाहालको सक्रियतामा हङकङस्थित एसिया प्यासिफिक एक्सचेन्ज एन्ड कोअपरेसन फाउन्डेसन को ध्यान एकाएक लुम्बिनीमा तानियो। संयुक्त राष्ट्रसंघको औद्योगिक विकास संस्थामार्फत ठूलो लगानी प्याकेज मा हस्ताक्षर भएको समाचार पनि सार्वजनिक भए। यसलाई दिल्ली आफ्नो स्फेयर अफ इन्फ्लुयन्स् मा बेइजिङले ठाडो हस्तक्षेप गरेको बुझेको थियो। पछिल्लोपटक चीनस्थित बौद्ध गुम्बा र स्तूपबाट नेपालमा सम्पन्न लुम्बिनी सम्मेलनका लागि आर्थिक सहयोग प्राप्त भएको समाचारलाई रिमेक गरिदिएर भारतीय मिडियाले खबर पनि छापे, जसले दिल्लीलाई थप सशंकित बनाएको अर्थ्याउन सकिन्छ। यतिखेर चीन आफ्नो बहुआयामिक क्षेत्रीय चासो सम्बोधनमा बढी रणनीतिक रूपमा लागेको छ। यसैबीच ऊ आफ्नो पूर्वाधार कूटनीतिसँगै बुद्धिजम् लाई पनि गाँसेर उपयोग गरिरहेको छ। पूर्वाधार कूटनीतिमा बुद्धकै आस्थालाई उपयोग गरेर चीनले श्रीलंकाको कोलम्बोमा लोटस भवन को निर्माण गर्न भ्याएको छ। उसले म्यानमारमा पनि बुद्धसँग सम्बन्धित पर्यटकीय क्षेत्रको विकास र विस्तारमा पनि आक्रामक ढंगबाट लगानी बढाएको छ। यसलाई बेइजिङको सामरिक तथा राजनीतिक दुवै चासो सम्बोधनको रणनीतिक उपागमका रूपमा अथ्र्याउन सकिन्छ। त्यसैगरी हिन्द महासागरमा आफ्नो रणनीतिक प्रभाव विस्तार गर्न पनि राजनीतिक हतियारका रूपमा चीनकै हाराहारीमा भारतले पनि श्रीलंका, मालदिभ्सलगायतका मुलुकसँग हातेमालो गरिरहेको छ। सँगै, दक्षिण चिनियाँ सागर मा आफ्नो प्रभाव बढाउनका लागि आसियान मा आबद्ध भएका दसवटा मुलुकसँग बुद्धिजम् को रणनीतिक प्रगोग गर्न भारत अघि सरेको छ। त्यसो त, पश्चिमा मुलुकले क्रिस्चियानिटीको माध्यमबाट जुन रूपमा विश्वमै प्रभाव जमाउन सक्षम भए उक्त तथ्यलाई बेइजिङले लेखाजोखा गरेरै बुद्धिजम्को उपयोग गर्न खोजेको देखिन्छ। अर्कोतर्फ भारतीय प्रधानमन्त्री नरेन्द्र मोदीले सत्तारोहण गरेपछि सबैभन्दा पहिलो विदेश भ्रमणका लागि छिमेकी मुलुक भुटानलाई छानेका थिए। आवरणमा छिमेक प्रथम नीतिलाई महत्व दिएको ठानिए तापनि त्यसको कोर मा बुद्ध कूटनीति पनि थियो भन्न सकिने आधार मनग्गे छन्। त्यसपछि बुद्धसँग प्रत्यक्ष जोडिएको दक्षिण एसियाली अर्को मुलुक नेपालको भ्रमण गरेपछि उनको ध्यान बौद्धिस्टको वर्चस्व रहेको मुलुक जापानतिर खिचिएको थियो। अन्तर्राष्ट्रिय स्तरमा भारतको हैसियतलाई अधिक प्रभावशाली रूपमा उपस्थित गराउने सफ्ट पावर नै बुद्धकार्ड भएको ठहर उनको हो। किनभने भारतले अपनाएको लुक इस्ट नीतिको केन्द्रमा बुद्धिजम् र यससँग सम्बन्धित अन्य आयाम छन्। त्यसैगरी विश्वभर रहेका बुद्धका अनुयायीसँगको सम्बन्धलाई खास महत्व दिनकै लागि पनि उनले बौद्धिस्ट मुलुकको भ्रमण गर्दा त्यहाँको बौद्ध, गुम्बा वा स्तूपाको तीर्थाटनलाई बढी महत्व दिन्छन्। यसैबीच भारतले थाइल्यान्ड, श्रीलंका, चीनजस्ता अधिक संख्यक बौद्ध अनुयायी रहेका मुुलुकलाई कुशीनगर बोधगयामा आफ्ना गुम्बा तथा स्तूपा निर्माणका लागि नीतिगत रूपमै कदम चालेको छ। किनभने सन् १९८० को मध्येतिर विकास भएको बुद्ध सर्किट अवधारणामार्फत पर्यटन प्रवद्र्धन गर्न सकेको खण्डमा भारतले क्षेत्रीय र अन्तर्राष्ट्रिय स्तरमै आफ्नो प्रभाव विस्तार गर्न सकिनेमा ऊ आश्वस्त देखिन्छ। तर नेपाल भने बुद्धको जन्मथलोको राणनीतिक प्रवद्र्धन गरी लाभ हासिल गर्नबाट चुकेको छ। यसको वाधकका रूपमा भूराजनीतिक अवस्थितिलाई जोडेर व्याख्या गरिँदै आइएको छ। नेपाललको यही कमजोरीमा टेकर भारतले भने आफ्नो देशलाई बुद्ध धर्मावलम्बीको मक्का बनाउने अवधारणा प्रस्तुत गरेर लुम्बिनीमाथि राजनीति गरिरहेको छ। बुद्धसित गाँसिएको अन्तर्राष्ट्रिय मामिलाको संयोजन र व्यवस्थापनमा भारत आफूलाई अघि सार्न उद्यत् मात्रै छैन, यसबाट नेपालले लाभ लिन नपाउने गरी लुम्बिनीको प्रगोग गर्ने उसको मनसाय हो। आसियान मा आबद्ध भएका मुलुक र दक्षिण एसियाबीच सेतु निर्माण गर्ने निर्णायक औजारका रूपमा भारतले बुद्धिजम् लाई उपयोग गरिरहेको र लाभ पनि ऊ एक्लैले लिइरहेको छ। थप सिंगो एसिया क्षेत्रमै भारत आफूलाई आधिकारिक बुद्धज्ञानको ब्रोकर ठान्छ। अझ भारतको लुम्बिनीमाथिको चासो उसको सामरिक मूल्य सित पनि गाँसिएको छ। चीनसँगको सहकार्यमा नेपालले भारतको भूमिकाविना नै लुम्बिनीको बृहत् विकास गरिदियो भने क्षेत्रीय शक्ति संरचनामा पनि भारतको पल्ला उलार हुने ठम्याइ दिल्लीको हो। त्यसो त चीनले पनि क्षेत्रीय सन्तुलनसहितको अन्तर्राष्ट्रिय सम्बन्ध व्यवस्थापनको रणनीतिअन्तर्गत शक्ति सन्तुलनको सामरिक आधार निर्माणको केन्द्रमा बुद्धिजम् लाई राखेको छ। बुद्ध कूटनीति मार्फत बेइजिङले सम्बोधन गर्न चाहने अहम् सवाल भनेकै तिब्बतउपरको सम्भावित सुरक्षा खतरा टार्नु हो। यसैबीच दिल्ली र बेइजिङबीचको टकरावसित गाँसिएर आउने अहम् राजनीतिक सवाल तिब्बती बौद्धिस्ट धर्मगुरु दलाई लामालाई भारतले संरक्षण गरिरहेको छ। बुद्ध दर्शनसँग प्रत्यक्ष गाँसिएको र विश्वव्यापी मान्यता पाएको आध्यात्मिक चासोलाई सफ्ट पावर को बदलिँदो विश्व राजनीतिको एउटा निर्णायक पाटोका रूपमा नेपालका दुई छिमेक चीन र भारतले लाभ हासिल गर्न खोजिरहेको पृष्ठभूमिमा नेपालले बुद्ध सवालमा भइरहेको क्षेत्रीय तथा अन्तर्राष्ट्रिय राजनीतिलाई सन्तुलन कायम गर्ने आफ्नो सक्रियतामा दीर्घकालीन गुरुयोजनासहित त्रिदेशीय (चीन, भारत र नेपाल) बुद्धिस्ट सर्किट को अवधारणालाई मूर्तरूप दिन पहल थाल्नु जरुरी देखिन्छ, जसबाट बेइजिङ र दिल्लीको टकरावको राजनीतिबाट आर्थिक फाइदा हासिल गर्न बुद्ध कूटनीति को प्रोएक्टिभ कदम चाल्न सक्नुपर्छ। तब मात्र नेपालले क्षेत्रीय शक्ति समीकरण मा आफ्नो निर्णायक हिस्सा कायम गर्न र अन्तर्राष्ट्रिय राजनीतिमा आफ्नो बलियो उपस्थिति जनाउन सक्छ। तसर्थ नेपालले चीन र भारतबीचको टकरावको ग्याप लाई उपयोग गरेर बुद्धिजम् लाई विदेश नीतिसित आबद्ध गर्न अबेर गर्नु हुन्न। नेपालको सबैभन्दा भरपर्दो र मजबुत सफ्ट पावर नै यही हो, जसको पहिचान गर्न नेपालको नेतृत्व पछि हट्नु हुँदैन।"
बलियो जर्मनीलाई धक्का,"भियना : साबिक विजेता जर्मनीले मैत्रीपूर्ण खेलमा अस्ट्रियासँग हार खेपेको छ । अस्ट्रियाको राजधानी भियनामा शनिबार राति खेलिएको घरेलु टोलीले बलियो प्रतिद्वन्द्वी जर्मनीलाई २१ गोलले हरायो । निकै प्रतिस्पर्धात्मक खेलमा जर्मनीले सुरुवाती अग्रता लिएको थियो । जर्मनीका लागि मेसुट ओजिलले आठौं मिनेटमा खाता खोले । पहिलो हाफमा १० को अग्रता बनाएको जर्मनीले दोस्रो हाफमा लय गुमाएको थियो । दोस्रो हाफमा जर्मनीलाई टक्कर दिएको अस्ट्रियाले ५३औं मिनेटमा बराबरी गोल फर्काएको थियो । अस्ट्रियाका लागि मार्टिन हिन्टरेजरले बराबरी गोल फर्काएका थिए । बराबरीपछि थप उत्साही बनेको अस्ट्रियाका लागि अलेसान्ड्रो सोयफले ६९औं मिनेटमा गरेको गोल निर्णायक बनेको थियो । खेलको अन्तिमसम्म गोल फर्काउने जर्मनको प्रयासलाई घरेलु टोलीले निस्तेज बनाएका थिए । साबिक विजेता जर्मनी विश्वकपको समूह एफ मा परेको छ । उक्त समूहमा मेक्सिको, स्विडेन र दक्षिण कोरिया रहेका छन् । यो समूहमा तुलनात्मक रूपमा जर्मनी बलियो देखिएको छ । अर्को खेलमा मेक्सिकोले स्कटल्यान्डलाई १० गोलले हरायो । मेक्सिकोका लागि जियोभानी डस सान्तोषले १३औं मिनेटमा गरेको गोल नै निर्णायक बन्यो । अर्को खेलमा स्विडेन र डेनमार्कले गोलरहित बराबरी खेले । यसैगरी युरो कप च्याम्पियन पोर्चुगिज टोली बेल्जियमसँग गोलरहित बराबरीमा रोकियो । बेल्जियमसँग स्वाभाविक खेल खेल्न नसकेको पोर्चुगल रुस विश्वकपमा समूह बी बाट प्रतिस्पर्धा गर्दैछ । यो समूहमा स्पेन, मोरक्को र इरान छन् । खेलका क्रममा बेल्जियमका प्रभावशाली खेलाडी भिनसेन्ट कोम्पनी ग्रोइन समस्याबाट पिडीत भएका छन् । उक्त खेलमा पोर्चुगलका स्टार खेलाडी क्रिस्टियानो रोनाल्डो पनि अनुपस्थित थिए । यसैगरी आइसल्यान्डलाई नर्वेले ३२ गोलले पराजित गर्यो । प्रतिस्पर्धात्मक खेलमा नर्वेले १५औं मिनेटमा खाता खोलेको थियो । नर्वेका लागि वेजोर्न मार्स जोन्सनले गोल गरे । नर्वेको अग्रतालाई आइसल्यान्डले ३०औं मिनेटमा पेनाल्टी गोलमार्फत तोडेको थियो । आइसल्यान्डका अल्फ्रेड फिनगोवासनले पेनाल्टीको सदुपयोग गरे । ७०औं मिनेटमा आइसल्यान्डका गिल्फी सिगुर्डसनले गोल गर्दै टोलीलाई २१ को अवस्थामा पुर्याए । नर्वेले खेलको अन्तिम समयमा लगातार दुई गोल थपेको थियो । नर्वेका जोसु किङले ८०औं र अलेक्जेन्डर सोरलोथले ८५औं मिनेटमा गोल गर्दै टोलीको जित सुनिश्चित गरे । आइसल्यान्ड समूह डी मा छ । उक्त समूहमा अर्जेन्टिना, क्रोएसिया र नाइजेरिया रहेका छन् ।"
'लियोनेल मेसी हाम्रा पूर्वजहरूको चिहानमाथि फुटबल खेल्दैछन्',"एजेन्सी: यही जुन ९ मा अर्जेन्टिना फुटबल टिमले इजरायलसँग एक मैत्रीपूर्ण फुटबल खेल्दैछ । यो मैत्रीपूर्ण खेल रूसमा हुने विश्वकपको तयारीस्वरूप हुन लागेको हो । अर्जेन्टिनाका फुटबल प्रेमीहरू यसलार्इ 'लक्की' गेमकारूपमा ब्याख्या गरिरहेका छन् । अर्जेन्टिनाले सन् १९८६ मा इजरायलविरूद्ध मैत्रीपूर्ण म्याच खेलेपछि विश्वकप उपाधि जितेकाले अर्जेन्टिनाका फुटबल प्रेमीले यसलार्इ 'लक्की म्याच' को संज्ञा दिएका हुन् । रूसको आयोजनामा विश्वकप यही जुन १४ देखि सुरू हुँदैछ । विश्वकपका लागि रूसको यात्रा गर्नु पहिले अर्जेन्टिनाले इजरायलविरूद्ध अन्तिम मैत्रीपूर्ण खेलमा प्रतिस्पर्धा गर्न लागेको हो । दक्षिण अमेरिकी देशका फुटबल प्रेमीका लागि यो म्याचले आत्मविश्वास बढाउनेछ भने अर्कातिर प्यालेस्टाइनका जनतामा भने एक पटक पुरानो घाउ बल्झाइदिनेछ । प्यालेस्टाइनका ७० बालबालिकाको एक समूहले अर्जेन्टिनाका विश्व चर्चित खेलाडी लियोनेल मेसीलार्इ एक पत्र लेखेर यस म्याचमा सहभागी नहुन अपिल नै गरेका छन् । यो खेल जुन ९ तारिखमा दक्षिणी जेरूसेलमको टेडी कोलेक स्टेडियममा हुँदै५ । जुन स्टेडियमा मलहामा अवस्थित छ। किन रिसाए प्यालेस्टाइनबासी ७० वर्षअघि भएको अरबइजरायल भीषण युद्धका क्रममा मलहालार्इ तहसनहस बनाइएको थियो । यहाँ बसिरहेका प्यालेस्टाइनीलार्इ इजरायली सेनाले सन् १९४८ मा यहाँबाट लखेटेर बाहिर खेदेको थियो । यहाँबाट विस्थापित भएका परिवारका बालबालिकाहरूले आइतबार इजरालको अर्जेन्टिना दूतावासमा पठाएका छन् । मेसीको ह्याट्रिकले अर्जेन्टिना सहजै विश्वकपमा (फोटो फिचर ) इटालीविरुद्ध अर्जेन्टिना सजिलै विजयी अर्जेन्टिनाविरुद्ध स्पेनको गोलबर्षा, ६१ को फराकिलो जित लियोनेल मेसीको जर्सी सगरमाथा शिखरमा विश्वकपः तीन दशकदेखि तिर्खाएको अर्जेन्टिना रसिया विश्वकपमा चल्ला लियोनेल मेसीको जादु ? हाइटीविरुद्ध मेसीको ह्याट्रिक, अर्जेन्टिना सजिलै विजयी मेसीको ह्याट्रिक त्यस पत्रमा प्यालेस्टाइनका बालबालिकाहरूले मलहबाट लखेटिएकाहरूका छोरा छोरी र नातिनातिना आफूहरू भएको बताएका छन् । उनीहरूले आफ्ना पुर्खा लखेटेर इजरायलले स्टेडियम बनाएकाले त्यहाँ नखेल्न मेसीलार्इ अपिल गरेका हुन् । बालबालिकाले पत्रमा लेखेका छन्, 'हामीले थाहा पाए अनुसार तपार्इँ र तपार्इँका साथीहरू मलहा आएको खबर सुनेपछि यो चिठी लेखेका हौँ, जुन स्टेडियममा तपाइँ खेल्न लाग्नुभएको छ, त्यो स्टेडियमा हाम्रा पुर्खालार्इ लखेटेर बनाइएको हो ।' यी बालबालिकाले मेसी त्यहाँ आएको खबर सुनेर खुसी भए पनि आफ्नो घरबास भत्काएर लखेटपछि बनाइएको स्टेडियममा खेल्ने सुन्दा अति नै दु:ख लागेको गुनासो पत्रमार्फत गरेका छन् । 'मेसीले हाम्रो दिल तोड्दैनन्' बालबालिकाले पत्रमा लेखेका छन्, 'तर मेरो खुसी आँसुमा बद्लियो र मेरो मन टुट्यो । हाम्रा हिरो हाम्रा पुर्खाको चिहान माथि बनाइएको स्टेडियममा फुटबल खेल्दैछन् भन्दा हाम्रो मन रोएको छ ।' प्यालेस्टाइनका नागरिकका लागि अर्जेन्टिना र इजरायल मैत्रीपूर्ण म्याच मलाहमा हुनु भनेको दु:खको दिन हुनेछ । पत्रको अन्त्यमा बच्चाहरूले लेखेका छन्, 'हाम्रा साथीको तर्फबाट हामी भगवानसँग प्राथना गर्छौँ, मेसीले पक्कै पनि हाम्रो मन दुखाउने छैनन् ।' मेसीको विरोध दुवै देशका टिमबीचको खेल इजरायल र प्यालेस्टाइनबीच एक महिनायता जारी तनावबीच हुन लाग्दैछ । इजरायली सेनाले गोली चलाउँदा एक महिनायता झन्डै ५० जना प्यालेस्टाइनबासीले ज्यान गुमाइसकेका छन् । गत सोमवार प्यालेस्टाइन फुटबल महासंघका अध्यक्ष जिबरिल रजौबले पनि पत्र लेखेर मलहामा हुने खेलको विरोध गरेका थिए । यो पत्र उनले अर्जेन्टिना, दक्षिण अमेरिका फुटबल संघ र विश्व फुटबल महासंघ (फिफा) लार्इ पनि बुझाएका थिए । उनले भनेका थिए, 'यस खेललार्इ राजनीतिक हतियार जस्तै उपयोग गरिँदैछ । इजरायलको सरकार जेरूसेलममा यो खेल खेल आयोजना गरेर विश्वलार्इ राजनीतिक सन्देश दिन खोजिरहेको छ ।' उनले अरब र मुस्लिम देशका करोडौँ प्रशंसकलार्इ मेसीको नाम रहेको टीसर्ट जलाउन पनि अपिल गरेका छन् । एएफपी समाचार एजेन्सीका अनुसार इजरायलको खेल मन्त्रालयलले यी विरोधबारे केही टिप्पणी गरेको छैन ।"
प्रधानमन्त्री कप क्रिकेट : आर्मी सेमिफाइनलमा,"काठमाडौं : विभागीय टोली त्रिभुवन आर्मी क्लब प्रधानमन्त्री कप एकदिवसीय राष्ट्रिय क्रिकेट प्रतियोगिताको सेमिफाइनलमा प्रवेश गरेको छ । आइतबार भएको खेलमा जित हात पार्दै आर्मी समूह ए बाट सेमिफाइनलमा पुगेको हो । राष्ट्रिय खेलकुद परिषद्को आयोजना तथा नेपालय इन्टरनेसनलको व्यवस्थापनमा भएको प्रतियोगिताअन्तर्गत आइतबार भएको खेलमा आर्मीले प्रदेश ४ लाई नौ विकेटले पराजित गर्यो । मूलपानी मैदानमा भएको खेलमा टस जितेर पहिले ब्याटिङ गरेको ४ नम्बर प्रदेश २९ ओभरमा मात्र ७६ रनमा समेटियो । प्रदेश ४ का लागि अनिल गुरुङले ४२ रन बनाए । उनीबाहेक अरू खेलाडी लामो समय क्रिजमा टिक्न सकेनन् । प्रदेश ४ का ६ जना खेलाडी खाता नखोली पेभेलियन फर्किएका थिए । प्रदेश ४ को पाली ध्वस्त पार्न आर्मीका विक्रम सोब, साहव आलम र सागर पुनले तीनतीन विकेट लिए । ७७ रनको मध्यम लक्ष्य पछ्याएको आर्मीले १६४ ओभरमा एक विकेट गुमाउँदै लक्ष्य पूरा गर्यो । आर्मीको जितमा सागर पुनले २६ तथा अनिल मण्डलले २८ रन बनाए । यसैगरी नरेश बुढाऐरले १० रनको योगदान गरे । अलराउन्ड प्रदर्शन गरेका सागर पुन खेलको म्याच अफ दी म्याच चुनिए । आइतबार नै भएको खेलमा प्रदेश ५ ले कर्णाली प्रदेशलाई नौ विकेटले पराजित गर्यो । त्रिवि क्रिकेट मैदान कीर्तिपुरमा टस जितेर पहिले ब्याटिङ गरेको कर्णाली प्रदेश २२५ ओभरमा ५५ रनमै समेटियो । कर्णालीका विजय विष्टले १७ रन बनाउनुबाहेक अन्य कुनै पनि ब्याट्सम्यानले दोहोरो अंकमा रन बनाउन सकेनन् । कर्णाली प्रदेशको पाली धराशायी बनाउन प्रदेश ५ का कप्तान शक्ति गौचनले उत्कृष्ट बलिङ गरे । ६ ओभर बलिङ गरेका शक्तिले तीन मेडन राख्दै मात्र चार रन खर्चेर तीन विकेट लिए । उनी खेलको म्यान अफ दी म्याच चुनिए । कप्तान शक्तिलाई राम्रो साथ दिएका विक्रम भुसालले पनि तीन विकेट हात पारे । ५६ रनको लक्ष्य पछ्याएको प्रदेश ५ ले १० ओभरमा एक विकेट गुमाउँदै लक्ष्य भेट्टायो । प्रदेश ५ को जितमा शंकर रानाले २९ र सन्दीप सुनारले २७ रन बनाए । जितसँगै प्रदेश ५ ले सेमिफाइनलमा पुग्ने सम्भावना जीवितै राखेको छ भने कर्णाली प्रदेश प्रतियोगिताबाट बाहिरिएको छ । समूह बीमा रहेको कर्णाली प्रदेशले चार खेलबाट एक अंक मात्र जोड्न सक्यो ।"
प्रदेशस्तरीय राष्ट्रपति रनिङ्ग शिल्ड सुर्खेतको पोल्टामा,"वीरेन्द्रनगरः शनिबारदेखि सुर्खेतको वीरेन्द्रनगरमा सुरु भएको कर्णाली प्रदेशस्तरीय दशौँ राष्ट्रपति रनिङ्ग शिल्डको उपाधि सुर्खेतले हात पारेको छ । तीन दिनसम्म सञ्चालन भएको प्रतियोगितामा जुम्ला दोस्रो भएको छ भने सल्यानले तेस्रो स्थान पक्काग गरेको छ । प्रतियोगितामामा प्रथम, दोस्रो र तेस्रो हुने जिल्लालाई क्रमशः २०, १५ र दश हजार रुपैयाँ पुरस्कार प्रदान गरिएको छ । प्रतियोगितामा पुरुष कपर्दीतर्फ सल्यान प्रथम र द्वितिय दैलेख भए भने महिला कपर्दीतर्प सुर्खेत प्रथम र दोस्रो पनि दैलेख नै भएको छ । त्यस्तै, महिला भलिबलमा सल्यान प्रथम, कालिकोट दोस्रो र तेस्रो स्थान जुम्लाले हात पारेको छ । पुरुषतर्पको भलिबलमा सल्यान प्रथम, दोस्रो रुकुम र तेस्रो स्थान सुर्खेतले हासिल गरेको छ । भलिबल (छात्रा) तर्फ सल्यानकी लिला केसी र छात्रतर्फ सल्यानकै रञ्जीत विक उत्कृष्ट खेलाडी घोषित भए । कपर्दीमा छात्रातर्प सुर्खेतकी देवीका थापा र छात्र तर्फ सल्यानका नवराज क्षेत्री उत्कृष्ट खेलाडी घोषित भएका छन् । कराँतेमा छात्रातर्फ एलिना थापा मगर र छात्रतर्फ चिरन थापा उत्कृष्ट खेलाडी घोषित भए । त्यस्तै, तेक्वान्दोमा छात्र तर्प दैलेखका लक्ष्मण गुरुङ्ग उपाधि हात पारे । छात्रा तर्फ सुर्खेतकी मनिषा विक, उसु खेलमा छात्रतर्फ सुर्खेतकै कृष्ण सिं र छात्रा तर्फ पनि सुर्खेतकाी मालिका सार्की उत्कृष्ट घोषित भएका छन् । प्रतियोगितामा एथ्लेटिक्सतर्फ जुम्लाका नवराज रावत उत्कृष्ट खेलाडी भए । प्रतियोगिता सम्पन्नको अवसरमा खेलकुद पत्रकार मञ्च सुर्खेत शाखाले जुम्लाका खेलाडी नवराज रावत र कालिकोटका भलिबल खेलाडी चरित्र शाहीलाई (कालिकोट) नगदसहित सम्मानसमेत गरेको थियो । प्रतियोगिताको समापनमा बोल्दै प्रदशसभा सांसद गुलाबजंग शाहले खेलकुद क्षेत्रले हरेक व्यक्तिलाई अनुशासित बनाउने भएकाले यसको विकास गर्नुपर्नेमा जोड दिए । खेलकुदले गाउँदेखि जिल्ला हुँदै समग्र देशको पहिचानलाई उजागर गर्ने भन्दै उनले सहभागी खेलाडीलाई राष्ट्रिय तथा अन्तराष्ट्रियस्तर सम्मको खेल खेल्न शुभकामना दिए । खेलकुद प्रतियोगिता आयोजक समितिका संयोजक तथा राष्ट्रिय खेलकुद परिषद् (राखेप) सदस्य शान्ति सिंहले यही जेठ २४ र २५ गते काठमाडौँमा हुने राष्टिय प्रतियोगितामा धेरै पदक कर्णालीले जित्ने विश्वास व्यक्त गरिन् ।"

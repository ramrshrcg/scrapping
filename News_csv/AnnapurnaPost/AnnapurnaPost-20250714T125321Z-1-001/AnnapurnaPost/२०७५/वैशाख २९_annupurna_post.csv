शीर्षक,विवरण
इच्छाशक्तिले बनेको सिंगापुर,"सिंगापुर आज समृद्धिको शिखरमा रहेको छ । सन् २०१८ को पहिलो चौमासमा सिंगापुरको कुल गार्हस्थ उत्पादनको आयतन ३६ प्रतिशत हाराहारीमा विस्तार भएको छ । सन् २०१७ मा मात्रै त्यहाँको अर्थतन्त्र ३५ प्रतिशतले विस्तार भएको थियो भने सन् १९७५ देखि सन् २०१८ सम्मको औसत आर्थिक वृद्धि दर ६८ प्रतिशत रहेको त्यहाँको सरकारी तथ्यांक छ । यति सशक्त आर्थिक परिसूचक भएको सिंगापुरले आजको अवस्थासम्म त्यत्तिकै आइपुगेको होइन । सन् १९६५ तिर त सिंगापुर एउटा टापुमात्रै थियो । सन् १९६५ सम्म मलेसियाको चौधौं राज्यको रूपमा रहेको सिंगापुर एसियाको दक्षिणपूर्वी भूगोलमा अवस्थित झन्डै ७१९१ वर्ग किमि क्षेत्रफलमा फैलिएको एउटा टापु थियो । मलेसियाबाट स्वतन्त्र हुँदै गर्दा सिंगापुरसित आजको समृद्धिको उचाइ हासिल गर्ने त सपनासम्म पनि थिएन ! बेलायती उपनिवेशको भारीसमेत बोकिसकेको सिंगापुर मलेसियाबाट स्वतन्त्र हुँदाका बखत त्यहाँ केवल राजनीतिक अस्थिरता, अशिक्षा, गरिबी र बेरोजगारको उच्च दर अनि अन्योल मात्रै थियो । आखिर त्यस्तो टिठलाग्दो टापु आज कसरी समृद्ध अर्थतन्त्र भएका विश्वका मुलुकको सूचीमा पर्न सक्यो त ? उत्तर एउटै छ । त्यो हो दृढ राजनीतिक इच्छाशक्ति र सक्षम नेतृत्व । सन् १९५९ देखि १९९० सम्म सत्ताको साँचोको जिम्मा लिएका सिंगापुरका पहिला प्रधानमन्त्री ली क्वान युले सिंगापुर विकासको सपना देखे । जनतालाई सपना मात्रै बाँडेनन्, कार्यान्वयनमै उत्रिए । उनलाई सबैले सघाए पनि । अन्नतः लीले देखेको विकास सपना पूरा भयो । उनले विकासको मार्गचित्र कोरे, नेतृत्व सम्हाले र सफल अवतरण पनि गराए । उनको सपना थियो राष्ट्रिय एकता मजबुत पार्दै ग्लोबल सिटी को रूपमा सिंगापुरलाई विकास गर्ने । राजनीतिक रूपले अस्थिरता मौलाइरहेको बेला सन् १९५९ मा पिपल्स् एक्सन पार्टीको पक्षमा चुनावी नतिजा गयो । जनतालाई सामाजिक तथा आर्थिक रूपले सम्पन्न बनाउने चुनौती तत्कालीन राजनीतिक नेतृत्वको थाप्लोमा आइपर्यो । चर्चित पत्रिका दि इकोनोमिस्ट लाई उद्धृत गर्दा गरिबी, राजनीतिक अस्थिरता एवम् कानुनहीनता तत्कालीन सिंगापुरका विशेषता थिए । अव्यवस्थित तवरबाट निर्मित आवासले गरिबी पहिचान बोकेको थियो । थोरै मात्र प्राकृतिक स्रोतबाहेक जातीय तथा आर्थिक कमजोरी पनि उत्तिकै व्याप्त थियो । सिंगापुर एसियाको मात्रै नभई विश्वकै एक चम्किलो आर्थिक तथा राजनीतिक भविष्य भएको मुलुक हो, अब उसले कहिल्यै पछाडि फर्केर हेर्नु पर्ने छैन । सिंगापुरको राष्ट्रिय विकास मन्त्रालयका अनुसार गरिबी निवारण, स्थानीय उद्योगको विकासजस्तै सिंगापुरले एकमात्र लक्ष्य बोक्यो त्यो हो, आर्थिक वृद्धिदर दोहोरो अंकमा प्राप्त गर्ने । यही एउटा मूल उद्देश्य नै सिंगापुरको समग्र विकासका लागि काफी बनिदियो । आज त्यहाँका नागरिक समृद्धिको रंगीन सपना देख्न मात्रै होइन, यथार्थमा भोग्न नै पनि पाएका छन् । सन् १९७० सम्म रोजगार दर जम्मा ३५ प्रतिशतको हाराहारीमा थियो । जतिबेला पँजी अर्थात् लगानीको अभाव नै सिंगापुरका लागि मुख्य चुनौती थियो । सिंगापुर मेट्रोपोलिटिन इकोनोमिक स्ट्राटेजी रिपोर्टअनुसार दोहोरो आर्थिक वृद्धिदर हासिल गर्नका लागि सिंगापुरले विकासका लागि अपनाएका खास रणनीति जम्मा तीनवटा थिए । पहिलो, सरकारको रणनीतिक भूमिका, दोस्रो, मानवीय पुँजी परिचालन तथा तेस्रो, निरन्तर पूर्वाधार विकास । त्यसो त, सिंगापुरको निर्यात व्यापार पनि आर्थिक लक्ष्यलाई सहजीकरण गर्ने गरी नै फस्टाउन पुग्यो । सन् १९७३ मा ग्याट को (जेनेरल टारिफ एन्ड टेड एग्रिमेन्ट) पहँचसँगै निर्यातमा रहेका बचेखुचेका व्यवधानहरू हटेपछि निर्यात व्यापारले आफ्नो आयतन तन्काउन सहज भयो । प्रत्यक्ष वैदेशिक लगानी भित्रिने क्रम पनि अपेक्षाकृत रूपमा बढ्दो भयो । पूर्वाधार विकासको जग मजबुत बन्दै गयो । विविध खाले रसायन र इलेक्ट्रोनिक्स सामानको निर्यातले सिंगापुरको अर्थतन्त्र उकास्दै लग्यो । पानी प्रशोधन तथा तेल प्रशोधनबाहेक विभिन्न कच्चा पदार्थ आयात गरी तयारी वस्तुको पुनः निर्यातको अवधारणा सिंगापुरको अर्थतन्त्रले अवलम्बन गर्यो । त्यहाँको तथ्यांक मन्त्रालयले प्रत्येक चार महिनामा कुल गार्हस्थ उत्पादनसम्बन्धी जानकारी सार्वजनिक गर्छ, जसले नीति निर्माणको तहमा नागरिको पहुँच सुनिश्चित गर्न र उनीहरूका आवाज तथा गुनासो समेट्न सघाउँछ । तत्कालीन नीतिनिर्माताले पनि अधिकतम दूरदर्शिता देखाए । ग्लोबल सिटी तथा नागरिकको गुणस्तरीय जीवनलाई विकासको मोडलमा समाहित गराउने निर्णय गरे । अधिकांश मुलुकले परस्पर विरोधी ध्येय बोकेर योजना तर्जुमा गर्ने गर्छन् र कार्यान्वयन तहमा जाँदा तिनमा समस्या देखापर्छ । फोकस इकोनमिक्सले जनाएअनुसार आर्थिक समृद्धिलाई राष्ट्रको एक मात्रै उद्देश्य बनाएर सिंगापुरे राजनीतिक नेतृत्वले निर्यातमुखी आर्थिक नीतिलाई केन्द्रमा राखेर केन्द्रीय सञ्चय कोष को अवाधारणा मात्र अघि सारेन, त्यसलाई बाध्यात्मक पनि बनायो । सिंगापुरजस्तो मुलुक छोटो समयावधिमा तेस्रो भनिएको विश्वबाट विकसित वा आत्मनिर्भर अर्थतन्त्रमा कसरी छलाङ मार्न सक्यो त ? विश्वका अधिकांश अर्थविद् र नीतिनिर्मातालाई झन्डै आश्चर्य लाग्ने सवाल बनेको छ । सन् १९९१ मा प्रकाशित एक प्रतिवेदनअनुसार त्यहाँको व्यापार तथा उद्योग मन्त्रालयले द स्ट्राटेजिक इकोनोमिक्स प्लान मार्फत ३०४० वर्षभित्र पहिलो विश्व भनिएका धनी राष्ट्रका विशेषतासित आफूलाई एकाकार तुल्याउने अठोट गर्यो सिंगापुरले । त्यसको कार्यान्वयनमा संयन्त्र पनि बने । अनि देखिने गरी काम सम्पन्न पनि भयो । निर्माण क्षेत्रलाई प्रभाथमितामा राखियो । रुग्ण पूर्वाधारलाई मजबुत पूर्वाधारमा रूपान्तरण गर्न रणनीति बनाइयो, लागू गरियो । आधिकाधिक वैदेशिक लगानी भित्याउने मूल लक्ष्यका साथ सन् १९६१ मा आर्थिक विकास बोर्डको स्थापना गरियो । सन् १९६७ मा द इकोनोमिक एक्सपान्सन इन्सेन्टिभ्स् एक्ट पनि पारित भएपछि बृहत्तर आर्थिक चासोको मुद्दा राष्ट्रिय आर्थिक बहसका विषय बन्न पुगे । सिंगापुरको नेतृत्व के जानकार थियो भने विकासको बहस तथा लगानीमैत्री वातावरणबिना उपलब्धि सम्भव छैन । त्यहाँ लगानीमैत्री वातावरण बन्दै जाँदा प्रत्यक्ष वैदेशिक लगानी भित्रिने क्रमले तीव्रता पायो । सिंगापुर विकास रणनीतिभित्रको एउटा बलियो पाटो यो पनि हो । त्यहाँको राष्ट्रिय विकास मन्त्रालयअन्तर्गत नौवटा विभाग छन्, जसमध्ये स्ट्राटेजी प्लानिङ डिभिजन ले सहरी पुनः विकास प्राधिकरण (यूआरए) मार्फत जमिनको वैज्ञानिक तथा व्यावसायिक उत्पादनमुखी प्रगोग एवं पूर्वाधार विकासमा जादुयी करामत देखाएको छ । नेपाली जानकार के बताउँछन् भने सिंगापुरलाई ग्लोबल सिटीको रूपमा विकास गर्न सिंगापुरे नेता ली क्वान यु नेतृत्वको सरकारले जसरी भौतिक पूर्वाधार विकासलाई आधार बनाएको थियो, ठीक त्यसरी नै कार्यान्वयन पक्ष चुस्त बनिदियो र लक्ष्य हासिल गर्न धेरै दशक पर्खिनु पनि परेन । सिंगापुरको राष्ट्रिय विकास मन्त्रालयले विकासको साधन र साध्य दुवै मानव विकास भएको ठहर गरेपछि मानवीय विकासलाई नै आर्थिक विकासको सर्तका रूपमा आत्मसात गर्यो । सन् १९६८ मा स्थापना भएको विज्ञान मन्त्रालयले प्रविधि विकासका लागि मात्रै काम गरेन, त्यसका साथसाथै आर्थिक विकासको पाटोलाई समेत सँगै डोर्याइयो । विकासको केन्द्रमा शिक्षा थियो । सन् १९८० को उत्तराद्र्धतिर सिंगापुरले सूचना प्रविधि विकासका लागि रकमको ठूलो हिस्सा खर्चियो । सन् १९८१ मा राष्ट्रिय कम्प्युटर बोर्ड स्थापना गरेर प्राविधिक शिक्षामा सबैको पहुँच स्थापित गर्ने नीति लियो । नोबल पुरस्कारविजेता प्राध्यापक पल क्रुगम्यानले फरेन अफियर्स जर्नलमा लेखेका छन्, आन्तरिक स्रोतको उचित परिचालनबाटै सिंगापुर समृद्धिको मार्गमा अघि बढेको हो । आखिर सिंगापुरले आफूसँगको न्युनतम स्रोतलाई महत्तम उपयोग गर्न सक्यो र त्यसको उपलब्धि हासिल गर्यो आजको समृद्धि । सन् १९६० को दशकमा जम्मा ४२७ डलर प्रतिव्यक्ति आय ( त्यतिबेलाको घानाको प्रतिव्यक्ति आय पनि त्यही हाराहारीमा थियो ) भएको सिंगापुरको प्रतिव्यक्ति आय ५२ हजार ६ सय डलरभन्दा बढी भएको देखाउँछ, त्यहाँको राष्ट्रिय तथ्यांक्ले । त्यहाँको विकासको मूलमन्त्र भनेकै राजनीतिक इच्छाशक्ति र स्थायित्व नै भएको धेरै जानकारको दाबी छ । साथै सामाजिक एकता कायम गर्दै रोजगार सिर्जना, गुणस्तरीय शिक्षा र त्यसलाई विकासको आधार बनाइनु पनि हो । सन् १९९७ मा थिकिंङ इंलिस्, लर्निङ नेसन्स् दूरदृष्टिलाई प्रयोग गरेर क्षमतानिर्देशित शिक्षा प्रणालीलाई विकासको लयसँग एकाकार गरेको ली सरकारले त्यहाँ राज्यनियन्त्रित विकास नीति अख्तियार गर्यो । त्यसबाहेक खुला बजार अर्थतन्त्रसँगै निर्यातमुखी औद्योगकिरणको बाटो समात्न पनि कत्ति हच्किएन । सिंगापुरले आर्थिक समृद्धिका लागि अघि सारेको नारा थियो टुआर्डस् अ बेटर फ्युचर । यस नाराले आज २०१८ सम्म आइपुग्दा मूर्तरूप पाइसकेको छ । टिठलाग्दो पूर्वाधार संरचना, गरिबी, अशिक्षाको माझबाट समृद्धिको रेखा कोर्न पक्कै पनि लर्तरो कुरा थिएन । त्यसका पछाडि इच्छाशक्ति एवं राजनीतिक चाहना नै प्रबल औजार थिए । सन् २००५ को राष्ट्रिय दिवसमा दिइएको एक सन्देशमा त्यहाँका प्रधानमन्त्री ती सिङ लुङले भनेका थिए, आर्थिक वृद्धि भनेको सामाजिक कल्याणकारी कार्यक्रम हो, समृद्धिले अप्ठेरा चुनौतीको सामना गर्ने स्रोत प्रदान गर्दछ । समृद्धिको सकारात्मक नतिजा लेखाजोखा गर्दै द एक्सिलेन्स रिपोर्ट ले निक्ष्कर्ष निकालेको छ शिक्षाको व्यवस्थापकीय पाटो बलियो भएको खण्डमा सर्वांगणि विकासको आयाम आपसेआफ बलियो बन्न सक्छ । यसैलाई आधार बनाएकैले सिंगापुरको आर्थिक विकासको बाटो सहज बनेको हो । सन् २०२० सम्मको विकास खाका डोर्याउने काम पनि भयो द नेक्स्ट् ल्याप नामक दूरदृष्टिमार्फत आर्थिक उन्नयनको पाटोलाई थप बलियो बनाउने काम भयो । आई टी मास्टर प्लान, १, २, ३ विकासका संवहक बने । मनिटरी अथरिटी अफ सिंगापुर आर्थिक बजार र तरलता व्यवस्थापनमा कुनै कसर छोडेन । सन् १९६५ पश्चात् शिक्षा नै विकासको निर्णायक अस्त्रका रूपमा आत्मसात् गरेको देखिन्छ । शिक्षालाई केन्द्रीकृत गर्ने अभियानमा द्वभाषीय रणनीति अख्तियार गरियो, जसमध्ये दोस्रो भाषा सिक्नुपर्ने बाध्यात्मक व्यवस्था पनि गरियो । असल मान्छे, उपयोगी नागरिक बनाउने शिक्षा नीतिकै कारण एउटा सामान्य गरिब टापु आजको सिंगापुर बन्न सफल भएको तर्क गर्ने थुप्रै विज्ञ छन् । त्यहाँको राष्ट्रिय विकास मन्त्रालयले तयार पारेको एक प्रतिवेदनमा उल्लेख भएअनुसार भौतिक पूर्वाधारको विकास गरिरहँदा पूर्वाधार सुरक्षा तथा दिगो विकासको अवधारणालाई कत्ति पनि नजरअन्दाज गरिएन । नीतिनिर्माताहरू जानकार थिए दिगो विकासको अवधारणालाई लत्याइयो भने विकास विनाश पनि बन्न सक्छ भन्ने । बौद्धिक जमातलाई पनि विकास प्रक्रियामा उत्तिकै सरिक गराइएको छ । बेलाबेला द सिंगापुर इकोनमिक रिभ्यु कन्भरेन्स मा आर्थिक विकास र त्यसका आयामबारे सघन बहस हुन्छन् । यसको अर्थ हो समृद्धिको सवालमा विज्ञताको खोजी, नयाँ अवधारणको निर्माण तथा वित्तीय नीतिको सुधार । बिग ब्याङ एडुकेसन रिफर्म, १९८७ अन्तर्गत विज्ञान र प्रविधि केन्द्रित भएर शिक्षामा सुधार गर्नुको अभिप्राय नै आर्थिक विकास थियो । बृहत् आर्थिक तहमा सरकारले तय गरेको वित्तीय नीति विकासको लय समात्न निर्णायक पनि बनिदियो । त्यसले व्यापार घाटा नियन्त्रण मात्रै गरेन, प्रतिस्पर्धी बजार अर्थतन्त्र निर्माणमा पनि उत्तिकै सघायो । त्यसबाहेक, डलरको मूल्य स्थिरीकरणका साथै मुद्रास्फीति दर नियन्त्रणमा राख्ने काममा पनि त्यो सहायक बनिदिएको तथ्यांक मनिटरी अथरिटी अफ सिंगापुर सँग छ । खासगरी, शासन शैलीमा राजनीतिक लोकतान्त्रिक अधिनायकवादसहित नियन्त्रित अर्थतन्त्रको आयतन तन्काउने जमर्को गरे लीले । लन्डन स्कुल अफ इकोनोमिक्स्का अर्थशास्त्रका प्राध्यापक एलविन योङले सिंगापुर र हङकङको तुलनात्मक अध्ययन गरेको केस स्टडी अ टेल अफ टु सिटिज नामक प्रकाशनमा लेख्छन्, सिंगापुरको आर्थिक नीति तुलनात्मक रूपमा आक्रामक खालको थियो । सन् १९६० देखि १९९० सम्म कुल गार्हस्थ उत्पादनको वार्षिक वृद्धिदर सरदर आठ प्रतिशतको हाराहारीमा रह्यो । सन् २०१० मा मात्रै १५२ प्रतिशतले बढेको त्यहाँको जीडीपी सन् २०११ देखि २०१३ सम्म ४१ प्रतिशतको औसतमा वृद्धि भएको त्यहाँको विकास मन्त्रालयले आँकडा सार्वजनिक गरेको छ । सन् १९६५ मा मलेसियाबाट छुट्टिएको सिंगापुर विकासशील राष्ट्रबाट आधुनिक औद्योगिक अर्थतन्त्रमा रूपान्तरण हुँदै गर्दा विकासका विविध आयामलाई एकैसाथ नीतिगत एजेन्डा बनाइयो । यसैबीच अन्तर्राष्ट्रिय मौद्रिक संगठन (आईएमएफ) को तथ्यांकअनुसार निर्माण उद्योगमा सन् १९७० र १९८० को दशकमा प्रत्यक्ष वैदेशिक लगानीको ठूलो हिस्सा भित्याउन सक्नु नै उसका लागि उल्लेख्य उपलब्धि थियो । त्यसैले पनि होला, सन् २०१० मार्च २ मा कोफी अन्नान फाउन्डेसनले भनेको थियो, सिंगापुर एसियाको मात्रै नभई विश्वकै एक चम्किलो आर्थिक तथा राजनीतिक भविष्य भएको मुलुक हो, अब उसले कहिल्यै पछाडि फर्केर हेर्नुपर्ने छैन । यही मुलुककै कारण क्षेत्रीय आर्थिक स्थायित्व निर्माणमा पनि उल्लेख्य टेवा पुगेको छ । हो, आजको सिंगापुर नेपालजस्ता विकासको सपना देखेका मुलुकका लागि उदाहरण बनेको छ । एजेन्सीको सहयोगमा"
क्यान्सर कथा,"जीवनको ३५ वसन्तमा हिँड्दै गरेकी एक महिलालाई सास फेर्न कठिनाइ भएको समस्या लिएर बन्दीपुर अस्पताल तनहुँको आकस्मिक कक्षमा ल्याइएको थियो करिब दुई साताअगाडि । सँगै आएकी थिइन् उमेरले अन्दाजी साठी नाघिसकेकी उनकी आमा पनि । साथमै थिए अन्दाजी ३० वर्षका उनका भाइ । झरेर फेरि पलाएका ठुटा कपाल दुब्लाएर सिन्का झैं पातलो देखिने शरीर अनि जिन्दगीसँग हरेस खाइसकेको जस्तो देखिने ती महिलाको मलिन अनुहार पढेर कुनै गम्भीर रोगले ग्रसित छिन् भन्ने बुझिन्थ्यो । पुराना कागजपत्र ल्याएकी थिइनन् । सोध्दै जाँदा थाहा भयो, स्तन क्यान्सरसँग लडिरहेकी रहिछन् । करिब एक वर्षअगाडि क्यान्सर पत्ता लागेको, स्तनको शल्यक्रिया पनि गरेको र केमोथेरापी पनि गरेको परिवारजनले बताए । उनको सास फेराइको प्रक्रिया र श्वासप्रश्वासको दर निकै असामान्य थियो । रगतमा अक्सिजनको मात्रा पनि घट्ने क्रममै थियो । उनलाई अक्सिजन दिइयो । सास फेर्न सजिलो बनाउने बाफ र औषधीहरू पनि दिइयो । त्यसपछि उहाँलाई अक्सिजनमा राख्यौं, सास फेर्न सजिलो गराउने वाफ र औषधीहरू दियौं । २३ दिनयता सास फेर्न अप्ठ्यारो हुने समस्या देखा परेको र पल्टेर सुत्न पनि नसक्ने भएकाले अस्पताल ल्याइएको परिवारजनले बताए । उनको एक्स रेमा भने फोक्सोको आधाभन्दा बढी भागमा सेतो दाग प्रस्ट देखियो । त्यो पानी जमेको हो वा क्यान्सर फैलिएर भएको दाग हो भन्ने यकिन गर्न गाह्रो थियो । अस्पतालमा थप जाँचको सुविधा नभएकाले रिफर गर्नुपर्ने भयो । आर्थिक अवस्था कमजोर भएकाले र बिरामीको सुधार हुने आशा मारिसकेकाले परिवारजनले बिरामीलाई बाहिर लैजान नसक्ने अडान लियो । अन्ततः भर्ना गर्नुको विकल्प रहेन । उच्च जोखिम मन्जुरी पत्रमा बिरामी पक्षको हस्ताक्षर गराएर वार्डमा भर्ना गर्यौं । चिकित्सकहरूको दिनचर्या सधैंजसो रोग र शोकले ग्रसित बिरामीहरूकै वरिपरि रहेर बित्ने भए पनि क्यान्सरपीडित ती दिदीको वार्डमा छिर्दा सधैं नरमाइलो महसुस हुन्थ्यो । बिरामीलाई भर्ना गरेपछि चिकित्सकमा बिरामीप्रति जिम्मेवारी बोध त हुन्छ नै, साथसाथै आत्मीयता पनि गाँसिदै जान्छ । १२ वर्षको छोरा अनि १० वर्षकी छोरीसहितको परिवार रहेछ उनको । श्रीमान् भने रक्सीको कुलतमा फसेका रहेछन्, जसलाई श्रीमतीले भोगिरहेको पीडाले अलिकति पनि पगाल्न सकेको रहेनछ । ४५ महिनादेखि उनी छोराछोरीसहित माइतीमै बस्न थालेकी रहिछन् । उनलाई हामीले निरन्तर अक्सिजन चढाइरहेका थियौं । हामीले दिन सक्ने औषधी र उपचारमा अलिकति पनि सम्झौता गरेका थिएनौं । तर उनको रोग निको पार्ने भने असमर्थ थियौं । केवल उनको श्वासप्रश्वासलाई सजिलो बनाउने प्रयत्न गरिरहेका थियौं । बिहानबेलुकी चेक गर्न जाँदा दिदी भनेर बोलाउँदा दुःख र पीडामिश्रित हजुर भन्ने जवाफ आउँथ्यो । त्यसपछि केही कुरा सोधियो भने एउटा पूरा वाक्य बोल्न पनि उनलाई गाह्रो पथ्र्यो । उत्तानो परेर सुत्दा सास फेर्न असजिलो हुने भएकाले उनी खुट्टा खुम्च्याएर सिरक र सिरानीको आडमा टाउको अड्याएर घोप्टिएर बस्थिन् । दिन मात्र नभई पूरै रात छर्लंग पार्थिन् त्यही अवस्थामै । एक दिन बिस्तारा उठाएर अग्लो सिरानी बनाएर उत्तानो सुताउने कोसिस गरें । एक रात त्यसैगरी सुतिन् पनि । तर अर्को रात पहिलाजस्तै घोप्टिएर बसिन् । उनले जसोतसो फेर्ने हरेक साससँग कति शारीरिक र मानसिक पीडा मिसिएका छन् केवल अनुमान मात्र लगाउन सकिन्थ्यो । केमोथेरापी वा रेडियोथेरापीको सम्पूर्ण उपचार खर्च सरकारले बेहोरिदिने हो भने मात्र क्यान्सरका बिरामीले पूर्ण उपचार पाउनेछन् र सहयोग उपलब्धिमूलक बन्न सक्नेछ । बेलाबखत उनलाई सास फेर्न झन् गाह्रो भयो भन्दै फोन आउँथ्यो । आत्तिएर वार्डमा पुग्थें र उनलाई सजिलो गराउन दिन मिल्ने औषधी दिन्थें । नआत्तिनुस् भन्दै परिवारजनलाई झुटा आश्वासन दिन्थें । उनको छेवैमा बसेर यो सबै टुलुटुलु हेरिरहेकी उनकी बूढीआमा अनि ती नाबालक छोराछोरी देखेर मन भारी हुन्थ्यो । अनि कोठामा फर्केपछि म आफ्नो जीवन र ती दिदीको जीवनबीच तुलना गर्थें, आकाशपातालको भिन्नता पाउँथें । यसरी सजिलोसँग सास फेर्न पाउनु, मन लागेको खान पाउनु, सजिलै सुत्न सक्नु अनि निदाउन पाउनु, शरीरमा आजसम्म कुनै गम्भीर रोग नहुनु, म भाग्यमानी रहेछु भन्ने लाग्थ्यो । जिन्दगीमा आइपर्ने ससाना समस्यालाई लिएर दुःखी हुनु त मूर्खता रहेछ भन्ने आत्मबोध हुन्थ्यो । ती दिदी हाम्रो अस्पतालमा भर्ना भएको पाँच दिन बितिसकेको थियो । अवस्था झन् गम्भीर बन्दै गइरहेको थियो । यसरी उनको मृत्यु कुर्नु न त चिकित्सकीय धर्मले दिन्छ न त मानवीय धर्मले भन्ने लाग्यो । अनि अझै पनि उपचारका केही उपाय हुन सक्छन् र त्यसका लागि भरतपुर वा भक्तपुर क्यान्सर हस्पिटल लैजान हामीले उनका आमा र भाइलाई आग्रह गर्यौं । उपचारको कुनै उपाय नै बाँकी रहेनछ भने उनको बाँकी जीवन अलि सजिलो बनाउन धर्मशाला (हस्पिटल सेन्टर) मा लगेर राख्न सकिन्छ भन्नेबारे पनि जानकारी दियौं। हाम्रो आग्रह सुन्नेबित्तिकै छोरीको अवस्था देखेर हार खाइसकेकी उनकी बूढीआमाले रुँदै भन्न थालिन्, अब यहाँबाट अन्यत्र लैजा नभन्नुस् डाक्टर साब हामी कहीं पनि लान सक्दैनौं, कति हेरूँ यो दुर्दशा बरु कालले नै छिट्टै लैजाओस् । आमालाई वार्ड बाहिर लगेर सम्झाउने कोसिस गर्यौं हामीले । मनलाई कठोर बनाउन भन्यौं । छोरीको अगाडि आफूलाई सम्हाल्न भन्यौं । तर यी त सब भन्ने कुरा न थिए । वास्तविकता त सतहमा थियो । आफूले जन्माएका अरू दुइटा सन्तान अनि श्रीमान पनि गुमाइसकेको आफ्नो नमीठो विगत जोड्दै ती आमा भक्कानिएर रुन्थिन् । मानिसले जिन्दगीमा यति असह्य पीडा पनि भोग्नुपर्ने रहेछ भन्ने मनन गर्नुबाहेक हामीले अरू केही गर्न सक्दैनथ्यौं त्यो क्षण । ती दिदीको भाइलाई सबै पुराना कागजपत्र झिकाउन अनुरोध गरें । थप उपचारको कुनै सम्भावना बाँकी रहेछन् भने त्यसका लागि अगाडि बढ्नुपर्नेबारे मैले आफूले सकेजति सम्झाएँ । त्यही साँझ पुराना कागजपत्रको फाइल आइपुग्यो । उनको दाहिने स्तनको क्यान्सर भएको र त्यसका लागि केमोथेरापीका चारवटा साइकल मात्र पूरा गरेको थाहा भयो । शल्यक्रिया गर्दाको कागजपत्र भने पाउन सकिएन । कमजोर आर्थिक अवस्था त्यसमा पनि रक्सीमा पैसा स्वाहा गर्ने श्रीमान भएकी ती दिदीले सरकारले क्यान्सरपीडितलाई दिने एक लाखबराबरको सहयोगबाट जति उपचार सकिन्छ गरिन् । त्यसपछि थप उपचारका लागि अस्पतालसमेत गइनन् । माइतीको पनि आर्थिक अभाव सम्झिन् होलिन् । आफू क्यान्सरबाट पीडित भएको र केमोथेरापी गरेकोसम्म पनि माइतीलाई लुकाएकी रहिछन् । वैदेशिक रोजगारमा रहेका उनका भाइ करिब तीन महिनाअघि नेपाल फर्केपछि दिदीको अवस्था देखेर शंका मानेर बारम्बार सोध्दा क्यान्सर भएको खुलेछ । तर केमोथेरापी पूरा नगरी चार साइकल मात्र लगाएको तथ्य त हामीले कागजपत्र हेरेपछि मात्र थाहा भयो । राम्रोसँग आधा जिन्दगी पनि बिताउन नपाउँदै क्यान्सरबाट पीडित हुनु, रोगको उपचार गर्ने आर्थिक हैसियत नहुनु, श्रीमान्को साथ अनि सहयोग नपाउनु, माइती पक्ष पनि आर्थिक अभावमा हुनु, के त्यतिबेला उनलाई राज्यको साथ चाहिँदैनथ्यो ? राज्यको के कुनै पनि भूमिका हुँदैन ? उहाँलाई केमोथेरापी लगाउँदाको अन्कोसोजिस्ट टिमको डाक्टरको फोन नम्बर पत्ता लगाएर भोलि बिरामीको अवस्था तथा उपचारको थप सम्भावनाबारे म आफैं फोनमा छलफल गर्छु भन्ने आश्वासन दिएँ । बिरामीको भाइको अनुहारमा आशाको मधुरो दियो झल्काइदिएँ मैले । तर त्यही दिनदेखि बिरामी दिदीले औषधी लगाउन र केही पनि खान अस्वीकार गरिरहेकी थिइन् । भोलिपल्ट बिहान पाँच बजेतिर फोन बज्यो । उताबाट वार्डको सिस्टरको आवाज थियो, डाक्टर, बेड नं १ को बिरामीलाई एकदम गाह्रो भयो, छिटो वार्डमा आउनुपर्यो । सिस्टरको त्यो आवाजले म लगभग निश्चित थिएँ, ती दिदीको अवस्था साँच्चै गम्भीर भइसकेको छ । हान्निएर वार्डमा पुगें । अरू दिन झैं जसरी नै घोप्टिएर बसेकी थिइन् उनी । नाकमा अक्सिजन लगाइराखेको थियो, उनकी आमा अनि छोरा उनलाई बोलाउन अनेक प्रयास गर्दै थिए भने सिस्टरको अनुहार पनि मलिन थियो । भर्खर पाँच मिनेट अघिसम्म बोल्दै हुनुहुन्थ्यो एक्कासि बोल्न छोड्नुभयो, पुग्नासाथ सिस्टरले भनिन् । आमा, आज मलाई घर लगिदिनु भन्दै थिई, पानी मागी अनि पानी खुवाएँ त्यसपछि बोल्नै छोडी, आमाले भनिन् । त्यो नाबालक छोरा आफ्नी आमाको अन्तिम सास निन्याउरो मुख लगाउँदै थिए । मैले सधैं झैं दिदी भन्दै बोलाउने हर प्रयास गरें, तर कुनै आवाज आएन । आँखा बन्द थिए, हातखुट्टा लुला थिए, नारीको चाल मैले महसुस गर्न सकिनँ तर मुटु भने तेज चल्दै थियो, श्वासप्रश्वास दर घट्दै थियो । मैले अक्सिजन बढाएँ तर त्यो अक्सिजनको के लाग्थ्यो र बिरामी आफैंले सास लिन छोडेपछि । एक मन त लागेथ्यो उनकी आमा र छोरालाई यो अवस्था हेर्न गाह्रो पर्ला बाहिर जान भनूँ कि ? तर अर्को मनले भन्यो यो सबै अपेक्षित नै थियो, यति सब त सहनुभयो, हेर्नुभयो अब अन्तिम सास हेर्न दिनु नै उचित होला । अनेक प्रयासका गर्दा पनि आँखाबाट आँसु झर्न रोकिएन । अरूबेला त जसोतसो आफूलाई दह्रो बनाउँथें तर त्यो दिन किन किन मैले आफूलाई एउटा कमजोर डाक्टर महसुस गरें । खासमा त्यतिबेला आफूलाई डाक्टर हुँ भन्ने नै बिर्सिएँ । मैले न त सीपीआर सुरु गर्ने सोचें, न त इमर्जेन्सी औषधी दिने सोचें । किनकि औषधी दिएर म उनको मुटु एकछिनलाई चल्ने बनाइदिन सक्थें । जीवनदान दिन त कहाँ सक्थें र ? बिरामी पक्षसँग उनले अन्तिम सास लिँदैछिन् भनेर परामर्श गर्नुपर्छ भन्ने पनि लागेन किनकि त्यतिबेलासम्म उनका भाइ, छोरा, आमा, नर्स र म उनको मृत्युवरण लाचार भएर हेर्न बाध्य थियौं । विस्तारै उनले सास फेर्न रोकिन् । त्यसपछि मुटुको धड्कन रोकियो र एकैछिनमा घाँटीको चाल पनि रोकियो । उनले यो संसारबाट बिदा लिइन् । टाउको बजार्दै एकातिर उनकी आमा रुन थालिन् । अर्कोतिर सुँक्कसुँक्क गर्दै छोराले बर्रर आँसु बगायो । दिदीको सास अझ बाँकी छ कि भन्ने आशामा भाइले नाडी फेरि छामे, तर दिदी भने चिर निद्रामा पुगिसकेकी थिइन् । त्यसपछि मृत्यु यकिन गर्न गरिने सम्पूर्ण जाँच गरें मैले । मुटुको ईसीजी निकालें र मृत्युपश्चात्को कागजपत्र तयार गर्न लागें । मरेको त्यो शव हेर्न आउने मान्छेको भीड लाग्यो अस्पतालमा । उनी जिउँँदो लास बनेर अस्पतालमा एक साता भर्ना हुँदा ती हात सहयोगी हात बन्न सकेका भए यस्तो दिन आजै पर्दैनथ्यो कि भन्ने पनि लाग्यो । तर त्यो त अर्थहीन सोचाइ न थियो । म उनको मृत्युको सर्टिफिकेट बनाउँदै थिएँ । आमा गुमाइसकेकी नाबालक छोरी रुँदै भित्र छिरेको देखें । अन्तिमपटक आमाको मुख देखाउन उनलाई त्यहाँ ल्याइएको थियो । तिमीलाई तिम्रो आमाले छोरी भनेर अब कहिल्यै बोलाउने छैनन्, तिमी अब आमाबिनाकी टुहुरी भएकी छौ, तिमीले आमाको न्यानो काख अनि अमूल्य ममता गुमाएकी छौ भन्ने मेरो अन्तर्मनले उनलाई अव्यक्त रूपमा भनिरहेको थियो । एउटी छोरी भएर आमाको ममताको महत्वबोध गरिराख्दा मैले फेरि पनि आफ्ना आँखामा आँसु सम्हाल्न सकिराखेकी थिइनँ । यस्तो भावविह्वल परिस्थितिको सामना गर्नु म स्वयंलाई अझ बलियो बनाउनु हो भन्ने लाग्यो । अस्पतालको तर्फबाट हामीले गर्न सक्ने अन्तिम सहयोग थियो त्यो । उपचारका क्रममा लागेको तिर्न बाँकी खर्च मिनाहा गरिदियौं । यो त एक प्रतिनिधि कथा मात्र हो । यस्ता थुप्रै कथा हाम्रो समाजमा भेटिन्छन् । क्यान्स र नेपाल क्यान्सरपीडित भए पनि समयमा राम्रो उपचार पाएका कति व्यक्तिले जीवनदान पाएको उदाहरण पनि छन् हाम्रो समाजमा । विश्वस्तरमै हेर्ने हो भने स्वास्थ्य क्षेत्रमा उल्लेखनीय उपलब्धि भएका छन्, निको नहुने भनिएका कतिपय रोगको उपचार पत्ता लागेको हुन्छ आफूसँग भएको पैसा त्यही रोग पत्ता लगाउने क्रममै सकिइसकेको हुन्छ । अति थप उपचार उनीहरूका लागि असम्भव हुन्छ । त्यसपछि आफ्नै भाग्यलाई धिक्कार्दै मृत्यु कुर्नुबाहेक अर्को विकल्प हुँदैन । नेपाल सरकारले गरिब क्यान्सरपीडित बिरामीको सहयोगका लागि एक लाख रुपैयाँबराबरको केमोथेरापी वा रेडियोथेरापीको उपचार खर्च बेहोरिदिन्छ । तर एक लाख रुपैयाँको प्रायजसो मुस्किलले तीन वा चार साइकल केमोथेरापी गर्न पुग्छ र बिरामीले आर्थिक अभावकै कारण त्यसपछिको थप उपचार पूरा गर्दैनन् । उपचार पूरा नगर्नुको अर्को एउटा कारण बिरामीमा क्यान्सर रोगसम्बन्धी सचेतनाको कमी पनि हो । क्यान्सरले गम्भीर अवस्था ननिम्त्याउँछन् । बिरामीहरू आफूलाई केही नभएको जस्तो महसुस गर्छन्, पछि आइपर्न सक्ने विकराल अवस्थाबारे अन्जान हुन्छन् र तीनचार साइकल केमोथेरापीरेडियोथेरापी लगाएर घर फर्किन्छन् थप उपचारका लागि आफ्नो व्यक्तिगत तर्फबाट पहल गर्दैनन् । अनि अर्धउपचारले अन्ततः मृत्यु निम्त्याउँछ । विगतमा क्यान्सरसम्बन्धी विभागमा केही समय मेडिकल अफिसरका रूपमा काम गर्ने अवसर मैले पाएकी थिएँ र त्यही अनुभवका आधारमा सरकारले प्रदान गरेको एक लाख रुपैयाँबराबरको सहयोग त्यत्ति प्रभावकारी बन्न नसकेको हो कि भन्ने महसुस मैले गरेकी छु । त्यसैले केमोथेरापी वा रेडियोथेरापीको सम्पूर्ण उपचार खर्च सरकारले बेहोरिदिने हो भने मात्र बिरामीले पूरा उपचार पाउनेछन् र सहयोग उपलब्धिमूलक बन्न सक्नेछ । विश्व स्वास्थ्य संगठनको २०१४ मा निकालेको तथ्यांकअनुसार नेपालमा ६ हजार ९ सय पुरुष र सात हजार चार सय महिलाले क्यान्सर रोगबाट ज्यान गुमाएका छन् । पुरुषमा देखिने क्यान्सरमा मुख्यतः फोक्सो (१७ प्रतिशत) मुख (१२९ प्रतिशत), पेट (९३ प्रतिशत) रगत (७४ प्रतिशत) देखिएको छ भने महिलामा पाठेघरको मुख (१८४ प्रतिशत), फोक्सो (१४३ प्रतिशत), स्तन (११६ प्रतिशत) देखिएको छ । हाम्रो घर, छिमेक अनि आफन्तमाझ क्यान्सर रोग निकै डरलाग्दो रूपमा फैलिँदै गएको यथार्थ हामीमाझ प्रस्ट छ हिजोआज । अमेरिकी क्यान्सर सोसाइटीले मुख्यगरी सातवटा क्यान्सरका प्रारम्भिक संकेतहरू दिएको छ । ती हुन् १ दिसा पातलो हुने वा कब्जियत हुने र पिसाबसम्बन्धी समस्या २ लामो समयसम्म निको नहुने घाउ ३ शरीरको कुनै पनि खालबाट रगत बग्नु वा पीप बग्नु ४ शरीरको कुनै पनि भागमा डल्लो वा नयाँ गाँठा पलाउनु ५अपच हुनु वा निल्न गाह्रो हुनु ६ मुसा वा कोठीको रोग, आकार र आकृतिमा परिवर्तन आउनु ७ निरन्तर खोकी लागिरहनु । माथि उल्लिखित कुनै पनि संकेत देखिएमा तुरुन्त चिकित्सकको सल्लाह लिनुपर्छ । क्यान्सर मुख्यगरी हाम्रो जीवनशैली र असन्तुलित खानपानका कारण नै हुन्छ । त्यसैले धूमपान, मध्यपान नगर्ने, स्वस्थबर्धक खाना खाने, हरिया सागपात र फलफूल खाने, रातो मासु (विशेषगरी पोलेको मासु) सेवन नगर्ने वा कम गर्ने, शरीरको तौललाई व्यवस्थित गरी मोटोपनाबाट बच्ने, नियमित व्यायाम गर्ने, जीवनशैली व्यवस्थित गर्ने र सकारात्मक सोच लिने नै क्यान्सरबाट बच्ने उपाय हुन् । यसका साथै नियमित रूपमा स्वास्थ्य जाँच गराउन पनि उत्तिकै महत्वपूर्ण छ । तर कतिपय क्यान्सर वंशाणुगत पनि हुन्छ । घाम र एक्सरेबाट निस्किने विकिरण, विभिन्न खाले केमिकल्स र संक्रमण (हेपाटाइटिस बी र सी, एच, पाइलोरी, ह्युमन पापिलोमा भाइरस) पनि क्यान्सरका कारण हुन् । त्यसैले कतिपय क्यान्सरका कारण हाम्रो अधीनमा छैनन् । भोलिका दिनमा के हुनेछ त्यो त कसैले भन्न सक्दैन, तर आजको दिनलाई एउटा सुन्दर उपहार सम्झेर सकारात्मक सोच राख्दै जीवनशैलीलाई व्यवस्थित बनाउनु नै हाम्रो अधीनको कुरा हो । लेखक बन्दीपुर अस्पताल तनहुँकी मेडिकल अफिसर हुन् ।"
निजी विद्यालयको नियमन,"केही महिनाअघि अफ्रिकी मुलुक रुवान्डामा सार्वजनिक विद्यालयमा विद्यार्थी आकर्षण बढेसँगै सयौं निजी विद्यालयहरू बन्द भए । सञ्चालनमा रहेका केही विद्यालय पनि विद्यार्थी अभावमा छट्पटाइरहेका छन् । पर्याप्त विद्यार्थी भर्ना हुने आसमा पढाइ सुरु गरिसकेका विद्यालय सञ्चालकहरू सोचेअनुसार विद्यार्थी नआएपछि अर्को वर्षदेखि बन्द गर्ने मनस्थितिमा पुगेका समाचारहरू सार्वजनिक भएका छन्। सार्वजनिक विद्यालयमै समयसान्दर्भिक विषयको पठनपाठन, विद्यार्थीलाई दिवा खाजा, प्रभावकारी शिक्षण सिकाइ, क्रियाकलाप तथा पर्याप्त भौतिक संरचना विद्यार्थी आकर्षण गर्ने माध्यम बनेका छन् रुवान्डामा । सार्वजनिक शिक्षा सुधारका लागि सरकारले बेसिक एजुकेसन प्लान कार्यान्वयनमा ल्याएपछि पछिल्लो पाँच वर्षको अवधिमा यस मुलुकमा २० हजारभन्दा धेरै निजी लगानीमा सञ्चालित विद्यालयहरू बन्द भएको समाचारमा जनाइएको छ । हरेक वर्षजस्तै नेपालमा पनि निजी विद्यालय सञ्चालकले विद्यार्थीसँग उठाइरहेका शुल्कको औचित्य र कानुनी आधारका बारेमा बहस सुरु भएको छ । सँगसँगै एकै मुलुकमा सरकारी र निजी गरेर दुईथरी शिक्षा नागरिकलाई दिन नमिल्ने बहस पनि वर्षौंदेखि चलिरहेको छ । यस्ता बहसले सधैं शैक्षिक सत्र सुरु भएपछि बढी चर्चा पाउने गरेको छ तर चर्चा शुल्क वृद्धिकै बारेमा धेरै हुन्छ । अहिले शुल्क वृद्धि गरिसकेका विद्यालय सञ्चालकहरू शुल्क वृद्धि आफूहरूको बाध्यता भएको भन्दै यसको औचित्य पुष्टि गर्नतर्फ लागेका छन् । विद्यार्थी संगठनहरू विगतमा भएको सम्झौताअनुसार शुल्क वृद्धि गर्नु गैरकानुनी भएको दाबी गर्दै फिर्ता गराएरै छोड्ने अडानमा छन् । यसपटक सरकारी निकाय भने शुल्क वृद्धिको विषयमा रणभुल्ल अवस्थामा छ, किनकि माध्यमिक तहसम्मको शिक्षाको अधिकार स्थानीय तहमा गएको संवैधनिक व्यवस्थालाई देखाउँदै शिक्षा मन्त्रालय र शिक्षा विभाग यो झन्झटबाट पन्छिन खोजिरहेको छ । संविधानले अधिकार दिए पनि अनुभव नभएका कारण यस्ता विषयलाई कसरी सल्टाउने भन्ने विषयमा स्थानीय निकाय आफैं अलमलमा परेको अवस्था छ । अहिले कार्य क्षेत्रको विषयमा दुई निकायबीच दुविधा उत्पन्न भए पनि विगतमा भने सबै कुरा लयमा चलेको थियो भन्ने होइन । निजी शैक्षिक संस्था सञ्चालकले विद्यार्थीसँग लिइरहेका शुल्क नियन्त्रणको विषयमा सरोकारवालाबीच पटकपटक सम्झौता भए पनि कार्यान्वयन भने शून्यजस्तै छ । एक प्रकारको यस्तै सम्झौता यसपटक पनि भएको छ । सार्वजनिक विद्यालयको स्तर उकास्न सकियो भने निजी विद्यालयमा विद्यार्थी विकर्षण बढाउन सकिन्छ भन्ने दृष्टान्त रुवान्डामा देखिसकिएको छ । हरेक वर्ष शैक्षिक सत्र सुरु भएसँगै शुल्क वृद्धि नियन्त्रण गर्न सरकारलाई दबाब दिने बहानामा आन्दोलनमा उत्रने विद्यार्थीलाई साम्य पार्न विभिन्न बुँदाहरू समेटेर शिक्षा मन्त्रालयले सम्झौता गर्ने र सम्झौता कार्यान्वयनमा भने उदासीनता देखाउने परिपाटीका कारण विद्यार्थी अभिभावकले राहत पाउन सकेका छैनन् । विद्यार्थीको देखावटी आन्दोलनले केही समय चर्चा पाउने गरे पनि अन्त्यमा यस्ता आन्दोलन विद्यार्थी संगठनका नेतालाई चर्चामा ल्याउने र उनीहरूको थप राजनीतिक उचाइ प्राप्तिका लागि भर्याङ मात्र बन्ने गरेको छ । यस वर्ष पनि शुल्क वृद्धिविरुद्ध आन्दोलनमा उत्रेका विद्यार्थी संगठनले बढेको शुल्क फिर्ता गर्ने, स्कुल हाताबाट पाठ्यपुस्तक, पोसाक, झोलालगायतका स्टेसनरी सामग्री बिक्री वितरणमा रोक लगाउने तथा निजी स्कुलले गरिब जेहेनदार, असहायलगायतका क्षेत्रका विद्यार्थीलाई उपलब्ध गराउने १० प्रतिशत छात्रवृत्ति सबैले देख्ने गरी सूचना पाटीमा टाँस्ने सहमति गरेर आन्दोलन टुंग्याएका छन् । प्रचलित कानुनमै उल्लेख गरिएको यस्ता प्रावधान कार्यान्वयनका लागि पटकपटक सम्झौता गरिरहनुपर्ने थिएन । तर पनि सहमतिमा भनिएजस्तो कार्यान्वयनको पाटो निकै चुनौतीपूर्ण छ । किनकि वैशाख १ बाट शैक्षिक सत्र सुरु भएसँगै अधिकांश विद्यालयमा विद्यार्थी भर्ना भएर पढाइसमेत सुरु भइसकेको छ । यही बीचमा विद्यालयहरूले विद्यार्थीका लागि आवश्यक पाठ्यपुस्तक, आफ्नै विद्यालयको छाप र नाम उल्लेख भएका कापी, पोसाकलगायत विद्यार्थीलाई आवश्यक पर्ने अधिकांश सामग्री वितरण गरिसकेका छन् । विद्यार्थीबाट असुलिसकेको रकम आन्दोलनको प्रभावस्वरूप विद्यालय सञ्चालकले फिर्ता गरेको गतिलो प्रमाण अहिलेसम्म फेला पर्न सकेको छैन । विगतलाई राम्रोसँग भोगेकै कारण अभिभावकहरू यसपटकको निर्णयबाट पनि आफूहरू लाभान्वित हुनेमा विश्वस्त हुन सकेका छैनन् । सम्झौतालाई पालना गरेको देखाउन तत्कालका लागि केही विद्यालयमा अनुगमन गरेको जस्तो देखाउने प्रवृत्ति सरकारी निकायमा छ । सायद यस्तै केही उदाहरण यसपटक पनि देख्न पाइएला । विद्यार्थी आन्दोलन हरेक वर्ष शैक्षिक सत्र सुरु भएपछि मात्र सुरु हुन्छ । उनीहरू आन्दोलनको अन्तिम अस्त्रको रूपमा निजी विद्यालय सञ्चालक र शिक्षा विभागको कार्यालयमा तालाबन्दीलाई ठान्छन् । विद्यालय अनुगमन तथा सुपरिवेक्षणको जिम्मेवारी बोकेका निकायमा पनि तालाबन्दी र धरपकड नभएसम्म विद्यार्थी आन्दोलनलाई सामान्य ठान्ने प्रवृत्ति छ । यसपटकको सहमति वा निर्णय पनि तालाबन्दीकै परिणाम हो । विगतमा पनि शुल्क नियमनको सम्बन्धमा विद्यार्थी संगठनले थुप्रैपटक शिक्षा मन्त्रालय र विभागसँग सम्झौता गरेका छन् । उनीहरूको आन्दोलन औचित्यपूर्ण हुन्छ वा हुँदैन अर्को पाटो हो, तर आफैंले गरेको सम्झौतामा उनीहरू गम्भीर हुन्थे भने त्यसको कार्यान्वयन र अनुगमनमा उनीहरू वर्षैभरि सक्रिय भएर लाग्नुपथ्र्यो वा आन्दोलन कुन समयमा गर्ने भन्नेमा पनि समयमै बैठक बसेर योजना बनाउनु पर्दथ्यो । हरेक वर्ष उनीहरूको आन्दोलनमा चुकेको कुरा यही हो । मुलुकभर रहेका कुल विद्यालयमध्ये निजी तथा संस्थागत विद्यालयहरूको हिस्सा करिब २० प्रतिशतको हाराहारीमा छ । हरेक वर्ष यही २० प्रतिशत विद्यालयलाई देखाएर सरकारी लगानीमा सञ्चालित ८० प्रतिशत विद्यालयको मुद्दालाई ओझेलमा पारिएको छ । आन्दोलन घोषणा गर्नु ठूलो कुरा होइन, तर सार्वजनिक शिक्षालाई कसरी सुधार्ने भन्ने विषयमा कुनै पनि निकायले न त आन्दोलन गर्छन् न त कुनै अभियान नै चलाउँछन् । सार्वजनिक विद्यालयको स्तर उकास्न सकियो भने निजी विद्यालयमा विद्यार्थी विकर्षण बढाउन सकिन्छ भन्ने दृष्टान्त रुवान्डाको घटनाले देखाइसकेको छ । नेपालमा अहिले सेवा दिएपछि सोहीअनुसारको शुल्क लिन पाउनुपर्ने खुला बजारको सिद्धान्तअनुसार शुल्क लिइरहेको निजी विद्यालय सञ्चालकको तर्क छ । विगतका वर्षहरूको तुलनामा यो विषय विस्तारै बहसमा आउन पनि थालेको छ । सरकारले जतिसुकै नयाँ कानुन बनाएर उनीहरूलाई नियमन गर्न खोजे पनि अनेकैां बहाना बनाएर आफूअनुकूल शुल्क असुल्न उनीहरूले छोड्ने छैनन् किनकि हामीकहाँ धेरै नीतिनियम बनेका छन्, जुन नियमलाई कार्यान्वयनको मात्र खाँचो छ । अर्को कुरा, अपवादलाई छोडेर भन्ने हो भने अहिले आम अभिभावकमा एक छाक कम खाएर भए पनि निजी स्कुलमै बालबालिका पढाउनुपर्छ भन्ने धारणा छ । निजी विद्यालयले भन्दा राम्रो सिकाइ वातावरण भएका सामुदायिक विद्यालय हुँदाहुँदै पनि चेतनाको अभावमा उनीहरू यस्ता विद्यालयमा छोराछोरी पढाउनुपर्छ भन्नेतर्फ सोच्न सकेका छैनन् । उनीहरू वार्षिक नतिजालाई मात्र आधार मानेर छोराछोरीको पढाइ उत्कृष्ट भएकामा गर्व गरिरहेका छन् । सामुदायिक विद्यालयमा पढेका विद्यार्थीहरूले पनि नजिता, सिकाइ स्तर उच्च शिक्षा प्राप्त गरेपछि राजनीतिक, प्रशासनिक तथा शैक्षिक क्षेत्रमा उच्च योगदान दिएका छन् र दिन सक्छन् भन्नेतर्फ सचेत गराउन सकिएमा सामुदायिक विद्यालयमा विद्यार्थी आकर्षण बढाउन सकिन्छ । आफ्ना छोराछोरी भर्ना भएपछि विद्यालयमा अभिभावकको उपस्थितिलाई बाक्लो बनाउन पनि सघाउ पुग्छ । नानीबाबुको पढाइप्रति आमाबाबु सचेत हुन्छन् । अभिभावकको निगरानी बढेपछि शिक्षकलाई पनि अहिलेको भन्दा बढी जिम्मेवार भएर काम गर्न दबाब पुग्नेछ । यति गर्न सकियो भने निजी विद्यालय आफैं नियन्त्रण हुन्छन्, विद्यार्थी तथा अभिभावकसँग भर्नाको समयमा एकथरी सम्झौता गरेर अन्तिम परीक्षा नसकिने बेलासम्म विविध शीर्षकमा शुल्क लिएर अभिभावकलाई हैरान पार्ने प्रवृत्तिको आफैं अन्त्य हुनेछ ।"
विराट कोहली र डी भिलियर्सविरुद्ध सन्दीपको प्रदर्शन,काठमाडौँः नेपाली युवा क्रिकेटर सन्दीप लामिछानेले भारतीय क्रिकेट टिमका कप्तान विराट कोहलीविरुद्ध पहिलो पटक बलिङ गरेका छन् । रोयल च्यालेन्जर्सका कप्तान समेत रहेका विराटविरुद्ध दिल्लीका लागि सन्दीपले छैटौँ ओभरमा बलिङ गरेका हुन् । त्यसैगरी उनले आरसीबीकै एबी डिभिलियर्सविरुद्ध पनि बलिङ गरेका छन् । सन्दीपको पहिलो बलमा विराटले चौका हाने । त्यसपछि सन्दीपका चार बलमा विराटले एक एक रन बटुले । सन्दीपले डिभिलियर्सविरुद्ध पनि एक बल बलिङ गरेर केबल एक रन मात्रै दिएका छन् ।
चर्चामा मानबहादुर,"काठमाडौं : नेपाली राष्ट्रिय भलिबल टोलीका ओपन स्पाइकर मानबहादुर श्रेष्ठका लागि २०७४ साल निकै लाभदायी रह्यो। मैदानबाहिर वर्षको सुरुआतमै भलिबल राष्ट्रिय खेल घोषणा हुँदाको हर्ष त छँदै थियो, उनले घरेलु र अन्तर्राष्ट्रिय प्रतियोगितामा गरेको प्रदर्शनले पनि चौतर्फी प्रशंसा बटुले। पछिल्ला तीन घरेलु प्रतियोगितामा त्रिभुवन आर्मी क्लबको कप्तानी सम्हालेका मानबहादुरले तीनै प्रतियोगितामा टोलीलाई उपाधि दिलाए। राखेप च्याम्पियनसिपमा आर्मीलाई उपाधि दिलाउँदा मानबहादुर सर्वोत्कृष्ट खेलाडी घोषित भए। वर्षको अन्तिममा भएको एनभीए राष्ट्रिय भलिबलमा पनि आर्मीलाई च्याम्पियन बनाउँदा उनले नै उत्कृष्ट खेलाडीको पुरस्कार थापे। आर्मीकै आयोजनामा भएको प्रधानसेनापति कपको उपाधि रक्षा गर्दा उनी उत्कृष्ट स्पाइकर चुनिए। यसबाहेक मानबहादुरले राष्ट्रिय टोलीले हङकङ र मकाउसँग खेलेको मैत्रीपूर्ण खेलमा पनि उच्च प्रदर्शन गरेका थिए। राष्ट्रिय टोलीको नतिजामा उनकै प्रदर्शनले निर्णायक भूमिका खेल्दै आएको छ। राष्ट्रिय र अन्तर्राष्ट्रिय प्रतियोगितामा लगातार उत्कृष्ट प्रदर्शन गरेकै कारण उनी वर्षैभर मिडियामा छाए। नवलपरासीबाट भलिबल करिअर सुरु गरेका मानबहादुर विद्यालयस्तरदेखि नै प्रतिभाशाली खेलाडी थिए। जुनियरस्तरको खेलमा आफ्नो कौशल देखाउँदै विभागीय टोलीसम्मको यात्रा तय गरेका मानबहादुरका समर्थक पनि ठूलै छन्। लगातार चर्चा बटुलिरहेका मानबहादुरले नेपालमा भलिबल खेलेकै भरमा स्तरीय जीवनयापन गर्न सकिन्छ भन्ने बलियो उदाहरण प्रस्तुत गरेका छन्। मैदानभित्र प्रभावशाली प्रदर्शन गरेका कारण समर्थकको मन जितेका मानबहादुर अहिले समर्थकहरूको बलियो साथको अपेक्षा गरिरहेका छन्। चौतर्फी चर्चाका बीच मानबहादुर पल्सर स्पोर्टस् अवार्डको पिपुल्स च्वाइस अवार्डको मनोनयनमा परेका छन्। खेलकौशलले चर्चित बनेका उनलाई यो अवार्ड लोकप्रियता मापन गर्ने माध्यम पनि बन्नेछ। मानबहादुर राष्ट्रिय खेलको प्रतिनिधित्व पनि गरिरहेका छन्। उनीसँगै क्रिकेटका सन्दीप लामिछाने, टेबुलटेनिसका स्यान्टु श्रेष्ठ, गल्फकी प्रतिमा शेर्पा र फुटबलर किरण चेम्जोङ पनि अवार्डका लागि प्रतिस्पर्धा गर्दैछन्। पिपुल्स च्वाइस विधाको विजेताले पल्सर मोटरसाइकल प्राप्त गर्नेछन्।"
जेशिकासँग नङ्सल स्तब्ध,"काठमाडौं : झापाकी जेशिका गुरुङसँग पराजित हुँदै शीर्ष वरीयताकी नङ्सल तामाङ सातौं पुष्पलाल स्मृति राष्ट्रिय ब्याडमिन्टन प्रतियोगिताको सेमिफाइनलबाटै बाहिरिएकी छन्। त्रिभुवन आर्मी क्लबकी नङ्सल आफूभन्दा कम वरीयताकी खेलाडी जेशिकासँग १४२१, २११५, २११६ को सेटमा पराजित भइन्। १९ वर्षीया जेशिका भने शीर्ष वरीयताकी खेलाडीलाई पराजित गर्दै उपाधि नजिक पुगेकी छन्। प्रतियोगितामा सशक्त प्रदर्शन गरेकी जेशिका महिला युगल र महिलाको यू१९ तर्फ पनि फाइनलमा पुगेकी छन्। जेशिकाले अब शनिबार हुने फाइनल खेलमा उपाधिका लागि त्रिभुवन आर्मी क्लबकी अर्की खेलाडी रसिला महर्जनसँग प्रतिस्पर्धा गर्नेछिन्। रसिला झापाकी सुनैना मुखियालाई २१६, २११७ को सहज सेटमा पराजित गर्दै प्रतियोगिताको अन्तिम दुईमा पुगेकी हुन्। १४ वर्षीया रसिलाले उपाधि जिते उनी सिनियर राष्ट्रिय प्रतियोगिता जित्ने कम उमेरकी खेलाडी बन्ने ब्याडमिन्टन संघका अध्यक्ष वीरेन्द्र श्रेष्ठले बताए। महिलाको यू१९ तर्फको उपाधिका लागि पनि जेशिका र रसिला नै भिड्ने भएका छन्। जेशिका विराट ब्याडमिन्टन क्लबकी रोज पाण्डेमाथि २१९, २१५ को जितसहित अन्तिम दुईमा पुगेकी हुन्। रसिलाले पनि विराट ब्याडमिन्टन क्लबकै खेलाडी शिमा राजवंशीलाई २१११, २११६ ले पराजित गर्दै जेशिकासँगको भेट पक्का गरेकी हुन्। महिला युगलतर्फ जेशिका र सुनैनाको जोडीले त्रिभुवन आर्मी क्लबका रसिला र अमिता गिरीको जोडीलाई २११६, १७२१, २११७ ले पराजित गर्दै फाइनल यात्रा तय गरेका हुन्। महिला युगलको उपाधिका लागि जेशिका र सुनैनाको जोडीले आर्मीकै नङ्सल र अनुमाया राईको जोडीसँग प्रतिस्पर्धा गर्नेछ। नङ्सल र अनुमायाको जोडी जेष्ठ ब्याडमिन्टनका ज्योति लिम्बू र दिना पुनको जोडीलाई २११०, २३२१ को सेटमा जित हात पार्दै फाइनलमा पुगेका हुन्। काव्य वाटिकास्थित इटहरी ब्याडमिन्टन क्लबको हलमा भएको प्रतियोगिताको पुरुष एकलतर्फको उपाधिका लागि त्रिभुवन आर्मीका रत्नजित तामाङ र एपीएफ क्लबका दीपेश धामीबीच उपाधि भिडन्त हुने भएको छ। रत्नजितले भोजपुरका विकास श्रेष्ठलाई २११८, २११५ तथा दीपेशले आर्मी क्लबका नवीन श्रेष्ठलाई १४२१, २१८, २११५ ले पराजित गर्दै उपाधि भिडन्त पक्का गरेका हुन्। पुरुष युगलतर्फ त्रिभुवन आर्मी क्लबका रत्नजित र नवीन श्रेष्ठको जोडी फाइनल प्रवेश गरेको छ। रत्नजित र नवीनको जोडीले नेपाल पुलिस क्लबका विष्णु कटुवाल र जीवन आचार्यको जोडीलाई २११४, २११७ ले पराजित गर्यो। यो जोडीले उपाधिका लागि एपीएफका दीपेश धामी र बिजित थापामगरको जोडीसँग प्रतिस्पर्धा गर्नेछ। दीपेश र बिजितको जोडीले आर्मी क्लबका सुरोज महर्जन र प्रफुल महर्जनको जोडीलाई २११९, २११८ को सेटमा पराजित गर्दै अन्तिम दुईमा स्थान सुरक्षित गरेको हो। पुरुषको यु१९ तर्फ भने दुवै आर्मीका खेलाडी फाइनलमा प्रवेश गरेका छन्। आर्मीका प्रफुल महर्जन र रुकेश महर्जनले उपाधिका लागि प्रतिस्पर्धा गर्ने भएका छन्। प्रफुलले जेष्ठ ब्याडमिन्टनका सुनील जोशीलाई २११८, २११२ तथा रुकेशले सुनसरी ब्याडमिन्टन एकेडेमीका प्रनिशसिंह ठकुरीलाई २११३, २११२ ले पराजित गरे। भेट्रान्स युगलतर्फ धनकुटाका योगेश्वर श्रेष्ठ र किरण प्रधानको जोडीले स्वर्णका लागि ललितपुरका सुगतरत्न शाक्य र सुनिल शाक्यको जोडीसँग प्रतिस्पर्धा गर्ने भएको छ। श्रेष्ठ र प्रधानको जोडीले मोरङका पदम धिमाल र दिलकुमार राईको जोडीलाई २११२, २१११ तथा शाक्यद्वयको जोडीले झापाका श्रीप्रसाद धिमाल र सञ्जयभक्त श्रेष्ठको जोडीलाई १५२१, २११९, २११८ ले पराजित गरेका थिए। प्रतियोगिताको फाइनल खेल शनिबार हुनेछ।"
"सन्दीपले लिए पहिलो विकेट, पार्थिव पटेल आउट",काठमाडौँः नेपाली क्रिकेटर सन्दीप लामिछानेले डेब्यु खेलमा रोयल च्यालेन्जर्स बैंगलोरको विकेट लिन सफल भएका छन् । उनले २४ ओभरमा आरसीबीका पार्थिव पटेललाई एलबीडब्लु धरापमा पार्दै पेभेलियन पठाएका हुन् । इन्डियन प्रिमियर लिग (आईपीएल) अन्तरगत दिल्लीले दिएको १८२ रनको लक्ष्य पछ्याएको रोयल च्यालेन्सजर्सविरुद्ध सन्दीप लामिछानेले सुरुमै बलिङको अवसर पाएका थिए । १० खेलपछि सन्दीपलाई मैदानमा उतारेको दिल्लीले उनलाई बैंगलोरको जवाफी इनिङको पहिलो ओभरमै बलिङको अवसर दिएको हो । सन्दीपले अहिले आरसीबी ओपनरहरू पार्थिब पटेल र मोइन अलीविरुद्ध बलिङ गरेका थिए। उनले पहिलो ओभर बलिङ गर्दै ६ रन दिएका थिए । तेस्रो ओभरमा उनले ८ बलमा केबल ६ रन बनाएको अवस्थामा पार्थिव पटेललार्इ पेभेलियन पठाउन पनि सफल भए । यसअघि पहिलो ओभरमा सन्दीपपछि बलिङ गरेका ट्रेन्ट बोल्टले आरसीबीका मोइन अलीलार्इ पहिलो बलमै पेभेलियन पठाएका थिए । सन्दीपको डेब्यु खेलमा दिल्ली डेयर डेभिल्सले रोयल च्यालेन्जर्स बैंगलोरलाई १८२ रनको चुनौती दिएको थियो । फिरोज शाह कोटला मैदान भएको खेलमा टस हारेर ब्याटिङको निम्तो पाएको दिल्लीले रिसभ पन्तको ६१ रनको मद्धतमा मध्यम योगफल बनाउन सफल भएको थियो ।
राष्ट्रिय महिला लिग भलिबल जेठमा,"काठमाडौं : चौथो राष्ट्रिय महिला क्लब लिग भलिबल जेठ चौथो साता हुने भएको छ । भलिबलप्रति युवापुस्तालाई आकर्षित गर्ने लक्ष्यका साथ आयोजना हुने प्रतियोगिता जेठ २१ देखि २६ सम्म त्रिपुरेश्वरस्थित राष्ट्रिय खेलकुद परिषद्को कभर्ड हलमा हुनेछ । राष्ट्रिय वाणिज्य बैंकको मुख्य प्रायोजनमा हुने प्रतियोगितामा ६ टोलीको सहभागिता रहने शुक्रबार आयोजित पत्रकार सम्मेलनमा जानकारी दिइयो । प्रतियोगितामा सशस्त्र प्रहरी बलको एपीएफ क्लब, नेपाल पुलिस क्लब, त्रिभुवन आर्मी क्लब, न्यु डायमन्ड एकेडेमी, जावलाखेल भलिबल प्रशिक्षण केन्द्र र चितवनको पद्मोदय क्लबले प्रतिस्पर्धा गर्नेछन् । नेपाल भलिबल संघको आयोजनामा हुने प्रतियोगिताको विजेताले दुई लाख, उपविजेताले एक लाख, तेस्रो हुने टोलीले ५० हजार र चौथो हुने टोलीले २५ हजार नगद पुरस्कार प्राप्त गर्नेछन् । यसैगरी प्रतियोगिताको सर्वोत्कृष्ट खेलाडीले २५ हजार रुपैयाँ प्राप्त गर्नेछन् । यसैगरी विधागततर्फ लिब्रो, सर्भर, ब्लकर, लिफ्टर, स्पाइकर र उत्कृष्ट प्रशिक्षकले जनही पाँच हजार रुपैयाँ पुरस्कार प्राप्त गर्नेछन् । भदौमा इन्डोनेसियाको जकार्तामा हुने एसियाली खेलकुदको तयारीका लागि पुरुष टोली प्रशिक्षणमा रहेकाले महिला लिगको मात्र मिति घोषणा गरिएको नेपाल भलिबल संघका महासचिव जितेन्द्रबहादुर चन्दले जानकारी दिए । उनले एसियाली खेलकुदपछि पुरुष लिग सञ्चालन गरिने बताए । लिगको मुख्य प्रायोजक राष्ट्रिय वाणिज्य बैंकका प्रमुख कार्यकारी अधिकृत किरण श्रेष्ठले सामाजिक उत्तरदायित्वअन्तर्गत लिगलाई प्रायोजन गरेको र यो प्रायोजन आगामी दिनमा पनि निरन्तर रहने बताए ।"
नरेन्द्र मोदीले सम्झिए सन्दीप लामिछानेलाई,"काठमाडौँः भारतीय प्रधानमन्त्री नरेन्द्र मोदीले नेपाली युवा क्रिकेटर सन्दीप लामिछानेको चर्चा गरेका छन् । काठमाडौँ महानगरपालिकाले उनको सम्मानमा राष्ट्रिय सभा गृहमा शनिबार आयोजना गरेको कार्यक्रममा सन्दीपको नाम लिँदै अब नेपाली र भारतीयबीच जनस्तरमा अझै सम्बन्ध विस्तार गर्ने बताए । नेपालका लागि भारत काँधमा काँध मिलाएर अघि बढ्न तयार छ, नेपालको सफलता नै भारतको सफलता हो, नेपालको खुसी नै भारतको खुसी हो, मोदीले भने, नेपालका क्रिकेटर सन्दीप लामिछाने आईपीएलमा भाग लिइरहेका सुनेको छ । आउने समयमा क्रिकेट मात्रै होइन, अन्य खेलमा पनि जनतासँग जनताबीचको सम्बन्ध मजबुत हुनेछ । २० लाख भारतीय रुपैयाँमा दिल्लीमा आवद्ध भएका सन्दीपले अहिलेसम्म आईपीएल खेल्न पाएका छैनन् । दिल्ली आईपीएलको प्ले अफमा पुग्ने सम्भावना समाप्त भइसकेको छ।"
विराट कोहलीको आरसीबीविरुद्ध आईपीएलमा सन्दीपको डेब्यु,काठाडौँः नेपालका युवा स्पिनर सन्दीप लामिछानेलाई दिल्ली डेयर डेभिल्सले बल्ल प्लेइङ ११ मा उतारेको छ । संयोग कस्तो परेको छ भने सन्दीपले भारतीय कप्तान विराट कोहली नेतृत्वको रोयल च्यालेन्जर्स बैंगलोरविरुद्ध आईपीएलमा डेब्यु गरेका हुन् । इन्डियन प्रिमियर लिग (आईपीएल) को यो सिजनको अक्सनमा २० लाख भारतीय रुपैयाँमा दिल्लीले किनेका सन्दीपले यसअघि कुनै खेलमा अवसर पाएका थिएनन् । यसअघिका १० खेलमा अवसर नपाएका सन्दीपलाई दिल्लीले आईपीएलको प्लेअफको दौडबाट बाहिरिएपछि अवसर दिएको हो । दिल्लीले फिरोज शाह कोटल मैदानमा टस हार्दै ब्याटिङको निम्तो पाएको छ । ताजा अवस्थामा दिल्लीले ५५ ओभर ब्याटिङ गर्दै २ विकेटको क्षतिमा ४५ रन जोड्न सकेको छ । जारी इन्डियन प्रिमियर लिगमा दिल्ली ११ खेलबाट केबल ६ अंक मात्रै बटुल्दै तालिकाको सबैभन्दा पुच्छरमा रहेको छ ।
आर्इपीएलमा सन्दीपको डेब्यु: बैंगलोरसँग दिल्ली ५ विकेटले पराजित,काठमाडौँः नेपाली युवा क्रिकेटर सन्दीप लामिछानेले डेब्यु गरेको खेलमा दिल्ली डेयर डेभिल्स रोयल च्यालेन्जर्स बैंगलोरसँग ५ विकेटले पराजित भएको छ । बैंगलोरलाई जिताउने क्रममा नटआउट रहेका एबी डिभिलियर्सले ३७ बलमा ७२ रनको योगदान दिए । त्यसैगरी विराट कोहलीले ४० बलमा ७० रनको गतिलो पारी खेले । कोहली र डि भिलियर्सले तेस्रो विकेटका लागि सतकीय साझेदारी गर्दै जितको आधार खडा गरे । अन्य ब्याटसम्यानको प्रदर्शन विर्सन लायक रह्यो । दिल्लीका लागि सबैभन्दा किफायती बलिङ सन्दीपले गरे । उनले ४ ओभर बलिङ गर्दै केबल २५ रन मात्रै खर्चिएर बैंगलोरको एक विकेट लिए । सन्दीपले पार्थिप पटेललाई ८ बलमा ६ रन बनाएको अवस्थामा पेभेलियन फर्काए । त्यसैगरी बोल्टले ४ ओभर नै बलिङ गर्दै ४० रन खर्चेर २ विकेट लिन सफल भए । यसअघि फिरोज शाह कोटला मैदानमा टस हारेर पहिले ब्याटिङ गरेको दिल्लीले पुरै २० ओभर खेल्दै ४ विकेटको क्षतिमा १८१ रन बनाएाको थियो । दिल्लीका लागि रिसभ पन्तले ३४ बलमा सर्वाधिक ६१ रनको योगदान दिए । त्यसैगरी नटआउट रहेका अभिषेक शर्माले १९ बलमा ४० रन बनाए । बैंगलोरका लागि युजभेन्द्र चाहलले सर्वाधिक २ विकेट लिएका थिए ।
आईपीएलको डेब्यु खेलमै प्रभाव छाडे सन्दीपले,"आरसीबीविरुद्ध सबैभन्दा किफायती बलिङ काठमाडौँः इन्डियन प्रिमियर लिग (आईपीएल) को डेब्यु खेलमै नेपाली युवा क्रिकेटर सन्दीप लामिछानेले आफूलाई प्रमाणित गरेका छन् । दिल्ली डेयर डेभिल्सले प्ले अफमा पुग्ने सम्भावना समाप्त भएको अवस्थामा प्लेइङ ११ मा पारेपछि रोयल च्यालेन्जर्स बैंगलोरविरुद्ध ४ ओभर बलिङ गरेका सन्दीपले आफूलाई सबैभन्दा किफायी बलरका रुपमा प्रमाणित गरेका हुन् । दिल्लीबाट पहिलो, तेस्रो, छैटौँ र बाह्रौँ ओभरमा बलिङ गरेका उनले केबल २५ रन खर्चेर १ विकेट समेत लिए । आरसीबीका ओपनर पार्थिब पटेलले ८ बलको सामना गर्दै ६ रन बनाएको अवस्थामा सन्दीपले एलबीडब्लु धरापमा पारेका थिए । कसिलो बलिङ गरेका सन्दीपले स्पिनको प्रभाव देखाउँदै आरसीबीका ब्याटसम्यानहरू विराट कोहली र एबी डिभिलियर्सलार्इ समेत दबाबमा राखे । उनले ११५ ओभरमा एबी डि भिलियर्सलाई एउटा मात्रै छक्का हान्ने मौका दिए । समग्र बलिङको कुरा गर्दा सन्दीपले १० डट बल प्रहार गरे, उनको इकोनोमी ६२५ थियो । त्यसैगरी उनले पेभेलियन फर्काएका पार्थिब पटेलले पनि केबल एक मात्रै चौका प्रहार गर्न सके । पटेलले २३ ओभरमा चौका हाने लगत्तै २४ ओभरमा सन्दीपले उनलाई एलबीडब्लु धरापमा पारे । आरसीबी तथा भारतीय कप्तान विराट कोहलीले पनि सन्दीपको बलमा एक मात्रै चौका प्रहार गर्न सके । कोहलीले छैटौँ ओभरमा सन्दीपको पहिलो बलमा चौका हानेपनि त्यसपछि ११ रन मात्रै बटुल्न सके । दिल्लीका अन्य बलरमा हर्षल पटेल सबैभन्दा महँगा सावित भए । उनले ४ ओभर बलिङ गर्दै ५१ रन खर्चेर एक विकेट लिए । न्यूजील्यान्डका टेरेन्ट बोल्टले पनि चार ओभर नै बलिङ गर्दै ४० रन खर्चेर २ विकेट लिए । अर्का बलर जुनियर डालाले ३ ओभर बलिङ गर्दै ३४ रन दिए । १ विकेट लिएका अमित मिश्राले ४ ओभरमा ३३ रन खर्चिए । सन्दीपले गतिलो प्रदर्शन गरेको खेलमा दिल्ली भने पराजित भएको छ । दिल्ली डेयर डेभिल्स रोयल च्यालेन्जर्स बैंगलोरसँग ५ विकेटले पराजित भएको हो । बैंगलोरलाई जिताउने क्रममा नटआउट रहेका एबी डिभिलियर्सले ३७ बलमा ७२ रनको योगदान दिए । त्यसैगरी विराट कोहलीले ४० बलमा ७० रनको गतिलो पारी खेले । उनीहरूले तेस्रो विकेटका लागि सतकीय साझेदारी गरे । अन्य ब्याटसम्यानको प्रदर्शन विर्सन लायक रह्यो । दिल्लीका लागि सबैभन्दा किफायती बलिङ सन्दीपले गरे । उनले ४ ओभर बलिङ गर्दै केबल २५ रन मात्रै खर्चिएर बैंगलोरको एक विकेट लिए । सन्दीपले पार्थिप पटेललाई ८ बलमा ६ रन बनाएको अवस्थामा पेभेलियन फर्काए । त्यसैगरी बोल्टले ४ ओभर नै बलिङ गर्दै ४० रन खर्चेर २ विकेट लिन सफल भए । यसअघि फिरोज शाह कोटला मैदानमा टस हारेर पहिले ब्याटिङ गरेको दिल्लीले पुरै २० ओभर खेल्दै ४ विकेटको क्षतिमा १८१ रन बनाएाको थियो । दिल्लीका लागि रिसभ पन्तले ३४ बलमा सर्वाधिक ६१ रनको योगदान दिए । त्यसैगरी नटआउट रहेका अभिषेक शर्माले १९ बलमा ४० रन बनाए । बैंगलोरका लागि युजभेन्द्र चाहलले सर्वाधिक २ विकेट लिएका थिए । दिल्लीले टस हारेर पहिले ब्याटिङ गर्दै दिएको १८२ रनको चुनौती पछ्याएको बैंगलोरले ६ बल बाँकी रहँदै जित दर्ता गराएको हो ।"
सन्दीप लामिछाने आरसीबीविरुद्ध सुरुमै बलिङमा,काठमाडौँः इन्डियन प्रिमियर लिग (आईपीएल) अन्तरगत दिल्लीले दिएको १८२ रनको लक्ष्य पछ्याएको रोयल च्यालेन्सजर्सविरुद्ध सन्दीप लामिछानेले सुरुमै बलिङको अवसर पाएका छन् । १० खेलपछि सन्दीपलाई मैदानमा उतारेको दिल्लीले उनलाई बैंगलोरको जवाफी इनिङको पहिलो ओभरमै बलिङको अवसर दिएको हो । सन्दीपले अहिले आरसीबी ओपनरहरू पार्थिब पटेल र मोइन अलीविरुद्ध बलिङ गरेका हुन् । उनले पहिलो ओभर बलिङ गर्दै ६ रन दिएका छन् । सन्दीपछि बलिङ गरेका ट्रेन्ट बोल्टले आरसीबीका मोइन अलीलार्इ पहिलो बलमै पेभेलियन पठाएका छन् । सन्दीपले डेब्यु गर्न लागेको खेलमा दिल्ली डेयर डेभिल्सले रोयल च्यालेन्जर्स बैंगलोरलाई १८२ रनको चुनौती दिएको थियो । फिरोज शाह कोटला मैदान भएको खेलमा टस हारेर ब्याटिङको निम्तो पाएको दिल्लीले रिसभ पन्तको ६१ रनको मद्धतमा मध्यम योगफल बनाउन सफल भएको थियो ।

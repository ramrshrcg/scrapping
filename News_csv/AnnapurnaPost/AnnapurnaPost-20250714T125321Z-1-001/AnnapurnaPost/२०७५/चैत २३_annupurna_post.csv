शीर्षक,विवरण
विप्लवका सोच र व्यवहार,"नेकपाचन्दले व्यवहारमा नवीनता नभएर पहिलेभन्दा बलियोसँग पुरातन जडता पक्डेको प्रस्ट भएको छ। नेकपाचन्दले संगठित सैनिक बलका आधारमा चलाएको अराजकता, हिंसा र आतंकलाई सरकारले रोक लगाएको छ। उक्त किसिमको व्यवहार गर्नेहरूमाथि निगरानी र धरपकड सुरु गरेको छ। यसकारण नेकपाचन्द हाल भूमिगत र छिन्नभिन्न छ। सरकारको यो कारबाहीबारे केही कोणबाट टिप्पणी आएका छन्। अधिकांश टिप्पणी सघन छैनन्। केही टिप्पणीकारले अराजकता र आतंकको बोध गर्दागर्दै पनि बिचोबीचको स्थान ओगटेका छन्। मध्यभाग ओगट्नु कहिलेकाहीं उपयोगी बन्छ। तर, तटस्थता प्रदर्शन गर्न गरिने मध्यपन्थ नकच्चरो हुन्छ। अन्य केही टिप्पणिकारको विश्लेषण भने सम्यक, गम्भीर र मननीय रहेको छ। उता राजनीतिक दलका एक प्रवक्ताले भने राजनीतिक दाउपेचअन्तर्गत र धमिलो पानीमा माछा मार्ने हेतुले वार्ताबाट मात्र राजनीतिक समाधान निस्कने र तसर्थ सरकारको हालको निर्णय उचित नभएको टिप्पणी गरेका छन्। तर, हिंसा, आतंक र बलपूर्वकको अर्थोपार्जनलाई राजनीतिक भन्न सकिने भएन। राजनीतिक आन्दोलन वार्ताबाटै टुंगिनुपर्छ। तर, जुन आन्दोलन हिंसामय र सैनिकीकृत छ सोकोे हल राजनीतिक हुन सक्ने भएन। संविधानको रक्षा र कानुनको पालना गर्नुपर्ने सरकारले नगर्नु अन्यथा हुन्थ्यो। यो टिप्पणीको उद्देश्य भने अलि नौलो छ। यो टिप्पणी मुख्य गरेर हालसम्म चर्चामा नआएको, नेकपाचन्दको व्यवहार होइन, त्यसभित्र बहसमा रहेका जस्ता प्रतीत हुने केही सोचमा केन्द्रित छ। साथै नेकपाचन्दको सोच र व्यवहारबीचका अन्तरविरोध र सो अन्तरविरोधको सम्भाव्य हलबारे यहाँ चर्चा गरिनेछ। नेकपाचन्दका केही सोच सोचको तहमा नेकपाचन्द उल्लेख्य तहमा चलायमान देखिन्छ। यहाँ चलायमानको अर्थ पुरानो उग्र वामपन्थको रुढीको पहिचान र विश्लेषण गर्ने, स्थिरता र जडता पन्छाउने र हालै बन्दै गरेको विश्वलगायत क्षेत्र र मुलुकभित्रका परिवर्तन खुट्याउने त मूलतः रुढीमा नभएर नवीन परिवर्तनका आधारमा राजनीतिक दृष्टिकोण र कार्यभारको खाका कोरिनुपर्छ भन्ने अर्थमा हो। यसको मतलब नेकपाचन्दले गरेको विश्लेषण सही र यथेष्ट छ वा सो विश्लेषणमै आधारित भएर उनीहरूले आफ्नो राजनीतिक खाका तयार गर्दै छन् भन्ने होइन। सो विश्लेषणमै आधारित भएर हालको राजनीतिक यात्रा चालेको हो भन्ने झनै लाग्दैन। वास्तवमा सो विश्लेषणको शृंखला यात्रामा अलिपर पुग्दै गर्दा नेकपाचन्द कुन पाटो अख्तियार गर्दै अघि बढ्छ, सो रोचक हुने अनुमान गर्न सकिन्छ। तर साथै सोच संश्लेषित नहुँदा र त्यसले व्यवहार निर्देशित नगर्दा नेकपाचन्द आफैंले र अरूले समेत क्षति भोग्ने सम्भावना यथेष्ट रहन्छ। जुन प्रक्रिया हाल जारी पनि छ। फेरि पनि सोचको तहमा रहने हो भने नेकपाचन्दले वर्तमान विश्व, मुलुक र समाजका कैयन् महत्त्वपूर्ण मुद्दा खुट्याउन र खोतल्न खोजेको देखिन्छ। यी मुद्दा यो कारणले महत्त्वपूर्ण छन् कि बनिबनाउ मालेमाको रुढीभित्र यिनीहरू मुद्दा बन्नै सक्दैनन् बरु मन्त्र बनेर रहन्छन्। तर मन्त्रलाई मुद्दा बनाएरै एमाले र हालको माओवादी जन्मिएका हुन्। फेरि यिनैबाट कित्ताकाट गरेर रुढीतिर फर्किएका नेता र दल पनि धेरै छन्। उदाहरणका लागि नेकपाचन्दको रुढीको विनिर्माणको प्रारम्भिक तर गम्भीर लाग्ने प्रयासलाई नेकपा (क्रान्तिकारी) का नेता मोहन वैद्यले गम्भीर तवरले खण्डन गरेका छन्। हिँडिरहेको बाटो भरपर्र्दो लाग्नु एक किसिमले स्वाभाविक हो। तर, हालको विशिष्ट विश्व ऐतिहासिक संरचनाअन्तर्गत भने पहिले हिँडिरहेको बाटोलाई नै आँखा चिम्लेर पछ्याउँदा पहिरोको बीचमा पुगेर उभिएको आभास नहुनु र त्यस अवस्थामा समेत पुरानै बाटोको सार्वभौमिकताको गैरऐतिहासिक पृष्ठपोषण गरिरहनु रुढीवादमा रमाउनु पनि हो। एक्कासि रामराज्य को सुदूर र सम्भवतः मिथ्या परिकल्पनाको धुवाँभित्र रमाएर वर्तमानमा चाङ लागेका समस्याको हल खोज्दै जनजीवनलाई क्रमशः सहज तुल्याउने जिम्मेवारीबाट पन्छिनु पनि हो। नेकपाचन्दले केही हदमा मन्त्र जप्न छोडेको प्रतीत हुन्छ। समस्या चिर्ने गरेर विश्लेषण गरेको छैन। तर, खुट्याउँदै र खोतल्दै गरेको भने देखिन्छ। संश्लेषित त झन् गरेको छैन। तर, माक्र्स, लेनिन र माओले नभोगेको र विश्लेषण गर्नुनपरेको परिवर्तनहरूको सूची बनाएको छ। आशा गरौं, यो सूचीको विहंगम अर्थ खोज्ने काममा छामछामछुमछुम पनि गर्दैछ। नेकपाचन्द भन्छ र सोध्छ लेनिनले सहरमा सघन विद्रोह गर्न सिकाए। माओले गाउँमा दीर्घकालीन जनयुद्ध गर्न। तर अब गाउँ र सहरको भेद धुमिल हुँदै गरेकोे नयाँ संसार र मुलुकमा क्रान्तिको जमिन र स्वरूप पहिलेको झैं हुन सक्दैन। लेनिनले औद्योगिक र सहरी श्रमिकको साथ लिए, माओले साना कृषक र भूमिहीनको भने अबको मित्रशक्ति को हो ? मित्रशक्तिभित्र मध्यम वर्ग लाई समेत हुल्नुपर्ने हो कि ? यो किन पनि भने विश्वमा र नेपालमै पनि मध्यम वर्गले माओवादीलगायत अन्य प्रगतिशील दलहरूलाई सहयोग गरेको लामो फेहरिस्त छ। दोस्रो, नेकपाचन्द भन्छ माक्र्स, लेनिन र माओको बेलाभन्दा पनि विकसित र एकीकृत पुँजीवाद र विश्वकीकरण हाल मौजुद छ। यो गतिशील पनि छ। परेको बेलामा संसारभरिका आर्थिक र अन्य शक्ति एकीकृत गर्न सक्छ। साथै यो विश्व पुरानो रुढीअन्तर्गतको नितान्त पुँजीवादी, साम्राज्यवादी र सामन्ती कित्तामा सजिलै विभाजन गर्न सकिने खालको पनि छैन। कहाँसम्म भने पुँजीपतिहरूले नै नाफाको केही हिस्सा श्रमिक हितमा समेत खर्च गर्ने चलन बसेको छ। कामदारकै पनि कम्पनीमा केही लगानी छ। यो अर्थमा पुँजीवादी अर्थतन्त्र केही जनकल्याणकारी पनि भएको छ। तेस्रो, नेकपाचन्द भन्छ हालको विश्वमा कानुनको शासनलगायत केही व्यक्तिगत स्वतन्त्रता स्थापित भएको छ र यसले पुँजीवादी मान्यताभित्र राज्य सञ्चालनमा नागरिकलाई महत्त्वपूर्ण भूमिका दिएको छ। त्यसमाथि केही हदमा समावेशिता, मानवअधिकार आदि पाच्य बनेका छन्। साम्राज्यवाद फाँसीवादी व्यवस्था हो भने पुँजीवादमा प्रतिस्पर्धाको लागि जमिन छ। यद्यपि यो पनि सही हो कि पुँजीवाद हैकमीवादी व्यवस्था हो र लोकतन्त्रको गाडी कुलीनतन्त्रले हाँक्छ। यसर्थ यी परिवर्तनले केही भ्रम पनि छाडेका छन्। चौथो, नेकपाचन्द भन्छ विश्वमा सैनिकीकरणलगायत विज्ञान र प्रविधिमा ठूलो विकास भएको छ। यो सैनिकीकरणले बलिया मुलुकलाई अन्तर्राष्ट्रिय तहको शक्ति प्रदान गरेको छ। विज्ञान र प्रविधिको र सूचना प्रविधिको अभूतपूर्व विकास भएको छ। यातायात, सूचना सञ्चार, शिक्षा, संस्कृति आदिमा पुँजीवादले व्यापक परिवर्तन ल्याएको छ। नवीन राजनीतिक खाका कोर्न यो परिवर्तन बुझ्न आवश्यक बनेको छ। पाँचौं, नेकपाचन्द भन्छ हाल नवीन वर्ग सम्बन्धको विकास भएको छ। माक्र्स, लेनिन, माओका बेलामा झैं हाल समाजमा श्रमिक र पुँजीपति तथा किसान र जमिनदार मात्रै छैनन्, माक्र्सको बेलामा कामदारले पुँजीपति र राज्यकोे संयुक्त शक्तिअन्र्तगत पिसिएर दिनको १८ घन्टा खटिनुपर्ने स्थिति थियो भने हाल त्यस्तो छैन। फेरि अनेकथरी नयाँ खाले शिक्षित कामदारको सृष्टि भएको छ। जस्तै डाक्टर, इन्जिनियर, प्राध्यापक, वकिल, लेखापाल। यी कामदार पनि आखिरमा अरू कसैका लागि नै काम गर्छन् र अरूलाई नाफा आर्जन गर्न दिन्छन्। तर पनि पहिलेभन्दा यी छुट्टै किसिमका कामदार हुन्। पुँजीवादी पद्धतिअन्तर्गत व्यापक प्रगति गर्दै गरेका विशाल चीन र विशाल भारतका बीचमा रहेको नेपालले पुराना खाले समाजवादी व्यवस्था स्थापित गर्न र दिगो तुल्याउन सक्दैन। नेकपाचन्दको वर्तमान विश्व, मुलुक र समाजको हालको लेखाजोखामा यी र अन्य यस्तै नवीन परिवर्तनको चर्चा रहेको छ। परिवर्तनहरूको सूची लामो छ। छोटोछोटो र अपुग व्याख्या छ। सूची छ तर समष्टि छैन। सम्भावना खोतल्न खोजिएको छ। उता संशय पनि छ। विश्व, मुलुक र समाजमा भएका यी परिवर्तनले नेकपाचन्दको आफ्नै राजनीतिक लाइन मा के अर्थ राख्छ भन्नेबारे ठोस विश्लेषण छैन। नवीन परिवर्तन चिन्हित गर्ने काम उल्लेख्य मात्रामा भएको छ। तिनले रुढिमा केही प्रशस्त अहम् प्रश्न उठाएका छन्। तर, परिवर्तनहरूको मिहिन र ठोस विश्लेषण छैन। जहाँसम्म रुढीमा प्रश्न उठाउने सवाल छ, नेकपाचन्दमा त्यसको अर्को थप पाटो पनि छ। नेकपाचन्द भन्छ सोभियत संघ र चीनको बाटो हिँडेर होइन बरु त्यहाँ अख्तियार गरिएको रणनीतिको समालोचना गरेर मात्र ठीक बाटो र ठाउँमा पुग्न सकिन्छ। ती दुई मुलुकलगायत नेपाल र अन्य कतिपय समाजवादी, नौलो जनवादी आदि आन्दोलन र राज्यसत्ताहरूको असफलता र विघटनबाट पाठ नसिक्ने हो र बरु तिनै बाटो हिँड्ने हो भने सफलता हात लाग्दैन। सोभियत संघ ढल्नुको कारणबारे चर्चा गर्दै नेकपाचन्द एकातिर त्यसबाट पाठ सिक्नुपर्ने, अबको विश्वको हालको प्रकृति त्योभन्दा भिन्नै चरित्रको रहेको र यसैकारणले पनि पुराना राजनीतिक खाका र रणनीतिको अख्तियारीमार्फत सफलता हात नलाग्ने तर्क गर्छ। खास गरेर स्टालिनपछि समाजवादी सत्ता र नागरिकबीच मित्रवत् सम्बन्ध बन्न नसकेका, अझ जनताको मतबेगर प्रतिनिधि चुनिएका र यसैकारणसमेत सही नेतृत्वको विकास हुन नसकेकाबारे पनि नेकपाचन्दले चर्चा गरेको छ। यो बदलिँदो विश्व, मुलुक र समाजको ऐतिहासिक र संरचनात्मक विशिष्टतालाई नेकपाचन्दले साम्राज्यवादको विनिर्माण वा अन्त्यपछिको साम्राज्यवादपश्चात्को युग भन्ने बुझेको छ। यो संरचना र युगबारे ठोस चर्चा नेकपाचन्दमा छैन। तर कमसेकम पुरानो र हालको विश्वको चरित्रमा तात्विक भेद छ भन्ने नेकपाचन्दको निक्र्योल छ। उता नेकपा (क्रन्तिकारी) भने नेकपाचन्दले चर्चा गरेका नवीन विश्व संरचनाबारे बेखबर छ वा तिनलाई तपसिलको कोटीमा राख्छ। विश्व, मुलुक र समाजमा आएको परिवर्तन अनदेखा गरेपछि राजनीतिक खाका र रणनीतिबारे नवीन तवरले घोत्लिनुपर्ने आवश्यकता पनि परेन। स्थिति र रणनीति दुवै बनीबनाउ छन्। विश्व, मुलुक, समाज स्थिर वा स्थिर झैं छन्। रुढी कामचलाउ छ। नेकपाचन्दको व्यवहार उता नेकपाचन्दले बौद्धिक चुनौती बोक्दाबोक्दै पनि राजनीतिक हलबारे भने जडता अंगीकार गरेको देखिन्छ। माथि भनिए झैं नेकपाचन्दले पहिचान गरेको परिवर्तनको फेहरिस्त हेर्ने हो भने स्थिति आकलनको तहमा ऊ केही तथ्यसंगत बन्दैछ। बन्दै छ किनकि एकदुई वर्षयता मात्रै उसमा यी परिवर्तनको आभास सघन हुन थालेको बुझिन्छ। स्थापित समाजवादी सत्ताहरू र त्यहाँका नागरिक झन्डै दुई किनारामा ध्रुवीकृत भएर रहे, जनताको ती राज्यसत्ताहरूमा अपनत्व रहेन। चुनाव नभएर पनि सो भएन भनेर ठम्याइ सकेपछि र पुरानो समाजवादी सत्ताका अनेकन सत्य लाई प्रश्नवाचक घेराभित्र हालिसकेपछि राजनीतिक खाका र रणनीति दुवैको संश्लेषण हुनुपर्ने हो। सोच र व्यवहारबीच रहेको ठूलो र बढ्दै गरेका चौडाइ र गहिराइ पुर्दै जानुपर्ने हो। नेकपाचन्दको हालसालका गतिविधि भने सोच र व्यवहारबीचको विरोधाभासलाई अझ गहिरो र चौडा तुल्याउनतिर प्रस्ट तथा उद्यत् छ। नेकपाचन्दमा यो विरोधाभाष किन छ ? यो प्रश्नको केही ठोस उत्तरहरू हुन सक्छन्। एक आफ्नै खुट्याइमा सामान्यदेखि गम्भीर संशयहरू रहनु। दुई खुट्याइहरू संश्लेषित नहुनु वा त्यो हदसम्म संश्लेषित नहुनु। जुन हदसम्म नाकाम भए पनि स्थापित बौद्धिकराजनीतिक खाका र रणनीतिहरू सश्लेषित छन्। केही हदको संशय स्वसचेत मानव जीवनको अभिन्न अंग नै हो। किनकि सार्वभौम अर्थात् सर्वकालिक र सर्वस्थानिक सत्य छैन भनेर मानेपछि एउटै सत्य ले हामीलाई गोलबन्द गर्न र डोर्याउन सक्ने भएन। नेकपाचन्दको व्यवहारको तहमा भने सोचको अंश कतै आभास हुँदैन। हामी विशिष्ट इतिहास र संरचनाले जन्माएका र हुर्काएका र त्यो इतिहास र संरचनालाई जानीनजानी पुनर्गठन गर्ने प्राणी हौं भने हाम्रा राजनीतिक खाका र रणनीतिहरू इतिहास र संरचनाले तोकेका सीमाबाट स्वतन्त्र हुन सक्दैनन्। सीमाभित्र रहेर गरिनेलगायत सीमाको दायरा विस्तार गर्ने कार्यमा लाग्न हामी स्वतन्त्र वा केही स्वतन्त्रचाहिँ छौं। स्वतन्त्रताको दायराको हद भने तात्कालिक अवस्थाको विश्व, मुलुक र समाज सञ्चालनको परिपाटी र खाका, राजनीतिक, आर्थिक, सांस्कृतिक आदि संरचना र कर्ताहरूको संगठित जुझारुपनले निर्धारित गर्ने भयो। नेकपाचन्दले हाल सोच र व्यवहारबीच चर्काउँदै गएको विरोधाभाषको आधारभूमि भने उपरोक्त दुईभन्दा भिन्नै देखिन्छ। विरोधाभास हुँदै गर्ला तर हालको महत्त्वपूर्ण कार्यनीति संगठित र हतियारसहितको अर्थ संकलन र हिंसा अनि यसबाट निःसृत हुने आतंक र आतंकमार्फत सहज बन्ने विस्तारित अर्थोपार्जन नै हो भन्ने निचोडमा नेकपाचन्द पुगेको देखिन्छ। वास्तवमा नेकपाचन्दले हाल सञ्चालन गरेजस्तो हतियारबन्द अर्थोपार्जन र आतंकको शृंखलालाई व्याख्या गर्ने हिजोआजको शास्त्रीय खाकाले त्यस्तो आतंक र अर्थोपार्जनको शृंखलालाई अधिकांशतः कुनै राजनीतिक आदर्श सँंग जोडिएको अभियान हो भन्ने मान्दैन। त्यस्तो आदर्श लाई फगत एउटा सामुन्ने झुन्ड्याएको आडम्बरी नारा हो, जसको आडमा हिंसा, आतंक र ती सबैको मूल उद्देश्य जसरी भए पनि अर्थोपार्जन गर्न हो भनेर ठोकुवा गर्छ। झलक्क हेर्दा यो निचोड अलि बढी नै भयो कि भन्ने पनि लाग्छ। तर यसरी पनि सोचौं, यो विश्वमा गएको १५०२०० वर्षमा कति त्यस्ता उग्र दक्षिण र उग्र वामपन्थी नारा झुन्डिए होलान् र त्यसको आडमा हिंसा, आतंक र अर्थोपार्जन कति भयोे होला ? नाराअनुसारको कार्यक्रम सञ्चालन गरियो होला वा गरिएन होला ? अनि कार्यक्रमबाट जनताले दिगो फाइदा लिन सके होलान् ? अथवा मूल नेतृत्व त्यस नाराप्रति समर्पित हुँदाहँुदै पनि उक्त नारा र नेतृत्वको नाममा कति अनदेखा हिंसा, आतंक र अर्थोपाजन कार्यकर्तालाई गरे होलान् ? वा कार्यकर्ता इमानदार रहँदारहँदै पनि नेतृत्व भने मालामाल हुँदै गयो होला ? सम्भवतः अधिकांश आदर्शआतंकअर्थाेपार्जनका शृंखला कालान्तरमा हप्ता उठाउने तहमै स्खलित भएर अस्ताए होलान्। नेकपाचन्दले औपचारिकअनौपचारिक वार्तामार्फत हिंसा र सैनिकीकरणबाट अवतरण गरोस्। आतंकअर्थोपार्जनविस्तारित हिंसा शृंखलाले हतियारको संकलन र सैनिकीकरणको विस्तार गर्न प्रयोग हुने प्रस्ट देखिन्छ। तर सोच र व्यवहारबीचको चौडाइ र गहिराइ बढाउँदै जाँदा आफू वारि आउन नसक्ने अरूलाई पारि लान नसक्ने स्थिति बन्ने निश्चित हुन्छ। हतियारबन्द स्थितिको नेतृत्व कमिसारले गर्छ, जनसमर्थन खोज्ने र प्राप्त गर्ने राजनीतिक नेताले गर्दैन। एकातिर जनसमर्थन प्राप्त गर्ने स्थिति नबन्ने र अर्कोतिर सरकारको वैध बलसँग आमनेसामने भइरहँदा राजनीतिक र सैनिक बल क्षीण हुने निश्चित छ। उता लामोे हिंस्रक द्वन्द्वपछिको संविधानअन्तर्गत सबैखाले शान्तिपूर्ण राजनीति अख्तियार र सञ्चालन गर्ने स्वतन्त्रता प्राप्त भएको छ। यो राजनीतिक खाका प्रयोगमा धेरै विकार छन्। पछि पनि जन्मिरहन्छन्। तिनलाई सुधार गर्न सक्ने जमिन पनि छ। राजनीतिक खाका नै सुधार र विस्तार गर्ने जमिन पनि छ। इतिहासको पाठ यो सत्य हो सुधार कि विस्तारभन्दा पर पनि राजनीतिक खाका थिए र भविष्यमा पनि हुन्छन्। अर्थात् वर्तमानको राजनीतिक खाकाको सुधार र विस्तारको विशिष्ट सीमा छ। तर वर्तमानमा ती वैकल्पिक राजनीतिक जगतमा छिर्न, उदाउन र उदाएर फस्टाउन वर्तमान विश्व ऐतिहासिक परिस्थिति र प्रवाहले दिँदैन। गएका कैयन् दशकहरूको पाठ त्यही नै हो। सोचको तहमा नेकपाचन्द झन्डै यही नै विन्दुमा पुगेका पनि छ। तर व्यवहारको तहमा भने सोचको अंश कतै आभास हँुदैन। सारांशमा इतिहासको प्रवाहले खास कालका लागि खास बाटाहरू खोल्छ, खास बाटा खुला र बन्दको बीचतिर राख्छ र अन्य बाटा बन्द गर्छ। नेकपाचन्दको व्यवहारले लिँदै गरेको रूप भने बन्द गरिएको बाटोपट्टिको हो। वर्तमान युगमा वैकल्पिक बाटो खुला राख्ने, आधाआधी खुला राख्ने वा बन्द गर्ने काम इतिहासले स्थान र संरचनाविशेषलाई लिएर तय गर्छ। यसै पनि पुँजीवादको सागरमा एउटा मात्रै मुलुकमा समाजवादी राज्यसत्ता स्थापित गर्न र टिकाउन सकिन्छ वा सकिँदैन भन्ने प्रश्न समाजवादी साहित्यमा पुरानै हो। अहिलेसम्मको इतिहासले भन्छ त्यसा गर्न सकिँदैन। त्यसमाथि मूलतः पुँजीवादी पद्धतिअन्तर्गत व्यापक प्रगति गर्दै गरेका विशाल चीन र विशाल भारतका बीचमा रहेको नेपालले पुराना खाले समाजवादी व्यवस्था स्थापित गर्न र दिगो तुल्याउन सक्दैन। त्यसबाहेक हतियारबन्द युद्धको दौरान मुलुकको राजनीति, नेतृत्वलगायत अर्थतन्त्र कसरी छिमेकीपरस्त बन्दै जान्छ र त्यसबाट उम्किन कति ठूलो मूल्य चुकाउनुपर्छ भन्ने अनुभव सबैमा ताजै रहेको छ। समाजवादका कल्पनाकारले मूलतः सार्वभौम राष्ट्रको अवधारणाअन्तर्गत मुलुकपिच्छे छुट्टाछुट्टै राज्यसत्ता रहने परिपाटी परिकल्पना गरे। छुट्टाछुट्टै मुलुकमा छुट्टाछुट्टै समाजवादी सत्ताको परिकल्पना आफैं हरेक मुलुकको छुट्टाछुट्टै अर्थतन्त्र, राजनीति, उत्पादन व्यवस्था वर्ग आदि रहन्छ भन्ने विश्वासमा पनि आधारित थियो। वास्तवमा यो परिकल्पना सोभियत संघको समाजवादले नै पनि लागू हुन दिएन। पूर्वीयुरोपका मुलुकहरूलाई सोभियत संघमाथि आ िश्रत रहने सर्तमा मात्रै सार्वभौम रहन सक्ने तुल्याइयो। मुलुकमुलुकको छुट्टाछुट्टै अर्थतन्त्र रहने अवधारणाअन्तर्गत माक्र्सलगायत अन्य समाजवादी विद्वान्, नेता आदिले मुलुकपिच्छेको आफ्नै उत्पादन प्रणाली रहने मान्यता बाँडे। यसर्थ माक्र्सवादमा उत्पादन प्रणाली यस्तो व्यापक र जब्बर संरचना बन्यो जसको चरित्रले राज्यसत्ता, अर्थतन्त्र, वर्गविन्यासलगायत राज्य र समाजका सबै अन्य अवयवको चरित्र निर्धारक बन्यो। उता पुँजीवादी विश्व व्यवस्थामा त मुलुकपिच्छेको छुट्टाछुट्टै अर्थतन्त्र, उत्पादन व्यवस्था, वर्ग व्यवस्था, राजनीतिक व्यवस्था, सार्वभौमिकता रहँदैन वा न्यून मात्रामा रहन्छ। पुँजीवादी विश्व व्यवस्थाको मूल खाका उत्पादन प्रणाली नभएर व्यापार प्रणाली वा बेचबिखन प्रणाली बन्यो। उत्पादन प्रणाली बेचबिखन प्रणालीको सहायक बन्यो। अर्थात् जे बिक्छ, बिकाउन सकिन्छ, सो उत्पादन गरिन्छ, गर्न सकिन्छ। बेचबिखन नहुने, गर्न नसकिने वस्तु वा सेवाको के मूल्य ? अनि एकीकृत विश्व बजारमा यथेष्ट बेच्न नसक्ने मुलुकको के गणना ? पुरानो समाजवादी भएर यो एकीकृत पुँजीवादी विश्व व्यवस्थाअन्तर्गत बेचबिखनमा भाग लिनु हुन्छ वा हुँदैन ? हुन्छ भने नाफा कसले लिने, पुनर्लगानी कसले गर्ने, रोजगार कसले दिने ? दलले, राज्यसत्ता र यसका अंगहरूले ? वा निजी लगानीकर्ता, उद्यमी आदिले ? दल वा राज्यसत्ता वैश्यराजमा पारंगत भएको वर्तमान युगमा देखिएको छैन। जुन मुलुक यो प्रयत्नमा लागे ती रुग्ण भए। जुन बिरलो मुलुक, केही समयका लागि भए पनि, पेट्रोलियम वा अन्य खानीजन्य उत्पादनका कारणले रुग्ण हुनबाट बचे वा फस्टाए तीविरुद्ध नाकाबन्दी भयो, युद्ध छेडियो, गृहयुद्ध भयो, गराइयो। उता निजी लगानीकर्ता र उद्यमीले नाफा र पुनर्लगानीको चक्र सञ्चालन गर्ने हो भने समाजवाद आत्मविहीन बन्ने भयो। यसर्थ नेकपाचन्दको आतंक र अर्थोपार्जन सीमित स्थान र समयविशेषमा सँगसँगै लग्न सक्नुलाई एक किसिमको उपलब्धि नै मान्न सकिएला। तर, मुलुकको राज्यसत्ता हातमा लिन सक्नु र यही विश्व व्यवस्थामा सो राज्यसत्ता दिगो बनाएर राख्न सक्नु भने दन्त्यकथाभन्दा अन्य मान्न नसकिएला। अन्त्यमा, सोचको तहमा पुरातनताको मन्त्र तिरस्कार गर्दै वर्तमान विश्वमा हुँदै गरेका परिवर्तन, सम्भावना र छेकबारसमेतको लेखाजोखा गर्न केही गम्भीर रूपमा लागेको प्रतीत हुनाले पुरानै लाइनको समाजवादी दल र राज्यसत्ताले जन्माएका विकार केही पहिचान गरेको र नवीन सम्भावना खोतल्न थालेकाले नेकपाचन्द नयाँ बाटो खोज्दै छ भन्नका लागि केही आधार मिल्छ। तर नेकपा चन्दले व्यवहारमा नवीनता नभएर पहिलेभन्दा बलियोसँग पुरातन जडता पक्डेको प्रस्ट भएको छ। यो गम्भीर विरोधाभाषाको पुनरावलोकन र हल नेकपाचन्दले तुरुन्त खोजोस् भन्ने आग्रह गर्न सकिन्छ। साथै पुँजीवादअन्तर्गतको हालको विश्वको अन्तरंग एकीकृतपना, सो विश्व पुँजीवादको केन्द्रको मूल अंश एसिया र हाम्रै छिमेकमा स्थानान्तरण हुँदै गरेको स्थिति र त्यसले खोल्ने सम्भावनाबाट फाइदा लिन र खतरा पनि टार्न एकीकृत क्रान्ति को नारा प्रत्यक्षतः प्रत्युत्पादक हुने हुँदा सोबारे पुनर्विचार गर्न पनि आग्रह गर्न सकिन्छ। साथै वर्तमान संविधान र यसअन्तर्गतको लोकतन्त्र, यसमा आधारित समाजवाद, समावेशिता आदि आयामले कमसेकम केही दशकका लागि मार्गप्रशस्त गर्छन् र त्यही दौरान स्थापित पद्धति अख्तियार गर्दै संवैधानिक सीमा विस्तार गर्न र अघि बढ्न सकिन्छ। नेकपाचन्दले औपचारिकअनौपचारिक वार्तामार्फत यही बाटो अख्तियार गर्दै हिंसा र सैनिकीकरणबाट अवतरण गरोस् भन्ने आग्रह गर्न सकिन्छ।"
समृद्धि : सानो कामबाट थालौं,"लगानीकर्ताका लागि भियतनाम वा रुवान्डाजस्तै सहज बन्न सकोस् नेपाल अर्नेस्ट एफ सुमाकरको स्मल इज ब्युटीफुल पुस्तक सन् १९७३ मा प्रकाशन भएपछि राजा वीरेन्द्रले पढेछन् । एक दिन मन्त्रिपरिषद् बैठकमा हुकुम भएछ, मन्त्रीहरूलाई स्मल इज ब्युटीफुल पुस्तक नेपालको विकासका लागि पनि उपयुक्त हुन सक्छ । तिमीहरू पनि पढ । त्यसताका डा तुलसी गिरीको मन्त्रिमण्डल थियो । सबै मन्त्रीहरू आआफ्ना मन्त्रालय पुगेर उक्त किताब किन्न लगाए । नपुगेर दिल्लीबाट समेत झिकाइयो । त्यो किताब बोक्ने फेसन नै बन्यो । तर किताबले के सन्देश वा विचार दिएको थियो, व्यवहारमा कहिल्यै आएन । कारण थियो ठूलाठूला सपना जनतालाई बाँड्ने र आफूचाहिँ सत्ता, शक्ति र सुविधामा रमाइरहने गरेकाले । हाम्रा राष्ट्रिय नीतिहरू राम्रा छन् तर व्यवहारमा उतार्न कठिन छन् । सरकार चलाउनेहरू तत्काल गर्ने काममा ध्यान नदिएर विकासका ठूलाठूला सपना बाँडिरहेछन् । नेताहरू अर्थराजनीतिका कुरा सामान्य मानिसले नबुझ्ने भाषामा गरिरहेछन् । आवधिक योजनामा राज्यको क्षमताले नभ्याउने कुरा राखेकाले कार्यान्वयन हुनै सत्तैनन् । सेटिङ, प्लटिङ र लुटिङ ले नेपाली जनताको हुर्मत लिएको छ । नेतामन्त्रीले बोलेका कुरा कार्यान्वयनको समयसीमा नतोक्ने गरेकाले र गर्ने चेष्टा नगरेकाले नेतामन्त्री ढँटुवा र फटाहा भएका छन् । भ्रष्टाचार मौलाउँदो छ, राज्य व्यवस्था अकर्मण्यताले थिलथिलो भएको छ । सम्पूर्ण कुरामा विश्वास गुमेको बेला छ । अविश्वास र शंकाको पारो नेपाली समाजलाई थला पार्ने गरी चढेको छ । समयको कुनै महत्र्व छैन । मानवता, संवेदनशीलता र नैतिकतामा ह्रास छ । मुलुक अविकसित को जालोबाट उम्किन सकेको छैन । ससाना कुराबाट सुधार गर्न थाले हामी प्रस्थान विन्दुमा पुग्न सक्छौं । बजेट आवश्यक नपर्ने कुरामा सुधार गरौं । विश्वास आर्जन गरौं नेपाली नाम, काम, बोली, समय सबैको विश्वास हराएको बेला छ । नेपाली नाम राखे अस्पताल, विद्यालय, क्याम्पस, कम्पनी कुनै नचल्ने पारेर सबै विदेशी नाममा राखेर जनताको विश्वास जित्न लागेका छौं । नेपाली नाम भए विदेशीसँगको सम्बन्धन देखाउँछौं । कुनै चिजको स्थिर र सुपथ मूल्य भन्नुपरे कलकत्ताको भाउ, बम्बईको भाउ, हङकङको भाउ, खासाको भाउ भन्छौं । औषधोपचार गराउने अस्पतालका विशेषज्ञहरू अमेरिकन, जर्मन, कोरियन, चाइनिज प्रविधिबाट उपचार गर्ने भनेर विज्ञापन गरिरहेका छन् । पतञ्जली उत्पादन मात्र अर्गानिक हो भनेर पैसाको खोलो बगाइरहेका छांै । धार्मिक समारोहमा भारतीय, कोरियन गुरुहरू आए जीवन सफल ठान्छौं । सानातिना उपचारका लागि पनि आफ्ना अस्पताललाई अविश्वास गरेर विदेशै जान्छौं । यहाँको शिक्षा काम नलाग्ने भन्दै छोराछोरी विदेशै पठाउँछौं । सरकारी विद्यालय, सरकारी अस्पतालमा जनताको विश्वासै छैन । गतिलो निर्माण गर्नुपरे, अध्ययन गर्नुपरे विदेशीलाई नै निम्त्याउँछौं । अंग्रेजी फरर बोल्नेलाई विद्वान् ठान्छौं । विदेशी बैंकमा रकम राखे मात्र सुरक्षित ठान्छौं । विदेशी ब्रान्ड सामान घरमा राख्न पाए वा आफूले लगाउन पाए आफूलाई उच्च ठान्छौं । नेपाली उत्पादनबारे न जानकारी राख्छौं, न त प्रयोग गर्छौं । ए, नेपाली पो! भनेर हेलाँ गर्छौं । छोराछोरी विदेशमा छन् भन्न पाउँदा गमक्क पर्छौं । भोेजभतेरमा विदेशी खानपान, नाचगान गर्न पाए त्यो भोज माथिल्लो स्तरको ठान्छौं । क्षमतावान् र योग्य व्यक्तिलाई विश्वास गर्दैनौं । अक्षम आफ्नै मान्छेलाई जिम्मेवारी दिन्छौं । आफ्नो मान्छे नपाए संस्था नै खाली राखिदिन्छौं । काम लथालिंग हुन्छ अनि ढाकछोप गर्छौं । गत १५ वर्षको मिडिया र सामाजिक सञ्जालमा सार्वजनिक पदाधिकारीको कुकृत्य र उनीहरूमाथि अविश्वास र घृणाको टिप्पणी अभिलेखस्वरूप सबैसामु छ । सबैभन्दा बढी अति विशिष्ट व्यक्तिहरूबारेमा हास्य, व्यंग्य र कार्टुन बनेका छन् । यसरी सम्पूर्ण कुरामा विश्वास गुमाएपछि यहाँको असल कुरा स्वतः कमसल हुन्छ । के हामी यी सबै कुरा मनन गरेर साझा नेपालीपन विकास गर्न र गौरव गर्न सक्दैनौं ? मुलुकभित्र विश्वास आर्जन नगरी देश विकास सम्भव छैन । यसका लागि थप बजेट चाहिँदैन, राष्ट्रवादी भएर गरिने प्रयास मात्र हो । सदाचार पद्धति अपनाऔं नैतिकवान्, सदाचारी, कर्तव्यपरायण सबै नागरिक हुनुपर्छ । त्यसमा पनि सार्वजनिक पद ओगट्ने मानिस अनिवार्य नैतिकवान् हुनैपर्छ । दह्रो ऐनकानुन बनाएर नैतिकता आउँदैन । आफूले आपैंलाई आचारसंहिता भित्र राख्नुपर्छ, आचरणचरित्र सुधार गर्नुपर्छ । मन्त्रिपरिषद्मा बस्नेकै आचारसंहिता छैन । प्रधानमन्त्रीले दलको बैठक प्रधानमन्त्री निवासमा चलाउन हुने कि नहुने ? कर्मचारीले निजी कामका लागि बिदा लिएजस्तै प्रधनमन्त्री, मन्त्री, राष्ट्रपति, सभामुख र यस्तै राजनीतिक नियुक्ति पाएकाले बिदा लिनुपर्ने कि नपर्ने ? कि उनीहरूको निजी काम सबै सरकारी नै भइरहने ? विकसित मुलुकका राष्ट्रपति, प्रधानमन्त्रीले निजी कामका लागि बिदा बसेका रेकर्ड छन् । गत वर्ष मात्रै न्युजिल्यान्डकी प्रधानमन्त्री जेसिन्डा आर्डन सुत्केरी बिदामा बसिन् । राजनीतिक दलको सबै कामकारबाही मन्त्रीहरूले आफ्नै मन्त्रालय वा सरकारी निवासबाट सञ्चालन गर्न पाउने कि पूर्ण समय मन्त्रालयको काम गरेर बस्नुपर्ने ? सरकारी कोषबाट केकस्तो कार्य र कुन ठाउँमा खर्च गर्न पाउने ? निर्वाचित भएपछि जुन पदमा निर्वाचित भयो, त्यो पदको काम गर्ने कि राजनीतिक दलको पदको काम गरिरहने ? प्रमाणसहित भ्रष्टाचार, नैतिक पतन वा फौजदारी आरोप लागे नैतिकताका आधारमा पद छोड्ने कि नछोड्ने ? सार्वजनिक पद धारण गर्ने व्यक्तिले डन, तस्कर, सरकारी रकम दुरुपयोग गर्ने, अवैध रकमको कारोबार गर्ने, भ्रष्टाचारी भनेर सार्वजनिक रूपमै दरिएका व्यक्तिको भोजभतेर समारोहमा भाग लिन पाउने कि नपाउने ? भूतपूर्व भएपछि राज्यको सुविधा भनेर गाडी, गार्ड, घरभाडा, कर्मचारीको तलबभत्ता सबै लिइरहने कि नलिने ? यी सबै कुरा आचारसंहितामा राख्नुपर्छ र पालना गर्नुपर्छ । समयमै आचारसंहिता बनेको भए पर्यटनमन्त्री रवीन्द्र अधिकारी दुर्घटनामा पर्ने थिएनन् होला । पहिलो उनले वाइडबडी जहाज खरिदको आरोप लाग्नेबित्तिकै राजीनामा दिनुपथ्र्याे होला । दोस्रो उद्योगीको निजी हेलिकोप्टर प्रयोग नगरी नेपाली सेनाको हेलिकोप्टर प्रयोग गर्नुपर्ने हुन्थ्यो होला । सरकारी काममा जाँदा धर्मकर्म वा निजी कार्यमा जान बन्देज हुन्थ्यो होला । तेह्रथुम चुहानडाँडाबाटै काठमाडौं फिर्थे होलान् । संवैधानिक अंगमा लोकमानसिंह कार्की, गोपाल पराजुली, दीपक जोशी, राजनारायण पाठक प्रवृत्तिका व्यक्तिहरू नियुक्ति हुने थिएनन् होला । गरे संवैधानिक पदाधिकारीले पनि नैतिकताका आधारमा जिम्मेवारी लिन्थे होला । सरकारी ढुकुटीबाट आफ्ना कार्यकर्ता र आफ्ना मान्छेलाई रकम बाँडिने थिएन होला । यसरी राज्यका उच्चतम् पदमा बस्नेहरू नैतिकवान् भए मात्र त्यसको प्रभाव तल पर्दै जान्छ । हामीले सभ्य मानिसको जमात को समाज बनाउन सफल हुन्थ्यौं । नैतिकवान् हुन थप रकम चाहिँदैन, त्याग र इमानदारीपूर्वकको प्रयास हो । समयलाई पलपल पालना गरौं आफू समयको पालना नगर्ने अनि नेपाली समय यस्तै हो भनेर हँसीमजाक गर्ने हाम्रो खराब बानी छ । व्यवस्थापनविज्ञ परेटो समय सिद्धान्तमा भन्छन् अविकसित मुलुकमा धेरैले ८० प्रतिशत समय खर्च गर्छन् र २० प्रतिशत प्रतिफल निकाल्छन् र बाँकी २० प्रतिशत समय खर्च गरेर ८० प्रतिशत प्रतिफल निकाल्न खुबै प्रयत्न गर्छन् । परेटोले भनेजस्तै हामी जेठ र असारमा विकास कार्यका ८० प्रतिशत प्रतिफल निकाल्नमा कम्मर कसेका छौं । प्रजातन्त्र पुनस्र्थापनापश्चात्को झन्डै तीन दशक नियाल्यौं भने समयसीमाभित्र भइरहेका काम स्थायी जागिरे वा राजनीतिक नियुक्तिवालाले आफ्नो तलब, भत्ता, सुविधा आदि समयअघि नै लिएका छन् । गर्नुपर्ने कुनै काम समयसीमाभित्र गरेको उदाहरण छैन । अब भइहाल्छ भनेर नेताहरू बोलिरहे तर तोकेको समयभन्दा सात वर्षपछाडि संविधान बन्यो । डेढ दशकपछि निर्वाचन भयो । संघीय स्वरूप बन्न पाँच वर्ष लाग्यो । संविधानले दिएको समयसीमाभित्र कानुन बनेनन् । संवैधानिक नियुक्ति हुँदैनन् । दलहरू आफ्ना महाधिवेशन समयमा गर्दैनन् । आआफ्ना विधानअनुसार समिति बनाउन सत्तैनन्, बैठकसम्म बस्तैनन्, आम्दानी खर्च पारदर्शी छैन । अनि तिनै दलहरू गतिला भनेर कुर्लिरहन्छन् । संसद्को बैठक निर्धारित समयमा बसेको रेकर्ड विरलै होला । छोटो समयमै रुवान्डा विश्वकै उदाहरणीय मुलुक बनेको छ । यता हामी भने जातजाति, उपजाति, थर, गोत्र, वर्ग, क्षेत्र, लिंगका आधारमा राज्यको भाग खोज्दै विभाजित छौं । आन्दोलनविद्रोह गर्ने विभिन्न समूहसँग सरकारले गरेको दुई दर्जनभन्दा बढी सम्भौता छन् । कति समयसीमाभित्र ती सम्झौताका सर्तहरू पालना गर्ने हो भन्ने खुलाएको हुँदैन । सम्झौताअनुसार काम भएन भनेर सम्झौता गर्ने नै अरू समय खर्च गर्दै कुर्लिरहन्छ । हत्यारा, बलात्कारी, तस्करजस्ता अपराधी अब एकदुई दिनमा समात्छौं भनेर आधिकारिक व्यक्तिहरू बोल्छन् तर एकदुई वर्ष व्यतीत हुँदा पनि पक्डिएको हुँदैन । राष्ट्रिय गौरवका आयोजनाहरू समयसीमा तोकेर ठेकेदारसँग सम्झौता गरेको हुन्छ । तोकेको समयभित्र २० प्रतिशत पनि काम भएको उदाहरण छैन । लाचार इन्जिनियरहरू र मन्त्रीहरू कारबाही गर्नुको बदला म्याद थपेको थप्यै हुन्छन् । किनकि, समयको महत्र्वलाई देश विकासको अभिन्न अंग बनाएको छैन । विद्यार्थी जाँच दिन्छन्, नतिजा समयमा आउँदैन । कार्यालयहरूमा नागरिक वडापत्र टाँगेको छ, सेवाग्राहीबाट लिने सेवा शुल्क र सेवा दिने समयसीमा उल्लेख गरेर । सरकारकै निकायले अनुगमन गर्दा ९० प्रतिशत कार्य नागरिक वडापत्रअनुसार गरेको पाइएन । प्रधानमन्त्री, मन्त्री, दलका नेताहरू अतिथि हुने सभासमारोहमा नगए पनि हुन्छ । एकाध घन्टा ढिलाइ गर्नु सामान्य मान्छन् नेताहरू । यात्रा गर्दा नेपालका बस, प्लेनहरू पट्यारलाग्दो गरी कुर्नुपर्छ । सरकारी कामकाजको वार्षिक मूल्यांकन गर्दा गत ५६ दशकदेखि उनै समस्या दोहोरिइरहेको पाइन्छ । ती हुन् समयभित्र विस्तृत प्राविधिक अध्ययन नहुनु, समयसीमाभित्र बजेट निकासा नहुनु, समयभित्र ठेकेदारले काम नसक्नु, समयावधि नपुगी आयोजना प्रमुखनिर्णयकर्ताको सरुवा भइरहनु आदि । समय पालना गर्न थप रकम चाहिने होइन, बरू समयसीमामा काम नगर्दा सयौं गुणा बढी खर्च हुन्छ । अधिकार सकेसम्म बढी प्रत्यायोजन गरौं सरकार र स्वायत्त संस्थाहरूका मुख्यमुख्य पदाधिकारीसँग धेरै अधिकार हुन्छ । उनीहरू आफूलाई शक्तिशाली बनाउन सबै निर्णय आपैंबाट होस् भन्ठान्छन् । यो सोचबाट निरंकुशता बढ्छ । लोकतन्त्रमा अधिकार प्रत्यायोजन र शक्ति विकेन्द्रीकरण भनेको अधिकभन्दा अधिक नागरिकलाई जिम्मेवारी र निर्णय प्रक्रियामा सहभागी बनाउनु हो । अधिकार प्रत्यायोजन गर्दा जिम्मेवारी बाँडिन्छ, कार्यसम्पादन छिटो हुन्छ । अमेरिकी राष्ट्रपति आइजनहावरको सिद्धान्त थियो, तत्काल गर्न सक्ने योजना गर, निधो नहुने र द्विविधा हुने कुरा छुट्याऊ र फालिदेऊ । बाँकी कामका लागि सकेसम्म बढी अधिकार प्रत्यायोजन गर र कार्यान्वयन गर । हाम्रो राज्य सञ्चालन भने प्रधानमन्त्रीले अरू मन्त्रालयअन्तर्गतका संस्था र आयोजना आफ्ना कार्यालयअन्तर्गत ल्याएका छन् । आन्तरिक द्वन्द्व बढिरहेको छ । हिजोभन्दा आज कार्यसम्पादन घटिरहेको छ । संविधानले तल्लो तहका सरकारहरूले गर्ने भनेका काम पनि छिमलीछिमली संघ सरकारमा राख्ने काम भइरहेको छ । यो लोकतन्त्रलाई उल्टो बाटोमा हिँडाउने कार्य हो । सिंहदरबार निरंकुश प्रधानमन्त्रीले बनाएको हुँदा अहिलेसम्म पनि यो अकर्मण्य र निरंकुशताको परिचायक बनिरहेको छ । प्रादेशिक सरकारहरू राज्य सञ्चालनका विभिन्न महत्र्वपूर्ण क्षेत्रहरूको सञ्चालनमा अधिकारविहीन भएकाले संघ सरकार र स्थानीय तहको चेपुवामा फजुल खर्च संस्थाका रूपमा प्रतिबिम्बित भइरहेका छन् । राज्यका सबै अंग क्रियाशील नभएसम्म समृद्धि आउँदैन । क्रियाशील गराउन अधिकार दिनुपर्छ । दण्ड र पुरस्कारको भागी बनाउनुपर्छ । यसका लागि थप बजेट भार पर्दैन । दरो अनुगमन र मूल्यांकन गर्ने इच्छाशक्ति चाहिन्छ । बोलेका कुरा पुर्याउने अठोट गरौं विनागृहकार्य राज्यका नीति, योजना र कुनै कार्य गर्ने भनेर नबोलौं । विगतमा पनि शासकहरूले नेपाललाई एसियाली मापदण्डमा पुर्याउने, सिंगापुरसरह बनाउने, स्विट्जरल्यान्डको जस्तो विकास गर्ने भने । ती शब्दसहित ती शासक कार्टुनको र हास्यव्यंग्यका सामग्री बने । प्रत्येक प्रधानमन्त्रीले सुशासन दिन्छु भनेर कबोल गरेका हुन्छन् । मापन र मूल्यांकन गर्ने संस्थाहरूको वार्षिक प्रतिवेदनमा भ्रष्टाचार र कुशासन बढेको आँकडा आइरहेको छ । भूकम्प पुनर्निर्माणलाई गति दिन राष्ट्रपतिले रानीपोखरी र प्रधानमन्त्रीले बुङमतीको एउटा घरबाट पुनर्निर्माण प्रारम्भ गरे । उनीहरूले शिलान्यास गरेका बनेनन्, अरू बने । शिलान्यास गर्ने पदमै छन् । काठमाडौंको धुलो र धुवाँले आक्रान्त जनतालाई राहत दिन प्रधानमन्त्रीले दुई महिनाभित्र सडकका खाडल पुर्नू भन्ने आदेश दिए । ठेकेदार र काम लगाउनेहरूका गोजी पुरिए, खाडल एक वर्षपछि पनि ज्यूँ का त्यूँ छँदै छन् । सडकका खाडलमा अझ धेरै दुर्घटनामा परे । तत्काल यातायात सिन्डिकेट तोड्ने आदेश भयो । गर्नेगराउनेबीच भित्र के भयो, सिन्डिकेट तोडिएन । घरघरमा ग्याँस पाइप पुर्याउने प्रधानमन्त्रीको बोली अर्काे हास्यव्यंग्य र कार्टुनको विषय बन्यो । स्थानीय तहमा दुई महिनामा कर्मचारी आपूर्ति भइसक्छ भनेर सरकारका जिम्मेवार व्यक्तिहरू बोलिरहे, गएको बाह्र महिनामा त्यो दुई महिना आएन । पानीजहाज, अन्तरदेशीय रेल सेवा चलाउने, तुइनहरू, झोलुंगे पुल बदल्नेजस्ता कुरा काल्पनिक बर्बराहट भइरहेका छन् । पर्याप्त गृहकार्य गरेर बोले सबै काम विनियोजित बजेटले नै पुग्छ । सरकारले गरे काम हुन्छ भनेर जनता आश्वस्त हुन थाल्नेछन् । ऐनकानुन कडाइका साथ लागू गरौं वर्तमान अवस्थामा राष्ट्रिय गौरव वा राष्ट्रिय स्तरका आयोजनाबाट अर्बौं पेश्की रकम लिएर समयसीमाभित्र पाँच प्रतिशत काम नगरी वर्षौं व्यतीत गर्दा पनि ती ठेकेदारमाथि कुनै कारबाही भएन । तीमाथि राजनीतिक संरक्षण छ । कुनै राष्ट्रिय राजनीतिक दलको फाइनान्सर भएर सांसद बनेका ठेकेदार छन् । कुनै ठूलै दलका नेताको घरबेटी ठेकेदार छन् । ठेकेदार पनि थरीथरीका र परिपरिका छन्, जसको रकमकलमको लगनगाँठो भित्रभित्रै नेता र प्रशासकसँग गाँसिएको हुन्छ । किन तिनीहरूलाई कानुनबमोजिम कारबाही गरिँदैन ? सन् २०११ मा बेलायतमा र सन् २०१८ मा अस्टेलियामा पढ्न गएका सयौं नेपाली विद्यार्थीका कलेजहरू दर्ता नभएका अवैधानिक ठहरिए । पठाउने कम्पनी र अवैध कलेज सञ्चालकमाथि किन कारबाही भएन ? विद्यार्थीमार्पत करोडौैं डलर स्वाहा ! ऐनकानुन कडाइका साथ लागू गरेको भए न एनसेल कर काण्ड हुन्थ्यो, न त बारम्बारका नक्कली भ्याट काण्ड गुपचुप रहन्थ्यो । न त बारम्बारका तेत्तीस किलो र अठ्तीस किलो अवैध सुनकाण्ड दोहोरिइरहन्थ्यो । न त हायात होटल, छाया कम्प्लेक्सका कुरा आउँथे । जति ठूला अपराध भए गुपचुपमै सकिन्छ । विगतका रक्तचन्दन काण्ड, गाँजा, चरेश काण्ड, गैंडाबाघ सिकारी र आखेटोपहार, सहकारीका ठगी सुधिर बस्नेत काण्ड, रासायनिक मल काण्ड, मानव तस्करी कति हो कति काण्ड ? कारबाहीविना नै अन्त्य भए र हुँदैछन् । निजी क्षेत्रले आफ्नै लगानीमा निर्माण गरेका विद्युत् आयोजनाहरू सरकारी क्षेत्रबाट दसौं हन्डर खाएर पनि लागत अनुमानअनुसारकै खर्च र समयसीमाभित्र बनाइरहेका छन् । तर सरकारले बनाउने विद्युत् आयोजनाको लागत र समय संशोधन हुँदै दोब्बर पुग्दा पनि किन सम्पन्न हुँदैनन् ? किनकि गराउनेहरूको स्वार्थको चलखेल ले समय र खर्चको सीमा विस्तार गरिदिन्छ । मेडिकल कलेजहरूमा नाजायज शुल्क उठाएर माफियाहरूले रजाइँ गर्दा, सार्वजनिक जमिन, पोखरी, बगर, जंगल हड्पेर निजी सम्पत्ति बनाउँदा, ट्याक्स हेभन भनेर नाम कमाएका मुलुकबाट अन्डर वल्र्ड को रकम देखादेखी भित्र्याउँदा खोइ कारबाही ? यी सबै कार्यका लागि थप बजेट चाहिने होइन, पदाधिकारीले गर्ने इच्छाशक्ति देखाएर कारबाही मात्र हो । कानुन हेर्यो, सबै अख्तियारवाला छन् । तर तिनै अख्तियारवाला अर्काे अख्तियार दुरुपयोग अनुसन्धान आयोगले गर्ने काम भनेर पन्छाइरहेछन् । यस्तो कहिलेसम्म चल्ने ? अन्तर्राष्ट्रिय छवि सुधारौं अन्तर्राष्ट्रिय छवि सानातिना कुराको सुधारबाट हुन सक्छ । विश्व इतिहासमै कलंकित रुवान्डाका दुई जातिबीचको नरसंहारपछि त्यहाँका नेताहरूले जातीयताको कुनै पनि मुद्दा राष्ट्रिय र राजनीतिक क्षेत्रमा ननिकाल्ने प्रण गरे र लागू गरे । नेताहरूले इमानदारीपूर्वक मुलुक निर्माणको नेतृत्व प्रदान गरे । छोटो समयमै रुवान्डा विश्वकै उदाहरणीय मुलुक बनेको छ । यता हामी भने जातजाति, उपजाति, थर, गोत्र, वर्ग, क्षेत्र, लिंगका आधारमा राज्यको भाग खोज्दै विभाजित छौं । यो कमजोर स्थितिबाट फाइदा उठाएर कतिपय विदेशी स्वार्थी व्यक्तिहरू र धार्मिक संस्थाहरू हाम्रो परम्परा र संस्कृतिहरू निमिट्यान्न पार्न भित्रभित्रै आगोमा घिउ थपिरहेका छन् । विविधताभित्रको एकता खोज्नुपर्नेमा एकता भाँडेर उपलब्धि खोज्दै छौं । सीप, प्रविधि र समान अवसरबाट सबैलाई समेट्नुपर्नेमा कोटा प्रणालीबाट समानता प्राप्त गर्न कोसिस गर्दै छौं । कोटा प्रणालीमा सत्तामा बस्नेले एउटै व्यक्तिलाई दोहोर्याइतेहेर्याई कृपा गरेर दिने पद्धति बस्यो सिँगै समुदायलाई पछाडि छोडेर । भ्रष्ट र पक्षपाती मन्त्री र कर्मचारीतन्त्र, चोरी र नक्कली प्रमाणपत्रधारी विश्वविद्यालयका पदाधिकारी, प्राध्यापक र डाक्टरहरू, उमेरयोग्यता ढँटुवा र कानुनको छिद्रबाट निजी फाइदा उठाउने न्यायाधीश, भ्याट छली र तस्करी, व्यापारी, अवैध रकम भित्र्याउने करछली उद्योगी, बिरामीको सम्पत्ति स्वाहा पारेर पनि निको नपार्ने अस्पताल र डाक्टर, अपराधीलाई साथ दिने प्रहरी र वकिलहरू, दलीय भागबन्डाका बुद्धिजीवी, ठग्ने र धुत्ने कामदार यस्तो तस्बिर छ नेपालको । यी सबै कुकृत्य हटाउन कुनै थप बजेट चाहिने होइन । गर्ने व्यक्तिमा इमानदारिता, नैतिकता र इच्छाशक्ति मात्र चाहिने हो । श्रमिक, किसान र सर्वहाराको सरकार बनाउने भन्दै तिनीहरूको प्रयोग गरेर कम्युनिस्ट्हरूले जनताको जनधन सखाप बनाए । आफू सत्तामा आएपछि तिनै निम्न वर्गका श्रमिक, किसान, सर्वहारालाई रोजगार दिन नसकेर विदेशमा खतरनाक, अपहेलित र फोहोरी कार्यको कामदार बनाएर पठाउन स्वीकृति दिएको देखेपछि अन्य मुलुकको अगाडि हाम्रो राजनीतिक छवि कस्तो हुने ? स्वदेशमा रोजगार दिन नसक्दा हाम्रा लाखौं युवा वर्ग भारतमा चौकीदार काम गरेर जीविका चलाइरहेका छन् । सन् २०१९ को आमनिर्वाचनमा भारतका प्रधानमन्त्रीले म हुँ चौकीदार चुनावी नारा दिँदा अरू दलका नेताहरूले चौकीदार नेपालबाट आउने हुँदा बीजेपीले प्रधानमन्त्री पनि नेपालबाट ल्याउने भयो भन्नेसम्मको व्यंग्य गरे । लाखौंलाख नेपाली भारतमा चौकीदारी वा सोसरहको निम्नस्तरको जागिरबाट गुजारा चलाइरहेकाले यसको जवाफ सरकार र दलहरूले दिन सकेनन्, बरु सहिरहे । छाउपडी, बोक्सी र दलित भन्दै मानवीय अपराध गर्ने, विदेश जाँदाआउँदा शरीरका ठाउँकुठाउँमा सुन र लागूपदार्थ घुसारेरनिलेर तस्करी गर्ने, विदेश पठाइदिने भनेर आफ्नै दाजुभाइदिदीबहिनी ठग्ने, वेश्यालमा छोरीचेली बेच्ने, बलात्कार गर्ने, मिसावट गरेर सामान बेच्नेजस्ता अनेकौं कार्यले हाम्रो छवि साह्रै गिरेको छ । सेटिङ, प्लटिङ र लुटिङ ले नेपाली जनताको हुर्मत लिएको छ । यी यस्ता कार्यमा संलग्न हुनेलाई तत्काल दण्ड गर्ने गरे अपराध घट्थ्यो, त्यति पनि भएन । विश्वका आकर्षक गन्तव्यस्थलमध्ये काठमाडौं प्रायः छनोटमा परेको पाइन्छ तर हाम्रो अन्तर्राष्ट्रिय विमानस्थलको हालत, हवाई सुरक्षाको प्रश्न, अध्यागमन, प्रहरी र भन्सारका कर्मचारीहरूको भ्रष्ट, रुखो र अमर्यादित व्यवहार र बाहिर निस्केपछि लुच्चा ठगहरूको तानातानले नेपालप्रतिको मोह नै वितृष्णामा परिणत हुन्छ । यो सधैं भइरहेको छ, किन सुधार हुँदैन ? कूटनीतिमा अत्यन्त कमजोर प्रदर्शन भइरहेको छ । सरकारसम्मिलित कोरियन होलिवाइन सम्मेलन र सरकारभन्दा सत्ता पक्षकै नेता हतारिएर दिएको भेनेजुएलाप्रतिको वक्तव्यले नेपालीको शिर नै गिर्यो । बिम्स्टेकको उपलब्धि देखिएन । विकसित मुलुकहरूले प्रायः ननिम्त्याउने नेताहरूको जमघट मात्र रह्यो । उत्पादन र रोजगार मुलुकमा बढे मात्र आर्थिक कूटनीतिको प्रयास सफल हुँदैछ भनेर मापन गरिने हो । अहिलेको लगानी सम्मेलनने ल्याएको आशा र हौसला उत्साहवर्धक देखिन्छ । कार्यान्वयन तहमा पुग्दा धेरै लगानीकर्ता झन्झट र कमिसनतन्त्रको पहरो फोर्नुपर्दा हात झिकिसक्छन् । लेखिने र बोलिने मा सहज भयो, गरिनेमा त्यो सहजता ल्याउन दलीय भासबाट माथि उठ्नुपर्छ र निष्पक्षता अपनाउनुपर्छ । लगानीकर्ताका लागि भियतनाम वा रुवान्डाजस्तै सहज बन्न सकोस् नेपाल । सबैले बुझ्ने भाषामा लेख्ने बोल्ने गरौं सिंहदरबारमा बस्नेले लेख्ने बोल्ने भाषा गाउँघरका मानिसले आधा पनि बुझ्दैनन् । नीति, कानुन, नियम, निर्देशिका, परिपत्र, योजना, टिप्पणीका भाषा अप्ठ्यारा शब्दहरू भएको साधारण बोलचालमा नआउने काइते भाषामा लेखिएका हुन्छन् । हुन त आम जनताका लागि लेखिएका हुन् । ती कुरा गाउँघर, टोलमा पुग्दा अर्थ लगाउनेले विपरीत अर्थ लगाएका हुन्छन् । वाक्यहरू एक अनुच्छेद ढाक्ने लामालामा हुन्छन् र शब्द चयन दोहोरो अर्थ लाग्ने गरी गरिएको हुन्छ । व्याख्या गर्दा आफ्नो स्वार्थ हेरेर गर्न सकिने गरि छिद्र धेरै हुन्छन् । के जनताले जान्नुपर्ने र गर्नुपर्ने कुरा सामान्य भाषामा लेख्न सकिँदैन ? अब त सरकारी अभिलेख अरू राष्ट्रभाषामा पनि अनुवाद गर्नुपर्ने हुन्छ । त्यस्तो क्लिष्ट भाषामा लेखिएको कुरा अरू भाषामा उही अर्थ लाग्ने गरी अनुवाद गर्न अर्को जटिलता हुन्छ । अध्ययनअनुसन्धानका प्रतिवेदनहरू अंग्रेजीमा लेखिएकाले कार्यान्वयन गर्नेहरूमध्ये पाँच प्रतिशतले पनि पढेका हुँदैनन् । धेरै अध्ययनअनुसन्धानका सिफारिसविना कार्यान्वयन थन्किएका छन् । समयको अन्तरालमा उही विषयमा पुनः अध्ययन गराइएको पाइन्छ । विभिन्न क्षेत्रको मास्टर प्लान र प्रशासन सुधारका अध्ययनअनुसन्धान यसका उदाहरण हुन् । विज्ञहरू मोटाए, परिणाम शून्य छ । केन्द्रले बनाएकोरचेको नीतिनियम, निर्देशन योजनाहरूका विषयमा गाउँ, नगर, जिल्लामा तालिम, कार्यशाला, गोष्ठीका नाममा विज्ञहरू जान्छन् र उनै शब्द रटाएर फर्किन्छन् । करोडौं खर्च गरेर प्रशिक्षण दिएको हुन्छ तर प्रशिक्षार्थी काममा फर्किंदा ज्ञान, सीप सम्झँदैनन् । गफगाफ, खानपिन र भत्ता सम्झन्छन् । यसको मुख्य कारण सिकाइमा सरल भाषा नहुनु हो । गर्न चाहेको कुरा हुबहु लाभग्राहीलाई सम्झाउन नसक्नु हो । बजेट नभए पनि सुधार गर्ने यी माथिका कुरालाई प्राथमिकतामा राखेर काम गरे आउँदो ५६ महिनामा नेपालको छवि अर्काे बनाउन सकिन्छ । यी कुराले सन् २०२० को नेपाल भ्रमण वर्ष सफल बनाउन जग हाल्नेछ । नेपाल पूर्वसचिव हुन् ।"
"रसेलको अविश्वासनीय प्रदर्शन, विराट कोहलीको टोलीको अर्काे हार","एजेन्सी : इन्डियन प्रिमियर लिग(आईपीएल)को यस सिजनमा विराट कोहलीको टोली रोयल च्यालेन्जर्स बैंग्लोरले अर्काे हार व्यहोरेको छ । शुक्रबार राति भएको खेलमा वेष्टइन्डिजका आक्रामक अलराउण्डर आन्द्रे रसेलले अविश्वासनीय प्रदर्शन गरेपछि कोलकात्ता नाइटराइडर्ससँग आफ्नै मैदानमा बैंग्लोर ५ विकेटले पराजित भएको हो । टस हारेर पहिलो ब्याटिङ गरेको बैंग्लोरले लागि कप्तान विराट कोहली र एबी डे भिलयिर्सको उत्कृष्ट इनिङको मद्दतमा २० ओभरमा जम्मा ३ विकेट गुमाएर २०५ रनको उच्च स्कोर बनाएको थियो । बिराट कोहलीले ४९ बलमा ८४ रन र डे भिलयिर्सले ३२ बलमा ६३ रनको योगदान गरे । दुवै आउट भएपछि पनि अस्ट्रेलियन अलराउण्डर मार्कुस स्टोनिसले १३ बलमा २८ रनको योगदान गरी टोलीलाई उच्च स्कोरसम्म पुर्याएका थिए । २०६ रनको विशाल स्कोर पछ्याएको कोलकात्ताले राम्रो सुरुवात गरेप नि सुरुवाती विकेट गुमापछि बीचमा ब्याट्सम्यानले सुस्त गतिमा रन बनाउँदा खेल बैंग्लोरतर्फ ढल्किसकेको थियो । १७ औभरको अन्तिममा पाचौं विकेट गुमाउँदा कोलकात्ताको १५३ रन मात्रै थियो । अन्तिम ३ ओभरमा जितका लागि ५३ रन नै चाहिएको थियो । त्यसपछिको २ ओभरमा आन्द्रे रसेलले धुँवादार प्रदर्शन गरेपछि १९१ ओभरमा ५ बल अगावै कोलकात्ताले जित हात पार्यो । १८ औं ओभरमा २३ रन बन्यो । यस ओभरमा रसेलले मात्रै १८ रन प्रहार गरे । त्यसपछिको ओभरमा पनि रसेल रोकिएनन् ५ बल सामना गर्न पाएका उनले ४ छक्का र एक चौका प्रहार गरी टोलीलाई जित नजिक पुर्याए । यस ओरमा २९ रन बन्यो । छैटौं नम्बरमा क्रिजमा आएका रसेल बैंंग्लोरका लागि घातक बने । आईपीएलको यस सिजनमा रसेल विपक्षी टोलीका लागि हैरानी बन्दै आएका छन् । अहिलेसम्मका चारै खेलमा रसेलको ब्याट अस्वभाविक तरिकाले चम्किएको छ । उनले हैदरावादविरुद्ध १९ बलमा ४९ रन, पञ्जाबविरुद्ध १७ बलमा ४८ रन, दिल्लीविरुद्ध २८ बलमा ६२ रन बनाएका थिए । दिल्लीसँग मात्रै कोलकात्ताले हार सामना गर्यो, अन्य तीनै खेलको जितका लागि रसेल नै हिरो सावित भए । यो सँगै विराट कोहलीको टोली बैंग्लोरले लगातार ५ औं हार व्यहोरेको छ ।"
ओलम्पिक छनोट : नेपाल भारतसँग पराजित,काठमाडौं : नेपाल सन् २०२० को ओलम्पिक महिला छनोट फुटबलअन्तर्गत दोस्रो चरणबाट बाहिरिएको छ। म्यानमारमा जारी समूह बी अन्तर्गतको शनिबार भएको दोस्रो खेलमा नेपाल चिरपरिचित प्रतिद्वन्द्वी भारतसँग ३१ गोलले पराजित भयो। समूहमा लगातार दोस्रो हार खेपेपछि नेपाल छनोट चरणबाट बाहिरिएको हो। पहिलो खेलमा नेपाल आयोजक म्यानमारसँग ३१ गोलले नै पराजित भएको थियो। भारतको जितमा सन्ध्या र अशलता देवीले एक एक गोल गरे। भारतले एक गोल आत्मघाती उपहार पाएको थियो। नेपालकी पुनम मगरले आत्मघाती गोल गर्दा कप्तान नीरू थापाले एक गोल फर्काइन्। भारतले खेलको छैटौं मिनेटमा नेपालकी पुनमको आत्मघाती गोलमा अग्रता लिएको थियो। एक मिनेटलगत्तै सातौं मिनेटमा नेपालकी कप्तान नीरू थापाले गोल गर्दै खेललाई ११ गोलको बराबरीमा ल्याइन्। दोस्रो हाफमा आक्रामक प्रदर्शन गरेको भारतका लागि ६० औं मिनेटमा सन्ध्याले दोस्रो गोल गरिन्। ७८औं मिनेटमा कप्तान अशलता देवीले पेनाल्टीमा गोल गर्दै भारतलाई सहज जित दिलाइन्। जितसँगै भारतले ओलम्पिक छनोटको तेस्रो चरणमा पुग्ने सम्भावना बलियो बनाएको छ। भारतले लगातार दुई जितसँगै ६ अंक बनाएको छ। नेपाले खाता खोल्न सकेको छैन। नेपालले समूह चरणको अन्तिम खेल इन्डोनेसियासँग चैत २६ गते खेल्ने छ। समूहको शीर्ष टोलीले तेस्रो चरणको छनोट खेलमा स्थान बनाउने छ।
"रसेलको अविश्वासनीय प्रदर्शन, विराट कोहलीको टोलीको अर्काे हार","एजेन्सी : इन्डियन प्रिमियर लिग(आईपीएल)को यस सिजनमा विराट कोहलीको टोली रोयल च्यालेन्जर्स बैंग्लोरले अर्काे हार व्यहोरेको छ । शुक्रबार राति भएको खेलमा वेष्टइन्डिजका आक्रामक अलराउण्डर आन्द्रे रसेलले अविश्वासनीय प्रदर्शन गरेपछि कोलकात्ता नाइटराइडर्ससँग आफ्नै मैदानमा बैंग्लोर ५ विकेटले पराजित भएको हो । टस हारेर पहिलो ब्याटिङ गरेको बैंग्लोरले लागि कप्तान विराट कोहली र एबी डे भिलयिर्सको उत्कृष्ट इनिङको मद्दतमा २० ओभरमा जम्मा ३ विकेट गुमाएर २०५ रनको उच्च स्कोर बनाएको थियो । बिराट कोहलीले ४९ बलमा ८४ रन र डे भिलयिर्सले ३२ बलमा ६३ रनको योगदान गरे । दुवै आउट भएपछि पनि अस्ट्रेलियन अलराउण्डर मार्कुस स्टोनिसले १३ बलमा २८ रनको योगदान गरी टोलीलाई उच्च स्कोरसम्म पुर्याएका थिए । २०६ रनको विशाल स्कोर पछ्याएको कोलकात्ताले राम्रो सुरुवात गरेप नि सुरुवाती विकेट गुमापछि बीचमा ब्याट्सम्यानले सुस्त गतिमा रन बनाउँदा खेल बैंग्लोरतर्फ ढल्किसकेको थियो । १७ औभरको अन्तिममा पाचौं विकेट गुमाउँदा कोलकात्ताको १५३ रन मात्रै थियो । अन्तिम ३ ओभरमा जितका लागि ५३ रन नै चाहिएको थियो । त्यसपछिको २ ओभरमा आन्द्रे रसेलले धुँवादार प्रदर्शन गरेपछि १९१ ओभरमा ५ बल अगावै कोलकात्ताले जित हात पार्यो । १८ औं ओभरमा २३ रन बन्यो । यस ओभरमा रसेलले मात्रै १८ रन प्रहार गरे । त्यसपछिको ओभरमा पनि रसेल रोकिएनन् ५ बल सामना गर्न पाएका उनले ४ छक्का र एक चौका प्रहार गरी टोलीलाई जित नजिक पुर्याए । यस ओरमा २९ रन बन्यो । छैटौं नम्बरमा क्रिजमा आएका रसेल बैंंग्लोरका लागि घातक बने । आईपीएलको यस सिजनमा रसेल विपक्षी टोलीका लागि हैरानी बन्दै आएका छन् । अहिलेसम्मका चारै खेलमा रसेलको ब्याट अस्वभाविक तरिकाले चम्किएको छ । उनले हैदरावादविरुद्ध १९ बलमा ४९ रन, पञ्जाबविरुद्ध १७ बलमा ४८ रन, दिल्लीविरुद्ध २८ बलमा ६२ रन बनाएका थिए । दिल्लीसँग मात्रै कोलकात्ताले हार सामना गर्यो, अन्य तीनै खेलको जितका लागि रसेल नै हिरो सावित भए । यो सँगै विराट कोहलीको टोली बैंग्लोरले लगातार ५ औं हार व्यहोरेको छ ।"
ओलम्पिक छनोट : नेपाल भारतसँग पराजित,काठमाडौं : नेपाल सन् २०२० को ओलम्पिक महिला छनोट फुटबलअन्तर्गत दोस्रो चरणबाट बाहिरिएको छ। म्यानमारमा जारी समूह बी अन्तर्गतको शनिबार भएको दोस्रो खेलमा नेपाल चिरपरिचित प्रतिद्वन्द्वी भारतसँग ३१ गोलले पराजित भयो। समूहमा लगातार दोस्रो हार खेपेपछि नेपाल छनोट चरणबाट बाहिरिएको हो। पहिलो खेलमा नेपाल आयोजक म्यानमारसँग ३१ गोलले नै पराजित भएको थियो। भारतको जितमा सन्ध्या र अशलता देवीले एक एक गोल गरे। भारतले एक गोल आत्मघाती उपहार पाएको थियो। नेपालकी पुनम मगरले आत्मघाती गोल गर्दा कप्तान नीरू थापाले एक गोल फर्काइन्। भारतले खेलको छैटौं मिनेटमा नेपालकी पुनमको आत्मघाती गोलमा अग्रता लिएको थियो। एक मिनेटलगत्तै सातौं मिनेटमा नेपालकी कप्तान नीरू थापाले गोल गर्दै खेललाई ११ गोलको बराबरीमा ल्याइन्। दोस्रो हाफमा आक्रामक प्रदर्शन गरेको भारतका लागि ६० औं मिनेटमा सन्ध्याले दोस्रो गोल गरिन्। ७८औं मिनेटमा कप्तान अशलता देवीले पेनाल्टीमा गोल गर्दै भारतलाई सहज जित दिलाइन्। जितसँगै भारतले ओलम्पिक छनोटको तेस्रो चरणमा पुग्ने सम्भावना बलियो बनाएको छ। भारतले लगातार दुई जितसँगै ६ अंक बनाएको छ। नेपाले खाता खोल्न सकेको छैन। नेपालले समूह चरणको अन्तिम खेल इन्डोनेसियासँग चैत २६ गते खेल्ने छ। समूहको शीर्ष टोलीले तेस्रो चरणको छनोट खेलमा स्थान बनाउने छ।

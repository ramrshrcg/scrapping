शीर्षक,विवरण
समृद्धिका लागि लगानी,"हाम्रा सफलता हामीले कति वित्तीय साधन परिचालन र त्यसको सदुपयोग गर्न सक्छौं भन्नेमा निर्भर छ छ दशकभन्दा बढी समयको संघर्षपछि नेपाल बल्ल आर्थिक विकासमा केन्द्रित हुने अवस्थामा आइपुगेको छ। राजनीतिक अस्थिरताकै कारणले विकासमा निकै पछि परेको नेपाल अहिले त्यो चरणको अन्त्य भएपछि पूर्णतः विकासमा केन्द्रित हुनैपर्ने भएको छ। त्यसैले अहिले देशमा विकास र समृद्धिको बहस सुरु भएको छ, जुन विल्कुल स्वाभाविक छ। बिना लगानी समृद्धिको कल्पना गर्न सकिँदैन। लगानी बढाउन पुँजीको जोहो गर्नु अनिवार्य छ। कुनै मुलुकमा पर्याप्त उर्वर जमिन र सक्रिय जनशक्ति भए पनि त्यसको उपयोग गर्न पुँजी प्रयोग गर्नु जरुरी हुन्छ (प्रोफसर रोस्टो र आर्थर लेविस)। विकास गर्न चाहने कुनै पनि मुलुक विकासमा पछि परेको छ भने त्यसको प्रमुख कारण लगानी गर्ने पुँजीकै अभाव हुन्छ भन्ने यी दुई प्राध्यापकको धारणा छ।। यद्यपि पछिल्लो कालमा पुँजीको अभावभन्दा पनि उपलब्ध पुँजीको सदुपयोग गर्न नसकेर नेपाल पछि परेको छ। तर नेपाल लामो समयसम्म विकासमा केन्द्रित हुन नसकेरनपाएर पनि पुँजी बचतको स्थितिमा रहेको हुन सक्छ। अन्यथा यस्तो मुलुकमा पुँजी बचत हुने सम्भावना हुँदैन भन्दा पनि हुन्छ। जे होस्, विकासका लागि पुँजी लगानी बढाउनु पूर्वसर्त हो। लगानी बढाउन पुँजी चाहिन्छ र लगानी वृद्धिले पुँजी बढाउन मद्दत पनि गर्छ। यसरी पँुजी र लगानीको परस्पर सकारात्मक सम्बन्ध हुन्छ। त्यसैले लगानी बढाउन बचत बढाउनु अनिवार्य हुन्छ। वैदेशिक ऋणबाट पनि लगानी बढाउन नसकिने होइन तर त्यसको सर्भिसिङ पनि आन्तरिक बचतबाटै गर्नुपर्ने हुन्छ। सकेसम्म आन्तरिक स्रोतबाट बचत गरी लगानी बढाउनु उत्तम हुन्छ। आन्तरिक बचत बढाउन आन्तरिक उपभोगमा कटौती गर्नुपर्ने हुन्छ। उच्च दरमा लगानी नबढाइ आर्थिक वृद्धिदर बढाउन सम्भव हुँदैन भन्ने स्वतःसिद्ध तथ्य हो। नेपालमा लगानी न्यून भएकै कारणले आर्थिक वृद्धि दर न्यून भएको हो भन्ने मान्यतालाई अस्वीकार गर्न सकिँदैन। कति लगानी गर्दा आर्थिक वृद्धि दर कतिले बढ्छ भन्ने आँकडा सीमान्त पुँजी उपलब्धि अनुपातले निर्धारण गर्छ। लगानी अनुमान हाल सत्तासीन र तत्कालीन वाम गठबन्धनको २०७४ मा जारी संयुक्त चुनावी घोषणापत्रले नेपालीको प्रतिव्यक्ति आय अहिलेको एक हजार चारबाट दश वर्षमा पाँच हजार अमेरिकी डलर पुयाउने लक्ष्य राखेको भए पनि देशमा विद्यमान समग्र परिस्थितिलाई मध्यनजर गर्दा व्यवाहारिक देखिँदैन किनभने यो आय अहिलेको प्रतिव्यक्ति आयभन्दा झन्डै पाँच गुणा बढी र दक्षिण एसियामा सबैभन्दा बढी हो। आर्थिक वर्ष २०८३८४ मा प्रतिव्यक्ति आय पाँच हजार डलर पुग्न हाम्रो कुल गार्हस्थ उत्पादन गत वर्षको ३० खर्ब ७ अर्बबाट १७० खर्ब ४५ अर्ब पुग्नुपर्छ। यो भनेको अहिलेको तुलनामा ५६७ गुणा बढी हो। त्यहाँ पुग्न हाम्रो कुल गार्हस्थ उत्पादन औसतमा वार्षिक १३३६ प्रतिशतका दरले बढ्नुपर्छ, जुन सम्भव देखिँदैन। त्यसको लागि चालु वर्षसहितको आगामी दश वर्ष सरकारको वार्षिक औषत लगानी १४ खर्ब ९५ अर्ब भयो भने पनि अन्तिम वर्ष २०८३८४ मा जनसंख्या वृद्धिदर हालकै वार्षिक १३५ प्रतिशत र विनिमय दर १:११५ को आधारमा नेपालको प्रतिव्यक्ति आय ३,३२२ अमेरिकी डलर मात्र हुनेछ। पछिल्लो कालमा पुँजीको अभावभन्दा पनि उपलब्ध पुँजीको सदुपयोग गर्न नसकेर नेपाल पछि परेको छ। त्यसैले लगानी र साधनको प्रक्षेपण गर्न आर्थिक वर्ष २०७५७६ र २०७६७७ मा आर्थिक वृद्धिदर वार्षिक ८ प्रतिशत, २०७७७८ र २०७८७९ मा वार्षिक वृद्धिदर ९ प्रतिशत र आर्थिक वर्ष २०७९८० मा वृद्धिदर १० प्रतिशत हुने व्यवहारिक अनुमान गरिएको छ। त्यसैगरी मूल्यवृद्धि पाँचै वर्ष ६ प्रतिशतको दरमा स्थिर रहने अनुमान गरिएको छ। चौधौं योजनाले अनुमान गरेको ५२:१ सीमान्त पुँजी उत्पादन अनुपातअनुसार उपरोक्त दरहरूमा आर्थिक वृद्धिदर हासिल गर्न पहिलो पाँच वर्षको अवधिमा कुल १५५ खर्ब ३९ अर्ब ४१ करोड लगानी गर्नुपर्ने हुन्छ। यसमध्ये निजी क्षेत्रले ७० प्रतिशत र सरकारी क्षेत्रले ३० प्रतिशत लगानी गर्ने गरेको अनुमानको आधारमा निजी क्षेत्रको भागमा १०८ खर्ब ७७ अर्ब ५९ करोड र सरकारी क्षेत्रको भागमा ४६ खर्ब ६१ अर्ब ८२ करोड पर्न आउँछ। यस आधारमा सरकारले यी पाँच वर्षमा वार्षिक औषतमा ९ खर्ब ३२ अर्ब ३६ करोड लगानी गर्नुपर्ने हुन्छ। जबकि आर्थिक वर्ष २०७५७६ को बजेटले जम्मा १३ खर्ब १५ अर्ब १६ करोडबराबरको साधन परिचालन गर्ने लक्ष्य राखेको छ। यसमध्ये ८ खर्ब ४५ अर्ब ४५ करोड (६४३ प्रतिशत) चालु खर्चतर्फ विनियोजन गरिएको छ। बाँकी रहेको ४ खर्ब ६९ अर्ब ७१ करोड मध्ये पनि ५८ अर्ब ६६ करोड सरकारी ऋणको साँवा भुक्तानीको लागि विनियोजन गरिएको छ। यसरी ऋण र सेयर लगानी समेत गरी सरकारले यो वर्ष गर्ने भनेको लगानी जम्मा ४ खर्ब ११ अर्ब ५ करोड मात्र हो। यसमा शिक्षा र स्वास्थ्य क्षेत्रमा हुने अधिकांश खर्च चालु शीर्षकबाट हुने भएकोले यसलाई समेत लगानी मान्ने हो भने पनि यसमा तलब भत्तामा ठूलो अंशमा खर्च हुने भएकाले त्यसलाई समेत समायोजन गर्दा विकासमा लगानी यो वर्ष पाँच खर्बसम्म हुनसक्ने अनुमान गर्न सकिन्छ। यसमा पनि पुँजीगत बजेट खर्च हुन नसक्ने अवस्था यथावत छ। साथै संविधानप्रदत्त मौलिक हक प्रचलनमा ल्याउँदा पनि ठूलै रकम खर्च हुनेछ। यसरी पहिलो वर्ष नै वार्षिक औषत अपेक्षित लगानी भन्दा चार खर्बभन्दा बढी कम लगानी हुने देखिएको छ। यो वर्ष कुल राजस्व गत वर्षको संशोधित अनुमानको तुलनामा २९८ प्रतिशतले वृद्धि गर्ने लक्ष्य राखिएको भए पनि संघीय सरकारले खर्च गर्न पाउने राजस्व केवल १४१ प्रतिशतले मात्र बढ्ने अनुमान गरिएको छ। यसले आन्तरिक राजस्व बढाउने सम्भावना सीमित रहेको देखाउँछ। यो वर्षको कुल खर्चमा झन्डै एकतिहाइ (३२३ प्रतिशत) आन्तरिक र वैदेशिक ऋण छ। अतः विकास दर बढाउन प्रतिबद्ध हुने हो भने बढी ऋण लिनुपर्ने हुन्छ र निजी क्षेत्रको लगानीको अंश बढाउन निजी क्षेत्रका लागि सबै दृष्टिले अनुकुल वातावरण निर्माण गर्नुपर्ने हुन्छ। तालिकामा देखाइएअनुसार नेपालको कुल गार्हस्थ उत्पादनको आर्थिक वर्ष २०६५६६ देखि २०७४७५ सम्म १० वर्षको औषतमा ८९१४ प्रतिशत उपभोगमा खर्च हुन्छ। पछिल्ला दुई वर्ष यो घट्ने क्रममा रहेको देखिन्छ। उत्पादनको अत्यधिक हिस्सा उपभोगमा गएपछि बचत न्यून हुनु स्वाभाविक हुन्छ। औषत गार्हस्थ बचत कुल उत्पादनको १०८६ प्रतिशत मात्र छ। तर कुल स्थिर पुँजी निर्माण भने औषतमा २५४५ प्रतिशत छ। पछिल्ला दुई वर्ष नेपालको आर्थिक वृद्धि दर केही उच्च रहेकाले उपभोगको अंश घट्ने र बचत तथा पुँजी निर्माण बढेको छ। यसले नेपाल न्यून उत्पादन, अधिक उपभोग, न्यून बचत र न्यून पुँजी निर्माणको चक्रव्युहमा रहेको पुष्टि हुन्छ। पछिल्ला दुई वर्ष त्यो चक्रव्युहबाट नेपाल मुक्त हुने लक्षण देखा परेको छ। समृद्धि प्राप्ति गर्न लगानी गर्नुको अतिरिक्त संविधानले स्वच्छ वातावरण, शिक्षा, रोजगारी, स्वास्थ्य, खाद्य, आवास आदिलाई जनताको मौलिक हकको रूपमा प्रत्याभूत गरेकाले यी हक व्यवहारमा प्रचलित गराउन पनि राज्यले उल्लेख्य रकम खर्च गर्नुपर्ने वाध्यता छ। यद्यपि यी प्रयोजनको निमित्त अहिले नै कति खर्च लाग्छ भन्ने अनुमान गर्न सकिँदैन। साथै देश संघीय शासन प्रणालीमा गएकाले प्रदेश र स्थानीय सरकारलाई पनि उल्लेख्य मात्रामा बित्तीय साधन ट्रान्सफर गर्नुपर्ने बाध्यता छ। त्यसैले यी सबै प्रयोजनको निमित्त आगामी दिनमा राज्यले अहिलेको तुलनामा निकै बढी वित्तीय साधन जुटाउनुपर्ने हुन्छ। यसो गर्न नसकेको अवस्थामा राजनीतिक वातावरण अनुकुल हुँदा पनि आर्थिक प्रगति हासिल गर्न नसकिनुको अतिरिक्त संविधानले गरेका धेरै व्यवस्था खल्बलिन जानेछन्। त्यो मुलुकको निमित्त दुर्भाग्यपूर्ण हुनेछ। त्यसैले हाम्रा सफलता हामीले कति वित्तीय साधन परिचालन र त्यसको सदुपयोग गर्न सक्छौं भन्नेमा निर्भर छ। संघीय सरकारले परिचालन गर्ने राजस्वमध्ये झन्डै एकतिहाइ राजस्व तल्लो तहका सरकारलाई गएको छ। तर राष्ट्रिय प्राकृतिक स्रोत तथा वित्त आयोग गठन हुनुअघिको अवस्थामा यो अन्तरिम विनियोजन मात्र हो। यो सँगसँगै केही अधिकार र जिम्मेवारी पनि तल्ला तहका सरकारमा गएका छन्। र, ती सरकारलाई दिइएका करबाट सुरुका केही वर्षसम्म अपेक्षित मात्रामा राजस्व परिचालन हुन नसक्ने र तल्ला तहबाट साधनको माग बढ्दै जाने भएकोले आउँदा दिनमा केन्द्रले अहिलेकोभन्दा बढी नै साधन तल्लो तहका सरकारलाई पठाउनुपर्ने हुन्छ। यी सबै प्रयोजनको निमित्त मुख्यरूपमा संघीय स्तरमा साधन अभावको दबाब निरन्तर परि नै रहनेछ।"
हिंसा विरुद्ध अब महिला पुरुष सँगसँगै,"महिला हिंसाविरुद्धको १६ दिने अभियान भर्खरै सकिएको छ। यो वर्ष पनि पोहोर जस्तै महिला माथि हुने हिंसा विरुद्ध कार्यक्रका लिष्टले मेरो टेबल भरिए। प्राय सबै कार्यक्रममा सहभागी भइदिनको लागि फोनको ओइरो आएको थियो। अभियान बारेका कयौँ समाचारले पत्रपत्रिकाका पाना भरिए। यसरी हामीले महिला हिंसा विरुद्धको अभियानमा सामेल भएर र त्यसका समाचार लेखेर धेरै वर्षौँ बिताइसक्यौँ। तर आज पनि महिला माथि हुने हिंसा कम भएका छैनन् बरु हिंसाका अनेक रुप बाहिर आएका छन्। अहिले महिला हिंसाका अनेक रुपको प्रस्फुटन गर्ने एक सशक्त माध्यम बनेको छ सामाजिक संजाल। हिजो मात्र मैले एकजना भारतीय महिलाले रुँदै फेसबुकमा पोेस्ट गरेको भिडियो हेरेकी थिएँ। उनले, मलाई मेरा श्रीमान्ले केहि जवाफ दिन जरुरी ठान्दैनन्। फलानो नाम गरेकी केटी केहो भनेर सोध्दा उसले मलाई यसरी मरणसन्न हुने गरी कुट्यो। उसको एक जना मात्र हैन धेरै जना केटीहरुसँग सम्बन्ध छ। जसको कारण मलाई यसैगरी कुटिरहन्छ। उनले खुनैखुन भएको चोट देखाउँदै भन्छिन्, घरमा केहि सामान किन्न पैसा छोड्दिनोस् न भन्दा पनि हरेक दिन यसैगरी कुट्छन् मैले कति सहनु ? काखको बच्चा रोएको आवाज आइरहेको हुन्छ। त्यही बीचमा फेसबुकमा म अब सहन सकिनँ मर्छु मेरो बच्चाहरुलाई तपाईँहरुले न्याय दिलाइदिनुहोला भनेर भिडियो काटिन्छ। लाख सेयर भएको भिडियोमा उसलाई कारबाहीको माग गरिएको छ। तर उक्त महिलाका श्रीमान्लाई के कारबाही भयो भनेर भिडियोमा उल्लेख गरिएको छैन। यो घटना आज पनि महिलाहरु समाजमा कस्ता विषयमा र कसरी पीडित छन् भन्ने विषयको एउटा प्रतिनिधि उदाहरण मात्र हो। यस्ता अनगिन्ती घटना हामीले हाम्रै वरिपरि देखिरहेकै छाँै। तीमध्ये धेरै घटना बाहिर पनि आएका छन्। १६ दिने अभियानले महिलाहिंसा विरुद्ध बोल्न थोरै भने पनि साहस दिएको छ। यो अकाट्य कुरा हो। यहि कारणले हिंसाका उजुरी बढेका छन्। प्रहरीका अनुसार निमर्ला पन्तको बलत्कार पछि मात्र ६०० बलत्कारका मुद्धा दर्ता भएका छन्। सञ्चार माध्यमले पनि पहिलो पृष्ठमा नै बल्त्कारका घटनालाई ठाउँ दिएका छन्। पत्रिकामा छापिएका समाचारका आधारमा मात्र बलात्कार बढेको भन्नु गलत हुन्छ। प्रहरीको दाबी छ, हिंसा बढेको होइन। बरु हिंसाविरुद्ध उजुरी बढेको हो। हिंसा त हिजो पनि यस्तै थियो। यो पीडितहरुमा हिंसा विरुद्ध निस्कन बढेको हिम्मतको उपज हो। प्रहरी आँकडाअनुसार महिलामाथि हुने हिंसा विरुद्ध उजुरी वर्षेनी बढ्दै गएको छ। २०७२०७३ मा बलात्कारका मात्र १ हजार ८९ उजुरी परेका थिए भने त्यो संख्या गत आर्थिक वर्षमा १ हजार ४८३ पुगेको छ। नेपालको संविधानको मौलिक हक अन्तर्गत समानताको हकमा कुनै पनि नागरिकलाई जाति, धर्म, वर्ण र लिङ्गको आधारमा भेदभाव गरिने छैन भन्ने उल्लेख गरिएको छ। तर बनेका कानुन कार्यन्वयन गर्ने निकायमा बसेकाहरु नै न्याय दिन तयार नहुँदा त्यस्ता कानुनबाट मात्र महिलाको हक अधिकारको रक्षा हुन्छ भन्ने कुरामा ढुक्क हुन सकिन्नँ। त्यसको ज्वलन्त उदाहरण हो निर्मला पन्तको बलत्कार पछिको हत्या। सरकारको काम कानुन बनाउने हो। उसले चाहिंदो कानुन बनाएर छोडेको छ। तर कार्यन्वयन गर्ने निकायमा रहेकाहरुले चाहेमा ती कानुनसम्म पुग्नुभन्दा पहिले नै यस्ता घटना दबाउने, मिलाउने, प्रमाण मेटाउने गर्छन्। निर्मला काण्डको पनि प्रमाण मेटाउन प्रहरीहरु नै संलग्न भएको भिडियोसमेत हामीले देख्याँै। प्रमाण मेटाउन लागिपरेका प्रहरीहरुलाई कारबाही गरेर राज्यले जनताहरुलाई केही राहत दिए पनि प्रमाण नष्ट भएका कारण अपराधी पक्रन नसक्दा जनतामा नैरश्यता बढेको छ। यसरी रक्षकहरु नै भक्षक हुँदा न्याय मरिरह्यो। हामीले हिंसाविरुद्ध अभियान गर्यौँ तर यस्ता अपराध लुकाउने विरुद्ध खबरदारी गरेनौँ। त्यसैले हिंसाले प्रश्रय पाइरह्यो। हिंसा लुकाउनु हुन्न भन्ने कुरामा सहरमा बस्ने हामी थोरै भए पनि जागरुक हुन थाल्यौँ। तर सहरभन्दा गाउँको अवस्था फरक छ। हामी हिंसा भन्ने बित्तिकै गाउँ सम्झन्छौँ। गरिबी मात्र सम्झन्छौँ। तर घरेलु हिंसा प्रायजसो अशिक्षित नागरिकभन्दा बढी शिक्षित व्यक्तिबाट भएको तथ्याङ्कले देखाएको छ। त्यसैले शिक्षा र आर्थिक रुपमा सक्षम हुनु मात्र समस्याको समाधान होइन रहेछ। अब हिंसा गर्नेलाई सचेतना दिनु पर्ने जरुरी देख्छु म। दाइजो, मादक पदार्थ, जुवातास, बालविवाह, बहुविवाह आदि नै महिला घरेलु हिंसाका प्रमुख कारक तत्व हुन्। घरेलु हिंसा राज्यको शैक्षिक, आर्थिक, राजनीतिक, कानुनी पाटोका त्रुटिका कारण पनि जिउँदो छ। हरेक क्षेत्रमा महिला नै हिंसामा पर्नु र महिला हिंश्रक नहुनुको कारण पनि खोजौँ भन्छु म। यो कारण महिलाभन्दा पुरुषले खोज्नुपर्ने जरुरी देखेको छु। पुरुषहरु नै हिंसामा बढी संलग्न हुनुको कारण पुरुषहरुले नै खोज्नुपर्ने पहिलो प्राथमिकता हो। पछिल्लो समय महिला हिंसाका विरुद्ध पुरुषहरु पनि अभियानमा निस्कएका छन्। जसको कारणले महिला माथि हुने हिंसा अब महिलाको मात्र विषय रहेन भन्ने कुरामा हामी बुझ्न सक्छौँ। महिला हिंसा विरुद्धको पुरुष अभियान नै शुरु गरेर अहिले विभिन्न कार्यक्रम भएका छन्। जसले अब हिंसाको विरुद्ध अभियानमा पुरुषको आवाज मात्र हैन पूरुषहरुलाई प्रशिक्षण र सचेतनात्मक कार्यकम पनि ल्याइएका छन्। यो अभियानले महिलामाथि हुने हिंसा रोक्ने गतिलो कदम बढाउने छ भन्नेमा धेरैले विश्वास गरेका छन्। नेपालमा मात्र हैन विश्वमा एक तिहाइ महिला जीवनमा कुनै न कुनै समयमा हिंसाबाट पीडित छन्। त्यसैले महिला हिंसा विरुद्धको अभियान अन्य मुलकमा पनि चल्छ। महिला हिंसाविरुद्ध अन्तर्राष्ट्रिय दिवस सन् १९८१ देखि नोभेम्बर २५ मा मनाइँदै आइएको छ। डेनमार्कबाट शुरु भएको यो दिवस सन् १९९१ मा क्यानडाका युवाहरुले सेतो रिवन बाँधेर मनाउने प्रतिबद्धता जनाएका थिए। नेपालले सन् १९९९ देखि महिला हिंसाविरुद्ध दिवस मनाउँदै आएको छ। त्यस अवसरमा महिला हिंसा विरुद्ध जनचेतना जगाउने विभिन्न कार्यक्रमहरु गरिँदै आएको छ। नेपालले विभिन्न समयमा भएका महिलासँग सम्बन्धित अन्र्राष्ट्रिय सम्झौतामा अक्षरसः पालना गर्छु भनेर प्रतिबध्ता जनाएको छ। तर राजनीतिक, आर्थिक, सामाजिक, सांस्कृतिक आदि क्षेत्रमा पुरुषले प्रभुत्व जमाइरहेको हुनाले सम्झौतामा भएका कुराहरु पालना गर्न सकेको छैन। यस्ता भेदभाव हटाउन पुरुष र महिला दुवै समान भन्ने अवधारणालाई राज्यले आफ्नो नीतिमा समावेश गरी कडाइका साथ लागू गर्नुपर्छ। महिलाले समानताको सदुपयोग गर्न नसक्ने अवस्थासम्म हरेक क्षेत्रमा आरक्षणमार्फत संरक्षित गर्ने नीति राज्यले लिनुपर्ने देखिन्छ। यति हुँदाहुँदै पनि महिला विरुद्ध केही भेदभावपूर्ण कानुन बन्नु, विद्यमान संयन्त्रको प्रयोग नहुनु, सीमित क्षेत्रमा मात्र विशेष व्यवस्था गरिनु, समानताको सिद्धान्तको अवधारणागत स्पष्टताको अभाव, विभेदित स्थितिको मूल कारण औँल्याउन नसकिएको र निर्णायक तहमा न्यून महिला सहभागिता नै नेपाली महिलाका समस्या हुन्। महिला नै कार्यपालिका, न्यायपालिका र व्यवस्थापिकाको सर्वोच्च पदमा रहँदा महिलाका पक्षमा धेरै काम हुनुपर्ने हो तर अपेक्षाअनुसार काम हुन सकेन। महिलाविरुद्ध हुने हिंसा र भेदभाव अन्त्यका लागि महिलालाई सक्षम बनाउने विशेष किसिमको नीति निर्माण गरिनु आवश्यक छ। महिलालाई उचित शिक्षा र कानुनी उपचारका व्यवस्था गरिनुपर्छ। महिला साक्षरता पुरुषका तुलनामा न्यून रहेको वर्तमान परिप्रेक्ष्यमा उनीहरू सम्पत्ति लगायत अरू अधिकारबाट पनि वञ्चित रहनुपरेको छ। महिला साक्षरता र शिक्षाको दर बढाउन छोरीलाई स्कुल नपठाउने अभिभावकलाई दण्डको भागी बनाउने नीति तय गर्नुपर्छ। शिक्षा मात्र पनि समानताको बाटो भने होइन। यसको उदाहरणमा श्रीलंकालाई लिन सकिन्छ। श्रीलंकामा ९५ प्रतिशत महिला शिक्षित छन् तर निर्णायक तहमा पाँच प्रतिशत पनि पुग्न सकेका छैनन्। किनकि राज्य नै महिला निर्णायक तहमा पुगेको हेर्न चाहँदैन। महिला राज्यले गरेको हिंसाविरुद्ध खुलेर बोल्न पनि सक्दैनन्। महिला हिंसाको प्रमुख कारण पितृसतात्मक सोच नै हो। यसको नियन्त्रण भनेको महिला हिंसा विरुद्ध पुरुषहरुको सहभागिता नै हो। त्यसैले अब हिंसा विरुद्ध महिला पुरुष सँगसगैं भन्ने नारासहित अघि बढ्न जरुरी छ। विगतमा जस्तै एनजीओले दिएको पैसा झ्वाम पार्ने, हरेक दिन साडी फेरर कार्यक्रममा झुल्किने प्रवृत्तिले हामीलाई कहीँ पुर्याउँदैन। नाफामा मात्र नलागेर महिला हिंसा हटाउने प्रतिवद्धता सहित नारीपुरुष समान रुपमा लागिपरे अबको केही वर्षमा महिला हिंसा हटाउन सकिन्छ।"
उपाधितर्फ लम्कँदै मनाङ,काठमाडौं : मनाङ मर्स्याङ्दी क्लब पल्सर सहिद स्मारक ए डिभिजन लिगको उपाधितर्फ लम्किएको छ। सातौं चरणसम्म अपराजित यात्रा जारी राखेको मनाङले सोमबार मच्छिन्द्र क्लबलाई १० गोलले हरायो। लिगमा शतप्रतिशत नतिजा निकाल्ने मनाङ पहिलो टोलीसमेत बनेको छ। मनाङको जितमा अफ्रिकी खेलाडी ओलावाले अफिज नायक बने। ओलावालेले ८५औं मिनेटमा गोलगर्दै मनाङलाई महŒवपूर्ण तीन अंक दिलाएका थिए। पहिलो हाफमा गोलरहित बराबरीमा रोकिएको मनाङले मच्छिन्द्रसामु निकै मेहनत गर्नु परेको थियो। ७०औं मिनेटमा मनाङका अञ्जन विष्टले पेनाल्टी मिस गरेका थिए। मनाङका साहिद एडिलाजालाई डीबक्समा मच्छिन्द्रका रक्षकले लडाएपछि मनाङले पेनाल्टी पाएको थियो। अञ्जनको पेनाल्टी प्रहारलाई मच्छिन्द्रका गोलरक्षक दीप कार्कीले बचाए। त्यसपछि दबाबमा देखिएको मनाङलाई अन्तिममा अफिजले उद्धार गरेका थिए। पहिलो हाफमा गोल गर्ने केही फितलो अवसर बनाएको मच्छिन्द्र सफल हुन सकेन। मनाङले पहिलो र दोस्रो हाफमा पाँचवटा अवसर गुमाएको थियो। मनाङका सबै प्रयासमा मच्छिन्द्रका गोलरक्षक बाधक बनेका थिए। जितसँगै सात खेलबाट २१ अंक बनाएको मनाङले शीर्ष स्थान थप बलियो बनाएको छ। दोस्रो स्थानमा रहेको थ्रीस्टारको १८ अंक छ। उपाधिको दाबेदार थ्रीस्टार यसअघि मनाङसँग २१ गोलले पराजित भएको थियो। तेस्रो स्थानमा रहेको संकटाको पनि १८ अंक छ। सात खेलबाट तीन अंक बनाएको मच्छिन्द्र तालिकाको १३औं स्थानमा छ। अन्तिममा रहेको एनआरटीको एक अंक छ। आर्मीको कठिन जित एन्फा मैदानमै भएको अर्को खेलमा विभागीय टोली त्रिभुवन आर्मी क्लबले ब्रिगेड ब्वाइज क्लबलाई १० गोलले हरायो। आर्मीको कठिन जितमा टंक बस्नेतले गोल गरे। टंकले ६६औं मिनेटमा गोल गरेपछि आर्मीको तीन अंक सम्भव भएको थियो। टंकले टेकबहादुर बुढाथोकीको पासमा हेड गोल गरेका थिए। जितसँगै आर्मी लिगको चौथो स्थानमा उक्लिएको छ। पहिलो हाफमा ब्रिगेडको नियन्त्रणमा रहेको आर्मीले खासै गोल गर्ने अवसर बनाउन सकेन। ब्रिगेडले खेलको अन्तिमसम्म गोल फर्काउने प्रयास गरे पनि आर्मीको रक्षापंक्ति बाधक बनेको थियो। बराबरीसँगै सात खेलबाट १७ अंक बनाएको आर्मी चौथो स्थानमा छ। चार अंक बनाएको ब्रिगेड ११औं स्थानमा छ।
ईपीएल क्रिकेट : अभागी पोखरा,"काठमाडौं : एभरेस्ट प्रिमियर लिग (ईपीएल) टीट्वेन्टी क्रिकेट प्रतियोगिताका लागि पोखरा राइनोजले राम्रा विदेशी खेलाडी अनुबन्ध गरेको छ। टोलीमा अन्तर्राष्ट्रिय टीट्वेन्टी क्रिकेटमा कुनै समय एकै पालीमा सर्वाधिक रन प्रहार गर्ने खेलाडीको कीर्तिमान बनाएका दक्षिण अफ्रिकी रिचर्ड लेभीदेखि स्कटल्यान्डका कप्तान किल कोइजरसम्म सहभागी छन्। अस्ट्रेलियन नाथन डोड टोलीको प्रशिक्षक छन्। यद्यपि ईपीएलको सुरुआती दुवै खेलमा लगातार पराजय व्यहोरेपछि पोखराको उपाधि यात्रा मुस्किल बनेको छ। राम्रा खेलाडी र दुवै खेलमा ठूलो योगफल तय गर्दा पनि पराजित हुनुले जारी सिजनको ईपीएलमा पोखरा अभागी टोली सावित हुने सम्भावना बढेको छ। पोखरा सोमबार भएको आफ्नो दोस्रो खेलमा ललितपुर प्याट्रियट्ससँग आठ विकेटले पराजित हुन पुग्यो। कीर्तिपुरस्थित त्रिवि मैदानमा टस जिती पहिले ब्याटिङ गरेको पोखराले निर्धारित २० ओभरमा चार विकेट गुमाउँदै एक सय ६६ रनको योगफल तय गरेको थियो। ललितपुरले १५५ ओभरमै केवल दुई विकेट गुमाएर जित निश्चित गर्यो। पोखरा आइतबार भएको आफ्नो पहिलो खेलमा भैरहवा ग्लाडिएटर्ससँग दुई सय १५ रनको ठूलो योगफल तय गर्दा समेत चार विकेटले पराजित भएको थियो। तीन खेल खेलेको ललितपुरका लागि भने यो दोस्रो जित हो। यससँगै ललितपुरले प्ले अफको सम्भावना पनि बलियो बनाएको छ। रोमाञ्चक बनेको सोमबारको खेल दक्षिण अफ्रिकाका लेभीविरुद्ध भारतीय ब्याट्सम्यानद्वय गौरभ तोमर र जयकिशन कोल्सावालाको भिडन्त जस्तै देखियो। सुरुबाटै विस्फोटक ब्याटिङ गरेका लेभीले ३९ बलमा ८४ रन प्रहार गरे। उनले नौ छक्का र तीन चौका पनि हिर्काए। यद्यपि तोमरले ४१ बलमा ८४ र कोल्सावालाले ३८ बलमा ५१ रन जोडेपछि ललितपुरले सहजै जित भेट्टायो। म्यान अफ दी म्याच चुनिएका तोमरले आफ्नो पालीमा आठ छक्का र चार चौका प्रहार गरेका थिए भने कोल्सावालाले तीन छक्का र चार चौका हिर्काएका थिए। लेभी क्रिजमा रहँदासम्म पोखरा ठूलो योगतर्फ अग्रसर देखिएको थियो। उनीपछि आएका अन्य खेलाडीले भने पाली सम्हाल्न सकेनन्। पोखरालाई सस्तोमा समेट्न ललितपुरका पवन सर्राफ एक्लैले तीन विकेट लिए। लगातार दोस्रो पराजय बेहोरेपछि पोखराका कप्तान कोइजरले दबाब बढेको स्वीकार गरे। सम्भावना अझै छ। अझै तीन खेल खेल्न बाँकी छ। बाँकी सबै खेलमा राम्रो नतिजाको अपेक्षा गरेको छु, उनी भन्छन्, बाँकी खेलमा जित सम्भव भए हामी अझै खेलमा रहनेछौं। ललितपुरका कप्तान ज्ञानेन्द्र मल्लले लगातार दोस्रो जित हात पारेपछि खुसी व्यक्त गरे। उनले अब हुने काठमाडौं किङ्स इलाभेनविरुद्धको खेलमा जितसहित क्वालिफायरमा स्थान सुरक्षित गर्ने दाबी गरे। अवस्थाअनुसार खेल्दै छौं। पछिल्लो दुई खेलमा हाम्रो योजना सफल पनि भएको छ, ज्ञानेन्द्रले भने, अझै दुई खेल बाँकी छ। अबको पहिलो खेलमा काठमाडौंलाई जितेर क्वालिफायरको यात्रा सुनिश्चित गर्न चाहन्छौं। चितवनलाई पनि मुस्किल पोखरासँगै चितवन टाइगर्सले पनि जारी प्रतियोगितामा लगातार दोस्रो पराजय बेहोरेको छ। पोखरा सोमबार भएको खेलमा काठमाडौं किङ्स इलाभेनसँग ६ विकेटले पराजित हुन पुग्यो। आइतबार भएको आफ्नो पहिलो खेलमा ललितपुर प्याट्रियट्ससँगै ११ रनको पराजय बेहोरेको चितवनका लागि पनि दोस्रो पराजयले प्ले अफ चरणको यात्रा मुस्किल देखिएको छ। पहिलो खेलमै जित हात पारेको काठमाडौंले भने प्रतियोगितामा सुखद सुरुआत गरेको छ। त्रिवि मैदानमै टस हारी पहिले ब्याटिङ गरेको चितवन १९५ ओभरमा एक सय ६० रनमै समेटिएको थियो। जवाफमा काठमाडौंले १८५ ओभरमा चार विकेट गुमाउँदै जित निश्चित गरेको हो। काठमाडौंको जितमा सुब्रमनियन आनन्दले १८ बलमा अविजित ४३ रन प्रहार गरे। आफ्नो पालीमा चार छक्का र एक चौका प्रहार गरेका आनन्द म्यान अफ दी म्याचसमेत चुनिए। त्यसबाहेक अमरसिंह रौटेलाले १२ बलमा अविजित २१ रन जोड्दा सागर पुनले ३९ तथा नरेश बुढाऐरले २२ रनको योगदान दिएका थिए। चितवनका लागि दीपेन्द्रसिंह ऐरीले ४५, पल स्टर्लिङले ३४, सन्दीप सुनारले २५ तथा कप्तान पृथ्यु बाँस्कोटाले २० रन जोडे पनि जित सम्भव भएन। काठमाडौंका संसद शेख र पर्दीप साहुले चितवनको तीनतीन विकेट लिएका थिए। पराजयपछि चितवनका कप्तान पृथ्युले फिनिसिङ राम्रो हुन नसक्दा पराजित हुन पुगेको प्रतिक्रिया दिए। हामीले ब्याटिङमा पहिलो खेलबाट केही परिवर्तन गरेका थियौं। ब्याटिङ सुरुआत राम्रो भएको हो। यद्यपि फिनिसिङ सोचेको जस्तो हुन सकेन, पृथ्युले भने, हामी २०२५ रनले पछि परेका थियौं। अझै तीन खेल बाँकी छ। त्यसमा जित हात पार्न सकेको अवस्थामा हाम्रो पनि सम्भावना अझै बाँकी छ। काठमाडौंका कप्तान सोमपालले भने जितमा खुसी व्यक्त गरे। खेल राम्रो भयो। स्लो पिच भएका कारण हामीले धेरै योजना गर्न सक्दैनौं। त्यसैले कुनै पनि विपक्षी ब्याट्म्यानले सेट भएर खेल्न नपाओस् भन्ने उद्देश्यले बलर परिवर्तन गरिरह्यौं, सोमपालले भने, जितमा खुसी छु।"
ईपीएल : भैरहवाको लगातार दोस्रो जित,"काठमाडौं : भैरहवा ग्लाडिएटर्सले एभरेष्ट प्रिमियर लिग (ईपीएल)मा लगातार दोस्रो जित हासिल गरेको छ। कीर्तिपुरस्थित त्रिवि मैदानमा मंगलबार भएको दोस्रो खेलमा चितवन टाइगर्सलाई १२ रनले पराजित गर्दै भैरहवाले दोस्रो जित निकालेको हो। जितसँगै भैरहवाले चार अङ्क जोडेको छ। भैरहवाले दिएको १४४ रनको लक्ष्य पछ्याएको चितवनले पूरै २० ओभर खेलेर नौ विकेट गुमाइ १३१ रनमात्र बनाउन सक्यो। चितवनका लागि ओपनर पउल स्ट्रलिङले सर्वाधिक ३६ रन बनाए भने जोन सिम्पसनले २६ तथा दिलिप नाथले १२ रन जोडे। शाहब आलमले नटआउट १६ रन बनाए। बलिङमा भैरहवाका कप्तान शरद भेषावकर र रवीइन्दर सिंहले दुईदुई, रायन टेन डेसचाटे र अभिनाश बोहराले एकएक विकेट लिए। यसअघि टस हारेर पहिले ब्याटिङ गरेको भैरहवाले १९।३ ओभरमा सबै विकेट गुमाएर १४३ रन बनाएको थियो। भैरहवाका लागि राएन टेन डेसकाटेले ३५, प्रदिप ऐरीले २६, रवीइन्दर सिंहले २५, आरिफ शेख र पुनित मेहराले १२१२ रन जोडेका थिए। चितवनका सागर ढकालले तीन र जर्ज स्कटले दुई विकेट लिएका थिए। जारी प्रतियोगितामा चितवनको यो लगातार तेस्रो हार हो। बुधबार पहिलो खेलमा भैरहवाले विराटनगर वारियर्ससँग र काठमाडौँ किंग्स ११ ले ललितपुर प्याट्रियसबीच खेल हुनेछ।"
ईपीएल क्रिकेट : सुपरओभरमा पोखरा पराजित,"काठमाडौं : एभरेष्ट प्रिमियर लिग (ईपीएल) टी ट्वेन्टी क्रिकेट प्रतियोगितामा विराटनगर वारियर्सले पोखरा राइनोजलाई सुपरओभरमा पराजित गर्दै प्रतियोगितामा दोस्रो जित दर्ता गराएको छ। कीर्तिपुरस्थित त्रिवि क्रिकेट मैदानमा टस हारेर पहिले ब्याटिङ गरेको पोखराले विराटनगरलाई ८५ रनको विजयी लक्ष्य दिएको थियो। जवाफमा विराटनगर १९ दशमलव तीन ओभरमा सबै विकेट गुमाउँदै ८४ रनमा समेटिएपछि खेल सुपरओभरमा गएको थियो। सुपरओभरमा विराटनगरले २० रन जोड्दै पोखरालाई २१ रनको लक्ष्य दिएको थियो। जवाफमा पोखरा १३ रनमा सीमित भयो।विराटनगरको लागि करण केसीले २० रन जोडे। सुपरओभरमा जानु अघि विराटनगरका लागि आसिफ शेखले सर्वाधिक १९ रनको योगदान दिएका थिए भने करण केसीले १५, रोबिन क्षेत्री र हरि चौहानले समान १२१२, भान डेर मेर्वीले ११ तथा कप्तान पारस खड्काले एक रन जोडेका थिए। पोखराका विपीन खत्रीले तीन तथा सुसन भारी, विक्रम सोब र पाउल कलीनले समान दुईदुई विकेट झारे। त्यसअघि पोखराले निर्धारित २० ओभरमा सात विकेट गुमाउँदै ८४ रनको योगफल बनाएको थियो। पोखराले १९ रन जोड्दा चार विकेट गुमाएको थियो। पोखराका पाउल कलीनले सर्वाधिक २० रन जोडे भने राजेश पुलामी मगरले १७, रिचर्ड लेभी तीन तथा कप्तान कोएट्जरले चार रन जोडे। विराटनगरका पाउल भान मिकेरिनले तीन तथा भान डेर मेर्वीले दुई विकेट लिए। जितसँगै विराटनगरले दुई खेलबाट चार अङ्क जोडेको छ। विराटनगरले पहिलो खेलमा ललितपुर प्याट्रीयट्सलाई पराजित गरेको थियो। लगातार तेस्रो हार बेहोरेको पोखरा दोस्रो चरणमा पुग्ने सम्भावना न्यू हुँदै गएको छ। पोखरा पहिलो खेलमा भैरहवा र दोस्रो खेलमा ललितपुरसँग पराजित भएको थियो। रासस"

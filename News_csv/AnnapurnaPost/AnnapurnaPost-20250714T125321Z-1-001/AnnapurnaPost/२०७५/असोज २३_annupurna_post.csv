शीर्षक,विवरण
युवा जनशक्तिको दुरुपयोग रोक्ने कि ?,"हरेक दिनजसो समाचार आउँछआज यो स्थानमा यति वर्षकी बालिका बलात्कृत भइन्। फलानो मुलुकमा वैदेशिक रोजगारमा गएका व्यक्तिको मृत्यु भयो। नेपाली महिलालाई ललाइफकाइ वैदेशिक रोजगारको नाममा मानव तस्करहरूले बेचबिखन गरे। विदेशमा घरेलु कामदारको रूपमा काम गरिरहेका नेपाली दिदीबहिनी शारीरिक, मानसिक तथा बलात्कारजस्ता जघन्य हिंसाको सिकार बने, आदि। हामीले सायदै सुन्ने समाचार हुन् यति नयाँ उद्योग स्थापना भए, यतिले रोजगारी पाए। जबकि नेपालमा जनसांख्यिक लाभांशको युग सुरु भइसकेको छ। यस्तो लाभको मौका कुनै पनि राष्ट्रले इतिहासमा एकपटक मात्र पाउँछ। जनसांख्यिक लाभ भनेको ऊर्जाशील जनशक्तिको संख्या उच्चतम तहमा पुगेको अवस्था हो। यही समयमा नै ऊर्जावान जनशक्तिलाई उचित परिचालन, व्यवस्थापन र उपयोग गर्न सकेमा राष्ट्रको सर्वांगीण विकास हुन सक्छ। एसियन टाइगरका रूपमा प्रख्यात सिंगापुर, कोरिया, जापानलगायतका मुलुकले यही समयावधिको सदुपयोग गरेर आजको स्थानमा पुग्न सफल भएका हुन्। मृत्युदर र प्रजनन दर घटेर न्यून स्तरमा पुगी आश्रित जनसंख्याको दर घट्ने र उत्पादनशील उमेर समूह (१५६४ वर्ष) को जनसंख्याको अनुपातमा वृद्धि हुनु जनसांख्यिक लाभको अवस्था हो। ०६८ को जनगणनाअनुसार नेपालको जनसंख्या दुई करोड ६५ लाख छ, जसमध्ये १५६४ वर्षबीचको जनसंख्याको हिस्सा ५९८४ प्रतिशत र ६५ वर्षभन्दा माथिको जनसंख्या ५२८ प्रतिशत मात्र छ। नेपालको हालको औसत जनसंख्या वृद्धिदर १३५ छ। अतः नेपालमा जनसांख्यिक लाभांशको समय सुरु भइसकेको छ। पहिलो, जनसांख्यिक लाभांशले उत्पादनशील व्यक्तिको संख्या वृद्धि गर्छ। दोस्रो, यसले बचतदरमा वृद्धि गर्छ किनकि जति धेरै रोजगारीमा संलग्न हुन्छन् त्यति नै बचतदर हुन्छ। तेस्रो, जन्मदर घट्दा महिलाहरू पनि रोजगारीमा लाग्न सक्छन्। चौथो, आश्रितको संख्यामा कमी आउनाले बचत पूर्वाधार विकासमा लगानी गर्न सकिन्छ। तर यो अवधि निकै छोटो बनाउन र यसको सदुपयोग गर्न हाल उपलब्ध जनशक्तिलाई अहिले नै व्यवस्थापन गर्न र देश विकासमा परिचालन गर्न सक्नुपर्छ। किनकि जनसंख्या वृद्धिदरको घट्दो क्रम र काम गर्न सक्ने उमेरका जनशक्ति दुईतीन दशकपछि प्रौढावस्थामा जाने हुनाले जनसांख्यिक लाभांशबाट फाइदा लिने समय घट्दै जानेछ। समयमै उचित नीति तथा कार्यक्रम लागू गरी यी युवा जनशक्तिको सदुपयोग गर्न सकिएन भने देश सधैं गरिबीको दुष्चक्रमा फसिरहनेछ। अन्तर्राष्ट्रिय श्रम संगठनले रोजगारी, शिक्षा वा तालिममा असंलग्न युवा जमातलाई निरुत्साहित युवा भनेर परिभाषित गरेको छ। नेपालमा करिब १५ प्रतिशत युवा कुनै पनि रोजगार, तालिम वा शिक्षामा नरहेको तथ्यांकले देखाउँछ। जनसांख्यिक लाभांशको फाइदा उठाउन जनसंख्या मात्रै भएर हुन्न, राज्य र नागरिकमा समयानुकूल सोच, दीर्घकालीन योजना र सबल कार्यान्वयन चाहिन्छ, जसको अभावमा देशले सदुपयोग गर्नुपर्ने युवा जनसंख्या विदेशिन थाले। वैदेशिक रोजगार विभागका अनुसार करिब ४० लाख नेपाली रोजगारीका लागि विदेशमा छन्। आर्थिक वर्ष २०५०५१ मा तीन हजार छ सय पाँच जनाबाट औपचारिक रूपमा सुरुवात भएको वैदेशिक रोजगार आजको दिनसम्म आइपुग्दा रोजगारीको पहिलो र अन्तिम विकल्पको रूपमा परिणत भएको छ। सन् २००५६ मा नेपालको कुल गार्हस्थ उत्पादनमा करिब १४०९५ योगदान रहेको विप्रेषणको योगदान सन् २०१५१६ मा आइपुग्दा ३२१५ पुग्नुले पनि वैदेशिक रोजगारको प्राथमिकतालाई छर्लंग बनाउँछ। विसं २०७२ मा गएको विनाशकारी भूकम्पले नेपाल क्षतविक्षत हुँदा नवनिर्माणका लागि सहयोग गर्न नेपाली जनशक्तिको ठूलो अभाव देखियो। किनभने गाउँसहरका प्रायः युवा वैदेशिक रोजगारमा थिए। नेपाल कृषिप्रधान देश हो भनिन्छ। तर हाल त्यही कृषिकार्यमा लाग्नसक्ने युवा जमातको अभाव छ, खेत बाँझा छन्, किसान वैदेशिक रोजगारमा लागेका छन्। जसले एक त नेपाली श्रमको सही सदुपयोग हुन सकेन, अर्को हामी अन्नपानीका लगि पनि आयातित खाद्यान्नमा निर्भर हुनु परेको छ। वैदेशिक रोजगारीले सामाजिक सम्बन्ध तथा मूल्यमा ल्याएको ह्रासतिर त सायदै ध्यान दिइएको छ। निरपेक्ष गरिबीको रेखामुनि रहेका परिवारको संख्या कम गर्दै राष्ट्रको अर्थतन्त्र थप मजबुत पार्न योगदान दिइरहेका युवाले विदेशी भूमिमा पाएको व्यथाले बेलाबखत हामीलाई मर्माहत पार्छ। वैदेशिक रोजगारीमा जाने युवा कतिपय अवस्थामा अंगभंग भएर, मानसिक रूपमा कमजोर भएर फर्कन्छन् त कति सपनाहरू काठको बाकसमा बन्द भएर अन्त्य हुन पुग्छन्। यस्तो कारूणिक अवस्थाले उनीहरूको परिवार, समाज तथा सिंगो राष्ट्रलाई समेत प्रभावित बनाउने गर्छ। रोजगारी, शिक्षा वा तालिम आदिबाट वञ्चित यी युवालाई उचित परिचालन तथा व्यवस्थापन गर्न सकिएन भने युवा जनशक्ति वा जन श्रोत बन्न सक्दैनन्। बरु अर्थशास्त्री जस्टिल लिनले भने झैं जनसांख्यिक बम बनी विस्फोट हुने त होइनन् ? लिनका अनुसार उचित अवसर, सम्मानित श्रम र सन्तोषजनक आय पाउन सक्ने अवस्था भएन भने युवा उभार जनसांख्यिक लाभांश होइन, जनसांख्यिक बमको रूपमा परिणत हुन्छ, जहाँ असन्तुष्ट युवाशक्ति सामाजिक र राजनीतिक अस्थिरताको स्रोत र कारक दुवै बन्छन्। समयमै उचित नीति तथा कार्यक्रम लागू गरी यी युवा जनशक्तिको सदुपयोग गर्न सकिएन भने देश सधैं गरिबीको दुष्चक्रमा फसिरहनेछ। नेपालमा दिनानुदिन बढ्दै गएका अपराधका घटना, विदेश पलायन, देशमा युवा श्रमिकको अभावले कतै यस्तै अवस्थाको संकेत त गरेको होइन ? अझै पनि हामी जनसांख्यिक लाभांशबाट फाइदा उठाउन असफल भयौं भने यसले नेपालको अर्थतन्त्रको एक महत्वपूर्ण अवसरलाई मात्र खेर फाल्नेछैन, हामीले जनसांख्यिक बमको सामना पनि गर्नुपर्ने हुनसक्छ, जसले अर्थतन्त्र तथा सम्पूर्ण शासकीय अवस्थालाई नै चुनौती दिनसक्छ। यसबाट केही दशकपछि काम गर्न नसक्ने उमेर समूहका मानिसको संख्या वृद्धि हुनेछ र तिनको रेखदेख, पालनपोषण कसरी गर्ने भन्ने अर्को ठूलो चुनौती पनि हामीले बेहोर्नुपर्नेछ। विश्वका अधिक विकसित देशहरू हाल यही समस्याबाट गुज्रिरहेका छन्। जापानजस्ता देशमा काम गर्न सक्ने उमेरका मानिसको तुलनामा वृद्धवृद्धाको संख्या वृद्धि भएकाले तिनको स्याहारसम्भार गर्न एवं अर्थतन्त्रलाई गति दिन अन्य देशबाट कामदार भित्र्याउनुपर्ने अवस्था आइसकेको छ। अहिलेदेखि नै उपयुक्त व्यवस्थापन गर्न सकिएन भने भविष्यमा यस्ता समस्या नेपालले पनि भोग्नुपर्ने हुनसक्छ। त्यसैले हामीले विकसित राष्ट्रहरूबाट पाठ सिकी तुरुन्तै आवश्यक कदम चाल्नुपर्छ। दक्षिण कोरियाले सन् १९५० देखि १९६० को बीचमा आफ्नो शिक्षा नीति परिवर्तन गरेको थियो। सो देशले अनिवार्य प्राथमिक शिक्षालाई बदलेर परिणाममुखी शिक्षाको नीति अपनाएको थियो। यसबाट दक्ष नागरिक निर्माण गर्दै आर्थिक विकासको लक्ष्य हासिल गरेको देखिन्छ। बेरोजगारी अन्त्य गर्न कृषि तथा माछापालनमा आधारित अर्थतन्त्रलाई दक्षिण कोरियाले दक्ष जनशक्ति तथा उचित लगानीका माध्यमबाट व्यावसायिक कृषि तथा माछापालन उद्योग सञ्चालन एवं ग्रामीण पूर्वाधार निर्माण गर्दै जनसांख्यिक लाभांशको भरपूर प्रयोग गरेको थियो। यस नीतिले पूर्वाधार निर्माण, जनशक्ति सदुपयोग तथा आर्थिक विकासलाई समानान्तर रूपमा अगाडि बढायो। लगानी थपेर नयाँनयाँ उद्योग सञ्चालन गर्ने, बचत गर्ने, स्वास्थ्य, शिक्षा र सामाजिक विकासमा पुँजी लगानी गर्दै थप स्वस्थ तथा दक्ष जनशक्ति निर्माण गरेको देखिन्छ। त्यसैले जनसांख्यिक लाभांश सदुपयोग गरी उच्चतम आर्थिक विकास प्राप्त गरेको दक्षिण कोरिया उदाहरणीय बनेको छ। दक्षिण कोरियाजस्तै नेपालको शिक्षा नीतिमा पनि केही सुधार भने अवश्य गर्नुपर्ने देखिन्छ। शिक्षालाई औपचारिक होइन, परिणाममुखी बनाउनु अपरिहार्य भइसकेको छ। यस्तो शिक्षाले युवावर्गलाई आवश्यक ज्ञान तथा सीप प्रदान गरी आर्थिक विकासमा सहायता गर्छ। उत्पादनशील जनस्रोतको उत्पादकत्व बढाउन सीपमूलक शिक्षा र तालिम खाँचो छ। नेपाल राष्ट्र बैंकले २०७३ मा सार्वजनिक गरेको विप्रेषण प्राप्त गर्ने घरपरिवारको बचत तथा लगानी प्रवृत्ति अनुसन्धान प्रतिवेदन अनुसार विदेशमा त्यत्रो श्रम गरी पठाएको विप्रेषणको केवल ११ प्रतिशत मात्र उत्पादनमूलक काममा लगानी भएको छ भने सबैभन्दा बढी २८ प्रतिशत घरजग्गा किन्ने प्रयोजनमा। अतः देशको कुल गार्हस्थ उत्पादनमा ठूलो टेवा पुर्याउँदै आएको विप्रेषणलाई उत्पादनशील क्षेत्रमा लगाउने नीति लागू गरी कार्यान्वयन गर्न नितान्त जरुरी भइसकेको छ। नेपालको सन्दर्भमा पूर्वाधार निर्माण, ग्रामीण तथा सहरी विकास, औद्योगिक विकास, व्यावसायिक कृषि, जलस्रोत तथा ऊर्जा र पर्यटन नै विकासका प्रमुख खम्बा हुन्। यिनै क्षेत्रमा लक्षित नीति तथा लगानीका साथ नेपालका युवापुस्तालाई रोजगारी एवं स्वरोजगारको अवसरका लागि मार्ग प्रदर्शन गर्नुपर्छ। जनस्रोतको आवश्यकता र सामथ्र्यको पहिचान गरी व्यवसायमूलक तालिम सञ्चालन गर्न लगानी बढाउनु जरुरी छ। सरकारले उत्पादनशील क्षेत्रमा लगानी गर्न नयाँ नीति ल्याउने मात्र होइन, तदारुकताका साथ कार्यान्वयन पनि गर्नुपर्छ। दूरदृष्टिसहितको नीतिको सफल कार्यान्वयनबाट स्वदेशी, विदेशी लगानी या विप्रेषणको लगानीबाट युवालाई दक्ष जनशक्तिमा रूपान्तरण गर्दै पूर्वाधार निर्माण, उद्योग, व्यावसायिक कृषि, जलस्रोत, ऊर्जा जस्ता उत्पादक क्षेत्रको विकास तथा सञ्चालनमा प्रयोग गर्न सकिएमा बचतको वृद्धि भई थप लगानी बढ्ने र सो लगानी शिक्षा, स्वास्थ्य, अनुसन्धान र विकास जस्ता क्षेत्रमा प्रयोग गरी समृद्धिको सुचक्र सुरु गर्न सकिन्छ। सबैभन्दा धेरै ऊर्जावान् युवाको जनसंख्या हुने यस जनसांख्यिक लाभांशलाई जनसांख्यिक बम बन्न नदिन नेपाल सरकार, दातृ निकाय, विकास साझेदार सबै हातेमालो गर्दै ठोस कार्यक्रम सञ्चालन गर्नु अपरिहार्य छ। ताम्राकार ओमानको मस्कटस्थित नेपाली दूतवासकी प्रथम सचिव हुन्।"
"कस्तो विकास, कस्तो अर्थतन्त्र","विकास र समृद्धिका लागि प्राथमिकता र आवश्यकताबीच तादम्यता ल्याउनैपर्छ सामान्य अर्थमा अपेक्षित दिशातर्फको परिवर्तन, उत्पादन र उपभोगको वृद्धि, भौतिक पूर्वाधारको निर्माण नै विकास हो। विकास निरन्तर प्रक्रिया हो, जसले कुनै पनि एकाइको आर्थिक, भौतिक, वातावरणीय तथा सामाजिक अवयवहरूमा सकारात्मक परिवर्तन सिर्जना गर्छ। जब हामी आर्थिक विकासको कुरा गर्छौं, त्यसले प्रचुर मात्रामा उत्पादन र आर्थिक वृद्धिदर बढेको अवस्थालाई इंगित गर्छ। विकासको मुख्य उद्देश्य स्थानीयस्तरमा मानिसको आय स्रोत बढाउने, उनीहरूको दैनिकी बदल्ने तथा जीवनस्तर गुणस्तरीय बनाउने हो। भारतीय अर्थशास्त्री अमत्र्य सेन विकासलाई मान्छेको स्वतन्त्रता प्राप्तिको उद्देश्यसँग जोड्नुपर्ने तर्क गर्छन् विकास भनेको मान्छेलाई सीमित अवसरमा बाँच्न विवश पार्ने सबै प्रकारका अस्वतन्त्रता हटाउने प्रक्रिया हो। निश्चय पनि विकासलाई केही सीमित प्रक्रिया र विनिमयको रूपमा बुझिनु हुँदैन। हामीले विकासलाई हुनेले नहुनेलाई दिने कुनै उपहार जस्तो ठानिरहेका छौं। हुनेखानेहरूले गरिब दीनहीनहरूका लागि दिने केही उपहार जस्तो, जसमा कसै न कसैको उदार भावना हुन्छ। विकासलाई अमत्र्य सेनले भनेजस्तो स्वतन्त्रतासँग जोड्नु त कता हो कता, हामीले यसलाई सामान्य नागरिकको दैनिकी र आवश्यकतासँग जोड्नेसमेत चेष्टा गरेनौं। यसो गाउँघरतिर डुल्दै गर्दा देखिने केही ससाना दृश्य नियाल्दा हामी देख्छौं, हाम्रा गाउँघरतिर बाटो, विद्यालय, चौर अनि चौतारी नजिक बनेका कंक्रिटका धाराहरूको संरचना। त्यस्ता संरचनामा केटाकेटी झुन्डिएर खेल्ने गर्छन् किनकि त्यहाँ पानी आउँदैन। आज पनि यत्रतत्र देखिने यात्रु प्रतीक्षालय, स्वागतद्वार जस्ता सार्वजनिक सम्पत्तिहरूको अवस्था खण्डहर जस्तो छ, किन ? ती पनि त विकासका ससाना पहलुहरू नै थिए, तर किन ती प्रयोगमा आउन सकेनन् ? किनकि ती संरचनाहरू जसरी बने, ती संरचना बन्ने बेलामा स्थानीयबासीको अपनत्वलाई नजरअन्दाज गरियो। कुनै कारणले त्यहाँ केही बनाउनु थियो। कुनै दातृसंस्था वा सरकारी कोषबाट बजेट खर्चिनुथियो, खर्चिइयो। त्यस्ता संरचना कहाँ आवश्यक छन् ? स्थानीयहरूसँग कुनै छलफल, विमर्श केही पनि भएन। बस् बनाउनेले जहाँ आफूलाई सहज ठान्यो त्यहीं बनाइदियो। परिणामतः त्यस्ता सार्वजनिक संरचनाहरू प्रयोगबिहीन हुन पुगे अनि त्यसको संरक्षणमा स्थानीयहरू उदासीन देखिए। अहिले ठूलाठूला संरचना निर्माणमा पनि यही मोडेल लागू भए झैं देखिन्छ। यस्तो विकासले केही भौतिक संरचना त देखिएला नै तर जबसम्म नागरिकको दैनिकी त्यो विकासको प्रक्रियामा जोडिन्न, अहँ त्यसले समृद्धि ल्याउन सक्दैन। यसको लागि हामीले कस्तो विकास र कस्तो अर्थतन्त्रलाई अवलम्बन गर्ने हो ? त्यसमा स्पष्टता हुनु जरुरी छ। मूलतः विश्वव्यापी रूपमा अभ्यासमा रहेका अर्थतन्त्रका दुई मोडेल हुन् खुला बजार अर्थतन्त्र र राज्यनियन्त्रित अर्थतन्त्र। खुला बजारले आर्थिक क्रियाकलापको सञ्चालन र नियन्त्रण बजारले नै स्वतन्त्र रूपमा गर्छ भन्ने मान्यता राख्छ। यसमा सरकारले कुनै हस्तक्षेप गर्दैन र बजार संयन्त्रले नै सबै कुराको निर्धारण गर्छ। बजार भन्नुको अर्थ वस्तुको मूल्य हो। जुन वस्तु तथा सेवाको माग र आपूर्तिका आधारमा तय हुन्छ भन्ने मान्यता रहन्छ। अनि बजार अर्थतन्त्रको आधार भनेको मुनाफा नै हो। मुनाफाका लागि उत्पादक र आपूर्तिकर्ताले उपभोक्तालाई शोषण गरिरहेको हुन्छ, जुन बजार अर्थतन्त्रको नकारात्मक पक्ष हो। राज्यनियन्त्रित अर्थतन्त्रमा भने अर्थतन्त्रको सर्जक र नियन्त्रक बजार नभई राज्य हुन्छ। बजार केही पनि होइन, बजारमा मूल्य निर्धारण पनि गर्नु जरुरी हुँदैन। उपभोक्तासँग छनौटको अधिकार पनि रहँदैन। जे उत्पादन र उपभोग गर्नुपर्ने हो त्यो राज्यले नै तय गरिदिन्छ। उपभोक्ताले बिना छनौट उपलब्ध वस्तुहरूको उपभोग गर्नुपर्छ। तत्कालीन सोभियत संघले यो अर्थतन्त्र अवलम्बन गरेको थियो, तर यो टिक्न सकेन। मूलतः उत्पादन प्रक्रियामा निजी क्षेत्रको स्वामित्वलाई यसले अस्वीकार गर्छ। यसर्थ, विश्वका सबैजसो देशहरूले मिश्रित अर्थतन्त्रकै अभ्यास गरेका छन्। जसमा बजार अर्थतन्त्र र राज्यको साझेदारीमा आर्थिक गतिविधि सञ्चालन गरिएको हुन्छ। दुवै क्षेत्रको सहअस्तित्वमा आधारित अर्थतन्त्र नै मिश्रित अर्थतन्त्र हो। उदारवादी अर्थतन्त्रको हिमायती मानिने अमेरिका र बेलायत जस्ता देशहरूले पनि मिश्रित अर्थव्यवस्था नै अंगालेका छन्। यद्यपि उनीहरूले बजार अर्थतन्त्रलाई अलि बढी स्वतन्त्र राखेका छन् भने कल्याणकारी सामाजिक कार्यमा सरकारले पनि उल्लेख्य खर्च गरेको हुन्छ। अभावका कारण हाम्रा लागि हरेक चिज आवश्यकता बनिरहेको छ, तर हाम्रो क्षमता र हैसियतअनुसार हामीले प्राथमिकीकरण गर्नुपर्ने आवश्यकतालाई निर्धारण गर्न सकेका छैनौं नेपाली अर्थतन्त्रको विद्यमान अवस्था नियाल्दा निराशा मात्रै हात लाग्छ। ७० वर्षदेखिको हाम्रो विकासको प्रयासमा कहिँ न कहिँ संरचनागत त्रुटि नै महसुस हुन्छ। यो देशमा पटकपटक राजनीतिक परिवर्तन भएको छ, व्यवस्थामा बदलाव आएको छ। अनि ती सबैजसो राजनीतिक संघर्षमा नेपाली जनताले साथ, समर्थन र सहयोग गरेकै छन्। तर, हरेकपटकको व्यवस्थामा आएको परिवर्तनले पुनः नयाँ संस्करणमा पुरानै अवस्थाको निरन्तरता मात्र पाएको छ। आखिर किन ? किन हाम्रो यत्रा प्रयत्न खेर गए ? किन हामीले चाहेको विकास र समृद्धि हासिल गर्न सकेनौं ? यसको मुख्य समस्या भनेकै संरचनागत अवरोध हो। हामीले विगतमा कहिल्यै पनि आफ्नो आवश्यकता र प्राथमिकता निर्धारण गरेनौं। हामी कसरी समृद्ध हुन सक्छौं ? हामीले कुनै योजना बनाएनौं। हरेक परियोजनाको सम्भाव्यता, योजना, लागत, निर्माण र त्यसको लाभग्राहीको बृहत अध्ययन कहिल्यै भएन। कुनै शासकलाई के लहड चल्छ, त्यसैको आधारमा परियोजनाको सुरुवात हुने, अनि तोकिएको लागत र समयसीमामा कहिल्यै निर्माण सम्पन्न नहुने र गर्नु पनि नपर्ने अवस्थाले हाम्रो जति पनि विकास निर्माणका काम छन् ती सबै अनन्तकालसम्म लम्बिरहने र त्यसले व्ययभार थपिरहने अवस्था भयो। अहिले काठमाडौंमा आउनै लागेको भनिएको मेलम्ची परियोजना दुईदसक बितिसक्दा पनि पूरा हुन सकेको छैन। यो जस्तो राष्ट्रिय लज्जाको विषय अरू कुनै हुनसक्छ ? तर, अहँ यहाँ कसैलाई ग्लानी छैन र जवाफदेहिता पनि। अनि कोही दण्डित हुनुपरेको छैन। अभावका कारण हाम्रा लागि हरेक चिज आवश्यकता बनिरहेको छ, तर हाम्रो क्षमता र हैसियतअनुसार हामीले प्राथमिकीकरण गर्नुपर्ने आवश्यकतालाई निर्धारण गर्न सकेका छैनौं। अनि अर्थतन्त्रको विकासका लागि पनि हाम्रो राष्ट्रिय प्राथमिकता के हो ? त्यो खुट्याउन सकेका छैनौं। अबको विकास र समृद्धिका लागि प्राथमिकता र आवश्यकताबीच तादम्यता ल्याउनैपर्छ। हामीले निर्धारण गर्ने आर्थिक उद्देश्यहरू हासिल गर्नका लागि हाम्रो अर्थतन्त्रको ढाँचा बदल्नु जरुरी छ। अहिलेसम्म हाम्रो अर्थतन्त्रको ढाँचा नै प्रस्ट भएन। एकातिर हामीले नवउदारवादी आर्थिक नीति अवलम्बन गरेका छौं तर, बजार कहिल्यै स्वतन्त्र रूपले चलेको छैन। बजारलाई केही व्यक्ति वा व्यापारिक समूहले नियन्त्रण गरेको हुन्छ। यातायात, शिक्षा, स्वास्थ्य जस्ता क्षेत्रमा सिन्डिकेटले बलियो जरा गाडेको छ। अब हाम्रो अर्थतन्त्रको ढाँचा कस्तो हुने ? त्यसमा पनि बहस गर्नुपर्ने भएको छ। हामीले कल्याणकारी व्यवस्थामा आधारित सामाजिकबजार अर्थतन्त्रको मोडेल अलम्बन गर्नु उपयुक्त हुने देखिन्छ। अर्थतन्त्रको यो मोडेल मिश्रित अर्थतन्त्रभन्दा अलि उच्च प्रकृतिको अर्थतन्त्र हो जहाँ राज्यले सामाजिक दायित्व महसुस गर्छ र राज्य कल्याणकारी हुन्छ। यो अर्थतन्त्र बजार अर्थतन्त्रको आर्थिक प्रणाली, स्वतन्त्र बजार र कल्याणकारी राज्यको अवधारणाअनुसार स्थापित सामाजिक नीति नियमहरूको मिश्रित रूप हो। यसलाई समन्वयात्मक बजार अर्थतन्त्रको रूपमा पनि परिभाषित गर्न सकिन्छ। यो अवधारणाले परम्परागत समाजवादी अर्थतन्त्रले ग्रहण गरेको निजी सम्पत्ति हड्प्ने अभिप्राय बोकेको हुँदैन। बरु यसले संरक्षणको माध्यमबाट असक्त, कमजोर अनि बेरोजगारलाई पनि समान अवसर प्रदान गर्ने उद्देश्य राखेको हुन्छ। यसर्थ, सामाजिक बजार अर्थतन्त्र तुलनात्मक रूपमा बढी उपयोगी र व्यवहारिक देखिन्छ। नेपाली अर्थतन्त्रको स्वरूप र हाम्रो चलनचल्तीको अभ्यासहरूलाई आत्मसात् गरेरै यहाँको अर्थतन्त्रको स्वरूप र विकासको मोडेल निर्धारण हुने हो। विगतमा हामीले कहिल्यै पनि त्यसरी हेरेनौं र सोचेनौं पनि। हामीले मूलतः दाताहरूको प्रेस्कृप्सनकै आधारमा आर्थिक नियम बनायौं, जसले हामीले खोजेको विकास र समृद्धि हासिल हुन सकेन। त्यसैले अब देशको आर्थिक नीतिमै हेरफेर गर्नु जरुरी देखिएको छ। सामाजिक बजार अर्थतन्त्रले क्षेत्रगत रूपमा आर्थिक स्वतन्त्रता प्रदान गर्छ भने जनतालाई न त खुला बजार अर्थतन्त्रमा जस्तो फगत उपभोक्ता वा राज्यनियन्त्रित अर्थतन्त्रमा जस्तो राज्य आश्रित समूहकै रूपमा व्यवहार गर्छ। यसले आम जनतालाई स्वतन्त्र र आलोचनात्मक चेत भएको सार्वभौम नागरिकको रूपमा व्यवहार गर्छ। त्यसकारण अब स्थानीय आवश्यकतामा आधारित आर्थिक गतिविधिलाई प्रोत्साहित गर्दै विकासको प्रक्रियामा आम जनसहभागितामा जोड दिनुपर्छ। विगतमा जस्तै फगत प्राविधिक रूपले गरिने आर्थिक विकासको कुराले अब निकास दिन सक्दैन। हामीले हाम्रो अर्थतन्त्रको संरचनामा परिवर्तन नगरी गरिने यस्तो विकासले केवल आर्थिक विषमता बढ्न जान्छ। त्यसले धेरैलाई उन्नतितिर लैजाने भन्दा पनि धेरैको विपन्नतामा केही सम्पन्न हुने परिपाटीलाई संस्थागत गर्नेछ। मानवशास्त्री डा मेरी डेसनको तर्क छ नवउदारवादी आर्थिक परिवर्तनले समुदाय र वातावरणमा पनि परिवर्तन ल्याउँदै यसले संसारभरि मानिसहरूलाई विस्थापित गर्दै फोहोर बस्ती र वेश्यालयतर्फ धकेल्छ, र यसले स्थानीय ज्ञान, संगठित हुने स्थानीय काइदा र स्थानीय कृषिका प्रविधिलाई बेवास्ता गर्छ। हो, अब स्थानीय आवश्यकतासँगै स्थानीय एवं रैथाने ज्ञान, सीप, क्षमता, स्रोत साधनलाई पनि आर्थिक सबलीकरणको माध्यम बनाउनैपर्छ। अनि विकासको प्रक्रियामा आम नागरिकको दैनिकीलाई जोड्नैपर्छ।"
किन बनाइएन अनुचित कार्यसम्बन्धी कानुन ?,"व्यक्ति विशेषको कारणले वा लहडबाट अनुचित कार्य अख्तियारको क्षेत्राधिकारबाट हटाएको भन्नु आफैंमा अनुचित हो संसदीय समितिसमक्ष नवनियुक्त अख्तियार दुरुपयोग अनुसन्धान आयोगका प्रमुखले आयोगको क्षेत्राधिकार बढाइदिन माग गरेको समाचार सम्प्रेषण भएको छ। आयोगको अनुचित कार्य हेर्न नपाउने वर्तमान संविधानको व्यवस्थाले आयोगको प्रभावकारिता घटेको, आयोगले गरिआएको त्यस्तो काम अन्य कुनै निकायले नगरेको र यसले समग्र सुशासन कायम गर्ने लक्ष्यमा नै प्रतिकूल असर परेको दृष्टिकोण अघि सारेको देखियो। त्यसको लगत्तै आयोगका प्रमुखकै अन्तर्वार्तामा व्यक्तिविशेषले ल्याएको विचलनको कारण निकाय (आयोग) कै अधिकार कटौती हुन नहुने आशयको भनाइ पनि आयो। यी कुरालाई कसैले पनि हल्का ढंगले लिनु हुँदैन र यस विषयमा सार्थक बहस गर्न जरुरी भएको छ। किनभने यो भनाइ राज्यले भ्रष्टाचारमा जो कोही (सेना र अदालतबाहेक) माथि अनुसन्धान र अभियोग लगाउन अख्तियारी सुम्पेको निकायकै प्रमुखबाट आएको छ। र, यो सम्बन्धित आयोगको आधिकारिक धारणासँग मेल खान्छ भन्ने निष्कर्षमा पुग्न सकिन्छ। यसअघि पनि आयोगबाट यस्ता अवधारणा अघि नसारिएका हैनन्। त्यसैले आयोग प्रमुखको यो धारणा विगतकै निरन्तरता हो भन्ने प्रष्ट हुन्छ। के हो अनुचित कार्य ? भ्रष्टाचारको कार्य भन्न नसकिने तर अनियमित तवरले गरिएका जुनसुकै कार्य अनुचित कार्यको परिभाषाभित्र पर्न सक्छन्। अर्थात भ्रष्टाचारको परिभाषाभित्र नपर्ने तर अख्तियारी पाएका व्यक्तिले त्यसको दुरुपयोग गरेको रहेछ भने त्यो अनुचित कार्य भयो भनेर बुझ्नपर्ने भयो। भ्रष्टाचार वा अख्तियारको दुरुपयोग गरेको विषयमा उजुरी परेपछि वर्तमान संविधान आउनुपूर्व आयोगले भ्रष्टाचारको हकमा अनुसन्धान गरी मुद्दा चलाउने गथ्र्यो भने अख्तियारीको दुरुपयोग गरेको हकमा त्यसलाई सच्याउन वा त्यस्तो कार्य गर्ने पदाधिकारीलाई दण्डित गर्न लेखी पठाइन्थ्यो। यतिबेला भने भ्रष्टाचारमा अनुसन्धान र अभियोग चलाउने आयोगको अधिकार यथावत छँदैछ। तर अनुचित कार्य गरेको विषयमा हेर्ने साविकको व्यवस्थामा रहेको अधिकार भने कटौती भएको छ। अधिकारको कटौती किन ? यो अधिकार कटौती हुनमा आयोगका विगतका व्यक्ति, अझ नाम काटेर नै भन्नुपर्दा लोकमानसिंह कार्कीको कारण राजनीतिक तहबाट संविधान निर्माण हुँदा कटौती गरिएको भन्ने आम बुझाइ छ। तर जतिबेला संविधानसभाको मस्यौदा समितिमा यो विषयमा छलफल चलेको थियो, विचार विमर्शको आयतन व्यक्ति विशेषमा केन्द्रित थिएन। विमर्शको आयतन छुट्टै थियो। त्यस दृष्टिकोणलाई यहाँ राख्ने प्रयत्न गर्दैछु। मुलुकमा भ्रष्टाचार कम गर्ने, सुशासन ल्याउने जिम्मेवारी कसको हो ? पञ्चायतकालदेखि संविधान जारी हुनुपूर्व आयोगमा अधिकार छँदाछँदै पनि भ्रष्टाचार र अख्तियारको दुरुपयोगमा कमी नआउनुको कारण के हो ? अनुचित कार्यमा आयोगद्वारा गरिएका कारबाही एवं निर्णयविरुद्ध न्यायिक उपचारको खोजीमा सर्वोच्च अदालतमा गएका अधिकांश मुद्दामा आयोगको निर्णय बदर भएको हो, हैन ? आयोगलाई पर्याप्त अधिकार हुँदाहँदै पनि ट्रान्सपरेन्सी इन्टरनेसनलको प्रतिवेदनमा लगातार नेपालको सुशासनको क्रम ओरालो लागेको देखिएको हो, हैन ? लहडबाट अनुचित कार्य हटाएको हैन माथि उल्लेख गरिएका प्रश्नको उत्तर संविधान मस्यौदा समितिले खोजेको हो र एउटा निष्कर्षमा पुगेको हो। व्यक्ति विशेषको कारणले वा लहडबाट अनुचित कार्य आयोगको क्षेत्राधिकारबाट हटाएको भन्नु आफैंमा अनुचित कुरो हो। संवैधानिक दायित्वबमोजिम केही काम गरेर देखाउने र आयोगलाई एउटा विश्वास र भरपर्दो संस्थाको रूपमा विकास गर्न जरुरी छ। ताकि आम नेपाली नागरिकले यो संस्थालाई भय, त्रासबाट हैन कि आवश्यक संस्थाको रूपमा स्वीकार गरुन्। भ्रष्टाचार घटाउने वा सुशासन कायम गर्ने जिम्मेवारी जननिर्वाचित सरकार र त्यसको प्रमुखलाई नै सुम्पनुपर्छ भन्ने सिद्धान्तबट मस्यौदा समिति निर्देशित भएको थियो। आयोगले गरिआएको काममध्ये भ्रष्टाचार भएका अवस्थामा दण्ड दिनका लागि अनुसन्धान र अभियोजनको कार्य स्वतन्त्रपूर्वक गर्न आयोग सक्षम होस् भन्ने हेक्का एकातिर राखियो भने भ्रष्टाचारको कसूर हुनुपूर्वका अनियमितता वा अनुचित कार्य हेर्ने जिम्मा प्रधानमन्त्रीअन्तर्गत नै रहने शक्तिशाली संयन्त्र (राष्ट्रिय सतर्कता केन्द्र व त्यस्तै संस्था) आवश्यक छ भन्ने ठानिएको हो। यस कुरामा त आम सहमति नै छ कि भ्रष्टाचार वा अख्तियारको दुरुपयोग रोक्ने आयोगको प्रयत्न मात्र पर्याप्त हुँदैन। सरकारले नचाहँदा आयोग नै निष्फल हुन पुग्छ। त्यसैले सरकारलाई जवाफदेही बनाउन पनि आयोगले पाएको अधिकारमध्ये केही अधिकार सुम्पने र सुशासनका लागि सरकारलाई जिम्मेवार बनाउने प्रयत्न भएको हो। दोस्रो कुरा, पञ्चायतकालमा आयोगको पूर्ववर्ती स्वरूप संविधानमा व्यवस्था गरिएको हो। त्यसमा केही संशोधन गरेर २०४७ सालको संविधान र अन्तरिम संविधानमा पनि निरन्तरता दिएकै हो। तर आयोगमा निहित यी अधिकारका कारण राजनीतिक र प्रशासनिक तहमा भएका भ्रष्टाचार वा अख्तियारको दुरुपयोगमा कमी ल्याउन सकियो भनी यस बीचको कुनै कालखण्डलाई गर्वसाथ लिन सकिन्छ ? सकिँदैन भने सुधार गर्ने ठाउँको खोजी गर्न परेन ? २०५९ सालमा भ्रष्टाचारसँग जुध्न कानुनी व्यवस्था गरी केही प्रयत्न सुरु गरिएको थियो। तर दुःखका साथ भन्नुपर्छ भ्रष्टाचार निर्मूल गर्ने नाममा ती कानुनी व्यवस्था लागू भएकै दिन कानुनको जसरी प्रयोग गरियो, आयोग उल्टो दिशातर्फ उन्मुख भइसकेको थियो। नियत जति राम्रो भए पनि कानुनको प्रयोग हँदा विधिको मर्मलाई मिचेर गरियो भन्नेमा म विश्वस्त छु। झन् त्यसपछिका घटनाक्रमले आयोगलाई तत्कालिन वास्तविक सत्ता (दरबार) को चाहना पूरा गर्ने औजारमा सीमित पारेको कुरा राजाका सैनिक सचिव रहेको विवेक शाहको मैले देखेको दरबार पढ्ने जसले पनि थाहा पाउन सक्छन्। पञ्चायतको बेलामा पञ्चायतभित्र उठेको विरोधको स्वरलाई ठेगान लगाउन बनाइएको आयोग न भ्रष्टाचार न त अख्तियारको दुरुपयोग नै घटाउन समर्थ थियो। त्यसो नहुँदो हो त भ्रष्टाचारका अभियोग लागेका राजनीतिक र प्रशासनिक तहका व्यक्ति तथा व्यक्तित्वहरू पञ्चायतमै किन प्रतिष्ठित हुन सके, पाए ? यसबाट नै उक्त आयोगको प्रयोग स्वतन्त्र व्यक्तिको मानमर्दनमा लागेको स्पष्ट हँदैन र ? राजनीतिलाई आफ्नो अनुकूल बनाउने उद्देश्यबाट आयोग गठन गरियो र वर्तमान संविधान आउञ्जेलसम्म पनि आयोग राजनीतिको चौघेराबाट मुक्त हुन सकेन। त्यसैको निरन्तरतामा रहेको बिग्रिएको स्वरूपको चरमोत्कर्ष भनेको लोकमानसिंह कार्कीको नियुक्तिदेखि बहिर्गमनसम्मलाई लिन सकिन्छ। तेस्रो कुरा, आयोगले यसअघि गरेका अनुचित कार्यसम्बन्धी निर्णयहरू न्यायिक पुनरावलोकन गरिँदा अधिकांश त्रुटिपूर्ण ठहरिएका छन्। यसमा आयोग आफैंले आफ्ना निर्णय हेर्दा हुन्छ र त्यसमा सर्वोच्च अदालतका आदेशसँग दाँज्दा पुग्छ। चौथो, ट्रान्सपरेन्सी इन्टरनेसनलले प्रत्येक वर्ष विभिन्न मुलुकको सुशासनसम्बन्धी सूची प्रकाशित गर्छ। वर्तमान संविधान आउनुपूर्व आयोगमा अधिकार हुँदा पनि सुशासनको कमी रहेको राष्ट्रको लहरमा नेपालको क्रम क्रमशः ओरालो लागेको छ भनिरहँदा रमाइलो लाग्दैन। त्यसैले संविधान निर्माण हँदा केही अधिकार आयोगबाट कटौती गरिएको हो, कटौती गरिएको अधिकार सरकारलाई जवाफदेही बनाउन सुम्पिएको हो। आयोगलाई भ्रष्टाचारमा अनुसन्धान, अभियोजन गर्ने सम्बन्धमा व्यावसायिक दक्षतासहितको विशिष्टिकृत निकायको रूपमा विकसित गर्ने संवैधानिक योजना हो। यस कुरामा नवनियुक्त आयोगको अध्यक्षको नेतृत्व सफल होस् भन्ने कामना पनि छ। अधिकारको विस्तृतीकरणको माग गर्ने बेला भएको छैन। बरु संवैधानिक दायित्वबमोजिम केही काम गरेर देखाउने र आयोगलाई एउटा विश्वास र भरपर्दो संस्थाको रूपमा विकास गर्न जरुरी छ। ताकि आम नेपाली नागरिकले यो संस्थालाई भय, त्रासबाट हैन कि आवश्यक संस्थाको रूपमा स्वीकार गरुन्। हुन नसकेको कार्य यति भन्दाभन्दै पनि आयोगका प्रमुखले भनेको एउटा कुरा सही छ। आयोगको अधिकार क्षेत्रमा रहेको अनुचित कार्य हेर्ने काम यतिबेला कुन निकायले हेर्दैछ ? कुन निकायलाई कानुनले त्यो अधिकार दिएको छ ? संविधान जारी भएको एक वर्षभित्रै यस विषयमा संसद्ले कानुन बनाउनपर्ने थियो। तर, आजसम्म यो बनाउनेतर्फ कसैले ध्यान दिएको छैन। किनभने सुशासनका लागि राजनीतिक प्रतिबद्धता ओठसम्म सीमित छ। नत्र भने अनुचित कार्य आयोगबाट हटाएपछि विधि निर्माण गरेर राष्ट्रिय सतर्कता केन्द्र जस्ता संस्थालाई अधिकार सम्पन्न गर्न ढिलो गर्नुपर्ने कारण थिएन। संसद्मा हिउँदे अधिवेशनमा प्राथमिकता दिएर यससम्बन्धी विधेयक प्रस्तुत गर्न सरकारलाई दबाब दिन आवश्यक भएको छ। यस विषयमा कानुन नबन्नु र आजको अवस्था कायम राख्नु भनेको न गाईको थुनमा न बाछाको मुखमा भन्ने उखान चरितार्थ भएको छ। यससम्बन्धी विधेयक बनाउँदा के कुरालाई कसरी ध्यान दिने भन्ने विषय यो लेखमा उठाउन सम्भव छैन। यति भन्न सकिन्छ कि प्रधानमन्त्रीमातहत बन्ने संयन्त्रको स्वायत्तताबारे भने हेक्का नराखी हुँदैन। तर आयोग प्रमुखको अर्को चिन्तालाई पनि यसै विधेयकमा समेट्न सकिन्छ। आयोगले अनुसन्धान गर्ने क्रममा भ्रष्टाचार नहुने तर अनुचित कार्य हुने विषय यकिन गर्यो भने त्यो फाइल नयाँ कानुनद्वारा स्थापित संस्थामा पठाउन सकिन्छ। र त्यसको अध्ययनपश्चात नयाँ संस्थापित संयन्त्रले आवश्यक निर्णय लिन्छ, लिनुपर्छ। मूल कुरो अनुचित कार्य हेर्ने कानुनको अभाव भयो। विधेयक बनाउने जिम्मा सरकारले लिनु पर्यो र यसलाई प्राथमिक दायित्व भनिठानेर काम गर्नु पर्यो। सुशासनका पक्षमा यो कानुन बनाएर सरकारले पहिलो पाइलाको थालनी गरोस्।"
सामाजिक न्यायकै अपमान,"नेपालमा लामो समयदेखि एकल जातीय, एकल भाषीय, एकल लिंगीय र एकल धार्मिक वर्ग, समुदायबाट राज्यसत्ता सञ्चालन हुँदै आएको छ। संघीय लोकतान्त्रिक गणतन्त्र आएपछि पनि राज्यको शक्ति, साधन र स्रोतमा सीमित वर्ग, वर्ण र लिंगको प्रभुत्व कायमै छ। यस्तो पुरानो राज्यको पुनर्संरचना नगरिएकाले नेपाली राज्य अहिले पनि असमावेशी पथमै छ। सैद्धान्तिक रूपमा संघीय लोकतान्त्रिक गणतन्त्रात्मक राज्यको स्वरूप समावेशी चरित्रको हुनुपर्छ। राज्यको असमावेशी चरित्र, सीमान्तकृत तथा उत्पीडित वर्ग समुदायमाथिको उत्पीडन तथा बहिष्करणकै कारण समानुपातिक समावेशी अवधारणा जन्मिएको हो। २०६२६३ सालको जनआन्दोलनले प्रमुख मागको रूपमा उठाएको समानुपातिक समावेशितालाई अन्तरिम संविधानले संस्थागत गरेको थियो। अन्तरिम संविधान २०६३ ले पनि सामाजिक न्यायको हकलाई सुनिश्चित गरेको थियो। उक्त संविधानको धारा २१ मा सामाजिक वा शैक्षिक दृष्टिले पछि परेका महिला, दलित, आदिवासी जनजाति, मधेसी समुदाय, उत्पीडित वर्ग, गरिब किसान र मजदुरलाई समानुपातिक समावेशी सिद्धान्तको आधारमा राज्यको संरचनामा सहभागीको हक हुने व्यवस्था गरिएको थियो। अन्तरिम संविधानमा संशोधन गर्दै धारा ३३(घ१) थप गरी राज्यको दायित्वअन्तर्गत राज्य संरचनाका सबै अंगमा मधेसी, दलित, आदिवासी जनजाति, महिला, मजदुर, किसान, अपांग, पिछडिएका वर्ग र क्षेत्र सबैलाई समानुपातिक समावेशीको आधारमा सहभागी गराउने व्यवस्था गरी समानुपातिक समावेशी सिद्धान्तलाई संविधानतः संस्थागत गरिएको थियो। तर नयाँ संविधान भने त्यस सिद्धान्तको मर्मलाई धमिल्याउने गरी बनेको छ। हुन त नेपालको संविधान २०७२ को धारा ३८(४) र ४०(१) मा महिला र दलितलाई राज्यका सबै निकायमा समानुपातिक समावेशी सिद्धान्तका आधारमा सहभागी हुने हक हुनेछ भन्ने व्यवस्था गरिएको छ। तर, धारा ४२ को सामाजिक न्यायको हकअन्तर्गत आर्थिक, सामाजिक वा शैक्षिक दृष्टिले पछाडि परेका लिंग, जाति, समुदाय र क्षेत्रका नागरिकसँगै आर्थिक रूपले विपन्न खस आर्यलाई पनि समानुपातिक समावेशी सिद्धान्तका आधारमा राज्यका निकायमा सहभागिताको हक हुने व्यवस्था गरियो। सतहमा हेर्दा यो प्रावधानमा खासै खोट देखिँदैन। तर, राज्यमा पहुँच र विपन्नता फरक विषय हो भन्ने बुझ्नासाथ यो प्रावधान कसरी समानुपातिक समावेशीको अवधारणा विपरीत छ भन्ने प्रस्ट हुन्छ। जनसंख्याको आधारमा सहभागिता तथा प्रतिनिधित्व गर्न पाउने अवधारणा हो, समानुपातिक प्रतिनिधित्व। राज्यद्वारा उत्पीडन र वञ्चितीकरणमा पारिएका वर्ग समुदायमा जनसंख्याको आधारमा राज्यका साधनस्रोतको न्यायोचित वितरण तथा राज्य सञ्चालन प्रक्रियामा सम्मानजनक सहभागिता गराउने विधिप्रक्रिया नै समानुपातिक समावेशिता हो। सीमान्तकृत, उत्पीडित समुदायले विभिन्न आन्दोलन र सशस्त्र संघर्षमार्फत् पाएको विशिष्ट राजनीतिक अधिकार हो यो। सिद्धान्ततः यसले राज्य सञ्चालनका सबै क्षेत्रमा जनसंख्याका आधारमा बिनासर्त सहभागिता तथा प्रतिनिधित्व हुन पाउने अधिकार सुनिश्चित गर्छ। उल्टो बुझाइ समानुपातिक प्रतिनिधित्वलाई नेपालमा आरक्षणको पर्यायको रूपमा गलत ढंगले अभ्यास गरिएको छ। यो आरक्षणजस्तो राज्यको दया र निगाहमा केही वर्ग समुदायको लागि केही संख्यामा छुट्टाइने कोटा वा सुविधा होइन। आरक्षण केही हदसम्म राम्रो भए पनि यो नीति आफैंमा समानुपातिक समावेशिताको सिद्धान्तलाई ओझेलमा पार्ने कुटिल शासकीय चाल थियो। संविधानको भावनासँग मेल नखाने ढंगले रचित कुटिल नीतिको मोहपाशमा सबै सरोकारवाला मख्ख परे। संविधानले समेत ग्यारेन्टी गरेको समानुपातिक समावेशिताको सिद्धान्तलाई जस्ताको तस्तै कार्यान्वयन गर्न हाम्रा शासक किन तयार छैनन् ? आरक्षणको नाममा प्रयोग भइरहेको कोटा प्रणाली खारेज गरी संविधानतः राजनीतिक अधिकारको रूपमा स्थापित समानुपातिक समावेशिताको सिद्धान्तलाई हुबहु प्रयोगमा ल्याउनुपर्छ। त्यस्तै, निजामती सेवा ऐन, २०४९ लाई प्रतिस्थापन गरी बन्न लागेको संघीय निजामती सेवा ऐन, २०७५ लगायत सहभागिता तथा प्रतिनिधित्व गर्ने अन्य ऐनले संविधानमा उल्लेखित समानुपातिक समावेशिताकोे भावना आत्मसात गरेका छैनन्। तसर्थ, हाल कार्यान्वयनमा रहेका आरक्षण प्रणालीसम्बन्धी कानुनलाई समानुपातिक समावेशिताको सिद्धान्तअनुरूप संशोधन गरिनुपर्छ अथवा समानुपातिक समावेशिता सम्बन्धी छुट्टै कानुन निर्माण गर्नुपर्छ। नेपाली राज्यले समानुपातिक समावेशिताको सिद्धान्त लागू गरिरहेको दाबी गर्दै आएको छ। ऐनकानुन र व्यवहारमा भने त्यसको विपरीत देखिन्छ। नीति निर्माण तथा कार्यान्वयन तहमा दलित समुदायको न्यूनतम पहुँच त्यसको उदाहरण हो। संघीय मन्त्रिमण्डलमा १ जना मन्त्री, सातवटै प्रदेश मन्त्रिमण्डलमा शून्य सहभागिता, उच्च अदालतमा २ जना न्यायाधीश, निजामती सेवामा २ जना सहसचिव र ९ जना उपसचिव (कृषि प्राविधिज्ञ २ समेत), १ जना एसपी, १ जना डीएसपी, २ जना कर्नेल, ६ जना मेयर, ११ जना उपमेयर, ४ जना गाउँपालिका अध्यक्ष, १४ जना गाउँपालिका उपाध्यक्ष र १९४ जना वडा अध्यक्षको उपस्थिति लज्जास्पद अवस्था हो। जनआन्दोलनको भावनाअनुसार निर्माण गरिएको विधिशास्त्रीय मान्यतालाई लत्याउने सुविधा राज्य सञ्चालकलाई छैन। के देशमा विधिको शासन सकिएकै हो ? शासकका स्वार्थ र नियत आलोच्य छँदैछ, सरोकारवाला समुदायको कमजोरीलाई पनि बेवास्ता गर्न मिल्दैन। सरोकारवालाले नै समानुपातिक समावेशीको सिद्धान्त नबुझेका हुन् कि ? बुझेर पनि प्रयोगमा ल्याउन राज्यलाई दबाब दिन सकेनन् कि ? सीमान्तकृत तथा उत्पीडित वर्ग समुदायको नाममा राजनीति गर्ने राजनीतिज्ञ, नेता, अगुवा तथा गैरसरकारी संस्था व्यक्तिगत तथा पार्टीगत स्वार्थमा लिप्त भए कि ? यिनै प्रश्नको जवाफमा निर्भर गर्छ समानुपातिक समावेशिताको प्रभावकारी कार्यान्वयन। राज्यको जिम्मेवारी विभेदकारी नीति र नियतबाट बहिष्करण र सीमान्तकरण गर्ने काम राज्यले नै गरेको हो। प्रश्न हो, राज्यले आफूलाई समानुपातिक समावेशी बनाउने कि नबनाउने ? बनाउने हो भने आर्थिक, राजनीतिक, शैक्षिक, सामाजिक तथा सांस्कृतिकरूपमा पिँधमा रहेका दलित समुदायबाट समानुपातिक समावेशीकरण थाल्नुको विकल्प छैन। यसका लागि सबैभन्दा पहिला सबै शोषित पीडित वर्ग समुदायका राजनीतिक अधिकारको सुनिश्चितता गर्नुपर्छ। राज्यले समानुपातिक सहभागिता तथा प्रतिनिधित्वको सिद्धान्त र अधिकारलाई कुनै कपटबिना लागु गर्नुपर्छ। यो सिद्धान्त र अधिकार इमान्दारिताका साथ कार्यान्वयन गरियो भने यहाँका कुनै पनि वर्ग र समुदायलाई घाटा वा नोक्सान हुँदैन। कुनै वर्ग समुदायको भाग पनि खोसिँदैन। बरु राज्यमा सबै समुदायको पहुँच र प्रतिनिधित्व वृद्धिसँगै राज्यमा स्वामित्व र अपनत्वको भावना जगाउँदै राष्ट्रिय एकता कायम गर्न सघाउ पुग्छ। वर्तमान सरकारले समृद्ध नेपाल र सुखी नेपाली को नारालाई आत्मासात् गरेको छ। समाजमा विद्यमान उत्पीडन, असमानता, विभेद, बेथिति र विसंगतिको सम्बोधन नगरी कसरी नेपाल कसरी समृद्ध हुन्छ, नेपाली कसरी सुखी हुन्छन् ? बलियोले कमजोरहरूमाथि सधैं निर्मम ढंगले उत्पीडन गर्दै, संविधानवादलाई लत्याएर खोक्रो आश्वासन र जालझेलको चंगुलमा पार्दै राज्यको मूल प्रवाहमा प्रतिनिधित्व गर्न नदिने नीति, नियत र संस्कारको अन्त्य नगरिएसम्म कसरी सामाजिक न्यायसहितको समृद्धि सम्भव हुन्छ ? अधिवक्ता नेपाली समता फाउन्डेसनसँग आबद्ध छन्।"
"आज भुटानको सामना गर्दै नेपाल, सहज जितको आशा",काठमाडौं : सन् २०२० मा आयोजना हुने आईसीसी टीट्वेन्टी विश्वकपको पहिलो चरणको एसियाली छनोट प्रतियोगितामा नेपालले मंगलबार भुटानसँग प्रतिस्पर्धा गर्दैछ। २० ओभरको अन्तर्राष्ट्रिय प्रतियोगितामा भुटानविरुद्ध नेपालको यो पहिलो खेल हुनेछ। मलेसियाको बाङ्गीस्थित क्रिकेट मैदानमा हुने उक्त खेलमा पनि नेपालले सहज जित हात पार्ने अनुमान गरिएको छ। सुरुआती तीन खेलमा लगातार जित हात पारेको नेपाल ६ अंकका साथ सात टोली सम्मिलित प्रतियोगिताको शीर्ष स्थानमा आसीन छ। सिंगापुरको समेत ६ अंक भए पनि रन रेटका आधारमा नेपाल अगाडि रहेको हो। त्यसैले भुटानमाथि पनि सहज जित हात पार्दै नेपालले प्रतियोगितामा आफ्नो विजय अभियानलाई निरन्तरता दिने अपेक्षा गरिएको हो। अन्तर्राष्ट्रिय प्रतियोगितामा हालसम्म पाएको एक्सपोजर र तीनमा हात पारेको सफलताका आधारमा भुटान नेपालका लागि निकै कमजोर प्रतिद्वन्द्वी हो। नेपालभन्दा सात वर्षपछि मात्र अन्तर्राष्ट्रिय यात्रा सुरु गरेको भुटानको क्रिकेट अझै प्रारम्भिक चरणमै छ भन्दा फरक पर्दैन। नेपालले यो अवधिमा सन् २०१४ मा बंगलादेशमा भएको टीट्वेन्टी विश्वकप खेलिसकेको छ भने यसै वर्ष आईसीसीबाट एक दिवसीय टोलीको मान्यता पनि प्राप्त गरिसकेको छ। यद्यपि भुटान अझै पनि एसियाली क्रिकेट काउन्सिल (एसीसी) ले एसोसिएट टोलीहरूमध्ये पनि आफ्नो दोस्रो स्तरका टोलीका लागि आयोजना गर्ने एसीसी ट्रफी च्यालेनज प्रतियोगितामै रोकिएको छ। यसैगरी विश्व क्रिकेट लिग प्रणालीमा पनि भुटान डिभिजन आठमा छ। सोही कारण नेपालले आफ्नो क्षमताअनुसारको खेल प्रदर्शन गर्न सकेमा भुटानलाई ठूलो अन्तरले हराउने अनुमान गरिएको हो। नेपालले भुटानसँग ५० ओभरको क्रिकेटमा यसअघि प्रतिस्पर्धा गरे पनि २० ओभरको क्रिकेटमा भने मंगलबारको भेट नै पहिलो हुनेछ। ५० ओभरको क्रिकेटमा यसअघि एसीसी ट्रफीअन्तर्गत भएका तीनमध्ये तीनै खेलमा नेपालले भुटानलाई पराजित गरेको छ। पछिल्लो पटक सन् २००६ को एसीसी ट्रफीको समूहगत चरणमा प्रतिस्पर्धा गरेयता नेपालले पहिलो पटक भुटानसँग प्रतिस्पर्धा गर्न लागेको हो।
भुटानलाई नेपालले दियो १५१ रनको चुनौती,"काठमाडौं : सन् २०२० मा आयोजना हुने आईसीसी टीट्वेन्टी विश्वकपको पहिलो चरणको एसियाली छनोट प्रतियोगितामा नेपाल अहिले भुटानसँग प्रतिस्पर्धा गर्दैछ। भुटानले टस जितेर फिल्डिङ रोजेपछि पहिले ब्याटिङ गरेको नेपालले भुटानसामु १५१ रनको लक्ष्य प्रस्तुत गरेको छ । अपडेट : १५१ रनको लक्ष्य पाएर नेपालविरुद्ध जवाफी ब्याटिङमा उत्रिएको भुटानको पहिलो ओभरमा शुन्य रन हुँदै २ विकेट गुमेको छ । ललित राजवंशीले ओभर मेडन गर्दै नेपालका लागि २ विकेट लिएका हुन नेपालले २० ओभरमा ४ विकेट गुमाउँदै १५० रनको स्कोर बनाएको हो । स्कोर ६ रन हुँदा पहिलो ओभरमा नै विनोद भण्डारीको विकेट गुमाएको नेपालका लागि प्रदीप ऐरी र अनिलकुमार साहले राम्रो साझेदारी गरे । नोपलका लागि प्रदीप ऐरीले सर्वाधिक ७५ रन बनाए । ६८ बलको सामना गरेका ऐरीले ६ चौका र २ छक्का प्रहार गरी अविजित रहे अनिलकुमार साहले २७ र दीपेन्द्रसिंह ऐरीले १५, आरिफ शेखले १३, करण केसीले ११ रन बनाए । नेपालले प्रतियोगिताको यसअघिका ३ खेलमा सहज निकालेको थियो । म्यानमार र मलेसियालार्इ ८ विकेटले हराएको नेपालले थाइल्याण्डलार्इ डकवर्ड जुइस नियमका आधारमा १४० रनले पराजित गरेको थियो । २० ओभरको अन्तर्राष्ट्रिय प्रतियोगितामा भुटानविरुद्ध नेपालको यो पहिलो खेल हो ।"
"भुटानविरुद्ध नेपालको आक्रामक बलिङ, ११७ रनको जित","काठमाडौं : सन् २०२० मा आयोजना हुने आईसीसी टीट्वेन्टी विश्वकपको पहिलो चरणको एसियाली छनोट प्रतियोगिता अन्तरगतको चौथो खेलमा नेपालले भुटानमाथि ११७ रनको सानदार जित निकालेको छ । भुटानले टस जितेर फिल्डिङ रोजेपछि पहिले ब्याटिङ गरेको नेपालले २० ओभरमा ४ विकेट गुमाएर १५० रन बनाएको थियो । १५१ रनको लक्ष्य पछ्याएको भुटान १६४ ओभर खेल्दा ३३ रनमै समेटियो । भुटानको ब्याटिङ धरासायी बनाउने क्रममा स्पीनरद्वय सन्दीप लामिछाने र ललित राजवंशीले ३३ विकेट लिए । सन्दीपले ४ ओभरमा २ मेडन गर्दै ६ रन दिए भने ललितले पनि २ मेडन गर्दै ४ रन मात्रै दिए । त्यसैगरी वसन्त रेग्मीले २ र दीपेन्द्रसिंह ऐरीले र शरद भेषावाकरले ११ विकेट लिए । भुटानका तेन्जिङ वाङचुकले मात्रै दोहोरो अंकको स्कोर बनाउन सके । १९ बल खेलेका उनले ११ रन बनाए । भुटानका ११ ब्याट्सम्यानले नेपालविरुद्ध ४ वटा बाउन्ड्री प्रहार गर्न सके । पहिलो ओभरमा २ विकेट गुमाएको भुटानको चौथो ओभरमा २, छैटौं र सातौं ओभरमा ११, नवौं र दशौं ओभरमा ११ विकेट गुमेको थियो । ब्याटिङ तर्फ स्कोर ६ रन हुँदा पहिलो ओभरमा नै विनोद भण्डारीको विकेट गुमाएको नेपालका लागि प्रदीप ऐरी र अनिलकुमार साहले राम्रो साझेदारी गरे । नोपलका लागि प्रदीप ऐरीले सर्वाधिक ७५ रन बनाए । ६८ बलको सामना गरेका ऐरीले ६ चौका र २ छक्का प्रहार गरी अविजित रहे अनिलकुमार साहले २७ र दीपेन्द्रसिंह ऐरीले १५, आरिफ शेखले १३, करण केसीले ११ रन बनाए । नेपालले प्रतियोगिताको यसअघिका ३ खेलमा सहज निकालेको थियो । म्यानमार र मलेसियालार्इ ८ विकेटले हराएको नेपालले थाइल्याण्डलार्इ डकवर्ड लुइस नियमका आधारमा १४० रनले पराजित गरेको थियो । २० ओभरको अन्तर्राष्ट्रिय प्रतियोगितामा भुटानविरुद्ध नेपालको यो पहिलो खेल हो ।"

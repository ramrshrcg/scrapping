शीर्षक,विवरण
लोकतन्त्रका चुनौती : पपुलिज्म र राष्ट्रवाद,"वर्तमान लोकतन्त्रको चुनौती शीतयुद्धकालीन साम्यवाद, फाँसीवाद, सैन्य तानाशाह नभई निर्वाचित जनप्रतिनिधि स्वयं हुन्। सन् १९९० मा शीतयुद्धको अन्त्य तथा तत्कालीन सोभियत संघमा सात दशक लामो कम्युनिस्ट शासन पतन भई लोकतन्त्र स्थापना भएपछि विश्वबाटै कम्युनिस्टलगायत सबै प्रकृतिका अधिनायकवादी शासन प्रणालीको अन्त्य तथा लोकतान्त्रिक प्रणालीको विजय भएको घोषणा गरिएको थियो। सन् १९८९ मा जर्मनीको बर्लिन पर्खाल भत्किएपछि पश्चिमा राजनीतिशास्त्री तथा उदार लोकतन्त्रप्रति आस्थावान् दलहरूले विश्वव्यापीरूपमा उदार लोकतान्त्रिक प्रणालीको विजय भएको घोषणा गर्दै ठूलो विजयोत्सव मनाएका थिए। अमेरिकी राजनीतिशास्त्री तथा बहुलवादी लोकतन्त्रका प्रवक्ता फ्रान्सिस फुकुयामाले कम्युनिस्ट शासनको पतनलाई इतिहासको अन्त्यसँग तुलना गर्दै सन् १९९२ मा दी एन्ड अफ द हिस्ट्री एन्ड द लास्ट म्यान नामक पुस्तक प्रकाशित गरेपछि विश्वव्यापीरूपमै कम्युनिस्ट आन्दोलन इतिहासमै सबैभन्दा बढी प्रतिरक्षात्मक भएको थियो। अधिनायकवाद र सर्वसत्तावादको अन्त्य भई लोकतन्त्रको विजयोत्सव मनाएको तीन दशक पनि नबित्दै लोकतन्त्र र बहुलवादी समाजको जननी मानिने अमेरिका, युरोपबाटै लोकतान्त्रिक प्रणालीलाई पपुलिज्म (दक्षिणपन्थी लोकप्रियतावाद) ले गम्भीर चुनौती दिएपछि लोकतन्त्रको भविष्यबारे नयाँ बहसको प्रारम्भ भएको छ। विशेषगरी उदार लोकतन्त्र र भूमण्डलीकरणविरोधी तथा दक्षिणपन्थी राष्ट्रवादी र लोकप्रियतावादी डोनाल्ड ट्रम्प अमेरिकाको राष्ट्रपतिमा निर्वाचित, बेलायतको जनमत संग्रहमा राष्ट्रवादीहरूको विजय तथा अमेरिका र युरोपमा वामपन्थी तथा दक्षिणपन्थी लोकप्रियतावाद हावी हुँदै गएपछि उदार लोकतान्त्रिक सिद्धान्त पनि अहिले प्रतिरक्षात्मक विन्दुमा पुगेको छ। अमेरिका र बेलायतको अप्रत्यासित निर्वाचन परिणामपछि विकसित राजनीतिक परिदृश्य र प्रवृत्तिलाई लिएर लोकतान्त्रिक प्रणालीबारे अध्ययनअनुसन्धान गर्ने थिंकट्यांक, विश्वविद्यालय र राजनीतिशास्त्रीहरूले लोकतन्त्रमाथि अप्रत्यासित संकट उत्पन्न भएको कठोर निष्कर्ष निकालेका छन्। लोकतन्त्रमा संकट विगत लामो समयदेखि लोकतान्त्रिक प्रणालीको आरोहअवरोहबारे गहन अध्ययनअनुसन्धान गर्दै आएका हार्वर्ड विश्वविद्यालयका प्राध्यापकहरू स्टेभिन लिभित्स्की र डेनियल जिबलटद्वारा लिखित हाउ डेमोक्रेसिस डाइ : ह्वाट हिस्ट्री रिभिल्स अबाउट आवर फ्युचर नामक पुस्तकमा लोकतन्त्रका चुनौती र पतनोन्मुख प्रवृत्तिबारे विहंगम विश्लेषण गरिएको छ। सन् २०१८ मा प्रकाशित उक्त पुस्तकमा लेखकद्वयले केवल लोकतन्त्र पतनोन्मुख भएको निष्कर्ष मात्रै निकालेका छैनन्, समयमै उक्त चुनौतीको यथोचित सम्बोधन गरिएन भने लोकतान्त्रिक प्रणाली नै अवसान हुनसक्ने चेतावनीपूर्ण भविष्यवाणीसमेत गरेका छन्। लिभित्स्की र जिबलटले मात्रै होइन, लोकतन्त्रबारे विगत चार दशकदेखि लोकतन्त्र मामिलाका शोधार्थी स्ट्यानफोर्ड विश्वविद्यालयका प्राध्यापक ल्यारी डाइमन्डले पनि सन् २०१५ मा प्रकासित डेमोक्रेसी इन डिक्लाइन नामक पुस्तकमा कसरी लोकतान्त्रिक प्रणाली ह्रासोन्मुख भएको छ भनी तथ्य र तथ्यांकसहित विश्लेषण गरेका छन्। यसैगरी हार्वर्ड विश्वविद्यालयका अर्का प्राध्यापक यस्चा माउन्कले पनि सन् २०१८ मा प्रकाशित द पिपुल भर्सेज डेमोक्रेसी : ह्वाई आवर फ्रिडम इज इन डेन्जर एन्ड हाउ टु सेभ इट नामक पुस्तकमा दक्षिणपन्थी लोकप्रियतावाद र अतिवादका कारणले लोकतन्त्र असफलताको दिशातर्फ उन्मुख भएको विश्लेषण गरेका छन्। लोकतन्त्रबारे अध्ययनअनुसन्धान गर्ने अमेरिकाको वासिंटन डीसीस्थित थिंकट्यांक फ्रिडम हाउसको २०१८ को वार्षिक प्रतिवेदनले पनि उदार लोकतन्त्र, बहुलवादी समाज, विधिको शासन, अभिव्यक्ति तथा प्रेस स्वतन्त्रता र मानवअधिकारका दृष्टिले जटिल चुनौती सिर्जना भएको तथ्य र तथ्यांकहरू सार्वजनिक गरेको छ। जोहन हप्किन्स विश्वविद्यालयद्वारा प्रकासित जर्नल अफ डेमोक्रेसी जर्नलको पछिल्लो अंक (सन् २०१८ अप्रिल) मा उदार लोकतन्त्रको चुनौती लोकप्रियतावाद शीर्षकको आलेखमा पनि लेखक विलिएम ए गाल्सटनले राष्ट्रवाद र लोकप्रियतावादको विश्वव्यापी लहर तथा भूमण्डलीकरण र आर्थिक असमानताको कारणले लोकतान्त्रिक प्रणालीमाथि नै प्रश्नचिह्न खडा भएको विचार व्यक्त गरेका छन्। इतिहासको अन्त्य भएको घोषणा गरेका उनै फुकुयामालगायत उदार लोकतन्त्रवादी राजनीतिशास्त्रीहरूले समेत अहिले अमेरिका, युरोपलगायत विश्वव्यापीरूपमा नै उदार लोकतान्त्रिक प्रणालीमाथि चुनौती सिर्जना भएको वास्तविकर्ता स्वीकार गर्दै उदार लोकतान्त्रिक प्रणालीको परिधिभित्रैबाट उक्त चुनौतीको अविलम्ब सामना गर्न सुझाव दिएका छन्। त्यसैले विश्वव्यापीरूपमा नै लोकतान्त्रिक प्रणालीमाथि अभूतपूर्व संकट उत्पन्न भएको पुष्टि भएको छ। राष्ट्रवाद र लोकप्रियतावादको लहर लोकतान्त्रिक प्रक्रियाबाट निर्वाचित एडोल्फ हिटलरले सत्तामा पुगेपछि लोकतान्त्रिक प्रणालीमाथि गरेको आक्रमणको सविस्तार चर्चा गर्दै निर्वाचित तानाशाह अहिले लोकतान्त्रिक प्रणालीको प्रमुख समस्या भएको निष्कर्ष राजनीतिशास्त्रीहरूले निकालेका छन्। यसैगरी राजदरबारको षड्यन्त्र र राजनीतिक दाउपेचमार्फत सत्तामा पुगेका इटालीका बेनिटो मुसोलिनीको फाँसीवादी शासनको फेहरिस्त पनि प्रस्तुत गर्दै तानाशाही र फाँसीवादी प्रवृत्तिदेखि सचेत रहन सुझाव दिएका छन्। प्रधानमन्त्री केपी ओली नेपाल कम्युनिस्ट पार्टीको सहअध्यक्ष भए पनि उनी अनुदारवादी राष्ट्रवाद र लोकप्रियतावादका संरक्षक र प्रवक्ता हुन्। ओली प्रधानमन्त्री भएपछि भएका विवादास्पद निर्णयको विश्लेषण गर्दा सरकार सर्वसत्तावादी दिशातर्फ उन्मुख भएको देखिन्छ। दक्षिण अमेरिकी देश पेरूमा अल्बर्टो फुजिमोरीले लोकप्रियतावादी नारामार्फत सत्तामा पुगेपछि मिडियाको दुरुपयोग गर्दै लोकतन्त्रको चीरहरण गरेको वास्तविकता इतिहासको गर्तमा विलिन भइसकेको भए पनि अहिले नेपालको सन्दर्भमा पनि प्रासंगिक हुन सक्छ। यसैगरी वामपन्थी लोकप्रियतावादी नाराको आधारमा ह्युगो चाभेज भेनेजुएलाका राष्ट्रपति भएपछि लोकतान्त्रिक अधिकार र प्रेस स्वतन्त्रता कटौती गर्दै अधिनायकवादी शासन प्रारम्भ गरेको वास्तविकतालाई पनि लोकतन्त्रवादीहरूले गम्भीररूपमा आत्मसात गर्न जरुरी छ। रूस, भेनेजुएला, इजिप्ट, फिलिपिन्स, युक्रेन, जर्जिया, जिम्बाबे, इराक, लिबिया, निकारागुवा, म्यानमारजस्ता तेस्रो विश्वका द्वन्द्वग्रस्त, अविकसित तथा अल्पविकसित देशहरूमा लोकतान्त्रिक प्रणालीमाथि प्रश्नचिह्न खडा हुनु अस्वाभाविक होइन। तर बहुलवाद, उदार लोकतन्त्र, विधिको शासन र मानवअधिकारको जननी मानिने अमेरिका, बेलायत, फ्रान्स, जर्मनी, भारत, टर्की, हंगेरी, अस्ट्रिया, नेदरल्यान्डलगायतका देशमा नै लोकतान्त्रिक मूल्य र मान्यता क्षयीकरण भई अधिनायकवादी प्रवृत्ति हावी हुँदै गएको र लोकप्रियतावादी र राष्ट्रवादी लहरले जनता पनि दिग्भ्रमित भएको निष्कर्ष शोधमुलक सामग्रीहरूमा प्रकाशित भएका छन्। यी निष्कर्षबाट लोकतान्त्रिक प्रणाली कल्पनातीत दुर्घटनाको सन्निकट पुगेको प्रतीत हुन्छ। बहुलवादी समाज तथा उदार लोकतन्त्रको जन्मभूमि अमेरिका, युरोपका समृद्ध देशहरूमा नै लोकतान्त्रिक प्रणाली प्रतिरक्षात्मक भएको छ। ती देशमा लोकप्रियतावादी, दक्षिणपन्थी, राष्ट्रवादी र अतिवादीहरूले निर्वाचनमा पाएको अस्वाभाविक सफलता र लोकतन्त्रवादीहरूको असफलताले लोकतन्त्रको भविष्यमाथि गम्भीर प्रश्नचिह्न खडा हुनु स्वाभाविक नै हो। तर लोकतन्त्रप्रतिको चुनौती साम्यवाद, अधिनायकवाद र सैन्य तानाशाहको कारणले होइन, लोकतान्त्रिक प्रणालीमार्फत निर्वाचित राष्ट्रपति, प्रधानमन्त्री र सरकारकै कारण उत्पन्न हुँदै गएको विश्व चर्चित उक्त पुस्तकहरू र जर्नलका आलेखमा तथ्य र तथ्यांकसहित व्याख्या गरिएका छन्। संवैधानिक प्रक्रियाद्वारा निर्वाचित राष्ट्रपति वा प्रधानमन्त्रीहरूको सर्वसत्तावादी चरित्रका कारण लोकतान्त्रिक मूल्यमान्यता अतिक्रमण गर्ने प्रवृत्ति विश्वव्यापीरूपमा नै बढ्दै गइरहेको फेहरिस्तले लोकतन्त्रप्रति नै थप विकर्षण हुने सम्भावना देखिएको छ। डेमोक्रेसी इन डिक्लाइन का लेखक डाइमन्ड र दी पिपुल भर्सेज डेमोक्रेसी माउन्कहरूको निष्कर्ष छ अमेरिका र युरोप जस्ता देशहरूमा पनि आवरणमा लोकतान्त्रिक प्रणाली अनुसरण गरिएको छ। तर उक्त प्रणाली क्रमिकरूपमा अनुदार लोकतान्त्रिक दिशातर्फ उन्मुख हुँदै गइरहेका छन्। अमेरिकी राष्ट्रपति ट्रम्प, टर्कीका राष्ट्रपति रिसेप ताड्ढियप इर्दोगान, अनुदार लोकतन्त्र (इलिबरल डेमोक्रेसी) का प्रवक्ता हंगेरीका प्रधानमन्त्री भिक्टर ओरबानजस्ता दक्षिणपन्थी राष्ट्रवादीहरूको विजय र युरोपियन युनियनबाट छुट्टिने बेलायतको जनमत संग्रहको आश्चर्यजनक परिणामपछि लोकतन्त्रलाई गम्भीर धक्का लागेको छ। हाउ डेमोक्रेसिस डाई का लेखकद्वय लिभित्स्की र जिबलट तथा उदार लोकतन्त्रको चुनौती लोकप्रियतावादका लेखक गाल्सटनको निष्कर्ष पनि डाइमन्ड र माउन्क निकट देखिन्छ। त्यसैले उनीहरू निष्कर्ष छ शीतयुद्धकालीन साम्यवाद, फाँसीवाद, सैन्य तानाशाह तथा निरंकुश शासन अहिलेको चुनौती होइन। वामपन्थी तथा लोकप्रियतावादी दक्षिणपन्थी राष्ट्रवाद, लोकप्रियतावाद, भूमण्डलीकरणविरुद्ध संरक्षणवाद, जातिवाद र निर्वाचित सर्वसत्तावाद अहिलेका उदार लोकतन्त्रका प्रमुख चुनौती हुन्। नेपालको सन्दर्भमा लोकप्रियतावाद विश्वव्यापी राजनीतिक, भूराजनीतिक, कूटनीतिक, आर्थिक, सामाजिक, सांस्कृतिक लहरको प्रत्यक्ष वा परोक्ष प्रभाव नेपालमा पनि पर्दै आएको छ। उदार लोकतन्त्रको विश्वव्यापी लहरको कारणले नेपालमा लोकतन्त्र स्थापना भएको थियो भने १९९० पछि प्रारम्भ भएको उदार र बजारमुखी अर्थतन्त्र, भूमण्डलीकरण, निजीकरणको नेपालको अर्थनीतिमा प्रत्यक्ष प्रभाव परेको थियो, जुन अद्यापि जारी छ। अहिले राष्ट्रवाद, लोकप्रियतावाद, संरक्षणवादको प्रत्यक्ष प्रभाव पनि नेपाली राजनीतिमा परेको छ। विगत आमनिर्वाचनमा वामपन्थी गठबन्धनको विजयमा कमजोर कांग्रेस र तत्कालीन शेरबहादुर देउवा सरकारको अलोकप्रियता पनि कारणहरू हुन्। तर विजयको प्रमुख कारण राष्ट्रवाद र लोकप्रियतावाद थियो। प्रधानमन्त्री केपी ओली नेपाल कम्युनिस्ट पार्टीको सहअध्यक्ष भए पनि वास्तवमा उनी अनुदारवादी राष्ट्रवाद र लोकप्रियतावादका संरक्षक र प्रवक्ता हुन्। निर्वाचनको बेला सरकारको अलोकप्रिय छवि र विश्वसनीयता कमजोर भएकाले अधिनायकवादको आरोप लगाउँदा देउवा आफैं उपहासको पात्र भए। तर ओली प्रधानमन्त्री भएपछि गरेका विवादास्पद निर्णय, प्रवृत्ति र अभिव्यक्तिका आधारमा विश्लेषण गर्दा सरकार सर्वसत्तावादी दिशातर्फ उन्मुख भएको प्रारम्भिक तर स्पष्ट संकेतहरू देखिएका छन्। संविधानको प्रस्तावना र भावनाविपरीत प्रेस तथा अभिव्यक्ति स्वतन्त्रता कुण्ठित गर्ने अभीष्टले जारी कानुनहरू किन जारी गरिए ? माइतीघर मण्डलालाई किन निषेधित गरियो ? ओलीले शपथग्रहण गर्नासाथ मन्त्रिपरिषद्ले समेत पूर्णता नपाउँदै अर्थ मन्त्रालयअन्तर्गतका राजस्व अनुसन्धान र सम्पत्ति शुद्धीकरण विभाग तथा गृह मन्त्रालयअन्तर्गतको राष्ट्रिय अनुसन्धान विभागजस्ता महत्वपूर्ण र संवेदनशील निकायहरूलाई प्रधानमन्त्री कार्यालयमा स्थानान्तरण गरियो ? यद्यपि प्रधानमन्त्री कार्यालयलाई प्रभावकारी बनाउने उद्देश्यले त्यसो गरेको दाबी गरिएको छ, तर उक्त निर्णयको औचित्य पुष्टि भएको छैन। संसदीय प्रणाली भनेको प्रधानमन्त्रीय प्रणाली हो। त्यसैले प्रधानमन्त्रीको विशेषाधिकार हुन्छ। प्रधानमन्त्रीय प्रणाली प्रभावकारी हुनुपर्छ। तर शक्ति केन्द्रीकृत गरी शक्तिशाली होइन। वास्तवमा संविधानबाट निःसृत अधिकारको लोकतान्त्रिक पद्धतिद्वारा पारदर्शी शैलीमा सरकार सञ्चालन गर्नुपर्छ र प्रधानमन्त्री जनताप्रति उत्तरदायी र जवाफदेही हुनुपर्छ। यदि ओलीको अतिरिक्त अभीष्ट छैन भने शक्तिको केन्द्रीकरण किन ? आफ्नै पार्टीका मन्त्रीलाई पनि अविश्वास किन ? ओली आफैंले आशंकाको वीजारोपण गरेका छन्। अधिकारको केन्द्रीकरण संघीय लोकतान्त्रिक प्रणालीको आधारभूत प्रस्थापना र अभ्यासविपरीत हो। त्यसैले ओलीले सिंहदरबार र बालुवाटारमा केन्द्रीकरण होइन, शक्तिको लोकतन्त्रीकरण, संघीयकरण र निक्षेपीकरण गर्नुपर्छ। संघीय लोकतान्त्रिक प्रणालीको सिद्धान्त, मर्म र भावना पनि यही हो। लोकतान्त्रिक प्रणाली भनेको व्यक्ति शक्तिशाली होइन, संवैधानिक र विधिसम्मत प्रक्रियाद्वारा राज्यका निकायहरूलाई कार्यमूलक, प्रभावकारी र गतिशील बनाउने प्रणाली हो। तर राज्यका निकायहरूलाई प्रभावकारी बनाउनुभन्दा पनि ओली शक्तिशाली हुने नियत देखिन्छ। अधिक शक्ति केन्द्रीकृत भयो भने लोकतान्त्रिक र पारदर्शी होइन, अधिनायकवादी प्रवृत्ति हावी हुन्छ। दुर्भाग्यवश उक्त वास्तविकतालाई ओलीले आत्मसात गरेको देखिएन। अमेरिका, युरोपमा जुन आयतन र घनत्वमा लोकतन्त्रमाथि संकट आएको छ, नेपालमा हालसम्म आइसकेको छैन। तर लोकप्रियतावाद र दक्षिणपन्थी राष्ट्रवाद नेपाली राजनीतिमा हावी हुँदै गइरहेको छ। निष्कर्ष कुनै पनि राष्ट्र र राजनीतिक प्रणाली समस्या र चुनौतीरहित हुँदैन। अहिले विश्वव्यापीरूपमा लोकतान्त्रिक प्रणालीमाथि सिर्जना भएका चुनौतीहरू जटिल र घातक प्रकृतिका छन्। तर उक्त चुनौती जतिसुकै जटिल र घातक भए पनि लोकतन्त्रको विकल्प अनुदारवाद, सर्वसत्तावाद वा अधिनायकवाद होइन र हुन सक्दैन। अनुदारवादी प्रेतात्माका पोष्यपुत्र र प्रवक्ताहरूलाई सर्वसत्तावादी वा अधिनायकवादी शासन गर्ने मृगतृष्णा हुन सक्छ। उक्त अभिष्ट छ भने जसरी हिटलर, मुसोलिनी र राजा महेन्द्रहरू इतिहासको कलंकित गर्तमा विलिन भए, त्यसरी नै विलिन हुने निश्चित छ। किनभने स्वाभिमानी नेपाली नागरिकले अन्य विषयमा सम्झौता गरे पनि सार्वभौमिकता र स्वतन्त्रतामा कुनै पनि मूल्यमा सम्झौता गर्दैनन्। लोकतन्त्रमाथिको आसन्न संकट तात्कालिक र क्षणिक हो। किनभने लोकतन्त्रको विकल्प थप उदार, प्रगतिशील, समावेशी र जनमुखी लोकतन्त्र हो। लोकतान्त्रिक प्रणाली तथा लोकतान्त्रिक दलहरूले समाजमा विद्यमान धार्मिक तथा सामाजिक विभाजन तथा ध्रुवीकरण, दक्षिणपन्थी लोकप्रियतावादको विश्वव्यापी लहर र आर्थिक तथा भौगोलिक असमानताजस्ता प्रमुख चुनौतीहरूलाई अविलम्ब सम्बोधन नगरेसम्म केवल मंगल कामनाले मात्रै लोकतन्त्रको संरक्षण र संवर्धन सम्भव छैन। त्यसैले विद्यमान लोकतान्त्रिक प्रणालीमा व्यापक सुधार गरी थप उदार र बहुलवादी लोकतन्त्रको सुनिश्चित गर्नुभन्दा अर्को श्रेष्ठ विकल्प छैन। ट्विटर :"
फेरिनुपर्छ परीक्षा प्रणाली,"हाम्रो सन्दर्भमा विद्यालयदेखि विश्वविद्यालय तहसम्म परीक्षा लिने तरिका र शैली करिबकरिब उस्तै छ। पचासौं विद्यार्थीलाई एउटा हलमा बसालेर सबै परीक्षार्थीका लागि एकै खालका प्रश्न बनाएर जाँच लिइएको हुन्छ। हलभित्र हेर्ने र सार्ने काम हुन्छ। कागजका टुक्रामा लेखिएका चिट चोर्ने काम पनि हुन्छ। प्रश्नहरूले विद्यार्थीको स्मृतिको जाँच गर्नेबाहेक अन्य कुनै क्षमताको पनि जाँच गर्न सक्दैनन्। परीक्षाको एक मात्र उद्देश्य रट्न सक्ने खुबीको जाँच लिनुभएपछि पूरा पठनपाठन प्रक्रिया जसरी हुन्छ रटाउने संकुचनमा फस्न पुगेको छ। अमेरिकामा उच्च शिक्षा अध्ययन गर्न जान चाहने विदेशी विद्यार्थीले जीआरई कोर्स गर्छन्। उक्त कोर्सको विशेष उद्देश्य छ। विद्यार्थीको अंग्रेजी भाषाको दख्खल कुन स्तरमा छ, गणितीय समस्या हल गर्न सक्ने खुबी केकस्तो छ, तर्क र विश्लेषण गर्न सक्ने क्षमता तथा रिसर्चबारे विद्यार्थी कत्तिको जानकार छ जाँच्नु। परीक्षा पनि हाम्रोमा जस्तो पचासौं विद्यार्थीलाई एउटा हलमा कोचेर हैन, एकएक विद्यार्थीलाई छुट्टाछुट्टै राखेर कम्प्युटराइज्ड प्रणालीमा परीक्षा लिइन्छ। तयार गरिएका लाखौं प्रश्नको सूचीबाट जुनसुकै प्रश्न सोधिन्छ। यसर्थ विगतका प्रश्नहरू हुबहु दोहोरिने सम्भावना पनि अत्यन्त कम हुन्छ। परीक्षा सकिएको केही मिनेटमै नतिजा आइसक्छ। यसबाट परीक्षा विश्वसनीय हुन्छ। हामीकहाँ चलिआएको शास्त्रीय परीक्षा प्रणालीबाट विद्यार्थीले धेरै राम्रो नम्बर ल्याउनुपर्ने हो। एसईईदेखि मास्टर्ससम्मका प्रश्न अक्सर पहिलेका वर्षहरूको दोहोर्याइएको हुन्छ। प्रश्नहरू बढी दोहोरिने गरेपछि विद्यार्थीले बृहत् अध्ययन र तयारीको दुःख गर्नै पर्दैन। प्रश्नको सँगालोका निश्चित प्रश्नहरूको तयारी गरेपछि विद्यार्थी पास भइहाल्न सक्छ। यति सजिलो हुँदा पनि विद्यालयविश्वविद्यालय तहमा धेरै विद्यार्थी फेल वा न्यून ग्रेड प्राप्त गरिरहेका छन्। यसबाट शिक्षा प्रणालीको अवस्था कति नाजुक छ भन्ने पुष्टि हुन्छ। परीक्षा किन र कसरी लिइन्छ भन्नेले शिक्षण प्रक्रिया कसरी अगाडि बढ्छ भन्ने टुंगो लगाउँछ। परीक्षाको खास उद्देश्य नभएपछि सिंगो शिक्षा प्रणाली दिशाविहीन बन्न पुगेको छ। आगामी वर्षमा देशका लागि कस्तो जनशक्ति उत्पादन गर्ने, संख्या कति चाहिने, शिक्षामा नयाँ प्रविधिको साथ अनुसन्धान र आविष्कार कसरी जोड्ने, विश्वमा प्रतिस्पर्धा गर्न सक्ने जनशक्ति उत्पादन कसरी गर्ने, गरेर खान सक्ने सीपयुक्त जनशक्ति कसरी तयार पार्ने, देशलाई आत्मनिर्भर बनाउन कस्तो क्षमता भएका नागरिक चाहिएको हो भन्ने प्रश्नको उत्तर शिक्षा प्रणालीले दिन सकेको छैन। सरकार विद्यार्थीलाई क्षमतावान्, सिर्जनात्मक र गरिखान सक्ने बनाउनमा हैन, परीक्षामा राम्रो ग्रेडको साथ उत्तीर्ण प्रतिशत बढाउनमा उद्यत् छ। उदाहरणका लागि एसईईमा आठवटा विषयमध्ये गणितबाहेक सबै विषयको प्रयोगात्मक परीक्षाको अंक दिइनुपर्ने बनाइएको छ। यस्तो प्रणालीको उद्देश्य सही भए पनि व्यवहारमा कतै पनि प्रयोगात्मक कक्षा गराएर र परीक्षा लिएर विद्यार्थीको प्रस्तुतिअनुसारको उत्तर पठाइएको हुँदैन। स्कुलले दराजको खोपाबाट निकालेर २५ पूर्णांकको प्रयोगात्मक परीक्षाको अंक धेरैको २५ नै दिएर पठाउँछ। त्यसैले सैद्धान्तिक परीक्षामा ई ग्रेडमा उत्तीर्ण विद्यार्थीको प्रयोगात्मक अंक ए प्लस आइराखेको हुन्छ। यस्तो चोर बाटोबाट विद्यार्थी उत्तीर्ण गराएर सरकारले लाचारी प्रस्तुत गरेको छ। हाम्रो सन्दर्भमा परीक्षाका लागि विद्यार्थीले त्यति दुःख गर्नुपर्दैन, घोकिदिए पुग्छ। पढाउने बेलामा पनि शिक्षकले खासै दुःख गर्नुपर्दैन। शिक्षकले आफ्नो विषयको किताब एकपटक सुरुदेखि अन्त्यसम्म पढेपछि थप मेहनत गर्नुपर्दैन। गणित शिक्षकले सीधै अभ्यासमा पुगेर अभ्यासका दुईचारवटा प्रश्नको हल गर्ने तरिका सिकाइदिए पुग्यो। विज्ञान शिक्षकले परिभाषा र सिद्धान्तले भरिएको नोट लेखाइदिए भइहाल्यो। विषयवस्तुको गहिराइ, तिनीहरूको प्रयोग, सोच्ने, विश्लेषण गर्ने र मौलिक सिर्जना गर्न विद्यार्थीलाई प्रेरित गर्ने कुरामा हाम्रो पठनपाठनको प्रवेश नै भएको छैन। परीक्षाको एक मात्र उद्देश्य रट्न सक्ने खुबीको जाँच लिनु भएपछि पठनपाठन प्रक्रिया जसरी हुन्छ रटाउने संकुचनमा फस्न पुगेको छ। वर्षको अन्त्यमा लिइने दुईतीन घन्टाको परीक्षाले वर्षभरिको विद्यार्थीको उपलब्धिको लेखाजोखा गर्नै सक्दैन। यस्तो परीक्षाले परीक्षाको बेला बिरामी परेर पढ्न नपाएको ब्रिलियन्ट विद्यार्थीलाई न्यून ग्रेडको र जान्ने विद्यार्थी आडमा परेर सार्ने अवसर प्राप्त गरेको लद्दु विद्यार्थीलाई उच्च ग्रेडको देखाइदिन सक्छ। अर्कोतिर तीन घन्टामा विद्यार्थीले सेतो कापीमा लेखेको उत्तर शिक्षकले रातो कलमले १० मिनेटमा जाँच्छ। उत्तरपुस्तिका जाँच्ने समयमा परीक्षकको मुडले विद्यार्थीको प्राप्तांकलाई प्रभावित गर्छ। त्यसकारण हालको शास्त्रीय परीक्षा प्रणाली उद्देश्यहीन मात्र होइन, अविश्वसनीयसमेत छ। स्कुल तहमा विद्यार्थीको सिर्जात्मक क्षमता मापन गर्न हालको परीक्षाले सकेको छैन। वक्तृत्व, नृत्य, गायन, कला तथा खेलजस्ता कुनै पनि क्षेत्रमा प्रतिभाशाली विद्यार्थी घोक्ने विषयमा लद्दु हुन सक्छ। नतिजामा दिइने मार्कसिटमा उक्त विद्यार्थीको लद्दुपनलाई छचल्काइन्छ। प्रतिभाको विषयमा मार्कसिट मौन रहन्छ। विद्यार्थीको सिर्जनाको पनि मापन नगरेर सिर्जनात्मक विद्यार्थीमाथि शिक्षाले अपराध गरिरहेको छ। आइन्स्टाइनले उतिबेला पश्चिमा देशमा चलिरहेको यस्तै शिक्षामाथि व्यंग्य गर्दै भनेका पनि थिए, माछा र चराका बीचमा परीक्षा लिँदा हावामा चराले जित्छ र पानीमा माछाले जित्छ। शिक्षाको खास उद्देश्य विद्यार्थीको दिमागमा सूचना र तथ्यांकले भर्नु होइन, व्यक्तिका अन्तर्निहित क्षमतालाई बाहिर निकालेर त्यसको विकास गर्न मद्दत गर्नु हो। विडम्बना स्मृति जाँचमा आधारित परीक्षा प्रणालीले शिक्षाको उद्देश्य नै उल्टो बनाइदिएको छ। परीक्षामा सोधिने प्रश्नको ढाँचा सिर्जनात्मक उत्तर दिनुपर्ने खालको, विषयवस्तुको गहिराइ मापन गर्ने खालको र प्रश्न नदोहोराएर सोधिए मात्रै पनि परीक्षार्थीको चिट चोर्ने बानी समाप्त भएर जान्छ। वर्षको अन्त्यमा लिइने सिर्प एउटा परीक्षा व्यक्तिको प्रगति मापनका लागि अवैज्ञानिक छ। यसका लागि निरन्तर वा निर्माणात्मक मूल्यांकन गर्ने जिम्मा स्कुल र विषय शिक्षकलाई दिइनुपर्थ्यो। तर यो जिम्मा दिँदा फेरि पनि गोजीबाट वा औपचारिकता निर्वाह गराउने मात्र हुने खतरा छ। यसर्थ, हाम्रो शिक्षा प्रणाली उच्च स्तरमा पुग्न समयले निकै मेहनतको माग गरेको छ। अरू तहमा जस्तै मास्टर्सको जाँच दिइरहेको कक्षाभित्र र शौचालय भित्रसमेत चिटको खात हुन्छ। प्रविधिको आजको युगमा हामी यस्तो लज्जास्पद ढंगले परीक्षा सञ्चालन गरिरहेका छौं। कहलिएका स्कुल कलेज परीक्षा केन्द्र नै किनिदिएर आफ्ना विद्यार्थीका लागि अनुकूल हुने गरी परीक्षा सञ्चालन गर्ने अपराधसमेत गरिरहेका छन्। शिक्षामाथि यति बढी अशोभनीय खेल हुनु पनि शिक्षा परीक्षामा सीमित हुनुको कारणले हो। हाल सबै तहको परीक्षामा ग्रेड प्रणाली अवलम्बन गर्ने अभ्यास भइरहेको छ। शिक्षामा खासै ठूलो परिवर्तन यो होइन। प्रतिशतलाई गे्रडमा रूपान्तरण गरिएको मात्र हो। शिक्षाको उद्देश्य, पाठ्क्रम, विषयवस्तु, शिक्षण विधि, परीक्षा प्रणाली सबै आदिम छन्। शिक्षामार्पत देशका लागि कस्तो योग्यता, क्षमता र सीप भएका व्यक्ति उत्पादन गर्ने भन्ने प्रस्टता भए परीक्षा लिनुको उद्देश्य पनि भेटिएला।"
संकुचनमा आवागमन स्वतन्त्रता,"नागरिक स्वतन्त्रताको रक्षा गर्ने न्यायिक सर्वोच्च अंग नै निष्कामी बन्छ भने नागरिकसँग अरू के नै लोकतान्त्रिक अस्त्र बाँकी रहन्छ र ? लोकतन्त्रमा नागरिकलाई आफ्नो राज्यको भूगोलभन्दा पर जाने, सरकारको विरुद्ध शान्तिपूर्ण रूपमा विरोध प्रदर्शन गर्न पाउने, उसको आलोचना गर्न पाउने जस्ता हकलाई वैयक्तिक स्वतन्त्रताका रूपमा प्रत्याभूत गरिएको हुन्छ। उसो भए यसरी शान्तिपूर्ण विरोध प्रदर्शन गर्दा सुरक्षा निकायले नियन्त्रणमा लिई यातना दिई मार्न पाइन्छ त ? त्यस्तै खुला व्यवस्था अवलम्बन गरेको लोकतान्त्रिक शासन व्यवस्थामा राज्यले सामाजिक सञ्जाललाई पूर्णरूपमा नियमन गर्न सम्भव हुन्छ ? उसो भए के गर्ने त ? एक निश्चित हदसम्म नियमन गर्ने हो, त्यसपछि राज्य लोकतान्त्रिक भए त्यसलाई नोटिसमा सम्म लिने हो वा बेवास्ता गर्ने (इग्नोर) गर्ने हो वा शासन व्यवस्था अलोकतान्त्रिक भए राज्यले त्यसलाई बन्द गर्ने हो। बन्द गर्नु भनेको नागरिकको वैयक्तिक स्वतन्त्रता हनन गर्नु पनि हो। केही समयदेखि निरन्तर नागरिकले आफ्नो वैयक्तिक स्वतन्त्रताको उपभोग गर्न खोज्दा राज्यको अनावश्यक लगाम लगाइएका कारण थुप्रै हन्डर खानुपरेको छ। वैयक्तिक स्वतन्त्रताभित्र नागरिकका यावत् प्रकारका स्वतन्त्रता समाहित भएको हुन्छ। जस्तो कि अभिव्यक्ति स्वतन्त्रता, सम्मानित पेसा व्यवसाय गर्ने, यात्रा गर्ने, मुलुकको जुनसुकै भागमा बसोबास गर्ने, राजनीतिक संघसंगठन खोल्ने र त्यसका गतिविधि निर्बाध सम्पन्न गर्ने। नेपाली संवैधानिक परम्परामा जहानियाँ राणा सरकारका पालामा जारी गरिएको पहिलो संविधान नेपाल सरकार वैधानिक कानुन, २००४ मा समेत यसको व्यवस्था गरिएको थियो। उक्त कानुनको धारा ४ मा लोकनीति र सदाचारका सिद्धान्तहरूको बर्खिलाफ नगरी र मौलिक हकका विषयमा हाल प्रचलित र नयाँ बन्ने ऐन र नियमको विरोध नगरी व्यक्तिगत स्वतन्त्रता, वाक् स्वतन्त्रता, प्रकाशन स्वतन्त्रता, सभा वा संघ स्वतन्त्रता, धार्मिक स्वतन्त्रता, ऐन, कानुनमा पूर्ण समानता, छिटो र सुलभसाथ पाइने इन्साफ मुलुकभर, अनिवार्य निःशुल्क प्रारम्भिक शिक्षा, उमेर पुगेका सबैले भोट गर्न पाउने समान हक, व्यक्तिगत सम्पत्ति संरक्षणका हक दिने काम भएको छ। हुन त यस्ता वैयक्तिक स्वतन्त्रता लोकनीति र सदाचारका सिद्धान्तविपरीत नहुने गरी प्रत्याभूत हुनु आफैंमा गौरवको विषय हो। तत्कालीन शासक वर्गले यसलाई सीमित पार्न चाहेको तथ्य तत्कालीन अवस्थामा जारी रहेको र त्यसपछि निर्माण हुने ऐननियमविपरीत नहुने गरी प्रत्याभूति गरिनुबाट स्पष्ट हुन्छ। कम्तीमा पनि तत्कालीन शासकहरूबाट नागरिकलाई यो हदसम्म नागरिक स्वतन्त्रताको प्रत्याभूतिको सुरुवात गर्नु निकै उपलब्धिमूलक नै हो। सभ्य समाजले स्वीकार गरेका प्रायः सबै आधारभूत हकलाई वर्तमान संविधानले मौलिक हकका रूपमा प्रत्याभूत गरेको छ। तर सात दशकअगाडि जहानियाँ राणाशासक जसरी नागरिकको वैयक्तिक स्वतन्त्रताबाट तर्सन्थे, त्यसैगरी अहिलेको उत्तरआधुनिक जमानाका लोकतान्त्रिक सरकार तर्सिनुमा समानता पाइनु पक्कै पनि राम्रो होइन। खासगरी एकजना प्राज्ञ संस्कृत भाषालाई जगाउने हेतुले यात्रा सुरु गरेपछि अपहरण शैलीमा त्रिभुवन अन्तर्राष्ट्रिय विमानस्थलबाट र सोही प्रकृतिले पूर्वमाओवादी लडाकुलाई यात्रा गर्न प्रतिबन्ध लगाई फर्काएपछि नागरिकको यात्रा गर्न पाउने वैयक्तिक स्वतन्त्रताको उपभोग गर्न नपाउने भएकै हो त भन्ने संशय उत्पन्न भएको छ। एकजना प्राज्ञ कुनै प्राज्ञिक वा पेसागत सम्मेलनमा जान लाग्दा त्यसले सरकारलाई कस्तो प्रकारको समस्या ल्याउन सक्थ्यो र राज्यले जसरी पनि ती नागरिकको वैयक्तिक स्वतन्त्रता अपहरण गर्नुपर्यो ? पुनर्जागरण समयका विख्यात लेखक फ्रान्सिस वेकन भन्छन् यात्रा गर्नाले मानिसलाई फरक भूगोल र संस्कृतसम्मको पहुँचले उसको मानसिक दायरा फराकिलो बनाउँछ। नेपाल संस्कृत विश्वविद्यालयका उपकुलपति डा कुलप्रसाद कोइराला यही वर्ष असार २३ गते क्यानाडामा संस्कृत भाषा तथा संस्कृतिसँग सम्बन्धित सत्रौं विश्व संस्कृति सम्मेलनमा सहभागी हुन उड्नै लाग्दा विमानस्थलबाट फर्काइए। संस्कृत भाषाको उन्नयनमा आफ्नो आवागमनको स्वतन्त्रताको उपभोग गर्न लागेका एकजना प्राज्ञलाई यदि सरकारको शब्दमै भन्ने हो भने उनले विधि नपुर्याएका कारण रोकिएको हो, यदि उनले विधि पूरा नगरेकै भए पनि उनी कार्यक्रमबाट फर्किएपछि उनलाई सचेत गर्न, नसिहत दिन सकिन्थ्यो। उनको स्वतन्त्रता कुण्ठित गर्दैमा संस्कृतको उन्नयन र अभिवृद्धि हुने होइन, बरु सिंगो प्राज्ञिक जगत्कै शिर निहुरिएको छ। सरकारी हस्तक्षेपमा विमानस्थलबाटै एउटा प्राज्ञको आधिकारिक यात्रा सरकारी अपहरण शैलीमा टुंगिनु लोकतान्त्रिक समाजमा लज्जाको विषय बन्नुपर्ने हो, तर हामीले त्यस घटनालाई पनि राजनीतिक रङ दिएर वास्तविकतालाई ओझेल पार्ने काम गर्यौं। जहाँ मानव अधिकार र कानुनी शासनलाई उपेक्षा गरी आफ्नो मतसँग विमती राख्ने नागरिकलाई राज्यले स्वेच्छाचारी ढंगले आवाज बन्द गराउन खोज्छ अथवा उनीहरूको वैयक्तिक स्वतन्त्रताको अपहरण गर्दछ, त्यसले समाजमा अल्पकालका लागि मुर्दाशान्ति त ल्याउन सक्ला, तर अन्ततः त्यो मुर्दाशान्तिले न समाजलाई, न नागरिकलाई भलो गर्न सक्छ, न त शासक वर्ग स्वयंलाई। माओवादी बाल सैन्य लेनिन विष्टलाई द्वन्द्व रूपान्तरणसम्बन्धी बैंककमा हुन लागेको एक कार्यक्रममा द्वन्द्वमा युवाहरू : सामाजिक संलग्नताको माध्यमबाट निको तथा शान्ति निर्माण (युथ इन कन्फिक्ट : हिलिङ एन्ड पिस विल्डिङ थु्र सोसन इन्गेज्मेन्ट) मा भाग लिन जाँदै गर्दा विमानस्थलबाटै फर्काइयो। बाल्यकालमै माओवादी सेनाको सदस्य भएका विष्ट माओवादी पार्टी शान्ति प्रक्रियामा आएपछि माओवादी लडाकुलाई नेपाली सेनामा समायोजन गर्न संयुक्त राष्ट्रसंघीय मिसन (अनमिन) को अनुगमनमा बालिग नभएका कारण उनी माओवादी लडाकुबाट बहिष्करणमा परे। कानुनी भाषामा उनी बहिष्करणमा परिए पनि आम बुझाइमा प्रयोग गरिएको शब्दमा भन्ने हो भने उनी अयोग्य माओवादी लडाकु थिए। यसरी अयोग्य भनिने विशेषण भिराइनु आफैंमा पीडादायी थियो भने उनी लडेकै पार्टीको सेनाको मान्छे नै नेपाल सरकारको गृहमन्त्री भएको बेलामा उनले यात्रा गर्ने अनुमति मात्र पाएनन् कि उनलाई अपराधीलाई जस्तै व्यवहार गरी पूर्व कुनै जानकारी विमानस्थलबाट फर्काइयो। विष्टले आफूलाई यात्रा गर्न नदिएको सम्बन्धमा तत्कालै राष्ट्रिय मानव अधिकार आयोगमा उजुरी गरे। उजुरीको सुनुवाइ गर्दै सम्बन्धित निकायबाट तीन दिनभित्रै सो कारण पेस गर्न भनियो। पुनः विष्टले सर्वोच्च अदालतमा रिट निवेदनसमेत दर्ता गराएका छन्। आयोगको कामकारबाही त कागजी बाघमात्रै बनेको नयाँ अनुभव होइन, अब अन्तिम न्यायिक धरोहरबाट के हुने हो हेर्न बाँकी छ किनकि प्रकाण्डको पक्राउ प्रकरणमा सर्वोच्चले निजलाई दोषी देख्दैन, सरकार देखिरहन्छ। फलतः सर्वोच्च अदालतको आदेशलाई पनि सरकारले लागि बाध्यकारी आदेशका रूपमा लिएको छैन। सरकारी स्वेच्छाचारीविरुद्ध नागरिक स्वतन्त्रताको रक्षा गर्ने न्यायिक सर्वोच्च अंग नै निष्कामी बन्छ भने नागरिकसँग अरू के नै लोकतान्त्रिक अस्त्र बाँकी रहन्छ र ? यात्रा गर्न पाउने वैयक्तिक स्वतन्त्रतालाई उचित कारण र वैधानिक आधारबिना हनन हुने अवस्था आउन नदिन नेपालको सम्मानित सर्वोच्च अदालतले विगतमा भने आफ्नो औचित्य पुष्टि गरेको थियो। २०१० सालमा सरकारको आलोचना गरेकोमा कांग्रेसका तत्कालीन सभापति बीपी कोइरालालाई काठमाडौंको चार भञ्ज्याङ नछोड्न तत्कालीन गृह मन्त्रालयका डेपुटी सेक्रेटरीले आदेश जारी गरे। सो आदेशविरुद्ध निज कोइरालाको तर्फबाट तत्कालीन प्रधानन्यायालयमा रिट निवेदन दिएकोमा तत्कालीन अवस्थाका प्रधानन्यायाधीश हरिप्रसाद प्रधानसहितको पाँच न्यायाधीशको इजलासले सो सरकारी कार्यलाई गैरकानुनी ठहर गर्यो। निवेदकको कुन कार्यले राष्ट्रको सुरक्षा वा सार्वजनिक सुरक्षामा खलल पुगेको छ, न त त्यस प्रकारको आदेश जारी गर्दा विधानसम्मत ढंगले आदेश दिइएको छ। त्यसैगरी जसविरुद्ध त्यस प्रकारको आदेश भएको छ, सोको कारण पनि नखुलाइएकाले त्यसरी कारण नदेखाई सरकारबाट विधानप्रदत्त हकको हरण भएको छ, त्यसैले त्यस्तो आदेश रोक्नु न्यायालयको कर्तव्य हो। त्यसैगरी राहदानी प्रदान गर्न इन्कार गर्ने वा प्रदान गरिएको राहदानी खिच्ने वा रद्द गर्ने कार्य गर्दा पनि आधार र कारण प्रदान गर्नुपर्छ। कारणसहितको निर्णय (रिजन्ड डिसिजन) गर्नुपर्ने भन्ने कुरा कुनै पनि कानुन वा संविधानद्वारा भनिरहनुपर्ने विषय नै होइन, यो त विधिको शासनभित्र अन्तर्निहित हुने आधारभूत प्रक्रिया नै हो। सर्वोच्च अदालतले २०६६ सालमै व्याख्या गरिसकेको छ। यसरी सर्वोच्चबाट पटकपटक आदेश जारी भए पनि नागरिकले सो हकको निर्बाध उपभोग गर्न सकेको देखिएन। वैदेशिक यात्रामा जान लागेको प्राज्ञलाई होस् वा पूर्व लडाकुलाई होस्, अमूक सरकारी निकाय वा व्यक्तिको ठाडो आदेशका भरमा वैधानिक कारण र आधार नखुलाई निजहरूलाई अपहरण शैलीमा कब्जामा लिई निर्बाध आवागमन गर्न नदिनुले राज्यमा विधिको शासन धुमिल हुँदैछ भन्ने सन्देश दिएको छ। कोही नागरिकले कुनै कसुर गरेको छ भने उसलाई सो कसुरमा दण्डित तुल्याउने विद्यमान कानुनी संयन्त्रको उपेक्षा गरी कुनै अमूक मन्त्री वा अन्य हैसियतवालाको खातिरदारीका लागि जसरी एकजना प्राज्ञ र सामाजिक न्यायका लागि लडेका भनिएका पूर्वलडाकुको वैयक्तिक स्वतन्त्रताको हरण भएको छ, यो राज्यको स्वेच्छाचारिताको नमुना हो, कानुनी शासनको उपहास हो। नागरिकको यात्रा गर्न पाउने हकको संकुचन वा हननले तत्कालै व्यक्तिको ज्यानै गइहाल्ने अवस्था नआइहाले पनि यो त्यस्तो खास महत्व नभएको विषय भने पक्कै होइन। किनकि यो मानवको मर्यादित जीवन जिउने हक, पेसा व्यवसाय गर्ने हकलगायत थुप्रै मौलिक हकसँग सँगै जोडिएर आउने गर्छ। त्यसैले नै हजारौं वर्ष लगाएर विकास भएको विधिशास्त्रीय मान्यतामा यो स्वतन्त्रतालाई नागरिक स्वतन्त्रताभित्र समाहित गरिएको छ। नेपालको सर्वोच्च अदालत, भारतीय सर्वोच्च अदालत तथा अमेरिकी सर्वोच्च अदालतले राज्यलाई स्वेच्छाचारी तवरले नागरिकको यात्राको स्वतन्त्रतालाई संकुचन नगर्न थुपै्र मुद्दाहरूमा आदेश गरिसकेको छ। जहाँ मानव अधिकार र कानुनी शासनलाई उपेक्षा गरी आफ्नो मतसँग विमती राख्ने नागरिकलाई राज्यले स्वेच्छाचारी ढंगले आवाज बन्द गराउन खोज्छ अथवा उनीहरूको वैयक्तिक स्वतन्त्रताको अपहरण गर्दछ, त्यसले समाजमा अल्पकालका लागि मुर्दाशान्ति त ल्याउन सक्ला, तर अन्ततः त्यो मुर्दाशान्तिले न समाजलाई, न नागरिकलाई भलो गर्न सक्छ, न त शासक वर्ग स्वयंलाई। तसर्थ नागरिकको वैयक्तिक स्वतन्त्रताअन्तर्गतको आवागमनको स्वतन्त्रता संकुचन गराउन उद्यत् सरकारलाई यसका सारथिहरूले बेलैमा सद्बुद्धि प्रदान गरेर मुलुकलाई थप अलोकतान्त्रिक हुनबाट जोगाउनमा उचित छ।"
महिला हिंसाका आर्थिक मूल्य,"हिंसा भइसकेपछि तिनका लागि सेवा प्रवाहमा भन्दा हिंसा नै रोकथाममा लगानी गर्नु प्रभावकारी हुँदो रहेछ नेपालले समृद्ध नेपाल सुखी नेपाली को नारासहित सन् २०३० सम्म मध्य आय भएको मुलुकमा पुग्ने लक्ष्य राखेको छ। समृद्धिको बाटोमा हिँड्ने मुख्य कर्ता नेपालका नागरिक हुन्। समृद्धिको लक्ष्यमा पुर्याउने आधा जनसंख्या महिला, हिंसाका सिकार भए भने राज्यले ठूलो स्रोत सेवा प्रवाहमा लगानी गर्नुपर्छ। अर्कोतिर उत्पादन घटछ, जसको नकारात्मक असर कुल ग्राहस्थ उत्पादनमा पर्छ। बलात्कार, घरेलु हिंसा, बेचबिखन, बोक्सीजस्ता कैयन् देखिने घटनालाई महिला हिंसा भनेर बुझिन्छ, तर यसको वास्तविक कारण जस्तै लैंगिक भूमिका, असमान शक्ति सम्बन्ध र संरचनागत विभेद सम्बोधन नै हुँदैन। यो चुरो तत्वलाई पहिचान, विश्लेषण र सम्बोधन गरिएन भने समृद्धिमा पुग्ने हाम्रो सपनामै घात पर्छ। हिंसाले विश्वका लाखौं महिलाको मनोवैज्ञानिक ट्रमा, अपांगता, आर्थिक शोषण, आत्महत्या र हत्यासमेत हुने गरेको छ। यसले महिलाको शिक्षा, स्वास्थ्य, रोजगार, सार्वजनिक जीवन, राजनीतिमा सहभागितामा नकारात्मक प्रभाव पारेको छ। हुन त यसलाई महिलाको निजी समस्या भनरे बुझेको देखिन्छ। त्यसैले जुन किसिमको गम्भीरता र बलियो दायित्वबोध सरोकारवालाबाट आउनुपर्ने हो, त्यो अझै आउन सकेकै छैन। विश्व स्वास्थ्य संगठनका अनुसार करिब ३५ प्रतिशत महिला नजिकका मान्छेद्वारा शारीरिक वा लैंगिक हिंसामा पर्छन्। हत्या भएका महिलामध्ये करिब ३८ प्रतिशतको नजिकका पुरुष साथीबाट हुन्छ। दुव्र्यवहार र शोषणका थुप्रै तथ्यांक अझ कहालीलाग्दो छ। यसलाई सम्बोधन गर्न हिंसापछिको व्यवस्थापनमा राज्यले कति लगानी गर्नुपर्दो रहेछ र त्यो लागत कति महँगो हुन्छ भन्ने हामीले लेखाजोखा गरेकै छैनौं। सन् २०१६ मा महिला हिंसाको मूल्यको अमेरिकी डलर १५ ट्रिलियन हुने अनुमान गरियो, जुन विश्वको कुल ग्राहस्थ उत्पादनको दुई प्रतिशत हुन जान्छ। केयर इन्टरनेसनललगायत अन्य संस्थाले १३ मुलुकको काउन्टिङ द कस्ट अध्ययनले हिंसापीडित हुँदा महिला जुन मानसिक, शारीरिक, आर्थिक हालतबाट गुज्रिन्छन्, त्यसको मूल्य महिला र उनको परिवारले आजन्म बेहोर्नुपर्ने देखाएको छ, यद्यपि महिलाको जीवन हिंसाको बलि चढ्दाको अवस्थालाई अंकगणितमा निकाल्नै सकिँदैन। तर हिंसापछि राज्यले सेवा प्रदान गर्ने खर्च र उत्पादनमा आउने ह्रासलाई अंकमा निकालेर जोड्दा यसको मूल्य कत्ति महँगो हुन्छ भन्ने जानकारी भने आफैंमा जनचेतनाका लागि महत्वपूर्ण हुन्छ। बंगलादेशमा घरेलु हिंसामा राज्यको लागत अमेरिकी डलर २३ बिलियन हुँदोरहेछ, जुन सन् २०१० को कुल ग्राहस्थ उत्पादनको २१ प्रतिशत हुन्छ। जाम्बियामा लैंगिक हिंसाको मूल्य अमेरिकी डलर ४७३ मिलियन छ। यो सन् २०१६ को स्वास्थ्य बजेटको हाराहारी रहेछ। युगान्डामा घरेलु हिंसापीडितको सेवाका लागि अमेरिकी डलर २२२ मिलियन लागेछ, जुन सन् २०११ को राष्ट्रिय बजेटको ०७५ प्रतिशत हुँदो रहेछ। विद्यार्थी, शिक्षक, ड्राइभर, खेलाडी, फिल्म निर्माता, धर्मगुरु, पुरुषसँग बृहत् सहकार्यको अभियान चलाएर हिंसाविरुद्ध सबै एक भइदिए मानवीय व्यवहार परिवर्तन हुन्छ र हिंसा घट्न सक्छ। आईएलओको कार्यस्थलमा गरिएको एक अध्ययनले महिलामा तनाव र हिंसाका कारण कुल ग्राहस्थ उत्पादनमा १ देखि ३५ प्रतिशत क्षति हुने अनुमान गरिएको छ। सन् २०१७ मा केयर इन्टरनेसनलले गरेको एक अध्ययनले गार्मेन्ट फ्याक्ट्रीमा तीनमध्ये एक महिलाले यौन दुव्र्यवहारका कारण काम छोड्दा प्रत्येक वर्ष ८९ मिलियन अमेरिकी डलरको मूल्य चुकाउनुपरेको देखिएको छ। सन् १९९५ मा बेइजिङमा भएको चौथौ विश्व सम्मेलनदेखि आदिसअबाबामा भएको लैंगिक समानताका लागि लगानीसम्बन्धी सम्मेलनले निरन्तर रूपमा दातृ निकायको अपर्याप्त लगानीमा ध्यानाकर्षण गर्दै आएको छ। उक्त अध्ययनले महिलाविरुद्धको हिंसालाई सम्बोधनमा ढिलासुस्ती भएको देखाएको छ। स्मरणीय कुरा के छ भने सन् २०१५ मा संयुक्त राष्ट्रसंघमा बुझाइएको प्रतिवेदनमा विश्वको कुनै पनि मुलुकले समानता प्राप्त गर्न नसकेको देखियो। यसको एक कारण सरकार र दातृ निकायको अपर्याप्त लगानी पनि हो। महिलाविरुद्ध हिंसा सम्बोधन गर्न राज्यको प्रत्यक्ष र परोक्ष लागत लाग्दोरहेछ। प्रत्यक्ष लागतमा अस्पताल सेवा, सुरक्षित गृह, परार्मश सेवा, यातायात खर्च, कुरुवा खर्च, खाना, सेल्टर खर्च आदि पर्छन्। अर्काे प्रत्यक्ष मूल्य भनेको उत्पादनशील जनशक्ति अनुपस्थित हुँदा कुल ग्राहस्थ उत्पादनमा आउने कमी पनि हो। यसको वित्तीय र मात्रात्मक विश्लेषण जरुरी छ। हिंसाको परोक्ष मूल्य पनि हुन्छ। किनकि आर्थिक काम गर्न जब महिला अक्षम हुन्छन्, त्यो अवसरको मूल्य महिलाले चुकाउँछन्। त्यस्तै पीडकले पनि क्षतिपूर्ति तिरेर होस् वा जेल गएर होस्, आर्थिक क्षति बेहोर्छ। यी दुवै मूल्य राज्यका लागि महँगो हुन जान्छ। यसैले राज्यले बजेट, योजना तथा कार्यक्रम बनाउँदा महिला हिंसाको मूल्य हेर्न आवश्यक हुन्छ। यद्यपि यस्ता महिला हिंसाका मूल्य हेर्ने अध्ययन आफैंमा सम्पूर्ण रूपले पर्याप्त नहोला, तर यसले वित्तीय विश्लेषण गर्न नयाँ दृष्टिकोण र आधार दिन्छ। सार्वजनिक, निजी र सामाजिक जीवनमा लैंगिक दूरी कम गर्न सके १२ ट्रिलियन यूएस डलर सन् २०२५ सम्ममा कुल ग्राहस्थ उत्पादनमा थप गर्न सकिने अनुमान गरिएको छ। यो भनेको जपान, जर्मनी र बेलायतको सन् २०१५ को सयुंक्त कुल ग्राहस्थ उत्पादन समान हुन्छ। नेपाली जनजीवन हिजोआज महिला हिंसाका कारण आक्रान्त बनेको छ। दैनिक करिब तीन बलात्कार भइरहेको तथ्यांक आइरहेको छ। घरेलु हिंसा, बेचबिखन, यौनशोषण, बोक्सी आरोप, साइबर क्राइम, आत्महत्याका फेहरिस्त लामै छन्। हाम्रा छोरी, आमा मात्र होइन, अब त हजुरआमासमेत असुरक्षित भइसके। यसका लागि विविध क्षेत्रको हस्तक्षेप आवश्यक छ। नेपालमा पनि महिलाविरुद्धको हिंसाले व्यक्ति, परिवार र राज्यलाई पारेको आर्थिक प्रभावको वित्तीय बुझाइ आवश्यक छ। यसको आर्थिक मूल्य निकाल्दा यसले समस्याको घनत्व वित्तीय भाषामा बुझाउन व्यक्ति, परिवार, निजी संस्था, दातृ निकाय र सरकारलाई मद्दत पुग्छ। यसले सरकार र सरोकारवालालाई योजना र बजेट बनाउन दिशानिर्देश गर्दछ। यस्ता अध्धयनले महिला हिंसा फगत महिलाको निजी विषय होइन रहेछ भन्ने अंकमा प्रमाणित गर्छ। दिगो विकास लक्ष्यले सन् २०३० सम्म हिंसा अन्त्य नै गर्ने लक्ष्य राखेको छ। यसका लागि सबै किसिमका भेदभाव हटाउने, हिंसा अन्त्य गर्ने र सबैखाले हानिकारक अभ्यास अन्त्य गर्ने तीन सूचक राखिएका छन्। नेपालले महिला हिंसा अन्त्य गर्ने प्रतिबद्धतालाई कार्यान्वयन गर्ने यो अवसर हो। यसका लागि सूचकहरू समीक्षा गर्न, तथ्यांक संकलन र कार्यान्वयनका लागि लगानी गर्न जरुरी हुन्छ। भर्खरै न्युजिल्यान्डले महिला कर्मचारीमा हुने घरेलु हिंसाका कारण उनलाई तत्काल सहयोग चाहिने पनि १० दिनको तलबी बिदा घोषणा गरेको छ। अध्ययनहरूले सुझाव दिएबमोजिम सेवाप्रवाहमा भन्दा हिंसा रोकथाममा लगानी गर्न प्रभावकारी हुँदोरहेछ। यसका लागि महिला र बालिकालाई सूचनाको हक, लैंगिक र विभेदपूर्ण अवधारणामा रूपान्तरण, न्यायमा पहुँच गराउन आवश्यक छ। विद्यार्थी, शिक्षक, ड्राइभर, खेलाडी, फिल्म निर्माता, धर्मगुरु, पुरुषसँग बृहत् सहकार्यको अभियान चलाएर हिंसाविरुद्ध सबै एक भइदिए मानवीय व्यवहार परिवर्तन हुन्छ र हिंसा घट्न सक्छ। लैंगिक उत्तरदायी बजेटमार्फत नेपाल सरकारले आफ्नो, विकास साझेदार र निजी संस्थाको समेत पहल र प्रभावकारिता मापन गर्न र सोहीबमोजिम स्रोत प्राथमिकताका क्षेत्रमा विनियोजन गराउनुपर्दछ। हिंसाको आर्थिक मूल्य निकाल्ने र रोकथामलाई प्राथमिकता दिई लगानी गर्ने हो भने महिला हिंसा कम गर्न सकिन्छ, यसले सेवा प्रवाह लागत त कम हुन्छ नै, उत्पादकत्वसमेत बढ्छ, त्यसैले यसको सीधा सम्बन्ध नेपालको समृद्धिसँग रहेको छ।"
फुटबल खेल्दा मृत्यु,दमक : मोरङको बेलबारीमा फुटबल खेल्ने क्रममा एक जनाको मृत्यु भएको छ। मृत्यु हुनेमा बेलबारी नगरपालिका८ का १८ बर्से नारायण बस्नेत रहेका छन्। बेलबारी नगरपालिका८ कदमचोकमा फुटबल खेल्ने क्रममा बस्नेत अचानक बेहोस भएका थिए। शनिबार दिउँसो साढे १२ बजेको समयमा उनी घर नजिकैको मैदानमा फुटबल खेल्न गएका थिए। फुटबल खेलिरहेका बस्नेत अचानक बेहोस भएर मैदानमै ढलेका थिए। बेहोस अवस्थामा रहेका नारायणलाई उपचारका लागि कोसी अस्पताल विराटनगर लैजाँदै गर्दा बाटोमै मृत्यु भएको इलाका प्रहरी कार्यालय बेलबारीले जनाएको छ।
"बार्सिलोनाले जित्दा, रियल मड्रिड रोकियो","एजेन्सी : स्पेनिस ला लिगाको शनिबारको खेलमा साविक विजेता बार्सिलोनाले स्पष्ट जित निकाल्दा अर्काे दाबेदार टोली रियल मड्रिड बराबरीमा रोकिएको छ । बार्सिलोनाले रियल सोसिडाडमाथि २१ को जित निकाली ३ अंक जोड्न सफल भयो भने रियल मड्रिड एथ्लेटिक विल्वाओसँग ११ को बराबरी खेल्दै अंक बाड्न बाध्य भयो । रियल सोसिडाडको घरेलु मैदानमा भएको खेलमा १२ औं मिनेटमा अरिच एलुस्टोन्डोको गोलबाट रियल सोसिडाडले अग्रता बनाएका थियो । पहिलो हाफमा १० ले पछि परेको बार्सिलोनाका लागि ६३ औं मिनेटमा स्वारेजले बराबरी गोल गरे । त्यसलगतै ६६ औं मिनेटमा डेम्बेलेले गरेको गोल बार्सिलोनाको जितका लागि निर्णायक बन्यो। बार्सिलोनालाई चुनौती दिनका लागि स्पष्ट जितको लक्ष्यसहित खेलेको रियल मड्रिडले एथ्लेटिक विल्बाओको घरेलु मैदानमा खेल बराबरी गर्नका लागि पनि निकै संघर्ष गर्नु पयो । ३२ औं मिनेटमा इकर मुनियनको गोलबाट अग्रता बनाएको एथ्लेटिक विल्काओले पहिलो हाफमा १० को अग्रता कायम राख्यो । रियल मड्रिडका लागि इस्कोले ६३ औं मिनेटमा गरेको गोल नै रियल मड्रिडको हार रोक्ने गोल बन्न पुग्यो । ४ खेलमा चारै जित निकालेको बार्सिलोना १२ अंकसहित शीर्ष स्थानमा रहँदा, अघिल्ला ३ खेलमा जित र एक बराबरी खेलेको रियल मड्रिड १० अंकका साथ दोस्रो स्थानमा छ । ला लिगाका शनिबारका अन्य खेलमा एथ्लेटिको मड्रिडएइबरले ११ र भ्यालेन्सिया र रियल बेटिसले गोलरहति बराबरी खेले । गत सिजन रियल मड्रिडलाई पछि पार्दै दोस्रो स्थानमा रहेको एथ्लेटिको मड्रिड ४ खेलखेल्दा ५ अंकाका साथ ५ औं स्थानमा छ ।"
यू१९ क्रिकेट : अफगानिस्तानविरुद्ध नेपाल २५ रनले विजयी,"काठमाडौँ : भारतीय क्रिकेट बोर्डको आयोजनामा भइरहेको मैत्रीपुर्ण क्रिकेट प्रतियोगिता अन्तर्गत नेपाली यू१९ राष्ट्रिय टोलीले पहिलो जित दर्ता गर्न सफल भएको छ। भारतको यू१९ टोलीसँग लगातार दुई खेलमा पराजय भोगेपछि नेपाली टोलीले अफगानिस्तानको यू९ टोलीलाई आइतवार २५ रनले पराजित गरेको हो । लखनउस्थित इकाना अन्तर्राष्ट्रिय मैदानमा भएको समूह चरणको अन्तिम खेलमा टस हारेर पहिले ब्याटिङमा उत्रेको नेपालले पवन सर्राफको शानदार ७८ रन सहयोगमा ४९३ ओभरमा सबै विकेट गुमाउँदै १८९ रन जोडेको थियो । नेपालका लागि ब्याटिङमा पवन सर्राफले सर्वाधिक अविजित ७८ रन बनाउँदा सन्दीप जोराले २८, राशिद खानले २४ र लोकेश बमले १६ रन बनाए । नेपालका लागि सर्वाधिक ७८ रन बनाएका सर्राफले ९६ बलमा १० चौका र १ छक्का हाने । बलिङतर्फ अफगानिस्तान यू१९ टोलीका लागि नविद कबिरले सर्वाधिक ३, अबिद मोहम्मदी र अरिफ दव्लतजाईले समान २२ विकेट लिन सफल भए । १९० रनको लक्ष्यसहित ब्याटिङमा उत्रेको अफगानिस्तानलाई नेपाली बलरले ४७४ ओभरमा १६४ रनमै अल आउट गरे । पराजित अफगानिस्तानका लागि कप्तान अहमद मेहरनले सर्वाधिक ५७ रन जोडे । बलिङतर्फ नेपालका सागर ढकालले ४ विकेट लिए । त्यसैगरी कमलसिंह ऐरी र राशिद खानले समान २२ विकेट झारे । प्रतियोगितामा एक मात्र खेल जितेको नेपाल २ अङकसहित तेस्रो स्थानमा रहँदा तीनै खेल हारेको अफगानिस्तान चैथो स्थानमा छ । यो मैत्रीपूर्ण प्रतियोगितामा नेपाल, अफगानिस्तान, भारत अन्डर १९ ए र बी टिम सम्मिलित छन् । समूह चरणको खेल सकिएपछि अब भारतको यू१९ 'ए' र 'बी' फाइनलमा भिड्नेछन् । नेपाल र अफगानिस्तानबीच तेस्रो स्थानका लागि खेल हुनेछ ।"
युभेन्ट्सको जितमा रोनाल्डोको दुर्इ गोल,काठमाडौं : यसै सिजन स्पेनिस क्लब रियल मड्रिडबाट इटालियन सिरिए च्याम्पियन युभेन्ट्समा अनुबन्ध भएका क्रिस्टियानो रोनाल्डो चौथो खेलमा गोल गर्न सफल भएका छन् । इटालियन सिरिए अन्तर्गतको खेलमा रोनाल्डोले दुर्इ गोल गर्दै युभेन्टसलार्इ विजयी बनाए । तर रोनाल्डोले युभेन्ट्समा पुगेपछि गोलको खडेरी तोड्न भने चौथो खेलसम्म कुर्नुपर्यो । रोनाल्डोको दुर्इ गोलमा युभेन्टसले सासुलोलाई २१ गोल अन्तरले पराजित गरेको छ । पहिलो हाफ गोलरहित बराबरी भएको अवस्थामा रोनाल्डोले दुवै गोल दोस्रो हाफमा गरे । रोनाल्डोले ५०औं मिनेटमा गोल गर्दै युभेन्टसलाई अग्रता दिए । यो गोल नै इटालियन सिरिएमा रोनाल्डोको डेब्यू गोल पनि हो । उनले पहिलो गोल गरेको १५ मिनेटपछि दोस्रो गोल गर्न सफल भए । तर ९१ औं मिनेटमा खौमा बाबाकरले एक गोल फर्काएपछि खेल २१ मा पुग्यो । त्यसपछि गोल नहुँदा रोनाल्डोकै गोल नै निर्णायक सावित भयो ।
"नेपालद्वारा अफगानिस्तानसामु १९० रनको चुनौती, पवन एक्लैले हाने ७८ रन",काठमाडौं ः भारतीय क्रिकेट कन्ट्रोल बोर्ड (बीसीसीआई) को निमन्त्रणामा एकिदवसीय क्रिकेट खेल्न भारत गएको नेपालको यू१९ टोलीले अहिले अफगानिस्तानको यू१९ टोलीसँग प्रतिस्पर्धा गरिरहेको छ । पहिले ब्याटिङ गरेको नेपालले अफगानिस्तानलाई जितका लागि १९० रनको लक्ष्य दिएको छ । एकाना अन्तराष्ट्रिय क्रिकेट मैदान लखनउमा भएको खेलमा अफगानिस्तानले टस जितेर फिल्डिङ रोजेपछि नेपालले ब्याटिङ गरेको थियो । नेपाली यू१९ टोलीले ४९३ आभेरमा सबै विकेट गुमाउँदै १८९ रन बनायो । पवन सर्रार्फ एक्लैले नेपालका लागि ७८ रन बनाए । ९६ बलको सामना गरेका पवनले १० चौका र १ छक्का प्रहार गरी अविजित रहे । नेपालको सुरुवाती ब्याटिङ निकै खराब थियो । ४३ ओभरमा ७ रन बनाउदा ३ विकट गुमाएर दयनीय अवस्थामा पुगेको नेपालको इनिङ लोकेश बम र सन्दीप जोराले १४ ओभरमा ५४ रन पुयाए । त्यसपछि ३१ बलमा २८ रन बनाएर सन्दीप जोरा आउट भए । त्यसलगतै ६० रन पुग्दा लोकेश बम पनि आउट भए । भीम सार्की र पवन सर्राफले ३० रनको साझदारी गर्दै २२४ ओभरमा ९० रन पुयाउदा छैटौं विकेटको रुपमा भीम सार्की आउट भए । आठौं विकेटका लागि पनव र रसिद खानले ६५ रनको सािझेदारी गरेपछि नेपालले सम्मानजनक स्कोर बनाउन सक्यो । रसिद २४ रन बनाए । १८१ रन हुँदा आठौं विकेटको रुपमा रसिख आउछट भएपछि थप ८ रन बनाउँदा नेपालको बाँकी २ विकेट गुम्यो । यसअघि नेपाली यू १९ टोली बुधबार भएको पहिलो खेलमा भारतको राष्ट्रिय एकेडेमी टोली इन्डिया यू१९ बीसँग ४० रनले पराजित भएको थियो । शुक्रबार इन्डिया१९ 'ए'सँग ८ विकेटले परािजत भएको थियो ।
रेफ्री किन्न खोज्ने अधिकारी गिरफ्तार,किगाली (रुवान्डा) : अफ्रिकी कप अफ नेसन्सको छनोट प्रतियोगिताको दौरान आफ्नो टोलीको पक्षमा निर्णय दिन रेफ्रीलाई पैसा दिएर किन्न खोज्ने रुवान्डाका फुटबल अधिकारी पक्राउ परेका छन्। उनीहरूलाई रेफ्रीको उजुरीका आधारमा पक्राउ गरिएको हो। रुवान्डाको फुटबल संघका महासचिव फ्रांकोइज रेगिस उवाऐजु र प्रतियोगिता निर्देशक इरिक रुहामिरिजा पक्राउ परेका हुन्। उनीहरूलाई अफ्रिकी फुटबल महासंघको निर्देशनमा रुवान्डाका प्रहरीले पक्राउ गरेको हो। यी दुई अधिकारीले गत आइतबार आइभरीकोस्टविरुद्ध भएको अफ्रिकी कप अफ नेसन्स प्रतियोगिताको छनोट खेलमा आफ्नो टोलीलाई विजयी बनाउन रेफ्रीलाई पैसाको प्रस्ताव गरेको आरोप लगाइएको छ। यद्यपि उनीहरूको प्रस्तावलाई अस्वीकार गरेका नामिबियाका सो रेफ्रीहरूले उजुरी गरेपछि महासचिव फ्रांकोइज र प्रतियोगिता निर्देशक इरिक पक्राउ परेका हुन्। उनीहरूविरुद्ध नामिबियाका रेफ्री ज्याक्सन पाभाजाले खेलको निर्णय प्रभावित पार्ने उद्देश्यले आफूलाई पैसाको प्रस्ताव गरेको उजुरी गरेका थिए। यद्यपि रुवान्डाको फुटबल संघले भने आफ्ना कुनै पनि अधिकारीले खेलको नतिजाका लागि रेफ्रीलाई पैसाको प्रलोभनमा पार्ने प्रयास नगरेको स्पष्ट पारेको छ। फुटबल संघले रेफ्री पाभाजाको उजुरीले आफूहरू अचम्ममा परेको र गलत बुझाइका कारण यो अवस्था उत्पन्न भएको हुनसक्ने पनि बताएको छ।
लिभरपुलको सानदार जित,लन्डन : इङ्लिस प्रिमियर लिगको लयमा रहेको लिभरपुलले आफ्नो अपराजित यात्रा कायम राखेको छ। जितको लयलाई निरन्तरता दिएको लिभरपुलले शनिबार भएको खेलमा टोट्टनहामलाई २१ गोलले हरायो। अन्तर्राष्ट्रिय खेलपछि फेरि सुरु भएको लिगमा लिभरपुलले टोट्टनहामलाई दबाबमा राखेको थियो। टोट्टनहामको घरेलु मैदानमा खेलिएको खेलमा लिभरपुलले ३९औं मिनेटमा खाता खोलेको थियो। लिभरपुलका लागि जर्जिनिओ विजनाल्डमले पहिलो गोल गरेका थिए। पहिलो हाफमा १० गोलको अग्रता बनाएको लिभरपुलले ५४औं मिनेटमा गोल गर्दै अग्रता दोब्बर बनायो। लिभरपुलका लागि दोस्रो गोल रोवर्टो फिरमिनोले गरे। खेलको अन्तिमसम्म लिभरपुलको दबाबमा परेको टोट्टनहामले ९०औं मिनेटमा गोल फर्काए पनि हार टार्न सकेन। टोट्टनहामका लागि इरिक लामेलाले सान्त्वना गोल गरेका थिए। जितसँगै लिगमा पाँच खेल सकेको लिभरपुल अंकका आधारमा सात शीर्ष स्थानमा छ। समान खेलबाट टोट्टनहामले नौ अंक बनाएको छ।००००
अफगानिस्तानसँग भिड्दै नेपाल,काठमाडौं : भारतीय क्रिकेट कन्ट्रोल बोर्ड (बीसीसीआई)को निमन्त्रणामा चार टोली सम्मिलित एक दिवसीय शृंखला खेल्न भारतको लखनउ पुगेको नेपाली यू१९ राष्ट्रिय टोलीले राउन्ड रोबिन लिगको आफ्नो अन्तिम खेलमा आइतबार अफगानिस्तानसँग प्रतिस्पर्धा गर्दै छ। लखनउस्थित इकना अन्तर्राष्ट्रिय क्रिकेट स्टेडियममा हुने खेल नेपालका लागि समूहगत चरणमा सान्त्वना जित हात पार्ने अवसरका रूपमा रहेको छ। प्रतियोगिताको सुरुआती दुई खेलमा लगातार पराजय बेहोरेपछि नेपाल र अफगानिस्तान दुवै टोलीले फाइनल पुग्ने आफ्नो बाटो बन्द गरिसकेका छन्। नेपाल र अफगानिस्तान दुवै टोली भारतको ए र बी टोलीसँग पराजित भएका हुन्। नेपाल गत बिहीबार भएको आफ्नो पहिलो खेलमा भारतको बी टोलीसँग ४० रनले पराजित भएको थियो। शुक्रबार भएको आफ्नो दोस्रो खेलमा भारतको ए टोलीसँग आठ विकेटको भारी अन्तरले पराजित हुन पुग्यो। यस्तै आफ्नो पहिलो खेलमा भारतको ए टोलीसँग एक सय ४० रनले पराजित भएको अफगानिस्तान दोस्रो खेलमा भारतकै बी टोलीसँग शुक्रबार दुई विकेटले पराजित हुन पुगेको थियो। सुरुआती लगातार दुई खेलको पराजयसँगै यी दुई टोलीले फाइनलमा पुग्दै उपाधिका लागि प्रतिस्पर्धा गर्ने अवसर गुमाएका हुन्। भारतको राष्ट्रिय ए र बी टोलीसहित नेपाल र अफगानिस्तानको राष्ट्रिय टोली सम्मिलित प्रतियोगिताको राउन्ड रोबिन लिगको शीर्ष स्थानमा रहने दुई टोलीले उपाधिका लागि र पुछारका दुई टोलीले तेस्रो स्थानका लागि प्रतिस्पर्धा गर्ने प्रावधान तय गरिएको छ। यही नियमअनुसार आइतबार हुने खेलमा नेपाल र अफगानिस्तान एकअर्काविरुद्ध प्रतिस्पर्धा गर्दा भारतको ए र बी टोली पनि एकअर्काविरुद्ध मैदानमा उत्रनेछन्। यद्यपि यी खेलको नतिजाले कुनै अर्थ राख्नेछैन। किनभने मंगलबार हुने फाइनल खेलमा भारतको ए र बी टोलीले खेल्ने तय भइसकेको छ भने तेस्रो स्थानका लागि नेपाल र अफगानिस्तान भिड्नेछन्। सोही कारणले मोहम्मद आसिफ सेखको कप्तानीमा रहेको नेपाली युवा टोलीले हालै टेस्ट टोलीको मान्यता प्राप्त गरेको अफगानिस्तानविरुद्ध जितका लागि प्रतिस्पर्धा गर्नेछ। नेपालले त्यसअघि अफगानिस्तान पछिल्लो अन्तर्राष्ट्रिय प्रतियोगितामा आफ्ना लागि कठिन प्रतिद्वन्द्वी रहँदै आइरहेको तथ्य भने भुल्नु हुँदैन।
बार्सिलोनाले जित्दा दुवै मड्रिड बराबरीमा रोकिए,काठमडौँ : स्पेनिस ला लिगा अन्तरगत गएरातिको खेलमा डिफेन्डिङ च्याम्पियन बार्सिलोनाले रियल सोसिडलाई पराजित गरेको छ । सोसिडको घरेलु मैदान एनोएटामा भएको ला लिगाको चौथो चरणको खेलमा बार्सिलोना २१ ले विजयी भएको हो । एक गोलले पछि परेको अवस्थालाई उल्ट्याउँदै बार्सालाई जिताउने क्रममा लुइस स्वारेज र डेम्बेलेले गोल गरे । खेलको १२ औँ मिनेटमा सोसिडले एर्टिज एल्युस्टोन्डोको गोलमा अग्रता लिएको थियो । पहिलो हाफमा १ गोलले पछि परेको बार्साका लागि खेलको ६३ औँ मिनेटमा स्वारेजले बराबरी गोल गरे । बराबरी गोल गरेको तीन मिनेट नबित्दै डेम्बेलेले गोल गरेपछि बार्सा २१ ले अघि बढ्यो । त्यसपछि दुवै टोलीबाट गोल नहुँदा पछि परेको अवस्थालाई उल्ट्याउँदै बार्साले नतिजा आफ्नो पक्षमा पायो । बार्साले जित निकालेपछि भएको अर्को खेलमा उपाधि दाबेदार रियल मड्रिड भने एथ्लेटिक बिल्बाओसँग ११ गोलको बराबरीमा रोकिएको छ। बिल्बाओले पहिलो हाफको ३२ औँ मिनेटमा इकेर म्युनिएइनको गोलमा अग्रता लिएको अवस्थामा खेलको ६३ औँ मिनेट इस्कोले गोल गर्दै रियललाई हारबाट जोगाए । गएराति नै भएको ला लिगाकै अर्को खेलमा एट्लेटिको मड्रिड पनि बराबरीमा रोकियो । उसलाई एडी इबरले ११ गोलको बराबरीमा रोक्न सफल भएको हो ।
ग्रासरुट फुटबल प्रशिक्षण सुरु,"भक्तपुर : सानैदेखि फुटबलप्रति आकर्षण बढाई खेलाडीसम्म बनाउने उद्देश्यले भक्तपुरमा शनिबारदेखि ग्रासरुट फुटबल महोत्सव सुरु भएको छ । अखिल नेपाल फुटबल संघ (एन्फा)को कार्यक्रमअनुसार भक्तपुर जिल्ला फुटबल संघले उक्त महोत्सव सुरु गरेको हो । भक्तपुरसँगै एन्फाले ४५ जिल्लाका संघलाई शनिबारदेखि नै ग्रासरुट फुटबल महोत्सव सुरु गर्न निर्देशन दिएको छ । भक्तपुरको माहेश्वरी खेलमैदानमा भएको महोत्सवमा भक्तपुरका ३० विद्यालयका आठदेखि १३ वर्षका तीन सयभन्दा बढी विद्यार्थी सहभागी भएको जिल्ला फुटबल संघका अध्यक्ष गौतम सुजखूले जानकारी दिए । फुटबलको आधारभूत प्राविधिक र अप्राविधिक ज्ञान दिएर फुटबलप्रति बालबालिकालाई आकर्षित गर्ने महोत्सवको उद्देश्य हो, उनले भने, उक्त ज्ञान पाएका बालबालिकालाई निरन्तर प्रशिक्षण र प्रतियोगिताको व्यवस्था महोत्सवअन्तर्गत हुन्छ । ६ महिनासम्म सञ्चालन हुने उक्त महोत्सव जिल्लाका चारवटै नगरपालिकामा आयोजना गरिने उनले बताए । यसका लागि संघले चारजना फुटबल प्रशिक्षकलाई जिम्मेवारी तोकेको छ । संघले इन्द्रभक्त पञ्च, धनेश्वर प्रजापति, रघुनाथ प्रजापति र बालगोपाल साहुखललाई आआफ्नो नगर क्षेत्रमा ग्रासरुट फुटबल महोत्सव गर्ने जिम्मेवारी तोकेको संघका महासचिव तीर्थराज राजचलले जानकारी दिए । शनिबार एक कार्यक्रमबीच महोत्सव उद्घाटन गर्दै भक्तपुर नगरपालिकाका प्रमुख सुनिल प्रजापतिले भक्तपुरमा फुटबल विकासका लागि खेलमैदानको समस्या रहेको बताए । उनले माहेश्वरी खेल मैदानको सुधार गर्न भक्तपुर नपा लागिपरेको जानकारी दिए । भक्तपुरको ऐतिहासिक टुँडिखेल नेपाली सेनाले कब्जा गरेकाले पनि फुटबल गतिविधि र प्रतियोगिता प्रभावित भएको उनको भनाइ थियो । एन्फाका प्रतिनिधि सञ्जीव मि श्रले सानैदेखि फुटबलका खेलाडी पहिचान गर्न देशका ४५ जिल्लामा ग्रासरुट फुटबल महोत्सव आयोजना गरिएको जानकारी दिए । फुटबलमा नेपालको सम्भावना धेरै भए पनि उत्कृष्ट खेलाडी कममात्रै उत्पादन भइरहेको उनको भनाइ थियो । भक्तपुर जिल्ला फुटबल संघका अध्यक्ष सुजखूले एन्फाको वर्तमान नयाँ नेतृत्वले फुटबलको विकास नचाहेको आरोप लगाए । एन्फाका केही पदाधिकारीले जिल्ला संघलाई बेवास्ता गरेर जिल्ला संघलाई नै चुनौती दिएर हैसियत नभएका क्लबलाई ग्रासरुट फुटबल महोत्सव गराइएको उनको भनाइ थियो । भक्तपुरमै तीन ठाउँमा ग्रासरुट महोत्सव भक्तपुरमा शनिबार नै तीन ठाउँमा ग्रासरुट फुटबल महोत्सव भएको छ । एन्फाको ग्रासरुट फुटबलको संयोजक भक्तपुरकै उपेन्द्रमान सिंह रहेका छन् । नेपाली फुटबलमा पूर्वराष्ट्रिय कप्तान सिंह हाल एन्फाको उपाध्यक्ष हुन् । एन्फाले प्रत्येक जिल्ला संघमार्फत ४५ जिल्लामा ग्रासरुट फुटबल आयोजना गर्ने निर्णय गरेको थियो । तर, भक्तपुरमा जिल्ला फुटबल संघ आफैंले महोत्सव आयोजना गर्दागर्दै अन्य दुई ठाउँमा एकै दिन अर्को ग्रासरुट फुटबल महोत्सव गराइएको छ । ग्रासरुट फुटबल संयोजक सिंहसँग भक्तपुर जिल्ला फुटबल संघसँग पहिलेदेखि मतभेद रहँदै आएको थियो । एन्फाको गएको महाधिवेशनमा उक्त मतभेद झन् सतहमा आएको थियो । त्यही कारण भक्तपुर जिल्ला फुटबल संघलाई चुनौती दिएर ग्रासरुट फुटबलका संयोजक एवं एन्फा उपाध्यक्ष सिंहले भक्तपुरमा थप दुई ग्रासरुट फुटबल आयोजना गराएको आरोप लगाइएको छ । जिल्ला संघले ग्रासरुट फुटबलको जिम्मेवारी लिँदालिँदै अन्य दुई ठाउँमा किन अर्को ग्रासरुट फुटबल गराइयो ? , भक्तपुर जिल्ला संघका अध्यक्ष सुजखूले भने, फुटबलको विकास नै गर्ने हो भने एकै दिन एकै समय एउटै नगरपालिकामा एउटै संस्थाको फरकफरक दुई ठाउँमा किन कार्यक्रम गराइयो । शनिबार जिल्ला फुटबल संघले भक्तपुर नगरको माहेश्वरी खेल मैदानमा ग्रासरुट फुटबल महोत्सव आयोजना गरेको छ भने भक्तपुर नगरकै भक्तपुर बहुमुखी क्याम्पस प्रांगणमा अर्को ग्रासरुट फुटबल महोत्सव गरिएको थियो । त्यस्तै मध्यपुर थिमी नगर क्षेत्रमा एन्फा उपाध्यक्ष सिंह आबद्ध भएको मध्यपुर युथ फुटबल एसोसिएसनले अर्को ग्रासरुट फुटबल फेस्टिभल आयोजना गरेको थियो । एउटै जिल्लामा फरकफरक ठाउँमा फरकफरक क्लबमार्फत ग्रासरुट फुटबल गर्दा नयाँ पुस्तामै एन्फाको विवाद र विभाजित अस्तित्वले जरा गाड्ने एन्फाकै पदाधिकारीहरूले चिन्ता व्यक्त गरेका छन् । उनीहरूले जिल्ला संघ हुँदाहुँदै अरू क्लबलाई एन्फाको आधिकारिक कार्यक्रम गराइँदा अनुशासनहीनता र मनपरी बढ्ने आशंका व्यक्त गरे । जिल्ला संघलाई उपेक्षा गरेर क्लबहरूतिर हात बढाउन थालियो भने देशभरका क्लबहरूले ग्रासरुट फुटबल गर्ने भन्न सक्छन्, उनीहरूले भने, के यस्तो बेला सबै क्लबलाई एन्फाले सहयोग गर्न सक्छ ? जसले पनि गर्न पाउँछ : सिंह एन्फाको ग्रासरुट फुटबलका संयोजक एवं उपाध्यक्ष सिंहले भने फुटबलको विकास जसले पनि गर्न पाउने प्रतिक्रिया दिए । उनले जहाँ क्लब र खेलमैदान छन्, त्यहाँ फुटबलको विकास हुन्छ भने एन्फाले जसलाई पनि ग्रासरुट फुटबल सञ्चालन गर्न दिने बताए । ग्रासरुट फुटबल जिल्ला संघले मात्रै गर्छ भन्ने हुँदैन, उनले भने, फुटबल मैदान भएका क्लबहरूले पनि ग्रासरुट फुटबल गर्छु भन्छ भने उसले पनि एन्फाबाट सहयोग पाउँछ । जिल्ला संघलाई पाँच लाख एन्फाले ग्रासरुट फुटबल सञ्चालन गर्न प्रत्येक जिल्ला संघलाई नगद पाँच लाख रुपैयाँ र आवश्यक खेलकुद सामग्री प्रदान गरेको छ । जिल्ला संघ बाहेकका क्लबलाई भने एक लाख रुपैयाँ बराबरको खेलकुद सामग्री मात्रै उपलब्ध गराइएको उपाध्यक्ष सिंह बताउँछन् । एन्फाले जिल्ला संघलाई नै आआफ्नो जिल्लाका सबै गाउँपालिका तथा नगरपालिका क्षेत्र समेट्ने गरी उक्त कार्यक्रम गर्न निर्देशन दिएको छ । एन्फाको उक्त स्पष्ट निर्णय हुँदाहुँदै भक्तपुरमा जिल्ला संघलाई जानकारी नै नदिईकन एन्फाकै उपाध्यक्ष सिंहको अगुवाइमा थप दुई ग्रासरुट फुटबल सञ्चालन गरिएको बताइएको छ । उपाध्यक्ष सिंहले यसलाई स्वीकार गर्दै भक्तपुरका अन्य नगरपालिकाका क्लबलाई पनि ग्रासरुट फुटबल सञ्चालन गर्न दिइने प्रतिक्रिया दिए । के हो ग्रासरुट फुटबल ? गएको विश्वकप फुटबलमा सहभागी देशका खेलाडीहरू ग्रासरुट फुटबलबाटै उत्पादन भएका हुन् । विश्वमा फुटबलको ट्रेन्ड नै सानै बेलादेखि फुटबलमा रुचि भएका र सोहीअनुसार खेलाडी तयार गर्ने सिद्धान्त र प्रणालीले काम गर्दै आएको छ । नेपाली फुटबलमा पनि सोही सिद्धान्त र प्रणाली लागू गर्ने उद्देश्यले एन्फाले ग्रासरुट फुटबल कार्यक्रम अघि सारेको हो । यस कार्यक्रमअन्तर्गत आठदेखि १३ वर्षभित्रका बालबालिकालाई बढीभन्दा बढी सहभागी गराई फुटबलमा आकर्षण गर्ने मुख्य लक्ष्य रहेको छ । त्यस्तै फुटबलमार्फत रमाइलो गराएर नजानिँदो ढंगले फुटबलमा लाग्न उत्साहित गर्ने ग्रासरुट फुटबलको उद्देश्य रहेको संयोजक सिंह बताउँछन् । ग्रासरुट फुटबलमा बालबालिकालाई आकर्षित गर्न रमाइलो ढंगले फुटबल खेल र यसका प्राविधिक पक्षबारे प्रशिक्षण दिइन्छ, उनले भने, प्रशिक्षणका बीच वास्तविक फुटबल खेलाडी बन्ने बालबालिकाको पहिचान हुन्छ । उनीहरूलाई नियमित प्रशिक्षण र प्रतियोगिताको व्यवस्था हुन्छ । ग्रासरुट फुटबलले फुटबलका उत्कृष्ट खेलाडीहरूको माग पूर्ति गर्ने एन्फाको विश्वास छ ।"

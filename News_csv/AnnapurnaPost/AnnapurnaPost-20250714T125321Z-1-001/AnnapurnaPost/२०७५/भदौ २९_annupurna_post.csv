शीर्षक,विवरण
"छ सरकार, छैन सरकार","केही दिनअघि अन्नपूर्ण पोस्ट् दैनिकमा चार दिनसम्म लगातार संवेदनशील राष्ट्रिय अखण्डतासँग गाँसिएको र सरकारी प्रयोगमा आउँदै गरेको राष्ट्रिय निसानमा नेपालको नक्सामा कालापानी क्षेत्र गायब भएको विषय आयो। सरकारले ३७२ वर्ग किलोमिटर भूभाग लोप भएको नक्सा प्रयोग गर्र्दै गरेको प्रमाणित पनि भयो। नक्सासम्बन्धी आधिकारिक निकायले यो विषयमा सरकारका जिम्मेवार व्यक्तिहरूलाई सुसूचित गराएको तर ध्यानाकर्षित गर्न असफल भएको रहस्य पनि खुल्यो। तामझामसहित राष्ट्रिय रुपैयाँ खर्चेर सम्पन्न प्राविधिक तथा आर्थिक सहयोगका लागि बंगाल खाडीको प्रयास (बिम्स्टेक) सम्मेलनले अर्को राष्ट्रिय समस्या निम्तियो। उक्त सम्मेलनको समापनसँगै खुलासा भयो कि पुणे (भारतमा) बहुराष्ट्रिय सैनिक अभ्यास हुने र त्यसमा नेपाली सेना सहभागी हुने। विडम्बना जुन दिन पत्रकारलाई स्पष्ट शब्दमा परराष्ट्रमन्त्री प्रदीप ज्ञवालीले सैनिक अभ्यासको स पनि सम्मेलनमा उच्चारण नभएको ठोकुवा गर्दै थिए, त्यही दिन सेनाको सैनिक प्रवक्ताले उक्त अभ्यासमा नेपाली सेनाको सहभागिता रहने खुलासा गरे। प्रधानमन्त्रीले केही दिनपछि उक्त कार्य सैनिक अभ्यास नभएर तालिम भएको स्पष्टीकरण दिए। हाल प्रकाशमा आएअनुसार त्यो बहुराष्ट्रिय सैनिक अभ्यासमा नेपाली सेना पर्यवेक्षक मात्र हुनेछ। देशमा जघन्य अपराधका घटना अत्यासलाग्दो किसिमले बढ्न थालेका छन्। दसबर्से द्वन्द्वकालमा भन्दा बढी नेपाली चेलीबेटीहरू असुरक्षित भएका छन्। बलात्कारपछिको हत्याजस्ता जघन्य आपराधिक घटना बढ्न थालेसँगै हत्यारा पत्ता लगाउने कार्यमा शिथिलता देखापरेको छ। ठूलाठूला अपराधका घटनासम्बन्धी अनुसन्धान कार्यहरू तुहिन थालेका छन्, बिनाकुनै निष्कर्ष। प्रहरी अपराधीहरूलाई पछ्याउँदै गर्दा थकित हुन थालेको आभास पाइन्छ। गम्भीर फौजदारी अपराधका अभियोगीहरूलाई गिरफ्तार गर्न बल्लतल्ल प्रहरी सफल भएको घोषणासँगै कानुनी प्रक्रियाको अन्त्य हुनुपूर्व अभियोगीहरूले माफी पाउँछन्। दुई हाइप्रोफाइल माओवादी नेतालाई घरीघरी अदालतले रिहा गर्ने र प्रहरीले फेरि हिरासतमा लिने दृश्य दोहोरिँदैछ। सरकारद्वारा अयोग्य ठहर गरेर बर्खास्त गरिएका व्यक्तिहरू पुनर्नियुक्ति र बहाली हँुदैछन्। अर्बौंको कर तिर्नुपर्ने निजी संस्थाको कर असुली गर्नुको साटो उसलाई नयाँ काम गर्ने छुट मिल्दैछ। नागरिकले तिरेको राजस्व हिनामिना गर्ने अभियोग लागेका कर्मचारी तथा व्यवसायीबाट रकम असुली गर्ने कार्यको सुरुवातसमेत हुँदैन। अर्बांैको निर्माण ठेक्का लिने कम्पनी जताततै अधकल्चो गुणविहीन कार्य गर्र्दै गरेको समाचार प्रसारण हुँदै गर्छ, तर सरकार त्यही कम्पनीलाई नयाँ ठेक्काको जिम्मेवारी सुम्पिन्छ। निरीह राज्य राज्यको प्रमुख कर्तव्य भनेको देशको भूभाग र जनसंख्यालाई सुरक्षा प्रदान गर्नु हो। एक्काइसौं शताब्दीमा भूभागको रक्षा अन्तर्राष्ट्रिय सन्धिले सुनिश्चित तुल्याउँछ, त्यहीकारण यो विषय संवेदनशील भए पनि सुल्झाउन वा सच्चाउन त्यति कठिन हुँदैन। त्यसैगरी अन्य राष्ट्र सम्बन्ध पनि सुध्रिन सक्छ। यस अर्थमा सरकारको सबैभन्दा महत्वपूर्ण कर्तव्य भनेको आफ्ना नागरिकलाई सुरक्षा प्रदान गर्नु हो। लामो गृहयुद्धको चपेटामा परेका मुलुकहरू जस्तै सोमालिया, सिरिया, इराक, यमन आदिका सरकारहरू जतिसुकै कमजोर भए पनि छिमेकी मुलुक (हरू) ले तिनका भूभाग हडप्ने खोजेका उदाहरण बिरलै पाइन्छ। तर सरकारले नागरिकहरूको सुरक्षाको ग्यारेन्टी दिन सकेन भने त्यस्ता मुलुकबाट जनसंख्या विस्थापित हुँदै पलायन हुन्छन्, शरणार्थीका रूपमा। जुन सरकारले नागरिकको सुरक्षाको ग्यारेन्टी दिन सक्दैन त्यस्तो सरकारलाई असफल राज्यको दर्जामा राख्ने गरिन्छ। परिभाषा बदलेर असफलको साटो निरीह (फ्रेजाइल) राज्य भन्न थालिएको छ। नागरिकको सुरक्षा सरकारले प्रदान गर्न नसकेकै कारण अन्य मुलुकमा शरणार्थीहरूको ओइरो लाग्ने हो। जुन सरकारले नागरिकको सुरक्षाको ग्यारेन्टी दिन सक्दैन, त्यस्तो सरकारलाई असफल राज्यको दर्जामा राख्ने गरिन्छ। परिभाषा बदलेर असफलको साटो निरीह (फ्रेजाइल) राज्य भन्न थालिएको छ, केही सूचकहरू थप्दै। अमेरिकी संस्था फन्ड फर पिस ले सन् २००५ देखि राज्यहरूलाई सबलता वा निरीहताको आधारमा सूचीकरण (इन्डेक्स) गर्दै आएको छ। सन् २०१८ मा उक्त संस्थाले तयार परेको तालिकाअनुसार दक्षिण सुडान १ नम्बरको निरीह र १७८ औं स्थानमा परेको फिनल्यान्ड सबैभन्दा सबल राज्यमा ठहर गरिएको छ। उक्त तालिकाअनुसार, अमेरिका १५४ स्थानमा पर्छ। अर्थात् अमेरिकाको दाँजोमा अन्य २४ राष्ट्रहरू ऊभन्दा बढी सबल छन्। त्यस तालिकामा हाम्रो स्थान ३९ औंमा राखेको छ, अर्थात् विश्वका १३९ राज्यहरू हाम्रो दाँजोमा बढी सबल छन् भने ३८ राज्यहरूको अवस्था हाम्रोभन्दा नाजुक छ। के यो राजा नभएको देश हो ? उहिले अन्यायमा परेका मानिसलाई ढाढस दिँदै भन्ने गरिन्थ्यो, के यो राजा नभएको मुलुक हो ? सरकारबाट सुनवाइ हुन्छ। अब मुलुकमा केवल पूर्वराजा मात्र बाँकी छन्। तिनी पनि स्वदेश र विदेशमा रहेका मठमन्दिरहरूमा पूजाआजामा व्यस्त छन्। कहिलेकाहीं भक्तजनहरूको जमातले घेरिएको मौका परेर विद्यमान राजनीतिक अवस्थाका विषयमा टिप्पणी गर्न तिनले भ्याइदिन्छन्। तिनका अभिव्यक्तिले हाम्रा गणतान्त्रिक नेताहरूको मनमस्तिष्कमा केही दिनसम्म तरंगका छालहरू ल्याइदिन्छ। हामी सर्वसाधारणका निमित्त मुलुक गणतन्त्र भएकाले राजा छैनन् तिनको स्थान जनताका छोरी र छोराहरूले ग्रहण गरिसकेका छन् भन्ने विश्वास छ। विद्यमान अवस्थामा राजाको साटो हामीले के यो सरकार नभएको मुलुक हो भन्नुपर्ने हो। त्यसो भन्नुका प्रमुख कारणहरू प्रथम सरकारले आपत्विपद् परेको बेलामा सहयोग गर्छ भन्ने मान्यता र दोस्रो अन्यायमा परेको अथवा थिचोमिचो पीडित हुँदाको अवस्थामा सरकारको ढोका ढकढक्याउँदा त्यहाँ न्यायिक सुनवाइ हुन्छ भन्ने विश्वास हो। सरकार संख्या र जनसुनुवाइ देशमा स्थानीय, प्रान्तीय र संघीय गरेर ७६१ सरकार छन्। बहुसांंख्यिक नागरिक जसलाई सर्वसाधारण भन्ने हो भने तिनका निमित्त आफ्नो सरकार कुन हो भनेर छुट्ट्याउन कठिन पर्ने स्थिति छ। घरआँगनमा सिंहदरबार आउने आशामा बसेका हामी सर्वसाधारणका निम्ति वडा कार्यालयदेखि सिंहदरबारसम्म सबै सरकारी कार्यालयहरू विगतको सिंहदरबारमै परिणत भएका छन्। उहिले सिंहदरबारको ढोकामा एक प्रख्यात व्यक्ति चन्द्रबहादुर रहने गर्थे। तिनकै खटनमा मात्र नागरिकदेखि सरकारी कर्मचारीहरूसम्मले सिंहदरबार प्रवेश पाउँथे। तिनी इमानदार थिए, जसले बिनाकारण सिंहदरबारमा प्रवेश रोक लगाउने र आवश्यकताअनुसार प्रवेशको प्रबन्ध मिलाउने गर्थे। आजका दिनमा सर्वसाधारण नागरिकका निमित्त प्रत्येक सरकारी कार्यालयहरूमा नव चन्द्रबहादुरहरूमा परिणत भएका छन्। नवचन्द्रबहादुरसँग पूर्व सम्बन्ध नभएको खण्डमा अथवा तिनीहरूसँग सम्बन्ध स्थापित गर्ने तौरतरिका जानेको छैन भने प्रवेश निषेध गरिन्छ। त्यसकारण आफूमाथि भएको थिचोमिचोका घटना वा प्रशासनिक कार्यबारे सुनवाइ हुने त परै जाओस्, सरकारलाई तिर्नुपर्ने तिरो तिर्नसमेत कठिन हुन्छ। तौरतरिका नजान्ने अथवा घुस दिने र लिने दुवैलाई अपराधी हुँ भन्ने मान्यता राख्ने अधिकांश नागरिकका निम्ति सरकारी कार्यालयमा प्रवेश पाए पनि निराश भएर फर्कनुपर्छ। कुर्सीमा आसीन हुनेबित्तिकै कर्मचारीहरू कवि भूपी शेरचनको कुर्सीमाथिको अन्धो मान्छे मा परिणत भइहाल्ने गर्छन्। कुर्सी आसीन व्यक्तिसामु उभिने सेवाग्राहीलाई जति सक्यो तुच्छ व्यवहार गयो त्यति आफूलाई शक्तिशाली भएको ठान्ने प्रवृत्ति हावी भएको छ। सेवाग्राहीसँग सके हडप्ने अन्यथा पनि झुलाइदिने कुनै न कुनै भाँजो हालेर तिनको कर्तव्यको अभिन्न अंग बन्ने गर्छ। नम्र र भद्र व्यवहार गर्ने सेवाग्राही निरीह ठहरिन्छन् तिनका निमित्त। सेवाग्राहीहरूले आफूप्रति भएको कुव्यवहार अथवा गरिएका समझदारी, सम्झौता र नियम कानुनअनुरूपको सेवा नपाएको सिकायत गर्ने स्थान पाउँदैनन्। आफूमाथि भएका थिचोमिचोका विषयमा सिकायत गरेर समस्या समाधानको अपेक्षा राख्न सक्ने अवस्था दिनपरदिन विलिन हँुदैछ। सेवाग्राहीलाई कर्मचारीद्वारा अक्सर जुनसुकै कार्यका निमित्त गएको भए पनि दिइने रेडिमेड उत्तरमा प्रमुख हुन्छ। कहिले नआउने छिन एकछिन पर्खनुहोस् हुने गर्छ। काम भइहाल्छ भन्दै कम्प्युटर स्क्रिनमा तास खेलेर वा फेसबुक चलाउन व्यस्त हुने कर्मचारीको संख्या बढ्दो छ। सर्भर डाउन छ भनेर काम नगर्न अत्यन्त सहज भएको छ कम्प्युटरराइज भएका कार्यालयहरूमा। नेपालको कानुन दैवले जानून् प्रश्न उठ्छ के हामी तीन करोडको हाराहारीमा पुग्न लागेका सबै नेपालीले माथि उल्लेख गरिएको नियति भोग्नुपर्छ ? छोटो र सहज उत्तर पर्दैन। पहँुचवाला, शक्तिवाला, धनपति र बाहुबल भएका सेवाग्राहीका निमित्त सबै कार्य सहज हुन्छन्। तिनका सुनुवाइ जुनसुकै कार्यालयमा पनि हुन्छ। नियमकानुन सजिलैसँग उनीहरूको आवश्यकता र चाहनाअनुरूप लचिलो हुन्छन्, अर्थात् मिलिहाल्छ। त्यस्ता औकातवालाहरूको सामुन्ने कुर्सीमा बस्ने व्यक्तिहरू नरम, निरीह तथा अत्यन्त इफिसियन्ट हुन्छन्। फोन गराउन सक्नेहरूका निमित्त सुनवाइ मात्र होइन, समस्याका वा कार्यविधि वा प्रक्रिया कुनै आवश्यक पर्र्दैन। कथंकदाचित उनीहरूलाई औषधिमूलोको आवश्यकता परेछ भने सरकारले खर्च बुझाउनु नपर्ने सुविधासहितको विदेशमा गएर औषधोपचार गर्ने सहयोग गरिदिइहाल्छन्। तिनका छोराछोरीलाई उच्च शिक्षा हासिल गर्ने अवसरहरू सुनको थालीमा उपलब्ध हुन्छन्। उनीहरूका निमित्त सरकार जहिले पनि आफ्नो पहुँचमा हुन्छ, पकडमा रहिरहन्छ। त्यस्ता व्यक्तिहरूका निमित्त सरकार छ। सरकार तिनका निमित्त सबल र सशक्त छ, भलै त्यस्ता नागरिकको संख्या अत्यन्त न्यून किन नहोस्।"
ऋषिपञ्चमी बहिष्कार किन नगर्ने ?,"मासिक श्रावका क्रममा नेपालका अधिकांश महिलाले हरेक महिना चारदेखि सात दिनसम्म शारीरिक र मानसिक पीडा भोग्ने गरेका छन्। प्राकृतिक प्रक्रियामाथि नानाथरीका नियम बनाएर लादिएको छ। हिन्दु धर्मले गाँजेको समाजमा देवताको नाममा महिनावारीको समयमा अनेकथरी बन्देज लगाइएको छ। विज्ञान र प्रविधिको विकास भइसकेको आजको समयमा पनि किन हाम्रो समाजले महिनावारीलाई सामान्य प्राकृतिक प्रक्रियाका रूपमा लिन सकिरहेको छैन ? सबैलाई थाहा छ मासिक स्राव कुनै अनौठो प्रक्रिया होइन। विडम्बना, महिनावारीलाई यति ठूलो विषय बनाइएको छ मानौं पहाड फुटेर ज्वालामुखी बनेको हो। महिनावारीकै निहुँमा महिलालाई चुलो छुन नदिनेदेखि छाउघरमा गएर बस्नुपर्ने बाध्यतामा पारिएको छ। केही समयअघि मात्र सुदूरपश्चिमको अछाममा दुई हप्ताजति बसें। त्यहाँको जीवनशैलीमा महिनावारीले पारेको प्रभाव वर्णन पनि गर्न नसकिने गरी गाह्रो छ। मानिसको नितान्त निजी विषयलाई सार्वजनिक चर्चाको विषय बनाइएको छ। छाउपडी प्रथा कमाइ खाने विषय बनेको छ। छाउपडीविरुद्ध राज्यले प्रभावकारी भूमिका खेल्न सकिरहेको छैन। गैरसरकारी संस्थाहरूका कार्यक्षेत्र नै त्यहीं बनेको छ। अछाममा भर्खरै बोल्न सिकेका बच्चाले पनि नयाँ मान्छे देख्नासाथ सोध्छन्, तपाईं छाउपडीको विषयमा काम गर्न आएको हो ? अछामकी सुजाता लामा सुनाउँदै थिइन्, पहिलोपटक महिनावारी भएपछि धेरै दिनसम्म उनी कसैसँग बोलिनन्। विद्यालय पनि गइनन्। कारण एउटै थियो, साथीदेखि आमाकाकीसम्म सोध्थे, छोरा भयो कि छोरी ? छाउपडी भने अछाममा मात्र होइन, काठमाडौंमै पनि जीवित छ। रूप फरक होला प्रवृत्ति र संस्कार त उही हो। अछामबाट फर्किएको दिन छिमेकीको छोरीलाई पहिलोपटक महिनावारी भएकाले लुकाएर राखिएको रहेछ। उनलाई विद्यालय जान त परै जाओस्, एउटा कोठाबाट पनि निस्कन निषेध गरिएको रहेछ। सुन्दा पनि शरीरका रौं ठाडा भए। हो, हिजो समाजको चेतनास्तर नै कमजोर थियो, त्यसैले पहिलो महिलाले त्यो कुसंस्कार चुपचाप भोग्न बाध्य भए। ऋषिपञ्चमीको पूजा आफैंमा महिलामाथिको विभेदको वैधानिकता हो, रजस्वलाका नाममा हुने राजनीतिको प्रतीक हो। महिलाले मुक्ति खोज्ने हो भने ऋषिपञ्चमी बहिष्कारबाटै सुरु गर्नुपर्छ। अहिले त महिलाले पनि पढ्न पाएका छन्। तर शिक्षित आमाहरूले पनि धर्मसंस्कृतिका नाममा छोरीलाई अन्धकारमा थुनिरहेछन्। कलिलै उमेरमा अन्धकारमा थुनिनुपर्दाको पीडाले मानसिक असर कस्तो पार्छ भनेर आमाहरूले कहिल्यै पनि सोचेनन्। उनीहरूलाई त केवल त्यो पनि त्यो कलिलो उमेरमा। मानसिक असर कति पर्छ भनेर आमाहरूले कहिल्यै सोचेनन् या सोच्न चाहेनन्। उनीहरूलाई संस्कृति बचाउनु छ। परम्परा जोगाइरहनुपर्नेछ। परम्परा जोगाउने उत्कण्ठा यति धेरै छ, मानिसको आत्मसम्मानको कुनै ख्याल नै हुँदैन। एकपटक यात्रामा सास्ती नै भोग्नुपयो। राजमार्गमा पहिरो गएपछि दुईतीन घन्टा हिँडेर बासका लागि अलिअलि चिनजान भएको घरमा बस्यौं। सँगै हिँडेकी साथीलाई महिनावारी भएको थियो। उनले प्याड फेर्न जाँदा घरबेटी आन्टीले देखिछन्। मध्यरातमा कराउन थालिन्, महिनावारी हुँदा हामी त यहाँ सुत्दैनौं। देवता मान्ने गरेका छौं। उनका देवता जोगाइदिन भए पनि मध्यरातमा नयाँ वास नखोजी सुखै पाइएन। केही समयअघि मकवानपुरको एक गाउँमा पुगेकी थिएँ केही दिनका लागि। त्यतिबेला सोधिन्थ्यो, महिनावारी त भएकी छैनौ ? प्राकृतिक प्रक्रियाको नामै दिइएको छ पर सर्ने भएको, नछुने भएको। यस्ता संज्ञाले महिलालाई हीनताबोध गर्न झनै बाध्य बनाएको छ। महिलाको स्वास्थ्य र अस्मिताप्रतिको सबैभन्दा ठूलो उपहास हो यो। महिनावारी त प्रजनन प्रणलीको नियमितता हो। तर सृष्टि सञ्चालनसँग जोडिएको प्रक्रियालाई पनि धर्म र पापसँग जोडिएको छ। त्यसैले महिनावारी हुँदा जानीनजानी छोएको पापबाट मुक्त हुन ऋषिपञ्चमीको व्यवस्था गरिएको छ। ३६५ वटा दतिवन टोकेर र गाईको गोबर लगाएर ३६५ पटक नुहाउनुपर्ने हाम्रो संस्कार नै आफैंमा गलत छ। यस्तो संस्कार खारेज गर्नुको विकल्प छैन। बुझ्न जरुरी छ, यदि रजस्वलालाई पाप भनिन्छ भने सम्पूर्ण मानव सभ्यता पापीहरूको सभ्यता हो। रजस्वलाबिना सृष्टि नै सुरु हुँदैन भने त्यो प्राकृतिक प्रत्रियालाई किन निषेध गरिन्छ ? अब नेपाली महिलाले बुझ्न जरुरी छ ऋषिपञ्चमीको पूजा आपैंमा महिलामाथिको विभेदको वैधानिकता हो, रजस्वलाको नाममा हुने राजनीतिको प्रतीक हो। महिलाले मुक्ति खोज्ने हो भने ऋषिपञ्चमी बहिष्कारबाटै सुरु गर्नुपर्छ।"
जिदानको चर्चाले मोउरिन्होलाई तनाव,"लन्डन : जिनेदिन जिदान पछिल्लो समय फुर्सदमा छन्। प्रशिक्षकको रूपमा स्पेनिस क्लब रियल म्याड्रिडलाई युरोपेली च्याम्पियन्स लिगको लगातार तेस्रो पटक ऐतिहासिक उपाधि दिलाएसँगै जिदानले गत सिजनको अन्त्यबाट जिम्मेवारी त्यागेका थिए। त्यसपछि उनी आफ्नो परिवारसँग समय बिताइरहेका छन्। खेलाडीको रूपमा पनि निकै सफलता हात पारेका जिदानले रियल म्याड्रिडलाई दिलाएको पछिल्लो सफलताले प्रशिक्षकको हैसियतमा पनि उत्तिकै सफल बन्ने संकेत गरेका छन्। त्यसैले उनलाई युरोपकै ठूला क्लबदेखि विभिन्न राष्ट्रिय फुटबल संघले समेत आफ्नो टोलीको जिम्मेवारी सम्हाल्न प्रस्ताव गरिरहेका छन्। यद्यपि यो अवधिमा उनले कुनै क्लब वा राष्ट्रिय टोलीसँग सम्झौता भने गरिसकेका छैनन्। पछिल्लो समय जिदानले आफू चाँडै नै प्रशिक्षणमा फर्कने बताएका छन्। तर, उनले आफ्नो आगामी गन्तव्यबारे भने केही खुलाएका छैनन्। उनी इङ्लिस क्लब म्यानचेस्टर युनाइटेड जान लागेको समाचार भने बाहिर आउन थालेको छ। यसले म्यानचेस्टर युनाइटेडका वर्तमान प्रशिक्षक जोसे मोउरिन्होको भविष्य संकटमा पर्ने देखिएको छ। पछिल्लो समय म्यान युनाइटेडले घरेलु इङ्लिस प्रिमियर लिगमा खासै गतिलो प्रदर्शन गर्न सकिरहेको छैन। त्यसले गर्दा प्रशिक्षक मोउरिन्हो दबाबमा छन्। म्यान युनाइटेडले घरेलु इङ्लिस प्रिमियर लिगमा यो सिजनको सुरुवाती तीनमध्ये दुई खेलमा पराजय बेहोरेपछि प्रशिक्षक मोउरिन्होको ठूलै आलोचना हुन थालेको छ। त्यसैले जिदान प्रशिक्षणमा फर्कने समाचारले मोउरिन्होको जागिर खोसिने सम्भावना बढेको हो। म चाँडै नै प्रशिक्षणमा फर्कंदै छु, गोल डटकमलाई दिएको अन्तर्वार्तामा जिदानले भनेका छन्, म प्रशिक्षणबाट धेरै समय टाढा रहन सक्दिनँ। यो मलाई मनपर्ने काम हो। रियल म्याड्रिडमा प्रशिक्षकको हैसियतले झन्डै तीन वर्ष बिताउँदा जिदानले रियललाई दुई च्याम्पियन्स लिग र एक घरेलु स्पेनिस ला लिगाको उपाधि दिलाएका थिए। उनले च्याम्पियन्स लिगको उपाधि जितेर घर फर्किएलगत्तै रियल म्याड्रिडलाई घरेलु र युरोपेली फुटबलमा थप सशक्त बनाउनका लागि प्रशिक्षण टोलीमा केही परिवर्तन आवश्यक रहेको जनाउँदै जिम्मेवारी त्यागेका थिए।"
"नेपाली यू१९ टोली इन्डियाए सँग भिड्दै, यस्तो छ ताजा स्थिति","काठमाडौं : भारतीय क्रिकेट कन्ट्रोल बोर्ड (बीसीसीआई) को निमन्त्रणामा एकिदवसीय क्रिकेट खेल्न भारत गएको नेपालको यू१९ टोलीले अहिले दोस्रो खेल अन्तरगत भारतको टोली इन्डिया यू१९ 'ए 'सँग प्रतिस्पर्धा गरिरहेको छ । एकाना अन्तराष्ट्रिय क्रिकेट मैदान लखनउमा जारी खेलमा नेपालले टस जितेर पहिले ब्याटिङ रोजेको छ । पहिले ब्याटिङ गरेको नेपाली युवा टोलीले मध्यम प्रदर्शन गरिरहेको छ । अपडेट : इन्डिया ए विरुद्ध नेपालका सन्दीप जोराले अर्धशतक बनाएका छन् । ७९ बलमा ४ चौका र एक छक्का सहित जोराले ५२ रन बनाएका हुन । ३५ ओभरमा नेपालको स्कोर ११८ रन पुगेको छ । नेपालको चौथो विकेट गुमेको छ । ओपनर तृतराज दास अर्धक सतक बनाउनबाट चार रनले चुकेका छन् । ८६ बल खेलेका उनले ७ चौकासहित ४६ रन बनाए । ३० ओभरमा नेपालले ९९ रन पुगेको छ । ४ विकेटको क्षतिमा नेपाली टोलीमा देखिएको ब्याटिङको सम्स्या यस खेलमा पनि यथावत रहेको छ । १७ रन बनाउँदा पहिलो विकेट गुमाएको नेपालले १८ रन बनाउँदा दोस्रो र २३ रन बनाउँदा तेस्रो विकेट गुमायो । रवि साह, रीत गौतम र कप्तान आसिफ शेख आउट भए । त्यसपछि तृत दास र सन्दीप जोराले सम्मालिएर ब्याटिङ गरिरहेका छन् । दास र जाेराले नेपालका लागि राम्रो साझेदारी गरिरहेका छन् । १६ ओभरको खेल सकिँदा नेपालको स्कोर ६२ रन पुगेको छ । ३ विकेटको क्षतिमा बुधबार भएको पहलिो खेलमा भारतको राष्ट्रिय एकेडेमी टोली इन्डिया यू१९ बीसँग प्रतिस्पर्धा गरेको नेपालको यू१९ टोली ४० रनले पराजित भएको थियो ।"
सिमोनलाई नेमार प्यारो,"म्याड्रिड : ब्राजिलियन स्ट्राइकर नेमार र फ्रान्सेली विङ्गर केलियन एमबाप्पे खेल कौशल र क्षमताले भरिएका दुई प्रतिभाशाली फुटबलर हुन्। हाल फ्रान्सेली लिग वान क्लब पेरिस सेन्ट जर्मन (पीएसजी) बाट व्यावसायिक फुटबल खेल्दै आएका यी दुवै खेलाडीले आफू अन्तर्राष्ट्रिय फुटबलकै सशक्त खेलाडी भएको प्रमाणित पनि गरिसकेका छन्। त्यसैले यी दुई खेलाडीलाई अनुबन्ध गर्न युरोपका कुनै पनि टोली मरिहत्ते गर्छन्। तर, स्पेनिस क्लब एट्लेटिको म्याड्रिडका अर्जेन्टिनी प्रशिक्षक डिइगो सिमोनले भने फरक धारणा व्यक्त गरेका छन्। उनले आफ्नो रोजाइमा एमबाप्पेभन्दा नेमारलाई अघि राखेका छन्। सिमोनले नेमारबाट धेरै नै फाइदा लिन सकिने तर्क गरेका छन्। यदि तपाईंले मलाई रोज्ने अवसर दिनुभयो भने म पक्कै पनि नेमारलाई रोज्ने छु, एक स्पेनिस पत्रिकालाई दिएको अन्तर्वार्तामा सिमोनले भनेका छन्, किन भने एमबाप्पे मैदानमा व्यक्तिगत देखिन्छन् र, मैदानमा उनको यही भूमिका हो भनेर किटान गर्न सकिने अवस्था पनि छैन। तर, नेमारको निश्चित जिम्मेवारी छन्। यसको मतलव नेमारबाट चाहेको भन्दा बढी फाइदा लिन सकिन्छ। सिमोनले यी दुवै खेलाडीसँग अहिलेसम्म काम गरेका छैनन्। यद्यपि नेमारले दुई वर्षअघि अर्काे स्पेनिस क्लब बार्सिलोनाबाट खेल्दा उनीविरुद्ध एट्लेटिको म्याड्रिडका लागि सिमोनले रणनीति बनाएका थिए। कतिपय अवस्थामा उनी नेमार र उनको पूर्वक्लब बार्सिलोनालाई रोक्न सफल पनि भएका थिए। लामो समयदेखि एट्लेटिको म्याड्रिडको मुख्य प्रशिक्षकको जिम्मेवारी सम्हालिरहेका सिमोन अनुभवी प्रशिक्षक मानिन्छन्। उनी तुलनात्मक रूपमा कमजोर खेलाडी लिएर पनि बार्सिलोना र रियल म्याड्रिड जस्तो युरोपकै सशक्त टोलीलाई बारम्बार तनाव दिइरहने प्रशिक्षक हुन्। उनको टोलीमा एमबाप्पेकै देशका अर्का स्ट्राइकर एन्टोइन ग्रिजम्यान मुख्य खेलाडी रहँदै आएका छन्। सिमोनकै नेतृत्वमा चम्किएका ग्रिजम्यान अहिले फ्रान्सको राष्ट्रिय टोलीका पनि मुख्य खेलाडी हुन्। फ्रान्सलाई गत जुलाईमा सम्पन्न रुस विश्वकपको उपाधि दिलाउन यी दुई खेलाडी एमबाप्पे र ग्रिजम्यानको भूमिका महत्वपूर्ण रहेको थियो। सिजनको सुरुआतमा बार्सिलोनाको प्रस्ताव अस्वीकार गरेर एट्लेटिकोमै रहने निर्णय लिएका ग्रिजम्यानको पनि सिमोनले प्रशंसा गरेका छन्। एमबाप्पेको खेल राम्रोसँग हेरेको छु। उनी अझ सशक्त र छिटो छन्, सिमोनले भनेका छन्, तर, ग्रिजम्यानको खेल फरक छ। उनी मैदानमा सधैं पाइलटको भूमिकामा हुन्छन्।"
फ्रान्सलाई विश्वकप जिताउने डेसच्याम्पसको नाममा रंगशाला,"मोनाको : विश्वकप विजेता फ्रान्सको चर्चा जति चुलिएको छ, फ्रान्सलाई विश्वकप जिताउन महत्वपूर्ण भूमिका निर्वाह गरेका प्रशिक्षक डिडियर डेसच्याम्पसको चर्चा पनि उत्तिकै छ। संयोगवश दुई पटक विश्वकपको उपाधि उचालेको फ्रान्सको उपाधि यात्रामा उनै डेसच्याम्पस नायक बने। फ्रान्सले सन् १९९८ को विश्वकप जित्दा टोलीका कप्तान रहेको डेसच्याम्पस रुस विश्वकपको उपाधि यात्रामा मुख्य प्रशिक्षक थिए। त्यसैले त डेसच्याम्पस अहिले फ्रान्सको वास्तविक हिरो भएका छन्। उनै हिरोको सम्मानका लागि फ्रान्स सरकारले उनको सम्मानका एउटा रंगशालाको नाम नै डेसच्याम्पस रंगशाला राखिदिएको छ। डेसच्याम्पसको गृहनगर क्याप डेअलमा रहेको बायानी स्टेडियम को नाम डेसच्याम्पस स्टेडियम राखिएको हो। सरकारले खेलाडी र प्रशिक्षकका रूपमा देशलाई विश्वकप जिताउने व्यक्ति डेसच्याम्पसको सम्मानमा रंगशालाको नाम परिवर्तन गरिएको जनाएको छ। उक्त रंगशालाको डेसच्याम्पस र मोनाकोका राजकुमार प्रिन्स अल्ब्रेटले उद्घाटन गरे। उद्घाटनका अवसरमा डेसच्याम्पसकी श्रीमती, छोरा र सयौं समर्थकको उपस्थिति रहेको थियो। रंगशालाको उद्घाटन गर्दै डेसच्याम्पसले गृहनगरमा आफूलाई जोडेर स्टेडियमको नाम राखिनु आफ्नो र परिवारको लागि ठूलो गर्व र सम्मानको क्षण भएको बताए। यसले मेरो परिवारसँगै साना बालबालिका, युवा र अन्य खेलाडीको मुहारमा पनि मुस्कान छरेको छ। फुटबल खेलमा लाग्नेहरूका लागि योभन्दा खुसी अरु केही हुन सक्दैन, डेसच्याम्पसले भनेका छन्। उनी सन् २००१ देखि क्याप डेअलमा बस्दै आएका छन्। डेसच्याम्प २० वर्षअघि फ्रान्सले विश्वकपको उपाधि जित्दा खेलाडीका रूपमा नायक थिए। यसपटक डेसच्याम्पसको प्रशिक्षकमा विश्वकपको फाइनलमा फ्रान्सले क्रोएसियालाई ४२ गोलले हराउँदै दोस्रो पटक उपाधि हात पारेको हो।"
मोरङ उपाधि नजिक,बेलबारी : मोरङ फुटबल एकेडेमी दोस्रो डाँगीहाट अन्तर्राष्ट्रिय आमन्त्रण गोल्डकप फुटबल प्रतियोगिताको उपाधि नजिक पुगेको छ। मोरङको बेलबारी नगरपालिका११ मा रहेको लक्ष्मीमार्ग मैदानमा बिहीबार भएको सेमिफाइनलमा चर्च ब्वाइज युनाइटेडलाई २१ गोलले स्तब्ध बनाउँदै मोरङ फाइनलमा प्रवेश गरेको हो। पहिलो हाफमा उत्कृष्ट प्रदर्शन गरे पनि चर्च ब्वाइजले पाएका अवसरलाई सदुपयोग गर्न नसक्दा मोरङको भाग्य चम्कियो। मोरङको जितमा सञ्जोग राई र विदेशी खेलाडी प्रेकले एकएक गोल गरे। चर्च ब्वाइजका निरज बस्नेतले एक गोल फर्काए पनि जितका लागि पर्याप्त हुन सकेन। रोमाञ्चक खेलको ३७औं मिनेटमा मोरङले सञ्जोग राईको गोलमार्फत खेलमा अग्रता लिएको थियो। राईले प्रहार गरेको बल चर्च ब्वाइजका गोलरक्षक विवश चौधरीले क्लियर गर्न नसक्दा रिवाउन्डमा उनैले जाली चुमाएका थिए। पहिलो हाफको अन्त्यमा मोरङले खेललाई २० को स्थितिमा पुर्याएको थियो। एक्लै बल लिएर अघि बढेका विदेशी खेलाडी प्रेकले वान भर्सेस वानको स्थितिमा भली गर्दै बललाई पोस्टको दिशा दिएका थिए। ७८औं मिनेटमा निरज बस्नेतले गोल फर्काए पनि चर्च ब्वाइजलाई जितका लागि पर्याप्त हुन सकेन। विपक्षी खेलाडीलाई छक्याएर बल अगाडि बढाएका उनले मोरङका गोलरक्षक किशोर गिरीलाई बिट गर्दै गोल गरेका थिए। २५औं मिनेटमा कप्तान अरुण श्रेष्ठ चुक्दा पाहुना टोली चर्च ब्वाइजले सुरुवाती अग्रता लिने अवसर गुमायो। ३१औं मिनेटमा खमिरगिल्सन कान्दङ्वाको प्रहारमा विपक्षी गोलरक्षक बाधक बने। ३३ औं मिनेटमा भुवन बस्नेतको प्रहारले पनि पोस्टमाथिबाट बाहिरियो। ५२औं मिनेटमा अरुण श्रेष्ठको प्रहार बायाँ बार हुँदै बाहिरिँदा चर्च ब्वाइज अभागी ठहरियो। ६६औं मिनेटमा निरज बस्नेतको प्रहारले पनि बाहिरिएको थियो। ६९औं मिनेटमा उनकै प्रहार क्रसबारमाथिबाट बाहिरिनु चर्च ब्वाइजका लागि दुर्भाग्य बन्यो। ७१ औं मिनेटमा दीपेश श्रेष्ठको प्रहारले विपक्षी बार भत्काउन नसक्नु चर्च ब्वाइजको हारको मुख्य कारण बन्यो। ३५औं मिनेटमा कर्ण लिम्बूको प्रहारमा विपक्षी गोलरक्षक चौधरी बाधक बनिदिँदा दुई मिनेट अगाडि अग्रता लिने अवसर मोरङले सदुपयोग गर्न सकेन। लिम्बू पटकपटकको प्रयासमा पनि सफल हुन सकेनन्। ६०औं मिनेटमा सौजन राईको प्रहारलाई गोलरक्षक चौधरीले असफल बनाइदिए। ७३औं मिनेटमै कर्ण वान भर्सेस वानको अवस्थामा असफल बने। खेलको म्यान अफ दी म्याच मोरङका विवेक पौडेल भए। शुक्रबार रेड हर्स क्लब इलाम र बिर्तामोड युनाइटेडबीच प्रतिस्पर्धा हुनेछ।
नेपाली यू१९ टोलीले इन्डिया एलाई दियो १५७ रनको लक्ष्य,काठमाडौं : भारतीय क्रिकेट कन्ट्रोल बोर्ड (बीसीसीआई) को निमन्त्रणामा एकिदवसीय क्रिकेट खेल्न भारत गएको नेपालको यू१९ टोलीले दोस्रो खेलमा पनि खराब ब्याटिङ गरको छ । भारतको टोली इन्डिया यू१९ ए सँग प्रतिस्पर्धा गरेको नेपाली यूवा टोलीले इन्डिया यू१९ ए लाई जितका लागि १५७ रनको लक्ष्य दिएको छ । एकाना अन्तराष्ट्रिय क्रिकेट मैदान लखनउमा भएको खेलमा नेपालले टस जितेर पहिले ब्याटिङ रोजेको थियो । पहिले ब्याटिङ गरेको नेपाली युवा टोलीले ४५५ ओभरमा सबै विकेट गुमाई १५६ रन मात्रै बनाउन सक्यो । २३ रन बनाउँदा ३ विकेट गुमाएको नेपालका लागि तृतराज दास र सन्दीप जोराले सम्मालिएर ब्याटिङ गरेका थिए । दास र जोराले चौथो विकेटका लाथि ६९ रनको साझेदारी गरे । २८१ ओभरमा दास आउट भएपछि आएका भीम सार्कीले पनि राम्रो ब्याटिङ गर्दा नेपालले राम्रो स्कोर बनाउने सम्भावना देखिएको थियो । ४०१ ओभरमा ६६ रन बनाएर खेलिरहेका सन्दीप जोरा आउट भएपछि नेपालको लगातार विकट गुम्यो । नेपालका लागि जोरापछि तृतराज दासले ४६ रन र भीम सार्कीले २८ रनको योगदान गरे । अन्यले ५ रनभन्दा माथिको योगदान गर्न सकेनन्। इन्डिया यू१९ ए का लागि अजय देव र मङ्वानीले नेपालको ४४ विकेट लिए । बुधबार भएको पहिलो खेलमा भारतको राष्ट्रिय एकेडेमी टोली इन्डिया यू१९ बीसँग प्रतिस्पर्धा गरेको नेपालको यू१९ टोली ४० रनले पराजित भएको थियो ।
दोस्रो खेलमा पनि नेपाली टोली इन्डिया एसँग हार्यो,काठमाडौँ : भारतको लखनउमा जारी एकदिवसीय क्रिकेट सिरिजअन्तर्गत शुक्रबार सम्पन्न दोस्रो खेलमा नेपालको यू१९ टोली भारतको यू१९ एसँग पराजित भएको छ । लखनउस्थित एकाना अन्तर्राष्ट्रिय क्रिकेट रङ्गशालामा भएको खेलमा नेपाल आठ विकेटले पराजित भएको हो । टस जितेर ब्याटिङ गर्दै नेपालले ४५ दशमलव पाँच ओभरमा सबै विकेट गुमाएर १५६ रन बनाएको थियो । एक सय ५७ रनको विजयी लक्ष्य भारतले २४ दशमलव १ ओभरमा दुई विकेट गुमाएर पूरा गर्यो । भारतका लागि वाईभि राथोडले अविजित ५९ रन तथा प्रभासिमरन सिंहले अविजित ४६ रनको योगदान दिए । कप्तान अनुज रावतले ४७ रन बनाए । बलिङवर्फ नेपालका लागि कमलसिंह ऐरी र पवन सर्राफले एकएक विकेट लिए । पहिले ब्याटिङ गरेको नेपाली युवा टोलीले ४५५ ओभरमा सबै विकेट गुमाई १५६ रन मात्रै बनाउन सक्यो । २३ रन बनाउँदा ३ विकेट गुमाएको नेपालका लागि तृतराज दास र सन्दीप जोराले सम्मालिएर ब्याटिङ गरेका थिए । नेपालका लागि सन्दिप जोराले सर्वाधिक ६६ रनको योगदान दिए । उनले ९३ बल खेल्दै एक छक्का र पाँच चौका हाने । तृतराज दासले ४६ तथा भीम सार्कीले २८ रन बनाए । एकाना अन्तराष्ट्रिय क्रिकेट मैदान लखनउमा भएको खेलमा नेपालले टस जितेर पहिले ब्याटिङ रोजेको थियो । दास र जोराले चौथो विकेटका लागि ६९ रनको साझेदारी गरे । २८१ ओभरमा दास आउट भएपछि आएका भीम सार्कीले पनि राम्रो ब्याटिङ गर्दा नेपालले राम्रो स्कोर बनाउने सम्भावना देखिएको थियो । ४०१ ओभरमा ६६ रन बनाएर खेलिरहेका सन्दीप जोरा आउट भएपछि नेपालको लगातार विकट गुम्यो । नेपालका लागि जोरापछि तृतराज दासले ४६ रन र भीम सार्कीले २८ रनको योगदान गरे । अन्यले ५ रनभन्दा माथिको योगदान गर्न सकेनन्। बलिङतर्फ भारतका वाईडी मङवानी र अजयदेव गौडले चारचार विकेट लिए ।

शीर्षक,विवरण
संघीय अभ्यासमा मधेस,"अन्तरिम संविधानमा संघीयता माग्दै मधेसमा आन्दोल भएको १२ वर्ष पुग्दै गर्दा संघीयता अभ्यासको एक वर्ष पुग्दैछ, तर यसको पूर्ण उपयोग गर्न मधेसी दल चुकिरहेका छननवीन झाअन्तरिम संविधानमा संघीयता उल्लेख नगरिएपछि सुरु भएपछि मधेस आन्दोलनमा होमियो । आन्दोलनको सुरुवात ०६३ माघ १ गते अन्तरिम संविधान जारी भएसँगै भएको थियो । तत्कालीन सात राजनीतिक दल र माओवादीको आपसी सहमतिले अन्तरिम संविधान जारी गरेका थिए । उक्त संविधानमा संघीयताको मुद्दा सम्बोधन नगरिएको भन्दै त्यतिबेला गैरसरकारी संस्थाकै रूपमा रहेको मधेसी जनअधिकार फोरम नेपालका अध्यक्ष उपेन्द्र यादवसहितका केही नेताले काठमाडौंको माइतीभर मण्डलामा उक्त संविधान जलाए । उनीहरूलाई प्रहरीले पक्राउ गरेपछि मधेस बन्दको आह्वान भयो । सोही बन्द खुलाउने क्रममा ५ माघमा सिरहाको लहानमा रमेश महतोको मृत्यु भयो । महतोको मृत्युसँगै मधेस आन्दोलनले उचाइ लियो । महतोको निधन भएको दिन ५ माघलाई मधेसी पार्टीहरूले मधेसमा बलिदानी दिवस का रूपमा मनाउन थाले । संघीयताको माग गर्दै मधेसले आन्दोलन थालेको १२ वर्ष पूरा भएको छ । संघीयताको नारा भने आफैंले नयाँ होइन । ०६३ मा सम्पन्न उक्त आन्दोलनपछि मधेसमा थप तीन आन्दोलन भएका छन् । आन्दोलनका लामा शृंखलापछि मधेस अहिले केही हदसम्म शान्त देखिन्छ । संविधान सभाले सात प्रदेशसहितको नयाँ संविधान जारी गरेपछि मधेसी दल पनि निर्वाचनमा गए । प्रदेशसभाको निर्वाचनमा विजय पाएपछि मधेस आन्दोलनका दुई मुख्य दल मधेसी जनअधिकार फोरम र राष्ट्रिय जनता पार्टी (राजपा) ले अहिले प्रदेश दुईको बागडोर सम्हालेका छन् । संघीय व्यवस्थापिकाको प्रतिनिधिसभामा उनीहरू क्रमशः तेस्रो र चौथो दलको हैसियतमा छन् । यद्यपि सात प्रदेशलगायत अन्य धेरै प्रावधानलाई लिएर संविधान संशोधन हुनुपर्ने उनीहरूको माग यथावत् नै छ । मधेस आन्दोलनको यात्रा अवश्य पनि सीधा रेखामा बढेको छैन । नेपाली राजनीतिक इतिहासको नक्सामा यसले लामा बांगाटिंगा धर्साहरू कोरेको छ । त्यसैले मधेस आन्दोलन र यसका उपलब्धिबारे पनि फरकफरक मत छ । मधेसको आन्दोलन र राजनीतिलाई नजिकबाट नियालिरहेका बीरगन्जका अधिवक्ता वीरेन्द्र यादव भन्छन्, गएको १२ वर्षमा मधेसमा व्यापक परिवर्तन आएको छ, शासनप्रशासनदेखि राजनीतिक मनोविज्ञानसम्ममा त्यसका केही न केही प्रभाव महसुस हुने गरेको छ । राजपा नेपालका संयोजक राजेन्द्र महतो प्रान्तीय संरचना कार्यान्वयनमा आउनु सकारात्मक भए पनि मधेस आन्दोलनको मुद्दालाई सम्बोधन नगर्दासम्म संविधान पूर्ण नहुने बताउँछन् । भन्छन्, संविधान संशोधनको विकल्प छैन, हामी त्यसमा अडिग छौं । केही समयअघि मात्रै राजपा र फोरम नेपाल दुवैले प्रधानमन्त्रीलाई संविधान संशोधनका लागि छुट्टाछुट्टै ज्ञापन पत्रसमेत दिएका छन् । फोरमका महासचिव रामसहाय यादव भन्छन्, संशोधनका लागि अब सरकार र मुख्यगरी प्रधानमन्त्रीले ढिलाइ गर्नु हुन्न भन्ने हाम्रो मान्यता हो । संविधानमा उल्लिखित कतिपय प्रावधानकै कारण कतिपय काम गर्न अप्ठ्यारो भएको भन्दै यादवले ती सबैलाई ख्याल गरेर पनि संशोधन गर्न ढिलाइ गर्न नहुने बताए । फोरमले प्रधानमन्त्रीलाई बुझाएको ज्ञापनपत्रमा कानुन निर्माणलगायतका काममा प्रदेश सरकारलाई संविधान संशोधन नहुँदा गाह्रो भएको उल्लेख गरिएको थियो । संघीयताको अभ्यासमा मधेस फोरम र राजपा नेपालका लागि यस वर्षको बलिदानी दिवस अघिल्लाभन्दा फरक हुनेछ । उनीहरू मधेसका आठ जिल्ला समेटेर बनाइएको प्रदेश २ को सरकारको नेतृत्वमा छन् । केन्द्रमा पनि नेकपा नेतृत्वको सरकारमा एक घटक सहभागी भएको छ भने अर्को घटकले समर्थन गरेको छ । प्रदेश २ को संघीयता अभ्यास एक वर्षअगाडि २१ माघ ०७४ मा सुरु भएको थियो । सोही दिन प्रदेशको अस्थायी राजधानी जनकपुरमा बैठक बसेको थियो । प्रादेशिक सांसदको गतिवधिले जनकपुरको नयाँ परिचय स्थापित भएको छ । जनकपुरका नागरिक अगुवा तथा प्राध्यापक भोगेन्द्र झा भन्छन्, जनकपुरसँगै सिगो मुुलुकभित्रै नयाँ प्रशासनिक संरचनाले काम गर्न थालेको छ, यो हाम्रा लागि नयाँ अनुभूति हो । प्रदेश सरकारको कामसँगै आशा पलाउन थाले पनि प्रदेश र केन्द्रबीच टकरावका संकेत पनि कम छैनन् । खासगरी यस्तो टकराव प्रदेश २ मा नै हुने गरेको छ । प्रदेश सरकार र त्यसको नेतृत्व गर्ने दलले केन्द्रीय सरकारले असहयोग गरेको गुनासो पटकपटक सार्वजनिक रूपमै व्यक्त गर्ने गरेका छन् । केही समययता प्रदेश सरकारहरूले केन्द्र सरकारलाई चुनौती दिँदै निर्णयसमेत गर्न थालेका छन् । यसमा पनि प्रदेश २ नै अगाडि देखिन्छ । प्रदेश २ को सरकारले पछिल्लो समयमा गरेका तीनवटा निर्णय अहिले विवादमा मुछिएका छन्, जसले केन्द्रसँग टकराव पनि सिर्जना गरेको छ । भारतीय प्रधानमन्त्री नरेन्द्र मोदीको जनकपुर भ्रमणमा मुख्यमन्त्री लालबाबु राउतले गरेको स्वागत सम्बोधनलाई लिएर केन्द्रीय सरकारको रुष्टता सार्वजनिक भयो । औपचारिक रूपमा केन्द्रले कुनै प्रतिक्रिया नजनाए पनि प्रधानमन्त्रीदेखि मन्त्रीहरूले विभिन्न कार्यक्रममा त्यसलाई गलत भएको टिप्पणी गरे । मुख्यमन्त्रीले भने आफूले ठीक बोलेको जिकिर पछिसम्म गरिरहे । त्यसलगत्तै प्रदेश २ ले ल्याएको प्रहरी ऐनलाई केन्द्रीय सरकारले चित्त बुझाएन । संघीय कानुन नबन्दै ल्याएको भन्दै उसले आपत्ति जनायो । तर प्रदेश सरकारले आफूले सविधानतः काम गरिरहेको जिकिर गयो । संविधानमा प्रदेश सरकारले झन्डै दुई दर्जन ऐन बनाउने प्रावधान भएकाले प्रहरी ऐन ल्याएको प्रदेश सरकारले भनिरहँदा जनकपुर नै पुगेका केन्द्रीय गृहमन्त्रीले प्रदेश सरकारको उक्त ऐन रोक्नुपर्नेमा जोड दिएका थिए । त्यसलगत्तै राष्ट्रिय मानव अधिकार आयोगले सार्वजनिक गरेको मलेठ घटनासम्बन्धी प्रतिवेदनलाई त प्रदेश २ को सरकारले गलत भएको दाबी मात्र गरेन, उक्त घटनाको छानबिन गर्न प्रदेशस्तरीय छानबिन समिति नै बनायो । प्रदेशका गृहमन्त्रीको संयोजकत्वमा रहेको तीन सदस्यीय समितिले मलेठ घटनासम्बन्धी छुट्टै छानबिन सुरु गरेका छन् । उनीहरूले १५ दिनभित्र प्रतिवेदन तयार पार्ने जनाएका छन् । मलेठ घटनाको क्रियाप्रतिक्रिया चलिरहँदा प्रदेश सरकारका गृहमन्त्रीले प्रदेश २ का जिल्ला प्रमुखहरूलाई जन्मसिद्ध नागरिकता प्राप्त व्यक्तिहरूको सन्तानलाई वंशजका आधारमा नागरिकता दिन पत्राचार गरे । औपचारिक रूपमा नभए पनि अनौपचारिक रूपमा जिल्ला प्रमुखहरूले प्रदेश गृहमन्त्रीको उक्त परिपत्र नमान्ने जानकारी दिइसकेका छन् । प्रदेश २ का कृषिराज्यमन्त्री तथा फोरम नेपालका युवा नेता योगेन्द्रराय यादवले पछिल्लो समय प्रदेश र केन्द्रबीचको समन्वयमा केही समस्या देखिएको बताए । रायका अनुसार केन्द्रीय सरकार र कर्मचारी प्रशासनले अहिलेसम्म औपचारिक रूपमा कुनै असहमति नजनाए पनि अनौपचारिक रूपमा लगातार असन्तुष्टि प्रकट गरिरहेका छन् । उनका अनुसार प्रदेश सरकार अहिले कसरी प्रभावकारी समन्वय गर्ने भन्नेबारे आन्तरिक छलफल गरिरहेको छ । यो हाम्रै मात्रै समस्या होइन, रायले भने, तर अरू प्रदेशले केन्द्रमा पनि आफ्नै सरकार छ भनेर काम नगरी चुप लागेका छन, प्रदेश २ को सरकारले काम गर्दा यस्ता असहमति सतहमा आएका हुन् । हुन त केही समयअघि सातवटै प्रदेशका मुख्यमन्त्री पोखरामा भेला भएर केन्द्रीय सरकारप्रति आफ्नो रुष्टता प्रकट गरेका थिए । त्यसबाट असन्तुष्ट बनेका प्रधानमन्त्रीले अन्तरप्रदेशीय बैठक नै स्थगित गरिदिएका थिए । सो बैठकमा प्रदेश सरकारहरूले आआफ्ना गुनासा राखेपछि प्रधानमन्त्रीले समस्या सल्टाउन भन्दै एउटा कमिटी बनाए पनि त्यो खासै प्रभावकारी देखिएको छैन । हुन त प्रदेश २ मा मधेसी पार्टीकै सरकारले काम गरिरहँदा मधेसी मूलकै कर्मचारीसँग समेत पटकपटक द्वन्द्व देखिएको छ । गत हप्ता मात्रै त्यहाँका मन्त्री विजय यादवले सचिव विद्यानन्द झामाथि गरेको हातपातको घटना अहिले चर्चामा छ । यसअघि पनि त्यहाँ प्रदेश सरकारका मन्त्रीहरू र सचिवबीच मनमुटाव सिर्जना नभएको होइन । यस्तो टकराव आउनुको मुख्य कारण संघीयता कार्यान्वयनमा दलहरूको अस्पष्टता नै हो भन्ने धेरै छन् । जनकपुरका नागरिक अगुवा तथा प्राध्यापक भागेन्द्र झा भन्छन्, संघीयताको सफल कार्यान्वयनमा प्रमुख दलहरू अस्पष्ट देखिएकाले केही समस्या देखिएको छ । मधेस आन्दोलनले राजनीतिक एजेन्डा स्थापित गरे पनि संघीयता नयाँ प्रयोग भएको बताउँदै प्राध्यापक झाले यसका चाहिने सुझबुझमा कमीकमजोरी देखिएको बताए । अनुभवको कमी देखिएको छ, यसलाई चुनौतीका रूपमा लिँदै सकारात्मक ढंगले अघि बढेमा विस्तारै सबै समस्या सुल्झिँदै जान्छन्, झा भन्छन् । केन्द्रीय सरकार र प्रमुख पार्टी पूरै उदासीन देखिएमा यसले नयाँ द्वन्द्वहरूको जन्म दिन सक्ने झाको विश्लेषण छ । मधेस आन्दोलनकै कारण अहिले देशमा तीन तहको संरचना प्रयोगमा आएको र त्यसले नागरिकका अधिकारीहरूलाई पहिलाभन्दा परिष्कृत ढंगले प्रत्याभूत गरेको उनको भनाइ छ । संघीयता संघर्षमा मधेस फोरमले १२ वर्षअघि संघीयताका लागि आन्दोलन सुरु गर्दा त्यसअघि नै नेपाल सद्भावना पार्टीले संघीयताकै मुद्दा उठाइरहेको थियो । मधेसी समुदायले संघीयताको मुद्दा उठाएको ६५ वर्ष पुगिसकेको छ । ००७ सालमा राणा शासनको अन्त्यसँगै नेपालको तराई भागलाई संघीय प्रान्तमा लैजानुपर्ने आवाज उठेको थियो । तराई कांग्रेस पार्टीले त्यो माग उठाएको थियो । पञ्चायती व्यवस्था लागू भएसँगै उक्त पार्टीका नेताहरू छिन्नभिन्न भए । कोही पञ्चायत प्रवेश गरे भने कोही पञ्चायती आन्दोलनमा लागे । २०४० सालको दशकमा प्रकाशित हर्क गुरुङको प्रतिवेदनले सुतिरहेको मधेस ब्युँझायो । काठमाडौंसहित मधेसमा त्यसविरुद्ध गतिविधि भए । पञ्चायतकालमा दल खोल्न नपाइने व्यवस्थाका कारण अभियानकारी संस्थाको रूपमा २०४० मा गजेन्द्रनारायण सिंह, रामजनम तिवारी, श्यामलाल मि श्रलगायतका नेताले सद्भावना परिषद्को स्थापना गरे । त्यही अभियानले अन्ततः सद्भावना पार्टीको स्वरूप ग्रहण गयो । ०४६ को परिर्वतनपछि सद्भावना पार्टी स्थापना भएपछि यो मुद्दा अझ परिष्कृत भयो । ०६३ मा आइपुग्दा फोरम नेपालको उदय भयो, जसको आन्दोलनले संघीयतालाई कार्यान्वयनसम्मको वर्तमान अवस्थामा ल्याउन महŒवपूर्ण भूमिका खेल्यो । त्यसैले मधेसका लागि संघीयताको सवाल नौलो भने होइन, तर संघीयतालाई मूल मुद्दाका रूपमा स्थापित गर्ने काम भने १२ वर्षअघिको मधेस आन्दोलनले गयो । त्यतिबेला अघिल्लो पंक्तिमा उपेन्द्र यादव देखिए पनि सद्भावना पृष्ठभूमिका मधेसका नेतादेखि अन्य प्रमुख पार्टीमै रहेका मधेसी नेताको भूमिका पनि कम थिएन त्यतिबेला । संघीयताका लागि नेपालका अन्य समुदायले संघर्ष गरे पनि यसको मुख्य श्रेय मधेस आन्दोलनलाई नै जाने गरेको छ । ०६३ मा भएको पहिलो मधेस आन्दोलनपश्चात् नेपालको अन्तरिम संविधानमा पहिलोपटक संघीयतालाई औपचारिक रूपमा प्रवेश गराइयो । ०४६ पछि मुखरित भएको सद्भावनाको राजनीति र ०६३ सम्ममा आइपुग्दा फोरम नेपालको उदयपछि थपिएको तमलोपालगायतका दलहरूको भूमिका बढ्दै जाँदा नेपालको केन्द्रीय राजनीतिमा मधेसले केवल स्थान मात्र पाएन, उसले एउटा हिस्सा नै ओगट्न थाल्यो । सायद त्यसैले नै ०६३ पछिको एक दशकमा मधेसी दलले संघीयतालगायतकै एजेन्डालाई आधार बनाएर नेपालमा तीनवटा ठूलाठूला आन्दोलन गरिसकेका छन् । मधेसी जिल्ला मात्र समेटिएको प्रदेश २ मा मधेस आन्दोलनकै कारण मधेसी पार्टीले बहुमत पाएका छन् । १०७ सदस्य रहेको प्रदेश २ को संसद्मा फोरम नेपाल र राजपा मिलेर ५३ सिट ल्याएका छन् । यो त्यहाँकोे प्रान्तीय सरकार बनाउन आवश्यक संख्या हो । टुटफुट र एकता मधेसी राजनीतिको अर्को विशिष्ट पक्ष हो, दलहरूको टुटफुट । मधेस आन्दोलनपछि टुटफुटको शृंखला नै बढ्यो । त्यो शृंखला बढेर मधेसी दलहरूको संख्या दर्जनजति पुगेको थियो । ०७० सालमा भएको दोस्रो संविधानसभाको निर्वाचनमा यी दलहरूको नराम्ररी पराजय भयो । त्यो पराजयपछि मधेसमा एकताको राजनीति सुरु भयो । टुटफुटको मार सबैभन्दा बढी खेपेको उपेन्द्र यादव नेतृत्वको फोरमले तत्कालीन संघीय समाजवादीसँग एकीकरण गयो । त्यस्तै तमलोपा, सद्भावनासहित ६ वटा मधेसी पार्टीले एकीकरण गर्दै राष्ट्रिय जनता पार्टी नेपाल (राजपा) नामक नयाँ दल बनाए । पहिलो संविधानसभामा फोरम, तमलोपा र राजेन्द्र महतो नेतृत्वको सद्भावना पार्टीको राम्रो उपस्थिति थियो । यद्यपि पटकपटक सरकारमा जाने क्रममा उनीहरूले टुटफुटको मार खेपे । दोस्रो संविधानसभाको निर्वाचनमा भोगेको पराजय र ०७२ सालमा भएको संविधानविरुद्धका आन्दोलनका कारण मधेसी पार्टीहरू एकीकरण गर्न बाध्य भएका थिए । त्यसअघि ०४७ पछि गठन भएको सद्भावना पार्टी पनि पटकपटक फुटको मार खेपेको थियो । उपयोगविहीन अवसर असन्तुष्टि हुँदाहुँदै पनि नेपालमा संघीयता कार्यान्वयनमा आएको छ । मधेस आन्दोलनको नेतृत्व गरेका शक्तिहरू एउटा प्रदेशको नेतृत्वमा छन् । बीरगन्जका अधिवक्ता यादव भन्छन्, चुनौती धेरै देखिए पनि रूपान्तरण प्रक्रिया सुरु भएको मानेर यसलाई अगाडि बढाउनु नै सर्वोत्तम उपाय हो । मधेसी पार्टीहरू पूर्वदेखि पश्चिम नेपालसम्मका सबै मधेसी जिल्लालाई समेटेर एउटै प्रदेश वा बढीमा दुईवटा प्रदेश बनाउनुपर्ने अडानमा थिए । त्यसको साथै संविधानका अन्य केही प्रावधानमाथिसमेत मधेसका दलको आपत्ति रहँदै आएको छ । उनीहरूले अहिले पनि केन्द्रमा सविधान संशोधनको मुद्दालाई आफ्नो मूल मुद्दा बताउने गरेका छन् । जनकपुरका नागरिक अगुवा तथा प्राध्यापक झा भन्छन्, प्रदेशमा फोरम र राजापाको सहकार्य र केन्द्रमा प्रमुख दलहरूमाथि दबाब सिर्जना नै अहिले मुख्य रणनीति हुनुपर्छ र त्यसले नै प्रदेशसँगै मधेस राजनीतिलाई बलियो बनाउनेछ । नागरिकले अपेक्षा गरेबमोजिम प्रदेश सरकारको अनुभूति हुन नसके पनि प्रान्तीय ढाँचा कार्यान्वयनमा आउनु मधेस आन्दोलनको सफता पक्ष भएको टिप्पणी गर्दै उनी भन्छन्, यो फोरम र राजपाको नेतृत्वको पनि परीक्षाको हो । केन्द्रका प्रमुख दलमाथि दबाब सिर्जना गराएरै संघीयता सफल हुने नभए असफल हुने खतरा रहेको बताउँदै झाले त्यसका लागि फोरम र राजपामा बढी सुझबुझको खाँचो देखिएकोमा जोड दिए । बीरगन्जका अधिवक्ता यादवले फोरम र राजपाको सहकार्य जुन रूपमा हुनुपर्ने त्यो मधेसमा नदेखिएको बताउँछन् । उनी भन्छन्, मधेस आन्दोलनका कारण फोरम र राजपामाथिको जनताले राखेको विश्वासलाई यी दलले कायम राख्न नसकेकै हुन् । स्थानीय तहको निर्वाचनमा छुट्टाछुट्टै भाग लिएका फोरम र राजपाले मधेसमै पनि राम्रो परिणाम ल्याउन नसकेपछि प्रदेश र प्रतिनिधिसभामा आपसी तालमेल गरेर भाग लिएका थिए । आपसी तालमेलका कारण प्रदेश २ मा सहज बहुमत र प्रतिनिधिसभामा समेत सन्तोषकजनक उपस्थिति भयो । निर्वाचन परिणामका कारण फोरम र राजपाले प्रदेश २ मा संयुक्त सरकार बनाए पनि त्यसको तालमेल र सहकार्य सोचेअनुरूप हुन नसकेको देखिएको छ । प्रादशिक सरकार गठन गर्ने बेलामा दुई फोरम र राजपाले केन्द्रीय तहमा बसेर संयुक्त अनुगमनदेखि सरकार सञ्चालनको संयन्त्र बनाउनेसम्मका निर्णय गरेका थिए । तर प्रादेशिक सरकार गठन भएको एक वर्ष बित्नै लाग्दा पनि यी दलको केन्द्रीय नेतृत्वले संयुक्त बैठक बसेर समीक्षा गर्न सकेका छैनन् । फोरम र राजपाको केन्द्रीय नेतृत्व आआफ्नै तालले अघि बढ्दा प्रदेश सरकारले गर्न सक्ने कामसमेत कतिपय अवस्थामा गर्न नसकेको देखिएको छ । प्रदेशको नामाकरणदेखि राजधानीसहित अन्य कैयन् विषयमा यी दलबीच छलफल र सहकार्यमा तत्परता देखिएको छैन । निर्वाचन परिणामका कारण फोरम र राजपाले प्रदेश २ मा संयुक्त सरकार बनाए पनि त्यसको तालमेल र सहकार्य सोचेअनुरूप हुन सकेको छैन ।"
रुस्लान सिमरा गोल्डकप : संकटासँग सरस्वती स्तब्ध,"सिमरा : सरस्वती युथ क्लबलाई टाईब्रेकरमा स्तब्ध पार्दै सिएमजी संकटा क्लब सिमरामा जारी रुस्लान दसौं सिमरा गोल्डकपको क्वार्टरफाईनलमा प्रवेश गरेको छ। सिमरा रंगशालामा भएको प्रतिस्पर्धात्मक खेलमा संकटाले सरस्वतीलाई ३१ ले पराजित गरेको हो। निर्धारित समयमा दुबै टिमले ११ को बराबरी खेलेपछि खेल टाईब्रेकरमा धकेलिएको थियो। टाइब्रेकमा संकटाका गोलरक्षक राजाबाबु थापाले उत्कृष्ट प्रदर्शन गरेपछि सरस्वती पहिलो खेलबाटै घर फर्कन बाध्य भयो। राजाबाबुले सरस्वतीका तीन खेलाडीको प्रहार बचाउ गरे। सरस्वतीका लागि मोहन गुरुङले मात्रै गोल गरे। भिक्टर अमोबी, रमेश घिसिङ र बिष्णु केसीको प्रहार भने राजाबाबुले रोकेका थिए। संकटाका लागि सुरज गुरुङ, लक्ष्मण रुचाल, रोहन लिम्बुले गोल गरे। अमित तामाङ र दिनेश आलेमगरको प्रहार भने बाहिरिन पुग्यो। टाईब्रेकरमा उत्कृष्ट बचाउ गरेका राजाबाबु खेलको म्यान अफ दि म्याच घोषित भए। उनले नगद १० हजार हात पारे। यसअघि खेलको ३८ औं मिनेटमा संकटाविरुद्ध लिएको अग्रता जोगाउन नसक्दा सरस्वतीका लागि दुर्भाग्य बन्न पुग्यो। खेलको सुरुवातदेखी आक्रामक देखिएको सरस्वतीका फ्रान्सिस ओनिएमाको पासमा मोहन गुरुङले डिबक्स भित्रबाट उत्कृष्ट गोल गर्दै टिमलाई अग्रता दिलाएका थिए। खप्तड गोल्डकप खेलेर सिमरा आइपुगेको संकटाका खेलाडीले पहिलो हाफमा आकर्षक प्रदर्शन गर्न सकेनन्। खेलको सुरुवातदेखि नै संकटा दवावमा देखिएको थियो। सरस्वतीको आक्रामक खेललाई बचाउ गर्न संकटालाई हम्मेहम्मे परेको थियो। पहिलो हाफमा हावी देखिएपनि सरस्वतीले थुप्रै अवसर भने खेल फालेको थियो। खेलको ११ औं मिनेटमा फ्रान्सिसले डिबक्स भित्रको अवसर चुकाए। उनको फितलो प्रहारलाई संकटाका गोलरक्षक राजाबाबुले नियन्त्रणमा लिए। त्यसलगत्तै रमेश घिसिङको क्रसमा फ्रान्सिस पुनः चुकेका थिए। खेलको २६ औं मिनेटमा कुशल श्रेष्ठको प्रहारलाई संकटाका सुभाष गुरुङले गोल लाइनबाट फर्काउदा सरस्वतीले अग्रता लिनबाट चुकेको थियो। दवावमा देखिएको संकटाले केही अवसरको सिर्जना गरेपनि सदुपयोग गर्न सकेन। खेलको ४औं मिनेटमा संकटाका म्याक्सवेलले प्रहार गरेको बल सरस्वतीका कुशल श्रेष्ठले बचाउ गरेका थिए। खेलमा १० ले पछि परेको संकटा दोस्रो हाफमा भने लयमा देखियो। संकटाले दोस्रो हाफमा आक्रामक खेल खेल्दै ५८औं मिनेटमा खेल बराबरीमा ल्याएको थियो। संकटाका दिनेश आलेमगरको क्रसमा जय गुरुङले उत्कृष्ट गोल गरे। डिबक्स भित्रबाट जयको प्रहारलाई सरस्वतीका गोल रक्षक प्रदीप भण्डारीले ठम्याउन समेत सकेनन्। संकटाको गोलपछि खेल रोमाञ्चक बन्न पुग्यो। बराबरी गोलपछि खेल प्रतिस्पर्धात्मक बन्यो। अन्तिम समयमा दुबै टिमले केही अवसर बनाएपनि सदुपयोग गर्न नसक्दा खेल टाइब्रेकरमा धकेलिएको थियो। सरस्वतीका प्रशिक्षक प्रदीप नेपालले उत्कृष्ट खेल प्रदर्शन गर्दागर्दै पराजय भोग्नुपरेको बताए। पहिलो हाफमै पाएको केही राम्रा अवसर चुकाउन पुग्दा अग्रता जोगाउन नसकेको उनको भनाई थियो। संकटाका प्रशिक्षक सल्यान खड्गीले खेलाडी थकित भएका कारण प्रदर्शन सोचेजस्तो हुन नसकेको बताए। खेलमा एक गोलले पछि परेपनि अन्तिम समयमा आक्रामक खेल खेलेपछि नतिजा आफ्नो पक्षमा आएको खड्कीको भनाई थियो। आठौं संस्करणको बिजेता संकटाले अब सेमिफाईनल प्रवेशका लागि थ्रिस्टारसंग खेल्नेछ। प्रतियोगिता अन्तर्गत आईतवार साविक बिजेता त्रिभुवन आर्मी क्लब र नेपाल एपिएफ क्लबबीच खेल हुनेछ।"
वुमन्स टिट्वेन्टी क्रिकेट : नेपाल फाइनलमा पराजित,काठमाडौं : नेपाल थाइल्यान्डमा जारी वुमन्स टीट्वेन्टी स्म्यास क्रिकेट प्रतियोगिताको फाइनलमा पराजित भएको छ। थाइल्यान्डले दिएको १२२ रनको लक्ष्य पछ्याउने क्रममा नेपाल १७२ ओभरमा अल आउट भएको हो। नेपालले १७ ओभर खेल्दा ५१ रनमात्र जोड्न सक्यो। नेपालका लागि सर्वाधिक १३ रन सीता रानाले बनाइन भने नेरी थापाले ११ रन बनाइन। अन्य ब्याट्सम्यानले भने दोहोरो अंक जोड्न सकेनन्। शुक्रबार भएको सेमिफाइनल खेलमा इन्डोनेसियालाई ९२ रनको भारी अन्तरले पराजित गर्दै नेपाल पाइलमा प्रवेश गरेको थियो। टस हारेर ब्याटिङ गरेको घरेलु टोली थाइल्यान्डले निर्धारित २० ओभरमा एक विकेट गुमाएर १२१ रन बनाएको थियो। घरेलु टोलीका लागि नाथचन चनथमले सर्वाधिक ६९ रन बनाइन्। यस्तै नरुमोल चवाइले २७ र चानिदा सुथिरङले नटआउट १९ रन बनाइन्। थाइल्याण्ड अपराजित रहँदै फाइनलमा पुगेको हो। सेमिफाइनलमा थाइल्याण्डले युएईलाई हराएर नेपालसँगको भेट पक्का गरेको थियो। झन्डै दुई वर्षपछि अन्तर्राष्ट्रिय प्रतियोगितामा फर्किएको नेपाली टोलीले आफूलाई अपराजित राख्दै फाइनलसम्मको यात्रा तय गरेको थियो ।
संसारकै ठूलो ज्यान भएका रोली नेपाल आउँदै,"काठमाडौं : द विष्टको उपनामले प्रख्यात विश्व बडीबिल्डिङमा सबैभन्दा ठूलो ज्यान भएका खेलाडी रोली विङ्लार पहिलो पटक नेपाल आउने भएका छन्। नेपामा पहिलो पटक हुन लागेको आइएफबिबी प्रोफेसनल लिग नेपाल बडीबिल्डिङ च्याम्पियनसिप२०१९ को प्रो क्वालिफायरका लागि उनी नेपाल आउन लागेका हुन्। विङ्लार फागुन २ गते काठमाडौं आइपुग्ने आयोजक आइएफबिबी लिग नेपालका प्रमुख एवं पूर्वखेलाडी सानु गुरुङले जानकारी दिए। बडीबिल्डिङको सबैभन्दा ठूलो प्रतियोगिता मानिने मिस्टर ओलम्पियामा भाग लिन प्रो कार्ड आवश्कता पर्छ र त्यसका लागि प्रो कार्ड अनिवार्य लिनुपर्ने हुन्छ। फुटबलको वल्डकप वालिफायर जस्तै मिस्टर ओलम्पियाको लागि पनि यो क्वालिफायर हो, प्रो कार्ड बिना मिस्टर ओलम्पियामा भाग लिन पाउँदैन, गुरुङले भने। त्यसैका लागि तीन पटकका मिस्टर नेपाल र दुई पटकको धर्मश्री च्याम्पियन सानु गुरुङले आइएफबीबीको फेन्चाइज नेपाल भित्र्याएर प्रो क्वालिफायर आयोजना गर्न लागेका हुन्। आगामी फागुन ३४ मा प्रज्ञा भवनमा आयोजना हुने प्रो क्वालिफायरमा अतिथिको रुपमा विङलार काठमाडौँ आउन लागेका हुन्। विङ्कलार बडीबिल्डिङमा सबैभन्दा बढी खोजिने पात्र हुन्। उनको इन्स्टाग्राममा मात्र १२ लाख फलोअर छन् भने फेसबुकमा एक लाखभन्दा बढी फलोअर छन्। विङ्लारको पाखुरा मात्र २४ इञ्चको छ। नेदरल्यान्डमा जन्मिए पनि आफ्नो व्यावसायिक खेल जीवनका कारण उनी अमेरिकामा बसोबास गर्छन्। यसैबीच उनले एक भिडियो सन्देश जारी गर्दै आफू नेपाल आउन लागेको बताएका छन्। भिडियो सन्देशमा नेपालमा आयोजना हुने प्रो क्वालिफायर मा भाग लिने सबै खेलाडीसँग छिट्टै भेट हुने पनि बताएका छन्। रासस"
त्रिभुवन आर्मीलाई मनमोहन कप,"इटहरी : त्रिभुवन आर्मी क्लबले सुनसरीको इनरुवामा सम्पन्न मनमोहन स्मृति राष्ट्रिय एक दिवसीय क्रिकेट प्रतियोगिताको उपाधी जितेको छ। फाइनलमा नेपाल पुलिस क्लबलाई ८३ रनले पराजित गर्दै आर्मीले उपाधी जितेको हो। टस जितेर पहिलो ब्याटिङ थालेको त्रिभुवन आर्मीले ५० ओभरको खेलमा ८ विकेट गुमाएर २ सय ४९ रन बनायो। आर्मीका लागि राजेश पुलामीले अर्धशतकीय पारी खेल्दा कुशल मल्लले ४९ रन बनाए। टिमका लागि पुलामीले ६९ रन बनाउँदा मल्लले ४९ रन बनाएका थिए।पुलिसका दिपेश श्रेष्ठले ३ र रामनरेश गिरीले २ विकेट लिएका थिए। २५० रनको लक्ष्य पछ्याएको नेपाल पुलिस क्लब १ सय ६६ रनमै अल आउट भयो। ४२ दशमलव ५ ओभरमा अलआउट भएको पुलिसका लागि योगेन्द्र सिङ कार्कीले ५१ , हिमांसु दत्तले २९ र अमित श्रेष्ठले २५ रन जोडे। आर्मीका सहाब आलम र कुशल मल्लले ३३ विकेट लिए। विजेता त्रिभुवन आर्मी क्लबले ४ लाख १ हजार पुरस्कार पाएको थियो। भने उपविजेता नेपाल पुलिसले दुई लाख १ हजार रुपैँया पाएको छ।फाइनल खेलको म्यान अफ द म्याच आर्मीका कुशल मल्ल घोषित भए। प्रतियोगितामा अनुशासित टिम प्रदेश नम्बर ७ बन्न सफल भयो। यस्तै प्रतियोगिताका बेस्ट बलर पुलिसका सागर ढकाल, बेष्ट ब्याट्सम्यान आर्मीका भीम सार्की घोषित भए। यस्तै पुलिसका दिलिप नाथ म्यान अफ द सिरिज चुनिएका छन्। उनले नगद ५१ हजार नगद प्राप्त गरे।"
आर्मीले जित्यो विशाल गोल्डकपको उपाधि,वीरगन्ज : दोस्रो टुबोर्ग विशाल मेमोरियल गोल्डकप फुटबलको उपाधि त्रिभुवन आर्मी क्लबले जितेको छ। नारायणी रंगशालामा शनिबार सम्पन्न खेलमा हिमालयन शेर्पा क्लबलाई सडन डेथमा २१ ले पराजित गर्दै आर्मीले उपाधि जितेको हो। निर्धारित ९० मिनेटको समयमा दुबै टिमले एकएक गोलको बराबरी खेलेपछि खेल ट्राइबेकरमा धकेलिएको थियो। ट्राइबेकरमा समेत बराबरी भएपछि खेलको अन्तिम निर्णय सडन डेथबाट गरिएको हो। जितमा आर्मीका गोलरक्षकर विकेश कुथु नायक सावित भए। उनले सडन डेथमा हिमालयन शेर्पाका आशीष गुरुङले प्रहार गरेको बल रोकेका थिए। उनले उत्कृष्ट बचाउसँगै एक गोल समेत गरेका थिए। अर्को गोल टेकबहादुर बुढाथोकीले गरे। शेर्पाका लागि एक मात्र गोल बिसन गुरुङले गरे। जितसँगै आर्मीले नगद ५ लाख ५५ हजार ५ सय र ट्रफी हात पारेको छ । उपविजेतामा चित्त बुझाएको हिमालयन शेर्पाले भने नगद २ लाख ७७ हजार ७ सय हात पार्यो। प्रतियोगिताको सर्वोत्कृष्ट खेलाडी हिमालयन शेर्पाका स्ट्राइकर विश्वास श्रेष्ठ घोषित भए। प्रतियोगितामा चार गोल गर्न सफल उनलाइ सुजी कम्पनीको एक सय ५५ सिसिको जिक्सर मोटरसाइकल प्रदान गरिएको छ। प्रतियोगिताको समापन समारोहमा पर्सा क्षेत्र नम्बर १ का सांसद प्रदीप यादवले विजेता र उपविजेता टिमका खेलाडीहरुलाइ ट्रफी र मेडल प्रदान गरेका हुन्। वीरगन्जका पूर्व राष्ट्रिय फुटबल खेलाडी स्वर्गीय विशालजंग राणको स्मृतिमा विशाल मेमोरियल फाउण्डेशनले पुष २८ गते देखि आयोजना गरेको प्रतियोगितामा नेपाल र भारतका गरि कुल आठ टिमको सहभागिता थियो।
अस्ट्रेलियन ओपनमा १७ वर्षीया किशोरीको चर्चा,"एजेन्सीमेलबर्न : भनिन्छ, हरेक ठूला प्रतियोगिताले केही प्रतिभाशाली खेलाडी जन्माउँछ। अहिले चर्चाको शिखरमा रहेका अधिकांश खेलाडी कुनै समय यस्तै ठूला प्रतियोगिताहरुमा अविश्वासीलो प्रदर्शन गर्दै विश्व खेलकुदमा स्थापित भएका हुन्। यतिबेला अस्ट्रेलियाको मेलबर्नमा अस्ट्रेलियन ओपन टेनिस भइरहेको छ। विश्व टेनिसका चार ठूला प्रतियोगितामध्ये अस्ट्रेलियन ओपन वर्षको पहिलो ग्रान्डस्लाम प्रतियोगिता हो। अस्ट्रेलियन ओपन को यही संस्करणमा एक अमेरिकी किशोरी आफ्नो उत्कृष्ट प्रदर्शनका कारण चर्चाको शिखरमा छिन्। एकपछि अर्को अविश्वासीलो नतिजा निकालेकी १७ वर्षीया अमान्डा आनिसिमोभा आफूभन्दा निकै शक्तिशाली खेलाडीलाई पाखा लगाउँदै प्रतियोगिताको प्रिक्वार्टरफाइनलमा पुगिसकेकी छन्। डब्लूटीए वरीयताको ८७औं स्थानमा आसिन अमान्डाले आफूभन्दा वरीयतामा ७६ स्थान माथि रहेकी आर्यना साबालेन्कालाई आफ्नो पछिल्लो शिकार बनाइन्। तेस्रो चरणको खेलमा बेलारुसकी २० वर्षीया आर्यनालाई ६३, ६२ को सोझो सेटमा हराएपछि अमान्डाको चर्चा निकै चुलिएको छ। अमान्डा जारी अस्ट्रेलियन ओपन की सबैभन्दा कम उमेरकी खेलाडी पनि हुन्। अमान्डा सन् २००० पछि जन्मिएर कुनै पनि ग्रान्डस्लाम प्रतियोगिताको चौथो चरणमा पुग्ने पहिलो खेलाडी पनि बनेकी छन्। यो मेरा लागि निकै ठूलो उपलब्धि हो। आफूभन्दा प्रभावशाली खेलाडीलाई हराएर चौथो चरणमा पुग्छु भनेर म आफैले पनि सोचेको थिइन, अमेरिकाको न्यु जर्सीमा जन्मिएकी अमान्डा भन्छिन्। अमान्डाले अब प्रतियोगिताको प्रिक्वार्टरफाइनलमा आफूभन्दा निकै शक्तिशाली प्रतिद्वन्द्वी पेत्रा भितोभाको सामना गर्नेछिन्। चेक गणतन्त्रकी २८ वर्षीया अनुभवी खेलाडी भितोभाले दुई पटक प्रतिष्ठित ग्रान्डस्लाम प्रतियोगिता विम्बल्डनको उपाधि जितिसकेकी छन्। आठौं वरीयतामा आसिन भितोभाले गत साता मात्र ६८ मिनेटभित्रै स्विट्जरल्यान्डकी बेलिन्डा बेनसिचलाई ६१, ६४ को सोझो सेटमा हराएर सिड्नी इन्टरनेशनल टेनिस प्रतियोगिताको उपाधि चुमेकी थिइन्। पक्कै पनि १७ वर्षीया किशोरी अमान्डाका लागि अनुभवी भितोभा हरेक कोणबाट निकै शक्तिशाली प्रतिद्वन्द्वी हुन्। तर, भितोभालाई हराउन सके यही अस्ट्रेलियन ओपन बाट विश्व टेनिसमा अमान्डाको रुपमा नयाँ खेलाडीको उदय हुने पक्का छ। अमान्डाको खेल निकै स्तरीय छ। उनले आफूभन्दा प्रभावशाली खेलाडीहरुलाई हराएर आफ्नो क्षमताको वास्तबिक परिचय पनि दिइसकेकी छिन्। त्यसैले आगामी खेलमा मैले उनलाई सहज रुपमा लिने भुल कदापी गर्ने छैन, अमान्डाको खेलबाट प्रभावित भितोभा भन्छिन्। अमान्डाले यसअघि थप दुई ग्रान्डस्लाम प्रतियोगिता फ्रेन्च ओपन र यूएस ओपन पनि खेलेकी थिइन्। तर, ती दुबै प्रतियोगितामा उनी पहिलो चरणमै पराजित भएकी थिइन्। उनी सन् १९९८ पछि कुनै पनि ग्रान्डस्लाम प्रतियोगिताको चौथो चरणमा पुग्ने पहिलो सबैभन्दा कम उमेरकी अमेरिकी खेलाडी पनि बनेकी छन्। यसअघि यो कीर्तिमान चर्चित खेलाडी सेरेना विलियम्सको नाममा थियो। सेरेना सन् १९९८ मा फ्रेन्च ओपनको चौथो चरणमा पुगेकी थिइन्। यसैगरी अमान्डा सन् १९९३ पछि अस्ट्रेलियन ओपन को चौथो चरणमा पुग्ने सबैभन्दा कम उमेरकी अमेरिकी खेलाडी हुन्। सन् १९९३ मा अमेरिकाकी जेनिफर क्याप्रियाटी अस्ट्रेलियन ओपन को चौथो चरणमा पुगेकी थिइन्। जारी प्रतियोगिताको पहिलो चरणको खेलमा ३१ वर्षीया रोमानियन खेलाडी मोनिका निकुलेस्कुलाई ७६ (३), ६४ को सोझो सेटमा हराएकी अमान्डाले दोस्रो चरणको खेलमा भने २४औं वरीयतामा आसिन २९ वर्षीया युक्रेनी प्रतिद्वन्द्वी लेसिया सुरेन्कोलाई ६०, ६२ को सोझो सेटमा पाखा लगाएकी थिइन्।"
दोस्रो सभामुख कप महिला भलिबलमा एपीएफ च्याम्पियन,"पोखरा : पोखरामा सम्पन्न दोस्रो सभामुख कप महिला भलिबल प्रतियोगितामा सशस्त्र प्रहरीको एपीएफ क्लवले अर्को विभागीय टोली नेपाल पुलिस क्लबलाई ३१ को सेटमा पराजित गर्दै च्याम्पियन बनेको छ। पोखरा रंगशालाको भलिबल कोटमा सम्पन्न प्रतिस्पर्धामा चिरपरिचित नेपाल पुलिस क्लबलाई २५८, १८ २५, २५१७, २५१७ को सेटमा पराजित गर्दै एपीएफले उपाधि जितेको हो। जित संगै एपीएफ क्लबले ३ लाख ५० हजार रुपौयाँको साथै ट्रफि, मेडल र प्रमाण पत्र पाएको छ। उपविजेतामा चित्त बुझाएको नेपाल पुलिस क्लबले १ लाख ७५ हजार रुपौयाँ पाएको छ। एपीएफ क्लव यस अघि रोल्पाको लिवाङमा भएको प्रथम सभामुख कप राष्ट्रिय महिला भलिबलको फाइनलमा पुलिस क्लवलाई नै पराजित गर्दै च्याम्पियन बनेको थियो। एपीएफको यो जित संगै २०७५ सालमा भएका ८ मध्ये ७ प्रतियोगिताको च्याम्पियन भयो। एउटा प्रतियोगितामा भने उपविजेता बनेको थियो। चौथो स्थानकालागि भएको खेलमा प्रदेश नं ३ ले गण्डकी प्रदेशलाई ३१ को सेटमा उसैको मैदानमा पराजित गर्दै तेश्रो स्थान हासिल गरेको छ। खेलमा पहिलो सेटमा २५१४ ले आफ्ना पक्षमा पारेको प्रदेश नं ३ ले दोश्रो सेट भने २१२५ ले गुमाएको थियो। तेश्रो र चौथो सेटमा सहज जित निकाल्दै प्रदेश नं ३ ले तेश्रो स्थान हता पायो। तेश्रो स्थान हात पारेको प्रदेश नं ३ ले नगद १ लाख र चौथो हुने गण्डकी प्रदेशले ५० हजारमा चित्त बुझायो। प्रतियोगिताको सर्वोत्कृष्ट खेलाडि एपिएफकी सरस्वती चौधरी घोषित भइन। उनले नगद १० हजार प्राप्त गरिन। यस्तै गरि प्रतियोगिताको उत्कृष्ट ब्लकर एपिएफकी लिला केसी, उत्कृष्ट स्पाइकर प्रदेश ३ की प्रतिभा माली, उत्कृष्ट सर्भर गण्डकी प्रदेशकी अरुणा शाहि, उत्कृष्ट सेटर पुलिसकी कमला पुन, उत्कृष्ट लिब्रो पुलिसकी शान्ति तामाङ र उत्कृष्ट प्रशिक्षक एफिएफका ज्ञानेन्द्र विष्ट घोषित हुदैँ समान पाँचपाँच हजार रुपैया प्राप्त गरे। विजेता टिम तथा खेलाडीलाई गण्डकी प्रदेश आर्थिक मामिला तथा योजना मंन्त्री किरण गुरुङ, नेपाल भलिबल संघका महासचिब जितेन्द्र बहादुर चन्द लगायतले पुरस्कार प्रदान गरेका थिए। माघ १ गते देखि राष्ट्रिय खेलकुद परिषदको आयोजना तथा पश्चिमाञ्चल क्षेत्रिय खेलकुद बिकास समितीको संयोजनमा भएको प्रतियोगितामा सबै ७ प्रदेश र तिन विभागिय टोली सहित १० टिमको सहभागिता रहेको थियो।"
सिमरा गोल्डकप : एपीएफ क्वार्टरफाइनलमा,सिमरा : वीरगन्जमाथि संघर्षपूर्ण जित निकाल्दै विभागीय टोली एपीएफ क्लब सिमरामा जारी दशौं सिमरा गोल्डकपको क्वार्टरफाइनलमा प्रवेश गरेको छ। शुक्रबार भएको खेलमा वीरगन्जको विशाल मेमोरियल फाउन्डेसनलाई १० गोलले पराजित गर्दै एपीएफ अन्तिम आठमा पुगेको हो। एपीएफलाई जित दिलाउन आशिष लामाले खेलको ३६औं मिनेटमा निर्णायक गोल गरेका थिए। सुदीप शिखाकारको क्रसमा आशिषले बललाई जाली चुमाएका थिए। उनी खेलको म्यान अफ दी म्याच घोषित भए। उनले १० हजार पुरस्कार प्राप्त गरे। एपीएफ वीरगन्जमाथि हावी भए पनि थुप्रै अवसर खेर फाल्दा आशिषको गोल नै निर्णायक बन्न पुग्यो। खेलको सुरुवातदेखि नै आक्रामक देखिएको एपीएफले वीरगन्जलाई दबाबमा राखे पनि थुप्रै अवसर खेर फालेको थियो। खेलको १७औं मिनेटमा सन्तोष श्रेष्ठको कर्नर बलमा एपीएफका राजेन्द्र रावल गोल गर्न चुकेका थिए। उनको प्रहार क्रसबार माथिबाट बाहिरिएको थियो। त्यसलगत्तै सन्तोषकै क्रसमा राजन गुरुङले पनि सुन्दर अवसर खेर फालेका थिए। उनको प्रहार पनि क्रसबारमाथिबाट बाहिरियो। रक्षात्मक खेल खेलेको वीरगन्जले पहिलो हाफमा खासै अवसर बनाउन सकेन्। खेलको ३३औं मिनेटमा शिव श्रेष्ठले डीबक्सभित्र पाएको अवसर सदुपयोग गर्न सकेनन्। उनको प्रहार एपीएफका गोलरक्षक राजु नगरकोटीले नियन्त्रणमा लिएका थिए। दोस्रो हाफमा पनि वीरगन्ज रक्षात्मक बन्दा एपीएफले खेललाई नियन्त्रणमा लिएको थियो। वीरगन्जका प्रशिक्षक सुलभजंग राणाले बलियो टोलीसँग युवा खेलाडीले तालमेल बनाउन नसकेको बताए। उनले दोस्रो हाफको अन्तिम समयमा आक्रामक रणनीति अपनाए पनि अवसर गुमाउन पुग्दा पराजय भोग्नुपरेको बताए। एपीएफका प्रशिक्षक रत्नकाजी महर्जनले राम्रा अवसर गुमाउँदा जित कठिन भएको बताए। प्रतियोगिताअन्तर्गत शनिबार संकटा र सरस्वती युथ क्लबबीच खेल हुनेछ। प्रतियोगिताको विजेताले ६ लाख र उपविजेताले तीन लाख रुपैयाँ पाउने छन्।
नेपालले आज उपाधिका लागि थाइल्यान्डसँग प्रतिस्पर्धा गर्ने,"काठमाडौं : नेपाल थाइल्यान्डमा जारी वुमन्स टीट्वेन्टी स्म्यास क्रिकेट प्रतियोगिताको फाइनलमा प्रवेश गरेको छ। शुक्रबार भएको सेमिफाइनल खेलमा इन्डोनेसियालाई ९२ रनको भारी अन्तरले पराजित गर्दै नेपाल उपाधि नजिक पुगेको हो। झन्डै दुई वर्षपछि अन्तर्राष्ट्रिय प्रतियोगितामा फर्किएको नेपाली टोलीले आफूलाई अपराजित राख्दै फाइनलसम्मको यात्रा तय गरेको हो। नेपालले अब उपाधिका लागि शनिबार हुने फाइनल खेलमा आयोजक थाइल्यान्डसँग प्रतिस्पर्धा गर्नेछ। थाइल्यान्ड शुक्रबार नै भएको दोस्रो सेमिफाइनल खेलमा संयुक्त अरब इमिरेट्स (यूएई) लाई ४९ रनले पराजित गर्दै फाइनलमा प्रवेश गरेको हो। टर्डथाई क्रिकेट मैदानमा टस हारी पहिले ब्याटिङ गरेको नेपालले निर्धारित २० ओभरमा मात्रै तीन विकेट गुमाउँदै एक सय १९ रनको योगफल तय गरेको थियो। जवाफमा आएको इन्डोनेसियालाई १११ ओभरमा २७ रनमै समेट्दै नेपालले आफ्नो फाइनल यात्रा निश्चित गरेको हो। नेपालको जितमा कप्तान रुबिना क्षेत्री बेलबासेको नेतृत्वमा रहेको बलिङ डिपार्टमेन्टले निकै सशक्त प्रदर्शन गर्यो। त्यसमा अगाडि रहिन् कप्तान रुबिना। ३१ ओभर बलिङ गरेकी रुबिनाले दुई मेडनसहित मात्रै दुई रन खर्चेर इन्डोनेसियाको महत्वपूर्ण चार विकेट लिइन्। सोही प्रदर्शनका आधारमा उनी प्लेयर अफ दी म्याचसमेत घोषित भइन्। उनीबाहेक कविता कुँवर, नेरी थापा, सीता रानामगर र सरिता मगरले एकएक विकेट लिएपछि इन्डोनेसिया नेपालले प्रस्तुत गरेको लक्ष्यसम्म पुग्नुभन्दा धेरैअघि रोकिएको थियो। नेपाली खेलाडीको कसिलो बलिङसामु इन्डोनेसियाका कुनै पनि खेलाडी टिक्न सकेनन्। प्रारम्भिक खेलाडी युलिया एंग्रेइनीले जोडेको १३ रननै नेपालविरुद्ध इन्डोनेसियाको कुनै पनि खेलाडीले बनाएको व्यक्तिगत सर्वाधिक रन रह्यो। त्यस बाहेकका खेलाडीले व्यक्तिगत पाँच रनसमेत जोड्न सकेनन्। इन्डोनेसियाका चार खेलाडी शून्य रनमै आउट हुन पुगे। त्यसअघि सीता रानामगरले ४८ तथा इन्दु बर्माले ३३ बलमा अविजित ३७ रन जोडेपछि नेपालले ठूलो योगफल तय गरेको थियो। ६८ मिनेट क्रिजमा बिताएकी सीताले आफ्नो पालिमा एक चौका प्रहार गरेकी थिइन् भने इन्दुले दुई चौका प्रहार गरेकी थिइन्। सीता र इन्दुले दोस्रो विकेटका लागि ७० रनको साझेदारी गर्दै नेपालको पालिलाई ठूलो योगफलतर्फ अग्रसर गराएका थिए। उनीहरूबाहेक काजोल श्रेष्ठ १४ तथा नेरी थापा पाँच रनमा आउट हुँदा कप्तान रुबिना दुई रनमा अविजित रहिन्। इन्डोनेसियाका इडयन्स क्रिसमार्टिनी र कदेक फित्रिया रानीले नेपालको एकएक विकेट लिएका थिए। नेपाल र थाइल्यान्डसँग पराजित भएका इन्डोनेसिया र यूएईले शनिबार नै तेस्रो स्थानका लागि प्रतिस्पर्धा गर्नेछन्।०००"
पुलिस र आर्मीबीच उपाधि भिडन्त,"इटहरी : सुनसरीको इनरुवामा जारी मनमोहन स्मृति राष्ट्रिय एकदिवसीय क्रिकेट प्रतियोगिताको फाइनलमा विभागीय टोली नेपाल पुलिस र त्रिभुवन आर्मी क्लब पुगेका छन्। दुई टोलीबीच शनिबार उपाधि भिडन्त हुनेछ। शुक्रबार सम्पन्न सेमिफाइनलमा प्रदेश १ लाई ६ विकेटले हराउँदै आर्मीले फाइनलमा पुलिससँगको भेट पक्का गरेको हो। पहिले ब्याटिङमा उत्रिएको प्रदेश १ ले २५४ ओभरमा सबै विकेट गुमाउँदै एक सय नौ रन जोडेको थियो। प्रदेश १ का लागि रवि रोयले २२, पुष्प थापाले १९, मुकुन्द यादवले १७ र मिनास थापाले १२ रन जोडेका थिए। प्रदेश १ लाई सस्तैमा समेट्न आर्मीका हरिबहादुर चौहानले चार विकेट लिए। जवाफी ब्याटिङ गरेको आर्मीले १९२ ओभरमा चार विकेट गुमाउँदै जित हात पार्यो। राजेश पुलामी र रोहित पौडेलले टोलीलाई फाइनलमा पुर्याए। रोहित पौडेलले ५८ र राजेश पुलामीले २३ रन बनाए। प्रदेश १ का मनोज मण्डलले दुई विकेट लिए।"

शीर्षक,विवरण
ओली रणनीतिका जोखिमपूर्ण संकेत,"विखण्डनवादी सीकेलाई अंकमाल गर्ने ओलीले उग्रवामपन्थी दललाई प्रतिबन्ध लगाउनुको रहस्य के हो ? स्वतन्त्र मधेसका नाममा विखण्डनको नारा लगाउँदै आएका सीके राउत बलिउड फिल्मी शैलीमा प्रधानमन्त्री केपी ओलीसँग राष्ट्रिय सभागृहमा आकस्मिक अवतरण तथा उग्रवामपन्थी नेत्रविक्रम चन्द विप्लव को नेपाल कम्युनिस्ट पार्टीलाई सरकारले प्रतिबन्ध लगाउने निर्णय गरेपछि नेपाली राजनीतिमा शक्तिशाली तरंग उत्पन्न भएको छ। सर्वोच्च अदालतको आदेशबाट रिहा भएको भोलिपल्टै नेपाली राजनीतिका रहस्यमय पात्र सीकेसँग नाटकीयरूपमा गरिएको एघारबुँदे सहमति र विप्लवको पार्टीमाथि प्रतिबन्ध लगाउने सरकारको अप्रत्यासित निर्णयबारेमा गम्भीर प्रश्नचिह्न खडा भएको छ। सीकेलाई मूल प्रवाहमा समाहित गर्ने र विप्लवका विध्वंसात्मक तथा आपराधिक गतिविधि नियन्त्रण गर्ने उद्देश्य सकारात्मक भए पनि सहमति र प्रतिबन्धको समय, ओलीको अपारदर्शी कार्यशैली र रहस्यमय निर्णय प्रक्रियाको कारणले आशंकापूर्ण बहस जारी छ। एकातिर सीकेले विखण्डन र पृथकतावादको मुद्दा परित्याग गरी मूल प्रवाहमा प्रवेश गरेपछि क्षितिजमा भए पनि सकारात्मक संकेत देखिएको छ। तर अर्कोतिर विप्लव नेतृत्वको उग्र वामपन्थी नेकपालाई प्रतिबन्ध लगाई सरकारले आक्रामक सुरक्षा रणनीति अनुशरण गरेपछि पुनः अर्को हत्याहिंसाको अभिशप्त शृंखला प्रारम्भ हुने त होइन ? चिन्ताग्रस्त आशंकाको पनि वीजारोपण भएको छ। किनभने उक्त दुई पात्र र प्रवृत्तिले नेपालको राजनीतिमा केवल तत्कालीन मात्रै होइन, दीर्घकालीनसमेत प्रभाव पर्ने देखिन्छ। त्यसैले नेपालको राजनीतिक अस्थिरता र द्वन्द्वको शृंखला तथा ओली, विप्लव र सीकेको रणनीति तथा उक्त रणनीतिले पार्ने तत्कालीन र दीर्घकालीन प्रभावबारेमा वस्तुनिष्ठ विश्लेषण गरिनु अपरिहार्य छ। द्वन्द्व र अस्थिरताको शृंखला सात सालको जनक्रान्ति र प्रजातन्त्र स्थापनादेखि प्रारम्भ राजनीतिक रूपान्तरण प्रक्रिया निरन्तर अस्थिरता, आवधिक द्वन्द्व र अनन्तकालीन संक्रमणको दुश्चक्रबाट गुज्रिरहेको छ। उक्त अस्थिरता, द्वन्द्व र संक्रमणका अन्तर्निहित कारण के हुन् ? नेपाली राजनीतिका यक्षप्रश्नहरू यिनै हुन्। यी जटिल प्रश्नहरूको यथोचित निरूपण नगरी अस्थिरता र द्वन्द्वको दुर्भाग्यपूर्ण दुश्चक्रबाट नेपालले मुक्ति पाउने सम्भावना छैन। दलहरूले राजनीतिक आग्रह र सुविधाअनुसार यस्तो अस्थिरता, द्वन्द्व र संक्रमणका लागि निरपेक्षरूपमा राजा, कांग्रेस, कम्युनिस्ट, माओवादी, यथास्थितिवादी, प्रतिगामीहरूलाई दोषारोपण गर्दै आएका छन्। यसैगरी पञ्चायत, लोकतन्त्र, संसदीय प्रणाली, गणतन्त्र, संघीयताजस्ता प्रणालीगत प्रश्नलाई पनि उत्तिकै आरोपित गरिएको छ। भारतको भूमिकालाई नकारात्मक विम्बका रूपमा चित्रण गरिँदै आएको छ भने विगत केही वर्षदेखि चीन पनि भारतजस्तै विवादको घेरामा तानिन थालेको छ। नेपाली राजनीतिमा निर्णायक भूमिका निर्वाह गर्दै आएका विभिन्न कालखण्डमा प्रमुख शक्ति र दलहरूको हैसियतअनुसारको योगदान नहुने त प्रश्नै भएन। ०७ देखि ०१७ सम्म राजाको षड्यन्त्र र लोकतान्त्रिक प्रणाली स्थापनार्थ संघर्षका कारणले राजनीतिक द्वन्द्व र अस्थिरताको स्वर्ण कालखण्ड नै भयो। ०१७ मा राजा महेन्द्रले लोकतान्त्रिक प्रणालीको अन्त्य गरी तानाशाही पञ्चायती शासन प्रारम्भ गरेपछि एकातिर कांग्रेसले सशस्त्र आन्दोलन गरेको थियो भने अर्कोतिर ०२८ मा वर्तमान प्रधानमन्त्री ओलीको नेतृत्वमा झापामा कम्युनिस्टहरूले सशस्त्र आन्दोलन गरेका थिए। तर दुवै सशस्त्र आन्दोलन असफल भए। कांग्रेसले ०२९ मा पुनः सशस्त्र आन्दोलन गयो। तर पुनः असफल भयो। पञ्चायती व्यवस्था ३० वर्ष त टिक्यो, तर कुनै पनि सरकारले पाँच वर्ष पूरा गर्न पाएनन्। ०४७ देखि प्रारम्भ भएको लोकतान्त्रिक प्रणालीमा २६ वर्षमा २५ वटा सरकार बने। गणतन्त्रकालका १२ वर्षमा पनि ११ वटा सरकार बनिसकेका छन्। विगत निर्वाचनमा कम्युनिस्टहरूले बहुमत हासिल गरेपछि राजनीतिक अस्थिरताको अन्त्यहीन शृंखला अन्त्य भएको छ। तर राजनीतिक द्वन्द्वको शृंखला भने कायमै छ। ०४६ मा लोकतन्त्र स्थापना भएको ६ वर्ष पनि नपुग्दै ०५२ मा माओवादीको नेतृत्वमा दशक लामो सशस्त्र द्वन्द्वको रक्तरञ्जित त्रासदीपूर्ण कालखण्डले नेपाली राजनीतिको गुहय रहस्य उद्घाटित गरेको छ। ०६३ मा माओवादीको शान्तिपूर्ण अवतरण भएपछि तत्काल युद्ध वा आन्दोलन हुने कल्पना पनि गरिएको थिएन। तर माओवादी समेतको सहमतिमा अन्तरिम संविधान जारी भएको भोलिपल्टैदेखि अन्तरिम संविधानको विरुद्धमा हिंसात्मक मधेस आन्दोलन भयो। जननिर्वाचित संविधानसभामार्फत नयाँ संविधान जारी भएपछि शान्ति र संवैधानिक प्रक्रियाको नूतन अध्याय प्रारम्भ हुने अपेक्षा गरिएको थियो। तर संविधान जारी हुनासाथ प्रारम्भ भएको पाँच महिना लामो मधेस आन्दोलनका क्रममा नाकाबन्दीसमेत भएपछि नेपालको सार्वभौमिकता, भौगोलिक अखण्डता र राष्ट्रिय सुरक्षामाथि एकैचोटि गम्भीर प्रश्न चिह्न खडा गरिएको थियो। विप्लव र सीके प्रकरण उपरोक्त राजनीतिक घटनाक्रम तथा तथ्य र तथ्यांकका आधारमा विश्लेषण गर्दा नेपाल अर्को अन्त्यहीन द्वन्द्व, अन्त्यहीन हिंसाप्रतिहिंसा, अस्थिरता र राजनीतिक संक्रमणको चक्रव्युहबाट गुज्रिने संकेत देखिएका छन्। त्यसैले नेपाल एक दशक (०५२०६२) माओवादी द्वन्द्व, अर्को एक दशक (०६३०७२) राजनीतिक संक्रमण र अब अर्को एक दशक निरन्तर द्वन्द्व र संघीयताको विवादको भुमरीमा फस्यो भने आश्चर्य हुने छैन। सायद नेपाल निरन्तर द्वन्द्व, अस्थिरता र संक्रमणको नियति भोग्न अभिशप्त छ। त्यसैले यो आकस्मिकता होइन, नियमित आकस्मिकता हो। विप्लव र सीके प्रकरण पनि सोही अन्त्यहीन शृंखला र नियमित आकस्मिकताको परिपूरक कडी मात्रै हुन्। विप्लवको उग्रवामपन्थी लिगेसी झापा विद्रोहका नायक प्रधानमन्त्री ओलीदेखि दसबर्से सशस्त्र द्वन्द्वका कमान्डर दाहालसम्म परिलक्षित छ। यसैगरी सीकेको पृथकतावादी लिगेसी तराई कांग्रेसका वेदानन्द झा, सद्भावना पार्टीका गजेन्द्रनारायण सिंह हुँदै हाल तराईमधेसको मूल राजनीतिक प्रवाहका महन्थ ठाकुर, राजेन्द्र महतो र उपेन्द्र यादवबाट पनि उत्प्रेरित भएको देखिन्छ। त्यसैले विप्लव र सीके केवल पात्र मात्रै होइनन्, नेपाली राजनीतिका दुर्भाग्यपूर्ण ऐंजेरू र स्थायी प्रवृत्ति हुन्। ओलीले दाबी गरेजस्तै चुट्कीको भरमा दुवै अतिवादी र विखण्डनकारी प्रवृत्तिको अन्त्य सम्भव छैन। राष्ट्रियअन्तर्राष्ट्रिय, घोषितअघोषित वा ज्ञातअज्ञात कारणले सीकेले उक्त अभियान परित्याग गरे भने पनि विखण्डनवाद र पृथकतावादको उर्वर भूमिमा उक्त अभियानको नेतृत्वको डीके वा आरकेले गर्न सक्छन्। अस्थिरता वा द्वन्द्व चाहने शक्तिले विप्लव र विखण्डन तथा क्षेत्रीय सद्भाव बिथोल्न चाहने शक्तिले सीके वा उक्त प्रवृत्तिको पात्रलाई उपयोग गर्ने रणनीतिलाई भविष्यमा पनि निरन्तरता दिने निश्चित छ। नेपालमा सशस्त्र युद्धको स्रोत, समर्थन, सहयोग र समनको आयाम, आयतन र घनत्वबारेमा सबैभन्दा भुक्तभोगी र खेलाडी नेकपा अर्का अध्यक्ष पुष्पकमल दाहाल हुन्। इतिहासको कुनै कालखण्डका निष्ठावान् शिष्य विप्लवको हैसियत, राष्ट्रियअन्तर्राष्ट्रिय सम्बन्ध, सशस्त्र युद्धको स्रोत र समर्थनको गुप्त रहस्यबारेमा समकालीन राजनीतिकर्मीहरूमध्ये सबैभन्दा बढी जानकार दाहाल नै होलान्। त्यसैले आफ्नै शिष्यलाई दमन गर्ने ओलीको अप्रिय रणनीतिलाई दाहालले अनुमोदन गरेका छन्। के दाहालले भविष्यवाणी जस्तै अर्को माओवादी जन्मिएकै हो त ? दाहालले भविष्यवाणी, विप्लवको आक्रामक रणनीति र सरकारको निर्णय केवल संयोग मात्रै होला ? दाहालले मात्रै होइन, सशस्त्र युद्धका सिद्धान्तकार मानिने बाबुराम भट्टराईले पनि विप्लवलाई हल्का रूपमा नलिन ओलीलाई सचेत गराउँदै संवादमार्फत समस्या समाधान गर्न सुझाव दिएका छन्। त्यसैले विप्लव मामिलामा दाहाल र भट्टराईको विश्लेषण र निष्कर्ष नै आधिकारिक मानिन्छ। ०४६ मा लोकतन्त्र स्थापना भएपछि माओवादी, भारत र दरबारको भूमिकाबारेमा गहन अनुसन्धान गरी लेखिएको प्रयोगशालामा लेखक सुधीर शर्माले नेपाली राजनीतिमा राष्ट्रियअन्तर्राष्ट्रिय षड्यन्त्र, वैदेशिक प्रभाव र प्रमुख दलहरूको सत्तामुखी प्रवृत्तिको कारणले उत्पन्न संकटहरूका बारेमा पर्दाफास गरेका छन्। प्रयोगशालामा मात्रै होइन, अमेरिकी राजनीतिशास्त्री लियो रोजको स्ट्राटेजी फर सर्भाइभल पुस्तकमा पनि नेपालको राजनीतिक अस्थिरता र द्वन्द्वका लागि आफ्नो राष्ट्रिय स्वार्थअनुरूप अन्तर्राष्ट्रिय शक्तिहरूले कूटनीतिक सहयोग, प्रेरणा र शक्तिवद्र्धक ऊर्जा दिँदै आएको वास्तविकताको उजागर गरिएको छ। सामरिक दृष्टिले संवेदनशील मानिने तराईको राजनीतिबारेमा फ्रेडरिक एच गेजको रिजनालिज्म एन्ड न्यासनल युनिटी इन नेपाल नामक पुस्तक र सीकेद्वारा लिखित विवादास्पद प्रकाशन र भिडियोहरूमा तराई राजनीतिको रणनीतिक सन्देश स्पष्ट भइसकेको छ। उक्त निष्कर्ष स्वाभिमानी नेपाली नागरिकलाई जति अप्रिय र पीडादायी भए पनि कटु यथार्थ यही नै हो। ओलीको सुपरम्यान शैली सीकेलाई मूल प्रवाहमा समाहित गर्ने प्रयास र विप्लवका हिंसात्मक गतिविधि नियन्त्रण गर्नु सिद्धान्ततः सकारात्मक हो। तर जतिसुकै सकारात्मक प्रयास भए पनि यति संवेदनशील र विवादास्पद विषयमा निर्णय गर्नुअघि अन्य दललगायत आफ्नै पार्टीका नेताहरूसँग ओलीले किन छलफलसमेत गरेनन् ? सीकेको रहस्यमय अवतरण र विप्लवको पार्टीलाई प्रतिबन्ध गर्ने निर्णय आकस्मिक रूपमा किन गरियो ? त्यसैले विप्लव र सीके प्रकरणमा गरिएका निर्णयहरू स्वाभाविक र संगतिपूर्ण छैनन्। ओलीको अतिरिक्त अभीष्ट छैन भने किन अपारदर्शी, अस्वाभाविक र गोप्य तरिकाले गरियो ? आफ्नै पार्टीका समकक्षी तथा सहकर्मीहरूसँग समेत ओलीले छलफल नगर्नुको उद्देश्य र रहस्य के हो ? नेपाली राजनीतिको सुपरम्यान हुने रोमान्टिक महत्त्वाकांक्षाले उद्वेलित ओलीले कतै भौगोलिक अखण्डता, संविधानको सर्वोच्चता र जनताको भावनामाथि खेलबाड त गरेका छैनन् ? वास्तवमा तराईमधेसलगायत देशका कतिपय स्थानमा रहेका असन्तुष्टिहरूलाई जनअभिमतमा आधारित लोकतान्त्रिक विधिबाट समाधान गर्न सहमत भनी उल्लिखित सम्झौताको दोस्रो बुँदाले गम्भीर विवाद उत्पन्न गरेको छ। उक्त बुँदा अस्पष्ट, अमूर्त र द्वैध भएकाले अनावश्यक सिर्जना गरेको छ। सीकेले सहमति सार्वजनिक घोषणा समारोहमै जनमत संग्रहमा सहमति भएको दाबी गरेका थिए। सहमति भएको होइन भने सीकेपछि सम्बोधन गरेका ओलीले सीकेको उक्त दाबीको किन खण्डन गरेनन् ? त्यसैले जनअभिमतमा आधारित लोकतान्त्रिक विधि प्रति ओलीको आश्चर्यजनक मौनता रहस्यमय छ। कुनै पनि विषय जति गोप्य र अपारदर्शी हुन्छ, त्यो त्यति नै रहस्यमय र जोखिमपूर्ण हुन्छ। अर्कोतिर विपक्षी दलहरूसँग परामर्शसमेत नगरी लोकतान्त्रिक प्रणाली र संविधानको भावनाविपरीत आकस्मिकरूपमा विप्लवको दललाई प्रतिबन्ध लगाउने निर्णय किन गरियो ? विप्लव नेकपाका ध्वंसात्मक र आपराधिक गतिविधि नियन्त्रण गर्न विद्यमान फौजदारी ऐन र कानुन नै पर्याप्त थिए। तर किन मन्त्रिपरिषद्बाट प्रतिबन्धित भएको निर्णय गरियो ? राजनीतिक दलसम्बन्धी कुन कानुनअन्तर्गत प्रतिबन्ध लगाइयो ? मन्त्रिपरिषद्को उक्त निर्णय नै लोकतान्त्रिक प्रणाली र संविधानको भावनाविपरीत छ। उक्त गैरलोकतान्त्रिक नजिर र प्रवृत्तिले लोकतन्त्र र संविधानको भविष्य के होला ? राष्ट्रिय एकता, भौगोलिक अखण्डता र राष्ट्रिय सुरक्षा दृष्टिले उग्र वामपन्थीभन्दा विखण्डनवादी तथा पृथकतावादी चुनौतीपूर्ण हो। तर विखण्डनवादी सीकेलाई अंकमाल गर्ने ओलीले उग्र वामपन्थी दललाई प्रतिबन्ध लगाउनुको रहस्य के हो ? विप्लव समूहलाई संवादमार्फत मूल प्रवाहमा ल्याउने इमानदार प्रयास किन गरिएन ? त्यसैले दुवै निर्णयमा नेकपाको दलीय स्वार्थ र ओलीको अभीष्ट हावी भएको छ। निष्कर्ष नेपाली राजनीतिको निरन्तर द्वन्द्व र अस्थिरताको शृंखला यति जटिल र विखण्डनवादी तथा उग्र वामपन्थी अध्यायको आयाम यति पेचिलो छ। तर ओलीले सुपरम्यान र नाटकीय शैलीमा विखण्डनवादी तथा उग्र वामपन्थी दुवै प्रवृत्तिको समाधान गर्ने महत्त्वाकांक्षी रणनीति अख्तियार गरेका छन्। नेपालको आरोहअवरोहपूर्ण राजनीतिक इतिहास, राष्ट्रियअन्तर्राष्ट्रिय शक्ति केन्द्रहरूको चलखेल, विप्लव र सीकेको महत्त्वाकांक्षाका आधारमा विश्लेषण गर्दा ओलीको उक्त रणनीति जोखिमपूर्ण छ। किनभने अस्थिरता वा द्वन्द्व चाहने शक्तिले विप्लव र विखण्डन तथा क्षेत्रीय सद्भाव बिथोल्न चाहने शक्तिले सीके वा उक्त प्रवृत्तिको पात्रलाई उपयोग गर्ने रणनीतिलाई भविष्यमा पनि निरन्तरता दिने निश्चित छ। त्यसैले तत्कालीन चर्चा र अल्पकालीन उपलब्धि भए पनि ओलीको जोखिमपूर्ण रणनीतिले कल्पनातीत दुर्घटना पनि निम्त्याउन सक्छ।"
मुख्यमन्त्री कप : सुदूरपश्चिम च्याम्पियन,"धनगढी : मुख्यमन्त्री कप अन्तर प्रदेश खेलकुद प्रतियोगिताको उपाधि आयोजक सुदूरपश्चिम प्रदेशले जितेको छ। तीन स्वर्ण, एक रजत र तीन जित्दै सुदूरपश्चिमले पहिलो स्थान हासिल गरेको हो। यसैगरी दोस्रो भएको प्रदेश १ ले एक स्वर्ण दुई रजत र तीन कांस्य जित्यो। प्रदेश ५ ले पनि एक स्वर्ण दुई रजत जित्दै तेस्रो स्थान हात पार्यो। प्रथम भएको सुदूरपश्चिमले नगद १५ लाख रुपैयाँ प्राप्त गर्यो। यस्तै दोस्रो भएको प्रदेश १ ले आठ लाख र तेस्रो भएको प्रदेश ५ ले पाँच लाख रुपैयाँ प्राप्त गरे। प्रदेश २ र प्रदेश ३ एक स्वर्ण एक रजत पदक जित्दै संयुक्त रुपमा चौथो भए। गण्डकी प्रदेशले तीन रजतसहित पाँचौ हुँदा कर्णाली एक रजतसहित छैटौं भयो। आइतबार भएको पुरुष फुटबलमा प्रदेश १ लाई ३१ गोलले हराउँदै सुदूरपश्चिमले स्वर्ण जित्यो। यस्तै प्रदेश २ ले कर्णाली प्रदेशलाई ४० ले हराउँदै कांस्य पदक पायो। महिला क्रिकेटमा प्रदेश १ लाई हराउँदै सुदूरपश्चिमले स्वर्ण जित्यो। पुरुष क्रिकेटमा प्रदेश २ ले गण्डकी प्रदेशलाई हराउँदै स्वर्ण जित्यो। प्रदेश १ ले सुदूरपश्चिमलाई हराउँदै कांस्य पदक प्राप्त गर्यो। महिला भलिबलमा प्रदेश ३ ले स्वर्ण जित्यो। प्रदेश ३ ले गण्डकी प्रदेशलाई पराजित गर्यो। पुरुष भलिबलमा प्रदेश ५ ले स्वर्ण जित्ने क्रममा गण्डकी प्रदेशलाई पराजित गर्यो। ब्याडमिन्टनको यू१९ पुरुषमा सुदूरपश्चिमका देवराज रानाले स्वर्ण जिते। प्रदेश १ का प्रनिष ठकुरीले रजत तथा सुदूरपश्चिमका अमृत चौधरी र योगेश खड्काले कांस्य पदक पाए। महिलातर्फ प्रदेश १ की नीता लम्सालले स्वर्ण जित्ने क्रममा सुदूरपश्चिमकी निलिमा महरालाई पराजित गरिन्। सुदूरपश्चिमकी विष्णा विष्ट र कर्णाली प्रदेशकी सामना भट्टराईले कास्य जिते। यू१७ पुरुषतर्फ जेवी सावद पहिलो, रोशन सावद दोस्रो र प्रदेश १ का पेम्बा शेर्पा र सुदूरपश्चिमका प्रियान्सु खत्री तेस्रो भए। महिलातर्फ प्रदेश १ की सीमा राजवंशी प्रथम, अन्जना राई दोस्रो, प्रदेश ५ की कृष्णा वज्राचार्य र सुदूरकी एलिसा तिरुवा तेस्रो भइन्। सुदुरपश्चिम सरकारको आयोजनामा फागुन २९ गतेदेखि सुरु भएको प्रतियोगितामा सात वटै प्रदेशका साढे ६ सय खेलाडीको सहभागिता रहेको थियो।"
सुखद् बन्यो रियलमा जिदानको पुनरागमन,"मड्रिड : स्पेनिस ला लिगाको शनिबारको खेलमा स्पेनिस पावर हाउस क्लब रियल मड्रिडले जित निकाल्दा, अर्काे पावर हाउस एथ्लेटिको मड्रिडले हार व्यहोरेको छ । घरेलु मैदानमा सेल्टाभिगोमाथि २० जित निकाल्ने क्रममा इस्को र बेलले एकएक गोल गरे। १० महिनापछि पुन: रियल मड्रिडको प्रशिक्षणमा फर्किएका जिलेदिने जिदानको सुरुवात सुखद बनेको छ । पहिलो हाफ गोररहित बराबरीमा सकिएको थियो । ६२ औं मिनेमा गरी रियललाई अग्रता दिलाए । ७७ औं मिनेटमा ग्यारेथ बेलले गोल गरेका थिए । जितपछि पनि रियल मड्रिड २८ खेलबाट ५४ अंककासाथ अंक तालिकाको तेस्रो स्थानमा सीमित छ। समान खेलेको एथ्लेटिको मड्रिडभन्दा दुई अंक र एक खेल कम खेलेको बार्सिलोनाभन्दा रियल ९ अंकले पछाडि छ । एथ्लेटिको हार्दा बार्सिलोनालाई फाइदा बार्सिलोनालाई पछ्याइरहेको एथ्लेटिको मड्रिडलाई भने धक्का लागेको छ । शनिबारको खेलमा एथ्लेटि बिल्बाओसँग २० को हार व्यहोरेको एथ्लेटिको मड्रिड बार्सिलोनासँगको अंक दूरी छोट्याउने अवसरबाट बञ्चित भयो । ७२ मिनेटसम्मा गोलरहित बराबरीमा चलिरहेको खेलमा १२ मिनेको फरकमा २ गोल खाई एथ्लेटिको मड्रिड स्तब्ध बन्यो । एथ्लेटि बिल्बाओका लागि ७३ औं मिनेटमा इनाकी विलियम्स र ८५ औं मिनेटमा केनन कोड्रोले गोल गरे । कोड्रोले परिवर्तित खेलाडीकोरुपमा मैदान छिर्नेवित्तिकै गोल गरेका थिए । एथ्लेटिको मड्रिडको हारले बार्सिलोनाको उपाधि यात्रा सहज बनेको छ । आइतबार रियल बेटिससँग उसकै मैदानमा प्रतिस्पर्धा गर्न लागेको बार्सिलोनालाई १० अंकको अग्रता बनाउने अवसर छ । बासर््िालनोको ६३ र एथ्लेटिको मड्रिडको ५६ अंक छ ।"
साफ च्याम्पियनसिप : श्रीलंकालाई ५० ले हराउँदै भारत समूह विजेता,"विराटनगर : पाँचौं साफ महिला च्याम्पियनसिप फुटबल प्रतियोगिताका सबै खेलमा जित निकाल्दै साविक विजेता भारत समूह बीको विजेता बनेको छ। विराटनगरस्थित सहिद रंगशालामा आइतबार भएको समूह चरणको अन्तिम खेलमा भारतले श्रीलंकालाई एकतर्फी रुपमा ५० गोलले पराजित गर्यो। साफका चारवटै संस्करणको विजेता भारत समूह विजेता हुँदा श्रीलंका उपविजेता बन्दै सेमिफाइनलमा स्थान बनायो। भारतले सेमिफाइनलमा बंगलादेश र घरेलु टोली नेपालले श्रीलंकाको सामना गर्ने छ। सेमिफाइनलका दुवै खेल बुधबार हुने छ। आक्रामक रूपमा मैदानमा उत्रिएको भारतसामु श्रीलंकाले कुनै समय पनि दबाब सिर्जना गर्न सकेन। भारतले खेलको पहिलो हाफमा चार र दोस्रो हाफमा एक गोल गरेको थियो। भारतको जितमा ग्रेस दाङ्मे, सन्ध्या रंगनाथन, इन्दुमती काथिरसान, संगीता वासफोरे र रतनवालादेवी नङ्माइथेनले एकएक गोल गरे। खेलको चौथो मिनेटमै ग्रेस दाङ्मेको गोलबाट भारतले अग्रता लिएको थियो। त्यसको तीन मिनेटपछि भारतले अग्रता दोब्बर बनायो। सञ्जुको पासमा सन्ध्या रंगनाथनले सातौंैं मिनेटमा गोल गरिन्। ३६ औं मिनेटमा इन्दुमती काथिरसानले टोलीका लागि तेस्रो गोल गरिन्। खेलको ४५औं मिनेटमा भारतले पेनाल्टी प्रहारको अवसर पायो। भारतकी संगीता वासफोरेले पेनाल्टीमार्फत चौथो गोल गरिन्। दोस्रो हाफको सुरुआतमै भारतले श्रीलंकामाथि ५० को अग्रता बनायो। ४६औं मिनेटमा रतनवालादेवी नङ्माइथेनको प्रहारले जाली चुम्दा श्रीलंकामाथि फराकिलो जित निकाल्यो। खेलपछि श्रीलंकाका प्रशिक्षक रोहन थिलाक अल्पोन्सुले भारत प्रतियोगिताकै बलियो टोली भएकाले नराम्रो पराजय बेहोर्नु परेको बताए। यसअघि सेमिफाइनलसम्म पुगे पनि समूह विजेता हुनबाट हामीले भारतलाई रोक्न सक्ने अवस्था नै थिएन, उनले भने, सुरुदेखि नै रक्षात्मक रूपमा उत्रने हाम्रो रणनीति सफल हुन नसक्दाको फाइदा उठाउँदै भारतले गोल अन्तर बढायो। भारतकी प्रशिक्षक मेमोल रोकीले पाँच मिनेटभित्र गोल गरेर श्रीलंकालाई दबाबमा राख्ने रणनीति सफल हुँदा सुखद नजिता हात परेको बताइन्। रणनीति सफल हुँदा फराकिलो अन्तरको जित निकाल्न सकिएको हो, उनले भनिन्, अब बंगलादेशसँग सेमिफाइनल प्रतिस्पर्धाका लागि तयारीमा लाग्छौं। खेल सकिएपछि फोहोर उठाउँदै मेयर अखिल नेपाल फुटबल संघ (एन्फा)ले प्रतियोगिता सम्पन्न गर्ने जिम्मेवारी प्रदेश १ को अस्थायी राजधानी विराटनगरलाई सुम्पिएको छ। प्रत्येक दिन ३ बजे सुरु हुने खेल सकिँदा लगभग ५ बजेको हुन्छ। खेल सकिएर अफिसियल, रेफ्री र खेलाडीले मैदान छाड्न साथ एउटा समूह हतारहतार गर्दै मैदान पस्छ। सेतो पोशाकमा रातो बोरा बोकेर मैदान छिर्ने टोलीमा विराटनगर महानगरपालिकाका मेयर भीम पराजुली पनि हुन्छन्। सीएमजी स्वस्थ्य क्लबमार्फत एउटै समूह बनाएर मैदान छिरेका उनीहरु मैदान, प्याराफिट, मञ्च र आसपासमा रहेका फोहोर संकलन गर्न थाल्छन्। क्लबका अध्यक्ष किशोर धमलाले प्याराफिटको सरसफाइदेखि लिएर मञ्च, खेलाडी र अफिसियल बस्ने ठाउँ तथा मैदानको फोहोर व्यवस्थापनमा सुरुकै दिनदेखि खटिएको जानकारी दिए। अन्तर्राष्ट्रिय प्रतियोगिता भएकाले पनि मैदान र आसपासमा फोहोर हुन नदिनु आफ्नो दायित्व भएको मेयर पराजुलीले बताए।"
अजितले ४५ वर्षपछि स्वर्ण जिते,"काठमाडौं : नेपालका अजितकुमार यादवले हङकङमा भएको तेस्रो एसियाली युथ एथलेटिक्स च्याम्पियनसिपमास्वर्ण जितेका छन्। घरेलु प्रतियोगितामा नेपाल एपीएफ क्लबबाट खेल्ने उनले तीन हजार मिटर दौडमा स्वर्ण जितेका हुन्। उनीसहित १२ राष्ट्रका १५ खेलाडी उक्त स्पर्धामा दौडेका थिए। सप्तरीको राजविराज निवासी अजितले निर्धारित दूरी आठ मिनेट ३०३२ सेकेन्डमा पूरा गरे। अजितले आफ्नै नाममा रहेको जुनियर राष्ट्रिय कीर्तिमानमा पनि सुधार गरेका छन्। यसै वर्ष राष्ट्रिय खेलकुद परिषद्ले आयोजना गरेको केन्द्रीय विद्यालयस्तरीय राष्ट्रपति रनिङ सिल्डमा अजितले ८ मिनेट ४४९ सेकेन्डको जुनियर राष्ट्रिय कीर्तिमान बनाएका थिए। सिनियरमा भने यो कीर्तिमान ज्ञानबहादुर बोहराको नाममा छ। उनले १९९९ मा भारतको नयाँ दिल्लीमा भएको एथलेटिक्स च्याम्पियनसिपमा ८ मिनेट २३५९ सेकेन्डको कीर्तिमान रचेका थिए। युथ एथलेटिक्समा नेपालबाट अजित एक्लो सहभागी खेलाडी हुन्। अजितबाहेक उक्त स्पर्धामा भारत, यमन र आयोजक हङकङबाट २२ तथा जापान, कोरिया, ओमन, इरान, काजकिस्तान, इन्डोनेसिया, जोर्डन र भुटानबाट ११ खेलाडीले सहभागिता जनाएका थिए। आठ मिनेट ३६३४ सेकेन्डमा भारतका अमित जान्गिर दोस्रो र आठ मिनेट ३८६० सेकेन्डमा यमनका गमिल अल हमाटी तेस्रो स्थानमा रहे। कुनैपनि एसियाली स्तरको एथलेटिक्समा नेपाली खेलाडीले जितेको यो पहिलो स्वर्ण हो। समग्रमा भने दोस्रो पदक हो। ४५ वर्षअघि (१९७३) फिलिपिन्सको मनिलामा भएको एसियाली ट्रयाक एन्ड फिल्ड च्याम्पियनसिपमा जितबहादुर केसीले म्याराथनमा कांस्य जितेका थिए। त्यो कांस्य अन्तर्राष्ट्रिय प्रतियोगितामा नेपालले जितेको पहिलो पदक पनि हो। प्रशिक्षकका रुपमा धनीराम चौधरी अजितसंगै हङकङ गएका थिए। चौधरीकै नाममा २३ वर्षसम्म आठ सय मिटर दौडमा एक मिनेट ५०६० सेकेन्डको राष्ट्रिय कीर्तिमान स्थापित थियो। गत भदौमा इन्डोनेसियामा भएको १८औं एसियाली खेलकुदमा सोमबहादुर कुमालले एक मिनेट ५०२५ सेकेन्डमा ८ सय मिटर दौड पूरा गर्दै चौधरीको कीर्तिमान भंग गरेका थिए।"
मुख्यमन्त्री कप : सुदूरपश्चिम च्याम्पियन,"धनगढी : मुख्यमन्त्री कप अन्तर प्रदेश खेलकुद प्रतियोगिताको उपाधि आयोजक सुदूरपश्चिम प्रदेशले जितेको छ। तीन स्वर्ण, एक रजत र तीन जित्दै सुदूरपश्चिमले पहिलो स्थान हासिल गरेको हो। यसैगरी दोस्रो भएको प्रदेश १ ले एक स्वर्ण दुई रजत र तीन कांस्य जित्यो। प्रदेश ५ ले पनि एक स्वर्ण दुई रजत जित्दै तेस्रो स्थान हात पार्यो। प्रथम भएको सुदूरपश्चिमले नगद १५ लाख रुपैयाँ प्राप्त गर्यो। यस्तै दोस्रो भएको प्रदेश १ ले आठ लाख र तेस्रो भएको प्रदेश ५ ले पाँच लाख रुपैयाँ प्राप्त गरे। प्रदेश २ र प्रदेश ३ एक स्वर्ण एक रजत पदक जित्दै संयुक्त रुपमा चौथो भए। गण्डकी प्रदेशले तीन रजतसहित पाँचौ हुँदा कर्णाली एक रजतसहित छैटौं भयो। आइतबार भएको पुरुष फुटबलमा प्रदेश १ लाई ३१ गोलले हराउँदै सुदूरपश्चिमले स्वर्ण जित्यो। यस्तै प्रदेश २ ले कर्णाली प्रदेशलाई ४० ले हराउँदै कांस्य पदक पायो। महिला क्रिकेटमा प्रदेश १ लाई हराउँदै सुदूरपश्चिमले स्वर्ण जित्यो। पुरुष क्रिकेटमा प्रदेश २ ले गण्डकी प्रदेशलाई हराउँदै स्वर्ण जित्यो। प्रदेश १ ले सुदूरपश्चिमलाई हराउँदै कांस्य पदक प्राप्त गर्यो। महिला भलिबलमा प्रदेश ३ ले स्वर्ण जित्यो। प्रदेश ३ ले गण्डकी प्रदेशलाई पराजित गर्यो। पुरुष भलिबलमा प्रदेश ५ ले स्वर्ण जित्ने क्रममा गण्डकी प्रदेशलाई पराजित गर्यो। ब्याडमिन्टनको यू१९ पुरुषमा सुदूरपश्चिमका देवराज रानाले स्वर्ण जिते। प्रदेश १ का प्रनिष ठकुरीले रजत तथा सुदूरपश्चिमका अमृत चौधरी र योगेश खड्काले कांस्य पदक पाए। महिलातर्फ प्रदेश १ की नीता लम्सालले स्वर्ण जित्ने क्रममा सुदूरपश्चिमकी निलिमा महरालाई पराजित गरिन्। सुदूरपश्चिमकी विष्णा विष्ट र कर्णाली प्रदेशकी सामना भट्टराईले कास्य जिते। यू१७ पुरुषतर्फ जेवी सावद पहिलो, रोशन सावद दोस्रो र प्रदेश १ का पेम्बा शेर्पा र सुदूरपश्चिमका प्रियान्सु खत्री तेस्रो भए। महिलातर्फ प्रदेश १ की सीमा राजवंशी प्रथम, अन्जना राई दोस्रो, प्रदेश ५ की कृष्णा वज्राचार्य र सुदूरकी एलिसा तिरुवा तेस्रो भइन्। सुदुरपश्चिम सरकारको आयोजनामा फागुन २९ गतेदेखि सुरु भएको प्रतियोगितामा सात वटै प्रदेशका साढे ६ सय खेलाडीको सहभागिता रहेको थियो।"
सुखद् बन्यो रियलमा जिदानको पुनरागमन,"मड्रिड : स्पेनिस ला लिगाको शनिबारको खेलमा स्पेनिस पावर हाउस क्लब रियल मड्रिडले जित निकाल्दा, अर्काे पावर हाउस एथ्लेटिको मड्रिडले हार व्यहोरेको छ । घरेलु मैदानमा सेल्टाभिगोमाथि २० जित निकाल्ने क्रममा इस्को र बेलले एकएक गोल गरे। १० महिनापछि पुन: रियल मड्रिडको प्रशिक्षणमा फर्किएका जिलेदिने जिदानको सुरुवात सुखद बनेको छ । पहिलो हाफ गोररहित बराबरीमा सकिएको थियो । ६२ औं मिनेमा गरी रियललाई अग्रता दिलाए । ७७ औं मिनेटमा ग्यारेथ बेलले गोल गरेका थिए । जितपछि पनि रियल मड्रिड २८ खेलबाट ५४ अंककासाथ अंक तालिकाको तेस्रो स्थानमा सीमित छ। समान खेलेको एथ्लेटिको मड्रिडभन्दा दुई अंक र एक खेल कम खेलेको बार्सिलोनाभन्दा रियल ९ अंकले पछाडि छ । एथ्लेटिको हार्दा बार्सिलोनालाई फाइदा बार्सिलोनालाई पछ्याइरहेको एथ्लेटिको मड्रिडलाई भने धक्का लागेको छ । शनिबारको खेलमा एथ्लेटि बिल्बाओसँग २० को हार व्यहोरेको एथ्लेटिको मड्रिड बार्सिलोनासँगको अंक दूरी छोट्याउने अवसरबाट बञ्चित भयो । ७२ मिनेटसम्मा गोलरहित बराबरीमा चलिरहेको खेलमा १२ मिनेको फरकमा २ गोल खाई एथ्लेटिको मड्रिड स्तब्ध बन्यो । एथ्लेटि बिल्बाओका लागि ७३ औं मिनेटमा इनाकी विलियम्स र ८५ औं मिनेटमा केनन कोड्रोले गोल गरे । कोड्रोले परिवर्तित खेलाडीकोरुपमा मैदान छिर्नेवित्तिकै गोल गरेका थिए । एथ्लेटिको मड्रिडको हारले बार्सिलोनाको उपाधि यात्रा सहज बनेको छ । आइतबार रियल बेटिससँग उसकै मैदानमा प्रतिस्पर्धा गर्न लागेको बार्सिलोनालाई १० अंकको अग्रता बनाउने अवसर छ । बासर््िालनोको ६३ र एथ्लेटिको मड्रिडको ५६ अंक छ ।"
साफ च्याम्पियनसिप : श्रीलंकालाई ५० ले हराउँदै भारत समूह विजेता,"विराटनगर : पाँचौं साफ महिला च्याम्पियनसिप फुटबल प्रतियोगिताका सबै खेलमा जित निकाल्दै साविक विजेता भारत समूह बीको विजेता बनेको छ। विराटनगरस्थित सहिद रंगशालामा आइतबार भएको समूह चरणको अन्तिम खेलमा भारतले श्रीलंकालाई एकतर्फी रुपमा ५० गोलले पराजित गर्यो। साफका चारवटै संस्करणको विजेता भारत समूह विजेता हुँदा श्रीलंका उपविजेता बन्दै सेमिफाइनलमा स्थान बनायो। भारतले सेमिफाइनलमा बंगलादेश र घरेलु टोली नेपालले श्रीलंकाको सामना गर्ने छ। सेमिफाइनलका दुवै खेल बुधबार हुने छ। आक्रामक रूपमा मैदानमा उत्रिएको भारतसामु श्रीलंकाले कुनै समय पनि दबाब सिर्जना गर्न सकेन। भारतले खेलको पहिलो हाफमा चार र दोस्रो हाफमा एक गोल गरेको थियो। भारतको जितमा ग्रेस दाङ्मे, सन्ध्या रंगनाथन, इन्दुमती काथिरसान, संगीता वासफोरे र रतनवालादेवी नङ्माइथेनले एकएक गोल गरे। खेलको चौथो मिनेटमै ग्रेस दाङ्मेको गोलबाट भारतले अग्रता लिएको थियो। त्यसको तीन मिनेटपछि भारतले अग्रता दोब्बर बनायो। सञ्जुको पासमा सन्ध्या रंगनाथनले सातौंैं मिनेटमा गोल गरिन्। ३६ औं मिनेटमा इन्दुमती काथिरसानले टोलीका लागि तेस्रो गोल गरिन्। खेलको ४५औं मिनेटमा भारतले पेनाल्टी प्रहारको अवसर पायो। भारतकी संगीता वासफोरेले पेनाल्टीमार्फत चौथो गोल गरिन्। दोस्रो हाफको सुरुआतमै भारतले श्रीलंकामाथि ५० को अग्रता बनायो। ४६औं मिनेटमा रतनवालादेवी नङ्माइथेनको प्रहारले जाली चुम्दा श्रीलंकामाथि फराकिलो जित निकाल्यो। खेलपछि श्रीलंकाका प्रशिक्षक रोहन थिलाक अल्पोन्सुले भारत प्रतियोगिताकै बलियो टोली भएकाले नराम्रो पराजय बेहोर्नु परेको बताए। यसअघि सेमिफाइनलसम्म पुगे पनि समूह विजेता हुनबाट हामीले भारतलाई रोक्न सक्ने अवस्था नै थिएन, उनले भने, सुरुदेखि नै रक्षात्मक रूपमा उत्रने हाम्रो रणनीति सफल हुन नसक्दाको फाइदा उठाउँदै भारतले गोल अन्तर बढायो। भारतकी प्रशिक्षक मेमोल रोकीले पाँच मिनेटभित्र गोल गरेर श्रीलंकालाई दबाबमा राख्ने रणनीति सफल हुँदा सुखद नजिता हात परेको बताइन्। रणनीति सफल हुँदा फराकिलो अन्तरको जित निकाल्न सकिएको हो, उनले भनिन्, अब बंगलादेशसँग सेमिफाइनल प्रतिस्पर्धाका लागि तयारीमा लाग्छौं। खेल सकिएपछि फोहोर उठाउँदै मेयर अखिल नेपाल फुटबल संघ (एन्फा)ले प्रतियोगिता सम्पन्न गर्ने जिम्मेवारी प्रदेश १ को अस्थायी राजधानी विराटनगरलाई सुम्पिएको छ। प्रत्येक दिन ३ बजे सुरु हुने खेल सकिँदा लगभग ५ बजेको हुन्छ। खेल सकिएर अफिसियल, रेफ्री र खेलाडीले मैदान छाड्न साथ एउटा समूह हतारहतार गर्दै मैदान पस्छ। सेतो पोशाकमा रातो बोरा बोकेर मैदान छिर्ने टोलीमा विराटनगर महानगरपालिकाका मेयर भीम पराजुली पनि हुन्छन्। सीएमजी स्वस्थ्य क्लबमार्फत एउटै समूह बनाएर मैदान छिरेका उनीहरु मैदान, प्याराफिट, मञ्च र आसपासमा रहेका फोहोर संकलन गर्न थाल्छन्। क्लबका अध्यक्ष किशोर धमलाले प्याराफिटको सरसफाइदेखि लिएर मञ्च, खेलाडी र अफिसियल बस्ने ठाउँ तथा मैदानको फोहोर व्यवस्थापनमा सुरुकै दिनदेखि खटिएको जानकारी दिए। अन्तर्राष्ट्रिय प्रतियोगिता भएकाले पनि मैदान र आसपासमा फोहोर हुन नदिनु आफ्नो दायित्व भएको मेयर पराजुलीले बताए।"
अजितले ४५ वर्षपछि स्वर्ण जिते,"काठमाडौं : नेपालका अजितकुमार यादवले हङकङमा भएको तेस्रो एसियाली युथ एथलेटिक्स च्याम्पियनसिपमास्वर्ण जितेका छन्। घरेलु प्रतियोगितामा नेपाल एपीएफ क्लबबाट खेल्ने उनले तीन हजार मिटर दौडमा स्वर्ण जितेका हुन्। उनीसहित १२ राष्ट्रका १५ खेलाडी उक्त स्पर्धामा दौडेका थिए। सप्तरीको राजविराज निवासी अजितले निर्धारित दूरी आठ मिनेट ३०३२ सेकेन्डमा पूरा गरे। अजितले आफ्नै नाममा रहेको जुनियर राष्ट्रिय कीर्तिमानमा पनि सुधार गरेका छन्। यसै वर्ष राष्ट्रिय खेलकुद परिषद्ले आयोजना गरेको केन्द्रीय विद्यालयस्तरीय राष्ट्रपति रनिङ सिल्डमा अजितले ८ मिनेट ४४९ सेकेन्डको जुनियर राष्ट्रिय कीर्तिमान बनाएका थिए। सिनियरमा भने यो कीर्तिमान ज्ञानबहादुर बोहराको नाममा छ। उनले १९९९ मा भारतको नयाँ दिल्लीमा भएको एथलेटिक्स च्याम्पियनसिपमा ८ मिनेट २३५९ सेकेन्डको कीर्तिमान रचेका थिए। युथ एथलेटिक्समा नेपालबाट अजित एक्लो सहभागी खेलाडी हुन्। अजितबाहेक उक्त स्पर्धामा भारत, यमन र आयोजक हङकङबाट २२ तथा जापान, कोरिया, ओमन, इरान, काजकिस्तान, इन्डोनेसिया, जोर्डन र भुटानबाट ११ खेलाडीले सहभागिता जनाएका थिए। आठ मिनेट ३६३४ सेकेन्डमा भारतका अमित जान्गिर दोस्रो र आठ मिनेट ३८६० सेकेन्डमा यमनका गमिल अल हमाटी तेस्रो स्थानमा रहे। कुनैपनि एसियाली स्तरको एथलेटिक्समा नेपाली खेलाडीले जितेको यो पहिलो स्वर्ण हो। समग्रमा भने दोस्रो पदक हो। ४५ वर्षअघि (१९७३) फिलिपिन्सको मनिलामा भएको एसियाली ट्रयाक एन्ड फिल्ड च्याम्पियनसिपमा जितबहादुर केसीले म्याराथनमा कांस्य जितेका थिए। त्यो कांस्य अन्तर्राष्ट्रिय प्रतियोगितामा नेपालले जितेको पहिलो पदक पनि हो। प्रशिक्षकका रुपमा धनीराम चौधरी अजितसंगै हङकङ गएका थिए। चौधरीकै नाममा २३ वर्षसम्म आठ सय मिटर दौडमा एक मिनेट ५०६० सेकेन्डको राष्ट्रिय कीर्तिमान स्थापित थियो। गत भदौमा इन्डोनेसियामा भएको १८औं एसियाली खेलकुदमा सोमबहादुर कुमालले एक मिनेट ५०२५ सेकेन्डमा ८ सय मिटर दौड पूरा गर्दै चौधरीको कीर्तिमान भंग गरेका थिए।"

शीर्षक,विवरण
प्रहरी आफैंले किन मेट्छ प्रमाण ?,"घटना १ कञ्चनपुरकी १३ वर्षीया बालिका निर्मला पन्तको साउन १० गते बलात्कारपछि हत्या भयो। घरबाट साथीकहाँ गृहकार्य गर्न निस्केकी भीमदत्तनगर नगरपालिका२ की १३ वर्षीया निर्मलाको शव साउन ११ गते गाउँकै उखुबारीमा भेटियो। घटनाको जानकारी पाएपछि वडा प्रहरी कार्यालयबाट इन्सपेक्टर जगदीश भट्टको टोलीले घटनास्थल जाँच प्रकृति मुचुल्का संकलनमै गम्भीर लापरबाही गर्यो। उखुबारीस्थित पानीमा घोप्टो अवस्थामा निर्मलाको शव भेट्टिएपछि क्राइम सिनको न कुनै संकेत नै राखियो, न सर्वसाधारणको प्रवेश नै रोकियो। उल्टै प्रहरीले निर्मलाका सुरुवालसहितका कपडा पानीले पखाल्यो। त्यतिमात्रै होइन निर्मलाको भेजिनल स्वाबसहितका प्रमाण संकलनमा पनि लापरबाही भएको प्रहरी नेतृत्वले नै स्वीकार गरेको छ। निर्मलाको शरीरमा पीडकहरूले छाडेका बीर्यसहितका अन्य प्रमाण पनि नष्ट गरिएको निचोड एआईजी धीरु बस्न्यात नेतृत्वको समितिले गरिसकेको छ। घटना २ राजधानीमै भएको बलात्कारको घटनामा पनि प्रहरीले निर्मलाको केशमा जस्तै लापरबाही गरेको आरोप पीडित पक्षले लगाएको छ। २०७४ मंसिर २ गते ललितपुरको गोदावरी नगरपालिकास्थित गोदामचौरमा २१ वर्षीया विवाहित युवती बलात्कृत भइन्। महानगरीय प्रहरी वृत्त सातदोबाटोका डीएसपी गौतम मिश्रका अनुसार कामबाट घर फर्किरहेकी ती युवतीमाथि उनकै गाउँका रघु सिलवाल, विशालध्वज कार्की र पवन कुँवरले सामूहिक बलात्कार गरेका थिए। ललितपुरको यो घटनामा पनि प्रहरीले महत्वपूर्ण प्रमाण नष्ट गर्ने गरी अनुसन्धानमा लापरबाही गरेको भेटियो। गोदामचौर बलात्कार प्रकरणमा प्रहरी सुरुबाटै गम्भीर अनुसन्धान नगर्दा प्रमाण नपुगेको भन्दै जिल्ला अदालत ललितपुरले तीनै आरोपीलई साधारण तारेखमै छाडिदियो। बलात्कारपछि पीडकहरूले युवतीको झोलाबाट तीन हजार रुपैयाँ लगेका थिए। पीडितको झोलाबाट रकम झिक्दा आरोपीले छाडेका फिंगर प्रिन्टसहितका प्रमाण संकलन गर्न पीडित परिवारले गरेको आग्रह प्रहरीले सुनेन। प्रहरीको लापरबाहीले घटनास्थलबाट आरोपीहरूको बीर्य, र्याल, केश र फिंगर प्रिन्टसहितका प्रमाण नउठाएकाले छोरीले न्याय पाउने ग्यारेन्टी नरहेको पीडितकी आमा बताउँछिन्। प्रहरी अनुसन्धानमा भएको लापरबाहीले न त यो घटनाको पोलिग्राफ टेस्ट मिल्यो न त डीएनए रिपोर्ट नै। त्यहीकारण तीनै अभियुक्तलाई प्रमाण अभाव भन्दै जिल्ला अदालत ललितपुले २०७४ पुसमा उन्मुक्ति दियो। तर पाटन उच्च अदालतले जिल्ला अदालतको निर्णय बेरितको भन्दै तीनैजना अभियुक्तलाई पुर्पक्षका लागि थुनामा राख्न भनेको छ। अदालतको आदेशले राहत भए पनि डीएनए र पोलिग्राफ टेस्ट नमिलेपछि पीडितहरू तनावमा छन्। घटना ३ २०७४ असार १२ गते भोजपुरको अरुण गाउँपालिका३ प्याउलीस्थित मराङडाँडामा दुई किशोर र एक किशोरी मृत भेटिए। स्थानीय तोरण कार्कीको माछापोखरीमा ती किशोरकिशोरीको शव भेटिएपछि प्रहरीले अनुसन्धान थाल्यो। घरबाट हराएको दुई दिनपछि १४ वर्षीय रञ्जीव सापकोटा, १३ वर्षीया सुष्मा फुयाँल र ८ वर्षीय प्रदीप फुयाँलको शव चुनावी सुरक्षामा खटिएको सेनाको ब्यारेक नजिकै पोखरीमा भेटिएको थियो। घटनास्थलबाट प्रमाण संकलनमा प्रहरीले लापरबाही गर्दा यो केश पनि अलपत्र छ। डेढ वर्ष बितिसक्दा पनि प्रहरीले अभियुक्त पत्ता लगाउन सकेको छैन। निर्वाचन सुरक्षाका लागि बसेको नेपाली सेनाको अस्थायी क्याम्पक्षेत्रमा खेल्न गएका उनीहरू एकैसाथ हराएर शव पनि सँगै भेटियो। स्थानीयले हत्यामा सेनाको संलग्नता रहेकाले त्यसतर्फ अनुसन्धान बढाउन प्रहरीसँग माग गरे। तर प्रहरीले सेनालाई अनुसन्धानतर्फ ल्याउनेतर्फ चासो नै दिएन। घटना ४ २०६८ साल माघ ५ गते रामेछापको तत्कालीन सैपु गाविस१ सिरिसेकी १३ वर्षीया सुन्तली तामाङलाई स्थानीय १९ वर्षीय श्याम राउतले बलात्कारपछि हत्या गरे। हत्यामा संलग्न भनिएका राउतलाई रामेछापका तत्कालीन डीएसपी सञ्जीव शर्माकै मिलेमतोमा भगाइयो। यो घटनामा प्रहरीले सुरुबाटै प्रमाण मात्रै नष्ट गरेर अभियुक्तलाई पनि भगाउन भूमिका खेल्यो। छोरीको बलात्कारपछि हत्या भएपछि सुन्तली आमा डिल्लीमायाले ६ वर्षसम्म न्यायका लागि प्रहरीमा हारगुहार लगाइन्। प्रहरीले प्रमाण नष्ट गरेर मुद्दा कमजोर बनाएपछि डिल्लीमायाले न्यायका लागि ६ वर्षसम्म भौंतारिनुपर्यो। प्रहरी नै प्रमाण मेट्न जुटेर अभियुक्त भगाउन लागेपछि एक्लै न्यायका लागि लडेकी उनले कम्ता दुःख पाइनन्। ४३ वर्षीया डिल्लीमाया निराश भइसकेको अवस्थामा डीएसपी कुमोद ढुंगेलले फाइल अघि बढाउँदै भारतको अन्डमान निकोबार टापुबाट अभियुक्त राउतलाई पक्राउ गरे। यो केशमा बलात्कारीलाई भगाएको ठहरसहित राष्ट्रिय मानवअधिकार आयोगको सिफारिसमा डीएसपी शर्मालाई निलम्बन गरियो। तर, यो निलम्बन केही महिना पनि टिकेन, उनी अहिले एसपी भइसकेका छन्। नियत या लापरबाही ? एक साताअघि संसद्को दिगो विकास समितिमा उपस्थित प्रहरी महानिरीक्षक सर्वेन्द्र खनालले प्रहरीको क्षमतामा शंका गर्ने ठाउँ नभएको बताएका थिए। उनले नेपाल प्रहरीले ९७६ प्रतिशतसम्म घटनाहरू सुल्झाएको दाबी गर्दै एक दुई घटनालाई लिएर प्रहरीको सिंगो संगठनलाई मुछ्न नहुने तर्क गरे। प्रहरीले अनुसन्धानमा नियतवश लापरबाही गर्दैन, हामीले हाम्रो क्षमताले भ्याएसम्म शतप्रतिशत परिणाम दिन खोजेका हुन्छौं, खनालले भनेका थिए, प्रहरीको नेतृत्व गरिरहँदा मैले या अरू कसैले पनि घटनाको अनुसन्धानमा अनावश्यक दबाब दिएका हुँदैनौं। सीआईबीलाई पनि स्वतन्त्रतापूर्वक काम गर्न दिएका छौं। आईजीपी खनालले कर्तव्यका क्रममा लापरबाही गर्ने प्रहरीलाई कारबाही गर्न नछोडिएको बताए। अनुसन्धानमा कसैले बदनियतपूर्वक बदमासी गरेको पाइएमा बर्खास्तसम्म गरेका छौं, उनले भने, बलात्कार र कर्तव्यज्यान जस्ता जघन्य अपराधका घटनाको अनुसन्धानमा सानो पनि गल्ती हुनु हुँदैन। प्रहरीले कसैको दबाबमा नपरी पीडितलाई न्याय दिने काममा आफूलाई उभ्याएको छ। आईजीपी खनालले यसो भनिरहँदा अपराध समाजशास्त्री माधव आचार्य अपराध नियन्त्रण गर्ने आफ्नो कामबाट प्रहरी चुकिरहेको बताउँछन्। अपराधीलाई कानुनी दायरामा ल्याउने नै हो प्रहरीको काम, कसुरदारलाई पक्राउ गर्ने, उसविरुद्ध मुद्दा दायर गर्ने निकाय हो प्रहरी, उनी भन्छन्, तर त्यही निकायले नै बदनियतपूर्वक निर्दोषलाई फसाउने काम गर्नु गलत हो, एउटाले बदमासी गर्दा संगठन नै मुछिन्छ। तर संगठनले उसलाई कारबाही चाहिँ गर्नुपर्यो। छानबिन गरेर कारबाही गर्नुपर्छ। प्रमाण मेट्ने र मुद्दा कमजोर बनाउने प्रहरीलाई संगठनले तत्काल बर्खास्त गर्न सक्नुपर्छ। किन मेटिन्छ प्रमाण ? भोजपुरको प्याउलीमा तीन किशोरकिशोरीले ज्यान गुमाएको घटनामा पनि प्रहरीले नै प्रमाण मेटेका कारण प्रभावकारी अनुसन्धान हुन सकेन। उनीहरूको शव धरानस्थित बीपी कोइराला स्वास्थ्य विज्ञान प्रतिष्ठानमा पोस्टमार्टम गर्दा तीनैजनाको मुखमा चुइँगम खाँदिएर मृत्यु भएको हास्यास्पद प्रतिवेदन बनाइयो। प्रहरीले घटनास्थल जाँच प्रकृति मुचुल्का उठाउँदा नै लापरबाही गरेको ज्यान गुमाएकी छोरी सुष्माका बाबु चेतनाथको दाबी छ। घटनाको डेढ वर्ष बितिसक्दा पनि न्याय पाउने छेकछन्द छैन, चेतनाथले दुःखी हुँदै भने, प्रहरीले अनुसन्धान हुँदैछ भन्छ तर हत्यारासम्म पुग्न सकेको छैन। अब त आशा नै मरिसक्यो। स्थानीय प्रहरीको अनुसन्धानमा प्रश्न उठेपछि पुगेको केन्द्रीय अनुसन्धान ब्युरो (सीआईबी) को टोलीले पनि यसको गाँठो फुकाउन सकेको छैन। सीआईबीले अनुसन्धानका कागजपत्र, पोस्टमार्टम रिपोर्ट, भिसेरा, अन्य परीक्षण प्रतिवेदन, पीडितपक्ष र स्थानीयको राय र प्राविधिक विश्लेषणबाट हत्या नभएको निचोड निकालेको छ। सीआईबीले अनुसन्धानका कैयौं विधिको प्रयोग गर्छ, यो केशमा पनि हाम्रो अनुसन्धान सकिएको छैन, सीआईबीका प्रवक्ता एसपी सुदीप गिरी भन्छन्, एउटा कोणबाट भएको अनुसन्धानबाट निचोड नआएपछि हामीसँग अन्य कोण पनि बाँकी हुन्छन्, यो केशमा पनि हामी निचोडमा पुगेका छैनौं, अनुसन्धान रोकिएको पनि छैन। घटनास्थलबाट केही सय मिटरभित्र नेपाली सेनाको अस्थायी क्याम्पभित्र हत्यारा रहेको स्थानीयको आशंकातर्फ प्रहरीले ध्यानै दिएन। प्रहरीले प्रमाण मेटेकाले न्याय नपाएको घटना राष्ट्रिय मानवअधिकार आयोगमा उजुरी पनि पर्ने गरेका छन्। आयोगकी प्रवक्ता मोहना अन्सारीका अनुसार प्रहरीले विशेषतः महिला हिंसा र बलात्कारका घटनामा नियतवश प्रमाण मेटेका घटनाबारे आयोगमा उजुरी पर्ने गरेका छ। रामेछापको सुन्तली प्रकरण र निर्मला पन्त प्रकरण त प्रतिनिधि घटना मात्रै भएको उनले बताइन्। प्रहरीले नियतवश प्रमाण मेटेका कैयौं उजुरी हामीकहाँ आएका छन्, बलात्कारका घटनालाई तोडमोड गरी हत्यामा रूपान्तरण गरेका दृष्टान्त पनि हामीसँग छन्, उनले भनिन्, रामेछापको सुन्तलीमाथिको घटनामा बलात्कारको पाटोलाई प्रहरीले गायब बनाउँदै हत्यामा मात्रै मुद्दा चलाएको प्रमाण हामीसँग सुरक्षित छ। प्रहरी मात्रै होइन दोषी लामो समय प्राध्यापन पेसामा रहेका सामाजिक अपराधशास्त्री माधव आचार्यका अनुसार प्रहरीले एक्लै प्रमाण मेट्न सक्दैन। आचार्यको बुझाइमा प्रहरीलाई दिइने दबाबले पनि प्रमाण मेटाउन भूमिका खेलेकोे छ। प्रहरी आफैंले प्रमाण मेटाउन कठिन हुन्छ, नेपालमा राजनीतिभित्र अपराध घुसेको छ। कसैले अपराध गर्यो भने जोगाउनका लागि राजनीतिक दबाब दिइन्छ, त्यसमा स्थानीय दबाब त छँदैछ, आचार्यले भने, गाउँघरमा हुने अपराधका घटनामा शक्तिशालीहरूले प्रत्यक्ष अप्रत्यक्षरूपमा प्रहरीलाई प्रभावमा पार्ने गर्छन्। अर्कातिर पीडितलाई पैसाको लोभ र धम्की देखाएर पनि प्रहरीलाई प्रमाण मेटाउन उकासिन्छ, त्यस्तो हुनु कानुनी राजको खिल्ली उडाउनु हो। अपराधका अनुसन्धानमा केन्द्रित रहेको महानगरीय अपराध महाशाखाका प्रमुख एसएसपी धीरजप्रताप सिंह प्रहरीले प्रमाण मेट्नै नसक्ने बताउँछन्। उनले अनुसन्धानमा लापरबाही र प्रमाण मेट्ने काम कल्पना गर्नै नसकिने दाबी गरे। केही घटनामा प्रहरीका कमजोरी हुन सक्छन् , तर प्रमाण मेट्योे भन्नु गलत हो। हामी प्रमाण मेट्ने कल्पना गर्न सक्दैनौं, उनी भन्छन्, चिकित्सकको गल्ती पनि प्रहरीलाई थोपर्ने चलन छ, प्रमाण बटुल्दा डाक्टरको पनि उत्तिकै भूमिका हुन्छ, सबै कमजोरी प्रहरीको मात्रै हुँदैन। सीआईबीमा रहेर अपराध अनुसन्धान गरेका पूर्वडीआईजी हेमन्त मल्ल ठकुरीले भने विज्ञताको अभावमा प्रहरीले प्रमाण संकलनमा कमजोरी गर्न सक्ने बताउँछन्। अपराध अनुसन्धानमा घटनास्थलको सबुत पहिलो प्रमाण मानिन्छ। यस्तोमा अनुसन्धानमा विज्ञ प्रहरी घटनास्थल नपुग्दा प्रमाण मेटिने गरेको पूर्वडीआईजी मल्ल बताउँछन्। क्राइम सिन अपराध अनुसन्धानको पहिलो प्रमाण र कडी पनि हो। घटनास्थलको सबुत जुटाउने विधि, घटनास्थलको अवस्थाको विश्लेषण आदि कसरी भयो भन्ने कुराले अनुसन्धानको टुंगो लाग्ने बिन्दु थाहा हुन्छ, मल्ल सुनाउँछन्। निर्मला पन्तको बलात्कारपछि भएको हत्यासहितका केही गम्भीर घटनामा प्रहरीबाट जानेर या नजानेर प्रमाण नष्ट भएको हुन सक्ने अपराध अनुसन्धानमा लामो समय बिताएका सीआईबीका पूर्वप्रमुख मल्ल बताउँछन्। एसएसपी सिंह भने अपराध अनुसन्धानमा चिकित्सकको पनि भूमिका हुने जिकिर गर्छन्। डीएनए निकाल्ने, त्यसलाई सुरक्षित राख्ने, घटनास्थल जाँच प्रकृति मुचुल्का उठाउँदा डाक्टरको पनि उत्तिकै भूमिका हुन्छ, उनी भन्छन्, जनकपुरमा भएको बलात्कारको एउटा घटनामा गलत रिपोर्ट दिएका डाक्टरलाई कारबाहीको सिफारिस भएको छ, तर यहाँ अन्य निकायको गल्तीमा पनि प्रहरी नै दोषी देखिन्छ। बलात्कारको घटनामा भेजिनल स्वाब निकाल्ने, डीएनएका लागि स्याम्पल लिने र शव परीक्षणको काममा डाक्टरकै प्रमुख भूमिका हुने उनी बताउँछन्। प्रहरीका अनुसन्धान अधिकृतहरूले प्रमाण मेट्ने कुरा कल्पना पनि गर्न सक्दैनन्। नियतवश हुनै सक्दैन, उनी दाबी गर्छन्, डीएनए संकलन गर्ने, पोस्टमार्टम गर्ने काममा डाक्टरले प्रमुख भूमिका खेलेको हुन्छ। त्यस्तोमा लापरबाही हुँदा कारबाही पनि हुने गरेको छ। राष्ट्रिय मानवअधिकार आयोगकी प्रवक्ता मोहना अन्सारी प्रहरीले बलात्कारपछि भएका हत्याका घटनाको मुद्दा नै फेरेर अर्को अपराध गर्ने गरेको बताउँछिन्। रामेछाप र बर्दियाका दुई घटना हेरे पुग्छ, ती दुवै घटनामा बलात्कारलाई लुकाएर हत्यामा मुद्दा चलाइएको छ, यो पनि न्याय मार्ने काम हो, उनी भन्छिन्, केश एउटा छ, तर मुद्दा अर्को केशमा चलाइन्छ। यसरी फरक केशमा चलाइएको मुद्दा कमजोर भएर अपराधी उम्काउने गरिएको छ। प्रमाण नष्ट गर्नु अपराध रामेछापकी डिल्लीमाया तामाङ बलात्कारपछि हत्या गरिएकी छोरीको न्यायका लागि ६ वर्षसम्म भौंतारिइन्। प्रहरीले नै सबुत प्रमाण नष्ट गरेर अपराधीलाई बचाउन लागेपछि उनले कयौं हन्डर भोगिन्। राष्ट्रिय मानवअधिकार आयोगकी प्रवक्ता अन्सारी यो प्रकरणमा प्रहरीले प्रमाण मेट्नुका साथै अपराधीलाई भगाएर गम्भीर गल्ती गरेको बताउँछिन्। ललितपुरको गोदामचौर बलात्कार प्रकरणमा पीडित युवतीकी आमा प्रहरीले नियतवश प्रमाण मेटेकैले न्याय पाउन कठिन भएको सुनाउँछिन्। प्रहरीले घटनास्थल जाँच प्रकृति मुचुल्कामै खेलबाड गर्यो। त्यहीकारण बलियो प्रमाण पेस गर्न नसकेको भन्दै जिल्ला अदालतल ललितपुरले आरोपीलाई साधारण तारेखमा छाड्ने आदेश दियो, युवतीकी आमाले भनिन्, छोरीको शरीर र घटनास्थलबाट राम्रोसँग अभियुक्तको डीएनएको नमुना संकलन हुन नसक्दा छोरीमाथि अन्याय भएको छ। केन्द्रीय अनुसन्धान ब्युरो (सीआईबी) प्रवक्ता एसपी सुदीप गिरी प्रहरी नै प्रमाण मेट्न लागेमा जनतामा रहेको विश्वास डगमगाउने बताउँछन्। अनुसन्धानका क्रममा लापरबाहीसम्म होला तर नियतवश हुन सक्दैन, प्रहरीले प्रमाण नष्ट गर्नु जस्तो अक्षम्य गल्ती अरु हुन सक्दैन, गिरी भन्छन्, नियतपूर्वक कसैले न्यायलाई नै प्रभावित गर्न सक्ने गरी यस्तो गर्दैन। एक दुई घटनामा कमजोरी हुन सक्छन् तर तिनलाई सबै घटनामा जोडेर हेरिनु हुन्न। गम्भीर घटनाको सर्वसाधारणले सोचेकै समयमा टुंगो नलाग्दा प्रहरीमाथि आरोप लागिरहने उनको बुझाइ छ। दबाब त आउँछ तर निर्दोष नफसून् भनेर, हामीले पनि निर्दोष नफसून् भनेर चनाखो बन्नुपर्छ, उनी भन्छन्, तर जो कसैले पनि आफ्नो मान्छेले अपराध गर्न सक्दैन भन्ने आँट चाहिँ गर्दैन। निर्मला पन्त प्रकरण जस्ता गम्भीर प्रकृतिका घटनामा अनुसन्धान म्याराथन जस्तै हुने उनको बुझाइ छ। गम्भीर प्रकृतिका घटनामा गन्तब्यबिनाको यात्रा हुन्छ, प्रहरी थाक्नु भएन, उनी भन्छन्, नयाँ अपराधसंहिता अझ कडा आएकाले हामी सजग छौं। प्रहरीका एकदुई कमजोरीले सिंगो संगठन मुछिन्छ, त्यसैले प्रमाण मेट्ने जस्तो जघन्य अपराध प्रहरीबाट हुन सक्दैन। अपराध समाजशास्त्री आचार्य भने प्रहरीले बढुवा सरुवाको लोभमा फसेर प्रमाण मेटी मुद्दा फितलो बनाउने गरेको बताउँछन्। प्रहरीलाई नेताकहाँ धाउन बाध्य बनाइयो, यो समस्याको असर अपराध अनुसन्धानमा देखिएको छ। पीडकको प्रभावमा परेर प्रहरीले मुद्दा अदालतमा लाँदा कमजोर बनाएका कयौं उदाहरण छन्, उनी भन्छन्, मिल्नुपर्ने भनेर पीडक पक्षले पीडितलाई पैसा दिएर उक्साउँछ, त्यसमा प्रहरी नै मध्यस्थकर्ता बनेका घटना पनि छन्। जेल जानबाट बच्न पीडकपक्षले पीडितलाई पैसाको लोभ र कानुनी झन्झट देखाउँदा प्रहरीले रोक्नुपर्छ। तर गम्भीर प्रकृतिका केही घटनामा प्रहरी राजनीतिक र आर्थिक प्रभावमा पनि परेको हामीसँग दृष्टान्त छन्। अर्कातिर एसएसपी सिंह बलात्कार र हत्यासहितका गम्भीर प्रकृतिका घटनामा टिमले अनुसन्धान गर्ने भएकाले प्रमाण मेट्न सम्भव नहुने दाबी गर्छन्। प्रहरीले लापरबाही गरेको भए कारबाही हुन्छ, अपराधसंहितामा पनि कडा व्यवस्था गरिएको छ। प्रहरी नियमवालीमा हामीलाई कडा निगरानीमा राखिएको छ, सिंह भन्छन्, व्यावसायिकताभन्दा बाहिरको कुरा गर्न सम्भव छैन। अनुसन्धानका क्रममा क्रस चेक त हुन्छ नै माथिल्लो तहबाट पनि निगरानी हुन्छ। प्रहरीबाट नियतवश प्रमाण मेटिँदैन। नेपाल प्रहरी अनुसन्धानमा विश्वमै अब्बल भए पनि पर्याप्त स्रोत साधन र आधुनिक प्रविधिको अभाव हुने गरेको सिंहको भनाइ छ। सबै साधनस्रोत छैन। डीएनए लिइसकेपछि तत्कालै रिपोर्ट आउँदैन, विकसित देशमा तत्कालै रिपोर्ट आउँछ, उनले भने, साधनस्रोतको कमीका बाबजुद कुशलता देखाएका छौं, तर केही घटनामा भएको कमजोरीलाई आँखा चिम्लनै पनि सकिन्न। अनुसन्धानमा विज्ञ अभाव पूर्वडीआईजी हेमन्त मल्ल ठकुरी पछिल्लो समय नेपाल प्रहरीमा अपराध अनुसन्धान गर्ने विज्ञहरूको अभाव हुँदै गएको बताउँछन्। अपराध अनुसन्धानको पहिलो पाइला नै सिन अफ क्राइम इन्भेस्टिकेसन अफिसर (सोको टिम) बाट सुरु हुन्छ, उनी भन्छन्, यो टिमले घटनास्थललाई घेर्ने, सुरक्षित गर्ने, घटनास्थलमा रहेका रगत, कपडा र अन्य सबुत प्रमाण जुटाउन भूमिका खेल्छ। पूर्वडीआईजी मल्लका अनुसार नेपाल प्रहरीमा सिन अफ क्राइम इन्भेस्टिगेसन अफिसरको तालिम हुनै छाडेको छ। सोको टिमको तालिमका लागि प्रहरीले एकैजनालाई २५ देखि ३० लाख रुपैयाँसम्म लगानी गर्नुपर्छ। तर पछिल्लो समय यस्तो तालिम हुनै छाडेको मल्लले बताए। सोको टिमका लागि नियमित तालिम दिइरहनुपर्छ, पछिल्लो चरणमा यस्तो हुन छाडेको छ, उनी भन्छन्, महँगो भए पनि यो तालिमले घटनास्थल जाँच प्रकृति मुचुल्का उठाउने विशेषज्ञ प्रहरी तयार पार्छ। घटनास्थल बुझ्ने र प्रमाण बटुल्न दक्ष अधिकृत खटायौं, खटाएनौं ? त्यसैमा अपराधीको टुंगो लगाउने समय निर्धारण गर्छ। अघि सर्दै आयोग महिला हिंसा र बलात्कार घटनामा प्रहरी अनुसन्धान विवादित बन्दै गएपछि राष्ट्रिय मानवअधिकार आयोग आफैंले अनुसन्धान थाल्ने भएको छ। महिला र बालबालिकामाथि भएको हिंसा र बलात्कारका घटनाका मुद्दा प्रहरीले कमजोर बनाएर अदालत लाने गरेको निचोडसहित राष्ट्रिय मानवअधिकार आयोग आफैं अनुसन्धानमा लाग्ने भएको छ। महिला र बालबालिकामाथि भएको अपराधका मुद्दा कमजोर बनाइएको भन्दै हामीकहाँ उजुरी परेका छन्, आयोगले गरेको अनुसन्धानमा पनि यस्तो देखिएको छ, आयोगकी प्रवक्ता अन्सारीले भनिन्, किन यस्ता घटनाका मुद्दा कमजोर हुन्छन् र पीडितले मुद्दा हार्छन् ? बलात्कारका घटनामा प्रमाण संकलनमा भइरहेका कमजोरीको पनि हामी खोजी गर्छौं। बलात्कारका घटनामा अपराधीलाई भगाएर प्रमाण मेट्ने प्रहरीलाई कारबाहीका लागि गरेको सिफारिस कार्यान्वयन नगरी दोषी मानिएकालाई उल्टै बढुवा गर्ने गरेको भन्दै अन्सारीले आपत्ति जनाइन्। बलात्कारजस्ता गम्भीर घटनाका दोषीको पक्षमा अदालतबाट समेत ओभररुल गरिदिएर बढुवाको बाटो खोलिदिएका दृष्टान्त हामीले देखेका छौं, अन्सारीले भनिन्, अर्कातिर प्रहरीले आजसम्म परम्परागत रूपमै अनुसन्धान गर्दै आएको छ। एउटा प्रमाण बटुलेर अरु प्रमाण नबटुल्ने समस्या पनि प्रहरीमा देखिएको छ, यसले समग्र मुद्दा नै कम्जोर भएर पीडितले न्याय पाएका छैनन्। अन्सारीले बलात्कारका मुद्दामा समेत प्रहरीकै अनुसन्धान अधिकृत मध्यस्थकर्ता बनेका पाइएको बताइन्। बलात्कारको घटना डाँका चोरी जस्तो होइन, यी घटनालाई प्रहरीले साधारणरूपमा लिन्छ। मेलमिलापको सूत्रधार नै अनुसन्धान गर्ने अधिकारी भएका छन्, उनले भनिन्, पैसाको लेनदेन हुने भएकाले अनुसन्धान अधिकृत पीडितलाई हच्काएर मिल्न लगाउँछन्। यस्तो कुरा रोक्न अब आयोग आफैंले बलात्कार र महिला हिंसाका घटनामा अनुसन्धान थाल्दैछ। बलात्कारका मुद्दा कमजोर मोहना अन्सारी, प्रवक्ता, राष्ट्रिय मानवअधिकार आयोग राष्ट्रिय मानवअधिकार आयोगले पछिल्लो समय महिलामाथिका हिंसा र बलात्कारसम्बन्धी घटनालाई नजिकबाट नियालिरहेको छ। यसमा हामीले प्रहरीले गर्ने अनुसन्धानलाई पनि निगरानी गरिरहेका छौं। बलात्कार र महिला हिंसाका घटना जति सार्वजनिक हुँदैछन्, त्यति नै प्रहरीले नियतवश मुद्दा कमजोर बनाएको गुनासोसहित हामीकहाँ कयौँ उजुरी पनि परेका छन्। यस्ता मुद्दामा हामीले प्रहरीलाई पटकपटक पत्राचार गरेर मुद्दा कमजोर नबनाउन निर्देशन नै दिएका छौं। रामेछापमा आठ वर्षअघि भएको सुन्तली तामाङमाथि बलात्कारपछि हत्याको घटनामा संलग्नविरुद्ध हत्याको मात्रै मुद्दा चलाइयो। बलात्कार जस्तो जघन्य अपराधको घटनाका दोषीलाई अर्कै मुद्दा चलाएर सजायमा असर गर्ने काम पनि प्रहरीले गरेको पाइएको छ। हामीले दिएको निर्देशनलाई समेत लत्याउँदै प्रहरीले प्रमाण मेट्ने काममा संलग्नलाई उन्मुक्ति दिएको पनि पाएका छौं। बलात्कार जस्तो गम्भीर मुद्दामा अदालतले पनि ओभररुल गरिदिएर समस्या भएको छ। आजसम्म प्रहरीले गरेका अनुसन्धानमा प्रहरीले भएका प्रमाण पनि नबटुल्ने गरेको भेटेका छौं। प्रहरीको अनुसन्धान अझै परम्परागत प्रणालीमै चलेको छ, अब यसलाई आधुनिक प्रविधितर्फ लैजानु जरुरी भइसकेको छ। महिलाको हकमा हुने अपराधमा अब परम्परागत तरिकाले हुँदैन, प्रमाण संकलनमा ठूलो गडबडी भएको छ। बलात्कार र महिलामाथिका जघन्य हिंसाका घटनालाई प्रहरीले डाँका चोरीजस्तो केशसरह हेर्दा समस्या भएको छ। बलात्कार घटनामै मेलमिलापको सूत्रधारको काम पनि प्रहरीले गरेको छ। अनुसन्धान अधिकारी नै बलात्कारका घटनामा मेलमिलाप गराउन जुटेको हामीले भेटेका छौं। बलात्कार घटनालाई पीडकको पक्षमा प्रहरीले नै पैसाको लोभ देखाएर पीडित पक्षलाई थप अन्यायमा पार्ने काम भइरहेको छ। प्रहरीले नियतवश नै बदमासी गरेको देखिएकाले मानवअधिकार आयोग आफैं पनि अब महिलामाथिका हिंसा र बलात्कार घटनाको अनुसन्धानमा जुट्दैछ। भएका प्रमाण पनि मेटाएर पीडितलाई थप पीडित बनाइरहेको अवस्थालाई रोक्न आयोगले यी घटनामा आफैं अनुसन्धान थाल्ने योजना बनाइसकेको छ। अक्षम्य अपराध एसएसपी धीरजप्रताप सिंह, प्रमुख, अपराध महाशाखा प्रहरीले नियतवश प्रमाण मेटेको मलाई थाहा छैन। यदि यस्तो गरिएको छ भने यो भन्दा जघन्य अपराध अरू हुन सक्दैन। प्रहरीको काम भनेकै अपराध नियन्त्रण गर्ने हो। अपराधीलाई कानुनी दायरामा ल्याउने प्रहरीले हो। कसुरदारलाई पक्राउ गर्ने, उसका विरुद्धमा मुद्दा दायर गर्ने निकाय प्रहरी हो। त्यो निकायले बदनियतपूर्वक निर्दोषलाई फसाउने काम गरिनु गलत हो। प्रहरीमा जसले बदमासी गरेको छ विभागीय कारबाहीको व्यवस्था छ। त्यतिमात्रै नभएर नयाँ अपराधसंहिताले पनि कडा कानुनी सजाय तोकेको छ। सम्बन्धित जिम्मेवारी पाएको मान्छेले निष्ठाअनुसार काम गर्दैन भने त्यो उसको व्यक्तिगत जिम्मेवारी हो। तर एउटा प्रहरीले बदमासी गर्दा संगठनलाई नै खराब भन्न सकिँदैन। यदि बदमासी भएको पुष्टि भएमा संगठनले त्यस्ता प्रहरीलाई कारबाही गर्नुपर्छ। तत्काल छानबिन गरेर कारबाही गरिएन भने अरु इमानदार प्रहरीमाथि पनि प्रश्न चिन्ह उठ्छ। प्रहरी नै गलत बाटोमा गयो भने अपराधीले टाउको उठाउने मौका पाउँछन् र सामाजिक सुरक्षामा गडबडी हुन्छ। आमनागरिकको सुरक्षा गर्ने दायित्व बोकेको प्रहरीबाटै प्रमाण मेटाउने काम कल्पना पनि गर्न सकिँदैन। अपराध अनुसन्धानका क्रममा डाक्टरसहित अन्य पक्षको पनि भूमिका हुन्छ। घटनास्थलमा प्रमाण बटुल्ने तथा पोस्टमार्टम गर्ने काममा डाक्टरहरूले पनि महत्वपूर्ण जिम्मेवारी पाएका हुन्छन्। यदि उनीहरूबाट गल्ती भएमा त्यसको दोष पनि प्रहरीले नै बोक्नुपर्छ। केही घटनामा कमजोरी भएको अवस्थामा त्यसैलाई समग्रतामा हेरेर प्रहरी फेल भयो भनिनु उचित हुँदैन। नेपाल प्रहरी अपराध अनुसन्धानमा ९७ प्रतिशतभन्दा बढी सफल भएको छ। तर केही गम्भीर प्रकृतिका घटनामा हुने सानो कमजोरीले यी सफलतालाई ओझेलमा पारिदिन्छ। एउटा व्यक्तिको कमजोरीलाई समग्र संगठनमाथि नै प्रश्न उठाउनु चाहिँ उचित हुन्न। बरु अपराध अनुसन्धानमा प्रहरीलाई दक्ष र आधुनिक प्रविधियुक्त बनाउनेतर्फ पनि ध्यान दिन जरुरी छ।"
कमेडी अर्थात खिसीट्युरी,"सीताराम कट्टेल धुर्मुसको नाम र सान बेग्लै छ। टेलिभिजन कार्यक्रम हुन् वा स्टेज सो, सामाजिक कार्यका लागि उनी प्रशंसित छन्। चर्चित हास्यव्यंग्य टेलिसिरियल मेरी बास्सै मा उनी खड्काजी बनेका छन्। खड्काजीको अनुहार काटिएको छ। तालु फाटिएको छ। खड्काजीमार्फत् धुर्मुसले सम्पूर्ण खड्काहरू र तालु फाटेका व्यक्तिको हुर्मत लिएको ठहरियो। खड्काहरूले त्यसको विरोध गरे। अपांगता भएका व्यक्तिहरूले मिडिया हबको कार्यालयमै पुगेर विरोध गरे। अपांग संघबाट पहिले सामान्य विरोध भयो, पछि उनीहरू कन्भिन्स भए, सीताराम भन्छन्। बरु कन्भिन्स गरियो, यसको संवेदनशीलता बुझिएन। आत्मसम्मानमा घोचपेच चलिरह्यो। कुञ्जना घिमिरे सुन्तली मेरी बास्सै मा अगाडिका दाँत बाहिर निस्केको हुलियासहित वृद्धाको भूमिकामा अभिनय गरिरहेकी हुन्छिन्। उनले पनि ज्येष्ठ नागरिक समुदायमाथि व्यंग्य गरेकी छन्। माग्ने बुढा को रोलमा केदार घिमिरेले सम्पूर्ण गरिबप्रति व्यंग्य गरेको अनुभूत हुन्छ। मानिसको व्यक्तिगत स्वभावलाई लिएर ठूलो समुदायको आत्मसम्मानमाथि मजाक गरिएको छ। चर्चित टेलिसिरियल हरिबहादुरमदनबहादुर मा मदनबहादुर (मदनकृष्ण श्रेष्ठ) को अनुहारमा मासुको अस्वाभाविक डल्लो छ। बेलाबेला उनी त्यसलाई सुम्सुम्याइरहन्छन् पनि। के यसले अनुहारमा मासु पलाएका व्यक्तिहरूमाथि व्यंग्य गर्दैन ? मेकअपम्यानले यसो गर्दा राम्रो हुन्छ भने, त्यसैले गरेको, मदनकृष्णको मत छ। हरिबहादुर (हरिवंश आचार्य) ले पनि मुख बंग्याएर, आवाज बिगारेर त्यस्तै अनुहार हुने, उस्तै आवाज भएका मानिसमाथि व्यंग्य कसेका छन्। दशकौंदेखि चलेको दर्शक हँसाउने यो सस्तो स्टाइल अझै अनवरत चलिरहेकै छ। फिल्म रेशम फिलिली र होस्टेल रिटन्र्स मा मधेसी चरित्रलाई मुख्य चरित्रको सहायक र त्यसमाथि पनि हास्यपात्रका रूपमा प्रस्तुत गरियो। होस्टल रिटन्र्स मा मधेसी युवा इन्जिनियरिङ कलेजको होस्टल आउँदा उसको हातमा शिवको मूर्ति हुन्छ। सामान्यतः अनुमान गर्न सकिन्छ, इन्टरनेट सर्वत्र छ, कुनचाहिँ नेपाली युवाले त्यसो गर्ला ? यो त सीधै इतर समुदाय र संस्कृतिलाई रेडिक्युल (उडाउने) उद्देश्यले प्रेरित छ, फिल्म निर्देशक, समीक्षक नवीन सुब्बा भन्छन्, यो रेडिक्युल रेशम फिलिलीमा त झन् पराकाष्ठामा छ, त्यहाँ मधेसी चरित्रलाई बाख्रासँग शारीरिक संसर्ग राखिरहेका भाव मात्र होइन, पात्रले पिसाव फेर्दा बसेर फेर्ने गरेको देखाइएको छ। रेशम फिलिली रिलिजपछि केही मिडियाले मधेसी पात्र मुलधारमा स्थापित भएको प्रकृतिको फिचर पनि छापे। खासमा यी चलचित्रमा मधेसी चरित्रलाई उपाहास गरेर हास्य सिर्जना गर्न खोजिएको छ। थाहा छैन किन यसैलाई नेपाली मिडियाले मधेसको मूलधारीकरण भनेको हो, सुब्बाको प्रश्न छ, यहाँ त मधेसको मूलधारीकरणभन्दा उनीहरूलाई हेय दृष्टिले मात्र प्रस्तुत गरिएको देखिन्छ। हाम्रा फिल्म, टेलिसिरियलमा नेवार समुदायका व्यक्तिले बोल्ने शैली टिपेर ट लाई त, र तलाई ट बोली व्यंग्य गर्न थालिएको उहिल्यैदेखि हो। मेरी बास्सै को मुस्कान पासा यसैको उदाहरण हो। नयाँ फिल्म निर्देशकले पनि यस्ता पक्षमा खासै ध्यान दिएनन्। निर्देशकले यो संवेदनशीलता बुझेको भए लुट को हाकु कालेको जन्म हुने नै थिएन। पछिल्लो समय नेपाली फिल्म र टेलिसिरियलमा जयनन्द लामाको अवतार भिन्न छ। छक्का पञ्जा सिरिजदेखि घामपानी सम्म उनी तामाङलगायत हिमाली समुदायले प्रायः आकार लाएर बोल्ने लवजमा प्रस्तुत छन्। हास्यसिरियल होस् या फिल्म, यस्तै लबजमा प्रस्तुत हुने अर्की कलाकार हुन् डोमा ह्योल्मो। जयनन्द र डोमालाई बोल्न लगाइने लबजले सिंगो हिमाली समुदायको आत्मसम्मानमा कति ठेस पुग्छ ? निर्देशकहरूको ध्यान खासै गएको देखिँदैन। सिर्जनात्मक उत्पादन मानिने फिल्ममा यसरी अरूलाई गिज्याउनु त अब परम्पराजस्तै भयो। प्रायः कमेडी शृंखलामा गरिब नै सबैभन्दा धूर्त, ठग र बदमास देखाइएको हुन्छ। फरक क्षमता भएकामाथिको यो असभ्य व्यंग्य ले स्वस्थ समाज निर्माण गर्छ कि आफू मात्रै अब्बल ठान्ने परम्परागत समान्तवादी सौन्दर्य चेतको मलजल ? बहुरंगी, बहुभाषी र बहुसांस्कृतिक मनहरूलाई जोडेर एकताबद्ध र समृद्ध नेपाली राष्ट्रवादको निर्माण गर्छ कि हीनताबोधी मनोग्रन्थीको बढोत्तरी ? आफूले निर्वाह गरेको चरित्रले आफ्नै समुदायलाई उडाएको छ भन्ने मर्मको बोध सम्बन्धित कलाकारलाई होला कि नहोला ? त्यस्ता टेलिसिरियल या फिल्म निर्देशन गर्नेले ती समुदायबारे, तिनका सामाजिक मनोविज्ञानबारे कतिको अध्ययनअनुसन्धान गर्छन् ? यसरी कसैलाई होच्याएर व्यंग्य गर्नुले हामी बाँचिरहेको समाजमा कस्तो प्रभाव पार्ला ? हास्यकलाकर्मीले हाम्रो समाजको खास अन्तर्य नबुझेसम्म उनीहरू मधेसीलाई व्यंग्य गर्न उनीहरूकै लवज (हिन्दीमि िश्रत नेपाली भाषा) मा बोलेर उडाइरहनेछन्। रेडियोमा त निकै अघि रामबिलासधनियाँ नामक कार्यक्रम व्यापकै हिट थियो। यही रामविलासधनियाँकै छविबाट नेपाली कलाक्षेत्रमा दीपकराज गिरी र दीपा श्री निरौलाको जन्म भएको हो, जबकि यी पात्रको जन्म मधेसी समुदायको सम्मानको उपज नभई मधेसलाई खिसिट्युरी गर्ने पहाडी मनोविज्ञान को उपज थियो। पान चपाइरहेको, टाउकोमा गम्छा बेरेको, हुँदाखाँदाको सेतो अनुहारमा कालो रंग पोतेर सन्दीप क्षेत्री मिठाईलाल जादव बनेर ह्वाट द फ्लप मा हाजिर हुन्छन्। यो खासमा आममधेसी समुदाय, उनीहरूको जीवनशैली र बोलीवचनमाथिको ठूलो व्यंग्य हो। पपुलर मिडियामा मधेसी समुदायलाई जसरी प्रस्तुत गरिएको छ, त्यसले त्यो समुदायप्रति ह्युमिलेट गरिरहेको छ, प्रोफेसर अरूण गुप्ता भन्छन्, आफ्नो (एकल) दृष्टिकोणबाट मात्र समाजलाई हेरिँदाको नतिजा हो यो। राम्रा भनिएका फिल्ममा होचा मानिसलाई हास्य भूमिकामा खेलाएर हँसाउने परम्परा त झन् पुरानै हो। अरूको पहिचानलाई सम्मान नगर्ने र आफूलाई मात्रै केन्द्रमा राखेर हेर्ने परम्पराको उपज मान्न सकिन्छ यसलाई। विश्लेषक तुलानारायण साहको मत छ, समाजमा स्थापित शक्ति सम्बन्धसँग सम्बन्धित छ यो। असहाय र प्रतिकार गर्न नसक्नेलाई जे गरे पनि हुन्छ भन्ने सोचाइले पनि यस्तो भएको हो। खासगरी टेलिभिजनका हास्य कार्यक्रममा धेरैजसो व्यंग्य फरक स्वभाव वा विशेषता भएकामाथि नै भइरहेको हुन्छ। नेवार, मगर, तामाङ, मधेसी, शेर्पा वा त्यस्तै अन्य आदिवासी जनजाति समुदायका कुनै व्यक्तिले प्रस्ट खस नेपाली भाषा बोल्न नसक्दा हास्यको विषय बनाइन्छ। सांसद एवं अखिलका अध्यक्ष नवीना लामाको लबजलाई लिएर सामाजिक सञ्जालमा धेरैले धेरैपटक खिसिट्युरी गरेको भेटिन्छ। यो उनीमाथि मात्रै होइन, उनी जोडिएको समुदायमाथिकै अपमान हो। यो नेपाली कला क्षेत्रको मात्र समस्या भने होइन। केही वर्षअघि भारतीय हास्य प्रस्तोता कपिल शर्मा नेपाल आउँदा होटल याक एण्ड यतिमा आयोजित पत्रकार सम्मेलनमा सोधिएको थियो, तपाइँको कमेडी शोमा किन तेस्रोलिंगीलाई उडाउने गरी कन्टेन्ट निर्माण गरिन्छ ? कपिल शर्मा बोल्न सकेनन्। किनभने, उनले पनि जानीनजानी भारतीय संस्थापन मनोविज्ञानको पक्षपोषण गरिरहेका थिए कलामार्फत। आफूले निर्माण गरेको चरित्रमाथि यसरी फरक कोणबाट पनि औंलो ठडिन सक्छ भनेर उनले सायदै सोचेका थिए। यी त केही नमुना टीभी सिरियल हुन्। यिनको सूची लामै हुन सक्छ। हरेक टेलिसिरियल, हास्यव्यंग्य कार्यक्रममा यस्ता कुनै जात विशेष, अपांग या कुनै समुदायका विशेष शैलीलाई लिएर गरिने व्यंग्य सहरमा चलिरहेकै छन्। तर, गम्भीर पक्षचाहिँ के हो भने जुन वर्ग, समुदाय, लिंग वा क्षेत्रलाई व्यंग्य गरिएको छ आफैंलाई उडाएको सामग्री हेरेर उनीहरू पनि दंग हुन्छन्। अरू त अरू शारीरिक रूपमा अशक्तप्रति पनि संवेदनशील छैनन् हाम्रा टेलिसिरियल, अरूण गुप्तो भन्छन्, आफूभन्दा फरक समुदायका मानिसलाई जोक बनाउँदा उनीहरूलाई मान्यता नदिएको र उडाएको ठहरिन्छ। हास्य कलाकारहरूले जातीय सद्भाव माथि उठाउने हिसाबले गह्रुंगो र कलात्मक व्यंग्य पस्किनुपर्छ भन्ने मत छ कलाकार हरिवंश आचार्यको। कुनैकुनै सन्दर्भमा कुनै विशेष जातको क्यारिकेचर गर्नुपर्ने पनि हुन सक्छ, उनी भन्छन्, तर, त्यो क्यारिकेचरले त्यो समुदायको प्रतिष्ठामा आँच पुर्याउनुहुन्न। उनीहरूले पछिल्लो समय एउटा सिरियल बनाएका छन् मदनबहादुर नेवारबहादुर। त्यसमा हरिवंश नेवार बनेका छन्। मदनकृष्ण चाहिँ बाहुन्। त्यो सिरियल बाहुनले हेर्दा पनि उसलाई चित्त दुख्दैन, नेवारले हेर्दा पनि चित्त दुख्दैन, हरिवंश भन्छन्। व्यंग्य अर्थात् खिसीटिउरी। समाजमा बहुसंख्यामा रहेकाहरूले आपूभन्दा फरक स्वभाव भएकालाई जहिल्यै सधँै खिसीटिउरी गर्छन् र मनोरञ्जन लिइरहन्छन्। व्यंग्य भनेकै अरूलाई हेपेर मजा लिने हो भन्ने चेतमा परिवर्तन आउनै बाँकी छ जबकि कलाकार मदनकृष्ण श्रेष्ठ भन्छन्, देश, भाषा, शरीर, संस्कृतिलाई उडाएर गरिएको व्यंग्य स्वस्थ होइन। कलाकारले त समाज जोड्नुपर्छ। फिल्म र टेलिसिरियल पनि सिर्जनशील उत्पादन हुन्। यस्ता हरेक सामग्री निर्माण आफैंमा राजनीतिक क्रिया हो। यस्तो राजनीतिक क्रियामा शक्तिको अभ्यास गरिन्छ। त्यसैले मूलधारका सिरियलले मूलधारकै शक्तिसंरचना र त्यसको मनोविज्ञान आफूमा परावर्तित गराएका हुन्छन्। लेखक एवं समीक्षक उज्ज्वल प्रसाईंको मत छ, शक्तिसंरचनाबारे आलोचनात्मक दृष्टि नभएका मानिसले बनाएका टेलिसिरियलमा अपांगता भएका, गरिब, महिला, दलित, मधेसी र जनजातिलाई त्यही शक्तिसंरचनाले जस्तै तल्लो दर्जा दिन्छन्। उपन्यासकार एलफ्रिड जेलिनेक (नोबेल पुरस्कार विजेता) को पनि त्यस्तै विचार छ। साहित्य आवाजहीनहरूको पक्षधर हुन्छ। यसलाई कलाको व्यापक फलकमा राखेर हेर्नु जरुरी हुन्छ। अर्थात् व्यंग्य सत्ता र शक्तिशालीमाथि हुनुपर्छ। तर, हामीले सिरियलहरूमा देखिरहेको व्यंग्य फरक क्षमता भएका र सीमान्तकृतमाथि भइरहेको छ। कविस्तम्भकार अभय श्रेष्ठ भन्छन्, फरक क्षमता भएकामाथिको व्यंग्य मूर्खता र संवेदनहीनताको हद हो। यस्तामा कलाकार मनोज गजुरेल अलिक भिन्न छन्। उनी प्रायः शक्तिशालीहरूलाई गिज्याइरहेका हुन्छन्। कहिले डोनाल्ड ट्रम त कहिले प्रचण्ड बनेर। गत तिहारमा आयोजित सिस्नुपानी देउसी भैलीमा पनि उनी प्रचण्डको डुब्लिकेट बनेर प्रस्तुत भए। जात, धर्म, संस्कृति अति संवेदनशील विषय हुन्। तीमाथि हल्का टिप्पणी गर्नुअघि धेरैपटक सोच्नुपर्छ, गजुरेल भन्छन्, मानिसलाई ह्युमिलेट गर्नेखालका विषयमा सेल्फ एडिट गर्नुपर्छ। आफूले गर्ने व्यंग्यले समाजलाई जोड्छ कि तोड्छ भन्नेमा गम्भीर भएर सोच्नुपर्छ। आफूभन्दा फरक समुदाय, जातजातिलाई मजाक गरेर उडाएर बनाइएका सिरियल अब नेपाली समाजमा नौला होइनन्। तर, हास्यकलाकार दीपकराज गिरी यसो गर्नुलाई उडाइएको मान्दैनन्। भन्छन्, यसलाई उडाएको भन्न मिल्दैन। कमेडीबारे जानकारी नभएको व्यक्तिले भन्ने कुरा हुन् यी। उनको विचारमा सिरियलमा मधेसी वा नेवारी लवज बोलिनु उसको मदर टोनमाथि न्याय गर्नु हो। उनी यसलाई विश्वव्यापी चलनकै रूपमा दाबी गर्छन्। उनका अनुसार तराई मूलको मान्छेले शुद्ध नेपाली बोल्यो भने दर्शक कन्भिन्स हुँदैन। जुन जातजातिलाई रिप्रिजेन्ट गरी सिरियलमा प्रस्तुत गरिन्छ, त्यसको मदर टोन आउनै पर्छ, गिरी भन्छन्, कलाबारे सामान्य पनि ज्ञान नभएका मानिसले भन्ने कुरा हुन् यी। तर, सिरियलमा हसाउनकै लागि मात्रै नेवार राखिन्छ भने त्यो उडाएको भन्नुपर्छ। अहिले सबैभन्दा चल्ने कमेडी फिल्म बनाउने उनै गिरी हुन्। कुनै समय उनको सिरियल तीतो सत्य मा कविलाई उडाइन्थ्यो, मानौं कविता लेख्नु घोर अपराध हो। फिल्म वडा नम्बर ६ मा पनि कविलाई नै उडाइएको छ। आखिर किन उडाइन्छ कविलाई ? कवितालाई ? कविको बानी हुन्छ आफ्नो रचना कसैलाई सुनाइहालुँ र फिडब्याक लिइहालुँ, तीतो सत्यका निर्देशक गिरी भन्छन्, समाजमा कविको यथार्थ जे छ, त्यही गरेका हौं। आममानिसभन्दा कविको जीवन र चिन्तनप्रणाली केही फरक हुन्छ। अलिकति आवेग, अलिकति भावुकता, अलिकति संवेदना र अलि बढी आक्रोशले नै सामान्य मान्छेबाट उठेर एक व्यक्ति कवि बन्छ। पहिलो संविधानसभामा समानुपातिक निर्वाचनमार्फत राज्य संयन्त्रमा पहुँच नभएका समुदायबाट चुनिएका सभासद्लाई पनि कमेडी सोहरूले व्यंग्य गरेका थिए। खासमा कुनै जातिमाथि उसको लवजलाई लिएर व्यंग्य गरिनु समाजमा जमेर बसेको जातिभेदी मानसिकताकै प्रतिफल हो। समाज नबुझेका र फिल्मलाई बौद्धिक र सिर्जनात्मक उत्पादन हो भन्ने गहिरो ज्ञान नभएका मानिसले बनाएका सिरियलमा यस्तो व्यंग्य हुने गर्छ। जसको मातृभाषा खस नेपाली होइन, जसको जिब्रोमा त्यो भाषा अभ्यस्त छैन, त्यसले जसोतसो त्यो भाषा बोल्नु नै ठूलो कुरा हो। त्यो बोल्दा उसको आफ्नै भाषाको ध्वनि आउनु अस्वाभाविक होइन। यस्तो व्यंग्य गर्नेले खस नेपाली भाषीले नेवारी, तामाङ वा मैथिली बोल्नुपर्यो भने के हालत होला भन्ने महसुस गरेका छैनन्, अभय श्रेष्ठ भन्छन्, व्यंग्य गर्नेले नबुझेको के भने शिक्षित नभए पनि ती सभासद् आफ्नो क्षेत्रका अग्र्यानिक बुद्धिजीवी थिए। खासमा उनीहरू आफ्नो समुदायको दुःख निदानको उपाय संविधानमा समावेश गर्न आएका थिए। तिनको भोगाइ र दुःख निवारणको उपाय राजधानीका कुलीन र उच्च शिक्षितले महसुस गर्न सक्ने कुरै थिएन। विविध भाषाभाषीको क्यारिकेचर गर्नु ठीक हो तर पात्रको भूमिकामा न्याय गरिनुपर्छ भन्छन् हास्यकलाकार जितु नेपाल। पहिरन लगाउनु, क्यारिकेचर गर्नु भाषा नमरोस् भनेर हो। त्यसमा कुनै एउटा समुदायको पात्रलाई खराब, चोरको रूपमा प्रस्तुत गर्नु, कसैलाई नकारात्मक असर पुर्याउने गरी व्यंग्य गर्नु राम्रो भएन, नेपाल भन्छन्, दृष्टिविहीनकै या अपांगकै पात्रको अभिनय गर्दा पनि उनीहरूलाई पोजेटिभ्ली प्रमोट गर्नुपर्छ। फिल्म होस् या टेलिफिल्म, कन्टेन्ट निर्माणमा गम्भीरतापुर्वक सोचविचार, विवेचना र विश्लेषण गर्ने नेपालमा खासै अभ्यास छैन। समाजमा के सन्देश दिने भन्नेमा मिडिया र सिरियलहरू गम्भीर नभएको कारण पनि यस्तो भएको ठान्छिन्, समाजशास्त्री निर्मला ढकाल। खस आर्य र बाहुन क्षेत्रीको बाहुल्य छ भने त्यो मेजर ग्रुपले अर्को माइनर ग्रुपलाई होच्याउने गर्छ। यसले एक जातिलाई सामाजिक बहिष्करणतिर लैजान्छ, ढकाल भन्छिन्, उदाहरणका लागि मिडियामा त्यस्तो सिरियल हेर्ने पुस्ताले मधेसीसँग वा नेवारसँग सिरियलमा देखाइएजस्तै खराब व्यवहार गर्नुपर्छ भन्ने सोच्छ। उनका अनुसार नलेज प्रडक्सन हाउस हो मिडिया। मिडियाले जस्तो ज्ञान दिन्छ, त्यस्तै नलेज लिन्छ समाजले। समाजमा के सन्देश दिने भन्नेमा मिडिया गम्भीर देखिँदैन, उनको मत छ। हाम्रा टेलिसिरियलहरूले गम्भीर हुनुपर्ने संवेदनशील विषयमा हँसाइरहेका छन्। यस हिसाबले कमेडी सिरियलले हाँसोमाथिको अपव्याख्या गरिरहेका छन्। त्यस्ता सिरियल बनाउने निर्देशकहरूले युनिभर्सल भ्यालुज र कलात्मक वजन बुझेका छन् कि छैनन् ? प्रश्न उठ्छ। कानुनी बन्दोबस्त मुलुकी अपराध संहिता ऐन, २०७४ को दफा ३०५ को उपदफा २ ले कसैले कसैलाई होच्याउने नियतले बोली वा वचनले अपमानजनक शब्द प्रयोग गरेमा निजले गाली गरेको मानिनेछ भन्ने व्यवस्था गरेको छ। सो व्यवस्थालाई अझ प्रस्ट गर्दै गाली मात्र नभई दफा ३०६ को उपदफा २ को खण्ड क र ग ले बेइज्जत गरेको मानिने भन्ने व्याख्या गरेको छ। त्यस व्याख्याअनुसार विद्युतीय सञ्चारमाध्यम, शब्द, आवाज, संकेत समेतबाट अरूको इज्जतमा धक्का पुर्याउने नियतले वा धक्का पुग्न सक्छ भन्ने जानीजानी वा विश्वास गर्ने मनासिव कारण भई लेखेर, आचरण वा आकार वा चिह्न वा प्रचार प्रसारद्वारा पनि गाली र बेइज्जती गर्न नहुने प्रावधान राखिएको छ। त्यस्तो गाली वा बेइज्जती गराउने सञ्चार सामग्री पनि उत्पादन गरी बेचिने वस्तु भएकाले त्यस्तो रूपमा कुनै जाति समुदाय विशेषलाई होच्याउने प्रकृतिका सञ्चार सामग्री मनोरञ्जनका रूपमा बिक्री वितरण गर्नु पनि कानुनी दृष्टिमा अपराध नै हो। उक्त उपदफाको खण्ड (ग)मा त अझ व्यंग्य गरी वा अरू कुनै घुमाउरो तवरले कुनै आक्षेप लगाएमा पनि बेइज्जती गरेको मानिनेछ भन्ने व्यवस्था गरिएको छ। त्यस्तो गाली र बेइज्जती बाँचेका व्यक्तिको मात्र नभई मृत्यु भइसकेका व्यक्तिहरूको हुने व्यवस्था पनि कानुनमा छ। मरिसकेका व्यक्ति वा लोप भइसकेका समुदाय कुनै रहेछ भने उनीहरूको बेइज्जत गर्नेलाई समेत सजायको व्यवस्था गरिएको छ। त्यस्तो कसुर गर्ने व्यक्तिलाई सो ऐनको दफा ३०७ ले दुई वर्षसम्म कैद वा २० हजार रुपैयाँसम्म जरिवाना वा दुवै सजाय हुन्छ। तर, महत्वपूर्ण कुरा के छ भने त्यसरी होच्याउने, व्यंग्य गर्ने, गाली वा बेइज्जती गराउने काममा विद्युतीय वा अन्य आमसञ्चारका माध्यम प्रयोग भएको रहेछ भने दुई वर्षसम्म कैद वा २० हजार रुपैयाँसम्म जरिवाना वा दुवै सजायमा पनि थप एक वर्षसम्म कैद र १० हजार रुपैयाँसम्म जरिवाना गर्न सकिने व्यवस्था ऐनमा छ। समाजमा यस्तो विभेद छ भन्ने प्रदर्शन गर्न, अध्ययनअनुसन्धानका लागि, सूचना प्रवाह गर्नका लागि, सत्यतथ्य बाहिर ल्याउन त्यही उद्देश्यले त्यस्तो सामग्री प्रयोग भएको छ भनेचाहिँ गालीबेइज्जती गरिएको नमानिने व्यवस्था पनि अपराध संहिताले गरेको छ। होच्याउने उद्देश्यले हो भने मात्र सजायको व्यवस्था गरिएको छ। गिज्याएझैं लाग्छ तुलानारायण साह, विश्लेषक म ०४८ सालमा जनकपुरबाट काठमाडांै आएको हुँ। त्यतिबेला काठमाडौंमा तरकारी तथा फलफूल बेच्ने काममा मधेसी अनुहार प्रशस्तै देखिन्थे। तिनीहरूलाई व्यापारका लागि यहाँको समाजमा बोलिने भाषा बोल्नै पर्ने बाध्यता थियो। तर, तिनले बोल्ने नेपाली भाषा पहाडे समुदायले बोलेजस्तो हुँदैन्थ्यो। हिन्दी, मैथिली वा भोजपुरी मि िश्रत नेपाली हुन्थ्यो जो गैरमधेसीलाई सुन्दा उटपट्याङ लाग्थ्यो। पढेलेखेका मधेसीको पनि हिन्दी, मैथिली वा भोजपुरी टोन आइहाल्थ्यो। सहर बजारमा घुम्दा, तरकारी वा फलफूल किन्दा त्यस्ता व्यापारीसँग पहाडे समुदायका व्यक्तिले तिनकै शैलीमा नेपाली बोलेर संवाद गरेको सुनिन्थ्यो। त्यो सामान्य कुरा थियो। तर, कहिलेकाहीँ सरकारी कार्यालय, सार्वजनिक स्थल वा कलेजमा मसँग पनि कसैकसैले त्यस्तै हिन्दीमि िश्रत नेपाली भाषा प्रयोग गर्थे। मलाई त्यस्तो पटक्कै मन पर्दैनथ्यो। आफैंलाई गिज्याएजस्तो लाग्थ्यो। रिस पनि उठ्थ्यो तर केही गर्न सक्ने अवस्था हुँदैनथ्यो। के कुराले तिनलाई हामीसँग गिज्याउने शैलीमा कुरा गर्न उक्साउँदो रहेछ जस्तो प्रश्न मनमा उब्जिरहन्थ्यो। म २७ वर्षदेखि कुपण्डोलमै बस्दै आएको छु। कुपण्डोलमा पञ्जावी अनुहारका मानिस टन्न देखिन्थे। तिनीहरूसँग पहाडेहरूले गर्ने कुराकानी, व्यवहार हेर्दा हामी मधेसीभन्दा फरक थियो। तिनीसँग हिन्दी मि िश्रत नेपाली वा मैथिली वा भोजपुरी मि िश्रत नेपाली बोलिँदैनथ्यो। पञ्जावी त पक्का भारतीय हुन, उनीहरूको जनसंख्या पनि थोरै छन्। उनीहरूसँग काठमाडौंका मानिसले इज्जतपूर्ण व्यवहार गर्ने, शिष्ट शैलीमा बोल्ने तर हामी मधेसीसँग किन गिज्याउने, होच्याउने शैलीमा कुरा गर्छन् होलाजस्तो प्रश्नले सताइरहन्थ्यो। हामीलाई गिज्याइन्छ। चुप लागेर, सहेर वा हाँसेर टालिदिन्छौँ। त्यसले गिज्याउने मानिसको मनोबल बढ्छ। यो ०४९५० तिरको प्रसंग हो। यी कुरा मनमा खेलिरहँदा म त्रिचन्द्र कलेजमा बीएससी पढ्थेँ। अब प्रतिवाद नगरी हुन्न भनेर जहाँ त्यस्तो व्यवहार हुन्थ्यो प्रतिवाद गर्न थालेँ। त्यसपछि दिनदिनै झगडा हुन थाल्यो। जहाँ पनि भनाभन भइहाल्ने। पछि ०५१ सालमा पुल्चोक इन्जिनियरिङ पढ्न थाल्दा पनि त्यही व्यवहार हुन्थ्यो र त्यसरी नै प्रतिवादको प्रयास गरिन्थ्यो। ०५३५४ सालतिरको कुरा हो। बुधबार साप्ताहिक पत्रिकामा धीरेन्द्र प्रेमर्षिले रामचलितरको चिठी शीर्षकमा साप्ताहिक कोलम लेख्न थाल्नुभयो। भाषाचाहिँ त्यही हिन्दी, मैथिली र भोजपुरी मिश्रित हुन्थ्यो। पुल्चोक क्याम्पसको होस्टलमा विद्यार्थीहरू बडो रमाइरमाई त्यो पत्रिका पढ्ने गरेको सम्झिन्छु। त्यस्तो लेखमा कन्टेन्ट जे भए पनि पहाडे साथीहरूका लागि त्यसको भाषाचाहिँ रमाइलो गर्ने मेसो बनेको थियो, हामी मधेसीका लागि चाहिँ गिज्याएको अनुभव हुन्थ्यो। हामी सुनेर पनि नसुनेझैँ गर्दै बाटो लाग्थ्यौँ। त्यसपछि रेडियोमा रामविलासधनियाँको कार्यक्रममा त्यस्तै भाषाको प्रयोग हुन थाल्यो। टेलिभिजनका कतिपय कार्यक्रममा पनि मधेसीसँगको संवादमा त्यस्तै भाषा, शैली प्रयोग हुन थाल्यो। केही हदसम्म अहिले त्यो जारी छ। यस्तो किन हुन्छ ? कसैले जानीजानी किन कसैलाई होच्याएर बोली, व्यवहार गर्छन्। मलाई लाग्छ, यो समाजमा स्थापित शक्ति सम्बन्धसँग सम्बन्धित कुरा हो। कसैलाई पनि यदि यो ठानिन्छ कि यो असहाय हो, यिनलाई जे गरे पनि केही गर्न सक्दैनन्। अथवा मलाई मन लागेको कुरा भनिदिँदा पनि यसले के गर्न सक्छ र ? जस्तो विचार मनमा आयो भने मान्छेले अर्काको भावना नजरअन्दाज गर्न थाल्छन्। काठमाडौंको समाजमा मधेसीबारे त्यस्तै धारणा छ। ०६० को दशकसम्म नेपाली राज्य र राजनीतिमा मधेसीको कुनै खास हैसियत थिएन। सामाजिक रूपमा पनि प्रतिवाद गर्न सक्ने हैसियत थिएन। त्यसकारण प्रारम्भमा व्यक्तिहरूलाई अनौपचारिक ठाउँमा गिज्याउने शैली प्रयोग गर्थे। पछि त्यो आम भयो र समुदायलाई गिज्याउन त्यो शैली प्रयोग हुन थाल्यो। पञ्जावीहरू प्रतिवाद गर्थे। त्यसकारण तिनीहरूसँग अहिले पनि त्यस्तो होच्याउने व्यवहार हुँदैनन्। गोराहरू विश्वमै शक्तिशाली समुदाय हुन्। त्यसकारण तिनको भाषा, शैली नेपाली समाजमा अनुकरणीय बनेको छ। (कुराकानीमा आधारित)"
ईपीएल उपाधि ललितपुलाई,काठमाडौं : एभरेस्ट प्रिमियर लिग (ईपीएल) को उपाधि ललितपुर प्याट्रिओट्सले जितेको छ छ। त्रिवि क्रिकेट मैदानमा शनिबार भएको फाइनलमा भैरहवा ग्लाडियटर्सलाई १४ रनले पराजित गर्दै ललितपुरले उपाधि कब्जा गरेको हो। भैरहवाले टस जित्दै पहिले फिल्डिङ गरेको थियो। ब्याटिङको निम्तो पाएको ललितपुरले निर्धारित २० ओभरमा ९ विकेट गुमाएर १ सय ५५ रन बनायो। जवाफमा भैरहवाले पुरै ओभर खेल्दा १ सय ४१ रन मात्र बनाउन सक्यो। उपाधि कब्जा गर्नेक्रममा ललितपुरका लागि विदेशी खेलाडी जयकिशन कोल्सावालाले सर्वाधिक ५७ रनको योगदान गरे। सन्दीप जोराले २४ र गौरव तोमरले २३ रन जोडे। अन्य व्याट्सम्मेनले उल्लेख्य रन जोड्न नसके पनि ललितपुरका बलरसामु भैरहवाका व्याट्समेन टिक्न सकेनन्। भैरहवाका प्रदिप सिंह ऐरीले सर्वाधिक ३४ रन जोडे। त्यस्तै रविइन्दर सिंहले २९ रन बनाए। तर अन्य व्याट्सम्यान क्रिजमा टिकेर रन बनाउन नसक्दा भैरहवाले ललितपुरलाई उपाधि सुम्पन बाध्य भयो। ललितपुरलाई उपाधि दिलाउन ललितनारायण राजवंशीले महत्वपूर्ण ३ विकेट लिए। राजवंशी म्यान अफ दि म्याच बने।
शरदको वर्चस्वविरुद्ध ज्ञानेन्द्रको चुनौती,"काठमाडौं : घरेलु टीट्वेन्टी फ्रान्चाइज क्रिकेट प्रतियोगितामा शरद भेषावकरले नेतृत्व गरेको टोली हरेक पटक फाइनलमा पुगेको छ। ज्ञानेन्द्र मल्लले नेतृत्व गरेको टोलीले भने घरेलु फ्रान्चाइज प्रतियोगितामा शरद अनुपस्थित रहेको सन् २०१८ को धनगढी प्रिमियर लिग (डीपीएल) मा मात्रै फाइनल खेलेको छ। नेपाली राष्ट्रिय टोलीका समेत महत्त्वपूर्ण यी दुई खेलाडीले कप्तानी गरेका दुई टोली शरदको भैरहवा ग्लाडिएटर्स र ज्ञानेन्द्रको ललितपुर प्याट्रियट्सबीच शनिबार त्रिवि क्रिकेट मैदानमा एभरेस्ट प्रिमियर लिग (ईपीएल) को उपाधिका लागि प्रतिस्पर्धा हुँदैछ। विगतको तथ्य र जारी प्रतियोगिताको अघिल्लो चरणको प्रदर्शनले समेत यी दुई टोलीबीचको उपाधि भिडन्त रोमाञ्चक हुने निश्चित देखिन्छ। नेपालमा अहिलेसम्म आयोजना हुँदै आएको प्रमुख तीनमध्ये ईपीएल, डीपीएल र पोखरा प्रिमियर लिग (पीपीएल) को अहिलेसम्म भएका पाँचमध्ये शरदले चारवटा संस्करणमा कप्तानको हैसियतमा सहभागिता जनाएका छन्। ती चारवटै संस्करणमा टोलीलाई फाइनलसम्म पनि पुर्याएका छन्। सन् २०१७ मा भएको डीपीएलको पहिलो संस्करण र गतवर्ष भएको ईपीएलको फाइनल खेलमा पारस खड्का नेतृत्वको टोलीसँग पराजय बेहोरेका शरदले यसै वर्ष भएको पीपीएलको पहिलो संस्करणको फाइनलमा भने पारसकै टोलीलाई पराजित गर्दै बदला लिएका थिए। यो वर्ष पारसले कप्तानी गरेको टोली फाइनलमा पुग्न सकेन। पारसको टोली विराटनगर वारियर्स राउन्ड रोबिन लिग चरणबाटै बाहिरिएको छ। त्यसैले शरदले कप्तानको हैसियतमा यस पटक उपाधिका लागि पारस नेतृत्वको टोलीको अनुपस्थितिमा ज्ञानेन्द्र नेतृत्वको टोलीसँग प्रतिस्पर्धा गर्न लागेको हो। प्रतियोगिताको अघिल्लो चरणको प्रदर्शनलाई हेर्दा दुवै टोली सशक्त देखिएका छन्। उद्घाटन खेलमा विराटनगरसँग पराजित भएको ललितपुर त्यसपछिका सबै खेलमा जित हात पार्दै फाइनलसम्मको यात्रा तय गरेको टोली हो। त्यसको तुलनामा समूहगत चरणका अन्तिम दुई खेलमा पराजय बेहोर्दासमेत भैरहवा प्ले अफमा पुग्न सफल भएको हो। त्यसपछि प्ले अफ चरणका दुवै खेल जित्दै शरदको टोलीले फाइनलको यात्रा तय गरेको थियो। प्रतियोगिताभर दुवै टोलीमा रहेका नेपाली र विदेशी खेलाडीले समेत सशक्त प्रदर्शन गर्दै आएका छन्। भैरहवाबाट युवा खेलाडी रोहित पौडेलसँगै कुशल मल्लले समेत महत्त्वपूर्ण खेलमा टोलीलाई विजयी बनाउन महत्त्वपूर्ण भूमिका निर्वाह गर्दै आएका छन्। यसैगरी विदेशी खेलाडीमध्ये डच रायन टेन डोस्काटे र भारतीय रभिइन्दर सिंहले प्रायः खेलमा महत्त्वपूर्ण योगदान पुर्याएकै छन्। ललितपुरका लागि प्रतियोगिताभर भारतीय खेलाडी गौरव तोमर, जयकिशन कोल्सावाला र सन्नी पटेल हाबी देखिएका छन्। यसैगरी ललितनारायण राजवंशी, योगेन्द्रसिंह कार्की, पवन सर्राफजस्ता युवा खेलाडीको प्रदर्शन पनि उच्चस्तरको रहँदै आएको छ। त्यसैले शनिबार यी दुई टोलीको उपाधि भिडन्त रोमाञ्चक हुने निश्चित छ। दुवै टोलीका कप्तानले एकअर्काको क्षमता पनि राम्ररी बुझेका छन्। त्यसैले जसले राम्रो खेल्यो उपाधि त्यही टोलीको पोल्टामा पर्ने पक्का छ। ललितपुर राम्रो टोली हो। राम्रा खेलाडी पनि छन्। प्रतियोगिताभर उसले एकमात्र हार बेहोरेको छ, भैरहवाका कप्तान शरदले भने, त्यसैले सकेसम्म राम्रो खेल्ने प्रयास गर्नेछौं। दुवै टोली सशक्त रहेकाले त्यो दिन जसले राम्रो खेल्यो उपाधि त्यसैले जित्नेछ। ललितपुरका कप्तान ज्ञानेन्द्र पनि शरदको भनाइमा सहमत देखिन्छन्। भैरहवासँग अन्तिमसम्म राम्रो ब्याटिङ गर्ने खेलाडी छन्। उनीहरूलाई कमजोर आँक्न सक्ने अवस्था छैन, ज्ञानेन्द्र भन्छन्, हाम्रो उद्देश्य पनि उपाधि नै हो। फाइनल खेल भएकाले सशक्त प्रदर्शन गर्ने प्रयास गर्नेछौंं।"
बिग बासको डेब्यू खेलमा सन्दीपको दुई विकेट,"काठमाडौं : अस्ट्रेलियन बिग बास लिगको आफ्नो पहिलो खेलमै नेपाली बलर सन्दीप लामिछानेले दुई विकेट लिएका छन् । शुक्रबारबाट सुरु भएको बिग बासको पहिलो खेलमा सन्दीपले आफ्नो टोली मेलबर्न स्टार्सका लागि दुई विकेट लिएका हुन् । चार ओभर बलिङ गरेका सन्दीपले ३६ रन दिएर महत्वपूर्ण दुई विकेट लिएका थिए । सिड्नी थन्डरका कप्तान सेन वाटसनलाई व्यक्तिगत २२ रनमा आउट गरेका सन्दीपले त्यसपछि क्यालम फर्गुसनको विकेट लिएका थिए । सन्दीपले प्रभावशाली प्रदर्शन गरे पनि उनको टोली डकवर्थ एन्ड लेविस नियमका आधारमा १५ रनले पराजित भयो । क्यानबेरास्थित मनुका ओभलमा टस हारेर ब्याटिङका लागि निम्त्याइएको सिड्नीले निर्धारित २० ओभरमा पाँच विकेट गुमाएर एक सय ८१ रन बनाएको थियो । मेलबर्न स्टार्सले जवाफी ब्याटिङ सुरु गरेदेखि नै वर्षाले प्रभावित भएपछि खेल आठ ओभरमा छोट्याइएको थियो । आठ ओभरमा ९० रनको विजयी लक्ष्य पाएको मेलबर्नले ६ विकेट गुमाएर ७४ रन मात्र बनाउन सक्यो । मेलबर्न स्टार्सका निक लार्किनले अविजित २८ रन बनाउँदा ड्वाइने ब्राभोले ११ र इभान गुल्बिसले १० रन बनाए । अन्य ब्याट्सम्यानले प्रभावशाली प्रदर्शन गर्न नसक्दा मेलबर्न स्टार्सले हार बेहोर्न बाध्य भयो । मेलबर्नलाई कम योगफलमा समेट्न सिड्नीका डानियल साम्सले तीन विकेट लिए । यसैगरी क्रिस ग्रिन, गुरिन्दर सिन्धु र नाथन म्याकएन्ड्रयुले एकएक विकेट लिएका थिए। त्यसअघि टस हारेर पहिले ब्याटिङ गरेको सिड्नीका लागि ज्यासन सिङ्घाले अविजित ६३ रनको पाली खेले । यस्तै डानियल साम्सले ३४, सेन वाटसनले २२, जोस बटलरले २० र जोय रुटले १८ रन बनाए । मेलबर्नका लागि सन्दीपसँगै एडम जम्पाले पनि दुई विकेट हात पारे । मेलबर्नले अब सोमबार होबर्ट हुरिकेन्ससँग प्रतिस्पर्धा गर्नेछ ।"
मच्छिन्द्र र एनआरटीको पहिलो जित,"काठमाडौं : मच्छिन्द्र र न्युरोड टिम एनआरटीले सहिद स्मारक ए डिभिजन लिग फुटबल प्रतियोगितामा पहिलो जित निकालेका छन्। मच्छिन्द्र र एनआरटी दुवै टोलीले लिगको १०औं चरणको खेलमा पहिलो जित हात पारेका हुन्। शुक्रबार भएको खेलमा मच्छिन्द्रले सरस्वती युथ क्लबलाई ४२ गोलले पराजित गर्दै पहिलो जितको हात पारेको हो। एनआरटीले भने जाउलाखेल युथ क्लबलाई २१ गोलले हरायो। एन्फा कम्प्लेक्स सातदोबाटोमा भएको खेलमा मच्छिन्द्रले एक गोलले पछि परेको अवस्थालाई उल्टाउँदै लिगमा पहिलो जित निश्चित गरेको हो। मच्छिन्द्र खेल सुरु भएको चौथो मिनेटमै आत्मघाती गोलमार्फत पछि परेको थियो। सञ्जय राजबहाकले बललाई आफ्नै पोस्टमा छिराएपछि मच्छिन्द्र १० ले पछि परेको थियो। यद्यपि त्यसपछि पहिलो हाफमै लगातार तीन गोल गर्दै मच्छिन्द्रले खेलमा बलियो पकड बनायो। मच्छिन्द्रका लागि खेलको १६औं मिनेटमै कप्तान विशाल राई, २०औं मिनेटमा विदेशी खेलाडी भास्सादीया डायमन्डे र त्यसको पाँच मिनेटपछि अनिल गुरुङले गोल गरेका थिए। खेलको ३६औं मिनेटमा विदेशी खेलाडी फ्रान्सिस ओकेचुक्वुले सरस्वतीका लागि गोल गर्दै अन्तर घटाउने प्रयास गरेका थिए। खेलको अतिरिक्त समयमा विकास राईले गोल गरेपछि मच्छिन्द्र खेलमा ४२ गोलले विजयी बन्यो। यसैगरी हल्चोकस्थित सशस्त्र प्रहरी बलको मैदानमा भएको खेलको दुवै हाफमा एकएक गोल गर्दै एनआरटीले पनि लिगमा पहिलो जित निकाल्यो। खेलको ३४औं मिनेटमा विदेशी खेलाडी कोवासी डीडीअर युबेले गोल गर्दै एनआरटीलाई अग्रता दिलाएका थिए। त्यसपछि सुशील लामाले अर्काे गोल थप्दा एनआरटी खेलको ५७औं मिनेटमा २० ले अगाडि बढेको थियो। खेलको ५९औं मिनेटमा सुमन डंगोलले गोल गर्दै जाउलाखेललाई खेलमा फर्काउने प्रयास गरेका थिए। त्यसपछि दुवै टोलीबाट थप गोल नहुँदा एनआरटी विजयी भयो। लिगमा १० खेलपछि एक जित, ६ पराजय र तीन बराबरीसँगै ६ अंक बटुलेको मच्छिन्द्र १४ टोली सम्मिलित प्रतियोगिताको अंक तालिकामा अन्तिमबाट तेस्रो स्थानमा रहेको छ भने समान खेलबाट एक जित, आठ हार र एक बराबरीको नतिजासँगै चार अंक बनाएको एनआरटी सबैभन्दा पुछारमा छ। समान ६६ हार बेहोरेको सरस्वती र जाउलाखेल क्रमसः नवौं र १०औं स्थानमा रहेका छन्। प्रतियोगिताअन्तर्गत नै शुक्रबार भएको अर्काे खेलमा फ्रेन्ड्स क्लबले हिमालयन शेर्पा क्लबलाई २१ गोलले पराजित गरेको छ। फ्रेन्ड्सका लागि सन्जोग महर्जन र जीवन गुरुङले एकएक गोल गरेका थिए। १० खेलबाट मात्रै दोस्रो जित हात पारेको फ्रेन्ड्स पनि अंक तालिकाको ११औं स्थानमा रहेको छ। चौथो पराजय बेहोरेको शेर्पा भने १४ अंकसहित छैटौं स्थानमा रहेको छ।"
घाइते सागर पुनको शल्यक्रिया : छ महिना मैदान बाहिरै,काठमाडौं : राष्ट्रिय क्रिकेट टोलीका मुख्य खेलाडी सागर पुन घाइते भएका छन्। जारी एभरेष्ट प्रिमियर लिग (ईपीएल) प्रतियोगिता खेल्ने क्रममा घाइते भएका पुनको शनिबार शल्यक्रिय भएको छ। दायाँ खुट्टाको शल्यक्रिया गरिएका पुन अब छदेखि सात महीना मैदान बाहिरै रहने राष्ट्रिय टोलीको कप्तान पारस खड्काले जानकारी दिए। सागरको अनुपस्थितमा राष्ट्रिय टोलीलाई निकै क्षति पुग्ने खड्काको भनाइ छ। जारी इपिएलमा काठमाडौँ किंग्स ११ बाट खेलेका सागरलाई ललितपुर प्याट्रियसविरुद्धको खेलका क्रममा बलिङ गर्दा चोट लागेको थियो। रासस
आर्मी र एपीएफ फाइनलमा,"पोखरा : दुई विभागीय टोली नेपाली सेनाको त्रिभुवन आर्मी क्लब र सशस्त्र प्रहरी बलको एपीएफ क्लब पोखरामा जारी आरबीबी एनभीए राष्ट्रिय पुरुष लिग भलिबल प्रतियोगिताको फाइनलमा प्रवेश गरेका छन्। तेस्रो स्थानको लागि भने नेपाल पुलिस क्लबले मणिमुकुन्द भलिबल क्लब रूपन्देहीसँग प्रतिस्पर्धा गर्नेछ। त्रिभुवन आर्मी क्लब १८ अंकका साथ शीर्ष स्थानमा रहँदै फाइनलमा प्रवेश गरेको हो। एपीएफ क्लब भने १७ अंकका साथ दोस्रो स्थानमा रहँदै उपाधि नजिक पुगेको हो। नेपाल पुलिस क्लब १६ अंकका साथ तेस्रो र मणिमुकुन्द ११ अंकका साथ चौथो स्थानमा रहे। लिगको अन्तिम खेल खेल्ने क्रममा त्रिभुवन आर्मी क्लबले नयाँबजारलाई २५१९, २५२०, २५१८ ले हरायो। यसैगरी शुक्रबार नै भएको अर्को खेलमा एपीएफ क्लबले जाउलाखेललाई हरायो। एपीएफले २५१० ले पहिलो सेटमा अग्रता लिए पनि दोस्रो सेट भने १६२५ ले गुमायो। एपीएफले तेस्रो सेट २५१७ र चौथो सेट २५१२ ले जित्दै फाइनलमा स्थान पक्का गर्यो। यसैगरी नेपाल पुलिस क्लबले ढोरपाटन स्पोर्ट्स क्लबलाई २५९, २५२०, २५२२ को सेटमा पराजित गर्यो। हेल्प नेपालले लिगकै बीचमा खेल परित्याग गरेपछि त्यसको प्रत्यक्ष फाइदा मणिमुकुमन्द भलिबल क्लबलाई पुग्यो। मणिमुकुन्दले शुक्रबार हेल्प नेपालको अनुपस्थितिमा तीन अंक पाएपछि ११ अंकसहित चौथो स्थानमा रहँदै तेस्रो स्थानको लागि खेल्ने अवसर पायो। नयाँबजार सामाजिक युवा क्लब र हेल्प नेपालले भारतीय खेलाडीलाई टोलीमा समावेश गरेका थिए। विजेता क्लबले दुई लाख र उपविजेताले एक लाख रुपैयाँ नगद पुरस्कार पाउनेछन्। तेस्रो हुने क्लबले ५० हजार रुपैयाँ पाउनेछ। प्रतियोगिताको उत्कृष्ट खेलाडीले २५ हजार रुपैयाँ हात पार्नेछ। बेस्ट स्पाइकर, बेस्ट ब्लकर, बेस्ट सेटर, बेस्ट डिफेन्स र बेस्ट सर्भरले पनि जनही पाँच हजार रुपैयाँ पुरस्कार पाउनेछन्।"

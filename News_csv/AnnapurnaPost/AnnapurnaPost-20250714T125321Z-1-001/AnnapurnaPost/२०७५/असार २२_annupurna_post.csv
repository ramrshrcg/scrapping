शीर्षक,विवरण
आत्मनिर्भरताको बाटो,"केही दिनअघि मात्रै प्रधानमन्त्री केपी ओली चीनको औपचारिक भ्रमणपछि स्वदेश फर्किए। अब भ्रमणको बेलामा भएका सन्धिसम्झौता कार्यान्वयनमा जोड दिनुु आवश्यक छ। खासगरी पारवहन सन्धि प्रोटोकलमा हस्ताक्षर भएको भए त्यो नेपालको दीर्घकालीन हितका लागि महत्वपूर्ण कदम हुुन्थ्यो, तर जेजति सन्धिसम्झौता भएका छन्, ती स्वागतयोग्य छन्। नेपालले आजसम्म एकतर्फी रूपमा दक्षिणी मित्रमाथि आ िश्रत हुुँदै आउनुुपरेको सन्दर्भमा यी सन्धिसम्झौताले विशेष महत्व राख्छन्। दक्षिणी मित्रराष्ट्रबाट समयसमयमा हुुने गरेका नाकाबन्दीको कारणले नेपालले भोग्नुुपरेको अप्ठ्यारो परिस्थितिलाई केही सीमासम्म भए पनि यी सन्धिसम्झौता व्यवहारमा कार्यान्वयन भए भने नेपालको स्वतन्त्रता र अखण्डताका लागि सघाउ पुुग्ने विश्वास गर्न सकिन्छ। आजसम्मको इतिहास हेर्दा चीनसितको सम्बन्ध विस्तार गर्ने दिशामा नेपालको तर्फबाट पर्याप्त पहल भएको छैन। त्यसैले अहिले पनि यी सन्धिसम्झौताको महत्व तिनको उचित कार्यान्वयनमा निर्भर गर्दछ। नेपालको भूराजनीतिक अवस्था हेर्दा चीनसितको सन्धिसम्झौताले विशेष महत्व राख्छन् र तिनलाई त्यही आधारमा हेरिने र व्यवहारमा लागू गर्नुुपर्छ। पारवहन सन्धि प्रोटोकलमा नेपाल र चीनको बीचमा हस्ताक्षर नहुुँदा विभिन्न शंका उत्पन्न भएका छन् र यदि त्यो कतै कसैको दबाबमा भएको हो भने त्यसको रहस्य पनि जनताले थाहा पाउनुुपर्छ। चीनसँगको सम्झौताहरूलाई महत्व दिनुुपर्ने कारण नेपालको एकपक्षीय परनिर्भरतालाई क्रमशः घटाउँदै लगी अन्त्यमा आधारभूत विषयमा आत्मनिर्भर हुुँदै जानका लागि मात्र हो। परनिर्भरता जुुनसुुकै राष्ट्रमाथि भएको खण्डमा त्यो देशको स्वतन्त्रताका लागि उत्तिकै हानिकारक हुुन्छ। नेपालले बुुझ्नैपर्ने कुुरा यो हो कि देशको विकास र राजनीतिक स्वतन्त्रता एकअर्कासँग गाँसिएका हुुन्छन्। त्यसका लागि स्वतन्त्र राष्ट्रिय आर्थिक नीति निर्माणको आवश्यकता पर्दछ। हिजोका दिनहरूमा कतिपय मुुलुुक औपनिवेशिक दासताको सिकार भए र त्यसो हुुनुुको पछाडिका प्रमुुख कारणमा ती देशमा विद्यमान पछौटेपन गरिबी र बेरोजगार थिए। आज पनि पछौटेपन र परनिर्भरता हटाउन सकिएन भने फेरि पनि देशहरू प्रत्यक्ष वा परोक्षरूपमा औपनिवेशिक दासतामुुनि पिल्सिने छन्। त्यसैले भोलि यी दिन नआऊन् भन्नका लागि प्रत्येक देशले जनतालाई सशक्त बनाउँदै बाहिरी हस्तक्षेपविना विकासका गतिविधि सञ्चालन गर्नुुपर्छ। यसका लागि शासक एवं जनताका बीचको सम्बन्धलाई बलियो बनाउँदै लगी संयुुक्त रूपमा राष्ट्रिय समस्या समाधान गर्दै जानुुपर्ने हुुन्छ। तर यस्तो स्वतन्त्र नीति अवलम्बन गर्नुु भनेको अन्तर्राष्ट्रिय सम्बन्धलाई निषेध गर्नुु होइन, बरु समान हैसियतका आधारमा आपसी सम्बन्ध बढाउनुु नै हो। एक देशमाथिको निर्भरता रहेसम्म देशको स्वतन्त्रता दिगो रहन सक्दैन। संयुुक्त राष्ट्रसंघको चार्टरले पनि सबै सदस्य राष्ट्रहरूको समान हैसियतमा सार्वभौमिकतालाई प्रमुुख आधार बनाएको छ। कुुनै राष्ट्रले अर्को राष्ट्रको स्वतन्त्रतामाथि हस्तक्षेप गर्दछ भने त्यस्तो राष्ट्रले आफू स्वतन्त्र हुुने अधिकार पनि राख्दैन। आज संसारमा जहाँजहाँ अशान्ति भइरहेका छन्, तिनको पछाडिका प्रमुुख कारणमा शक्तिशाली राष्ट्रहरूले कमजोर राष्ट्रहरूको स्वतन्त्रतामाथि हस्तक्षेप गर्नुु हो। चाहे महाभारतको युुद्ध होस्, फ्रेन्च क्रान्ति होस् अथवा चीनमा माओ नेतृत्वमा भएको क्रान्ति किन नहोस्, ती सबैको पछाडि जनताको स्वतन्त्रतालाई हनन गरिएको तथ्य नै मुुख्य कारण थियो। त्यस्तै प्रकारले हालैका वर्षहरूमा इराक, लिबियाजस्ता देशहरूमा भएका घटनाले पनि देखाउँछन् कि कसरी शक्तिशाली राष्ट्रहरूले अन्य राष्ट्रको स्वतन्त्रतामाथि हमला गर्दछन्। त्यसैले कुुनै राष्ट्रले आत्मनिर्भर हुुने प्रयास गरेन भने स्वतन्त्रता एउटा नाराका रूपमा सीमित रहनेछ। हामी अन्य राष्ट्रसँग सधैं केही न केही माग्नका लागि हात बढाउँछौं भने अवश्य पनि हामीले हाम्रो स्वतन्त्रतासित सम्झौता गर्नुुपर्ने हुुन्छ। त्यसैले कुुनै एक वा दुुई राष्ट्रमाथिको निर्भरता हटाउनैपर्छ। चीनसँगको सम्बन्ध विस्तार भूराजनीतिक अवस्थाले निम्त्याएको आवश्यकता हो र अन्तिम अस्त्र भनेको देश आत्मनिर्भर हुुने अवस्थाको विकासको दिशामा जानुु हो। उदाहरणका लागि हामी नाकाबन्दीको समयमा आधारभूत वस्तुमा आत्मनिर्भर भएको भए लाखौं नेपालीले अति आवश्यक औषधि र खाद्य पदार्थ अभावको सामना गर्नुुपर्ने थिएन। जस्तोकोही मान्छे आफ्नै घरमा सम्पन्न छ भने छिमेकीका भरमा परेर भोकभोकै मर्नुुपर्ने अवस्था आउँदैन। सत्तासीन नेताहरूबाट आउँदा दिनहरूमा विगतमा भएजस्ता राष्ट्रघातका काम भए र नेपालको जल एवं अन्य सम्पदामाथि विदेशीहरूलाई एकतर्फी रूपमा सुुम्पने काम भयो भने प्राप्त गणतन्त्र र लोकतन्त्र सहजै गुुम्न सक्छन्। अर्कोतिर देशमा हिंसा, अपराध र अशान्तिका घटना निर्मूल पार्न पनि आत्मनिर्भरता हुुनुुपर्छ। जबजब देशमा शासकहरू परजीवी भएर आफ्नो सत्ताका लागि देशको स्वतन्त्रतासँग सम्झौता गर्दछन्, तब ती देशहरूमा क्रान्ति हुुने गरेका छन्। आज लाखौंको संख्यामा नेपाली युुवा शक्ति विदेश पलायन भएका छन्। त्यो शक्तिले देशमा उचित स्थान पाएन भने उनीहरूको आक्रोशको केन्द्र सत्तासीन नेताहरू नै हुुनेछन्। हाम्रा नेताहरूले के बुुझ्नुुपर्छ भने जनता नै आफ्नो भाग्यको आफैं निर्माता हुुन् र उनीहरू नै सबैका केन्द्रविन्दुु हुुन्। तिनै जनताको साथ लिएर मात्र देशलाई स्वतन्त्र र बलियो पनि बनाउन सकिन्छ। यसै सन्दर्भमा कतिपयले नेपाललाई सानो मुुलुुक भनी यहाँ आफ्नो सेना हुुनुुनपर्ने तर्क पनि राख्छन्, तर अन्य राष्ट्रहरू सैनिक शक्तिमा बलिया भएको सन्दर्भमा देशको स्वतन्त्रता रक्षाका लागि नेपाल जस्ता राष्ट्रले पनि प्रतिरक्षाका लागि आवश्यक सैन्य शक्ति राख्नुुपर्छ र सजग भएर देशको सीमा अतिक्रमण हुुनबाट बचाउनुुपर्छ। यसका लागि पनि अन्य राष्ट्रमाथि पूर्णरूपमा भर पर्नुुपर्ने स्थिति भने अन्त्य गर्नुु आवश्यक छ। कम्तीमा आत्मरक्षाका लागि चाहिने तयारी सानै राष्ट्र भए पनि हुुनुुपर्छ। आज कतिपय राष्ट्रहरूले मानव अधिकारका नाममा अन्य देशमाथि आक्रमण गरेका छन् र यसो गरेर ती बलिया राष्ट्रले कमजोर राष्ट्रहरूको मानव अधिकारको उल्लंघन गरेका छन्। त्यसैले पनि आर्थिक आत्मनिर्भरता र आत्मरक्षाका लागि चाहिने न्यूनतम सैनिक शक्तिको तयारी भएन भने कुुनै पनि बेला हैकमवादी राष्ट्रहरूले सानो राष्ट्रको अस्मिता समाप्त पार्न सक्छन्। नेपालको सन्दर्भमा प्रकृतिले अथाह सम्पत्ति दिएको छ, तर तिनको राष्ट्रिय हितमा उपयोग हुुन नपाउँदा नेपाल एउटा निरिह देशजस्तो बनेको छ। अबको खाँचो आफ्नो भाग्य बनाउन आफैं लागिपर्नुुपर्ने हो। अहिले नेपाल एउटा नयाँ युुगमा प्रवेश गरेको भनिन्छ। यो सत्य होनेपालमा राजतन्त्र समाप्ति भएर गणतन्त्र स्थापना भइसकेको छ, तर अहिले पनि राजनीतिक स्वतन्त्रताको हिसाबले देश तरल अवस्थामा छ। जबसम्म देशमा विदेशी शक्तिहरूको चलखेल र दमन रहन्छ, कुुनै पनि बेला हाम्रो स्वतन्त्रता अपहरणमा पर्न सक्छ। सत्तासीन नेताहरूबाट आउँदा दिनहरूमा विगतमा भएजस्ता राष्ट्रघातका काम भए र नेपालको जल एवं अन्य सम्पदामाथि विदेशीहरूलाई एकतर्फी रूपमा सुुम्पने काम भयो भने प्राप्त गणतन्त्र र लोकतन्त्र सहजै गुुम्न सक्छन्। अहिले ओली सरकारले भ्रष्टाचार उन्मूलन गर्ने गरेको छ, तर त्यो व्यवहारमा देखिनुुपर्छ। अहिले केही समयअघि भएको सुुनकाण्डमा उच्च पदस्थ प्रहरी एवं अन्य अधिकृतहरूको मिलेमतो भएको घटनाले भ्रष्टाचारको जरो कतिसम्म तल पुुगेको रहेछ भन्ने जनाउँछ। लोकतन्त्रमा सबै पक्षमा दायित्वबोध र जवाफदेहिता हुुनुुपर्छ। नेपालमा यसको अभावले नेपालको स्वतन्त्रतालाई खुुकुुलो बनाएको छ। कडा कानुुन बनाएर सबै तहका नेता र कर्मचारीलाई उनीहरूको जिम्मेवारी पूरा गरेनगरेका आधारमा दण्ड, सजाय अथवा पुुरस्कार गर्ने व्यवस्था नभएसम्म देश एकातिर भित्री रूपमा आर्थिक हिसाबले खोक्रो हुुँदै जानेछ भने अर्कोतिर विदेशीहरूको चलखेल पनि बढ्दै जानेछ। गएको केही दिनमा न्यायालय र संसद्को कामकारबाहीमा समेत विदेशी संघसंस्थाबाट सहयोग लिने बहसको विषय बनेको थियो। यो दुुःखको कुुरा हो कि संसद् र न्यायालयजस्ता संवेदनशील क्षेत्रमा समेत बाहिरी सहयोगले प्रवेश पायो। हामीले विदेशी सरकारले बनाइदिएका अन्तर्राष्ट्रिय सम्मेलन केन्द्र भनौं अथवा संसद् भवनको आधुुनिकीकरण र मर्मतकार्यमा समेत सहयोगका लागि यचना गरेका छौं। यसरी ससाना कुुराका लागि पनि विदेशतर्फ मुुख ताक्दै गएमा देशले आत्मनिर्भरताको बाटो कहिल्यै समात्ने छैन। त्यसैले प्रधानमन्त्रीको चीन भ्रमणपछि तात्कालिक रूपमा नेपालले केकति फाइदा पायो भन्ने अर्थमा हेर्नुुभन्दा पनि उक्त भ्रमणमा भएका सम्झौताले नेपालको राष्ट्रिय अर्थव्यवस्था बलियो बनाउनमा दीर्घकालीन रूपमा कस्तो असर पार्लान् भन्ने अर्थमा हेरिनुुपर्छ। उदाहरणका लागि नेपाल र चीनको बीचमा रेलमार्ग निर्माण भएर नेपालले चिनियाँ बाटोबाट पनि पारवहन सुुविधा प्राप्त गरेपछि देशको अर्थव्यवस्थामा ठूलो अन्तर आउनेछ र यसको महत्व पनि त्यसैमा छ। अहिलेको सरकार वामपन्थी दलहरूको एकता प्रक्रियाबाट आएको हो र यसले कम्तीमा पनि पर्टीको नामलाई सार्थकता दिनका लागि पनि माक्र्सवाद र लेनिनवादले देखाएको न्यूनतम मार्गमा हिँड्नुुपर्छ र त्यो भनेको जनताको हित र देशको सार्वभौमिकतालाई सबैभन्दा माथि राख्नुु हो। त्यसका लागि सरकारले देशको इतिहास र भूगोलको अवस्था बुुझ्नुुपर्छ र जनतामा अपार देशभक्तिको भावना जागृत गराउनुुपर्छ। अझै पनि नेपालजस्ता देशहरूलाई साम्राज्यवादी एवं औपनिवेशिक शक्तिहरूको विरुद्धमा संघर्ष गर्नुुपर्ने आवश्यकता छ र देशको स्वतन्त्रतालाई खण्डित गर्न खोज्ने सबै शक्तिहरूको विरुद्धमा एकजुुट हुुनुुपर्छ। आज यिनै साम्राज्यवादी एवं औपनिवेशिक शक्तिहरूले कतिपय देशका स्वतन्त्रताका चाहनामाथि हमला गरिरहेका छन् र समयको गतिलाई आफ्नो हितअनुुकूल हुुने गरी फर्काउन खोजिरहेका छन्। यसको मर्म इराकजस्ता देशका जनताले बुुझिसकेका छन् र आज पनि त्यहाँका देशभक्त जनताले विदेशी अतिक्रमणको विरोधमा संघर्ष जारी राखेका छन्। बाहिरी शक्तिहरूका प्रचारबाजी र हानिकारक सिद्धान्त चिर्नका लागि पनि जनतामा ऐक्यबद्धता हुुनैपर्छ। जनतामा इमानदारी हुुँदाहुुँदै पनि देशका रक्षक भनिने नेताहरूले भक्षकको जस्तो व्यवहार गरेको खण्डमा थाहै नपाई देश औपनिवेशिक राष्ट्रमा परिवर्तित हुुन सक्छ। यिनै कारणले आज नेपालमा जनता र राष्ट्रप्रति इमानदार नेताहरूको आवश्यकता परेको हो। सत्तामा गएका नेताहरू कुुनै पनि शंकाको घेराबाट माथि उठेको हुुनुुपर्छ। नेपालमा राजनीतिक क्रान्ति आएको त्यतिबेला मात्र मानिनेछ, जब देशभित्रै आधारभूत आवश्यकता परिपूर्ति गर्ने सबै उद्योगव्यवसायहरू हुुनेछन्। देशको अर्थनीतिमा कुुनै विदेशी शक्तिको प्रत्यक्ष अथवा परोक्ष हस्तक्षेप हुुने छैन। त्यसैले नेपालमा अब राजनीतिक क्रान्ति सम्पन्न भइसक्यो भनेर ढुुक्क भएर बस्ने दिन आएका छैनन् र नेपाली जनताले बदलिएको व्यवस्थाबाट आफ्नो जीवनमा मूलभूत परिवर्तन आएको अनुुभव बाँकी नै छ। अहिले हामीले ओली सरकारले चीनसँग गरेका सन्धिसम्झौताहरू राष्ट्रिय हितमा छन् भन्ने अर्थमा स्वागत गर्छौं, तर अन्तिम उद्देश्य स्वतन्त्र आर्थिक र राजनीतिक नीति अपनाएर देशका सबै क्षेत्रमा विकास गर्नुु हो र व्याप्त अनियमितता, भाइभतिजावाद एवं भ्रष्टाचारलाई जरैदेखि उखेल्नुु हो। अहिले ओली सरकारले बलियोसँग खुुट्टा टेकेर अगाडि बढेको खण्डमा एउटा अवसर देशले पाएको छ र त्यसै पृष्ठभूमिमै चीनसँगको सम्बन्ध विस्तारलाई स्वागतयोग्य मानिएको छ। आउने दिनहरूमा परराष्ट्र सम्बन्ध विस्तार गर्दा आपसी हित, समानता र राष्ट्रिय स्वाभिमानलाई आधार बनाइयोस् र छिट्टै देश आत्मनिर्भर बन्दै जाओस् भन्ने आम चाहना छ। देशमा आएको परिवर्तनको महत्व यिनै कुुराको परिपूर्तिमा मात्र निर्भर रहनेछ।"
पेनाल्टी सुटआउट हटाऔँ,"पेनाल्टी सुटआउट सामूहिक खेलमध्ये सबैभन्दा महान् खेल फुटबलमाथि गरिएको अपराध हो। खेलमा तनाव, व्यक्तिगत सन्ताप, सामूहिक उत्साह र राष्ट्रवादी उन्माद थप्नका लागि यसको खोजी गरिएको हो। टेलिभिजनको फाइदाका लागि खुलाइएको चिठ्ठा हो यो। सन् १९७८ को विश्वकपमा पेनाल्टी सुटआउटको नियम ल्याइएको थियो। यद्यपि १९८२ को विश्वकपमा मात्र यसको पहिलो प्रयोग भएको थियो। त्यसअघिसम्म सिक्का पल्टाएर खेलको विजेता छनोट गरिन्थ्यो। सिक्का पल्टाउँदा विजेतामा अतिशय उत्साह हुँदैनथ्यो। तर सिक्का पल्टाउने प्रक्रिया निरस हुनाले यसलाई विस्थापित गरियो। त्यसपछि त पेनाल्टी प्रहारमा गल्ती गर्ने खेलाडीको सार्वजनिक चिरहरण हुनथाल्यो। सामूहिक प्रयासको स्थान द्वन्द्वयुद्धले लियो। यो प्रहसनमाथि सबैभन्दा गतिलो व्यंग्य लिभरपुलका गोलकिपर ब्रुस ग्रोबेलारले गरेका थिए। १९८४ को युरोपियन कप फाइनलमा ग्रोबेलार विदूषकको नक्कल गर्दा रोमका फ्रान्सेस्को ग्राजियानीले गोलपोस्टभन्दा बाहिर बल प्रहार गरेका थिए। रुस विश्वकपमा नकआउट चरणका तीन खेलको नतिजा पेनाल्टीबाट निर्धारण भइसकेको छ। बाँकी खेलमा अझै यस्तो हुनसक्छ। यसको अर्थ के हो भने प्रतियोगिताको अन्त्यमा सबैभन्दा उत्कृष्ट टोली होइन, बरु सबैभन्दा भाग्यमानी टोली चाहिँ विजेता बन्न सक्छ। बराबरीमा समाप्त भएको खेलमा विजेता टुंगो लगाउन पेनाल्टी सुटआउटको प्रचलन सुरु गर्दा यसका विकल्पका बारेमा पनि चर्चा भएको थियो। निशानामा सबैभन्दा बढी पटक प्रहार गर्ने, सबैभन्दा बढी गोल पोस्टमा बल प्रहार गर्ने, सबैभन्दा बढी कर्नर किक हान्ने, बलमा बढी नियन्त्रण राख्ने तथा सबैभन्दा कम फल खेल्ने टोलीलाई विजेता घोषित गर्नुपर्ने तर्क अघि सारिएका थिए। पेनाल्टीमा व्यक्तिगत गोल गर्नुभन्दा यी सबै विकल्प बढी वैध थिए। यो अन्तर्राष्ट्रिय खेलले आफैंलाई सुधार्न असक्षम भएको छ। खासमा गोल हान्ने अवसरको उपयोग गर्ने अक्षमता, कट्टर रुढीवाद र भ्रष्टाचारमा समस्याको जरा हुन्। जारी विश्वकपको सुरुका ५६ खेलमध्ये १६ ओटा खेलको नतिजा मात्रै एकभन्दा बढी गोल अन्तरले निर्धारित भएको छ। स्कोरको मामिलामा रग्बी, क्रिकेट, टेनिसजस्ता खेलभन्दा फुटबल अलग छ। फुटबलमा गोल गर्न सजिलो बनाउनुपर्छ। यो समस्याको सबैभन्दा स्पष्ट समाधान यही नै हो। कमसेकम अतिरिक्त समयका लागि भए पनि गोल गर्न सजिलो बनाउनुपर्छ। मैदानबाट केही खेलाडी झिक्ने अथवा गोलकिपरलाई नै झिक्ने प्रस्ताव हुँदै आएका छन्। तर गोल पोस्टको आकार बढाउनु त्योभन्दा सजिलो उपाय हुनसक्छ। खासगरी अमेरिकामा यो खेल शिशु अवस्थामै रहेको यो समयमा फुटबलमा सुधार गरिनु आवश्यक छ। यसले गोलको संख्या बढाउँछ र बराबरी हुने जोखिम घटाउँछ। यो प्रस्तावमा आएको एउटै विरोध हो, त्यसो गर्दा खेलमा परिवर्तन गर्नुपर्छ। सन् १८६३ मा लन्डनको हलबर्न पबको भित्तामा पहिलो पटक गोल पोस्टको उचाइ नापिएको थियो। अहिले गोलकिपरसहित खेलाडीको उचाइ बढिसकेको छ। फुटबल विश्वकै सबैभन्दा लोकप्रिय खेल हुँदाहुँदै यसबारे किन चिन्ता लिने ? यस्तो तर्क गरिन्छ। तर जुनसुकै खेललाई पनि समयानुसार परिष्कृत गर्दै लैजाँदा यो ताजा र उत्तिकै महत्वपूर्ण रहिरहन्छ भन्ने क्रिकेट र रग्बी दुवैले पुष्टि गरिसकेका छन्। फुटबल टेलिभिजन र राष्ट्रवादी उन्माद्को नामक जुम्ल्याहा प्रेतको कब्जामा रहुञ्जेल यस्ता कुनै परिवर्तन हुने छैन। हामीले कि त पेनाल्टी सुटआउट हटाएर एकै पटक सबै झर्कोलाग्दो खेलबाट छुटकारा लिनुपर्छ, होइन भने हामी जुनसुकै बेला टेनिस हेर्न सक्छौं। किनभने टेनिसको स्कोर प्रणाली लगभग त्रुटिरहित छ। (गार्जियनमा प्रकाशित आलेखको अनुवाद। जेन्किन्स गार्जियनका स्तम्भकार हुन्।)"
परिणाम नदिने अपूरो संघीयता,"संघीय संरचनाअन्तर्गत प्रदेशको पहिलो बजेट सार्वजनिक भएको छ। यो ऐतिहासिक घटना हो, तर जनतामा स्वाभाविक उत्साह भने देखिएको छैन। केन्द्रबाट दक्षिणास्वरूप प्राप्त रकममा आधारित प्रदेश सरकारले ल्याएको यो बजेटले कुनै नवीनतम् बहसको सुरुवात भएको कहींकतै सुनिएको छैन, देखिएको छैन। कारण स्पष्ट छ, जनताले आग्रह गरेको प्रादेशिक संरचनाको लागि यो बजेट अपूरो छ। परिकल्पना गरेअनुरूपको फट्को बजेटले मार्न सकेको छैन। सोह्रबुँदे सहमतिको राजनीतिक धारले संघीयता चिन्दैन। रगत बगाएर आर्जेको संघीयता गुम्नै लाग्दा अदालतको हस्तक्षेपबाट त्यसको सुनिश्चितता भयो। तर संघीयताको कारण र यसको उद्देश्यलाई निर्दिष्ट गर्ने सबैखाले सिद्धान्तलाई बगरमा पुर्याएर प्राविधिक संघीयताको फोस्रो उपहार जनतालाई प्राप्त भयो। प्रारूपमा ठूलो तर सारमा अधिकारविहीन प्रादेशिक संरचनाको रूपमा निर्माण गरिएको छ। हाललाई प्रदेशको निम्ति कन्जुस्याईंपूर्वक छुट्ट्याइएको बजेटले यही प्रमाणित गर्छ। उहिलेको जिल्ला विकास समितिको सभापतिलाई भएको जति अधिकारसमेत मुख्यमन्त्रीले प्रयोग गर्न नसक्ने अवस्था छ। नेपालमा आफ्नै कार्यालयअन्तर्गतको सचिव सरुवा हुँदा पनि नसोधिने मुख्यमन्त्री सात थान छन्। प्रदेशले प्रयोग गर्ने अधिकार, लिने निर्णय र गर्ने काम नजिरको रूपमा स्थापित हुँदै जानेछ। संविधानले प्रदेशलाई अधिकारसम्पन्न नबनाएको अवस्थामा प्रदेश चलाउन चाहिने कानुन बनाउँदै गर्दा संविधानसँग विरोधाभाष हुनसक्छ। त्यस्तो अवस्थामा संवैधानिक इजलाससम्म पुग्ने सम्भावना रहन्छ कि रहँदैन ? यही जिज्ञासा प्रदेश नम्बर दुईका प्रमुख न्यायाधिवक्ता दीपेन्द्र झासँग गर्दा उनले आफूहरू संविधानको परिधिभित्र रहेर काम गरिरहेको र केन्द्रसँग पौंठेजोरी खेल्नसक्ने अवस्था नरहेको बताए। यथार्थमा संविधानले प्रदान गरेको अधिकार प्रयोग गर्न पनि सकस छ। प्रहरी, प्रशासन, कर्मचारीलगायतका अंग प्रदेश सरकारमातहत रहेर सहजतापूर्वक काम गर्न तम्तयार देखिँदैन। केन्द्रले आफ्नो समन्वयकारी भूमिकालाई आत्मसात् गर्न सकेको छैन। यसको विपरीत बलियो केन्द्रीयताको भाष्य निर्माण गरिँदै छ। व्यवहारमा उतारिँदैछ। यो संघीयता मधेसीका लागि नखाऊँ भने दिनभरीको शिकार, खाऊँ भने कान्छा बाउको अनुहार जस्तै भएको छ। स्वायत्तत्ता, स्वशासनसहितको संघीयताको लागि लड्दालड्दै अन्तिममा बेकामे संघीयता हात लागेपछि निल्नु न ओकल्नु भएको छ। प्रादेशिक संसद् छ, मन्त्री छन्, मुख्यमन्त्री छन्, तर व्यवहारिक रूपमा ती मात्र सजावटका लागि छन्। त्यसमाथि जनताको आकांक्षाको भारले प्रदेशलाई थिचेको छ। आधार कमजोर रहेको यस्तो प्रदेशले त्यत्रो ठूलो भार बोकाएर हिँडाउन खोज्नु गधाको भारी बोकालाई बोकाएसरह हो। यो प्रादेशिक संचरना अहिलेकै अवस्थामा धेरै अगाडि बढ्न सक्दैन। आधारभूत आवश्यकता पूरा नगरी बनाइएको कुनै पनि संरचना दिगो हुनसक्दैन। यो प्राकृतिक नियम हो। प्रादेशिक संरचना पनि यसको अपवाद रहन सक्दैन। संघीयतालाई खुम्च्याउनुमा केन्द्रमा रहेको डरको मनोविज्ञान कारक छ। केही समयअघि फोरमलाई सरकारमा ल्याएर प्रदेश नम्बर दुईलाई छुट्टिनबाट जोगाएँ भन्दै प्रचण्डले दाबी गरेको समाचार पढ्न पाइयो। उनी केवल प्रतिनिधि पात्र मात्र हुन्। इतिहासको अवशेष भइसक्नुपर्ने महेन्द्रमालाको भजन अचेल अनप्लग्ड भर्सन मा बजारमा आएको छ। एकल राष्ट्रवादी मनोविज्ञानको जड आफू र अन्य भन्ने भावनासँग जोडिएको हुन्छ। नेपाली शासकका लागि चुरेभन्दा दक्षिणमा अन्य को बास छ। हामीले दुःखले अज्र्याको मुलुकलाई दक्षिणबाट बचाउनुपर्छ भन्ने मनोविज्ञान शासकहरूमा सुरुदेखि नै छ। यही भय जनतामा बेचेर सत्ता कायम राख्ने प्रवृत्तिकै निरन्तरताको रूपमा प्रचण्डको यो अभिव्यक्ति आएको बुझ्न सकिन्छ। मधेसको अधिकतम जिल्ला आफूलाई पायक पर्नेगरी संरचना कायम गरिसकेपछि बाँकी रहेका आठ जिल्लालाई अविश्वासिलो अन्य को रूपमा प्रस्तुत गरेर अन्धो राष्ट्रवादलाई चाहिने शत्रु खडा गर्ने दुष्प्रयास हो यो। पचास लाखभन्दा बढी जनताको राष्ट्रप्रेममाथि प्रश्न चिन्ह खडा गर्ने अधिकार आफैंलाई प्रदान गर्न तिनले कसरी सके ? यो अख्खडपनको स्रोत के हो ? सँगै रक्सी खाएपछि आफू तरोताजा र बाँकी सबै झ्याप देखे झैं प्रचण्डले आफू इमान्दार र अन्य लाई बेइमान ठानेका होलान्। संघीय राज्यले निश्चित जाति, समुदायको स्वायत्तता र स्वशासनको अभीष्ट पूरा गर्न सक्नुपर्छ। इतिहासको सबै आन्दोलनमा बराबरको योगदान पुर्याएका छन्, अन्य मानिनेले। आफूहरू महेन्द्रमालाको भजन गाउँदै गर्दा गणतन्त्रको सपना देख्ने पहिलो व्यक्तिलगायत यसका लागि फाँसीमा झुन्डिने प्रथम सहिद समेत अन्य को बाट नै थिए। कसैले कसैको राष्ट्रप्रेममा शंका गर्नु दण्डनीय अपराध हुनुपर्ने हो। जेजति पनि बिछोडको आवाज सुनिन्छ त्यो जायज माग सम्बोधन नभएकाले प्राकृतिक रूपमै सुनिएको हो। यसको दोष पनि राज्यले नै लिनुपर्छ। जनताको टाउकोमा थोपरेर उम्किन पाइँदैन। केन्द्रिकृत राज्यसत्ताले जनताको अधिकार तथा भौतिक विकासको इच्छा पूरा गर्न नसकेरै राज्य पुनर्संरचनाको यतिविधि उपाय आवश्यक ठानिएको हो। त्यही उपायको रूपमा संघीयताको अवधारणा आएको हो। शक्ति पृथकीकरण एवं शक्ति र स्रोतको बाँडफाँट संघीयताका मूल अवयव हुन्। संघीय राज्यले निश्चित जाति, समुदायको स्वायत्तता र स्वशासनको अभीष्ट पूरा गर्न सक्नुपर्छ। उनीहरूले आफ्नो पहिचान र अधिकारको जगेडा, संरक्षण र विकास गर्ने स्वतन्त्रताको तथा आवश्यक आर्थिक विकासको मोडालिटी चयन गर्ने हक राख्छन्। संघीय शासनको पूर्ण विकसित स्वरूपमा संघका सबै सदस्य शासनसम्बन्धी विषयमा पूर्णरूपमा स्वतन्त्र हुनुपर्छ। अहिलेको संघीयतामा सबैभन्दा ठूलो समस्या सीमांकनमै रहेको छ। भौगोलिक सामिप्यता, सामाजिक सामन्जस्यतालगायतको साधारण सिद्धान्तलाई समेत लत्याएर पहिलो संविधानसभाको राज्य पुनर्संरचना आयोगले दिएको आधारलाई बेवास्ता गर्दै दुईचार नेता मिलेर हचुवाको भरमा प्रदेशको सीमांकन तय गरियो। संघीयताको आगमनअगावै त्यसको सार वध गरियो। शासनव्यवस्थाको पहुँचबाट टाढा रहेको समुदायलाई राज्य सञ्चालनमा समाहित गर्ने उद्देश्यका साथ संघीय राज्यको अवधारणा आयो। तर सोह्रबुँदेमार्फत शासनसत्तामा एकल बर्चस्व रहेको खसआर्य समुदायको बाहुल्यलाई निरन्तरता दिने षड्यन्त्र रचियो। संविधानमा खसआर्यलाई मात्र परिभाषित गरिएको छ। इतिहासमा कहिल्यै नभएजस्तै खसआर्यलाई संवैधानिकरूपमा विशिष्ट बनाइयो। समावेशी, समप्रतिनिधिमूलक राज्यको अवधारणालाई खुम्चाइयो। हालसालै फोरम प्रवेश गरेका मधेसका एक प्रभावशाली सामाजिक अभियन्ताले भर्खरै लेखेको एक लेखमा तेह्र अर्बको बजेटबारे विश्लेषण गर्ने तेह्रजना पनि मधेसमा नभएको बताए। त्यसपछि कैयौंले फोरमको सत्तारोहण र राजपाफोरमको समीकरणबारे बोल्ने तेह्र हजारजना सामाजिक सञ्जालमा भेटिने भन्दै रोष प्रकट गरेका छन्। उनले भनेको सही नै हो, मधेसले हेर्ने आन्दोलनको राजनीति र सत्ताको राजनीति एउटा गम्भीर बहसको विषय हो। तर आन्दोलनको राजनीति र त्यसका लागि गरिएको त्यागलाई बिर्सन सकिँदैन। यसलाई सम्बोधन नगरुन्जेल मधेस सत्ताको राजनीतिमा पारंगत हुन सक्दैन। बढीमा सत्ताको गोटी बन्नसक्छ। त्यसैले मधेसमा तुलनात्मक रूपमा राजनीतिक सवालप्रति आकर्षण रहिरहने छ। यही आकर्षणले राज्यलाई घच्घच्याई रहनेछ, कहिले आन्दोलनमार्फत त कहिले मौनतामार्फत। नेपाल अहिले पनि संक्रमणकालमै छ भन्दा कर्णप्रिय लाग्दैन। अब केही समस्या नै छैन, खुरुखुरु विकासको बाटोमा हिँड्न मात्र बाँकी छ भनेर एक खालको वातावरण निर्माण गरिँदैछ। विकासको जोडमा राजनीतिक, सामाजिक एवं वर्गीय मुद्दालाई समाधान गर्ने असफल प्रयास धेरै देशमा हुँदै आएको छ। नेपालकै समकालीन इतिहास हेरे पुग्छ। तेस्रो मधेस आन्दोलनलाई निस्तेज पार्नमा सफलता, चुनावी सफलता, सरकारलाई मधेसकेन्द्रित दलको समर्थन र फोरमको सत्तागमनपछि सत्तापक्ष हौसिएको छ। क्षणिक सफलताको उन्मादमा मानिस आफ्नो गम्भीर कमजोरी सच्याउन चुक्छ। निर्माणमै दोष रहेको गाडीले सुरुमा जति जोडले हुइँकिए पनि बीच बाटोमा पुगेर कुन बेला धोका दिने हो थाहा हुँदैन। सोह्रबुँदेकै बाटोमा लामो यात्रा तय गर्नु छ भने पनि यसको सवारी (संविधान) मा रहेको खराबीलाई यसका निर्माणकर्ताले स्वीकार्नुको विकल्प छैन। संघीय संरचनालगायत सबै मुद्दामा थोकमै संशोधन गर्नुपर्ने आवश्यकता छ। किनभने संघीय राज्य प्रणालीमा संविधानको सर्वोच्चता हुन्छ। संविधानको सर्वोच्चताको लागि यसको स्वीकार्यता अनिवार्य हुन्छ। मुलुकको एक भागका लागि असोज तीन कालो दिन रहिरहेसम्म संविधान सर्वस्वीकार्य भएको मान्न सकिन्न। यसलाई सम्बोधन नगरी समृद्ध नेपाल, खुसी नेपाली एउटा रटान मात्र रहिरहेनछ।"
"गफ हैन, अब काम गरौं","प्रधानमन्त्री केपी शर्मा ओलीको दोस्रो कार्यकाल सुरु भएको पनि करिब पाँच महिना पूरा हुन लागेको छ। भारतले भूकम्पले मर्माहत भएको बेला थोपरेको अमानवीय नाकाबन्दीको विरुद्ध दृढताका साथ सामना गरेको जस पाएकै कारण जनताले २०७४ सालमा तत्कालीन नेकपा एमालेलाई सबैभन्दा ठूलो दल बनाएर पुरस्कृत गरेका थिए। सत्ता र विपक्षमा हुँदा कांग्रेस नेतृत्वले देखाएको फितलो प्रदर्शन अनि एमाले र माओवादीलगायतका दलहरूबीचको गठबन्धनको पनि उल्लेख्य भूमिका छ, तर ओलीको दृढता र समृद्ध नेपाल बनाउने सपनाकै कारण आज उनी सत्तामा छन्। नेपाली समाजमा बिहानीले दिनको संकेत गर्छ भन्ने उक्ति प्रचलित छ। दुईतिहाइ बहुमत प्राप्त ओली सरकारको कामले सकारात्मक सन्देश र ऊर्जा दिन सकेको छैन। तथापि अझै पनि अतालिहाल्ने स्थिति आइसकेको भने छैन तर सरकारलाई निरन्तर खबरदारी र सुझाव दिन भने आवश्यक छ। प्रधानमन्त्री ओलीका भाषण र सत्तारुढ दलको चुनावी घोषणापत्रमा भएको आधा मात्र काम गर्न सकियो भने पनि नेपालले ठूलो फटको मार्ने निश्चित छ। तर पाँच महिनामा काम कम र गफ धेरै गरेर ओलीले समय बर्बाद गरिरहेका छन्। उनी धरातलमा भन्दा पनि आवेग, सपना र चमत्कारमा रमाउने नेपाली समाजको चरित्रलाई बुझेर नै, रेल, पानीजहाजजस्ता ठूला कुरा गर्नमा व्यस्त छन्। गाँस, बास, कपास, शिक्षा, स्वास्थ्य, रोजगार जस्ता आधारभूत आवश्यकताको प्रत्याभूतिबारे प्रधानमन्त्री र उनका अन्धसमर्थकहरू नजरअन्दाज गरिरहेका छन्। विडम्बना गर्नैपर्ने र गर्न सकिने कामबाट सुरुवात गर्न सल्लाह र दबाब दिनुपर्ने प्रमुख प्रतिपक्षी दल कांग्रेस मुर्छाएको छ। साथै कांग्रेस सुध्रिएर नभई नेकपाले नराम्रो काम गरे स्वतः आफ्नो पालो आउने प्रार्थना गरेर बसेको छ। नागरिक समाज र मिडियाले पनि प्रभावकारी ढंगले जनजीविकासँग प्रत्यक्ष जोडिएका विषय उठाउन सकेको छैन, चाहेको छैन। कांग्रेस सभापति शेरबहादुर देउवाले चुनावअघि कम्युनिस्ट सत्तामा आए भने अधिनायकवाद आउँछ, तानाशाह जन्मिन्छ र जनताले रुन पनि पाउँदैनन् भनेका थिए। कतिपयले उनको कुरालाई फगत राजनीति अनि हाँसोका रूपमा लिए। जनताले पनि देउवालाई विश्वास गरेनन्, तर सत्ता सम्हालेको केही महिनामै बोल्न र लेख्नसमेत नपाउने, पत्रकारले मन्त्रीलाई प्रश्न गर्न नपाउने, शान्तिपूर्ण प्रदर्शन गर्न नपाउने र भ्रष्टहरूको पर्दाफास गर्ने पत्रकारलाई दुःख दिने निरंकुशतातिर सरकार अग्रसर भएको देखिँदैछ। हिजो बन्द, हडताल र हिंसाबाट हजारौं निर्दोष नागरिकका सपना खोसेर आएका नेताहरूले जनताको विरोध गर्ने संवैधानिक अधिकार कुनै हालतमा खोस्न पाउँदैन। विगतका केही निरंकुश सरकारले आफ्नै मान्छे पठाएर विरोध प्रदर्शनमा हिंसा भड्काउन गरेका झेलबाट विरोधको आयोजना गर्ने पक्ष भने सचेत हुन आवश्यक छ। सरकारले शान्तिपूर्ण विरोध प्रदर्शनको व्यवस्थापन र जायज मागको सम्बोधन अनि विरोधका नाममा हिंसा गर्नेलाई हदैसम्म दण्डित गर्नुपर्छ। दसौं लाख जनता सडकमा ओर्लिए भने सरकार दमन गर्न नभई नयाँ चुनावमा जान तयार हुनुपर्छ, अन्यथा राजाको निरंकुशता नसहेका नेपाली जनताले गणतन्त्रका नवराजाहरूलाई सहने छैनन्। निसन्देह विरोध प्रदर्शन शान्तिपूर्ण हुनैपर्छ अनि सडक, बजार अवरुद्ध गर्न पाइँदैन। लोकतन्त्रका नाममा लुटतन्त्र संस्थागत हँदैछ। गरिब जनता पैसाको अभावमा उपचारविहिन भएर छट्पटाएर मर्न बाध्य हुने तर नेताहरू सामान्य रोगको उपचार गर्नसमेत राष्ट्रको ढुकुटी दोहन गरेर विदेश जाने प्रथाले निरन्तरता पाएको छ। नेताहरू आफ्ना सन्तान पढाउन दूतावासमा छात्रवृत्तिका लागि लम्पसार पर्छन्, तर सामान्य नागरिकले गुणस्तरीय र सुलभ शिक्षा पाउन सकेका छैनन्। सबै नागरिकको गुणस्तरीय स्वास्थ्य सेवा र शिक्षामा पहँचका लागि १५ पटक अनसन बस्न डा गोविन्द केसी बाध्य छन्, तर सत्तारुढ दल केसीसँग विगतमा भएका सहमतिहरूको बेवास्ता गरिरहेको छ। शिक्षा र स्वास्थ्य क्षेत्रका माफियाहरूको पहुँच मन्त्री र प्रधानमन्त्रीको बैठक कोठासम्म छ। अधिकांश जनता एक छाक टार्न संघर्षरत छन्। तर तिनै गरिब जनताले तिरेको करबाट विशिष्ट र पूर्व विशिष्टलाई दिने सेवासुविधाका नाममा वैधानिक तरिकाले बह्मलुट मच्चाइँदैछ। विभिन्न शीर्षकमा आफ्ना कार्यकर्ता पोस्न र विपक्षीको मुख थुन्न पैसा बाँडिने कुप्रथा अझै रोकिएको छैन। नेपाली जनताले ठूलो आशा राखेका थिए तर ओली गर्न सकिने जनजीविकाको विषयमा मौन अनि रेल र पानीजहाजका कुरामा अनावश्यक तदारुकता देखाउँदैछन्। यद्यपि ओलीसँग नैतिक बल र इमान भएको खण्डमा केही दिनभित्र जनताले महसुस गर्ने गरी सहजै गर्न सकिने सयौं काम छन्। भविष्यमा रेल, आणविक हतियारलगायत सबै कुरा बनाउन सकिन्छ, तर सुरुवात गर्न सकिने कामबाट थाल्नुपर्छ। ओलीले सयदिने उपलब्धिमा राखेको यातायातको सिन्डिकेट तोडेर चढ्नलायक सार्वजनिक यातायातको व्यवस्था व्यवहारबाटै गर्न सहजै सकिन्छ। साथै भएका सडक मर्मत गर्ने अनि सवारी साधन अनुमतिपत्र वितरणमा कडाइ गर्दै अनुमतिपत्र भएकालाई पनि फेरि परीक्षा लिन लगाउने हो भने दुर्घटना पनि न्यूनीकरण गर्न सकिन्छ। सरकार आफैंले अथवा निजी क्षेत्रलाई तोकिएको मापदण्ड पूरा गराउने हो भने केही हप्ताभित्र सार्वजनिक यातायातको स्थिति सुधार गर्न सकिन्छ। लाखौं जनतालाई ठग्ने र सरकारले तोकेको मापदण्ड पूरा नगर्ने खराब म्यानपावर र कन्सल्टेन्सीलाई हदैसम्म दण्ड जरिवाना गर्न कुनै तागतले ओलीलाई रोक्न सक्दैन। समयमा काम नगर्ने खराब ठेकेदारहरूलाई दण्डित गर्ने कुरा पनि व्यवहारमा देखिएको छैन। हिजो बन्द, हडताल र हिंसाबाट हजारौं निर्दोष नागरिकलाई जबर्जस्ती बलिवेदीमा चढाएर स्थापित भएका नेताहरूले जनताको विरोध गर्ने संवैधानिक अधिकार कुनै हालतमा खोस्न पाउँदैनन्। भ्रष्टाचारमा शून्य सहनशीलता, सुशासन र सुव्यवस्थापन भन्दै भाषण गरेर मात्र पुग्दैन, प्रमाणित भ्रष्ट कर्मचारी र राजनीतिज्ञ अनि कर छली गर्ने व्यवसायीलाई आजीवन सार्वजनिक पदका लागि अयोग्य हुने गरी हदैसम्म दण्ड जरिवाना गर्न दुईतिहाइको सरकारलाई कुनै तागतले रोक्न सक्दैन। जनताको करबाट तलब खाने भ्रष्ट र खटाएको ठाउँमा नजाने कर्मचारीलाई ऐनबमोजिम दण्ड जरिवाना गर्नुपर्छ। भ्रष्टाचार न्यूनीकरण गर्न प्रत्येक सरकारी कार्यालयमा सीसीटीभी जडान गर्ने, इन्टरनेटबाट सीधै सेवा सुविधा लिन सकिने, भीडभाड र बिचौलिया नियन्त्रण गर्न कुपन प्रणाली लागू गर्नेलगायतका प्रविधि सदुपयोग गर्नुपर्छ। विदेशमा भएका आफ्ना नागरिकको लगानी र ज्ञान भिœयाएर विगतमा चीन, भारतलगायतका देशले ठूलो फाइदा लिएका छन्। पचासौं लाख नेपाली बाध्यता, रहर अथवा जुनसुकै कारणले बिदेसिएका भए पनि अब सरकारले स्वदेश फिर्तीको अभियान चलाएर उनीहरूलाई पनि देश विकासको सारथि बनाउनुपर्छ। विडम्बना सरकारका मन्त्री नै भूपू नेपाली भन्दै सरापेर आफ्नो कुण्ठा पोखिरहेका छन्। स्वदेशी र विदेशी लगानी बढाउनका लागि कुनै कर्मचारी र दललाई घुस अनि कमिसन दिनुनपर्ने, लगानीको सुरक्षाको वातावरण बनाउने र कुनै टोले गुन्डालाई भत्ता दिनुनपर्ने कुराको ग्यारेन्टी सरकारले गर्नुपर्छ। करिब ५० लाखमध्ये ९० प्रतिशतभन्दा बढी त मासिक १०१५ हजार पनि बचत नहुने गरी रगतपसिना बगाएर भए पनि परिवार पाल्नकै लागि बिदेसिन बाध्य छन्। अब सरकारले गाँस, बास, कपास, शिक्षा, स्वास्थ्य, रोजगारको प्रत्याभूति नभएकै कारण विदेश जानुपर्ने बाध्यताको अन्त्य गर्नुपर्छ। निजी क्षेत्रसँग सहकार्य गरेर कृषि, पर्यटनलगायतका क्षेत्रमा रोजगारको ग्यारेन्टी गर्नुपर्छ। पैसाको अभावमा महँगो रोग लाग्दा मृत्यु कुरेर बस्न अनि आत्महत्या गर्न बाध्य हुने पीडादायी स्थिति अन्त्य गर्न आयबमोजिम कर लिएर सबै नागरिकको स्वास्थ्य सेवाको ग्यारेन्टी गर्नुपर्छ। विकास र समृद्धिका लागि दलीय आधारमा आधिकारिक कर्मचारी र विद्यार्थी युनियन बनाउन नपाउने कानुन बनाउनुपर्छ। समयसँगै आफूलाई परिस्कृत गर्न नसकेका शिक्षकको ठाउँमा दक्ष र योग्य शिक्षक पठाउने अनि पूर्णकालीन राजनीति गर्ने शिक्षकलाई जागिर र राजनीतिमध्ये एउटा चयन गर्न लगाउने हो भने सरकारी स्कुलहरूको खस्कँदो गुणस्तर बढाउन मद्दत पुग्छ। भूकम्प, पहिरोलागायतका प्राकृतिक प्रकोपको जोखिम कम भएको क्षेत्रमा एकीकृत बस्तीको अवधारणा ल्याएर बाटो, बिजुली, पानी, ढल, विद्यालय, अस्पताल, टेलिफोनलगायतका सुविधा पुर्याउन राज्यलाई सहज बनाउनुपर्छ। दमकल र एम्बुलेन्ससमेत पुग्न नसक्ने डरलाग्दो र लज्जास्पद सहरीकरण अन्त्य गर्नुपर्छ। जमिनको वर्गीकरण गरेर कृषिजन्य भूमिमा प्लटिङ गर्न रोक लगाउनुपर्छ। विगतमा जस्तै राजा, पञ्चायत, राणाशासन र अल्पमतलाई दोष लगाएर पन्छिने अवसर अब वाम गठबन्धनलाई छैन अनि सबै नागरिकका गाँस, बास, कपास, शिक्षा, स्वास्थ्य र रोजगारको ग्यारेन्टी गर्ने राजधर्म पूरा गर्न पाँच वर्ष पर्याप्त छ। सरकार इमानदार भएको खण्डमा कतिपय कुरा गर्न केही दिन पनि लाग्दैन। सरकारले सहजै गर्न सकिने काम पनि गरेन भने पाँच वर्षमा जनताले विकल्प खोज्नेछन्। जनता अझै सचेत नभएकाले केही दशक लुट्न पाइने भ्रममा अब कुनै पनि दल पर्नु हँदैन। जनताको धैर्यको बाँध कुनै पनि बेला फुट्न सक्छ। असह्य भएको अवस्थामा जनता सडकमा पनि ओर्लने छन्। पचासौं लाख नेपालीले संसार डुलेर विकास देखेका छन्। एकजना इमानदार नेता नेतृत्वमा हुँदा केही वर्षमा महसुस गर्न सकिने परिवर्तन सम्भव रहेको विस्तारै बुझ्दैछन्। नेपाली जनता सडक वा मतदानबाट भ्रष्ट र अक्षमहरूलाई विस्थापित गर्न सक्षम छन् भन्ने प्रत्येक १०१२ वर्षमा सडकमा ओर्लिने नजिरले पनि प्रमाणित गर्छ। पटकपटक प्रमाणित भ्रष्ट र अक्षमलाई सत्तामा पुर्याउने जनता पनि केही दोषी छन्, तर कांग्रेस अनि नेकपा नसुध्रिएको अवस्थामा पुरानै वा नयाँ दलबाट इमानदार नेतालाई नेतृत्वमा पुर्याउने कर्तव्य आगामी चुनावमा जनताले पूरा गर्नैपर्छ।"
फ्रान्स सेमिफाइनलमा : उरुग्वे घर फर्कियो,"मस्को : पूर्व विजेता फ्रान्स रुसमा जारी विश्वकप फुटबलको सेमिफाइनलमा प्रवेश गरेको छ। शुक्रबार राति भएको खेलमा दुई पटकको उपाधि विजेता उरुग्वेलाई २० गोलले पराजित गर्दै फ्रान्स सेमिफाइनलमा पुगेको हो। खेल सुरु भएदेखि नै आक्रामक खेल खेलेका दुवै टोलीले लगातार पोस्ट आक्रमण गरेका थिए। लगातार बलमाथि पक्कड जमाएको फ्रान्सले पहिलो हाफको १६औं मिनेटमै गोल गर्ने राम्रो अवसर पाएको थियो। १६औं मिनेटमा काइलियन एमबाप्पे गोल गर्नबाट चुकेका थिए। फ्रान्सको तुलनामा उरुग्वेले बलमाथि कम पक्कड जमाए पनि गोल गर्ने थुप्रै अवसर पाए पनि त्यसलाई सदुपयोग गर्न सकेन्। ग्रिजम्यानको फ्रिकिकमा भरानेको हेड गोल: पहिलो हाफमा फ्रान्स १ उरुग्वे शून्य उरुग्वेविरुद्ध ग्रिजम्यानले थपे दोस्रो गोल: फ्रान्स २, उरुग्वे शून्य फ्रान्सले पहिलो हाफको ४१औं मिनेटमा सुरुवाती अग्रता बनायो। एन्टोनियो ग्रिजम्यानको फ्रिकिकमा राफेल भारानेले गोल गरेका थिए। पहिलो हाफमा १० ले अगाडि रहेको फ्रान्सले दोस्रो हाफमा थप एक गोल गर्यो। खेलको ६१औं मिनेटमा एन्टोनियो ग्रिजम्यानले गोल गर्दै टोलीलाई मजबुद अवस्थामा पुर्याए। दुई गोलले अग्रता बनाएपछि फ्रान्सले रक्षात्मक खेल्यो। त्यसको विपरीत उरुग्वेले आक्रमकता देखाए पनि गोल भने गर्न सकेन।"
"लर्ड्स जाने नेपाली क्रिकेट टोलीको घोषणा, को को परे टोलीमा ?","काठमाडौँ: बेलायतको लर्ड्समा हुने मेरिलोबन क्रिकेट क्लब (एमसिसी) र नेदरल्याण्ड्ससँग खेल्नका लागि आज २० सदस्यीय राष्ट्रिय क्रिकेट टोलीको छनोट भएको छ । आइसिसीका प्रतिनिधि अमिनुल इस्लाम, राष्ट्रिय क्रिकेट टोलीका मुख्य प्रशिक्षक जगत टमाटा र कप्तान पारस खड्काको छनोट समितिले २० सदस्यीय टोलीको घोषणा गरेको हो । छनोट हुनेमा कप्तान खड्कासहित विनोद भण्डारी, सुवास खकुरेल र प्रदीप ऐरी छन् । उनीहरुले पुनरागमन गरेका हुन् । त्यसैगरी हरि क्षेत्री नयाँ अनुहारका रुपमा छनोट भएका छन् । प्रधानमन्त्री कप एकदिवसीय क्रिकेट प्रतियोगितामा हरिले उदीयमान खेलाडीको उपाधि जितेका थिए । त्यस्तै छनोट हुने अन्य खेलाडीमा सन्दीप लामिछाने, अनिलकुमार साह, ललित राजवंशी, वसन्त रेग्मी, दीपेन्द्रसिंह ऐरी, ज्ञानेन्द्र मल्ल, करण केसी, ललित भण्डारी, रोहितकुमार पौडेल, शक्ति गौचन, शरद भेषवाकर, सोमपाल कामी, सुशान भारी र सुनिल धमला छन् । नेपालले आगामी साउन १३ गते टी ट्वान्टी फरम्याटमा लर्ड्समा एमसिसी र नेदरल्याड्ससँग खेल्नेछ । उक्त प्रतियोगिताका लागि शनिबारदेखि बन्द प्रशिक्षण शुरु हुनेछ । रासस"
स्वारेजमा परिवर्तनको शृंखला,"मस्को : जारी विश्वकप फुटबलमा यतिबेला उरुग्वे चर्चाको शिखरमा छ । क्वार्टरफाइनल चरणमा पुगिसकेको उरुग्वेको सफलतामा अनुभवी खेलाडी लुइस स्वारेजको भूमिका महŒवपूर्ण रहेको छ । आफ्नो उटपट्याङ व्यवहारका कारण सधैं चर्चामा रहने स्वारेज यतिबेला भने शान्त र भद्र देखिएका छन् । राष्ट्रिय टोलीबाट उनको प्रदर्शनमात्र होइन, व्यवहारमा पनि व्यापक सुधार आएको छ । उमेरले पनि पाको बन्दै गएका ३१ वर्षीय स्वारेजको बानीमा अहिले नसोचेको परिवर्तन आएको छ । स्वारेजले आफ्नो पुरानो बानीलाई चटक्कै छाडेका छन् । उनी सन् २०१० मा विपक्षीले प्रहार गरेको बललाई जानाजान हातले छेकेर चर्चाका आएका थिए । त्यतिबेला उनको निकै आलोचना भएको थियो । सन् २०१४ को ब्राजिल विश्वकपमा पनि उनी विपक्षी खेलाडीको काँधमा टोकेर लज्जित बनेका थिए । खेल मैदानमै कुनै न कुनै बदमासी गर्न माहिर स्वारेज यो विश्वकपका भने भलादमी देखिएका छन् । जारी विश्वकपमा भने उनी हाई बललाई हत्तपत्त टाउकोले हान्दै गोलमा परिणत गराउने प्रयासमा व्यस्त देखिएका छन् । रुसमा उनी बढीभन्दा बढी समय बलमाथि खुट्टा र टाउको प्रहार गर्दै टोलीलाई उपाधितर्फ लम्काउने ध्याउन्नमा छन् । स्वारेजको उक्त कलालाई देखेर अन्तर्राष्ट्रिय समाचार संस्था एपीले पहिला हात, त्यसपछि दाँत र अहिले टाउको शीर्षकमा समाचारसमेत प्रकाशन गरेको छ । रुस विश्वकपमा स्वारेजको भलादमीपन देखेर आफू चकित परेको उनका साथी लियोनल मेसीले समेत खुलासा गरेका छन् । स्वारेज वास्तवमा त्यस्ता थिएनन् । यो विश्वकपका उनले धेरै अनुशासित र संयमित खेल खेलिरहेका छन् । उनैको उत्कृष्ट खेलमा उरुग्वेले अगाडिको बाटो तय गरिरहेको छ । उनी अनुभवी र सक्षम खेलाडी हुन् । स्वारेजको वास्तविक क्षमताले फ्रान्सलाई अप्ठ्यारो पार्न सक्छ, बार्सिलोनामा स्वारेजसँगै व्यावसायिक फुटबल खेल्ने अर्जेन्टिनी स्टार मेसी भन्छन् । मेसीको टोली अर्जेन्टिना भने प्रिक्वार्टरफाइनलमै पराजित भइसकेको छ । स्वारेजको बानीलाई लिएर सधंै सञ्चारकर्मीले समेत अनौठा प्रश्न तेस्र्याउने गर्छन् । हरेक ठूला खेलअघि उनले आफ्नो बानीका विषयमा सञ्चारकर्मीलाई स्पष्टीकरण दिइरहनु परेको छ । दक्षिण अफ्रिकामा भएको सन् २०१० को विश्वकपमा घानाको प्रहारलाई स्वारेजले टाउको चलाए जस्तो गरी चमत्कारी रूपमा हातले छेकेका थिए । स्वारेजले त्यतिबेला देखादेख ठगी गरेको भन्दै उनको आलोचना भएको थियो । यसैगरी सन् २०१४ को विश्वकपमा स्वारेज इटालीका रक्षक जर्जियो चिलिनीलाई काँधमा टोकेर आलोचित बनेका थिए । त्यतिबेला स्वारेजलाई विश्व फुटबल महासंघ (फिफा) ले नौ खेल र चार महिनाको प्रतिबन्धसमेत लगाएको थियो । उनले विपक्षी खेलाडीलाई टोकेको त्यो तेस्रो पटक थियो । पछिल्लो समय स्वारेजलाई सुधार्न प्रशिक्षक ओस्कर टाबरेजले पनि निकै मेहनत गरेका छन् । स्वारेज आफैं पनि प्रशिक्षकले आफूलाई निकै सहयोग गरेको बताउँछन् । स्वारेजले आफू टोलीका युवा खेलाडीका लागि प्रेरणाको स्रोत भएकाले आफूले कमजोरी गरे युवा खेलाडीको मनोबल गिर्ने धारणा पनि व्यक्त गरे । सिनियरले गल्ती गर्दा जुनियरलाई गाह्रो हुन्छ । अप्ठ्यारो अवस्थामा समेत नेतृत्व लिनुपर्ने भएकाले अहिले गल्ती गर्न मनाही छ, स्वारेज भन्छन् ।"
"तीन विश्वविजेता आज भिड्दै, को कति बलियो ?","मस्को : रसियामा जारी विश्वकप फुटबल प्रतियोगितामा शुक्रबार क्वार्टरफाइनलका खेल सुरु हुँदै छन् । शुक्रबार हुने क्वार्टरफाइनलले फाइनलकै झल्को दिने पक्का छ । शुक्रबार हुने दुवै क्वार्टरफाइनलमा खेल्ने टोलीको इतिहास, जारी प्रतियोगितामा उनीहरूको प्रदर्शन र खेलाडीको व्यक्तिगत क्षमताले पनि दुवै खेललाई फाइनलको रिहर्सल (पूर्वाभ्यास) भन्दा फरक नपर्ला । शुक्रबार साँझ निझ्नी नोभगोरोद रंगशालामा हुने पहिलो क्वार्टरफाइनलमा दुई पूर्वविजेता फ्रान्स र उरुग्वे आमनेसामने हुँदैछन् । उरुग्वे दुईपटकको र फ्रान्स एक पटकको विश्वविजेता टोली हो । काजन रंगशालामा शुक्रबार राति हुने दोस्रो क्वार्टरफाइनलमा पाँच पटकको विजेता ब्राजिलले पछिल्लो समय उच्च लयमा देखिएको बेल्जियमसँग प्रतिस्पर्धा गर्दैछ । जारी विश्वकपमा बाँकी रहेका चारमध्ये तीन पूर्वविजेता शुक्रबार नै मैदानमा ओर्लंदै छन् । पक्कै पनि विश्वभरका करोडौं फुटबल पारखीका लागि यी खेलले छुट्टै आनन्द दिनेछन् । उरुग्वे सन् १९३० मा भएको पहिलो संस्करण र सन् १९५० मा विश्वविजेता टोली हो । जारी विश्वकपमा पनि उरुग्वेका स्ट्राइकरद्वय लुइस स्वारेज र एडिन्सन काभानीको जोडी निकै जमेको छ । प्रिक्वार्टरफाइनलमा पोर्चुगलविरुद्ध दुई गोल गरेका काभानी चोटग्रस्त भएकाले शुक्रबार मैदानमा उत्रने निश्चित भइसकेको छैन । उनको अनुपस्थितिमा पनि उरुग्वेसँग क्षमतावान खेलाडीको कुनै कमी छैन । यसैगरी सन् १९९८ मा विश्वकप जितेको फ्रान्ससँग पनि युवा र उत्कृष्ट फुटबलरको कमी छैन । अग्रपंक्तिमा एन्टोइन ग्रिजम्यान, केलियन एमबाप्पे र ओलिभर गिरोडको बलियो ट्रायो जम्दा मिडफिल्डमा पल पोग्बा र रक्षापंक्तिमा बार्सिलोनाका सामुएल उम्टिटीको सुदृढ ब्याकअप रहनेछ । सन् १९५८, १९६२, १९७०, १९९४ र २००२ मा गरी पाँचपटक विश्वकप जितेको ब्राजिलको टोली पनि आक्रमण, मिडफिल्ड र डिफेन्स सबैमा सन्तुलित देखिएको छ । लियोनेल मेसी र क्रिस्टियानो रोनाल्डोजस्ता प्रभावशाली खेलाडीको बहिर्गमनपछि ब्राजिली स्ट्राइकर नेमार प्रतियोगितामा बाँकी रहेका थोरै स्टार खेलाडीमध्ये एक हुन् । नेमारबाहेक पनि जारी प्रतियोगितामा ब्राजिली टोलीका हरेक खेलाडीले अब्बल प्रदर्शन गर्दै आएका छन् । यसैगरी सधैं उत्कृष्ट प्रदर्शन गरे पनि उपाधिसम्म पुग्न नसकेको बेल्जियमले यसपटक सफलता चुम्ने हरसम्भव प्रयास गर्नेछ । फिफा वरीयताको तेस्रो स्थानमा आसिन बेल्जियम यस्तो टोली हो, जो सधैं उच्च लयमा रहन्छ । समूहगत चरणदेखि नै सशक्त प्रदर्शन गरिरहेको बेल्जियमले यस पटक पनि उपाधिमा बलियो दाबेदारी प्रस्तुत गरेको छ । रोमेलु लुकाकु, इडेन हाजार्ड, केभिन डी ब्रुन, थिबउट कर्टाेइज, मिची बात्सुईजस्ता विश्व फुटबलमा स्थापित खेलाडीको साथ पाएको बेल्जियम कुनै पनि टोलीलाई कठिन चुनौती दिन सक्षम छ । त्यसैले पनि शुक्रबार यी चार टोलीबीच हुने दुई क्वार्टरफाइनल प्रतिस्पर्धा कुनै दृष्टिकोणबाट फाइनलभन्दा कम हुने छैनन् बरु फाइनलभन्दा पनि रोचक नै हुने अपेक्षा गर्न सकिन्छ ।"
सर्वाधिक सफलविरुद्ध सदाबहार,"मस्को : रुस विश्वकपको दोस्रो क्वार्टरफाइनल खेलमा शुक्रबार उपाधिको दाबेदार मानिएका दुई टोली ब्राजिल र बेल्जियम एकअर्काविरुद्ध भिड्दै छन् । यो खेलले विश्वकपमा ब्राजिलको दबदबा कायम रहने वा उपाधिका लागि नयाँ टोलीको उदय हुनेमध्ये एउटा सम्भावनालाई जीवित राख्नेछ । ब्राजिल र बेल्जियममा जारी विश्वकपमा सशक्त प्रदर्शन गर्दै क्वार्टरफाइनलसम्म आइपुगेका टोली हुन् । यी दुवै टोलीले क्वार्टरफाइनल चरणअघिका चार खेलमा पराजय बेहोरेका छैनन् । ब्राजिल प्रिक्वार्टरफाइनल चरणमा मेक्सिकोलाई २० र बेल्जियम एसियाली टोली जापानलाई ३२ गोलले पराजित गर्दै अन्तिम आठमा पुगेका हुन् । प्रतियोगिताकै सशक्त यी दुई टोलीबीचको यो खेललाई सर्वाधिक सफलविरुद्ध सदाबहार टोलीको प्रतिस्पर्धाको रूपमा समेत हेरिएको छ । बेल्जियम यस्तो टोली हो, जो सधैं बलियो रहेर पनि विश्वकपजस्ता ठूला प्रतियोगिताको उपाधि होडमा पछि पर्दै आएको छ । बेल्जियमसँग यस पटक पनि आफ्नो त्यही अभागी छविलाई परिवर्तन गर्ने चुनौती छ । बेल्जियमले जापानविरुद्ध दोस्रो हाफमा दुई गोलले पछि परेको अवस्थाबाट उत्कृष्ट कमब्याक गर्दै ३२ को जित हात पारेको थियो । बेल्जियमको यो कमब्याक विश्वकप फुटबलको नकआउट चरणमा ९० मिनेटभित्र कुनै पनि टोलीले गरेको ५२ वर्षपछिको उत्कृष्ट कमब्याक हो । यसअघि पोर्चुगलले सन् १९६६ मा दक्षिण कोरियाविरुद्ध यस्तै उत्कृष्ट कमब्याकसहित जित हात पारेको थियो । त्यही प्रदर्शनबाट हौसिएको बेल्जियमले ब्राजिलविरुद्ध जित निकाल्न सक्ने सम्भावना पनि छ । यद्यपि त्यसका लागि बेल्जियमले जारी प्रतियोगितामा केही कमजोर देखिएको आफ्नो रक्षापंक्तिमा व्यापक सुधार गर्नु आवश्यक छ । बलियो बेल्जियमसँगको खेलअघि ब्राजिललाई भने आफ्नो दुई सशक्त खेलाडी मार्सेलो र कासेमिरोको अनुपस्थितिले केही चिन्ता थपेको छ। चोटग्रस्त मार्सेलोले बेल्जियमविरुद्ध खेल्ने निश्चित भइसकेको छैन भने लगातार दुई खेलमा पहेँलो कार्ड बेहोरेका कासेमिरो निलम्बनमा छन् । यद्यपि जारी प्रतियोगिताका सबै खेलमा आक्रमण, मिडफिल्ड र रक्षापंक्ति सबै क्षेत्रमा सन्तुलित देखिएको ब्राजिल बेल्जियमविरुद्ध पनि जित निकाल्नेमा ढुक्क छ । यी दुई टोलीबीच विश्वकपमा हालसम्म एक पटक मात्र सन् २००२ को प्रिक्वार्टरफाइनल चरणमा भेट भएको छ । त्यतिबेला रिभाल्डो र रोनाल्डोले एकएक गोल गरेपछि ब्राजिल विजयी बनेको थियो । बेल्जियमविरुद्धको खेलअघि ब्राजिललाई आफ्नो एउटा तथ्यले अझ हौस्याउने काम गरेको छ । ब्राजिल सन् १९९४ मा अमेरिकामा भएको विश्वकपपछि प्रत्येक संस्करणमा कम्तीमा क्वार्टरफाइनलसम्म पुगेको छ । त्यसमध्ये सन् १९९४ र सन् २००२ मा उसले उपाधि नै जितेको थियो भने सन् १९९८ मा उपविजेता बनेको थियो । जितको यही लयलाई कायम राखे ब्राजिल विश्वकपको छैटौं उपाधि जित्ने आफ्नो योजना पुरा गर्न सफल हुनेछ । विगतमा यी दुई टोली कुल खेल: ४ ब्राजिल विजयी: ३ बेल्जियम विजयी: १ बराबरी: ०"
क्वाटरफाइनलमा उरुग्वे र फ्रान्सको खेल सुरु,"मस्को : रसियामा जारी विश्वकप फुटबल प्रतियोगितामा उरुग्वे र फ्रान्सबीचको खेलबाट क्वार्टरफाइनलकाे खेल सुरु भएको छ। पौने आठबाट निझ्नी नोभगोरोद रंगशालामा क्वार्टरफाइनलको पहिलो खेलमा दुई पूर्वविजेता फ्रान्स र उरुग्वे आमनेसामने भएका हुन्। उरुग्वे दुईपटकको र फ्रान्स एक पटकको विश्वविजेता टोली हो । उरुग्वे सन् १९३० मा भएको पहिलो संस्करण र सन् १९५० मा विश्वविजेता टोली हो । जारी विश्वकपमा पनि उरुग्वेका स्ट्राइकरद्वय लुइस स्वारेज र एडिन्सन काभानीको जोडी निकै जमेको छ । प्रिक्वार्टरफाइनलमा पोर्चुगलविरुद्ध दुई गोल गरेका काभानी चोटग्रस्त भएकाले शुक्रबार मैदानमा छैनन् । उनको अनुपस्थितिमा पनि उरुग्वेसँग क्षमतावान खेलाडीको कुनै कमी छैन । यसैगरी सन् १९९८ मा विश्वकप जितेको फ्रान्ससँग पनि युवा र उत्कृष्ट फुटबलरको कमी छैन । अग्रपंक्तिमा एन्टोइन ग्रिजम्यान, केलियन एमबाप्पे र ओलिभर गिरोडको बलियो ट्रायो जम्दा मिडफिल्डमा पल पोग्बा र रक्षापंक्तिमा बार्सिलोनाका सामुएल उम्टिटीको सुदृढ ब्याकअप रहनेछ ।"
ग्रिजम्यानको फ्रिकिकमा भरानेको हेड गोल: पहिलो हाफमा फ्रान्स १ उरुग्वे शून्य,"मस्को : रुस विश्वकप अन्तर्गतको पहिलो क्वाटरफाइनलको पहिलो हाफमा फ्रान्सले अग्रता लिएको छ । पहिलो हाफको ४० औं मिनेटमा डिबक्स नजिकै पाएको फ्रिकिकबाट गोल भएको हो । एन्टोइन ग्रिजम्यान प्रहार गरेको फ्रिकिकलाई डिफेन्डर राफायल भरानेले हेडमार्फत सुन्दर गोलमा परिणत गरेका हुन् । पौने आठबाट निझ्नी नोभगोरोद रंगशालामा सुरु भएको खेलको पहिलो हाफमा उरुग्ले १०ले पछाडि परेको छ । दुई पूर्वविजेता फ्रान्स र उरुग्वेको खेल प्रतिस्पर्धात्मक बनेको छ । उरुग्वे दुईपटकको र फ्रान्स एक पटकको विश्वविजेता टोली हो । अन्तिम १६ को खेलमा अर्जेन्टिनालाई ४३ ले पराजित गरेको फ्रान्स उच्च मनोबलका साथ मैदानमा छ भने अन्तिम १६ मा पोर्चुगललाई पराजित गरेको उरुग्वेसमेत फेरि विश्वकप उपाधि उचाल्ने ध्यानका साथ मैदानमा छ । उरुग्वे सन् १९३० मा भएको पहिलो संस्करण र सन् १९५० मा विश्वविजेता टोली हो । जारी विश्वकपमा पनि उरुग्वेका स्ट्राइकरद्वय लुइस स्वारेज र एडिन्सन काभानीको जोडी निकै जमेको छ । प्रिक्वार्टरफाइनलमा पोर्चुगलविरुद्ध दुई गोल गरेका काभानी चोटग्रस्त भएकाले शुक्रबार मैदानमा छैनन् । सन् १९९८ मा विश्वकप जितेको फ्रान्ससँग पनि युवा र उत्कृष्ट फुटबलर छन् । । अग्रपंक्तिमा ग्रिजम्यान, केलियन एमबाप्पे र ओलिभर गिरोडको बलियो ट्रायो जम्दा मिडफिल्डमा पल पोग्बा र रक्षापंक्तिमा बार्सिलोनाका सामुएल उम्टिटीको सुदृढ ब्याकअप रहेको छ।"
स्विट्जरल्याण्डका बच्चाहरुले यसरी उडाए नेमारलाई (भिडियो),"एजेन्सी : रुसमा जारी फिफा विश्वकपमा ब्राजिलका स्टार स्ट्राइकर नेमारले ब्राजिलियन टोलीको जितका लागि महत्वपूर्ण भूमिका निर्वाह गरिहेकाछन् । तर यतिखेर नेमारले विश्वकप मैदानमा देखाएको उत्कृष्ट प्रदर्शनको भन्दा पनि उनले मैदानमा लड्को लड्यै गरेर देखाएको चर्तिकलाका विषयमा धेरै चर्चा भइरहेको छ । मैदानमा उनको चर्चिकलाका विषयमा अहिले संसारभर थुप्रै बहस भइरहेका छन् । कतिपयले उनको आलोचना गरेका छन् भने कतिले उनीमाथि फल गरिएकाले उनको गतिविधि स्वभाविक रहेको प्रतिक्रिया दिएका छन् । अनलाइनहरुमा नेमारलाई व्यंग्य गर्दै थुप्रै ट्रोलहरु बनिरहेको छन् । थुप्रै रमाइला भिडियोहरु बनिरहेको छन् । यसै क्रममा स्विटजरल्याण्डका बच्चाहरुले नेमारको फुटबल मैदानमा लड्ने शैलीलाई भिन्न तरिकाले मजाक उडाएका छन्। स्विट्जरल्याण्डका एक ब्लगरले ट्वीटरमा पोस्ट गरेको भिडियो भाइरल भइरहेको छ । भिडियोमा फुटबल मैदानमा १० जना बच्चाहरु एकएक वटा बल लिएर आगाडी बढ्छन् । केही अगाडी बढेपछि पछाडीबाट कसैले 'नेमार' भनेर कराउँछ । त्यसपछि सबै बच्चाहरु बल छोडी पाल्टाङपुल्टुङ मैदानमा पल्टल्छन र खुट्टा समाउँदै, छटपटिँदै रोए, कराएको अभिनय गर्छन् । लडेपछि कोही उत्तानो परेर चिच्याएका छन् । कोही थुचुक्क बसेर खुट्टा समाउँदै रोएका छन् । कोही घोप्टो परेर छट्टिएकाछन् । बच्चाहरुको अभिनय निकै रमाइलो देखिन्छ । रुस विश्वकपमा ब्राजिल र स्विटजरल्याण्ड एउटै समूह ई मा थिए । समूह चरणमा ब्राजिल र स्विटजरल्याण्डले ११ को बराबरी खेलेका थिए । समूह उपविजेता बनेको स्विटजरल्याण्ड प्रिक्वाटरफाइलनमा स्वीडेनसँग पराजित भइ प्रतियोगिताबाट बाहिरिएको छ । ब्राजिलले भने मेक्सिकोलाई हराउँदै क्वाटरफाइलनमा स्थान सुरक्षित गरेको थियो । भिडियो"
"उरुग्वेविरुद्ध ग्रिजम्यानले थपे दोस्रो गोल: फ्रान्स २, उरुग्वे शून्य","मस्को : रुस विश्वकप अन्तर्गतको पहिलो क्वाटरफाइनलमा फ्रान्स र उरुग्वेको खेल जारी छ । पहिलो हाफमा अग्रता लिएको फ्रान्सले दोस्रो हाफको ६२ मिनेटमा दोस्रो गोल गरेको छ । पहिलो हाफको ४० औं मिनेटमा डिबक्स नजिकै पाएको फ्रिकिकबाट गोल भएको थियो । एन्टोइन ग्रिजम्यान प्रहार गरेको फ्रिकिकलाई डिफेन्डर भरानेले हेडमार्फत सुन्दर गोलमा परिणत गरेका हुन् । दोस्रो हाफमा समेत ग्रिजम्यानले नै गोल गरेका हुन् । पौने आठबाट निझ्नी नोभगोरोद रंगशालामा सुरु भएको खेलको पहिलो हाफमा उरुग्ले १०ले पछाडि परेको छ । दुई पूर्वविजेता फ्रान्स र उरुग्वेको खेल प्रतिस्पर्धात्मक बनेको छ । उरुग्वे दुईपटकको र फ्रान्स एक पटकको विश्वविजेता टोली हो । अन्तिम १६ को खेलमा अर्जेन्टिनालाई ४३ ले पराजित गरेको फ्रान्स उच्च मनोबलका साथ मैदानमा छ भने अन्तिम १६ मा पोर्चुगललाई पराजित गरेको उरुग्वेसमेत फेरि विश्वकप उपाधि उचाल्ने ध्यानका साथ मैदानमा छ । उरुग्वे सन् १९३० मा भएको पहिलो संस्करण र सन् १९५० मा विश्वविजेता टोली हो । जारी विश्वकपमा पनि उरुग्वेका स्ट्राइकरद्वय लुइस स्वारेज र एडिन्सन काभानीको जोडी निकै जमेको छ । प्रिक्वार्टरफाइनलमा पोर्चुगलविरुद्ध दुई गोल गरेका काभानी चोटग्रस्त भएकाले शुक्रबार मैदानमा छैनन् । सन् १९९८ मा विश्वकप जितेको फ्रान्ससँग पनि युवा र उत्कृष्ट फुटबलर छन् । । अग्रपंक्तिमा ग्रिजम्यान, केलियन एमबाप्पे र ओलिभर गिरोडको बलियो ट्रायो जम्दा मिडफिल्डमा पल पोग्बा र रक्षापंक्तिमा बार्सिलोनाका सामुएल उम्टिटीको सुदृढ ब्याकअप रहेको छ।"
फूटबल स्टारको कार मोह,"काठमाडौं : विश्वकप फूटबलको रौनक संसारभर छाइरहेको छ। नेपालीहरुको पनि लोकप्रिय खेल फूटबल नै हो। विश्वकपको कारण नेपाल पनि फूटबलमय भएको छ। सामाजिक सञ्चालको भित्तादेखि चिया गफमा फूटबल मि श्रीत कढ देख्न सकिन्छ। विश्वकपको दौरान खेलाडीले पस्कने खेल कौशलका आधारमा उनीहरु संसार भरको दर्शकको नजरमा पर्न सफल हुन्छन् र भइरहेका पनि छन्। प्रत्येक चारचार वर्षमा आयोजना हुने फूटबलको महाकुम्बले स्टार खेलाडी जिरो र चर्चामै नरहेका खेलाडी हिरो बनाउने गर्छ। खेलाडीको संसार खेल मैदानमा मात्र सिमित हुने गरेको छैन। मैदान बाहिर पनि खेलाडीको छुट्टै संसार हुन्छन्। स्टार खेलाडीले मैदान बाहिर गर्ने गतिविधि प्रति पनि फ्यानहरुले चासो राख्ने गर्छ। राम्रा खेलाडीसँग नाम र दाम दुवैको कमी हुन्। पैसामा बढोतरि भएसँगै मानिसको शौख पनि बढ्दै जान्छ। खेलाडीमा पनि विभिन्न विलासिताको वस्तु संचय गर्ने शौख हुन्छ। खेलाडीहरुको कार प्रति अथक मोह देखाउने गरेका छन्। त्यसैले विभिन्न समयमा क्रिस्टियानो रोनाल्डो, लियोनल मेस्सी, नेमार जुनियरलगायतका खेलाडीले आफ्नो इन्ट्राग्राम एकाउन्टमा कारसहितको फोटो पोष्ट गरेको देख्न सकिन्छ। क्रिस्टियानो रोनाल्डो पोर्चुगलका कप्तान तथा रियल म्याड्रिडका स्ट्राइगर खेलाडी क्रिस्टियानो रोनाल्डो कार पारखी हुन्। उनीले २२ कार किनिसकेका छन्। प्रत्यक वर्ष उनले कार परिवर्तन गर्दै आएका छन्। उनको पहिलो कार अडी एस३ हो। पोर्चुगलको फूटबल क्लब स्र्पोटिङ लेसवनबाट म्यानचेष्टर यूनाइटेडमा आए पछि मात्र उनले कार खरिद गरेका थिए। २१० हर्स पावरको अडीबाट यात्रा सुरु गरेका रोनाल्डो विलासी कारको शौखिन बनिसकेका छन्। म्यानचेष्टर यूनाइटेडबाट सन् २००९ मा तत्कालिन समयको सर्वाधिक राशिमा ८० मिलियन अमेरिकी डलरमा रियाल म्याड्रिडमा स्तान्तरण भएका थिए। रियलले उनीसँग प्रति वर्ष १० मिलियन अमेरिकन डलर पारि श्रमिक दिनेगरी सन् २०१५ सम्मको सम्झौता गरेका थियो। रियलमा प्रवेश गरे लगतै उनको तलबसँगै ब्रान्ड भ्यालू पनि आकाशिएको थियो। विश्वका ठूला व्यापारिक घराना उनीसँग जोडिन लालायित हुन्थे। रियले दिने पारि श्रकिकको साथै विभिन्न व्रान्डको प्रमोसनबात उनको आम्दिानी बढ्ने क्रम सुरु भएको थियो। उनी सानै उमेर देखि कारका सोखिन थिए। बाल्यकालमा महँगो कार किन्ने सामथ्र्यता नभएपनि उनीसँग कारका थुप्रै खेलाउना थियो। कार प्रतिको लगावकै कारण उनले रियल आएकै वर्ष ६ वटा कार किने। रोनाल्डोको खेल तीब्र गति छ। उनको खेल कौशल अनुरुपको कार त विकशित हुन पक्कै सकेको छैनन्। चितुवा जस्तै तीव्रगतिमा बल गुडाउने क्षमता भएका रोनाल्डो सन् २०१७ देखि बुकाडी चिरोन कार चढिरहेका छन्। यो कार उनको व्यक्तित्व अनूरुप सुहाँदो पनि छ। चार सय १७ किलोमिटर प्रतिघण्टाको अधिकत गतिमा कार गुड्छ। चिरोनलाई मानिसहरु सुपर कार भन्दा पनि हाइपर कार भन्न रुचाउँछन्। महँगा कार किन्ने क्षमता राख्ने व्यक्तिले पनि चिरोन खरिद गर्न सक्दैन। कम्पनीले विशेष क्षमता राख्ने व्यक्तिलाई मात्र कार बेच्ने गरेको छ। कम्पनीले हालसम्म यो मोडलको पाँच सय कार मात्र उत्पादन गरेको छ। कम्पनीले रोनाल्डोका लागि भनेर उनको ट्रेडमार्क सीआरसेभेन भएकै कार निर्माण गरेर बेचेको थियो। चिरोन खरिद गर्नका लागि रोनाल्डोले चार मिलयन अमेरिक डलर खर्च गरेका थिए। कारमा कुनै खराबी देखिएमा रोनाल्डोको एक कलको भरमा बुकाडीका मेकानिक प्लेन चढेर आउने गर्छन। लियोनल मेस्सी अर्जेन्टिना तथा बार्सिलोनाका स्टार लियोनल मेस्सीले ३० लाख ५५ हजार अमेरिकी डलर बराबरको कार जोडेका छन्। मेस्सीसँग महँगा र उच्च रफतारका १० वटाभन्दा धेरै कारको कलेक्सन छ। उनीले प्रयोग गर्ने कारमा प्यागोनी जोन्डा रोडस्टर सर्वाधिक मूल्यको छ। रोडस्टरको मूल्य २० लाख अमेरिकी डलर छ। यो संसारकै महँगो कार मध्येको एक कार भए पनि अहिलेसम्म कारले रोडमा गुडने अनुमति भने भएको छैन। कम्पनीले सन् १९९९ देखि रोडस्टर कर निर्माण गरिरहेको छ। १९ वर्षको अवधिमा कम्पनीले जम्मा ४० वटा कार मात्र निर्माण गरेको छ। मेस्सीसँग उच्च रफतारका मसेराटी ग्य्रान टुरिज्मो एमसी स्ट्रडल एक लाख ४५ हजार अमेरिकी डलर, मसेराटी ग्य्रान टुरिज्मो एस एक लाख ३२ हजार अमेरिकी डलरको कार पनि छ। यस्तै फरारी एफ४३० स्पाइडर दुई लाख २८ हजार अमेरिकी डलर, अडी आर८ भी१० एक लाख ४५ हजार अमेरिकी डलर, प्यागोनी जोन्डा रोडस्टर २० लाख अमेरिकी डलर, मर्सिडिज एसएलएस दुई लाख ६५ हजार अमेरिकी डलर उनको ग्यारेजमा देख्न सकिन्छ। मेस्सी भारतीय कार निर्माता कम्पनी टाटाका ब्रान्ड एम्वेस्डर पनि हुन्। उनले टाटाको विज्ञापनमा मेस्सीले टियागो कार चढेको देख्न सकिन्छ। ह्यारी केन रसिया विश्व कपमा प्रिक्वाटर फाइनलको खेल सकिँदासम्मको सर्वाधिक गोलकर्ता हुन्, इंग्ल्यान्डका कप्तान तथा टोटेनहम हट्स्परका फरवाड ह्यारी केन। २४ वर्षीय खेलाडीमा गोल गर्ने सक्ने अदभूत कला छ। उनी अघिल्लो दुईवर्षका इंग्लिस प्रिमियर लिगका सर्वाधिक गोलकर्ता बनेका थिए। भने, २०१७१८ को सिजनमा उनी गोल्डेन बूटको होडमा दो श्रो स्थानमा रहेका थिए। उनलाई लिभरपूरका फरवाड मोहमद सालाले २ गोलले पछि परेका थिए। अघिल्ला दुई सिजनमा २५ र २९ गोल गरेका केनले आफ्नो व्यक्तिगत प्रदर्शनीमा सुधार गर्दै पूरा सिजनमा टोटेनहम हट्स्परबाट ३० गोल गरेका थिए। इंग्ल्यान्ड र टोटेनहमका फूटबल फ्यानका आशाका केन्द्र केनले इंग्ल्यान्डमै उत्पादन भएको कार चढ्ने गरेका छन्। उनीसँग रेन्ज रोभर, बेन्टली र जगुवार कार छ। ती सबै कार इंग्ल्यानमै बनेका हुन्। केन भन्छन्, इंग्ल्यानमै उत्पादन भएको कार चढ्न पाउँदा गौरवित ठान्छु, जगुवारलाई एकदमै माया गछु। यो कारमा छोरी, श्रीमती र कुकुरा बस्नका लागि प्रयाप्त छ। स्र्पोटी डिजाइन भएको पारिवारीक कार हो। यसको मूल्य पनि महँगो छैन। सर्वकालिन समयको स्टार फरवाडको तुलनामा केनको तलब न्युन छ। उनलाई टोटेनहमले हप्ताको एक लाख २० हजार अमेरिकी डरल पारि श्रमिक बापत दिने गरेको छ। टोटेनहमले खोलाडीको खेल कौशलको तुलनामा परि श्रमिक न्युन दिएको कारण देखाउँदै उनका पूर्व सहकर्मी तथा राइट ब्याक केल वाल्कर गत सिजन म्याचेस्टर सिटी गएका थिए। वाल्करले अहिले सिटीबाट हप्ताको एक लाख ६० हजार अमेरिक डलर कमाउँछन्। किलियन एम्बाफे कलिलो उमेरमै स्टार फूटबलर बन्न सफल खेलाडी हुन्, फ्रान्स तथा पीएसजीका फरवार्ड किलियन एम्बाफे। विश्वकप फूटबलमा लियोनल मेस्सीको अर्जेन्टिनासँगको खेलबाट विश्व फूटबल समर्थको नजरमा उनी पर्न गएका थिए। त्यस खेलमा उनले दुई गोल गर्नुका साथै फ्रान्सको पहिलो गोलका लागि पेनाल्टी जितेका थिए। उनले आफ्नो खेल कौशल २०१६१७ को सिजनमै देखाइ सकेका थिए। त्यस समय उनी फ्रान्सको क्लब मोनोकोबाट व्यवसायीक फूटबल खेल्थे। उनको उत्कृष्ट खेलका कारण मोनाकोले २०१६१७ फ्रेन्च लिग र च्याम्पियन लिगको सेमिफाइनलसममको यात्रा तय गरेको थियो। उक्त सिजनको च्याम्पियन लिगको क्वाटरफाइनल खेलमा पेप गोडियोलाको प्रशिक्षणमा रहेको म्यानचेस्टर सिटीको घरेलु मैदानमा गएर दुई गरेर आफ्नो टोलीलाई विजयी बनाएका थिए। गत सिजनमा उनी ऋण सम्झौतामा पीएसजीसँग अनुबन्धीत भएका छन्। विश्व फूटबलको सर्वाधिक धन राशिमा बाजिलियन नेमार अनुबन्ध गरेको कारण फिफाको फाइनान्सीङ फेयर प्लेको मादण्डमा रहनका लागि पीएसजीले उनलाई दुई वर्षको ऋणमा टोलीमा समावेश गरेको थियो। हप्ताकै लाखौ डलर कमाउने एम्बसेको कार प्रतिको लगाभ राम्रै देखिन्छ। उनीसँग पाँच लाख ६० हजार अमेरिकी डलर बराबरको फेरारी, एक लाख ४० हजार अमेरिकी डलर बराबरको बीएमडब्लु र ४० हजार अमेरिकी डलर बराबरको मसिडिर्ज बेन्च र अडी कार खरिद गरिसकेका छन्। मोनोकामा उनले हप्ताको एक लाख २० हजार अमेरिकी डलर कमाउँथे। अहिले उनको हप्ताको तलब तीन गुणाले बढोत्तरी भएको छ। पीएसजीले उनलाई हप्ताको तीन लाख ८० हजार अमेरिकन डलर दिने गरेको छ। नेमार जुनियर ब्रजिलियन सुपर स्टार नेमार जुनियर सर्वाधिक महँगा फूटबलर हुन्। पीएसजीले आफ्नो क्लबबाट खेलाउनका लागि बार्सिलोनालाई दुई करोड ३० लाख अमेरिकी डलर तिरेको थियो। पीएसजीको बहुमूल्य गहना नेमारमा विलासि वस्तु प्रति निकै मोह देख्न सकिन्छ। उनीसँग १३ लाख अमेरिकी डलर बराबरको कारको कलेक्सन छ। उनको विलासी वस्तु प्रतिको मोह कारमा मात्रै सिमित छैन। उनीसँग आफ्नै आठ लाख अमेरिकी डलर बराबरको निजी जेट प्लेन पनि छ। बार्सिलोनामै हुँदा हप्ताको दुई लाख ६० हजार अमेरिकी डलर कमाउने नेमारलाई पीएसजीबाट ६ लाख अमेरिकी डलर तलब खाइरहेका छन्। उनले ड्राइभिङ लाइसेन्स पाएको दिनै कार किनेका थिए। यसले पनि नेमार कार कति पारखी हुन् भन्ने कुरा प्रष्ट पार्छ। सन् २०११ मा ब्राजिलियन क्लब सान्तोसबाट व्यवसायीक खेल्ने क्रममा १८ वर्षकै उमेरमा कार किनेका थिए। उनको पहिलो कार भोल्वो एक्ससी६० हो। त्यस समयमै उनले कार किन्न मात्रै ७५ हजार अमेरिकी डलर खर्च गरेका थिए। महँगा खेलाडी नेमारसँग पैसाको कुनै अभाव छैनन्। तीब्र गतिमको खेल खेल्ने नेमारको रोजाइमा रेसिङ कारहरु नै छन्। नेमारसँग फरारी ४५८, मसाराटी एमसी१२एस, अडी आरएस७, पोर्सची पनामेरा टर्बो लगायतका रेसिङ कार खरिद गरिसकेका छन्। यी सबै कारको मूल्य एक लाख अमेरिकी डलरभन्दा धेरै छ। उनी महँगो कार मात्रै खरिद गर्दैन। उनीसँग ५५ लाख अमेरिकी डलरको फक्सवागन कार पनि छ। त्यसैले त उनी कारका पारखी भएका हुन्।"

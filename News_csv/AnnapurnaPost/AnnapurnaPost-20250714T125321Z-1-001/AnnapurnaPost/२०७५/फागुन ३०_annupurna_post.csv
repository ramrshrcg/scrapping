शीर्षक,विवरण
गरिबीको कारक भ्रष्टाचार,"आर्थिक र राजनीतिक क्षेत्रबाट लैंगिक विभेद हटाई राजनीतिमा महिलाको प्रचुर उपस्थिति भए भ्रष्टाचार कम हुन्छ । भ्रष्टाचारको प्रसंग चल्दा प्रश्न उठ्न सक्छ के महिला पनि भ्रष्टाचारी छन् ? संसारका १२५ राष्ट्रमा गरिएको अध्ययनअनुसन्धानअनुसार न्यून संख्यामा महिला भ्रष्टाचारमा संलग्न देखिएको पाइयो। महिला भ्रष्टाचारी छैनन्। बरु उनीहरू भ्रष्टाचारबाट प्रताडित छन्। भ्रष्टाचारीहरू राष्ट्रका स्रोतहरूको दोहन मात्र गर्दैन, आम जनताको पनि शोषण गर्छन्। संसारमा अधिकांश महिला अशिक्षित, बेरोजगार र गरिब छन् तापनि सिंगो परिवारको सम्पूर्ण जिम्मेवारी उनीहरूले नै बहन गर्नुपरेको छ। जीवन निर्वाहका लागि कुनै काम गर्नुपर्दा भ्रष्टाचारको सामना पनि गर्नुपर्ने हुन्छ। तथापि अध्ययनबाट केही मुलुकका जिम्मेवार पदमा बसेका महिलामाथि अपवादका रूपमा भ्रष्टाचारको आरोप लागेको देखिएको छ। भारत, सिंगापुर, इन्डोनेसिया आदि मुलुकका केही महिला नेत्री र सार्वजनिक पदाधिकारीविरुद्ध मुद्दा चलेको पुष्टि भएको छ। ट्रान्सपरेन्सी इन्टरनेसनलको अध्ययन ट्रान्सपरेन्सी इन्टरनेसनलले युरोपियन कमिसनको सहयोगमा सन् २०१६ मा प्रकाशित एक पुस्तकमा उल्लेख भएअनुसार गरिब र कमजोर वर्गलाई भ्रष्टाचारले नराम्रोसँग प्रभावित गरेको छ। त्यसैकारण पनि महिला जोखिममा रहेकाले यसबाट नकारात्मक असर परेको छ। लैंगिक समानताअन्तर्गत महिला वर्गले उपभोग गर्ने नागरिक र सामाजिक अधिकारमाथि पनि भ्रष्टाचारले अवरोध पुर्याएको छ। ट्रान्सपरेन्सीका अनुसार भ्रष्टाचार समस्या समाधान गर्ने एउटा बलियो पक्षधर महिला हो। अध्ययनबाट के देखिएको छ भने जुन मुलुकमा अत्यधिक संख्यामा राजनीतिक र आर्थिक क्षेत्रमा महिलाको नेतृत्व छ, त्यहाँ भ्रष्टाचारका अपराध निश्चय नै कम हुन्छ। ट्रान्सपरेन्सी इन्टरनेसनलको अर्को दाबीअनुसार स्वयं महिलाहरू घुस आदानप्रदान गर्न डराउँछन्। अतः सार्वजनिक क्षेत्रमा महिलाको सहभागिता गराउनेबारेमा सम्बोधन हुन जरुरी छ। साथै लैंगिक विभेद र महिला पुरुषबीचको असन्तुलन आर्थिक र राजनीतिक क्षेत्रबाट हटाउन जरुरी छ। यूएनडीपीको अध्ययन यूएनडीपीले लैंगिक समानता र भ्रष्टाचारबारेमा अध्ययनअनुसन्धान गरी सन् २०१२ मा प्रकाशित गरेको प्रतिवेदनअनुसार बालबालिकालाई विद्यालयमा भर्ना गर्दा, नोकरी, व्यवसाय र रोजगार प्राप्त गर्न जाँदा, घरेलु हिंसा वा परिवारले गर्ने दुव्र्यवहारबारेमा उजुरी गर्न जाँदा प्रहरी प्रशासन। न्यायालयबाट हुने भ्रष्टाचारका कारण महिलाले न्याय नपाउन सक्छन्, जसबाट उनीहरूमाथि ठूलो अन्याय हुन सक्छ। कहाँसम्म भने कहिलेकहीं रोजगार प्राप्तिका निम्ति यौन सम्बन्ध कायम गर्ने नियुक्तिकर्ताबाट माग हुन सक्छ। भनिन्छ भ्रष्टाचारको यो पनि एउटा पाटो हो। महिलासँग पैसा नहुँदा सट्टामा यस्ता दुव्र्यवहार हुन सक्छ। यूएनडीपीको अध्ययनअनुसार महिलाहरू शिक्षित भए पनि भ्रष्टाचारको कारण सार्वजनिक क्षेत्रका ठूलो पदमा वा राजनीतिक पदमा प्रवेश पाउँदैनन्। किनकि उनीहरूसँग ठूलो रकम लेनदेन गर्नु हुँदैन। भ्रष्टाचारबाट आय बनाउन नसक्दा र निर्धक्क भ्रष्टाचार गरी नियुक्तिकर्तालाई रकमको आदानप्रदान गर्ने हिम्मत पनि नहुँदा तेस्रो मुलुकका महिला पछाडि परेका छन्। महिलामा ठूलो रकम आर्जन गर्ने र कमाउने आँट नहुँदा पनि भ्रष्ट नियुक्तिकर्ताले महिलालाई ठूलाठूला पदमा नियुक्ति गर्दैनन्। यूएनडीपीको अध्ययनको सारांशअनुसार महिलाले मुलुकभित्र हुने भ्रष्टाचारविरुद्ध लडाइँ गरेमा सबै क्षेत्रमा पुरुषसरह अवसर पाउनेछन्। यथार्थमा जहाँ भ्रष्टाचार कम हुन्छ त्यहाँ लैंगिक असमनता पनि न्यून हुन्छ। तसर्थ भ्रष्टाचार र लैंगिक असमानताबीच अन्तरसम्बन्ध छ। महिला र भ्रष्टाचार सम्बन्धमा अन्य अध्ययन अन्तर्राष्ट्रिय क्षेत्रमा भ्रष्टाचार सम्बन्धमा भएका अध्ययनअनुसार महिलाले भ्रष्टाचार गर्दैनन्। त्यसको मूल कारण हो उनीहरूमा उक्त अपराधमा पक्राउ परिने डर हुन्छ। त्यसले गर्दा पनि उनीहरू राम्रो व्यवहार गरी आपूलाई इमानदार भई प्रस्तुत हुन चाहन्छन्। त्यस्तै आफूले काम गर्दा सही कुराको निर्णय लिन चाहन्छन्। अध्ययनअनुसार जुन कम्पनीका मालिक महिला हुन्छन् त्यस्ता कम्पनीबाट घुसको आदानप्रदान कम भएको देखिन्छ। त्यस्ता कम्पनीभित्र घुसको कारणबाट वाधा र विवादको समस्या पनि देखिँदैन। किनकि महिला भ्रष्टाचारको जोखिमको मोल लिन चाहँदैनन्। भ्रष्टाचारको समस्या समाधान गर्ने एउटा बलियो पक्षधर महिला हो। जुन मुलुकमा अत्यधिक संख्यामा राजनीतिक र आर्थिक क्षेत्रमा महिलाको नेतृत्व छ, त्यहाँ भ्रष्टाचारका अपराध कम रहेको अध्ययनहरूले देखाएका छन्। कारण महिलाले घरभित्रका सन्तान, आमाबाबु र वृद्ध सासूससुराको पनि हेरचाह गरेका हुन्छन्। यति भ्रष्टाचार वा कुनै पनि अनियमितताको अपराधमा उनीहरू मुछिएर जेल गएमा त्यस्ता कुरा १२५ मुलुकमा अध्ययन गरी सार्वजनिक गरिएको प्रतिवेदनमा चन्दन झा र सुदिप्ता सारंगीले विस्तृत रूपमा उल्लेख गरेको पाइन्छ। यी दुई अर्थशास्त्रीको अध्ययनको सारांश महिलाहरू भ्रष्टाचारी छैनन् भए पनि पुरुषको तुलनामा न्यून संख्यामा छन्। महिलाले सार्वजनिक जीवनमा सहभागी भएमा के भ्रष्टाचार कम हुन सक्छ ? अध्ययनबाट के प्रस्ट छ भने राजनीतिक तथा सार्वजनिक जीवनमा महिलाको प्रचुर उपस्थिति भएको मुलुकमा भ्रष्टाचार कम हुन्छ। तसर्थ कतिपय मुलुकमा नीतिनिर्माताले राष्ट्रको नीति निर्माण गर्दा भ्रष्टाचार न्यूनीकरणनिम्ति सार्वजनिक क्षेत्रका महिलाको उपस्थिति अनिवार्य हुनुपर्छ भनी जोड दिएका छन्। तथापि केही विद्वान्को तर्कअनुसार भ्रष्टाचार सम्बन्धमा मुलुकको संस्थागत संयन्त्र र संस्कृति पनि जिम्मेवार हुन्छ। लैंगिक असमानताबाट पनि भ्रष्टाचारको स्तरबारेमा अमूक मुलुकमा भ्रष्टाचार कति हदसम्म छ भन्ने विषयको मूल्यांकन गर्न सकिन्छ। जहाँ लैंगिक समानता कायम छ, त्यहाँ भ्रष्टाचार कम भएका उदाहरण अध्ययनहरूले देखाएका छन्। जहाँ व्यापक विभेद छ, त्यहाँ भ्रष्टाचार बढी छ। महिला समानता र असमानताकै कारण पनि भ्रष्टाचार हुने र नहुने भन्ने हुँदोरहेछ। मुलुकभित्र भएका संस्कृतिले पनि भ्रष्टाचारसम्बन्धी विषयमा जनताका अवधारणा बनाएको हुन्छ। परापूर्वदेखि भ्रष्ट संस्कृति छ र भ्रष्टाचारलाई जीवनको एक पद्धति मानिआएको तथा भ्रष्टहरूको दमन चलिआएका मुलुकमा निर्वाध रूपमा भ्रष्टाचार हुने र त्यहाँको संस्कृति नै भ्रष्ट हुनु स्वाभाविक हो। अस्ट्रेलियाका महिला भ्रष्टाचार सम्बन्धमा शून्य सहनशीलता राख्छन् र पुरुषभन्दा न्यून भ्रष्टाचारी छन्। हाम्रो मुलुकको इतिहास हेर्दा भानुभक्तको कविताबाट पुष्टि हुन्छ उहिले पनि केही न केही भ्रष्टाचार हुने गरेको रहेछ। अन्तर्राष्ट्रिय क्षेत्रमा भएका भ्रष्टाचारसम्बन्धी अध्ययनबाट के पुष्टि भएका छन् भने महिलाले सार्वजनिक पदमा रहेर ठूलाठूला निर्णय गर्नुपर्दा कम भ्रष्टाचार गरेको पाइन्छ। केही विद्वान्ले अध्यायनबाट के पुष्टि गर्न चाहेका छन् भने नवप्रवेशीमा भ्रष्टाचारबारे न्यून ज्ञान हुँदा उनीहरूले भ्रष्टाचार गर्दैनन्। त्यस्तै महिलालाई सार्वजनिक पदमा नियुक्ति गरिँदैन। जब नियुक्ति हुन्छ, उनीहरू त्यो पदमा नयाँ भइन्जेल भ्रष्टाचार गर्दैनन्। नेपालमा महिला र भ्रष्टाचार नेपालमा पनि सार्वजनिक र राजनीतिक क्षेत्रमा महिलाको उपस्थिति न्यून छ। हुन त संविधानले ३३ प्रतिशत कायम गरे पनि संसद्मा समानुपातिकको माध्यमबाट उपस्थिति भए पनि प्रत्यक्ष निर्वाचनबाट चुनिएर आउने महिलाको सहभागिता कम छ। प्रशासनलगायत अन्य क्षेत्रमा नगन्य देखिन्छ। त्यस्तै निर्णायक पदमा पनि महिलाको उपस्थिति नगन्य देखिन्छ। पुरुषप्रधान मुलुक भएकाले हामीकहाँ पुरुषले महिला क्षमतालाई अवमूल्यन गरेको पाइन्छ। उनीहरूको एउटै भनाइ हुन्छमहिलाहरू सक्षम छैनन्। जेजति महिला सार्वजनिक पदमा छन्, तिनका विरुद्ध भ्रष्टाचार मुद्दा न्यूनरूपमा चलेको देखिन्छ। अझ महिला प्रमुख प्रतिवादी भएको मुद्दा छैन भने पनि हुन्छ। धेरैजसो मुद्दामा भ्रष्टाचार मुद्दा चलेको पुरुषको पत्नी, छोरी, बुहारी, आमा, सासूहरूविरुद्धका मुद्दा प्रतिवादीका रूपमा चलेको पाइन्छ। अर्थात् मुख्य प्रतिवादीको सम्पत्ति धारण गर्ने महिलाका रूपमा मुद्दा चलेका छन्। नेपालमा भ्रष्टाचारसम्बन्धी ऐन २०५९ को दफा ४७ मा सम्पत्ति जफत हुने प्रावधान राखिएको छ, जुन यस प्रकार उल्लेख भएको पाइन्छ। कुनै व्यक्तिले यो ऐन वा प्रचलित कानुनबमोजिमा भ्रष्टाचार गरेको मानिने कुनै कार्य गरी आर्जन गरिने सम्पत्ति र सोबाट बढेबढाएको अन्य सम्पत्तिसमेत आफ्नो वा अरू कसैको नाममा राखेको प्रमाणित भएमा त्यस्तो सम्पत्ति जफत हुनेछ। तर त्यस्तो सम्पत्तिका हकमा कसैलाई हस्तान्तरण गरिसकिएको र त्यस्तो हस्तान्तरणमा थैली कायम भएको रहेछ भने सो रकम कपालीसरह हुन्छ। यसै आधारमा भ्रष्टाचारका मुद्दा चलेका पुरुषका पत्नी वा सम्पत्ति धारण गर्ने छोरी, बुहारी, सासू, आमा आदिलाई चलेको पाइन्छ। भ्रष्टाचार गरी सम्पत्ति त्यसरी कसैका नाममा राखेको भएमा सम्पत्ति जफत भएको देखिन्छ। तर सजाय भएको देखिँदैन। भ्रष्टाचार गर्ने पुरुषले कमाएको सम्पत्तिबाट परिवारको स्तर उन्नतिका निम्ति व्यापक खर्च भएकोबारे प्रश्न भने उठेको पाइन्छ। सन्तानको उच्च शिक्षा स्तरीय दैनिक जीवन, विवाह, भोजभतेर समारोह, भव्य महल, गाडी ऐसआराम आदि भ्रष्टाचारका आयस्रोतबाट महिलाले पनि एकाघरमा बसी चैन गरेका हुन्छन्। तामझामको जीवनमा महिला पनि सहभागी हुन्छन्। कतिपय पुरुषलाई तिनका अर्धांगिनीले भ्रष्टाचारका निम्ति प्रेरित गर्दछन्। समाजमा सुनिन्छ पनि, अमूक हाकिमकी पत्नी पतिको तर्फबाट असुली गर्दै हिँड्छिन् भन्ने चर्चा चल्छ। यो वर्ग हाम्रो समाजमा पाँचदस प्रतिशत होलान्, जसले भ्रष्टाचारबाट अकूत कमाई आफू र आफ्नो परिवारको हैसियत बढाएको पाइन्छ। अहिले त भ्रष्टाचार वा दह्रो कारबाही नहुँदा खुला छन्। राजनीतिक क्षेत्रमा माथिल्लो तहबाट संरक्षण हुने हुँदा कारबाही हुने चिन्ता पनि छैन। यस किसिमको वर्गमा भ्रष्टाचारबाट लाभ प्राप्त गरे पनि मुलुकका ९० प्रतिशत महिलाको गरिबी भ्रष्टाचार, शोषण र अन्यायबाट कायम भएका हुन्। ती माथि भनिएका आधारमा प्रताडित छन्। भ्रष्टाचारको कारण रोजगार, आयको अभावमा हातमुख जोर्नसम्म तिनलाई कठिन छ।"
व्यापार घाटा भयावह,"कुनै पनि राष्ट्रमा वस्तु आयात र निर्यातबीचको दूरी फराकिलो रूपमा देखा पर्दै जानु नै व्यापार घाटा बढ्नुको मूल कारण हो। अझ भनौं आयात र निर्यात सामग्रीमा सन्तुलन कायम हुन नसक्दा व्यापार घाटा डरलाग्दो रूपमा बढ्दै जानु अर्को पाटो हो। विश्वमा नेपाल यस्तो मुलुक हो, जहाँ जनसंख्या र सानो भूगोलका आधारमा व्यापार घाटा कहालीलाग्दो रूपमा चुलिन पुगेको छ। आर्थिक वर्ष २०७४०७५ सम्ममा मुलुकको व्यापार घाटा बढेर ११ खर्ब ६२ अर्ब १० करोड रुपैयाँ पुगेको छ। आयातको तुलनामा निर्यात वृद्धिदर तीव्र उच्च हुँदै जाँदा व्यापार घाटा झन्झन् बढ्दै गएको छ। चालु आवको दुई महिना साउनभदौमा मात्रै दुई खर्ब १७ अर्ब रुपैयाँ बराबरको व्यापार घाटा बेहोरेको छ। यस अवधिमा मुलुकले सबैभन्दा बढी व्यापार घाटा भारतसँग बेहोरेको छ। अर्को छिमेकी मुलुक चीनसँग भने सन्तुलित व्यापार घाटा रहेको छ। नेपालले विश्वका एक सय २५ भन्दा बढी मुलुकसँग व्यापार गर्दै आएको छ, जसमध्ये एक सय वटा मुलुकसँग व्यापार घाटा चलेको छ। व्यापार भएका १६ वटा मुलुकसँग नेपालले प्रत्येकसँग एक खर्बभन्दा बढी रुपैयाँको व्यापार घाटा बेहोरिरहेको छ। पछिल्लो एक वर्षको अवधिमा झन्डै सवा खर्ब रुपैयाँको कृषिजन्य वस्तु आयात भएको छ। आव ०७४०७५ मा भारत र तेस्रो मुलुकबाट एक खर्ब ६ अर्ब ४२ करोड २६ लाख रुपैयाँको प्रमुख कृषिजन्य वस्तु आयात भएको हो, जसलाई व्यापार घाटाको एउटा नकारात्मक उपज मानिएको छ। कृषिप्रधान मुलुक नेपालमा पछिल्लो समय अत्यधिक कृषिजन्यवस्तु आयात भइरहेको छ। यसरी कृषिजन्य वस्तु आयातअन्तर्गत मुख्य रूपमा धान, चामल, मकै, गहुँ, फापर, बीउविजन, तरकारी, फलपूल खसीबोका, चिया कफी, दुग्धजन्य र माछाजन्य पदार्थ तथा खाने तेल आयात भएको छ। यस अतिरिक्त, रासायनिक मल, दाल मसला, घिउलगायत अन्य कृषिजन्य वस्तु पनि अर्बौं मूल्यको आयात हुने गरेको छ। नेपालमा पूल उत्पादनको प्रचुर मात्रामा सम्भावना हुँदाहुँदै पनि आव २०७४०७५ मा मुलुकमा ११ करोड रुपैयाँबराबरको फूल आयात भएको छ। धानबाली उत्पादनमा हुने उतारचढावका कारण मुलुकको कुल गार्हस्थ उत्पादन अर्थात् जीडीपीमा प्रत्यक्ष प्रभाव पर्दछ। कृषिजन्य उत्पादन धानबालीलाई मुलुकको मूल अर्थतन्त्रको मेरुदण्डसँग जोडिएको छ। यसकारण जुन वर्ष धान उत्पादनमा कमी आउँछ, त्यो वर्ष जीडीपीको अवस्थासमेत खुम्चिन पुग्छ। इतिहासतिर फर्केर हेर्ने हो भने संवत् २०४० सालसम्म नेपालबाट भारत र तेस्रो मुलकमा कृषिजन्य वस्तु निर्यात हुन्थ्यो। त्यतिबेला सरकारले धान, चामल निर्यात कम्पनीसमेत स्थापना गरी भारत, बंगलादेश, जर्मनी, कोरिया, चीन, मलेसिया र संयुक्त राज्य अमेरिकालगायतका मुलुकमा चामल निर्यात गरेको थियो। धानको उत्पादन र उत्पादकत्वको उच्च अवस्था रहेको त्यस कालखण्डअन्तर्गत आर्थिक वर्ष ०३५०३६ मा नेपालले २४ करोड ३८ लाख ६३ हजार रुपैयाँ मूल्यको चामल निर्यात गरेको थियो, जुन बेला व्यापार घाटाको चर्चा नै थिएन। ४० वर्षपछि फर्केर हेर्दा नेपालले प्रतिवर्ष ३० अर्बभन्दा बढीको चामल मात्र आयात गरेको छ, जहाँ व्यापार घाटाको घनत्व बढेर ११ खर्ब रुपैयाँभन्दा बढी पुगेको छ। त्यसबेला न्यून जनसंख्या र उपभोग दर निकै कम थियो, तर कृषि उत्पादन वृद्धिदर भने उच्च थियो, त्यतिबेला उपभोग गरेर बचेको धान चामल विदेश निर्यात हुने गथ्र्यो तर त्यो बेला पनि अन्य मुलुकबाट कम परिमाणमा आयात भने हुन्थ्यो, तर आज यसको ठीक उल्टो भएको छ। खेतीयोग्य जमिन प्रति वर्ष बाँझो रहनु, दक्ष जनशक्ति वैदेशिक रोजगारका लागि विदेश पलायन हुनु, खेतीयोग्य जमिनमा सिँचाइ सुविधाको अभाव, लागत खर्चमा अत्यधिक वृद्धि तथा रेमिट्यान्सको प्रभाव र क्रयशक्ति बढ्दै जानुका कारण आयात उच्च हुन जाँदा व्यापार घाटा प्रतिवर्ष कहालीलाग्दो रूपमा वृद्धि भएको छ। यस्तो डरलाग्दो अवस्थामा रहेको व्यापार घाटा कम गर्न आयात र निर्यातबीच रहेको यो भीमकाय अवस्थालाई सन्तुलित विन्दुमा ल्याउन विनाकार्ययोगना सम्भव छैन। विशेषत बढ्दो व्यापार घाटा चरमरूपमा विकास भएको भ्रष्टाचार र बेरुजु देश विकासमा वाधक भएर उभिएको छ। डरलाग्दो रूपमा मौलाएको भ्रष्टाचारले देशको बेरुजु मौलाउनमा मलजल गरेको छ। आर्थिक अनुशासनमा नरहँदा नियम, कानुन र मर्यादामा बसेर कार्यसम्पादन नगर्दा मुलुकले ८ खर्बभन्दा बढी रुपैयाँको बेरुजु सामना गरिरहनु परेको छ। यस्तो अवस्थामा बेरुजु असुल गर्ने कुनै दरिलो कार्यान्वयन योजना सरकारसँग छैन र बेरुजु सरकारको संरक्षणमै मौलाएको छ। यसरी मुलुकमा उपभोग, निर्माण तथा औद्योगीकरण बढ्दै जाँदा सम्बन्धित वस्तुको आयात तीव्र उच्चदरमा बढेको छ। व्यापार घाटा कम गर्न र आयातनिर्यातबीच सन्तुलन कायम राख्न उत्पादन क्षमता बढाउनुबाहेक देशसँग अर्को विकल्प छैन। आयात कम गर्न र निर्यात बढाउन उत्पादनमूलक उद्योगभन्दा र कारखना स्थापना र विकास हुन अनिवार्य छ। मुलुकमा आयात बढ्यो भन्नुभन्दा पनि केकस्ता वस्तुको आयात बढ्न गएको छ भन्नेबारेमा सरकार चनाखो हुन जरुरी छ। कृषिजन्य उपभोग्य वस्तुको आयातबाट डराउनुपर्ने स्थिति एकातिर छ भने निरन्तर बढ्दै गएको व्यापार घाटाले मुलुकको अर्थतन्त्रलाई नै जोखिम दिशातर्फ उन्मुख गराउने सम्भावना प्रचुर छ। मुलुकको आयात कम गर्न र निर्यात बढाउन कृषि विकास मन्त्रालयले आगामी पाँच वर्षभित्र धान उत्पादनमा मुलुकलाई आत्मनिर्भर बनाउने योजना घोषणा गरेको छ। धानको उत्पादन र उत्पादकत्व बढाएर पनि यस अवधिमा प्रतिवर्ष झन्डै ३५ लाख मेट बढी उत्पादन गर्नु जरुरी छ। सरकारले आर्थिक समृद्धिको नारा अगाडि बढाएको छ, तर कृषि क्षेत्रमा एउटा समस्या के पनि छ भने गाउँबाट युवा जनशक्ति पलायन हुँदै जाने, कृषियोग्य जमिन प्रतिवर्ष बाँझो रहँदै जाने र जग्गा प्लटिङको नाउँमा बर्सेनि जमिन मरुभूमिमा रूपान्तरण हुँदै जाने क्रमसँगै यस्तो अवस्थामा धानको उत्पादन कसरी बढाउन सकिन्छ ? अझै पनि ६५ प्रतिशतभन्दा बढी जनता कृषिमै आत्मनिर्भर छन्। कृषि क्षेत्रमा सरकारले अर्बौं रुपैयाँ लगानी गरेको छ, तर प्रतिफल न्यून छ। देशमा खाद्यान्नको माग बढी र आपूर्ति कम छ भने भएको उत्पादन पनि सही तरिकाबाट गरिब जनतामाझ पुग्न सकेको छैन। त्यसैले नेपाल सरकारले कृषि क्षेत्रको विकासमा अझै पनि समयमै सोच्न सकेन भने मुलुकमा विकराल अवस्था आउनेछ।"
अनुचित राजकीय सम्मान,"अमेरिकामा विमान प्रवेश गर्ने समयमा यात्रुहरूमध्ये सेनाका जवानलाई पहिलो प्राथमिकता दिइन्छ। अन्य प्रतीक्षारत यात्रुहरूलाई ताली बजाएर सेनाका जवानको स्वागत गर्न अनुरोधसमेत गरिन्छ। उनीहरूले गरेको देशको सेवाका लागि उनीहरूलाई त्यसरी सम्मान गरिएको हो। भारतको कश्मीरमा आफ्नो कर्तव्यपरायणको सिलसिलामा हालै ज्यान गुमाएका ४० जना सेनाका जवानलाई भारतीय नागरिकले यथेष्ट सम्मान गरेका छन्। तिनका परिवारलाई अनेक सहयोग गरिएको छ। कलाकार अमिताभ बच्चनले प्रत्येक जवानका परिवारलाई पाँच लाखका दरले आर्थिक सहयोग गरे। क्रिकेटर वीरेन्द्र सहवांगले तिनका नानीहरूको शैक्षिक खर्चको जिम्मा लिए। नेपालमा एक हेलिकप्टर दुर्घटनामा मृत्यु भएका केही विशिष्ट व्यक्तिहरूप्रति यथेष्टरूपमा समवेदना प्रकट गरिए, ती सम्मानित गरिए। तर त्यो दुर्घटनामा एकजना यस्ता व्यक्ति थिए आफ्नो कर्तव्यपालनाका क्रममा शहादत प्राप्त गरेका थिए। ती थिए नेपाली सेनाका जमदार अर्जुन घिमिरे। के तिनको र उच्च पदवालाको मृत्युको पीडा देशका लागि फरक हो ? कर्तव्यनिष्ठ सेनाको मृत्युलाई उसको नियतिकै जिम्मामा छोडिदिने ? यी प्रश्नको जवाफ आदरणीय पाठककै जिम्मामा। सरकारी काम सकेर तीर्थाटनको गन्तव्यलाई हेलिकप्टरका चालक र हेलिकप्टरमा सवार अन्य विशिष्ट व्यक्तिहरूले परिवर्तन गर्न सक्थे तर सेनाका जवानले आफ्नो कर्तव्यको पालना गर्नैपर्ने थियो। दुर्घटनामा परेका दिवंगत नेता रवीन्द्र अधिकारी तीनपटकसम्म संसद्मा जनताको प्रतिनिधित्व गरिसकेका एक लोकप्रिय नेता र सम्मानित व्यक्ति थिए। एक विशिष्ट व्यक्तिलाई दिइने राजकीय सम्मानका साथ रवीन्द्रको अन्तिम बिदाइ गरियो। विमानस्थलको नाम रवीन्द्रलाई समर्पण गर्ने हल्ला छ। उनको परिवारका सदस्यलाई संसद्मा लैजाने हल्ला छ। आर्थिक सहयोग गर्ने निर्णय भएको छ। एक अर्का पूर्वमन्त्रीको समेत राजकीय सम्मानका साथ अन्त्येष्टि गरिएको छ र उनको उपचारको सम्पूर्ण खर्च सरकारले व्यहोर्ने भएको छ। यो उनीहरूप्रतिको सम्मान हो, तर आर्थिक सहयोग पदको आधारमा गर्ने कि आवश्यकताका आधारमा ? कर्तव्य निर्वाहका क्रममा शहादत प्राप्त गरेका अर्जुन घिमिरे त्यत्ति नै सम्मानका हकदार होइनन् ? आर्थिक सहयोगको जरुरत उनलाई बढी कि राजकीय सम्मान प्राप्त गर्नेलाई ? भीड नेताको पछाडि छ। यो भीडबाट अलग भएर देशसञ्चार अनलाइनले एक सम्पादकीय (अनुचित राष्ट्रिय सम्मान, फाल्गुन १७) मार्फत लेखेको छ, सरकारले मरणोपरान्त अधिकारीको अपमान गरेको छ, नाजायज र अनुचित सम्मान दिएर। रवीन्द्र धेरैले ठूलो आशा गरेका एक लोकप्रिय युवा नेता थिए। उनीमाथि लागेको आरोपको छिनोफानो नहुँदै उनको दुःखद् निधन भयो। विमान घोटालामा उनी निर्दोष हुन सक्ने शतप्रतिशत अवसर बाँकी छ। तर विमान घोटाला प्रकरण सार्वजनिक हुँदा मन्त्री पदमा बहाल भएकाले सत्यतथ्य जनसमक्ष राख्न सक्ने हैसियतमा उनी थिए। उनले त्यसो गरेनन्। यस प्रकरणमा सरकारले समेत यथाशीघ्र अनुसन्धान गर्न रुचाएन। त्यसैले आजका मितिसम्म यो सन्देहपूर्ण छ। त्यसैमा संसद्को एउटा समितिले रवीन्द्रले समितीमा झूटो बोलेको प्रमाण फेला परेको दाबी गरेको छ। यसको खण्डन कहिल्यै आएन। संसद्जस्तो गरिमामय संस्थामा झूटो बोल्नुलाई लोकतन्त्रमा सामान्य रूपमा लिइँदैन। सन् १९७५ मा भारतका तत्कालीन प्रधानमन्त्री इन्दिरा गान्धीको निर्वाचन रद्द गर्ने भारतको एक अदालतले फैसला गरेको थियो। त्यस मुद्दाका वादी अधिवक्ता शान्ति भूषणले गान्धीले झूटो बोलेको अदालतमा प्रमाणित भएका कारण त्यस्तो फैसला सम्भव भएको लेखेका छन्। सन् १९९८ मा अमेरिकी राष्ट्रपति बिल क्लिन्टनविरुद्धको महाभियोग प्रस्ताव पनि उनले झूटो बोलेको विषयमा केन्द्रित थियो। नेपालमै गिरिजाप्रसाद कोइरालाले सन्धिलाई सहमति मात्र हो भनेर ढाँटेको विरुद्ध तत्कालीन एमालेले आन्दोलन गरेको थियो। झूटो बोल्नु मात्रै होइन, जिम्मेवारीमा बस्नेले जथाभावी बोलेको समेत दण्डनीय हुन्छ। सुशासनको अपेक्षा गर्ने नेपालीका लागि एउटा स्मरणयोग्य प्रसंग छ। सन् २००८ मा अमेरिकाको इलियोनोई राज्यका सिनेटर बाराक ओबामा अमेरिकी राष्ट्रपतिमा निर्वाचित भएपछि त्यहाँका गभर्नर राड ब्लागोयेविचले एकजना व्यक्तिलाई सिनेटमा चयन गर्नुपर्ने भयो। गभर्नरले उक्त नियुक्तिमार्फत व्यक्तिगत लाभ लिन लागेको सार्वजानिक भयो र उनलाई गिरफ्तार गरियो। अपराध अनुसन्धान गर्ने संस्था एफबीआईले उनको एउटा अडियो टेप प्राप्त गर्यो, जसमा उनले आफूले एउटा सुनौलो अवसर प्राप्त गरेको र यसलाई कुनै पनि हालतमा सित्तैमा खेर जान नदिने भनेका थिए। ब्लागोयेविचले आफ्नो राज्यको हितमा त्यो अवसरको उपयोग गर्ने आफ्नो मानसायले त्यसो भनेको भनेर स्पष्टीकरण दिएका थिए। उनको उक्त भनाइलाई घुसकै रूपमा व्याख्या गरियो। एक महिनाभित्रै इलियोनोई राज्यको संसद्को तल्लो सभाले एकका विरुद्ध ११४ मतले उनीविरुद्ध महाभियोग पारित गर्यो। त्यसको केही दिनमै राज्यको माथिल्लो सदन सिनेटले उनलाई भविष्यमा इलियोनोई राज्यको कुनै पनि सार्वजनिक पदमा बस्न अयोग्य हुने गरी शून्यका विरुद्ध ५९ भोटले उनलाई पदच्युत गर्यो। उनले घुस खानै पाएका थिएनन्। उनीमाथिको अभियोग त्यसबेलासम्म पुष्टि भएको थिएन। क्रान्तिकारीले पनि राजकीय सम्मान, जथाभावी नामकरण र अस्वाभाविक सरकारी सुविधाको लोभ गरे भने यसले संघीय लोकतन्त्रको बदनाम हुनेछ। उनले घुस खाएको अभियोग नै थिएन। उनले आफूमा निहित शक्तिको प्रयोग आफ्नो लाभको लागि लिन खोजेर आफ्नो अख्तियारको दुरुपयोग गरेको आरोप उनीमाथि थियो। महाभियोग एक राजनीतिक निराकरण मात्र हो, यसले कसैलाई उसले गरेको अपराधबाट मुक्ति दिँदैन। घुस खान खोजेकाले उनीमाथि थप अनुसन्धान गरियो र २४ वटा अभियोग लगाइयो, जसमध्ये एउटा थियो अनुसन्धानकर्मीसँग झूटो बोलेको। अगस्त २०१० मा झूटो बोलेको र पछि अन्य १७ वटा आरोप प्रमाणित भए। २०११ मा उनलाई १४ वर्षको कारावास सुनाइयो। कुनै समयमा अहिलेका अमेरिकी राष्ट्रपति डोनाल्ड ट्रम्पसँग समेत काम गरेका ब्लागोयेविचलाई अमेरिकी राष्ट्रपतिले क्षमा दिन सक्छन्। ट्रम्पले ब्लागोयेविचको सजायलाई अनुचित भनेर सार्वजनिक स्थलमा भनिसकेका छन्, तर ब्लागोयेविचको क्षमासम्बन्धी याचिकाको आजसम्म ट्रम्पले टुंगो लगाएका छैनन्। ब्लागोयेविच जेलमा छन्। प्रहरीले सीधा कुरा जनतासँगका प्रतिनिधिसँग गएर घुस माग्नेलाई घटनास्थलमै समातेका अनेक उदाहरण छन्। संवैधानिक अंगका अधिकारीले घुस मागेको प्रमाण सरकारसमक्ष हुँदा पनि उनलाई कारबाही गरिएन। उनलाई गिरफ्तार गरेर प्रमाण सुरक्षित गर्नमा सरकारले ध्यान नदिएकाले यसबीचमा छापामा अनेक संदिग्ध वा असंदिग्ध तर्कहरूले स्थान पाए। राजनारायण पाठकले यसबीचमा राजनीतिक शक्तिको सहारा लिएको सार्वजनिक भइसकेको छ। तर ती प्रमाण नष्ट गर्न उनलाई यथेष्ट अवसर प्रदान गरिएको छ। एनसेलद्वारा सरकारलाई कर नतिराउन मद्दत गर्नेलाई कारबाहीको प्रक्रिया सुुरु गरिएको छैन। दाइजोमा ५२ तोला सुन ल्याएको सम्पत्ति विवरण पेस गर्ने मन्त्रीहरूको ससुरालीको आर्थिक हैसियतको मुहान खोज्नु पर्दैन ? ५२ तोला सुन दाइजोमा ल्याएको सत्य होला ? निर्वाचनमा आफूसँग खर्च नभएको भनेर जनतालाई साइकल देखाएर चन्दा उठाउने र पछि आफैंले आफ्नो खातामा ५४ लाख नगद रहेको सार्वजनिक गर्ने व्यक्ती मन्त्रिमन्डलमा छन्। उनीसँग नगद हुनु खुसीको कुरा हो तर उनले झूटो बोलेको खुसीको कुरा होइन। सर्वोच्च अदालतले दोषी करार गरेको एक व्यक्तिलाई अहिलेकै सरकारले रिहा गरिदिएको छ। एउटालाई महाभियोग लगाइयो, तर उनले गरेको अपराधका लागि मुद्दा हालिएन। एउटा प्रधानन्यायाधीशलाई हटाइयो, तर त्यसका कारणबारेमा कारबाही गरिएन। देशले आर्थिक प्रगति गरेको छैन। यस्तो अवस्थाको सरकारका एक सदस्य थिए रवीन्द्र। यी तमाम विसंगतिविरुद्ध उनको भूमिका देखिँदैन। यस्तो संक्रमणकालमा कसैलाई पनि राजकीय सम्मान दिनु अनावश्यक हो। मन्त्रीको पद वा उसले गरेको कर्तव्य निर्वाह नै मन्त्रीलाई पुरस्कृत गर्नुपर्ने कारण होइन। नामकरणको हकदार हुन व्यक्तिले कुनै असाधारण काम गरेको हुनुपर्छ। जस्तो कि सुरेशराज शर्मा एक्लैले एउटा विश्वविद्यालयको स्थापना गरे। अहिले त्यहाँ कार्यरत कुनै पदाधिकारीको एउटा यात्रा गर्ने क्रममा मृत्यु भयो भने ती पदाधिकारीको नामबाट विश्वविद्यालयलाई नामकरण गर्न मिन्छ ? वाइडबडी विमान शेरबहादुर देउवाका पालामा सुुरु गरिएको थियो। के ती विमानलाई देउवा भनेर नामकरण गर्न सकिन्छ ? कदापि सकिँदैन। २०४८ सालदेखि अहिलेसम्मका धेरै राजनीतिज्ञले आर्थिक फट्को मारेका छन् तर देशले आर्थिक फट्को मारेको छैन। कुनै नेताले आफ्नो जिम्मेवारीभन्दा परको विशाल काम गरेको छैन। नेताहरूकै गुणगान गरेर तिनका नाममा सरकारी संरचनाको नामकरण गर्ने हो भने अर्को विकृति देखिनेछ। जथाभावी नामकरण पञ्चायतको बदनाम हुने यस्तै एउटा काम थियो। क्रान्तिकारीले पनि राजकीय सम्मान, जथाभावी नामकरण र अस्वाभाविक सरकारी सुविधाको लोभ गरे भने यसले संघीय लोकतन्त्रको बदनाम हुनेछ। तत्कालीन राजा ज्ञानेन्द्रलाई लगाइएका आरोपहरूको अहिलेसम्म पुष्टि भएको छैन। त्यसबेला चर्को आरोप लगाएर राजनीतिमा स्थापित भएका नेताहरूलाई अहिले त्यस्तै अनेक आरोप लागिसकेको छ। एउटाले भाइ मारेको आरोप लगाउने र अर्कोले ताली बजाउने नाटक हिजो मञ्चन नगरेको भए सायद अहिले बद छोटा बदनाम बडा भन्ने उखानको सिकार अहिलेका नेताहरू हुने थिएनन्। आफ्नो क्षमताले राजनीतिमा स्थापित भएका एक होनाहार लोकप्रिय युवा नेताको आरोपपूर्ण बिदाइ हुने थिएन। निर्दोष भएको घोषणाले, सरकारी आर्थिक सहयोगले, फोटोको माल्यार्पणले र विमानस्थलको नामकरणले रवीन्द्रमाथि लागेको आरोपको निराकरण गर्दैन। त्यसैले उनीमाथि लागेको आरोपको यथाशीघ्र निरूपण गरेर अभियोगको श्रापबाट मुक्ति नै उनीमाथिको श्रद्धाञ्जली हुनेछ र त्यो उनको परिवारका लागि न्याय पनि हुनेछ। अन्त्यमा, सेना राष्ट्रियताको प्रतीक हो। हिजो प्रहरी, प्रशासन र राजनीतिक संयन्त्र पराजित भएको बेला सेना पनि पराजित भएको भए आज देशको अवस्था फरक हुने थियो। पदवान्, धनवान् र क्षमतावान्को मृत्युलाई राष्ट्रिय शोक मानिने तर तिनको सुरक्षा गर्ने कर्तव्यनिष्ठ राष्ट्रसेवकको मृत्युलाई नियति सम्झिने ? सेनाको मृत्यु नियति होइन, कुर्वानी हो। उच्च सम्मानका हकदार नेपाली सेनाका जमदार अर्जुन घिमिरे हुन्।"
"पाँचौं साफबाट बाहिरियो भुटान, बंगलादेशसँग २ गोलले पराजित","विराटनगर : बंगलादेशसँग पराजित भएसँगै भुटान विराटनगरमा जारी पाँचौं साफ महिला च्याम्पियनसिप फुटबल प्रतियोगिताबाट बाहिरिएको छ। विराटनगरस्थित सहिद रंगशालामा बिहीबार भएको खेलमा समूह ए मा रहेको बंगलादेशसँग २० गोल अन्तरले निराश बन्दै उही समूहको भुटान प्रतियोगिताबाट बाहिरिने पहिलो टोली बनेको छ। गर या मरको स्थितिमा रहेको भुटानको प्रदर्शन बंगलादेशको तुलनामा फिक्का रहयो। त्यही कमजोर प्रदर्शनसँगै भुटान समूह चरणबाटै बाहिरिन पुग्यो। भुटान गत मंगलबार समूह ए कै नेपालसँग पनि ३० गोल अन्तरले पराजित भएको थियो। बिहीबारको खेलमा बंगलादेशलाई पहिलो हाफमा गोररहित बराबरीमा रोकेको भुटान मध्यान्तरपछि भने सम्हालिन सकेन। खेलको सुरुवातबाटै भुटानलाई दबाबमा राखेको बंगलादेशका लागि दुबै गोल मध्यान्तरपछि मात्रै सम्भव भएको हो। नेपालसँगको खेलको तुलनामा सुधारिएको प्रदर्शन गरे पनि मध्यान्तर अघिको रणनीतिलाई कायम राख्न नसक्नु भुटानका लागि दुर्भाग्यपूर्ण बन्यो। मध्यान्तरपछि भुटानका खेलाडी फर्ममा आउन नपाउँदै बंगलादेशले गोलको खाता खाल्यो। खेलको ४७ औं मिनेटमा मोस्त मिश्रात अहान मौशुमीले हेडर गोल गर्दै बंगलादेशलाई अग्रता दिलाउँदा भुटान गोलसहितको दबाब झेल्न बाध्य बन्यो। मोनिका चक्माको कर्नर प्रहारलाई सदुपयोग गर्दै मौशुमीले आफ्नो टिमलाई अग्रता दिलाएको यही गोल बंगलादेशका लागि टर्निङ पोइन्ट बन्यो। बंगलादेश यतिमै रोकिएन। त्यसपछि उसका हरेक प्रयासलाई सफल हुनबाट रोकिरहेको भुटानले खेल सकिन ५ मिनेट बाँकी छँदा दोस्रो गोलको सामाना गर्नु पर्यो। ८५ औं मिनेटमा टिम कप्तान सविना खातुनले दोस्रो गोल गर्दै बंगलादेशको जित २० गोल अन्तरले निश्चित गरिन्। एक्लै अघि बढेकी उनले पहिलो बार च्याप्दै वान भर्सेस वानको स्थितिमा बललाई पोष्टको दिशा दिंदा भुटानलाई सम्हालिन गाह्रो पर्यो। खेललाई नियन्त्रणमा लिएको बंगलादेशले अधिकांश समय पोस्ट एट्याकको रणनीति बनाएको थियो। खेलको १२ औं मिनेटमै मोस्त सिरत अहान सोपानको प्रहार वान भर्सेस वानकोस्थितिमा आकासिंदा बंगलादेशले सुरुवाती अग्रता लिने अवसर गुमायो। २३ औं मिनेटमा मोस्सम्मत अखी खातुनको प्रहारमा भुटानी गोलरक्षक संगीता मगर बाधक बनिन्। ३४ मिनेटमामा सविना खातुनको सशक्त प्रहारलाई पनि गोलरक्षक मगरले उत्कृट ढंगबाट बचाउ गर्दा बंगलादेशको गोलको खाता खोल्न मध्यान्तर अघि सकेन। ६८ औं मिनेटमा मोस्त मिश्रात अहान मौशुमीको प्रहारले पोस्टको दिशा लिन सकेन। ८२ औं मिनेटमा मोस्त सिरत अहन सोपानको डिबक्स भित्रको प्रहारले पनि विपक्षी बार भत्काउन सकेन। इन्जुरी समयमा तोहुरा खातुनको प्रहार दोस्रो बार हुँदै बाहिरिंदा बंगलादेशले भुटान विरुद्ध तेस्रो गोल गर्न सकेन। ५८ औं मिनेटमा भुटानले पहिलो पटक फ्रिकिकको अवसर पाएको थियो। २५ यार्ड टाढादेखिको सोनाम छोदेनको फ्रिकिक आकासिंदा भुटानले खेलमा फर्कने अवसरको सदुपयोग गर्न सकेन। ७४ औं मिनेटमा खेलकै पहिलो पटक कर्नर प्रहारको अवसर पाएको भुटानले त्यसलाई पनि सदुपयोग गर्न सकेन। सोनामकै कर्नर प्रहारमा डिबक्स भित्रबाट छिरिङ योङदेनले गरेको बाइसाइकल प्रहार पनि पोस्टमाथिमाथिबाट बाहिरिनु भुटानका लागि दुर्भाग्यपूर्ण बन्यो। यस अघिकै खेलमा नेपालसँग पराजित भएको भुटानलाई सेमिफाइनल यात्राको सम्भावना जीवित राख्न बंगलादेशलाई हराउनै पर्ने बाध्यता थियो। त्यही योजनाका साथमा मैदान उत्रिएको उसको रणनीति पहिलो हाफसम्म सफल पनि भयो तर दोस्रो हाफमा भने दुई गोल खाँदै प्रतियोगिताबाट बाहिरिनु पर्यो। प्रतियोगिताकै कमजोर टिम भुटानले साफ च्याम्पियनसिपमा अहिलेसम्म कुनै खेलमा जित हात पार्न सकेको छैन। पाँचौं संस्करणमा पनि जीत विहीन बनेकै कारण भुटानको यात्रा टुँगियो। खेलपछि भुटानका प्रशिक्षक सङ जाइ लि ले नेपाल भन्दा राम्रो टिम भएकाले पनि बंगलादेशसँग जित निकाल्न नसकिएको प्रतिक्रिया दिए। नेपाल विरुद्धको खेलमा तीन खेलाडी घाइते अवस्थामा हुनु नै आफ्नो लागि दुर्भाग्यपूर्ण बनेको उनको भनाइ छ। उनले नेपालको रक्षापंक्ती र बंगलादेशको अग्रपंक्ती राम्रो भएको बताए। नेपाललाई जित्न सकिएको भए बंगलादेशलाई पनि हराउने सम्भावना रहन्थ्यो, उनले भने, तर दुबै टिमसँग हार बेहोर्नु पर्दा प्रतियोगिताबाटै विदा लिनु पर्यो। बंगलादेशका प्रशिक्षक गुलाम रब्बानी चोटोनले पूरै समय मैदानमा भुटानलाई डोमिनेट गर्न सकेका कारण जित सम्भव भएको बताए। उनले आफ्नो टिमको बल पोजिसन राम्रो हुनु पनि जितको मुख्य कारण भएको बताए। आजको दिन हाम्रा लागि महत्वपूर्ण थियो, उनले भने, जितसँगै हाम्रो सम्भावना बलियो बनेर गएको छ। शुक्रबार समूह बी मा रहेका माल्दिभ्स र श्रीलंकाबीच प्रतिस्पर्धा हुने छ। श्रीलंका विरुद्धको खेलमा जित निकाल्न नसके बुधबारको खेलमा भारतसँग ६० गोल अन्तरले पराजित बनेको माल्दिभ्स पनि समूह चरणबाटै बाहिरिने छ। नेपाल र बंगलादेश सेमिफाइनलमा बंगलादेशले भुटानलाई पराजित गरेपछि एक खेल अघि नै आयोजक राष्ट्र नेपाल र बंगलादेश सेमिफाइनल प्रवेश गरेका छन्। समूह ए मा रहेका दुबै टिमले समूह विजेता र उपविजेतका लागि आगामी शनिबार प्रतिस्पर्धा गर्नु पर्ने छ। समूह बिजेता बन्नका लागि भए पनि नेपालका लागि बंगलादेशसँगको खेल महत्वपूर्ण हुने छ। दुबै टिम जितका लागि खेल्ने छन्। समूह ए को विजेता टिमले समूह बी को उपविजेतासँग प्रतिस्पर्धा गर्नु पर्ने छ। बंगलादेशलाई हराउन सके नेपालका लागि फाइनलको सम्भावना बलियो बन्ने छ। नेपालको मुख्य ध्यय नै बंगलादेशलाई जसरी पनि हराउनु पर्छ भन्नेमा हुने नेपालका प्रशिक्षक हरि खड्काले बताए। उनले भने,समूह बी पहिलो टोलीसँग सेमिफाइनलमा नखेल्नका लागि पनि हामीले बंगलादेशमाथि जित निकाल्नै पर्छ। बंगलादेशको खेल हेर्दा नेपालका लागि त्यो सम्भावना बलियो बनेर गएको छ। समूह बी मा माल्दिभ्सलाई ६० गोल अन्तरले हराउँदै भारतले समूह विजेताको दावेदारी पेश गरेको छ।"
चिकित्सकले जोगाए उपप्रधानमन्त्रीको टिमको इज्जत,"भक्तपुर : दसौं प्रत्यारोपण खेलकुदअन्तर्गत भएको मैत्रीपूर्ण खेलकुदमा चिकित्सक तथा स्वास्थ्यकर्मीले उपप्रधान एवं स्वास्थ्यमन्त्री उपेन्द्र यादवको इज्जत जोगाएका छन्। विश्व मृगौला दिवसको अवसरमा बिहीबार भक्तपुरमा भएको अंग प्रत्यारोपित तथा अंगदाता र उपप्रधानमन्त्री उपेन्द्र यादव नेतृत्वको चिकित्सक तथा स्वास्थ्यकर्मीबीच मैत्रीपूर्ण फुटबल भएको थियो। भक्तपुर नपा १ दूधपाटीस्थित सहिद धर्मभक्त राष्ट्रिय प्रत्यारोपण केन्द्र र आरोग्य प्रतिष्ठान पुल्चोक ललितपुरको संयुक्त आयोजनामा भएको प्रत्यारोपण खेलकुदअन्तर्गतको फुटबलमा उपप्रधान एवं स्वास्थ्यमन्त्री यादव नेतृत्वको टोली १ गोलले विजयी भएको थियो। अघिल्लो संस्करणसम्म अंग प्रत्यारोपित तथा अंगदाताहरुले जित्दै आएको मैत्रीपूर्ण फुबटलमा यस वर्ष उपप्रधान एवं स्वास्थ्यमन्त्रीसहितको चिकित्सक तथा स्वास्थ्यकर्मीहरुको टोलीले जीत हात पारेको हो। यस वर्ष फुटबलमा जीत निकालेर हाम्रा चिकित्सक तथा स्वास्थ्यर्मीहरुले उपप्रधान एवं स्वास्थ्यमन्त्री उपेन्द्र यादवको इज्जत जोगाइदिनुभयो, भक्तपुरस्थित सहिद धर्मभक्त राष्ट्रिय अंग प्रत्यारोपण केन्द्रका कार्यकारी निर्देशक डा पुकारचन्द्र श्रेष्ठले भने, अघिल्लो वर्षसम्म स्वास्थ्यमन्त्री तथा चिकित्सकहरुको टोली पराजित हुँदै आएको थियो। उनले यस वर्ष मैत्रीपूर्ण फुटबल अत्यन्त प्रतिस्पर्धात्मक रुपमा भएको जानकारी दिए। नीलो टीसर्ट लगाएर मैदानभित्र छिरेका उपप्रधानमन्त्री यादवले बल हानेर मैत्रीपूर्ण फुटबलको उद्घाटन गरेका थिए। उद्घाटनसँगै उनी करिब पाँच मिनेट मैदानभित्रै बलको पछिपछि दौडिए। उनको साथमा स्वास्थ्य राज्यमन्त्री डा सुरेन्द्र यादव पनि नीलै टीसर्ट लगाएर मैदान छिरेका थिए। उनी पनि स्वास्थ्यमन्त्री सँगसँगै मैदानबाट बाहिरिए। प्रत्यारोपण खेलकुदअन्तर्गत अंग प्रत्यारोपित तथा अंगदाताहरुबीच व्याडमिन्टन र दौड प्रतियोगितासमेत भएको थियो। भक्तपुरको सल्लाघारीस्थित सैनिक आवासीय महाविद्यालयको खेल मैदानमा भएको एकसय मिटर दौडमा पुरुष ४० केजीमाथितर्फ विष्णुलाल श्रेष्ठ र महिलामा गीता श्रेष्ठ पहिलो भएका छन्। एकसय मिटर दौडमा पुरुषतर्फ प्रेमरत्न मानन्धर दोस्रो र धनबहादुर सिजापति तेस्रो भए। त्यस्तै महिलातर्फ तुलसा भट्टराई दोस्रो र सानुशोभा शाक्य तेस्रो भए। चार सय मिटर दौडमा पुरुषतर्फ पनि विष्णुलाल श्रेष्ठ, प्रेमरत्न शाक्य र धनबहादुर सिजापति क्रमशः पहिलो, दोस्रो र तेस्रो भए। महिलातर्फ पनि गीता श्रेष्ठ, तुलसा भट्टराई र सानुशोभा शाक्य क्रमशः पहिलो, दोस्रो र तेस्रो भए। पुरुष ४० वर्षमुनिको दौडमा एकसय मिटरतर्फ लीलाकान्त चौधरी पहिलो, कविराज गैरे दोस्रो र निगम राई तेस्रो भए। चार सय मिटर दौडमा भने कविराज गैरे पहिलो, कृष्णबहादुर लामिछाने दोस्रो र लीलाकान्त चौधरी तेस्रो भए। व्याडमिन्टन प्रतियोगिताको महिला एकलतर्फ सूलोचना श्रेष्ठ पहिलो, गीता श्रेष्ठ दोस्रो र सपना श्रेष्ठ तेस्रो भए। ४० वर्षमाथि पुरुष एकलतर्फ प्रेमरत्न मानन्धर पहिलो, विष्णुलाल श्रेष्ठ दोस्रो र सदाशिव भण्डारी तेस्रो भए। ३० वर्षमुनि पुरुष एकलतर्फ उज्ज्वल दाहाल पहिलो, कविराज गैरे दोस्रो र राजकुमार लिम्बू तेस्रो भए। ३० देखि ४५ वर्ष पुरुष एकलमा भने लीलाकान्त चौधरी पहिलो, निगम राई दोस्रो र एकेन्द्र खड्का तेस्रो भए। व्याडमिन्टन तथा दौड प्रतियोगिताका विजेताहरुलाई स्वास्थ्यमन्त्री यादव र स्वास्थ्य राज्यमन्त्री डा यादवले मेडल तथा प्रमाणपत्र वितरण गर्दै पुरस्कृत गरेका थिए।"
मुख्यमन्त्री कप अन्तरप्रदेश खेलकुद : सुदूरपश्चिम र प्रदेश २ सेमिफाइनलमा,धनगढी : मुख्यमन्त्री कप अन्तरप्रदेश खेलकुद प्रतियोगितामा बिहीबार भएको पुरुष क्रिकेटमा सुदूरपश्चिम र प्रदेश २ सेमिफाइनल पुगेका छन्। कर्णाली र प्रदेश ५ भने प्रतियोगिताबाट बाहिरिएका छन्। दुवै टोलीले लगातार दुई खेलमा हार बेहोर्दै प्रतियोगिताबाट बाहिरिएका हुन्। प्रदेश ४ सँग ५६ रनले पराजित हुँदै प्रदेश ५ प्रतियोगिताबाट बाहिरियो। टस जितेर पहिले ब्याटिङ गरेको गण्डकीले निर्धारित २० ओभरमा आठ विकेट गुमाएर ८६ रन बनायो। ८७ रनको लक्ष्य पछ्याएको प्रदेश ५ ले १३२ ओभरमा सबै विकेट गुमाउँदै ३० रन मात्रै बनाउन सक्यो। अर्को खेलमा कर्णाली प्रदेश २ सँग आठ विकेटले पराजित हुँदै प्रतियोगिताबाट बाहिरियो। पहिले ब्याटिङ गरेको कर्णालीले १९४ ओभरमा अल आउट हुँदै ६८ रन मात्रै बनाउन सक्यो। प्रदेश २ ले १४१ ओभरमा दुई विकेट गुमाएर लक्ष्य भेट्टायो। यसैगरी महिला क्रिकेटमा प्रदेश ३ र ५ विजयी भएका छन्। प्रदेश ३ ले गण्डकी प्रदेशलाई सात विकेटले पराजित गयो। गण्डकीले २० ओभरमा चार विकेट गुमाएर एक सय ११ रन बनायो। सो लक्ष्य प्रदेश ३ ले १३३ ओभरमा तीन विकेट गुमाएर भेट्टायो। अर्को खेलमा प्रदेश ५ ले प्रदेश २ लाई १५ रनले हरायो। प्रदेश ५ ले आठ विकेटको क्षतिमा एक सय १५ रन बनायो। प्रदेश २ ले १९५ ओभरमा अलआउट हुँदै एक सय रन मात्रै बनाउन सक्यो। धनगढी रंगशालामा भएको पुरुष फुटबलमा प्रदेश १ र प्रदेश २ सेमिफाइनलमा पुगेका छन्। दुवै प्रदेश लगातार दोस्रो जित निकाल्दै सेमिफाइनल पुगेका हुन्। प्रदेश १ ले गण्डकी प्रदेशलाई १० ले हरायो। अर्को खेलमा प्रदेश २ ले प्रदेश ५ लाई १० गोलले नै पाखा लगायो। दुवै खेलमा हार बेहोर्दै गण्डकी र प्रदेश ५ प्रतियोगिताबाट बाहिरिएका छन्।
दाउफिन्स माई भ्याली गोल्डकपको सेमिफाइनलमा,इलाम : क्यामरुनको दाउफिन्स क्लब इलाममा जारी पाँचौं संस्करणको अन्तर्राष्ट्रिय माई भ्याली गोल्डकप फुटबल प्रतियोगिताको सेमिफाइनलमा प्रवेश गरेको छ। बिहीबार भएको खेलमा सशस्त्र प्रहरी बलको एपीएफ क्लबलाई ३१ गोलले हराउँदै दाउफिन्सले अन्तिम चारमा स्थान सुरक्षित गरेको हो। सुरुआतदेखि नै दबदबा कायम राखेको दाउफिन्सले खेलको १४औं मिनेटमा अग्रता लिएको थियो। दाउफिन्सका मेजोक्भकेले हेडमार्फत गोल गर्दै खाता खोलेका थिए। त्यसको ६ मिनेटपछि दाउफिन्सले अग्रता दोब्बर बनायो। २०औं मिनेटमा मेजोक्भकेको पासलाई सदुपयोग गर्दै पेटङ्गाले टोलीका लागि दोस्रो गोल गरे। सुरुआतमै दुई गोलले पछि परेको एपीएफले ३६औं मिनेटमा गोल फर्काउन सफल भयो। पहिलो हाफमा २१ को अग्रता लिएको दाउफिन्सले दोस्रो हाफमा समेत खेललाई पक्कडमा राख्न सफल भयो। इलामे दर्शकको समर्थन पाएको दाउफिन्सले ६२औं मिनेटमा गोल गर्दै खेल ३१ को अवस्थामा पुयाएको थियो। कर्नरको अवसरलाई सदुपयोग गर्दै दाउफिन्सका पेटङ्गाले हेडमार्फत गोल गरेका थिए। खेलपछि एपीएफका प्रशिक्षक सुदीप श्रेष्ठले विपक्षी खेलाडी शारीरिक रूपमा बलियो भएकाले पराजय भोग्नु परेको बताए। एपीएफ यसअघि पनि तिलोत्तमा र बूढासुब्बा गोल्डकपमा दाउफिन्ससँग पराजित भएको थियो। दाउफिन्सका टिम म्योजर आशिक थापामगरले खेल बराबरी भए पनि भाग्यका कारण जित सम्भव भएको बताए। दाउफिन्सले पाएका चार अवसरमध्ये तीन अवसर सदुपयोग गरेको थियो। अहिलेसम्म आठ गोल्डकपमा सहभागी दाउफिन्सले तीन वटा गोल्डकप जितिसकेको छ। एपीएफले गोल गर्ने ६ वटा अवसर पाउँदा एउटा मात्र सदुपयोग गरेको थियो। खेलको म्यान अफ दी म्याच दाउफिन्सका पेटांगा घोषित भए। उनले नगद १० हजार रुपैयाँ प्राप्त गरे। शुक्रबार अन्तिम क्वार्टरफाइनलमा विभागीय टोली त्रिभुवन आर्मी क्लब र मेची नेत्रालय झापा भिड्नेछन्। चैत ५ गतेसम्म सञ्चालन हुने प्रतियोगितामा १० टोलीको सहभागिता छ । माई भ्याली फुटबल क्लबको आयोजनामा जारी प्रतियोगिताका विजेताले सात लाख र उपविजेताले चार लाख रुपैयाँ पुरस्कार पाउनेछन् ।
युरोपियन च्याम्पियन्स लिग फुटबल : बार्सिलोना र लिभरपुल क्वार्टरफाइनलमा,"बार्सिलोना : स्पेनिस क्लब बार्सिलोना र इङ्लिस क्लब लिभरपुल युरोपियन च्याम्पियन्स लिग फुटबलको क्वार्टरफाइनलमा पुगेका छन् । उक्त नतिजासँगै च्याम्पियन्स लिगको क्वार्टरफाइनलमा पुग्ने आठवटै टोलीको टुंगो पनि लागेको छ । बार्सिलोनाले बिहीबार बिहान घरेलु मैदानमा खेलिएको प्रिक्वार्टरफाइनलको दोस्रो लेग खेलमा फ्रान्सेली प्रतिद्वन्द्वी लियोनलाई ५१ गोलले हरायो । सोही कुल गोल भिन्नताका आधारमा बार्सिलोना अगाडि बढेको हो । यसअघि लियोनको घरेलु मैदानमा खेलिएको पहिलो लेग खेल गोलरहित बराबरीमा सकिएको थियो । लिभरपुल भने प्रिक्वार्टरफाइनलको दोस्रो लेग खेलमा बलियो जर्मन प्रतिद्वन्द्वी बायर्न म्युनिखलाई उसैको घरेलु मैदानमा ३१ ले हराउँदै सोही कुल गोल भिन्नताका आधारमा अगाडि बढेको हो । यसअघि लिभरपुलको घरेलु मैदानमा खेलिएको पहिलो लेग खेल गोलरहित बराबरीमा सकिएको थियो । लियोनविरुद्धको खेलमा बार्सिलोनाका लागि अर्जेन्टिनी स्टार लियोनल मेसीले दुई गोलको योगदान गरेका थिए । खेल सुरु भएको १८औं मिनेटमै मेसीले पेनाल्टीमार्फत पहिलो गोल गरे । ३१औं मिनेटमा फिलिप कोउटिन्होले टोलीको अग्रता दोब्बर बनाए । उनले लुइस स्वारेजको पासमा गोल गरेका हुन् । यसैगरी ५८औं मिनेटमा लियोनका लुकास टुसार्टले जवाफी गोल फर्काए । ७८औं मिनेटमा मेसीले व्यक्तिगत रुपमा दोस्रो गोल थपे । ८१औं मिनेटमा जेरार्ड पीकेले बार्सिलोनालाई ४१ को बलियो स्थितिमा पुर्याए । निर्धारित समयको खेल सकिनुभन्दा चार मिनेटअघि ओसमेन डेम्बेलले बार्सिलोनाका लागि पाँचौं गोल गरेका थिए । आफैले दुई गोल गरेका मेसीले थप दुई गोलका लागि पास पनि उपलब्ध गराएका थिए । बार्सिलोना कीर्तिमानी रुपमा लगातार १२औं पटक च्याम्पियन्स लिगको क्वार्टरफाइनलमा पुगेको हो । च्याम्पियन्स लिगको क्वार्टरफाइनल खेल तालिका शुक्रबार राति सार्वजनिक गरिने छ । लिभरपुल यो सिजन च्याम्पियन्स लिगको क्वार्टरफाइनलमा पुग्ने चौथो इङ्लिस क्लब बनेको छ । इङ्लिस क्लब म्यानचेस्टर सिटी, म्यानचेस्टर युनाइटेड र टोट्टनहाम यसअघि नै क्वार्टरफाइनलमा पुगिसकेका छन् । यसदेखि बाहेक इटालियन क्लब युभेन्ट्स, डच क्लब आयाक्स र पोर्चुगिज क्लब एफसी पोर्टो पनि क्वार्टरफाइनलमा पुगेका छन् । घरेलु मैदानमा खेलिएको च्याम्पियन्स लिगको पछिल्ला ३० खेलमा बार्सिलोना अपराजित रहँदै आएको छ । तिमध्ये २७ खेल बार्सिलोनाले जितेको छ भने तीन खेल बराबरीमा सकिएको छ । च्याम्पियन्स लिगमा यो सबैभन्दा लामो अपराजित यात्रा हो । यसैगरी बायर्न म्युनिखविरुद्धको खेलमा लिभरपुलका लागि साडियो मानेले दुई गोलको योगदान गरेका थिए । खेल सुरु भएको २६औं मिनेटमा पहिलो गोल गरेका मानेले ८४औं मिनेटमा व्यक्तिगत दोस्रो गोल थपेका थिए । लिभरपुलका लागि अर्को एक गोल भने ६९औं मिनेटमा भिर्जिल भान जिकले गरेका थिए । खेलको ३९औं मिनेटमा लिभरपुलका जोल माटिपबाट एउटा आत्मघाति गोल भएको थियो । लिभरपुल लगातार दोस्रो पटक च्याम्पियन्स लिगको क्वार्टरफाइनलमा पुगेको हो । सन् २०१०११ सिजनपछि पहिलो पटक बायर्न म्युनिख च्याम्पियन्स लिगको क्वार्टरफाइनलमा पुग्न असफल बनेको हो ।"
युरोपियन च्याम्पियन्स लिग फुटबल : बार्सिलोना र लिभरपुल क्वार्टरफाइनलमा,"बार्सिलोना : स्पेनिस क्लब बार्सिलोना र इङ्लिस क्लब लिभरपुल युरोपियन च्याम्पियन्स लिग फुटबलको क्वार्टरफाइनलमा पुगेका छन् । उक्त नतिजासँगै च्याम्पियन्स लिगको क्वार्टरफाइनलमा पुग्ने आठवटै टोलीको टुंगो पनि लागेको छ । बार्सिलोनाले बिहीबार बिहान घरेलु मैदानमा खेलिएको प्रिक्वार्टरफाइनलको दोस्रो लेग खेलमा फ्रान्सेली प्रतिद्वन्द्वी लियोनलाई ५१ गोलले हरायो । सोही कुल गोल भिन्नताका आधारमा बार्सिलोना अगाडि बढेको हो । यसअघि लियोनको घरेलु मैदानमा खेलिएको पहिलो लेग खेल गोलरहित बराबरीमा सकिएको थियो । लिभरपुल भने प्रिक्वार्टरफाइनलको दोस्रो लेग खेलमा बलियो जर्मन प्रतिद्वन्द्वी बायर्न म्युनिखलाई उसैको घरेलु मैदानमा ३१ ले हराउँदै सोही कुल गोल भिन्नताका आधारमा अगाडि बढेको हो । यसअघि लिभरपुलको घरेलु मैदानमा खेलिएको पहिलो लेग खेल गोलरहित बराबरीमा सकिएको थियो । लियोनविरुद्धको खेलमा बार्सिलोनाका लागि अर्जेन्टिनी स्टार लियोनल मेसीले दुई गोलको योगदान गरेका थिए । खेल सुरु भएको १८औं मिनेटमै मेसीले पेनाल्टीमार्फत पहिलो गोल गरे । ३१औं मिनेटमा फिलिप कोउटिन्होले टोलीको अग्रता दोब्बर बनाए । उनले लुइस स्वारेजको पासमा गोल गरेका हुन् । यसैगरी ५८औं मिनेटमा लियोनका लुकास टुसार्टले जवाफी गोल फर्काए । ७८औं मिनेटमा मेसीले व्यक्तिगत रुपमा दोस्रो गोल थपे । ८१औं मिनेटमा जेरार्ड पीकेले बार्सिलोनालाई ४१ को बलियो स्थितिमा पुर्याए । निर्धारित समयको खेल सकिनुभन्दा चार मिनेटअघि ओसमेन डेम्बेलले बार्सिलोनाका लागि पाँचौं गोल गरेका थिए । आफैले दुई गोल गरेका मेसीले थप दुई गोलका लागि पास पनि उपलब्ध गराएका थिए । बार्सिलोना कीर्तिमानी रुपमा लगातार १२औं पटक च्याम्पियन्स लिगको क्वार्टरफाइनलमा पुगेको हो । च्याम्पियन्स लिगको क्वार्टरफाइनल खेल तालिका शुक्रबार राति सार्वजनिक गरिने छ । लिभरपुल यो सिजन च्याम्पियन्स लिगको क्वार्टरफाइनलमा पुग्ने चौथो इङ्लिस क्लब बनेको छ । इङ्लिस क्लब म्यानचेस्टर सिटी, म्यानचेस्टर युनाइटेड र टोट्टनहाम यसअघि नै क्वार्टरफाइनलमा पुगिसकेका छन् । यसदेखि बाहेक इटालियन क्लब युभेन्ट्स, डच क्लब आयाक्स र पोर्चुगिज क्लब एफसी पोर्टो पनि क्वार्टरफाइनलमा पुगेका छन् । घरेलु मैदानमा खेलिएको च्याम्पियन्स लिगको पछिल्ला ३० खेलमा बार्सिलोना अपराजित रहँदै आएको छ । तिमध्ये २७ खेल बार्सिलोनाले जितेको छ भने तीन खेल बराबरीमा सकिएको छ । च्याम्पियन्स लिगमा यो सबैभन्दा लामो अपराजित यात्रा हो । यसैगरी बायर्न म्युनिखविरुद्धको खेलमा लिभरपुलका लागि साडियो मानेले दुई गोलको योगदान गरेका थिए । खेल सुरु भएको २६औं मिनेटमा पहिलो गोल गरेका मानेले ८४औं मिनेटमा व्यक्तिगत दोस्रो गोल थपेका थिए । लिभरपुलका लागि अर्को एक गोल भने ६९औं मिनेटमा भिर्जिल भान जिकले गरेका थिए । खेलको ३९औं मिनेटमा लिभरपुलका जोल माटिपबाट एउटा आत्मघाति गोल भएको थियो । लिभरपुल लगातार दोस्रो पटक च्याम्पियन्स लिगको क्वार्टरफाइनलमा पुगेको हो । सन् २०१०११ सिजनपछि पहिलो पटक बायर्न म्युनिख च्याम्पियन्स लिगको क्वार्टरफाइनलमा पुग्न असफल बनेको हो ।"
दाउफिन्स माई भ्याली गोल्डकपको सेमिफाइनलमा,इलाम : क्यामरुनको दाउफिन्स क्लब इलाममा जारी पाँचौं संस्करणको अन्तर्राष्ट्रिय माई भ्याली गोल्डकप फुटबल प्रतियोगिताको सेमिफाइनलमा प्रवेश गरेको छ। बिहीबार भएको खेलमा सशस्त्र प्रहरी बलको एपीएफ क्लबलाई ३१ गोलले हराउँदै दाउफिन्सले अन्तिम चारमा स्थान सुरक्षित गरेको हो। सुरुआतदेखि नै दबदबा कायम राखेको दाउफिन्सले खेलको १४औं मिनेटमा अग्रता लिएको थियो। दाउफिन्सका मेजोक्भकेले हेडमार्फत गोल गर्दै खाता खोलेका थिए। त्यसको ६ मिनेटपछि दाउफिन्सले अग्रता दोब्बर बनायो। २०औं मिनेटमा मेजोक्भकेको पासलाई सदुपयोग गर्दै पेटङ्गाले टोलीका लागि दोस्रो गोल गरे। सुरुआतमै दुई गोलले पछि परेको एपीएफले ३६औं मिनेटमा गोल फर्काउन सफल भयो। पहिलो हाफमा २१ को अग्रता लिएको दाउफिन्सले दोस्रो हाफमा समेत खेललाई पक्कडमा राख्न सफल भयो। इलामे दर्शकको समर्थन पाएको दाउफिन्सले ६२औं मिनेटमा गोल गर्दै खेल ३१ को अवस्थामा पुयाएको थियो। कर्नरको अवसरलाई सदुपयोग गर्दै दाउफिन्सका पेटङ्गाले हेडमार्फत गोल गरेका थिए। खेलपछि एपीएफका प्रशिक्षक सुदीप श्रेष्ठले विपक्षी खेलाडी शारीरिक रूपमा बलियो भएकाले पराजय भोग्नु परेको बताए। एपीएफ यसअघि पनि तिलोत्तमा र बूढासुब्बा गोल्डकपमा दाउफिन्ससँग पराजित भएको थियो। दाउफिन्सका टिम म्योजर आशिक थापामगरले खेल बराबरी भए पनि भाग्यका कारण जित सम्भव भएको बताए। दाउफिन्सले पाएका चार अवसरमध्ये तीन अवसर सदुपयोग गरेको थियो। अहिलेसम्म आठ गोल्डकपमा सहभागी दाउफिन्सले तीन वटा गोल्डकप जितिसकेको छ। एपीएफले गोल गर्ने ६ वटा अवसर पाउँदा एउटा मात्र सदुपयोग गरेको थियो। खेलको म्यान अफ दी म्याच दाउफिन्सका पेटांगा घोषित भए। उनले नगद १० हजार रुपैयाँ प्राप्त गरे। शुक्रबार अन्तिम क्वार्टरफाइनलमा विभागीय टोली त्रिभुवन आर्मी क्लब र मेची नेत्रालय झापा भिड्नेछन्। चैत ५ गतेसम्म सञ्चालन हुने प्रतियोगितामा १० टोलीको सहभागिता छ । माई भ्याली फुटबल क्लबको आयोजनामा जारी प्रतियोगिताका विजेताले सात लाख र उपविजेताले चार लाख रुपैयाँ पुरस्कार पाउनेछन् ।
चिकित्सकले जोगाए उपप्रधानमन्त्रीको टिमको इज्जत,"भक्तपुर : दसौं प्रत्यारोपण खेलकुदअन्तर्गत भएको मैत्रीपूर्ण खेलकुदमा चिकित्सक तथा स्वास्थ्यकर्मीले उपप्रधान एवं स्वास्थ्यमन्त्री उपेन्द्र यादवको इज्जत जोगाएका छन्। विश्व मृगौला दिवसको अवसरमा बिहीबार भक्तपुरमा भएको अंग प्रत्यारोपित तथा अंगदाता र उपप्रधानमन्त्री उपेन्द्र यादव नेतृत्वको चिकित्सक तथा स्वास्थ्यकर्मीबीच मैत्रीपूर्ण फुटबल भएको थियो। भक्तपुर नपा १ दूधपाटीस्थित सहिद धर्मभक्त राष्ट्रिय प्रत्यारोपण केन्द्र र आरोग्य प्रतिष्ठान पुल्चोक ललितपुरको संयुक्त आयोजनामा भएको प्रत्यारोपण खेलकुदअन्तर्गतको फुटबलमा उपप्रधान एवं स्वास्थ्यमन्त्री यादव नेतृत्वको टोली १ गोलले विजयी भएको थियो। अघिल्लो संस्करणसम्म अंग प्रत्यारोपित तथा अंगदाताहरुले जित्दै आएको मैत्रीपूर्ण फुबटलमा यस वर्ष उपप्रधान एवं स्वास्थ्यमन्त्रीसहितको चिकित्सक तथा स्वास्थ्यकर्मीहरुको टोलीले जीत हात पारेको हो। यस वर्ष फुटबलमा जीत निकालेर हाम्रा चिकित्सक तथा स्वास्थ्यर्मीहरुले उपप्रधान एवं स्वास्थ्यमन्त्री उपेन्द्र यादवको इज्जत जोगाइदिनुभयो, भक्तपुरस्थित सहिद धर्मभक्त राष्ट्रिय अंग प्रत्यारोपण केन्द्रका कार्यकारी निर्देशक डा पुकारचन्द्र श्रेष्ठले भने, अघिल्लो वर्षसम्म स्वास्थ्यमन्त्री तथा चिकित्सकहरुको टोली पराजित हुँदै आएको थियो। उनले यस वर्ष मैत्रीपूर्ण फुटबल अत्यन्त प्रतिस्पर्धात्मक रुपमा भएको जानकारी दिए। नीलो टीसर्ट लगाएर मैदानभित्र छिरेका उपप्रधानमन्त्री यादवले बल हानेर मैत्रीपूर्ण फुटबलको उद्घाटन गरेका थिए। उद्घाटनसँगै उनी करिब पाँच मिनेट मैदानभित्रै बलको पछिपछि दौडिए। उनको साथमा स्वास्थ्य राज्यमन्त्री डा सुरेन्द्र यादव पनि नीलै टीसर्ट लगाएर मैदान छिरेका थिए। उनी पनि स्वास्थ्यमन्त्री सँगसँगै मैदानबाट बाहिरिए। प्रत्यारोपण खेलकुदअन्तर्गत अंग प्रत्यारोपित तथा अंगदाताहरुबीच व्याडमिन्टन र दौड प्रतियोगितासमेत भएको थियो। भक्तपुरको सल्लाघारीस्थित सैनिक आवासीय महाविद्यालयको खेल मैदानमा भएको एकसय मिटर दौडमा पुरुष ४० केजीमाथितर्फ विष्णुलाल श्रेष्ठ र महिलामा गीता श्रेष्ठ पहिलो भएका छन्। एकसय मिटर दौडमा पुरुषतर्फ प्रेमरत्न मानन्धर दोस्रो र धनबहादुर सिजापति तेस्रो भए। त्यस्तै महिलातर्फ तुलसा भट्टराई दोस्रो र सानुशोभा शाक्य तेस्रो भए। चार सय मिटर दौडमा पुरुषतर्फ पनि विष्णुलाल श्रेष्ठ, प्रेमरत्न शाक्य र धनबहादुर सिजापति क्रमशः पहिलो, दोस्रो र तेस्रो भए। महिलातर्फ पनि गीता श्रेष्ठ, तुलसा भट्टराई र सानुशोभा शाक्य क्रमशः पहिलो, दोस्रो र तेस्रो भए। पुरुष ४० वर्षमुनिको दौडमा एकसय मिटरतर्फ लीलाकान्त चौधरी पहिलो, कविराज गैरे दोस्रो र निगम राई तेस्रो भए। चार सय मिटर दौडमा भने कविराज गैरे पहिलो, कृष्णबहादुर लामिछाने दोस्रो र लीलाकान्त चौधरी तेस्रो भए। व्याडमिन्टन प्रतियोगिताको महिला एकलतर्फ सूलोचना श्रेष्ठ पहिलो, गीता श्रेष्ठ दोस्रो र सपना श्रेष्ठ तेस्रो भए। ४० वर्षमाथि पुरुष एकलतर्फ प्रेमरत्न मानन्धर पहिलो, विष्णुलाल श्रेष्ठ दोस्रो र सदाशिव भण्डारी तेस्रो भए। ३० वर्षमुनि पुरुष एकलतर्फ उज्ज्वल दाहाल पहिलो, कविराज गैरे दोस्रो र राजकुमार लिम्बू तेस्रो भए। ३० देखि ४५ वर्ष पुरुष एकलमा भने लीलाकान्त चौधरी पहिलो, निगम राई दोस्रो र एकेन्द्र खड्का तेस्रो भए। व्याडमिन्टन तथा दौड प्रतियोगिताका विजेताहरुलाई स्वास्थ्यमन्त्री यादव र स्वास्थ्य राज्यमन्त्री डा यादवले मेडल तथा प्रमाणपत्र वितरण गर्दै पुरस्कृत गरेका थिए।"
"पाँचौं साफबाट बाहिरियो भुटान, बंगलादेशसँग २ गोलले पराजित","विराटनगर : बंगलादेशसँग पराजित भएसँगै भुटान विराटनगरमा जारी पाँचौं साफ महिला च्याम्पियनसिप फुटबल प्रतियोगिताबाट बाहिरिएको छ। विराटनगरस्थित सहिद रंगशालामा बिहीबार भएको खेलमा समूह ए मा रहेको बंगलादेशसँग २० गोल अन्तरले निराश बन्दै उही समूहको भुटान प्रतियोगिताबाट बाहिरिने पहिलो टोली बनेको छ। गर या मरको स्थितिमा रहेको भुटानको प्रदर्शन बंगलादेशको तुलनामा फिक्का रहयो। त्यही कमजोर प्रदर्शनसँगै भुटान समूह चरणबाटै बाहिरिन पुग्यो। भुटान गत मंगलबार समूह ए कै नेपालसँग पनि ३० गोल अन्तरले पराजित भएको थियो। बिहीबारको खेलमा बंगलादेशलाई पहिलो हाफमा गोररहित बराबरीमा रोकेको भुटान मध्यान्तरपछि भने सम्हालिन सकेन। खेलको सुरुवातबाटै भुटानलाई दबाबमा राखेको बंगलादेशका लागि दुबै गोल मध्यान्तरपछि मात्रै सम्भव भएको हो। नेपालसँगको खेलको तुलनामा सुधारिएको प्रदर्शन गरे पनि मध्यान्तर अघिको रणनीतिलाई कायम राख्न नसक्नु भुटानका लागि दुर्भाग्यपूर्ण बन्यो। मध्यान्तरपछि भुटानका खेलाडी फर्ममा आउन नपाउँदै बंगलादेशले गोलको खाता खाल्यो। खेलको ४७ औं मिनेटमा मोस्त मिश्रात अहान मौशुमीले हेडर गोल गर्दै बंगलादेशलाई अग्रता दिलाउँदा भुटान गोलसहितको दबाब झेल्न बाध्य बन्यो। मोनिका चक्माको कर्नर प्रहारलाई सदुपयोग गर्दै मौशुमीले आफ्नो टिमलाई अग्रता दिलाएको यही गोल बंगलादेशका लागि टर्निङ पोइन्ट बन्यो। बंगलादेश यतिमै रोकिएन। त्यसपछि उसका हरेक प्रयासलाई सफल हुनबाट रोकिरहेको भुटानले खेल सकिन ५ मिनेट बाँकी छँदा दोस्रो गोलको सामाना गर्नु पर्यो। ८५ औं मिनेटमा टिम कप्तान सविना खातुनले दोस्रो गोल गर्दै बंगलादेशको जित २० गोल अन्तरले निश्चित गरिन्। एक्लै अघि बढेकी उनले पहिलो बार च्याप्दै वान भर्सेस वानको स्थितिमा बललाई पोष्टको दिशा दिंदा भुटानलाई सम्हालिन गाह्रो पर्यो। खेललाई नियन्त्रणमा लिएको बंगलादेशले अधिकांश समय पोस्ट एट्याकको रणनीति बनाएको थियो। खेलको १२ औं मिनेटमै मोस्त सिरत अहान सोपानको प्रहार वान भर्सेस वानकोस्थितिमा आकासिंदा बंगलादेशले सुरुवाती अग्रता लिने अवसर गुमायो। २३ औं मिनेटमा मोस्सम्मत अखी खातुनको प्रहारमा भुटानी गोलरक्षक संगीता मगर बाधक बनिन्। ३४ मिनेटमामा सविना खातुनको सशक्त प्रहारलाई पनि गोलरक्षक मगरले उत्कृट ढंगबाट बचाउ गर्दा बंगलादेशको गोलको खाता खोल्न मध्यान्तर अघि सकेन। ६८ औं मिनेटमा मोस्त मिश्रात अहान मौशुमीको प्रहारले पोस्टको दिशा लिन सकेन। ८२ औं मिनेटमा मोस्त सिरत अहन सोपानको डिबक्स भित्रको प्रहारले पनि विपक्षी बार भत्काउन सकेन। इन्जुरी समयमा तोहुरा खातुनको प्रहार दोस्रो बार हुँदै बाहिरिंदा बंगलादेशले भुटान विरुद्ध तेस्रो गोल गर्न सकेन। ५८ औं मिनेटमा भुटानले पहिलो पटक फ्रिकिकको अवसर पाएको थियो। २५ यार्ड टाढादेखिको सोनाम छोदेनको फ्रिकिक आकासिंदा भुटानले खेलमा फर्कने अवसरको सदुपयोग गर्न सकेन। ७४ औं मिनेटमा खेलकै पहिलो पटक कर्नर प्रहारको अवसर पाएको भुटानले त्यसलाई पनि सदुपयोग गर्न सकेन। सोनामकै कर्नर प्रहारमा डिबक्स भित्रबाट छिरिङ योङदेनले गरेको बाइसाइकल प्रहार पनि पोस्टमाथिमाथिबाट बाहिरिनु भुटानका लागि दुर्भाग्यपूर्ण बन्यो। यस अघिकै खेलमा नेपालसँग पराजित भएको भुटानलाई सेमिफाइनल यात्राको सम्भावना जीवित राख्न बंगलादेशलाई हराउनै पर्ने बाध्यता थियो। त्यही योजनाका साथमा मैदान उत्रिएको उसको रणनीति पहिलो हाफसम्म सफल पनि भयो तर दोस्रो हाफमा भने दुई गोल खाँदै प्रतियोगिताबाट बाहिरिनु पर्यो। प्रतियोगिताकै कमजोर टिम भुटानले साफ च्याम्पियनसिपमा अहिलेसम्म कुनै खेलमा जित हात पार्न सकेको छैन। पाँचौं संस्करणमा पनि जीत विहीन बनेकै कारण भुटानको यात्रा टुँगियो। खेलपछि भुटानका प्रशिक्षक सङ जाइ लि ले नेपाल भन्दा राम्रो टिम भएकाले पनि बंगलादेशसँग जित निकाल्न नसकिएको प्रतिक्रिया दिए। नेपाल विरुद्धको खेलमा तीन खेलाडी घाइते अवस्थामा हुनु नै आफ्नो लागि दुर्भाग्यपूर्ण बनेको उनको भनाइ छ। उनले नेपालको रक्षापंक्ती र बंगलादेशको अग्रपंक्ती राम्रो भएको बताए। नेपाललाई जित्न सकिएको भए बंगलादेशलाई पनि हराउने सम्भावना रहन्थ्यो, उनले भने, तर दुबै टिमसँग हार बेहोर्नु पर्दा प्रतियोगिताबाटै विदा लिनु पर्यो। बंगलादेशका प्रशिक्षक गुलाम रब्बानी चोटोनले पूरै समय मैदानमा भुटानलाई डोमिनेट गर्न सकेका कारण जित सम्भव भएको बताए। उनले आफ्नो टिमको बल पोजिसन राम्रो हुनु पनि जितको मुख्य कारण भएको बताए। आजको दिन हाम्रा लागि महत्वपूर्ण थियो, उनले भने, जितसँगै हाम्रो सम्भावना बलियो बनेर गएको छ। शुक्रबार समूह बी मा रहेका माल्दिभ्स र श्रीलंकाबीच प्रतिस्पर्धा हुने छ। श्रीलंका विरुद्धको खेलमा जित निकाल्न नसके बुधबारको खेलमा भारतसँग ६० गोल अन्तरले पराजित बनेको माल्दिभ्स पनि समूह चरणबाटै बाहिरिने छ। नेपाल र बंगलादेश सेमिफाइनलमा बंगलादेशले भुटानलाई पराजित गरेपछि एक खेल अघि नै आयोजक राष्ट्र नेपाल र बंगलादेश सेमिफाइनल प्रवेश गरेका छन्। समूह ए मा रहेका दुबै टिमले समूह विजेता र उपविजेतका लागि आगामी शनिबार प्रतिस्पर्धा गर्नु पर्ने छ। समूह बिजेता बन्नका लागि भए पनि नेपालका लागि बंगलादेशसँगको खेल महत्वपूर्ण हुने छ। दुबै टिम जितका लागि खेल्ने छन्। समूह ए को विजेता टिमले समूह बी को उपविजेतासँग प्रतिस्पर्धा गर्नु पर्ने छ। बंगलादेशलाई हराउन सके नेपालका लागि फाइनलको सम्भावना बलियो बन्ने छ। नेपालको मुख्य ध्यय नै बंगलादेशलाई जसरी पनि हराउनु पर्छ भन्नेमा हुने नेपालका प्रशिक्षक हरि खड्काले बताए। उनले भने,समूह बी पहिलो टोलीसँग सेमिफाइनलमा नखेल्नका लागि पनि हामीले बंगलादेशमाथि जित निकाल्नै पर्छ। बंगलादेशको खेल हेर्दा नेपालका लागि त्यो सम्भावना बलियो बनेर गएको छ। समूह बी मा माल्दिभ्सलाई ६० गोल अन्तरले हराउँदै भारतले समूह विजेताको दावेदारी पेश गरेको छ।"
मुख्यमन्त्री कप अन्तरप्रदेश खेलकुद : सुदूरपश्चिम र प्रदेश २ सेमिफाइनलमा,धनगढी : मुख्यमन्त्री कप अन्तरप्रदेश खेलकुद प्रतियोगितामा बिहीबार भएको पुरुष क्रिकेटमा सुदूरपश्चिम र प्रदेश २ सेमिफाइनल पुगेका छन्। कर्णाली र प्रदेश ५ भने प्रतियोगिताबाट बाहिरिएका छन्। दुवै टोलीले लगातार दुई खेलमा हार बेहोर्दै प्रतियोगिताबाट बाहिरिएका हुन्। प्रदेश ४ सँग ५६ रनले पराजित हुँदै प्रदेश ५ प्रतियोगिताबाट बाहिरियो। टस जितेर पहिले ब्याटिङ गरेको गण्डकीले निर्धारित २० ओभरमा आठ विकेट गुमाएर ८६ रन बनायो। ८७ रनको लक्ष्य पछ्याएको प्रदेश ५ ले १३२ ओभरमा सबै विकेट गुमाउँदै ३० रन मात्रै बनाउन सक्यो। अर्को खेलमा कर्णाली प्रदेश २ सँग आठ विकेटले पराजित हुँदै प्रतियोगिताबाट बाहिरियो। पहिले ब्याटिङ गरेको कर्णालीले १९४ ओभरमा अल आउट हुँदै ६८ रन मात्रै बनाउन सक्यो। प्रदेश २ ले १४१ ओभरमा दुई विकेट गुमाएर लक्ष्य भेट्टायो। यसैगरी महिला क्रिकेटमा प्रदेश ३ र ५ विजयी भएका छन्। प्रदेश ३ ले गण्डकी प्रदेशलाई सात विकेटले पराजित गयो। गण्डकीले २० ओभरमा चार विकेट गुमाएर एक सय ११ रन बनायो। सो लक्ष्य प्रदेश ३ ले १३३ ओभरमा तीन विकेट गुमाएर भेट्टायो। अर्को खेलमा प्रदेश ५ ले प्रदेश २ लाई १५ रनले हरायो। प्रदेश ५ ले आठ विकेटको क्षतिमा एक सय १५ रन बनायो। प्रदेश २ ले १९५ ओभरमा अलआउट हुँदै एक सय रन मात्रै बनाउन सक्यो। धनगढी रंगशालामा भएको पुरुष फुटबलमा प्रदेश १ र प्रदेश २ सेमिफाइनलमा पुगेका छन्। दुवै प्रदेश लगातार दोस्रो जित निकाल्दै सेमिफाइनल पुगेका हुन्। प्रदेश १ ले गण्डकी प्रदेशलाई १० ले हरायो। अर्को खेलमा प्रदेश २ ले प्रदेश ५ लाई १० गोलले नै पाखा लगायो। दुवै खेलमा हार बेहोर्दै गण्डकी र प्रदेश ५ प्रतियोगिताबाट बाहिरिएका छन्।

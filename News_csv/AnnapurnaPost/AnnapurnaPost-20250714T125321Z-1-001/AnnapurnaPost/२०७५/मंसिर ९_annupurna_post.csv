शीर्षक,विवरण
गैरबजेटरी रकम माग अनुचित,"भौतिक उपलब्धि नगन्य भइरहेको अवस्थामा साधन परिचालन बढाउनुको के अर्थ हुन्छ ? आर्थिक वर्षको पहिलो चौमासिक बित्दानबित्दै सरकारका विभिन्न मन्त्रालयहरूले बजेटभन्दा बाहिर रहेर खर्च गर्न ५४ अर्ब रुपैयाँबराबरको रकम अर्थ मन्त्रालयसँग माग गरेको समाचार सार्वजनिक भएको छ। सरकारको बजेटबारेमा सामान्य जानकारी राख्ने मानिसका लागि देशको बजेट कार्यान्वयन सम्बन्धमा यो बिरक्त लाग्ने समाचार हो। यस विषयमा केही विस्तृत टिप्पणी गर्नुअघि सर्वप्रथम बजेट निर्माण प्रक्रियाका बारेमा प्रकाश पार्नु प्रासंगिक हुन्छ। आगामी आर्थिक वर्षका लागि कति रकमसम्मको पुँजीगत बजेट तर्जुमा गर्न साधनले अनुमति दिन्छ भन्ने निर्धारण गरी सर्वप्रथम राष्ट्रिय योजना आयोगले विकाससँग सम्बन्धित सबै मन्त्रालयहरूलाई बजेटको सीमा (सिलिङ) तोकेर पठाउँछ। यस्ता सबै मन्त्रालयहरूमा योजना शाखामहाशाखा हुन्छन् र ती शाखामहाशाखाले मन्त्रालयको आगामी वर्षको योजनाको खाका तयार गर्नुका साथै त्यसमा लाग्ने खर्चको पनि मोटामोटी अनुमान गर्दछन्। त्यसलाई सचिवकहाँ पेस गर्दछन् र त्यसमा आवश्यक छलफल गरेर सचिवस्तरबाट त्यो स्वीकृत भएपछि मन्त्रीलाई ब्रिफ गरेर मन्त्रीसमेतको सहमतिमा त्यसलाई राष्ट्रिय योजना आयोगमा पेस गर्छन्। यसरी सबै मन्त्रालयबाट आगामी वर्ष सञ्चालन गरिने आआफ्ना योजना र अनुमानित बजेट पेस भइसकेपछि योजना आयोगले क्रमशः मन्त्रालयका जिम्मेवार प्रतिनिधिहरूलाई बोलाएर छलफल गर्छ। सीमाभन्दा बढी बजेट राखेर पेस गरिएका प्रस्तावहरूमा समेत विस्तृत छलफल गरेर सहमतिका आधारमा सम्बन्धित मन्त्रालयको पुँजीगत बजेटको टुंगो लगाइन्छ। सबै मन्त्रालयको पुँजीगत बजेट यसरी टुंगो लगाइसकेपछि योजना आयोगले सिफारिसका रूपमा अर्थ मन्त्रालयमा पठाउँछ। योजना आयोगबाट आएको त्यस्तो प्रस्तावलाई अर्थ मन्त्रालयले सामान्यतया काँटछाँट गर्दैन। अर्थ मन्त्रालयको तर्फबाट केही नयाँ आयोजना र कार्यक्रम ल्याउन चाहेमा त्यसका लागि थप साधनको व्यवस्था गरेर त्यस्ता कार्यक्रम पुँजीगत बजेटमा समावेश गरी घोषणा गर्छ। यहाँ यो सबै कुरा उल्लेख गर्नुको उद्देश्य के हो भने यसरी पुँजीगत बजेटमा समावेश भई घोषणा गरिएका आयोजना र कार्यक्रमहरू मन्त्रालयहरू आफैंले मन्त्रालयको तर्फबाट आगामी आर्थिक वर्ष कार्यान्वयन गर्न भनी मन्त्री र सचिवको सहमतिमा निर्णय गरेर बजेटमा समावेश गरिएका आयोजना र कार्यक्रम हुन्। तब तिनै मन्त्रालयहरूले त्यस्ता आयोजना र कार्यक्रमहरू कार्यान्वयन गर्न रुचि नदेखाई अर्बौंको गैरबजेटरी रकमको माग गर्नुको अर्थ हुन्छ संसद्ले पारित गरेको बजेटलाई लत्याउनु र राज्यको कोष खर्च गर्ने वैकल्पिक बाटो खोज्नु। यो विल्कुल गलत हो। गैरबजेटरी रकम माग्नै नहुने भन्ने होइन। तर त्यस्तो रकम बजेट निर्माण गर्दाका बखत परिकल्पना गर्न नसकिएका, अप्रत्यासित रूपमा देखा परेका र तत्काल सम्बोधन नगरिनहुने समस्या समाधान गर्नका लागि आर्थिक वर्षको उत्तराद्र्धमा माग गरिन्छ। तर नेपालमा त आर्थिक वर्षको सुरुमै बजेट कार्यान्वयन सुरु नै नगरी यस्तो रकम माग गर्ने परम्परा बस्न थाल्यो। यो सर्वथा अनुचित हो। यो त आधिकारिक बजेट प्रणालीको ठाडो उल्लंघन र अपहेलना हो। मन्त्रालयहरूको यस्तो अराजक प्रवृत्तिलाई कढाइका साथ निरुत्साहित गरिनुपर्छ। यो परम्परा संसद्को अपमान पनि हो। किनभने संसद्ले विभिन्न मन्त्रालयहरूलाई जेजे प्रयोजनको निमित्त बजेट विनियोजन गरेको हुन्छ, त्यसलाई अनुशरण नगरी अर्कै बाटो जान खोज्नु हो। त्यसैले यो निरुत्साहनयोग्य छ। आर्थिक वर्षको सुरुमै बजेट कार्यान्वयन सुरु नै नगरी गैरबजेटरी रकम माग गर्ने परम्परा बस्न थाल्यो। यो सर्वथा अनुचित हो। यो त आधिकारिक बजेट प्रणालीको ठाडो उल्लंघन र अपहेलना हो। यो प्रवृत्ति किन बढ्दै गएको हुन सक्छ भने संसद्द्वारा पारित बजेटको कार्यान्वयन स्थापित विधिविधानअनुसार जुन शीर्षकमा जति रकम विनियोजन गरिएको हुन्छ, त्यो सीमाभित्र रहेर खर्च गर्नुपर्ने हुन्छ। त्यसबमोजिम खर्च गरिएको छ कि छैन भनी महालेखा परीक्षकको कार्यालयले अन्तिम लेखा परीक्षण गर्दछ र तलमाथि गरिएको देखिएमा त्यसलाई बेरुजु करार गर्दछ। गैरबजेटरी रकम खर्च गर्दा केही नियम त अवश्य पनि पालन गर्नुपर्दछ तर बजेटेड रकम खर्च गर्दा जस्तो हँुदैन। त्यसैले केही अप्ठ्यारो र केही जोखिमपूर्ण बाटो छलेर सजिलो र केही कम जोखिम भएको बाटो हिँड्न खोज्नु हो गैरबजेटरी रकमको माग र खर्च। त्यसैले यो बाटोलाई कठिन बनाइनुपर्दछ। गैरबजेटरी रकम माग र खर्च गर्ने बढ्दो प्रवृत्ति सरकारको वित्त व्यवस्थापनमा हुर्कंदै गएको अनुशासनहीनता हो सबुद हो। यो विगतदेखि बजेट प्रणालीलाई खुकुलो पार्दै लगिएको परिणाम हो। सुरुदेखि नै यसलाई निरुत्साहित गरिएको भए अहिले आधिकारिक बजेटको कार्यान्वयन सुरु नहँुदै अर्बौंको गैरबजेटरी खर्चका लागि बजेट माग्ने हिम्मत कसैले गर्न सक्ने थिएनन्। यसमा मुख्यरूपमा मन्त्रालयका मन्त्री र सचिव दोषी छन्। पुँजीगततर्फको बजेटेड रकम खर्च नगर्ने वा बजेटमा उल्लिखित आयोजना र कार्यक्रमहरूको कार्यान्वयनलाई प्राथमिकता नदिने तर राज्यकोषको रकम भने खर्च गर्नुपर्ने प्रवृत्ति अनुत्तरदायी प्रवृत्ति हो। विगत केही वर्षदेखि बजेटले विनियोजन गरेको पुँजीगत रकमको ठूलो अंश खर्च हुन नसक्नु र विकासका आयोजना र कार्यक्रमहरूको कार्यान्वयन ढिलो हुनु र उपलब्धि नगन्य हुनुको मुख्य कारण पनि यही हो। मन्त्रालयको जिम्मेवारी लिएका प्रमुख अधिकारीहरू नै बजेट कार्यान्वयनमा उदासीन रहेपछि बजेट खर्च भई लक्षित उपलब्धि हासिल हुने कुरै भएन। यही भएकाले प्राप्त विदेशी सहायता पनि समयमा खर्च हुन नसकी दाताले फिर्ता लैजाने जस्ता लज्जास्पद काम हुने गरेका हुन्। हालै पनि एसियाली विकास बैंकले नेपालमा उसको सहयोगमा सञ्चालित विकासका आयोजना र कार्यक्रमहरूको उपलब्धि निराशाजनक रहेको निष्कर्ष निकालेको कुरा सार्वजनिक भएको छ। यो राम्रो संकेत होइन। यस्ता कमजोरीहरूको निराकरण नगरी समृद्धिको कुरा गर्नु काशी जाने कुतीको बाटो भनेजस्तै हो। यस मामिलामा राष्ट्रिय योजना आयोगको निर्णायक भूमिका हुनुपर्ने हो। तर आयोग पनि यसमा प्रभावहीन सिद्ध भएको छ। विगत वर्षदेखि पुँजीगत बजेट खर्च हुन नसकेको र विकास आयोजना तथा कार्यक्रमहरूको उपलब्धि निराशाजनक हुने गरेको बारेमा व्यापक चर्चा हुँदै आएको हो। तर यस वर्षको प्रथम चौमासिक बजेट कार्यान्वयन समीक्षाका क्रममा मन्त्रालयहरूले प्रधानमन्त्रीसमक्ष प्रस्तुत गरेका प्रगति प्रतिवेदनहरूमा पनि त्यो प्रवृत्तिमा सुधार भएको कुनै लक्षण देखिएन। यो निन्दायोग्य कुरा हो। अब विकासमा केन्द्रित भई समृद्ध नेपाल बनाउने नारा देशव्यापी रूपमा घन्किरहेकोे र प्रभावकारी ढंगले काम गर्न प्रधानमन्त्रीले पटकपटक सजग गराइरहेको पृष्ठभूमिमा यस्ता निराशाजनक प्रतिवेदन मन्त्रालयहरूले प्रधानमन्त्रीको अगाडि प्रस्तुत गर्ने आँट कसरी गरे ? यो गम्भीर प्रश्न हो। यस्तै हो भने नेपालले समृद्धि प्राप्त गर्ने लक्ष्य केवल मृगतृष्णा मात्र हुनेछ। यो वर्ष आन्तरिक राजस्व परिचालनको उपलब्धि उत्साहजनक छ भनिएको छ। उच्च दरमा भन्सार लागिआएका वस्तुहरूमा भन्सार दर अरू बढाउने र आयकरको उच्चतम दर ६६ प्रतिशत विन्दुले बढाएपछि राजस्व बढ्नु कुनै ठूलो कुरा भएन। साथै विदेशी दाताहरूले पनि नेपाललाई दिने सहायताको प्रतिबद्धता जनाएका समाचारहरू दिनैपिच्छे सञ्चारमाध्यममा आइरहेका छन्। तर त्यस्तो राजस्व र वैदेशिक सहायताको अर्थ तब हुन्छ जब त्यो उपलब्ध साधन प्रभावकारी तरिकाबाट खर्च हुन्छ र लक्षित भौतिक उपलब्धि हासिल हुन्छ। विकासका लागि खर्च गर्ने क्षमता दिनानुदिन कमजोर हुँदै जाने र भौतिक उपलब्धि नगन्य भइरहेको अवस्थामा साधन परिचालन बढाउनुको के अर्थ हुन्छ ? किनभने वैदेशिक सहायता खर्च हुन नसकेर फिर्ता जाने भइरहेको छ र आन्तरिक स्रोतको साधन पनि खर्च हुन नसकेर नेपाल राष्ट्रबैंकमा थुप्रिने गरेको छ। यसबाट उल्टो मुद्रा बजारमा लगानीयोग्य तरलताको अभाव भई ब्याजदर बढेर लगानी कुण्ठित हुन गई आर्थिक वृद्धिदरमा प्रतिकूल प्रभाव पर्ने भइरहेको छ। अतः मन्त्रालयहरू बजेट कार्यान्वयन गर्नमा गम्भीर हुनुपर्यो। पुँजीजगत बजेट आर्थिक वर्षको सुरुमै चालु खर्चको बजेटजस्तो खर्च हुन नसक्ने कुरा बुझ्न सकिन्छ। त्यसैले पुँजीगत बजेटअन्तर्गत प्रथम चौमासिकमा कार्यक्रम पनि त्यस्तै खालका समावेश गरिएका हुन्छन्। आर्थिक वर्ष अघि बढ्दै जाँदा खर्च पनि बढ्दै जान्छ। तर यसो भनेर आर्थिक वर्षको अन्तिम महिना, अन्तिम हप्ता र अझ अन्तिम दिन बर्खा लागिसकेपछि अन्धाधुन्ध भुक्तानी गर्ने अहिलेसम्मको जुन परम्परा छ, त्यसको पनि अन्त्य हुन जरुरी छ। आर्थिक वर्षको अन्त्यमा भुक्तानी केही बढ्नु स्वाभाविक हुन्छ किनभने अघिल्ला महिनामा सम्पन्न भएका तर भुक्तानी भइनसकेका बिलहरूको भुक्तानी त्यतिखेर गर्नुपर्ने हुन्छ। तर सम्पन्न हुन बाँकी रहेका काम हतारमा सम्पन्न गर्दै हतारमा भुक्तानी दिने वा पेस्की दिने काम रोक्नुपर्छ। किनभने वर्षा लागेपछि बजेट सक्न वा कसैलाई भुक्तानी दिन हतारहतारमा गरिएका काम टिकाउ हुँदैनन् र राज्यकोषको दुरुपयोग मात्र हुन्छ। यो परम्परा हरेक वर्ष दोहोरिँदै आएको छ। अब यस्तो विल्कुल हुनु हुँदैन। आर्थिक वर्षको सुरुदेखि नै बजेट कार्यान्वयनमा जोड दिइयो र खर्च पनि सोहीबमोजिम गरियो भने यो नौवद आउँदैन। विकाससँग सम्बन्धित मन्त्रालयहरू यस कुरामा गम्भीर होऊन्।"
शक्ति स्वार्थमा थिचिएको दक्षिण एसिया,"चीनको बढ्दो प्रभाव र भारतको तत्काल लाभको कूटनीतिको परिणाम देखा पर्न थालेको छ श्रीलंकामा राष्ट्रपति मैत्रीपाला सिरिसेनाले आफैंसँग पराजित पूर्वराष्ट्रपति महिन्दा राजपाक्षेलाई प्रधानमन्त्री बनाए। झन्डै दुई वर्ष समयसीमा रहँदैमा राष्ट्रपतिले आफ्ना गठबन्धनका प्रधानमन्त्री रनिल विक्रमासिंघेलाई अपदस्थ गरेर राजपाक्षेलाई प्रधानमन्त्री बनाएका थिए। तर, संसद् राजपाक्षेको पक्षमा बलियो नदेखिएपछि राजनीतिक र संवैधानिक संकट निम्त्याउने गरी संसद् भंग गरिदिए। सिरिसेना र राजपाक्षेबीचको लामो छलफल र बहसपछि यस्ता कदम अघि बढेको थियो। सिरिसेना अन्तर्राष्ट्रिय क्षेत्रमा अब्बल व्यक्ति हुन् भने राजपाक्षे कानुन बुझेका र लामो आन्तरिक द्वन्द्व समापन गरेका शान्ति कायम गर्ने नेताका रूपमा परिचित। उनीहरूका योजना गलत सावित गर्दै त्यहाँको सर्वोच्च अदालतले संसद् पुर्स्थापना गरिदियो। श्रीलंकाको राजनीतिमा थप संकट र संशय बढेको छ। राजपाक्षेविरुद्ध अविश्वासको प्रस्ताव संसद्मा ल्याइयो, जसले संसद्मा झडपसमेत निम्त्यायो। सभामुखमाथि बोतलकिताब प्रहार भयो। सभामुखले समेत कसलाई प्रधानमन्त्री भन्ने प्रस्ट छैन। माल्दिभ्समा उस्तै प्रकारको शक्ति संघर्ष ६ महिनाअघि देखा परेको थियो। राष्ट्रपति अब्दुल्लाह यमिन निर्वाचनमा पछि पर्न सक्ने संकेत पाएपछि ४५ दिन संकटकाल लगाए। सर्वोच्च अदालतका दुई न्यायाधीशले सरकारलाई सत्ताबाट हटाउने अभिप्रायले राजनीतिक नेतृत्वसँग मिलेर निर्णय गरेको आरोपसहित उनले संकटकाल लगाएका थिए। आरम्भमा १५ र त्यसपछि ३० दिन दिन। गत मार्च २२ मा हट्यो। सर्वोच्च अदालतले थुनामा रहेका प्रतिपक्षी दलका नेता तथा निर्वासनमा रहेका पूर्वराष्ट्रपति मोहमद नासिदको पक्षमा गत फेब्रुअरी १ मा फैसला गरेपछि माल्दिभ्समा राजनीतिक संकट चुलिएको हो। त्यो संकट नेतृत्वले निम्त्याएको थियो। संवैधानिक सरकारविरुद्ध षड्यन्त्र गरेको भन्दै प्रधानन्यायाधीश, एक न्यायाधीश तथा पूर्वराष्ट्रपति मौमुन अब्दुल गयुमलाई पक्राउ गरियो, तर त्यसको नतिजा निर्वाचनले देखायो। शक्तिमा रहेर अनेक प्रयास गर्दा पनि गत सेप्टेम्बरको निर्वाचनमा यमिन हारे। उनका विपक्षी वा भारतनिकट मानिएका इब्राहिम मोहमद सोहिल राष्ट्रपतिमा विजयी भए। उनले राष्ट्रपतिको शपथ पनि लिइसके। शपथ कार्यक्रममा भारतका प्रधानमन्त्री नरेन्द्र मोदी स्वयं उपस्थित भए। मोदीको अँगालोमा बाधिँदै सोहिलले भने, यो क्षेत्रको विकास र शान्तिमा भारतको भूमिका छ। उदीयमान अर्थतन्त्र एवं विश्वको सबैभन्दा ठूलो लोकतन्त्र दाबी गर्ने भारत र अमेरिकाबाहेक अरूलाई प्रतिस्पर्धी नठान्ने चीनबीचको टकरावको मारमा नेपाललगायत मुलुक पर्नु सुखद् होइन। उस्तै प्रकार भए पनि अन्तर्राष्ट्रिय शक्तिको हिसाबमा ठीक विपरीत ढंगले श्रीलंकाको राजनीति अघि बढेको हो। श्रीलंकामा चिनियाँ प्रभावमा रहेका नेताहरूको अग्रसरता देखा पयो, तर त्यो नियन्त्रणभन्दा बाहिर गयो। यसले दक्षिण एसियाको राजनीति कता गइरहेको छ, स्पष्ट पार्छ। शक्ति मुलुकका आँखामा दक्षिण एसिया पहिलेदेखि नै परेको हो। यसको चेपमा दक्षिण एसियाली क्षेत्रीय सहयोग संगठन (सार्क) सदस्य मुलुकको आन्तरिक राजनीति मात्र होइन, स्वयं संगठन पनि पर्दै आएको छ। दक्षिण एसियाभित्रको शक्ति संघर्षले विश्व राजनीतिलाई समेत असर गर्छ। एसियाको उदीयमान अर्थतन्त्र एवं विश्वको सबैभन्दा ठूलो लोकतन्त्र दाबी गर्ने भारत र अमेरिकाबाहेक अरूलाई प्रतिस्पर्धी नठान्ने चीनबीचको टकराव पनि उत्तिकै पेचिलो छ, यो क्षेत्रमा। जसको मारमा नेपाललगायत मुलुक छन्। एक मुलुकमा हुने राजनीतिक उतारचढावको असर अर्कोमा देखा परिहाल्छ। ठूलाका बीचमा रहेका साना मुलुकको आन्तरिक राजनीतिसँगै क्षेत्रीय सहकार्यमै पनि गम्भीर धक्का लाग्छ। यही धक्का खेप्दै यस क्षेत्रका मुलुक विकासमा घस्रिरहेका छन्। ठूला अर्थतन्त्र रहेका छिमेकको प्रभाव, राजनीतिक अस्थिरता, आतंकवाद यस क्षेत्रको प्रमुख चुनौती हो। विश्व शक्तिउन्मुख र क्षेत्रीय शक्तिका बीचमा रहेर पनि नेपाल, भुटान, श्रीलंका, बंगलादेश, अफगानिस्तान, पाकिस्तान र माल्दिभ्सले उल्लेख्य प्रगति गर्न सकेका छैनन्। कारण हो, बारम्बारको राजनीतिक अस्थिरता र निम्त्याइने शक्ति मुलुकको चलखेल। हुन त सार्कमा नेपाल, पाकिस्तान, माल्दिभ्स र भुटानमा निर्वाचन भएर स्थिरताको संकेत गरेको छ। बंगलादेश पनि निर्वाचन प्रक्रियामा अघि बढेको छ। यतिबेला बंगलादेशमा प्रतिपक्ष आवाज मत्थर छ। समस्या बढ्दो छ, घटेको छैन। क्षेत्रको खेलाडी भारतमा पनि आमनिर्वाचन नजिकिएको छ। ६ महिनापछि भारतमा आमनिर्वाचन हुँदैछ। लोकतन्त्रको बाटोमा लम्केका साना मुलुकमा नियन्त्रित अस्थिरता चाहने शक्तिको खेलले सधैं पछौटे अवस्था उत्पन्न हुने गरेको छ। राजनीतिक संस्था, संस्कार र परिपाटीको विकास हुन नदिनुको पछिल्लो कारण भनेकै नियन्त्रित अस्थिरता नै हो। यो क्षेत्रका नेता विधि र प्रक्रियाभन्दा पनि गैरसंवैधानिक माध्यमले सत्तामा जानटिकिराख्न शक्ति मुलुकको आशीर्वाद थाप्ने प्रथा मुख्य चुनौती हो। यसको मार लोकतन्त्रको संथागत विकासमा परेको छ। लामो संघर्षपछि शान्ति कायम भएको श्रीलंका एकाएक संकटमा छ भने हामीकहाँ पनि त्यस्तो अवस्था नआउला भन्न सकिन्न। स्थिरताको ठोकुवा गर्न सक्ने आधार यस क्षेत्रका कुनै मुलुकमा छैन। श्रीलंकामा राजनीतिक संकटलाई शक्ति मुलुकहरूले आफ्नो प्रभाव जमाउने अवसरका रूपमा उपयोग गरेकाले नेपाल जस्ता मुलुक त्यस्तो अवस्थाप्रति सचेत हुनैपर्छ। तर, यस क्षेत्रका नेताहरू, मुलुक अनि राजनीतिक दलभन्दा पनि आफू र आफ्ना केन्द्रित राजनीतिमा रम्दा यो समस्या आएकोमा कसैको दुईमत नहोला। तीन वर्षअघि जारी गरेको संविधान र एक वर्षअघि सम्पन्न तीनै तहको निर्वाचनपछि नेपाल राजनीतिक स्थिरताउन्मुख देखिन्छ। नियन्त्रित अस्थिरताको पक्षपोषकलाई पाखा लगाउन दलहरू एक भएको संविधान जारी गर्ने क्रममा देखिएकै हो। त्यही गति कायम हुन किन सकेन ? नेताहरूले आत्मसमीक्षा गर्नैपर्छ। खासगरी यो क्षेत्रमा भारतको प्रभाव र त्यो प्रभाव कम गर्न अर्को उदीयमान शक्ति चीनको चर्को प्रतिस्पर्धा चलिरहेको छ, यो बढ्दो छ। चीन पनि देखिने गरी नै प्रतिस्पर्धामा उत्रन थालेको छ। जसको कारण अति संवेदनशील बृहत्तर मुद्दामा पूर्णतः यस क्षेत्रको राजनीति असफल ठहर हुँदै गएको छ। त्यसैले यस क्षेत्रको राजनीतिमा देखा परेको बादल र शक्तिको टकराव हटाउन सहज भने छैन। दक्षिण एसियामा चीनको बढ्दो प्रभाव र भारतको तत्काल लाभको कूटनीतिको परिणाम देखा पर्न थालेको छ। चीनले पाकिस्तानबाहेक पछिल्लो समय नेपाल, बंगलादेश, भुटान, माल्दिभ्स र श्रीलंकासँग आफ्नो अन्तरक्रिया र लगानी बढाएको छ। जसले गर्दा चीन यो क्षेत्रमा बढी सक्रिय देखिन्छ। अफ्रिकी महादेशपछि दक्षिण एसियामा सरेको चिनियाँ प्रभावले भारतलाई झस्काएको छ। दक्षिण एसियालाई भारतले आफ्नो आधार मान्दै आएको छ। चीनपाकिस्तान आर्थिक कोरिडोर (सीपेक) मार्फत पाकिस्तानसँग चीनको सम्बन्ध बलियो बनाउँदै छ। श्रीलंका, माल्दिभ्स र बंगलादेशमा मात्र होइन, भुटानमा समेत चीन सहकार्यमा अग्रसर छ। ठूलाको प्रतिस्पर्धा अनि मारमा साना दुर्भाग्यपूर्ण स्थिति पनि निरन्तर छ। शक्ति वा शक्तिउन्मुख मुलुकले साना मुलुकलाई प्रभावमा राख्न नसक्दा र हेपाह प्रवृत्ति देखाउँदा उनीहरू कुनैको पक्षमा जाने गर्छन्। सबै राजनीतिक दलसँग चीनले सम्बन्ध विकास गर्ने मुलुकको पूर्वाधारमा लगानी गर्दै आएको छ। देखिने प्रकारका परियोजनामा लगानी गरेर जनताको मन जित्ने प्रयत्नसमेत चीनको विदेश नीतिको अभिन्न अंगको रूपमा छ। आफूप्रति सधैं लोयल बनाउन सबै प्रयास उदीयमान मुलुकले गर्छ। राजनीतिक रूपमा सूक्ष्म व्यवस्थापन गर्ने भारतको पछिल्लो चालले नेपाल, श्रीलंका, माल्दिभ्स, बंगलादेश भुटानमा समेत आफ्नो प्रभुत्व गुमाउन सक्ने अवस्था छ। बेलायती प्रभावको भारतीय प्रशासन संयन्त्र अझै पनि छिमेकलाई उपयोग गर्ने नीतिमा नै रहनु दुःखद हो। नेहरूकालीन सोचमा परिवर्तन नआएसम्म छिमेकसँग गुनासो मात्र गरेर भारत अघि बढ्न सक्दैन, हामी जस्ता मुलुक समस्यामा गुज्रिरहने छन्। दक्षिण एसियामा चीनको प्रभाव बढ्दै जाँदा भारतले सार्कलाई निस्तेज बनाउने अभिप्राय राख्नु गलत हो। सार्क अन्ततः मृत अवस्थामा छ। सार्कका संस्थापक मुलुकसँग भारतको सीमा जोडिएको छ। पछि (२००६) थपिएको अफगानिस्तानसँग भने भारतको सीमा जोडिएको छैन। सार्कमा भारत र पाकिस्तानको शत्रुवत व्यवहार उस्तै छ। पछिल्लो समय भारतले सार्कलाई पन्छाएर माइनस पाकिस्तान भनेर चिनिएको बिम्स्टेकलाई अघि बढाएको छ। चीनलाई प्लस वानको भूमिका दिनुपर्ने भएपछि भारत झस्किएको हो। दक्षिण एसिया अविकसित, घना जनसंख्यायुक्त, रणनीतिक रूपमा संवेदनशील, आणविक शक्तिसम्पन्न, राजनीतिक रूपमा अस्थिर क्षेत्र भएकैले चीनले पनि चासो राखेको हो। बेल्ट एन्ड रोड इनिसिएटिभ्स अघि सारेर चीन यसमा प्रवेश गरेको छ, जसले यो क्षेत्रको राजनीतिलाई समेत असहज बनाएको छ। यही प्रतिस्पर्धामा पश्चिमा चासो उत्तिकै छ। जसको मार साना मुलुकको राजनीतिमा परिरहेको छ। मुलुक अस्थिरताको सिकार बनेको छ।"
स्थानीय तह अझै अन्योलमा,"सरकारले २०७४ चैत १४ गते स्थानीय तहमा सेवा प्रवाहसम्बन्धी व्यवस्था २०७४ जनशक्ति व्यवस्थापन ढाँचा लागू गर्यो। उक्त सांगठनिक संरचनाले स्थानीय तहको विकास र समृद्धिका लागि सामान्य प्रशासन वा विकास प्रशासन भन्ने विषयको बहसलाई बाहिर ल्याएको छ। एकखाले सेवाका पदाधिकारी मात्र बसी संगठनको ढाँचा निर्माण र जनशक्ति आकलन गर्ने पद्धतिले सबै संरचना प्रभावित हुने तथा सामान्य प्रशासनको दबदबा स्पष्ट हुन्छ। स्थानीय तहमा नेपाल सरकारले स्वीकृत गरेको दरबन्दी तेरिजको संगठन र जनशक्ति तालिका अध्ययनअनुसार १० किसिमका स्थानीय तहमा विकास प्रशासन, प्राविधिक तथा व्यावसायिक सेवा प्रवाह संरचना उपेक्षित छ र सामान्य प्रशासनलाई अति महŒव दिएको छ। उदाहरणका लागि १ २५ हजारभन्दा कम जनसंख्या भएका ३३४ गाउँपालिकामा १५ जना कर्मचारीमा ३३३३ प्रतिशत प्राविधिक र ६६६६ प्रतिशत अप्राविधिकसहित कुल ५०१० जना तथा २२६५ वडामा प्राविधिक अप्राविधिक एकएक गरी ४५३० सहित ९५४० जनशक्ति छ। २ २५ हजारभन्दा बढी जनसंख्या भएका १२६ गाउँपालिकामा २५ जना कर्मचारीमा ४४ प्रतिशत प्राविधिक र ५६ प्रतिशत अप्राविधिक गरी कुल ३१५० तथा ९४७ वडामा प्राविधिक र अप्राविधिक एकएक गरी १८९४ सहित ५०४० जनशक्ति छ। ३ २५ हजारभन्दा कम जनसंख्या भएका ३१ नगरपालिकामा १९ जना कर्मचारीमा ३७ प्रतिशत प्राविधिक र ६३ प्रतिशत अप्राविधिक गरी कुल ५८९ तथा ३०९ वडामा प्राविधिक र अप्राविधिक एकएक गरी ६१८ सहित १२०७ जनशक्ति छ। ४ २५ हजारदेखि ५० हजारसम्म जनसंख्या भएका १५१ नगरपालिकामा ३१ जना कर्मचारी दरबन्दीमध्ये ३५४८ प्रतिशत प्राविधिक र ६४५२ प्रतिशत अप्राविधिक गरी कुल ४६८१ तथा १६४१ वडामा प्राविधिक र अप्राविधिक एकएक गरी ३२८२ सहित ७९६३ जनशक्ति छ। ५ ५० हजारदेखि ७५ हजारसम्म जनसंख्या भएका ६८ नगरपालिकामा ४० जना कर्मचारीमा ३७५० प्रतिशत प्राविधिक र ६२५० प्रतिशत अप्राविधिक गरी कुल २७२० तथा ८२९ वडामा प्राविधिक चारजना अर्थात् ७९५२ प्रतिशत र अप्राविधिक एक अर्थात् २०४८ प्रतिशत गरी ४१४५ सहित ६८६५ जनशक्ति छ। ६ ७५ हजारभन्दा बढी जनसंख्या भएका २६ नगरपालिकामा ४२ जना कर्मचारीमा ३३३३ प्रतिशत प्राविधिक र ६६६७ प्रतिशत अप्राविधिक गरी कुल १०९२ तथा ३४० वार्डमा ६ जनाका दरले प्राविधिक पाँच र अप्राविधिक एक गरी २०४० सहित ३१३२ जनशक्ति छ। ७ ११ उपमहानगरपालिकामा ७९ जना कर्मचारी दरबन्दीमध्ये ४३ प्रतिशत प्राविधिक र ५७ प्रतिशत अप्राविधिक रहने गरी कुल ८६९ तथा २३४ वडामा चारजनाका दरले प्राविधिक र अप्राविधिक दुईदुई गरी ९३६ सहित १८०५ जनशक्ति छ। ८ संघीय राजधानीबाहेकका पाँच महानगरपालिकामा १२२ जना कर्मचारीमा ३१ प्रतिशत प्राविधिक र ६९ प्रतिशत अप्राविधिक रहने गरी कुल ९३६ तथा १४२ वडँमा सातजनाका दरले प्राविधिक तीन र अप्राविधिक चार गरी ९९४ सहित १६०४ जनशक्ति छ। ९ संघीय राजधानी काठमाडौं महानगरपालिकामा १२९ जना कर्मचारीमा ३८ प्रतिशत प्राविधिक र ६२ प्रतिशत अप्राविधिक रहने गरी कुल १२९ तथा ३२ वडामा सातजनाका दरले प्राविधिक तीन र अप्राविधिक चार गरी २२४ सहित ३५३ जनशक्तिको संगठन छ। १० ७७ जिल्ला समन्वय समितिको १३ जनाको दरबन्दी तेरिजमा प्राविधिकतर्फ दुई र अप्राविधिकतर्फ ११ गरी जम्मा प्राविधिक १५४ जना र अप्राविधिकतर्फ ८४७ जनासहित १००१ कर्मचारीको संगठन देखिन्छ। यसर्थ प्राविधिक वा व्यावसायिक सेवामूलक प्रशासन वा सामान्य किसिमको कानुनी प्रशासन भन्ने विषयमा गहन बहस नगरी बनाइने यस्ता संगठन वैज्ञानिक हुन सक्दैनन्। नेतृत्वमा प्रशासन सेवाको दाबी गरिनुको कुनै औचित्य छैन। प्राविधिक भनिएका पद पनि अपवादलाई छाडी भन्नुपर्दा सहायकस्तरका नै बढी राखिएका छन्। विकास प्रशासनका लागि प्राविधिक तथा व्यावसायिक जनशक्तिको पर्याप्त खाँचो पर्छ, तर निर्मित ढाँचामा यी जनशक्तिलाई उचित स्थान नदिइएकाले सांगठनिक संरचनामा व्यापक सुधार तथा परिवर्तनको खाँचो देखिन्छ। २०७४ चैत १४ गतेको स्थानीय तहमा सेवा प्रवाहसम्बन्धी व्यवस्थाको संगठन तालिकामा व्यापक सुधार वा फेरबदल गर्नुपर्ने हुन्छ। संगठनमा केही समसामयिक परिवर्तनले मात्र वैज्ञानिक विधि निर्धारण हुन र जनशक्ति व्यवस्थापन हुन सक्दैन। सहीरूपमा कर्मचारी समायोजनको लागि स्थानीय तहको जिल्ला समन्वय समितिदेखि महानगर, उपमहानगर, नगरपालिका र गाउँपालिकाको सबै वर्गीकरणका तहहरूको संगठनमा आमूल परिवर्तन खाँचो छ। ती स्थानीय तहको जनसंख्या, भूगोल र विशिष्टीकृत कार्यचापका आधारमा फरकफरक ढाँचा र क्षमताका जनशक्ति व्यवस्थापन गर्नुपर्ने हुन्छ। स्थानीय तहको जनसंख्या, भूगोल र विशिष्टीकृत कार्यचापका आधारमा फरकफरक ढाँचा र क्षमताका जनशक्ति व्यवस्थापन गर्नु उचित हुन्छ। स्थानीय तह आफैं सरकार भएकाले प्रशासकीय प्रमुख केन्द्रले नतोकी उपलब्ध कर्मचारीमध्ये ज्येष्ठ, योग्यसँग कानुनको अधीनमा रही प्रशासकीय प्रमुख स्थानीय तहले नै तोक्ने व्यवस्था प्रभावकारी हुन्छ। तहको वर्गीकरणअनुसार विभाग, महाशाखा, शाखा र एकाइको व्यवस्था गरी कर्मचारीको तहगत वा श्रेणीगत पदसोपानको स्पष्टता र कार्यजिम्मेवारी हुन आवश्यक हुन्छ। विभाग, महाशाखा र शाखाहरू नै स्थानीय सरकारप्रति जवाफदेही हुने गरी स्वायत्त विभागीय हैसियतमा राखिएमा सामान्य र प्राविधिक सेवाबीचको दूरी घटाएर न्यायोचित रूपमा कर्मचारी समायोजन गर्न सकिन्छ। त्यसरी नै स्थानीय तहमा न्याय तथा संसदीय सभा सञ्चालन गर्ने क्षमताको छुट्टै संयन्त्र हुनुपर्छ, जसले उपप्रमुखको नेतृत्वमा गठन हुने न्यायिक समितिलाई कानुनी सहयोग र व्यवस्थापन गर्न सक्नेछ। यहीकारण स्थानीय तहलाई पाँच वा ६ किसिमले वर्गीकरण गरी समेट्न प्रशासनिक तथा प्राविधिक सेवाप्रवाह संरचना तपसिलको हुनु बढी वैज्ञानिक हुने देखिन्छ। महानगर, उपमहानगर र नगरपालिका तथा गाउँपालिका ७५३ ओटै स्थानीय तहको कार्यचापका आधारमा सबै तहमा बढीमा तीन विभाग, महाशाखा र शाखा र सोअन्तर्गत बढीमा तपसिलका विषयगत शाखा, एकाइ र फाँटहरूको व्यवस्था गर्न सकिन्छ कसार्वजनिक व्यवस्थापन तथा प्रशासनप्रशासन योजना तथा व्यवस्थापन, कार्यक्रम योजना, मूल्यांकन तथा अनुगमन, सामाजिक तथा नागरिक सुरक्षा, शान्ति सुव्यवस्था र रक्षा, वैयक्तिक तथ्यांक तथा सार्वजनिक सम्पत्ति अभिलेख, न्याय तथा संसदीय व्यवस्था, राजस्व, लेखा प्रशासन तथा कार्यालयीय सम्पत्ति अभिलेख, आन्तरिक लेखा परीक्षण, ख सार्वजनिक सामाजिक विकास प्रवर्धन सेवा (शिक्षा, युवा तथा खेलकुद, स्वास्थ्य, सामाजिक सेवासुरक्षा तथा समावेशी), ग सार्वजनिक विकास तथा तथा आर्थिक प्रवर्धन एवं जीवनस्तर उन्नयन क्रियाकलाप (पूर्वाधार विकास, कृषि, पशुपक्षी, वन, वनपर्यावरण, सडक, विद्युत्, खानेपानी, ढल निकास, उद्योग, व्यापार व्यवसाय आदि), स्थानीय तहको वर्गीकरणअनुसार महानगर तथा उपमहानगरपालिका १७ वटामा विशिष्ट श्रेणीको प्रशासकीय प्रमुख राख्ने तथा विभागीय प्रमुखमा सहसचिव विभाग प्रमुख, उपसचिव महाशाखा प्रमुख, कनिष्ठ उपसचिव वा शाखा अधिकृत शाखा वा एकाइ प्रमुख तथा नायब सुब्बास्तर फाँट प्रमुख हुने वैज्ञानिक प्रबन्ध मिलाउनुपर्छ। जनसंख्या, भूगोल र कार्यचापमा आधारमा सबै स्थानीय तहमा एकै किसिम र संख्याका जनशक्ति हुनुपर्छ भन्ने वैज्ञानिक हुँदैन। विभागअन्तर्गतका महाशाखामा विषयगत उपसचिव र त्यसअन्तर्गतका शाखामा शाखा अधिकृतसहित कार्यालय सहायकको व्यवस्था गरिनुपर्छ। ५० हजारभन्दा बढी जनसंख्या भएका ६८ नगरपालिका तथा ७५ हजारभन्दा बढी जनसंख्या भएका २६ गरी ९४ नगरपालिकामा राजपत्रांकिकत प्रथम श्रेणी सहसचिवको पदलाई स्थानीय सेवाको प्रशासकीय प्रमुख बनाउने तथा महाशाखा प्रमुखमा उपसचिवको पद राख्ने र विषयगत शाखाहरूमा शाखा अधिकृतसहित कार्यालय सहायकहरूको व्यवस्था गर्ने नीति हुनुपर्छ। २५ हजारभन्दा बढी र ५० हजारसम्म जनसंख्या भएका १५१ नगरपालिका तथा २५ हजारमाथि जनसंख्या भएका १२६ गाउँपालिका गरी २७७ स्थानीय तहमा राजपत्रांकित द्वितीय श्रेणीको पदलाई प्रमुख प्रशासकीय बनाउने तथा विषयगत सेवा समूहमा कनिष्ठ उपसचिव तथा शाखा अधिकृतसहित कार्यालय सहायकहरूको दरबन्दी व्यवस्था गर्ने नीति हुनुपर्छ। २५ हजारभन्दा कम जनसंख्या भएका ३१ नगरपालिका तथा २५ हजारभन्दा कम जनसंख्या भएका ३३४ गरी ३६५ स्थानीय तहमध्ये १५ हजारभन्दा माथि जनसंख्या भएका स्थानीय तहमा उपसचिव प्रशासकीय प्रमुख र कम्तीमा तीनजना विषयगत शाखा अधिकृत तथा सहायकस्तरका विषयविज्ञको व्यवस्था गर्ने नीति व्यावहारिक हुन्छ। १५ हजारभन्दा कम जनसंख्या भएका अनुमानित १५० स्थानीय तहमा वरिष्ठ शाखा अधिकृत प्रशासकीय प्रमुख र कम्तीमा तीनजना कनिष्ठ विषयगत शाखा अधिकृत तथा सहायकस्तरका विषयविज्ञको व्यवस्था गर्ने नीति हुनुपर्छ। जिल्ला समन्वय समितिको आकारमा पनि जनसंख्या, स्थानीय तहको संख्या तथा कार्यचापका आधारमा वर्गीकरण गरी महानगर, उपमहानगर र ५० हजारभन्दा माथिको जनसंख्या भएका स्थानीय तह रहेका जिल्ला समन्वय समितिमा सहसचिवको नेतृत्वमा प्रशासन तथा प्राविधिक दुई, उपसचिव कम्तीमा ६ जना शाखा अधिकृत र कार्यालय सहायक १२ जनासहित २५ जनासम्मको जनशक्ति व्यवस्था गर्ने हुनुपर्छ। जिल्लाभित्र ५० हजारभन्दा कम जनसंख्या भएका र २५ हजारमाथि जनसंख्या भएका स्थानीय तह रहेका जिल्लामा साविकको उपसचिवसहितको १३ जनाको जनशक्तिमा कम्तीमा दुईजना विषयगत प्राविधिक शाखा अधिकृत थपी १५ जनाको जनशक्ति व्यवस्था गर्ने नीति हुनु न्यायपूर्ण हुन्छ। २५ हजारभन्दा कम जनसंख्या भएका अन्य सबै जिल्लामा हालको उपसचिवसहितको १३ जनाको जनशक्तिलाई यथावत् व्यवस्था गर्नु उचित हुन्छ। यस प्रकारले वैज्ञानिक संगठन निर्माण र कर्मचारीको सही व्यवस्थापन गर्न सकिएमा समृद्ध नेपाल सुखी नेपालीको सरकारी नाराले साकार रूप लिन सहयोग पुग्ला भन्ने आशा गर्न सकिन्छ।"
श्रीलंकाली संकट र ओली एक्सप्रेसको दिशा,"पैसा र भ्रष्टाचारले भूमि बर्बाद भइरहेको छ जाली राजनीतिज्ञहरूले काम गर्ने मानिसलाई धोका दिँदै आफ्नो खल्ती भरिरहेका छनउनीहरूलाई भेडाको जस्तै व्यवहार गरिरहेका छनहामी उनीहरूको आश्वासन सुनेर थाकिसक्यौं हामी जान्दछौं उनीहरूले त्यो कहिल्यै पूरा गर्ने छैनन्। साठीको दशकको लोकप्रिय ब्रिटिस रक ब्यान्ड द किङ्स को मनी एन्ड करप्सन नामक चर्चित गीतको माथि उल्लिखित केही अंशले राजनीतिक नेताहरूको यथार्थ चरित्र प्रतिबिम्बित गर्छ। निर्वाचनका क्रममा नेताले बाँड्ने आश्वासनको बगैंचामा जनता विकास र समृद्धिको सपना देख्छन्। जब नेता सत्तामा पुग्छन्, तिनको स्वार्थको डढेलोले जनताका सपनालाई निलिदिन्छ। जनतालाई भर्याङ बनाएर नेता सम्पन्नताको शिखर चढ्छन् जनता भने जहींको त्यहीं। यो नै राजनीतिक चक्र हो, जो हिजो थियो, आज छ र भोलि पनि रहनेछ। नेताको स्वार्थले देश कसरी बर्बाद हुन्छ भन्ने पछिल्लो उदाहरण हो श्रीलंकामा जारी राजनीतिक संकट। छब्बीस वर्षसम्म रक्तपातपूर्ण गृहयुद्ध झेलेका श्रीलंकाली जनताले सन् २००९ मा पृथकतावादी विद्रोही समूह लिबरेसन टाइर्गस् अफ तमिल इलममाथि सेनाले जित हासिल गरेपछि राहतको महसुस गरेका थिए। गृहयुद्ध समाप्तिको जस पाएका तत्कालीन राष्ट्रपति महिन्दा राजपाक्षे लोकप्रिय नेताका रूपमा स्थापित भए। श्रीलंकाली जनताले राजपाक्षेलाई सन् २०१० को निर्वाचनमा पुनः राष्ट्रपतिमा निर्वाचित गराए। राजपाक्षेको दोस्रो कार्यकाल जनताले अपेक्षा गरेभन्दा बिल्कुल फरक भयो। उनी बौद्ध सिंहाली उग्र राष्ट्रवादको मतियार बने, अल्पसंख्यक मुस्लिम र तमिलहरू सीमान्तकृत हुँदै गए। चीनलाई ठूला परियोजना दिएर संस्थागत भ्रष्टाचार गरेको र देशले थेग्नै नसक्ने ऋणको भारी बोकाएको आरोप उनीमाथि लाग्यो। राज्यसत्ता उनको परिवारको कब्जामा गयो, उनका छोराहरूले वित्तीय क्षेत्रहरूमा मनोमानी गरे र राजपाक्षेमा तानाशाही प्रवृत्ति हावी हँुदै गयो। विशेषगरी उनको आक्रामक प्रोचाइनिज गतिविधिले भारत र पश्चिमा शक्तिहरूलाई सशंकित बनायो र श्रीलंका विस्तारै हिन्द महासागरको रणनीतिक युद्ध मैदानका रूपमा विकसित हँुदै गयो। यसै क्रममा उनकै मन्त्रिमण्डलमा स्वास्थ्यमन्त्री रहेका मैत्रीपाला सिरिसेनाले विपक्षी पार्टीसँग मिलेर २०१५ को राष्ट्रपतिको निर्वाचनमा विजय हासिल गरे र राजपाक्षेको विरासत ढाले। मेलमिलाप र आर्थिक पुनर्संरचनाको मुद्दालाई प्राथमिकतामा राखेर बनेको मैत्रीपाला सिरिसेना र रनिल विक्रमासिंघेको गठबन्धन पनि सोचेअनुरूप हुन सकेन। संविधान संशोधन गरेर कार्यकारी अधिकार राष्ट्रपति र प्रधानमन्त्रीमा बाँडफाँट गरेका सिरिसेना र विक्रमासिंघेको दुई वर्ष आपसी मनमुटाव र शक्ति संघर्षमा नै बित्यो। गत अक्टोबर २६ मा राष्ट्रपति सिरिसेनाले विक्रमासिंघेलाई बर्खास्त गरी राजपाक्षेलाई प्रधानमन्त्रीमा नियुक्त गरेपछि भने श्रीलंकाली राजनीतिले नाटकीय मोड लियो र संवैधानिक संकट खडा गरिदियो। संशोधित संविधानले प्रधानमन्त्री बर्खास्त गर्ने राष्ट्रपतिको अधिकारलाई कटौती गरेका कारण संवैधानिक संकट उत्पन्न भयो। राजपाक्षेको पक्षमा संसद्मा विश्वासको मत नपुग्ने भएपछि राष्ट्रपतिले केही समयका लागि संसद् निलम्बन गरे। अझै पनि विश्वासका लागि आवश्यक मत पुग्ने छाँट नदेखिएपछि संसद् भंग गरेर आगामी जनवरीमा निर्वाचनको घोषणा गरे। राष्ट्रपतिको कदमलाई खारेज गर्दै सर्वोच्च अदालतले संसद् पुनस्र्थापना गरिदियो। दुईपटकसम्म राजपाक्षेका पक्षमा विश्वासको मतका लागि मतदान भयो तर आवश्यक संख्या पुग्न सकेको छैन र राजनीतिक गतिरोध जारी छ। नेताका सत्ता स्वार्थले निम्त्याएको संकट कहीं नभए राजनीतिक जात्रा श्रीलंकामा भएको छ, जहाँ दुइटा प्रधानमन्त्री छन्, संसद्मा सांसदहरूको कुटाकुट गरिरहेका छन्, सडकमा जनता प्रदर्शनी गरिरहेका छन्, भारत र चीनका स्वार्थहरू सल्बलाएका छन् र अन्तर्राष्ट्रिय जगत् तमासा हेरेर बसेको छ। सरकारको हालको गति र दिशा हेर्ने हो भने गाडा चढेर अमेरिका पुगिन्छ र ? भन्ने गणतन्त्रका सम्बन्धमा प्रधानमन्त्रीले तत्कालीन समयमा दिएका अभिव्यक्तिजस्तै हुनेछ समृद्ध नेपाल र सुखी नेपालीको सपना। गतवर्ष पाकिस्तानले भोगेको संकट, केही महिनाअघि माल्दिभ्समा देखिएको राजनीतिक संकट होस् या हाल श्रीलंकामा विद्यमान संकट यी सबैको प्रमुख कारण सत्ताका लागि भएको शक्ति संघर्ष, सत्ताको दुरुपयोग र भ्रष्टाचार मुख्य कारण हुन्। आन्तरिक कारणले निम्त्याएको संकटले चीन र भारतलाई खेल्ने ठूलो स्पेस दिइरहेको छ र त्यसले दक्षिण एसियाली क्षेत्रीय स्थिरतामा गम्भीर असर पार्ने लक्षण देखिँदैछन्। हामी एक दशकको द्वन्द्व र द्वन्द्वपश्चात्को डेड दशकको राजनीतिक अस्थिरता झेलेर आएका छौं। नेपाल संघीय गणतन्त्रात्मक देश भएको छ। हामीसँग संविधानसभाले निर्माण गरेको नयाँ संविधान छ, संघीय ढाँचाको प्रशासनिक एकाइ छ र दुईतिहाइ बहुमतको सरकार छ। तैपनि नेपाली राजनीतिक आकाशमा अस्थिरताको बादल पूर्णरूपमा फाटेको देखिँदैन। सरकार हिलोमा फसेको गाडाजस्तो भइरहेको छ। जनअपेक्षा सम्बोधन हुन सकेको छैन। सत्ताधारी दलकै नेताकार्यकर्ताले सरकारको कामप्रति असन्तुष्टि जनाएका छन्। बहुचर्चित दुईतिहाइ बहुमतको सरकारले नौ महिनाको कार्यकाल पूरा गरेको छ। पाँच वर्षका म्यान्डेट पाएको सरकारलाई नौ महिनाको अवधिमै सफलता र असफलताको तराजुमा जोख्न उपयुक्त नहोला तर प्रणाली र पद्धतिमा सुधार भए कि भएनन् भन्ने कुरा बहसका विषय हुन सक्छन्। सुरक्षा र सुशासन जनताले अनुभूति गर्ने कुरा मात्र नभई विकास र समृद्धिका आधारहरू हुन्। बादलजस्ता गृहमन्त्री र सर्वेन्द्र खनालजस्ता काविल अफिसरको कमान्डमा सुरक्षा निकाय छ। तैपनि तेत्तीस किलो सुनकाण्डका तस्कर फरार छन्, मुछिएका उच्च प्रहरी अधिकृतहरू रिहा भएका छन् भने घटनाको प्यादा गोरे मात्रै जेलमा छ। एउटी अबोध बालिकाको बलात्कारपछि हत्या हुन्छ, प्रमाण नष्ट गरेको आधारमा तल्लो तहका प्रहरी बर्खास्त हुन्छन्, तर प्रमाण नष्ट गर्न आदेश दिनेहरू र हत्याराको पहिचान हुँदैन। अर्बौं रुपैयाँमा किनिएको भनिएको वाइड बडी जहाज खरिद गरिएको हो कि भाडामा ल्याइएको भन्ने सम्बन्धित मन्त्रालयका बहालवाला मन्त्रीलाई नै थाहा हँुदैन। निर्माण क्षेत्रमा बदनाम भएको पप्पु कन्स्ट्रक्सन सरकारभन्दा बलियो देखिन्छ। सिन्डिकेटका नाइकेहरूसँग सरकार लुरुक्क झुक्छ। सरकारको यो गतिविधिले शरीर ठूलो हुँदैमा व्यक्ति बलियो हुँदैन भन्ने प्रतीत हुन्छ। परिवर्तनका विभिन्न कालखण्डमा राजनीतिक दलका नेताले जनतासँग भन्ने गर्थे राजा शासक बने जनतालाई रैती बनाए। जनताले नेताका कुरा सुने र राजालाई फाले। आज तिनै जनता भन्छन्, पहिले एउटा राजा थिए एक्लै शासन गर्थे र एक्लै खान्थे। हाल धेरै राजा छन्, मिलीजुली शासन गर्छन्, बाँडीचुँडी खान्छन्। गणतन्त्र र संघीयताको सम्बन्धमा पनि जनताको सरल बुझाइ छ। नेताले प्रधानमन्त्री, मन्त्री, मुख्यमन्त्री, मेयर र उपमेयरको पद पाए हामीले करको भारी पायौं। जनताको धारणा सैद्धान्तिक बुझाइभन्दा पनि व्यावहारिक भोगाइको हो। जनता परिवर्तनका वाहक हुन् र प्रजातन्त्रमा उनीहरू महान् हुन्छन्। नेपालको सन्र्दभमा आन्दोलन र निर्वाचनका बेला जनताको महानताको गुणगान गाइन्छ। तिनै जनताको त्याग, बलिदानी र मतले जब नेता सत्तामा पुग्छन्, जनता सामान्य हुन्छन् नेता महान् बन्छन्। राज्यको ढुकुटी खर्च गरेर सरकारको माथिल्लो निकायदेखि तल्लो निकायसम्म गरिने चियापान समारोह होस् या कार्यकर्ताको लेबीबाट गरिने दलगत चियापान समारोह, सबै भीड जम्मा गरेर आफू महान् देखिने नेतागणका प्रयत्नहरू हुन्। प्रधानमन्त्री र राष्ट्रपतिको सवारी, हाउभाउ, तामझाम, धार्मिक स्थलहरूको सांस्कृतिक भ्रमण तथा घुँडा धसाई टीकातन्त्र जनता रैतीबाट प्रजाउन्मुखभन्दा पनि नेता राजाउन्मुख हुँदै गएको आभास हुन्छ। हाल सरकारको धेरै आलोचना भइरहेको छ। आलोचना यसकारण भएको छ कि यो सरकारसँग जनताका अपेक्षा धेरै छन्। जनतामा यो डर छ कि कतै यो सरकार पनि अन्य सरकारजस्तै असफल हुने त होइन ? दसबर्से द्वन्द्व, त्यसपछिको राजनीतिक अस्थिरता र बारम्बारको बन्द र हडताल झेलिसकेका जनतासँग थप द्वन्द्व र अस्थिरता झेल्न सक्ने सामाथ्र्य छैन। संविधानप्रति मधेसवादी दलहरूको असन्तुष्टि, विप्लवको जनविद्रोहको बाटो र सिके राउतको विखण्डनकारी गतिविधि र अभिव्यक्तिले जनता अझै सशंकित छन्। हामीले द्वन्द्वको विर्सजन त परै जाओस्, राम्रोसँग व्यवस्थापन गर्न पनि सकेका छैनौं। राजनीतिक नेतृत्वले सही दिशा लिन सकेन भने कुनै पनि बेला सुषुप्तरूपमा रहेको द्वन्द्वले विषम् रूप लिन सक्ने यथार्थ नकार्न सकिँदैन। गन्तव्यमा पुग्न गतिभन्दा पनि दिशा महŒवपूर्ण हो। समृद्ध नेपाल र सुखी नेपालीको गन्तव्य राखेको सरकारले नौ महिनामा के गरायो भन्दा पनि त्यसलाई पूरा गर्न उसले कस्तो प्रणाली र पद्धतिको विकास गर्यो भन्ने महŒवपूर्ण हो। पुरानै कुराको निरन्तरता, पूर्ववर्ती सरकार र विद्यमान संरचनालाई दोष देखाएर असफलताबाट पन्छिने प्रयास र पुरानै ढर्राको शासन पद्धति अँगालेको सरकारले गन्तव्यतर्फका दिशा लिँदैछ भन्न सकिँदैन। सरकारको हालको गति र दिशा हेर्ने हो भने गाडा चढेर अमेरिका पुगिन्छ र ? भन्ने गणतन्त्रका सम्बन्धमा प्रधानमन्त्रीले तत्कालीन समयमा दिएका अभिव्यक्तिजस्तै हुनेछ समृद्ध नेपाल र सुखी नेपालीको सपना पनि।"
सरस्वतीको पहिलो जित,काठमाडौं : अफ्रिकी खेलाडीले दमदार प्रदर्शन गरेपछि सरस्वती युथ क्लब बल पल्सर सहिद स्मारक ए डिभिजन लिगका पहिलो जित हात पारेको छ। हल्चोकस्थित सशस्त्र प्रहरी बलको मैदानमा शनिबार भएको पहिलो खेलमा सरस्वतीले फ्रेन्ड्स क्लबलाई ३० गोलले हरायो। सरस्वतीको जितमा सबै गोल विदेश खेलाडीले गरे। पहिलो हाफमा १० को अग्रता बनाएको सरस्वतीले दोस्रो हाफमा दुई गोल थपेको थियो। १२औं मिनेटमा सरस्वतीका अफ्रिकन खेलाडी भिक्टोरले खाता खोले। उनले डीबक्स भित्र फ्रेन्ड्सका रक्षकलाई छक्याउँदै उत्कृष्ट गोल गरेका थिए। ७३आंै मिनेटमा फ्रान्सिसले गोल गर्दै सरस्वतीको अग्रता दोब्बर बनाए। दोस्रो हाफमा एकपछि अर्को गोलको अवसर बनाएको सरस्वतीका ओलुसो इब्राहिमले तेस्रो गोल गर्दै टोलीको जित सहज बनाए। खेलभर सरस्वतीको दबाब झेलेको फ्रेन्ड्सले गोल गर्न लायक अवसर बनाउन सकेन। खेलमा पहिलो गोल गरेका सरस्वतीका भिक्टोर म्यान अफ दी म्याच भए। उनले १० हजार रुपैयाँ पुरस्कार पाए। जितसँगै सरस्वतीले तीन अंक बनाएको छ। यसअघिका दुई खेलमा यसअघि संकटा र हिमालयन शेर्पा क्लबसँग पराजित भएको थियो। लिगमा कमजोर देखिएको फ्रेन्ड्सले भने लगातार तीन खेलमै हार खेपेको छ। फ्रेन्ड्स यसअघि थ्रीस्टार र एपीएफसँग पराजित भएको थियो। जाउलाखेलमाथि शेर्पाको सनसनी हल्चोक मैदानमै भएको अर्को खेलमा हिमालयन शेर्पा क्लबले जाउलाखेल युवा क्लबमाथि सनसनी पूर्ण जित हात पारेको छ। शेर्पाले जाउलाखेललाई २१ गोलले पराजित हरायो। शेर्पाको जितमा दुवै गोल कर्ण लिम्बूले गरे। उनले ६६औं मिनेटमा गोल गर्दै टोलीको उत्साह बढाएका थिए। ७५औं मिनेटमा अर्को गोल थप्दै कर्णले शेर्पाको जित सुनिश्चित बनाएका थिए। कर्ण खेलको म्यान अफ दी म्याच भए। उनले १० हजार रुपैयाँ पुरस्कार पनि पाए। जावलाखेलले आत्मघाती गोल सहयोग पाए पनि अर्को गोल फर्काउन सकेन। ८६औं मिनेटमा बल बचाउनले क्रममा शेर्पाका आशिष गुरुङको प्रहार आत्मघाती गोलमा परिणत भएको थियो। शेर्पाको तुलनामा कमजोर देखिएको जावलाखेलले अन्तिम सममा बराबरी गोल फर्काउने मौका गुमाएको थियो। जितसँगै तीन खेलबाट सात अंक बनाएको शेर्पा तालिकाको चौथो स्थानमा उक्लिएको छ। यसअघि शेर्पाले पहिलो खेलमा एपीएफसँग गोलरहित बराबरी खेलेको थियो। दोस्रो खेलमा शेर्पाले सरस्वती क्लबलाई १० गोलले हराएको थियो। जाउलाखेलले अझै खाता खोल्न सकेको छैन। तीनवटै खेलमा पराजित जाउलाखेल पहिलो खेलमा नेपाल पुलिससँग १० गोलले पराजित भएको थियो। दोस्रो खेलमा पनि जाउलाखेलले १० खेलाडीमा सीमित संकटासँग २० गोलको हार खेपेको थियो। ०००
डेम्बेलेको गोलले जोगियो बार्सिलोना,एजेन्सी : गत सिजनको ला लिगामा उकृष्ट नतिजा निकालेको बार्सिलोनाले यस सिजनमा लय पक्रन सकेको छैन । ला लिगा अन्तर्गत शनिबार राति भएको खेलमा एथ्लेटिको मड्रिडसँग ११ बराबरीमा रोकिँदै खराब लयलाई निरन्तरता दिएको छ । उपाधि दाबेदारका रुपमा रहेका दुई टोलीको पहिलो हाफको खेल गोलरहित बराबरीमा सकिएको थियो । ७७ औं मिनेटमा कोस्टाले गोल गरी एथ्लेटिको मड्रिडलाई अग्रता दिलाए । १० ले पछि परी हारको नजिक पुगेको बार्सिलोनाका लागि ८० औं मिनेट मैदान छिरेका फ्रान्सेली स्ट्राइकर ओमाने डेम्बेलेले ९० औं मिनेटमा गोल गरी महत्वपूर्ण एक अंक खोस्न सफल भए। बराबरीपछि १३ खेलबाट २५ अंक बनाएको बार्सिलोना शीर्ष स्थानमा कायम छ । समान खेलबाट २४ अंक रहेको एथ्लेटिको मड्रिड दोस्रो स्थानमा छ । एक खेल कम खेलेको सेभिल्ला २३ अंककासाथ तेस्रो स्थानमा छ ।
दक्षिण एसियाली शारीरिक सुगठनमा नेपालका उमेश च्याम्पियन,"काठमाडौं : प्रथम दक्षिण एसियाली शारीरिक सुगठन प्रतियोगितामा नेपाल च्याम्पियन बनेको छ। नेपालका उमेश राई दक्षिण एसियाका आठवटै राष्ट्रका खेलाडीलाई पछि पार्दै च्याम्पियन बने। उनले ७५ केजी तौलसमूहमा पहिलो स्थान हात पार्दै अन्तिम चरणको प्रतिस्पर्धाका लागि छनोट भएका थिए। एसियाली शारीरिक सुगठन फेडरेसनको आयोजनामा भएको च्याम्पियनसिपमा दक्षिण एसियाका आठ राष्ट्रका खेलाडीले प्रतिस्पर्धा गरेका थिए। च्याम्पियनसिपको ६० केजी तौलसमूहमा श्रीलंकाका राजाकुमारन पहिलो भए। यसैगरी श्रीलंकाकै कोलिन उदयकुमारन दोस्रो र नेपालका सुपेन्द्र डंगोल तेस्रो भए। ६५ केजीमा भारतका एसके आरिफ पहिलो, नेपालका रोजेन वज्राचार्य दोस्रो र श्रीलंकाका जीजीएन विक्रमले तेस्रो स्थान हात पारे। राष्ट्रिय सभागृहमा भएको च्याम्पियनसिपको ७० केजी तौलसमूहमा नेपालका रामबहादुर दाहाल पहिलो भए। बंगलादेशका एमडी अलअमिन र मिठ्ठु चोकदरले क्रमशः दोस्रो र तेस्रो स्थान हासिल गर्न सफल भए। ७५ केजीमा बंगलादेशका एमडी उदिन र अब्बु सैयदमौल्ला दोस्रो र तेस्रो भए। ८० केजीमा बंगलादेशका सुमनचन्द्र दासले पहिलो स्थान हात पारे। यो स्पर्धामा नेपालका अनुज मास्के र ललित धिमालले दोस्रो र तेस्रो स्थान हासिल गरे। यसैगरी पुरुष एक सय ७१ सेन्टिमिटर मुनिको उचाइ समूहको फिजिक्समा बंगलादेशका एमडी इमरानुल र आरिफ चौधरीले पहिलो र दोस्रो हुँदा नेपालका पारस ताम्राकारले तेस्रो स्थान हासिल गरे। पुरुष एक सय ७१ सेन्टिमिटर भन्दामाथि समूहमा नेपालका रमेश श्रेष्ठ पहिलो भए। नेपालकै सम्यक उदास र विनोद परियार दोस्रो र तेस्रो भए। यसैगरी महिला फिटनेसमा नेपालकी शोभा मानन्धरले पहिलो स्थान हात पारिन्। यही स्पर्धामा नेपालकै पूजा गुरुङ दोस्रो, पम्फा राई तेस्रो र पूजा श्रेष्ठ चौथो स्थानमा रहे।"
महिला विश्वकपको उपाधि अस्ट्रेलियालाई,एजेन्सी : वेस्ट इन्डिजमा भएको आइसीसी टीट्वेन्टी महिला विश्पकप क्रिकेट प्रतियोगिताको उपाधि अस्ट्रेलियाले जितेको छ । आइतबार बिहान(स्थानीय समयअनुसार शनिबार राति) भएको फाइनल खेलमा इङ्ल्याण्डमाथि ८ विकेटको जित हात पार्दै अस्ट्रेलियाले चौथो पटक टीट्वेन्टी महिला विश्पकपको उपाधि जितेको हो। टस जितेर पहिले ब्याटिङ रोजेको इङ्ल्याण्डको महिला टोलीले १९४ ओभरमा अलआउट हुँदै १०५ रन बनाएको थियो । १०६ रनको लक्ष्य अस्ट्रलियाको महिला टोलीले १५१ ओभरमा २ विकेट गुमाएर पूरा गर्यो। सेमिफाइनलमा अस्ट्रेलियाले पूर्वविजेता टोली वेस्ट इन्डिजलाई र इङ्ल्याण्डले भारतलाई पराजित गरी फाइनलमा पुगेका थिए । सन २००९ बाट सुरु भएको टीट्वेन्टी महिला विश्पकप को यो छैटौं संस्करण हो । ६ मध्ये यो सँगै अस्ट्रेलियाले ४ पटक उपाधि जितेको छ । इङ्ल्याण्ड र वेस्ट इन्डिजले एकएक पटक उपाधि जितेका छन् ।
"रियल मड्रिडको लजास्पद हार, सोलारीलाई पहिलो गाँसमै ढुंगा",एजेन्सी : स्थायी प्रशिक्षकका रुपमा सोलारी नियुक्त भएपछिको पहिलो खेलमा नै रियल मड्रिडले हार व्यहोरेको छ । स्पेनिस ला लिगा अन्तरगत शनिबार रातिको खेलमा उपाधि दावेदार मानिएको रियल मड्रिड एइबारसँग ३० को लजास्पद हार व्यहोर्न बाध्य भयो । खेलको छैटौं मिनेटमै गोन्जालो इस्कालान्टेको गोलबाट खेलमा अग्रता बनाएको एइबारका लागि ५२ औं मिनेट सर्जी इन्रिच र ५७ औं मिनेटमा गार्सियाले गोल गरेका थिए । १३ खेलबाट २० अंक जोडेको रियल मड्रिठड अंक तालिकाको छैटौं स्थानमा छ । प्रशिक्षकमा सोलारीको स्थायी नियुक्ती पछिको पहिलो खेलमा नै टोलीले तुलनात्माक रुपमा कमजोर मानिएको एइबार फराकिलो अन्तरको हार व्यहोर्दा सोलारीप्रतिका विश्वास खस्किएको छ । लोपेटिजीलाई बर्खास्त गरी सान्टियागो सोलारी लाई अस्थायी प्रशिक्षकका रुपमा जिम्मेवारी दिएपछिका चार खेलमा लगातार रियल मड्रिडले जित निकालेको थियो । यसै नतिजाका आधारमा १३ नोभेम्बरमा सोलारीलाई स्थायी प्रशिक्षकका रुपमा नियुक्त गरिएको थियो ।

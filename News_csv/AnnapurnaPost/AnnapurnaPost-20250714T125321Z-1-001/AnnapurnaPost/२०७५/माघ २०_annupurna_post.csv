शीर्षक,विवरण
संसद् र सांसद गरिमाको उपहास,"सरकारले बहुमतको आडमा विधि र प्रक्रियागत अभ्यासमा हस्तक्षेप हुने गरी विधायिकामा आफ्नो उपस्थितिको दुरुपयोग गर्छ भने संसद् कसरी प्रभावकारी हुन सक्छ ? नेपालको संविधानले संसदीय शासन प्रणाली लाई शासन व्यवस्थाका रूपमा आत्मसात गरेको छ। संसदीय शासन प्रणाली भएको बेलायतमा अलिखित संविधान भएकै कारण संसद्को सर्वोच्चता छ। संसद्ले गरेका कामकारबाहीमाथि न्यायिक पुनरावलोकन हुन सक्दैन। लिखित संविधानको अभ्यासकै कारण हाम्रो संसद्ले संविधान, ऐन, कानुन, नियमावलीको अधीनमा रहेर निर्धारित विधि, प्रक्रिया र जनअपेक्षाका आधारमा कामकारबाही गर्नु उत्तम हुन्छ, अन्यथा संसदीय कामकारबाहीले वैधता प्राप्त गर्न सक्दैन। हामीले संसद्को होइन, संविधानको सर्वोच्चतालाई आत्मसात गरेका छौं भन्नेमा स्पष्ट हुन जरुरी छ। संसदीय शासन व्यवस्थाको प्रभावकारी सञ्चालनका लागि संसद्को प्रभावकारी भूमिका र सांसदहरूको मर्यादित र जनअपेक्षित आचरण पूर्वसर्त नै हुन्। संसद्सँग सम्बन्धित विधि र प्रक्रियाको कठोर कार्यान्वयन र पालनाबाट मात्र संसद्को प्रभावकारिता स्थापित हुन्छ। संसद्को प्रभावकारी भूमिका, सांसदहरूको विधि र प्रक्रियासम्मत आचरणबाट मात्र संसदीय व्यवस्था संस्थागत हुने हो। संसद् जनताको प्रतिनिधिमूलक संस्था हो। त्यसैले जनतामा निहित सार्वभौमसत्ताको अभ्यास र प्रयोग संसद्ले गर्छ। यसले संविधानअन्तर्गत रहेर कानुन मात्र निर्माण गर्दैन, सरकार निर्माण र उसलाई जनताप्रति उत्तरदायी बनाउने काम पनि यसैको क्षेत्राधिकारअन्तर्गत पर्छ। संसदीय शासन प्रणालीमा संसद्को विश्वास रहुञ्जेल मात्र सरकार सत्तामा बहाल रहन सक्छ। राज्यका सम्पूर्ण संयन्त्र जनताप्रति जवाफदेही बनून्, संविधान र कानुनको दायरामा काम गरून्, कसैले पनि संविधानविपरीत काम गर्न नपाओस् भन्नका लागि संविधानले संसद्लाई महाभियोगको अधिकार र संसदीय सुनवाइको व्यवस्था गरेको छ। यति मात्र होइन, संसद्ले सार्वभौम जनताको प्रतिनिधि संस्थाका रूपमा आफ्नो काम प्रभावकारी रूपमा गर्न सकोस् भन्नका लागि संसदीय विशेषाधिकारको व्यवस्था संविधानले गरेको छ। संसद्का दुवै सदनले आफ्नो कार्य सञ्चालन विधि आफैं निर्माण गर्नसक्ने स्वतन्त्रता पनि संविधानले संसद्लाई दिएको छ। संसदीय शासन व्यवस्थाको केन्द्र मा संसद् रहने भएकैले संसद्लाई प्रभावकारी र मर्यादित बनाउने काममा संसद्, सांसद र सरकार जिम्मेवार बन्नु जरुरी छ। तर संसदीय शासन व्यवस्थामा संसद्मा बहुमत प्राप्त राजनीतिक दलले सरकार निर्माण गर्ने भएकाले सरकारले संसद्को कानुन निर्माण गर्ने काममा प्रत्यक्ष वा परोक्ष रूपमा हस्तक्षेपकारी भूमिका निर्वाह गर्न सक्छ। यहाँ बिर्सन नहुने कुरा संसद्को बहुमतको समर्थनमा कानुन निर्माण हुन्छन्, त्यो बहुमत सत्तापक्षसँग हुन्छ। तर बहुमत छ भन्दैमा सरकारले आफ्नो सर्तमा र आफूअनुकूल कानुन निर्माण गर्ने कामका लागि विधि र प्रक्रियाको सही अभ्यासमाथि हस्तक्षेप हुने गरी विधायिकामा भएको आफ्नो उपस्थितिको दुरुपयोग गर्छ भने संसद् प्रभावकारी हुन सक्दैन। संसद्लाई प्रभावकारी र मर्यादित बनाउन सांसद, विशेषगरी सभामुख, संसद् सचिवालय, सरकार र राजनीतिक दलको अहं भूमिका रहन्छ भने सञ्चारमाध्यम र बौद्धिक विचारविमर्शले पनि महत्वपूर्ण भूमिका निर्वाह गर्न सक्छन्। संसदीय गतिविधिमा नियमित उपस्थित भई सहभागी हुने, संसदीय छलफलका विषयवस्तुमा गहिरो जानकारी राख्ने, संसदीय अभ्याससँग सम्बन्धित कानुनी प्रबन्धबारे जानकारी राख्ने र तीनको अनुशरण गर्ने, त्यसअनुरूपको व्यवहार गर्ने, संयमित र पूर्वाग्रहविना आफ्ना मत राख्ने, अभद्र र अशिष्ट होइन, शालीन, संगठित र विवेकसम्मत रूपमा आफ्नो जिम्मेवारी निर्वाह गर्ने सभासद्बाट मात्र संसद्लाई प्रभावकारी र मर्यादित बनाउन सकिन्छ। तर जसरी विगतदेखि आजसम्म पनि टेलिभिजनका पर्दा र छापामा सांसदहरूको अशोभनीय व्यवहार र आचरणसम्बन्धी खबर बाहिर आउने गर्छन्, तिनले सांसद र संसद्को गरिमा बढाउने काममा कतै पनि योगदान गरेको छैन। सभामुख प्रतिनिधिसभाको नेतृत्वदायी पद हो। उसको नेतृत्वदायी क्षमता र काम गर्ने शैलीले संसद्को प्रभावकारिता र निष्पक्षतामा अहं भूमिका खेल्छ। सभामुखले आफ्नो पदको गरिमा र निश्पक्षता कायम गर्न आफूलाई सभामुख हुनुपहिलेको राजनीतिक संलग्नताबाट पूर्णरूपमा टाढा राख्न सक्नुपर्छ। संसद्मा सत्तापक्ष र प्रतिपक्षका बीचमा देखिने विमति र मतभिन्नतालाई व्यवस्थापन गर्न विधि र प्रक्रियाका मद्दतबाट निर्णय लिन सकिने वातावरण निर्माण गर्न सक्नुपर्छ। आफ्नो जिम्मेवारीसँग सम्बन्धित ऐन, कानुन, विधि र प्रक्रियाका बारेमा पनि सभामुखलाई राम्रो जानकारी र आत्मविश्वास हुन जरुरी छ। व्यक्तिगत रूपमा सांसद, संसद्भित्रका राजनीतिक दलहरूसँग नियमित रूपमा सम्पर्कमा रहने, उनीहरूको चासो र सरोकारबारे राख्ने, आफूलाई सांसद र संसदभित्रका राजनीतिक दलका बीचमा विश्वसनीय बनाउने, सत्तापक्ष र प्रतिपक्षका बीचमा उत्पन्न हुनसक्ने असमझदारी र मुठभेड व्यवस्थापन गर्ने विषयमा आफ्नो तर्फबाट हदैसम्मको इमानदार भूमिका निर्वाह गर्न सके मात्र सभामुखले संसद्लाई प्रभावकारी बनाउन योगदान गर्न सक्छ। सभामुखले आफ्नो स्थान, हाउभाउ, कटाक्षसमेतबाट आफ्नो निष्पक्षता र विश्वसनीयतामा शंका गर्ने ठाउँ दिनु हुँदैन। संसद् निर्वाध रूपमा चलोस् भन्न निरन्तर सत्तापक्ष, प्रतिपक्ष र अन्य संसद्भित्रका दलसँग संवाद र छलफलमा रहनुपर्छ। सम्भावित अवरोधको स्थितिलाई समाधान गर्ने उद्देश्यबाट संसदीय संरचनालाई क्रियाशील गर्न सक्नुपर्छ। आफू मात्र होइन, संसद् सचिवालयलाई पनि चुस्तदुरुस्त, सहयोगी र मर्यादित संस्थाका रूपमा परिचालित गर्न सक्नुपर्छ। सभामुखको नेतृत्वमा सम्पन्न हुने सबै संसदीय गतिविधि, विशेषगरी कानुन निर्माण विधि र प्रक्रियासम्मत आधारमा सम्पन्न हुन जरुरी छ। संसद्मा जसको बहुमत छ त्यसको कानुन निर्माणमा महत्वपूर्ण भूमिका रहन्छ र रहनुपर्छ। संसद् भनेकै बहुमतका आधारमा निर्णय गर्ने निकाय हो। तर बहुमत छ भन्दैमा बहुमतको निरंकुशता, स्वेच्छाचारिताका आधारमा कानुन निर्माण हुन सक्ने दुर्भाग्यपूर्ण स्थितिबाट संसद्लाई जोगाउँदै सत्तापक्षले प्रतिपक्षलाई पनि विश्वासमा लिएर काम गर्नुपर्ने अवस्था निर्माणमा सभामुखको अहं भूमिका रहनुपर्छ। केही समययता कांग्रेसका सभासद्मा जसरी वामपन्थी सभासद्को जस्तो बाहुबलि प्रवृत्ति र संस्कार देखिँदैछ, त्यस प्रकारको संस्कार र संस्कृतिले अब संसद्को गरिमा कसले बचाउने भन्ने प्रश्न खडा भएको छ। संसद्मा प्रस्तुत विधेयकमाथि जति छलफल हुन सक्यो त्यसले परिपक्व र विश्वसनीय कानुन निर्माणमा योगदान पुर्याउँछ। त्यस्ता कानुनको स्वीकार्यता पनि व्यापक र दीर्घकालसम्म हुने भएकाले संसदीय छलफलविना विधेयक पारित गराउने सत्तापक्षको अप्रजातान्त्रिक शैलीको सभामुख कुनै पनि अवस्थामा मतियार बन्नु हुँदैन। दुर्भाग्यवश, यसपटक जसरी स्वास्थ्य शिक्षा विधेयक मर्यादापालक (सुरक्षाकर्मी) हरूको संलग्नतामा सदनमा पेस गरियो र उक्त विधेयकमाथि पूर्ण संसद्मा छलफल र थप सहमति निर्माण गर्ने प्रयासविना नै सभामुखले हुन्छ र हुँदैन भन्ने ध्वनिमतका आधारमा विधेयक पारित गराउन पूर्णरूपमा सत्ताको पक्षमा देखिने गरी जसरी सभामुख उद्यत् भए, यसले एकातर्फ सभामुखको विश्वसनीयता र निष्पक्षता कमजोर बनायो भने अर्कोतर्फ विधि र प्रक्रियाको सही पालना नहुँदा संसद्को गरिमालाई नै कमजोर बनाउने काम गयो। अन्ततः यस्तो प्रवृत्ति र व्यवहारले संसदीय व्यवस्थालाई पुनः कमजोर साबित गर्ने निश्चित छ। प्रजातन्त्र अर्थात् लोकतन्त्र भन्नु नै बहुमतको शासन भएका कारण जहिलेसुकै र जस्तोसुकै परिस्थितिमा पनि संसद्मा सत्तापक्षप्रतिपक्ष अर्थात् अल्पमतप्रति उदार, जिम्मेवार र सहिष्णु बन्नुपर्छ। प्रतिपक्षले उठाएका सही मुद्दालाई तार्किक निष्कर्षमा पुयाउनु मेरो पनि जिम्मेवारी हो भनी सत्तापक्षले आत्मसात गर्न सक्नुपर्छ। सत्तापक्षले सदैव प्रतिपक्षलाई विश्वासमा लिन सबैले महसुस गर्ने गरी अन्तिम अवस्थासम्म प्रयत्न गर्नुपर्छ। अन्त्यमा केही गर्दा पनि नभए विधि र प्रक्रियाको पारदर्शी रूपमा अवलम्बन गरी संसदीय प्रक्रियामा निर्णयमा पुग्ने वैध बाटो अवलम्बन गर्नुपर्छ। संसद्मा रहेको प्रतिपक्ष पनि जिम्मेवार र रचनात्मक हुनैपर्छ। विरोध र अवरोधको कारण सबैले थाहा पाउने गरी प्रतिपक्षले संसद्मा दबाबमूलक कार्य गर्न सक्छ तर अन्ततः विधि र प्रक्रियाबाट लिइने निर्णय प्रक्रियालाई अवरोध गरेर संसदीय प्रक्रियालाई बन्धक बनाउने काममा प्रतिपक्ष उद्यत् हुनु हुँदैन। संसद्मा प्रवेश गरेको कुनै पनि विषयमाथि व्यापक रूपमा छलफल होस् भन्नेमा जोड दिँदै संसद्भित्रको छलफलका माध्यमबाट विवादित विषयमा आफ्नो मत व्यक्त गर्ने र त्यसमा आम जनसमुदायको आफ्नाप्रति ध्यानाकर्षण गराउने गरी संसद्मा प्रतिपक्षले आफ्नो भूमिका निर्वाह गर्नुपर्छ। संविधान, कानुन र नियमावलीका अधीनमा रहेर आफ्ना कुरा प्रभावकारी रूपमा राख्न प्रतिपक्ष पूर्णरूपमा स्वतन्त्र छ। तर अशिष्ट र अमर्यादित व्यवहारको परिभाषाभित्र पर्ने कुनै पनि प्रकारको व्यवहार गर्ने हक प्रमुख प्रतिपक्षलाई पनि हुँदैन। त्यसमा पनि संसदीय व्यवस्थामा विश्वास गर्ने नेपाली कांग्रेसले संसद्लाई प्रभावकारी र मर्यादित बनाउने काममा अरूभन्दा बढी जिम्मेवार बन्न जरुरी छ। तर केही समययता आएर कांग्रेसका सभासद्मा जसरी वामपन्थी सभासद्को जस्तो बाहुबलि प्रवृत्ति र संस्कार देखिँदैछ, त्यस प्रकारको संस्कार र संस्कृतिले अब संसद्को गरिमा कसले बचाउने भन्ने प्रश्न खडा भएको छ ? लोकतन्त्रमा प्रतिपक्ष सधैं प्रतिपक्षमा र सत्तापक्ष सधैं सत्तामा रहने स्थिति हुँदैन। दलहरूले खेल्ने सकारात्मक भूमिकाले यसमा तलमाथि, दायाबाया भई नै रहन्छ। यस्तोमा संसदीय अभ्यासलाई विधि र प्रक्रियाका आधारमा सञ्चालित गर्ने कुरालाई सत्तापक्ष र प्रतिपक्षले आत्मसात गर्न सके मात्र संसद् प्रभावकारी हुने र अन्ततः प्रभावकारी संसद्ले मात्र संसदीय व्यवस्थाको सुदृढीकरणमा योगदान गर्न सक्ने परिस्थिति निर्माण हुनेछ। यति मात्र होइन, भोलि आफू सरकारमा जाँदा विगतको आफ्नो प्रतिपक्षको भूमिकाबाट लज्जित हुनुपर्ने अवस्था पनि आउँदैन। मुलुकको शासन सञ्चालन गर्ने प्रमुख जिम्मेवारी सरकारको हो। राज्यका हरेक अंग निकायहरूले नियमित र प्रभावकारी रूपमा काम गर्नसक्ने वातावरण निर्माण गर्नु सरकारको प्रमुख कर्तव्य र जिम्मेवारी हो। संसद् सरकारको मातृ संस्था हो। संसदीय शासन व्यवस्थामा सरकार सदैव संसद्प्रति उत्तरदायी र जिम्मेवार बन्नुपर्छ। सरकारले लिने हरेक महत्वपूर्ण निर्णयहरू संसद्बाट अनुमोदन गराउनुपर्ने भएकाले संसद्लाई विश्वासमा लिएर सरकारले काम गर्न सक्दा मात्र सरकारको इज्जत, प्रतिष्ठा र विश्वसनीयता कायम हुनुका साथै नियमित र प्रभावकारी रूपमा सरकार सञ्चालन हुन्छ। संसद्मा बहुमतप्राप्त दलले मात्र सरकारको नेतृत्व गर्न पाउँछ। बहुमतप्राप्त दलको सरकारलाई सञ्चालन गर्ने काममा कहींकतैबाट अनावश्यक अवरोध हुनु हुँदैन। संसदीय अभ्यासलाई सञ्चालन गर्ने विषयमा बहुमतको निरंकुशताको मानसिकता सरकारसँग पनि रहनु हुँदैन। संसद्मा रहेको प्रतिपक्षलाई सम्मानपूर्वक सुन्ने र प्रतिपक्षका जायज सरोकारलाई जिम्मेवारीका साथ आत्मसात गर्ने प्रवृत्ति सत्तापक्षमा हुनैपर्छ। सत्तापक्षमा शासनको मानसिकता हुने भएका कारण सरकारलाई विधिको शासनको बाटोमा हिँडाउन प्रतिपक्षको महत्वपूर्ण भूमिका हुन्छ। एउटा विश्वसनीय र जिम्मेवार प्रतिपक्षले मात्र यो भूमिका निर्वाह गर्न सक्छ। सत्तापक्षले पनि बिर्सन नहुने के हो भने प्रभावकारी संसद्ले मात्र सरकारलाई सक्रिय, प्रभावकारी र जिम्मेवार बनाउन सक्छ। संसद् प्रतिपक्षकै हो भन्ने मान्यता आत्मसात गर्दै संसद्लाई विश्वासमा लिँदा मात्र सरकार सञ्चालन सहज हुन्छ भन्ने महसुस सत्तापक्षमा हुन जरुरी छ। संसद्मा सरकारको आफ्नो किसिमको भूमिका हुन्छ भने प्रतिपक्षको पनि आफ्नै प्रकारको भूमिका हुन्छ। तर दुवैले संसद्मा आआफ्नो भूमिका निर्वाह गर्दा आआफ्नो लक्षमणरेखा नाघ्ने काम कसैबाट हुनु हुँदैन। संसदीय अभ्यासलाई विधि र प्रक्रियाका आधारमा अगाडि बढाउने र बहुमतका आधारमा निकास दिनेमा सत्तापक्ष र प्रतिपक्षका बीचमा विश्वासपूर्ण सहमति हुनैपर्छ। प्रतिपक्षका रचनात्मक सुझाव आत्मसात गरी प्रतिपक्षलाई विश्वासमा लिन सक्ने सत्तापक्षले मात्र संसदीय व्यवस्थाको सुदृढीकरणका लागि सही योगदान गर्न सक्छ। अन्त्यमा, सबैले महसुस गर्ने गरी संसद्लाई विधि र प्रक्रियाका आधारमा व्यवस्थित र प्रभावकारी रूपमा सञ्चालन गर्न सके मात्र संसदीय शासन व्यवस्था सुदृढ हुन सक्छ। संसद्को प्रभावकारितामा सांसदहरूको भूमिका र जिम्मेवारी निर्णायक हुन्छ। राजनीतिक रूपमा सुसंस्कृत, विधि र प्रक्रियामाथिको विश्वास, राष्ट्र निर्माणप्रतिको प्रतिबद्धता, कानुनसम्मत सोचाइ, राष्ट्रिय दृष्टिकोण, जागरुक, नैतिक र निष्ठावान्, बौद्धिक प्रवृत्ति, सहिष्णु र संसद्प्रति उत्तरदायी सभासद्ले मात्र संसद् प्रभावकारी बनाउन योगदान पुर्याउन सक्छ। आफ्नो निष्पक्षता र विश्वसनीय आचरण र व्यवहारका आधारमा पूर्णरूपमा विधि र प्रक्रियाको अवलम्बनद्वारा संसद् सञ्चालन गर्ने र कुनै पनि रूपमा सत्तापक्षको प्रतिछायाका रूपमा नदेखिने सभामुखले संसद्लाई प्रभावकारी रूपमा सञ्चालन गर्न सक्छ। जिम्मेवार र रचनात्मक भूमिका निर्वाह गरी विधिसम्मत निकासमा विश्वास गर्ने प्रतिपक्षले मात्र संसद्लाई प्रभावकारी बनाउँदै सरकारलाई जिम्मेवार र उत्तरदायी बनाउन सक्छ। संसद्प्रति उत्तरदायी, प्रतिपक्षलाई विश्वासमा लिन सक्ने र बहुमतको उन्मादबाट मुक्त सत्तापक्षले संसद्लाई सही र प्रभावकारी रूपमा सञ्चालन गराउन सक्छ। जसरी संसद्ले निर्माण गरेका ऐन, कानुन सबैले मान्नुपर्ने हुन्छ, त्यसैगरी सांसदहरू र सिंगो संसद्को कानुनसम्मत आचरण र व्यवहारबाट मात्र संसद् मर्यादित र प्रभावकारी बन्न सक्छ। सांसद, सभामुख, सचिवालय, सत्तापक्ष, प्रतिपक्ष आदि सबैको रचनात्मक र विधिसम्मत व्यवहारबाट मात्र संसद् प्रभावकारी हुन्छ। प्रभावकारी संसद्ले मात्र संसदीय शासन प्रणालीलाई संस्थागत गर्न सक्ने भएका कारण प्रभावकारी, मर्यादित र विधिसम्मत संसदीय व्यवहार र आचरणमा सम्बन्धित सबैको ध्यान जानु जरुरी छ। जनपक्षीय मुद्दाको सम्बोधन नगर्ने, शक्ति र स्वार्थसमूहको कुरा सुन्ने संसद्ले आफ्नो औचित्य कायम राख्न सक्दैन। भट्ट संसदीय मामलाका जानकार हुन्।"
यसरी गर्न सकिन्छ मदिरा व्यवस्थापन,"नेपालमा १५ वर्षमाथिका ५० प्रतिशतभन्दा बढी मानिस मदिरापानमा लहसिएको नेपाल स्वास्थ्य अनुसन्धान परिषद्को सन् २०१३ को सर्वेक्षणले देखाएको छ। नेपालमा २० प्रतिशतभन्दा बढी अन्न घरेलु मदिरा बनाउन प्रयोग हुने गरेको छ। अर्थात् देशमा मदिरापान गर्नेमध्ये ८५ प्रतिशतले घरेलु मदिरा उपभोग गर्छन् भने १५ प्रतिशतले मात्र चलानी मदिरा प्रयोग गर्ने गरेको स्वास्थ्य मन्त्रालयले सन् २००८ मा गरेको अध्ययनमा उल्लेख छ। नेपालमा खाद्यान्न उत्पादन कम छ। बाढी, पहिरो र अनिकालले मानिसलाई जीवन धान्न गाह्रो भइरहेको छ। प्रतिवर्ष १० अर्बभन्दा बढी खाद्यान्न आयात गर्नुपर्ने परिस्थिति छ। यस्तो अवस्थामा नागरिकको स्वास्थ्य र परिवारको सुरक्षामा असर गर्ने मदिरा बनाउन खाद्यान्न प्रयोग हुनु र उपभोग गर्ने जमात बढ्दै जानु शुभसंकेत होइन। सरकारको गलत नीति यसमा प्रमुख जिम्मेवार छ। विद्यालय, अस्पताल, मन्दिर, मस्जिद आदि ठाउँमा मदिरा व्यवसाय सञ्चालन हुन दिनु र अनुमति लिएर वा नलिई जथाभावी खुलेका व्यवसायको अनुगमन नहुँदा नागरिक समाज विक्षिप्त र प्रताडित छ। अनुमति दिने अख्तियारी पाएका राजस्व, गाउँपालिका, नगरपालिका, उद्योग, वाणिज्य आदि कार्यालय राजस्वको हानाथापमा एकले नदिए अर्कोले दिइरहेको अवस्था छ। यो हानाथापले सहरबजारको सौन्दर्य बिग्रिरहेको मात्र छैन, कुरूप बन्दै गइरहेको छ। यसतर्फ सम्बद्ध तह तथा निकायले ध्यान दिन सकेको छैन। कानुनी व्यवस्था नेपालको संविधानले नागरिक स्वास्थ्यलाई मौलिक अधिकारका रूपमा प्रत्याभूत गरेको छ। तर सरकार लाचार मात्र छैन, मूकदर्शक देखिन्छ। सरकार नियम कानुनका क्षेत्रमा पनि कमजोर छ। मदिरा नियमावली २०३३ ले देवस्थल, पाठशालाको दुई सय गजभित्र मदिरा, माछा, मासु व्यवसाय सञ्चालन गर्न पाइने छैन भन्ने प्रावधान उल्ट्याएर नियतवश राजस्व बढी उठाउने लालसामा उक्त व्यवस्थालाई २०६५ सालको संशोधनले पूरै खारेज गरिदियो। बिहान १० बजेदेखि राति १० बजेसम्म खान पाउने व्यवस्था भने कायमै राख्यो। एकातिर स्वास्थ्यलाई मौलिक अधिकार बनाउने अर्कोतिर मादिरा व्यवसाय सञ्चालन गर्न अर्थात् मन्द विषपान गर्न खुला छुट दिने व्यवस्थाले सरकार नागरिकको स्वास्थ्य अधिकारप्रति कति जिम्मेवार छ (? ) भन्ने दर्शाउँछ। सुर्ती, चुरोटजस्तै मदिरापान पनि स्वास्थ्यका लागि हानिकारक छ भन्ने विभिन्न अध्ययन तथा अनुसन्धानबाट पुष्टि हुँदै आएको छ। नियमित मदिरापान गर्नेलाई मानसिक समस्या, दुर्वलता, शरीर शिथिल हुने, निद्रा नपर्ने, उत्तेजित हुने, बर्बराउने, महिला हिंसा हुने, यातना दिने, आर्थिक संकट निम्तिने, घटनादुर्घटना भई मृत्युसम्म हुने गर्छ। मदिराका कारण नसर्ने रोग सुगर, प्रेसर, अशक्तता, मुटुरोग, कलेजो र आन्द्राको क्यान्सर, किड्नीमा असर आदि लाग्ने अमेरिकी इन्स्टिच्युट फर म्याट्रिक्स एन्ड इभ्यालुएसनले सन् २०१६ मा नेपालसहित १९५ देशमा गरिएको सर्वेक्षणमा उल्लेख गरिएको छ। नसर्ने रोग निदानका लागि ठूलो लगानी हुनेतर्फ सरकारको ध्यान जान जरुरी छ। अभियानका कुरा नागरिक जीवन असुरक्षित हुँदै गएकोतर्फ सरकारलाई जिम्मेवार हुन मदिरा व्यवस्थापन अभियान विराटनगरले २०६९ सालदेखि आन्दोलन गर्दै आएको छ। संविधानले उल्लेख गरेको स्वास्थ्यका मौलिक अधिकार प्रत्याभूत गर्न र स्वास्थ्यप्रति जिम्मेवार हुन अभियानले मदिरा व्यवस्थापनका आधार स्थापित गर्न विभिन्न जुलुस, पर्चा वितरण, भित्ते लेखन, हस्ताक्षर संकलन तथा मिडियाबाट सार्वजनिक सुनुवाइ र बहसको माध्यमबाट सरकारलाई दबाब दिँदै आएको छ। मदिरा व्यवस्थापनमा सरकार गम्भीर भएमा नागरिकको स्वास्थ्यमा सहयोग पुग्नेछ। सरकारले के गर्ने त ? शिक्षा मन्त्रालयले सुर्ती, गुट्खासँगै मदिराका असर र प्रभावबारे विद्यालयको पाठ्यक्रममा समावेश गर्ने। सुर्ती, गुट्खासँगै मदिरा पनि स्वास्थ्यका लागि हानिकारक छ भन्ने नारा आम सञ्चारमाध्यममा नियमित प्रकाशित र प्रसारण गर्ने र सिनेमा हलमा पनि देखाउने व्यवस्था मिलाउने। मन्दिर, मस्जिद, विद्यालय, अस्पताल र सार्वजनिक चोकको एक किलोमिटरबाहिर मात्र व्यवसाय सञ्चालन गर्न पाउने व्यवस्था मिलाउने। बिहान १० देखि राति १० बजेसम्म व्यवसाय सञ्चालन गर्न पाउने व्यवस्था हटाई बेलुका तीन घन्टा मात्र सञ्चालन गर्न पाउने व्यवस्था गर्ने। मदिराको व्यावसायिक विज्ञापन पत्रपत्रिका तथा होर्डिङ बोर्ड राखेर प्रचारप्रसार नपाउने व्यवस्था मिलाउने। राष्ट्रिय राजमार्ग तथा सदरमुकामको राजमार्गदेखि पाँच सय मिटरभित्र व्यवसाय सञ्चालन गर्न नपाउने व्यवस्था गर्ने। मदिरा बोतलमा स्प्रिटको मात्रासहित स्वास्थ्यका लागि हानिकारक छ भन्ने बेहोरा लेख्ने। होटेल तथा रेस्टुराँमा मदिरा खान पाउने मात्रा तोक्ने र खाएर मृत्यु भएमा व्यवसाय गर्ने, उत्पादन गर्नेलाई सजाय र क्षतिपूर्तिको व्यवस्था गर्ने। नगरपालिकाको एउटा वडामा एक डिलर र बढीमा पाँचवटा व्यवसाय सञ्चालन र गाउँपालिकामा एक मात्र मदिरा पसल खोल्न पाउने व्यवस्था मिलाउने। घरेलु मदिराको गुणस्तर र मापदण्ड नहुने भएकाले घरमा सीमित राखी बजार प्रवेश निषेध गर्ने। व्यावसायिक अनुगमनको पाटो कमजोर भएकाले अनिवार्यरूपमा मासिक अनुगमन गर्ने परिपाटी बसाल्ने। मापसेलाई राजधानीमा मात्र सीमित नराखी हरेक जिल्लाका सहरबजार क्षेत्र र राजमार्गमा अनिवार्य रूपमा ब्रेथलाइजरसहितको नियमित मापसे जाँचको व्यवस्था मिलाउने। देशमा उत्पादित तथा आयातीत मदिराको गुणस्तर तथा मापदण्डको व्यवस्था मिलाउने। मदिरा उद्योगलाई प्रोत्साहन नगरी क्रमशः घटाउँदै लैजाने र सञ्चालनमा नआएका उद्योग बन्द गर्दै गर्ने। मदिरा पिउन चाहनेका लागि अनुमतिपत्र लिनुपर्ने व्यवस्था मिलाउने। छिमेकी देशको सीमा राज्यमा सराव बन्दीको व्यवस्था भएकाले नागरिकता जाँचेर मात्र मात्रात्मक हिसाबले खान दिने व्यवस्था मिलाउने, उद्योगी, व्यवसायीले पनि के कुरामा ध्यान दिन जरुरी छ भने एक त विषाक्त पदार्थ बेच्नु, पान गर्नु, गराउनु, कुनै हिसाबले पनि ठीक होइन। जथाभावी खोलिएका व्यवसायका कारण सहरबजारको सौन्दर्य बिग्रेको छ नै, मानव समाज पनि विक्षिप्त हुँदैछ। उमेर पुगेका जनशक्ति रोगी हुँदा राष्ट्र कसरी निरोगी बन्न सक्छ ? नेपाल मदिरा व्यवस्थापन अभियानका अभियन्ता हुन्।"
विमानस्थल व्यवस्थापन सुधार्ने कि ?,"नीतिनिर्माताको सोच आएका पर्यटक सन्तुष्ट भएर फर्किऊन् भन्ने हुनुपर्छ, तर त्रिभुवन विमानस्थलका गतिविधि अनुकूल छैनन् सन् २०१८ मा दस लाखभन्दा बढी पर्यटक भित्रिए। प्राकृतिक सौन्दर्य, मानवनिर्मित धरोहर तथा संस्कृति, सहिष्णुता र संस्कारकै कारण अन्तर्राष्ट्रिय पर्यटनसम्बन्धी पत्रपत्रिका तथा संस्थाले नेपाललाई अग्रकोटीको पर्यटकीय गन्तव्य मान्ने गर्छन्। लोनली प्लानेटको सन् २०१७ को संस्करणमा नेपाल मितव्ययिता अपनाउन चाहने पर्यटकका निमित्त एक नम्बरको गन्तव्य भनी उल्लेख गरिएको छ। सोही संस्थाको सन् २०१८ को संस्करणले विश्वका पाँच उच्चकोटीका पर्यटक गन्तव्यमध्ये नेपाललाई पनि समावेश गरेको छ। त्यसैगरी एडभेन्चर अल्टरनेटिभले आफ्नो २०१७ को संस्करणमा साहसिक पर्यटकका निमित्त पहिलो गन्तव्य भनेर उल्लेख गरेको छ। दसकौंदेखि हाम्रा विकासविद्, अर्थशास्त्री तथा भूगोलविद्ले पर्यटन विकास प्रक्रियाको इन्जिन अर्थात् नेतृत्व गर्ने क्षेत्र हुन सक्ने भविष्यवाणी गर्दै आएका थिए। २० लाख पर्यटक भिœयाउने लक्ष्यसहित आगामी वर्ष (२०२०) लाई सरकारले भिजिट नेपाल वर्ष घोषित गरेको छ। आधा शताब्दीपूर्व (१९६८) २४ हजार पर्यटक भित्रिएका थिए। त्यसको चार दसकपछि (२००८) उक्त संख्या पाँच लाखभन्दा बढी पुग्यो। पर्यटक भित्रिने क्रमले द्रूतगति लिन थालेका लक्षण देखिन थालेका छन्। विगत एक दशक (२००८२०१८) मा पाँच लाखबाट १० लाखको संख्या नाघ्नु भनेको पर्यटक आगमनमा दुई गुणा वृद्धि हुनु हो। व्यापार घाटाबाट ग्रस्त हाम्रोजस्तो अर्थतन्त्रलाई पर्यटक आगमनसँगै वैदेशिक मुद्रा पनि भित्रिने हुनाले व्यापार सन्तुलन कायम गर्न सहयोग गर्छ। सन् २००७ देखि २०१७ को दशकमा यस स्रोतबाट आयात गरिएको विदेशी मुद्रामा तीन गुणाले वृद्धि (१,८६५ करोडबाट ५,८२५ करोड) भएको देखिन्छ। विगत पचास वर्षदेखि नै अधिकांश (८० प्रतिशत) पर्यटकले हवाई मार्गको उपयोग गरेको देखिन्छ। त्रिभुवन अन्तर्राष्ट्रिय विमानस्थलबाट अत्यधिक पर्यटक आउने गर्छन्। विगतमा पर्यटन प्रवद्र्धन वा यस क्षेत्रलाई प्राथमिकता दिँदै गर्दा दुई विषयमा चुकिएको देखिन्छ, पहिलो त्रिभुवन अन्तर्राष्ट्रिय विमानस्थलको भौतिक क्षमता र दोस्रो पर्यटकबाहेक अन्य यात्रुको बढ्दो चापले विमानस्थललाई धान्न कठिन हुन सक्छ भन्ने सोच। तीन दसकअघि सायदै कसैले अनुमान गरेका थिए, त्रिभुवन अन्तर्राष्ट्रिय विमानस्थलबाट प्रत्येक दिन १५ सयभन्दा बढी नेपाली युवा रोजगारका निमित्त बाहिरिन्छन् भन्ने। प्रकाशित तथ्यांकले सन् २०१७ मा ३८ लाखभन्दा बढी यात्रुले विमानस्थल उपयोग गरेका थिए। त्यस्ता यात्रुमध्ये झन्डै ३३ लाख पर्यटक थिएनन्। गैरपर्यटकमध्ये अधिकांश वैदेशिक रोजगारमा जाने तथा फर्कनेका अतिरिक्त सरकारी, गैरसरकारी तथा निजी कारणले विदेश यात्रा गर्नेहरू पर्छन्। काठमाडौं उपत्यका घेरेका डाँडाहरूबाट हेर्दा विमानस्थलको धावन मार्ग देखिन्छ। जहाँ लम्पसार परेको समथल धावन मार्ग देखिन्छ भने अन्यत्र समथल भूमि देखिँदैन। काठमाडौं उपत्यकाभित्र मात्र नभएर यसको समीपमा कतै पनि अन्तर्राष्ट्रिय विमानस्थल निर्माणका लागि आवश्यक पहाडको दूरीमा भएको समथल भूभाग देखिँदैन। पूर्वजले गौचरनका निमित्त विशाल भूमि नछुट्ट्याएको भए आजको त्रिभुवन अन्तर्राष्ट्रिय विमानस्थल काठमाडौंमा हुने थिएन होला। देख्दादेख्दै धावन मार्ग क्षेत्र पनि विस्तारित भइसकेको छ। अब धावन मार्ग बढाउने वा थप्न सहज स्थान देखिँदैन। विमानस्थलका भवनको आकारप्रकारमा पनि बृहत् परिवर्तन आइसकेको छ। अब सायद धावन मार्गनजिक अर्को भवन वा थप सुविधा निर्माण गर्ने गुन्जायस पनि छैन। अर्को वास्तविकता विगत दुई दसकयता आफूले देखेका प्रायः सबै विमानस्थलको दाँजोमा हाम्रो विमानस्थल परिवर्तित भएको छैन। विमानस्थल सुधारमा सनक तथा हचुवाका आधारमा नभएर छरितो व्यवस्थापन पद्धतिलाई संस्थागत गर्नुपर्छ। विगत २० वर्षयता ढाका, दिल्ली, बैंकक, दोहा, आबुधाबी, कोलोम्बो तथा जकार्ता आदि सबै विमानस्थलले काँचुली फेरिसकेका मात्र होइन, प्रत्येकपटक जाँदा त्यहाँ निर्माण कार्य भइरहेको आभास पाइन्छ। बैंककमा दोनमिउनाङ अन्तर्राष्ट्रिय विमानस्थललाई झन्डै २००६ मा निर्माण सम्पन्न भएको सुवर्णभूमि अन्तर्राष्ट्रिय विमानस्थलले विस्थापित तुल्याइसक्यो। दिल्लीको इन्दिरा गान्धी अन्तर्राष्ट्रिय विमानस्थल चिनिनै नसकिने गरी परिवर्तन भइसकेको छ। अन्यत्रका विमानस्थलको दाँजोमा हाम्रो विमानस्थलमा भौतिक तथा व्यवस्थापन पक्षमा सुधार हुन सकेको छैन। व्यवस्थापन पक्षमा हुने गरेका सुधारका काम क्षणिक हुने गर्छन्। कन्ट्रोभर्सियल वैकल्पिक निजगढ अन्तर्राष्ट्रिय विमानस्थल अझै ड्रइङबोर्डमै रुमलिएको छ। फास्टट्र्याक सडक निर्माण सम्पन्न नहुन्जेल उक्त विमानस्थल निर्माण गरियो भने पनि औचित्यहीन हुनेछ। वर्तमान अवस्थामा निजगढ काठमाडौंबाट नजिक पर्दैन। केही वर्षअघि दोहा हुँदै घर फर्कंदा सहयात्री थिए अमेरिकी पर्यटक। नेपालमा पहिलोपटक आउन लागेका ती पर्यटकले यात्रा अवधिभर नेपालका विभिन्न विषयमा सोधपुछ गरे। गाईको पूजा गर्ने प्रचलनका विषयमा बढी नै अभिरुचि देखाए। गाईप्रतिको तिनको आशय त्यतिबेला छर्लंग भयो जब तिनले त्रिभुवन अन्तर्राष्ट्रिय विमानस्थलको यात्रु आगमन कक्षमा समेत गाईगोरु पस्दा रहेछन् है भने। आफूले ८० को दशकको अन्त्यतिर हेरेको अंग्रेजी सिनेमा दि गोल्डेन चाइल्ड हेरेको स्मरण गर्दै मैले तिनलाई तपाईंलाई गोल्डेन चाइल्ड चलचित्रको प्रभाव परेजस्तो छ नि भनेर प्रश्न गरें। प्रत्युत्तरमा तिनले स्विकारे। सन् १९८६ मा अमेरिकी प्यारामौन्ट पिक्चर्स चलचित्र कम्पनीले मिसेल रिटेक्चीको निर्देशनमा दि गोल्डेन चाइल्ड नाम गरेको हास्य सिनेमा लोकप्रिय भयो। अफ्रिकी अमेरिकी हास्य कलाकार एडी मर्फी प्रमुख पात्र रहेको उक्त चलचित्रमा नेपाललाई परिचय दिने थुप्रै सकारात्मक पक्ष जस्तै प्राकृतिक सौन्दर्य, मन्दिर, दरबारदेखि हाम्रो रहनसहन तथा संस्कृति आदिलाई प्रदर्शन गरिएको छ। दर्शक हँसाउने क्रममा विमानस्थलको यात्रु आगमन कक्षमा गाई छिरेको एउटा दृश्य पनि देखाइएको छ। हाम्रो सडक यातायातलाई गाईगोरुले अवरुद्ध गर्छन् भन्ने चर्चा सुनेका पर्यटकमध्ये सो चलचित्रमा देखेको विमान भवनभित्रको गाईको प्रवेश स्मरणमा रहिरहने भयो। अवतरणका क्रममा रहेका विमानले काठमाडौं उपत्यकालाई कति फेरो लगाउनुपर्ने हो, त्यसको निश्चित दिनप्रतिदिन कठिन हुँदै गएको छ। विमानचालकले अवतरण गर्ने अनुमति कुर्दै आकाशमा विमान घुमाएको घुमायै गर्नुपर्ने दैनिकी नै भएको छ। अवतरण अनुमति पाएपछि पनि धावन मार्गबाट जहाजलाई पार्किङ अभावमा धावनमार्गमै राखिरहनुपर्ने बाध्यता छँदैछ। अर्कोतर्फ उडान भर्न लागेका यात्रुले भरिभराउ जहाजलाई धावनमार्ग पुग्न तथा उड्ने अनुमति प्राप्त गर्न कतिबेर कुर्नुपर्ने हो, त्यसको पनि निश्चितता हुँदैन। हवाईजहाजभित्र रहँदा यात्रुले झेल्नुपर्ने समस्या पन्छाउने हो भने आगमन तथा प्रस्थान गर्दाका यात्रुले झेल्नुपर्ने कठिनाइको बेलीविस्तार कठिन हुन्छ। प्रस्थान कक्ष प्रवेश गर्दा होस् अथवा आगमन कक्ष, त्यहाँ गाईले नै प्रवेश पाएको त हुँदैन तर अवस्था भने असनइन्द्रचोकको साँझबिहानको भन्दा कम भद्रगोल हुँदैन। प्रस्थान गर्दा प्रवेश गर्ने ढोकाबाट नै छिर्न मुस्किल हुन्छ। कसको सनकमा कुनबेला चारमध्ये कुन ढोका बन्द गरिन्छ थाहा हुँदैन। हजारौं यात्रु जहाज छुट्ला कि भन्ने चटारोमै देखिन्छन्। भवन छिरिसकेपछि जहाज प्रवेश गर्दासम्मको अवधिमा जतिसुकै संयम भएको व्यक्तिले पनि धैर्य गुमाइसक्छ। आगमनको अवस्था झन् विकराल हुने गर्छ। इमिग्रेसन पार गरेर बाकस बटुल्ने स्थानसम्म खुट्टा राख्ने ठाउँ हुँदैन। त्यो भीडभाडमा कति घन्टा बिताउनुपर्ने हो, त्यो अनिश्चित नै हुन्छ। शौचालय छिरिसक्नु हुँदैन। भित्र पस्दा र बाहिर निस्कँदाका पीडा त छँदैछ, भीभीआईपीका गाडीका लस्करले ट्राफिक अवरुद्ध हुँदा झनै भद्रगोल हुन्छ। पुरानो पार्किङ अब सीमित संख्याका तथा पहुँचवालालाई हुने नयाँ प्रावधान बनाइएको छ। त्यसकारण त्यो स्थान खाली हुने गर्छ। नवनिर्मित पर्किङ छिर्ने र बाहिरिने स्थानको ठेगान छैन। यात्रु टर्मिनल भवनबाट फुत्किएपछि पार्किङमा भएको हेरफेरको सिकार बन्छन्, कुन स्थानमा ट्याक्सी कुर्ने ? विडम्बना, एकातिर खाली पार्किङ अवरुद्ध अर्कोतिर सडक यात्रुको बिचल्ली। विमानस्थल भद्रगोल हुनुका थुप्रै कारण होलान् तर विमानस्थलको भौतिक क्षमता र व्यवस्थापनमा चरम लापरबाही प्रमुख कारण हो। सन् २०१८ मा विमानस्थलको दैनिक उपयोग सरदर १० हजारभन्दा बढी यात्रुले गरे। त्यसैगरी दैनिक ९१ भन्दा बढी उडान हुन्छ यस विमानस्थलमा। आउँदा वर्षमा पर्यटक संख्या दुई गुणा बढ्ने हो भने त्यहाँको अवस्था कति विकराल होला ? बिग्रँदो अवस्थामा सुधार नल्याउने हो भने पर्यटकले विमानस्थलमा झेल्नुपर्ने समस्याकै कारण यहाँ आउन छाड्नेछन्। नीतिनिर्माताको सोच पर्यटक संख्या कति बढ्यो भन्दा पनि आएका पर्यटक सन्तुष्ट भएर फर्किऊन् भन्ने हुनुपर्छ। पर्यटकको संख्याभन्दा पनि सेवा सुविधा राम्रो भएकै कारण आएका पर्यटकको बसाइ लब्याउन मात्र सकियो भने पनि उनीहरूले अवश्य बढी खर्च गर्नेछन्। विमानस्थल सुधारमा सनक तथा हचुवाका आधारमा नभएर छरितो व्यवस्थापन पद्धतिलाई संस्थागत गर्नुपर्छ।"
"ससाना कुरा, असामान्य प्रभाव","शिक्षा, सम्पत्ति, सम्मान, सहभागिता, स्वास्थ्य, स्वावलम्बन, समाजीकरण, सचेतना, संवेदना, सहअस्तित्व आदि शब्दहरू स बाट सुरु भएका छन्। समाजभित्रका ससाना कुरा जबसम्म उच्च महत्वका साथ सम्बोधन गरिने संस्कार बसाउन सकिँदैन तबसम्म जतिसुकै विकास निर्माणमा अगाडि बढे पनि समाज निर्माणमा हामी पछाडि नै हुन्छौं र समाज रूपान्तरणका लागि चाहिने आधार निर्माण हुन सक्दैन। समृद्ध नेपाल र सुखी नेपालीको सपनामा समाजका बहुसंख्यक सर्वसाधारण नागरिकलाई जोड्न सकिँदैन भने ती समृद्धि कसका लागि ? सुखी को हुने ? राज्यका विभिन्न विकास नीति तथा विषयहरूका बारेमा भएका छलफलमा सामाजिक संरचनाप्रतिको बुझाइलाई त्यति महत्व दिएको देखिँदैन। सामाजिक समस्या राम्रोसँग बुझ्न विश्वका विभिन्न मुलुक चहारेर फर्केकाहरूलाई मिडियामार्फत हाम्रो नेपाली समाजको संरचनाबारे व्याख्या र विश्लेषण गराइएको देखिन्छ। विश्वका नामी विश्वविद्यालयमा नेपाली समाजबारे अध्ययन गर्नु एउटा कुरा हो भने नेपाली समाज बुझ्न सक्नु अर्को कुरा। जस्तो गाडी कसरी चलाउने भन्ने कुरा अध्ययन पुस्तकमा गर्नु र साँच्चिकै सडकमा गाडी चलाउन सक्नुबीचको पृथकता। समाजको पूर्ण र वास्तविक बुझाइ कुनै पनि पुस्तक र सिद्धान्तले मात्रै समेट्न सक्दैन। किनकि हरेक समाज विविधताले भरिपूर्ण हुन्छ। हुबहु समान केही पनि हुन्न। तिनका चुनौती, अवसर, समस्याका पृष्ठभूमि पनि समान हुन्न। समाज बुझाइ कुनै प्राविधिक विषय होइन। त्यसैले विश्वका अनेक सामाजिक भ्रमणले नेपाली समाजको बुझाइलाई पूर्णता दिन सक्दैन। नेपालको सन्दर्भमा सरकार स्वयंले जन्मेदेखि सेवाहरूलाई तहगत बनाई जनतालाई विभाजित हुन सिकाएको छ चाहे त्यो सामथ्र्यअनुसारको स्वास्थ्य सेवा रोज्ने कुरा होस् वा विद्यालय। यस्तोमा समाजका ससाना कुरालाई हरेक क्षेत्रले बेवास्ता गर्नु स्वाभाविक हो। हामीलाई पाल्ने किसानले कृषि विकास बैंकमा जान असहज महसुस गर्नु, किसानका खेतमा उखु सुक्नु। बेचेको उखुको पैसा समयमा नपाउँदा त्यसले उब्जाएको समस्याले तिनलाई बिचल्ली बनाउनु। अनि रगतपसिना बगाएर उब्जाएका गोलभेंडा, काँक्रा, खुर्सानी, बन्दा आदि हरिया तरकारी अति सस्तो मूल्यमा बिचौलियालाई बेच्न बाध्य हुनुपर्ने अवस्था हाम्रो वरिपरि छ भने अर्कोतिर सरकारको कृषि क्रान्तिका कुरा। कुनै तालमेल नै छैन यी दुई कुरामा। एउटा किसानको दिनरातको मेहनतको उत्पादन अवमूल्यन गरिँदै खेतबाट बिचौलियामार्फत किनिनु र आकासिएको मूल्यमा उपभोक्तासम्म पुग्नु, कक्षाकोठामा विद्यार्थीले प्रश्न सोध्न डराउनु, सर्वसाधारणले न्याय पाउन सडकमा उत्रन बाध्य हुनुजस्ता केही यस्ता सामान्य कुरा हुन्, जुन हरेक क्षेत्रका लागि विशेष महत्वको विषय बनाइनुपर्ने हो। त्यसको संवेदनशीलता सबै पक्षलाई महसुस गराइनुपर्ने हो। हिजोआज सर्वसाधारण किन अन्याय, पीडा हुँदा प्रहरीकहाँ जानुभन्दा पत्रकार रवि लामिछानेलाई पहिला सम्झिन्छ जबकि सरकारका विभिन्न निकाय त्योभन्दा नजिक वरिपरि नै रहेका हुन्छन्। यसले के देखाउँछ भने सामान्य कुराको संवेदनशीलता जसले बुझेको छ उसले आम नागरिकको विश्वास पनि जितेको छ। यो कुरा सरकारका सबै पक्षले मनन गर्न जरुरी छ। आम नागरिकको विश्वास जोगाउन जरुरी छ। कृषि क्रान्तिको सुरुवात किसानका खेतखेतमा घुम्ती सरकारी गाडीबाट किन गर्न सकिन्न ? जसमा किसानले आफ्ना उत्पादन उचित मूल्यमा बेच्न सक्थे। सामान्य ठानिने ससाना उद्यमहरूलाई प्रोत्साहित गर्न नसक्दा असामान्य अवस्थाको भोगाइ हाम्रोसामु छ। हामी आफ्नो संस्कृति जोगाउन बर्सेनि माघेसंक्रान्तिमा अर्बौंको तरुल र सक्खरखण्ड भारतबाट र जनैपूर्णिमामा लगाइने अर्बौं रुपैयाँ पर्ने जनै चीनबाट आयात गर्छौं। त्यस्तै तिहारका टीका, लक्ष्मी माताका फोटा, बत्ती, फूलमालासमेत छिमेकी देशबाट आयात गर्छौं। प्राकृतिक जडीबुटी बोरामा खाँदेर बेच्छौं र महँगो मूल्यमा ट्याब्लेट किन्छौं। हाम्रा बलिया पाखुरा अरूको देश बनाउन खटाउँछौं र आफू दिनानुदिन आयातमा निर्भरता बढाउँछौं। यी अवस्था तबसम्म रहन्छ जबसम्म समाजका ससाना कुरामा संवेदनशील भइँदैन। जसरी नैतिकताविहीन शिक्षाले समाजमा धूर्त दानवहरूको संख्या थपिदिन्छ त्यस्तै संस्कारविहीन राजनीतिले पनि समाजलाई विनाशतिर धकेल्छ। समाजका यस्ता ससाना कुरालाई विशेष महत्वका साथ राजनीतिक, आर्थिक, शैक्षिक र सांस्कृतिक सबैको विश्लेषण केन्द्रमा राखिने हो भने मात्रै वास्तविक रूपले समाज बुझेर त्यसका दृष्टिकोणका आधारमा नीतिनिर्माण गरिँदा सर्वसाधारणले महसुस गर्न सक्ने ससाना सकारात्मक परिवर्तनले समाज निर्माण हुन सक्छ। यसले के पनि स्पष्ट पार्छ भने कुनै पनि नीतिनिर्माण कार्यान्वयनका लागि सर्वप्रथम समाज नै बुझ्न आवश्यक हुन्छ र समाज बुझ्न उक्त समाजमा बस्ने एक सामान्य व्यक्तिको दैनिक भोगाइले भन्दा अन्य कुनै पनि विद्यावारिधिले प्रस्ट्याउन सक्दैन। त्यसैले पत्रपत्रिका जसमा सामान्य व्यक्ति र सामान्य विषयविशेष महत्वका साथ समावेश गरिनुपर्छ, सामान्य आवाज भएका पात्रहरू जसभित्र जीवनका वास्तविक भोगाइका चित्र प्रस्टै हुन्छ तिनलाई समेटिनुपर्छ, अन्यथा त्यस्ता पत्रपत्रिका वा पुस्तक अध्ययनले सामाजिक बुझाइ खुम्च्याइदिन्छ अर्थात् यी आधारले समाजको पूर्ण अध्ययन हुन सक्दैन। जब अध्ययन पूर्ण हुँदैन भने त्यसबाट निस्किने बुझाइ कसरी पूर्ण हुन्छ ? जब बुझाइ अधुरो रहन्छ भने त्यसका आधारमा निर्माण गरिने कार्ययोजना कसरी वास्तविक र पूर्ण हुन सक्छ ? अनि अधुरो प्रयासले पूर्ण सफलताको ग्यारेन्टी गर्न मिल्छ ? कुनै पनि सकारात्मक परिवर्तन जबसम्म जीवनमा महसुस गर्न सकिँदैन तबसम्म त्यसलाई विकास भन्न मिल्ला ? हाम्रो इतिहास हेर्ने हो भने प्रायः सरकार असफल भएका छन्। यसको कारण अक्षम जमातको बाक्लो घेराभित्र बसी सरकारले गर्ने कार्यशैली हो। उक्त बाक्लो घेरामा रहेकाहरू साँच्चैको देशप्रेमी, समाज बुझेका, त्यसमा रुझेका शिक्षक, कृषक, व्यापारी, मिडियाकर्मी, राजनीतिज्ञको हुँदो हो भने सुनमा सुगन्ध नै हुन्थ्यो। तर त्यसो नहुने हाम्रो परम्परागत शैली जहाँ विशेषज्ञताको सट्टा नातागोताका आधारमा सल्लाहकार नियुक्ति गरिन्छ, यसले सरकारलाई कसरी सफल बनाउला र ? ठूलाठूला कृषि क्रान्तिको सुरुवात किसानका खेतखेतमा घुम्ती सरकारी गाडीबाट किन गर्न सकिन्न ? जसमा किसानले आफ्ना उत्पादन उचित मूल्यमा बेच्न सक्थे भने अर्कोतिर सर्वसाधारणले पनि विषादिरहित उत्पादन उचित मूल्यमा पाउन सक्थे। सरकारका कतिपय लथालिंग बनेका ट्रेडिङ कर्पोरेसनहरूका कर्मचारी र संरचना पुनः प्रयोगमा ल्याउन सकिन्थ्यो। यसले वास्तविक किसानलाई आर्थिक सशक्तीकरण पनि गर्न सकिन्थ्यो। झा समाजशास्त्री हुन्।"
न्यायिक नेतृत्वका कार्यभार,"नागरिकमा न्यायको पहुँच घटेको छ। न्यायमा सबैको पहुँच अपेक्षित हुन्छ। थिति बस्न नसक्दा न्याय शक्ति हुनेको पहुँचमा गयो भन्ने गुनासा बढिरहेका छन्। न्यायलाई बिचौलियाको प्रभावमुक्त बनाउनु थप चिन्ताको विषय छ। न्यायपरिषद्मा राजनीति हाबी हुँदा न्यायाधीश नियुक्तिमा स्वतन्त्र र स्वच्छताको प्रश्न उठ्ने क्रम जारी छ। जसका कारण अदालतको प्रतिष्ठामा समेत आँच पुगेको छ। विगतका न्यायाधीश नियुक्तिमा कानुनी प्रक्रियाको पालना नभएको, राजनीतिक हस्तक्षेप, वरिष्ठता मिचिएको तथा समावेशी नभएका भन्ने विवाद सतहमै आए। न्यायाधीश नियुक्ति कहिल्यै विवादमुक्त हुन सकेन। यद्यपि न्यायपरिषद् ऐन र नियममा न्यायाधीश नियुक्तिका लागि २०४७ सालदेखि नै निश्िचत प्रक्रिया, मापदण्ड र योग्यता पनि नतोकिएको होइन। तर न्यायपरिषद्ले न्यायाधीश सिफारिस गर्दा परम्परा, प्रचलित विधि र अन्तर्राष्ट्रिय मूल्यमान्यता वास्ता नगरिएका गुनासोको सम्बोधन आवश्यक छ। न्यायाधीशविरुद्ध खराब आचरण, कार्यक्षमता अभाव, कानुनको तोडमोड, नजिर उल्लंघन, अनियमितताजस्ता थुप्रै उजुरी न्यायपरिषद्मा छन्। तर छानबिन र कारबाहीको विषय भने अन्धकारमै छ। उता प्रधानन्यायाधीशबाट सर्वोच्चकै न्यायाधीशलाई मुद्दाको पेशी तोक्दा सधैं प्रश्न उठ्ने गर्छन्। विगतमा पेशी तोकाइमा पनि शंकाउपशंका उब्जिए। प्रधानन्यायाधीशले गम्भीर र जटिल खालका मुद्दामा इमानदार न्यायाधीश तोक्नुपर्छ। वरिष्ठ वा अनुभवी भनेर मात्रै पनि हुँदैन। सिनियर र अनुभवी पनि कम इमानदार हुन सक्छ। जुनियर न्यायाधीश इमानदार नभएका पनि होइनन्। सर्वोच्चमै मुद्दाको चापले न्यायाधीश थिचिएका गुनासा पनि छन्। न्यायाधीशको सम्पत्ति सार्वजनिक र छानबिनको विषय न्यायिक नेतृत्वका लागि चुनौतीपूर्ण छ। यस विषयमा अहिलेसम्म न कुनै विधि छ न थिति। संवैधानिक निकायका पदाधिकारीको सम्पत्ति सार्वजनिक हुने तर न्यायाधीशको सम्पत्ति भने सधैं गोप्य रहनुपर्ने अवस्था पनि अन्त्य गरिनुपर्छ। सार्वजनिक हुँदा नै न्यायाधीशको पारदर्शिता देखियो भने भोलि कुनै न्यायाधीशमाथि चार्ज लाग्यो भने छानबिनमा मद्दत पुग्छ। सार्वजनिक नगरे पनि न्यायाधीशले सम्पत्तिबारेको जानकारी सर्वोच्च अदालतमा भने दिनुपर्छ। न्यायाधीश उच्च नैतिकता र जिम्मेवारीमा रहने पद भएकाले सबै विवरण सरोकारवालाले थाहा पाउनुपर्छ। पारदर्शी हुँदा स्वच्छता मात्र देखिँदैन आस्था पनि बढ्छ। न्यायपरिषद्ले पछिल्लो समयमा न्यायाधीशको भ्रष्टाचारमा देखिने गरी छानबिन गर्न सकेको छैन। यतिबेला उच्च र जिल्ला अदालतका केही न्यायाधीशमाथि छानबिन प्रक्रिया अघि बढाएर न्यायिक नेतृत्वले सकारात्मक सन्देश प्रवाह गरेको छ। तर पूर्णरूपमा ढुक्क हुनसक्ने अवस्था भने छैन। प्रभाव र परिणाम आगामी कदमबाट देखिनेछ। न्यायिक स्वतन्त्रता कायम राख्न दबाब र प्रभावमुक्त न्यायपालिका चाहिएको छ। न्यायाधीश स्वतन्त्रताका नाममा बढी स्वच्छन्द भए, आचारसंहिता कडाइपूर्वक लागू भएन भनेर औंला ठडिएका छन्। दशकअघिको अवस्थामा कसरी पुर्याउने भन्ने चुनौती छ। त्यसो त न्यायाधीशलाई स्वतन्त्र बनाएर मात्रै पनि हुँदैन, विनाहस्तक्षेप काम गर्ने वातावरण पनि आवश्यक छ। बाह्य हस्तक्षेपबाट न्यायाधीशलाई कसरी भयमुक्त बनाउने भन्ने जिम्मेवारी न्यायिक नेतृत्वको काँधमा छ। न्यायपालिकालाई एनजीओकरणको प्रभावबाट मुक्त बनाउने विषय पनि चुनौतीपूर्ण छ। नागरिकमा न्यायमा पहुँच घटेको मात्र नभई महँगोसमेत भएको छ। न्याय ठूलाबडा र हुनेखानेको पहुँचमा गएकाले उत्पीडित वर्गलाई अदालतसम्म आउन कठिन बन्दै गएको छ। न्यायनिसाफलाई विश्वासयोग्य बनाउन र कसरी कम खर्चिलो बनाउने भनेर ठोस योजनै ल्याउनुपर्ने आवश्यकता छ। महिला, वृद्धवृद्धा, थुनाका व्यक्ति, अंश, विपन्न वर्गको न्याय प्राप्तिमा मुद्दा ढिलाइ हुँदा पीडामा पीडा थपिँदैछ। पिछडिएको वर्गलाई साथमा लिएर न्यायमा पहुँचका लागि योजना तय हुन सके जनआस्था बढ्छ। भ्रष्टाचार र विकासका मुद्दा प्राथमिकतामा नपरेका गुनासाको सम्बोधन हुनुपर्छ न्यायिक नेतृत्वबाट। नेपाल बार एसोसिएसनले विगतमा संस्थागत गरिमा जोगाई व्यावसायिकतामा जोड दिएको थियो। राजनीतिक आस्था एकातिर पन्छाएर न्यायमा विवेकले काम गर्ने प्रचलन थियो तर अहिले दलीय कोटाकै आधारमा बोल्नेचल्ने अवस्था विद्यमान छ। म फलानोको कोटाबाट आएको न्यायाधीश, मलाई कसले के गर्न सक्छ र ? भन्ने मनोवैज्ञानिक भावनाले काम गरेको छ। स्वतन्त्र अस्तित्व मुस्किल छ। न्यायलाई चुस्तदुरुस्त राख्न अदालतको नियमित निरीक्षण र न्यायाधीशको गोप्य अनुगमन प्रभावकारी अस्त्र हो। अनुगमन गरेर मात्र पनि पुग्दैन। न्यायमा विचलन देखिए कारबाहीमा उत्रन आवश्यक छ। पूर्ववर्ती न्यायिक नेतृत्वले ल्याएको उच्चस्तरीय न्यायिक सुधार आयोगको अवधारणा पूरा गर्ने दायित्व पनि वर्तमान नेतृत्वसामु छ। संविधानले संघीयताको व्यवस्था गरेपछि न्यायपालिकाको क्षेत्राधिकारलगायत विषयमा सुधार आवश्यक छ। तल्लो तहसम्म न्याय विकेन्द्रित गर्ने संविधानले सुम्पेको अभिभारा पूरा गर्नुपर्ने दायित्व पनि छ। कानुन व्यवसायीको फी ले पनि न्याय महँगाले सर्वसाधारणको पहुँचमा वाधा पुग्यो भन्ने जनगुनासाको पनि सम्बोधन आवश्यक छ। कानुनव्यवसायीलाई नियमन र व्यवस्थित गर्ने बार काउन्सिल पनि हाँसको चाल न कुखुराको चाल जस्तो अवस्थामा छ। न्यायपालिकाको स्वतन्त्रता, गरिमा र प्रतिष्ठा उँचो राख्न बोलेर भन्दा पनि गरेर व्यवहारमा देखाउने जिम्मेवारी नयाँ प्रधानन्यायाधीशको काँधमा आएको छ। न्यायिक स्वतन्त्रता कायम राख्न दबाब र प्रभावमुक्त न्यायपालिका चाहिएको छ। तब मात्र शक्ति पृथकीकरणको सिद्धान्त सार्थक हुन्छ। बाह्य रूपले न्यायपालिकाको स्वतन्त्रतामाथि हुन सक्ने हस्तक्षेप रोक्न नयाँ नेतृत्वले सामथ्र्य देखाउनुपर्ने अवस्था नआओस् भनेर बेलैमा सजगता अपनाउनुपर्नेछ। कार्यकारी होस् वा जहाँसुकैबाट किन नहोस्, अवाञ्िछत हस्तक्षेप हुन नदिन नेतृत्वकै चट्टानी अडान चाहिन्छ। परिआए सर्वोच्चको फूलकोर्ट डाकेर बोल्ने साहस जुटाउन सक्नुपर्छ।"
ऐतिहासिक जितमा करण केसी म्यान अफ दि म्याच,काठमाडौं : नेपाली क्रिकेटले ऐतिहासिक सफलता हात पारेको खेलमा करण केसी म्याद अफ दि म्याच बनेका छन्। संयुक्त अरब इमिरेट्स (यूएई) विरुद्ध एक दिवसीय क्रिकेट शृङ्खला जितेको नेपालले टीट्वान्टी शृङ्खला हात पारेको हो। टीट्वान्टी शृङखलाको अन्तिम अर्थात् तेस्रो खेलमा नेपालले जित दर्ता गरेको खेलको हिरो करण केसी बनेका हुन्। नेपालको जितका लागि करण केसी एक्लैले एउटै ओभरमा दुई विकेट लिए। टस जितेर फिल्ड रोजेको यूएईलाई अन्तिम खेलमा नेपालले आठ विकेटको क्षतिमा १०५ रनको चुनौती दिएको थियो। नेपालबो ब्याटिङमा कप्तान पारस खड्का र सन्दीप जोराले महत्वपूर्ण योगदान दिए। टस जितेर फिल्ड रोजेको यूएईविरुद्धको ब्याटिङ गरेका करण छैटौं विकेटको रुपमा बाहिरिएका थिए। उनले पाँच बलमा १० रन मात्र बनाएका थिए। क्रिकेटमा ऐतिहासिक सफलता : टीट्वान्टी श्रृंखला पनि नेपाललाई
थ्रीस्टारलाई स्तब्ध पार्दै एपीएफ सेमिफाइनलमा,पोखरा : खेल सुरु भएको २६ सेकेण्डमै सन्तोष श्रेष्ठले गरेको एक मात्र गोलको मद्दतले सशस्त्र प्रहरीको एपीएफ क्लवले थ्रीस्टार क्लबलाई पन्छाउँदै पोखरामा जारी मनकामना केबलकार पोखरा कपको सेमिफाइनलमा प्रवेश गरेको छ । श्रेष्ठले प्रतियोगिताकै कम समयमा गोल गर्दै थ्रीस्टारलाई सुरुमै सरपाइज मात्र दिएन दबाबमा समेत पारेको थियो । पोखरा रंगशालामा आइतबार भएको खेलमा थ्रीस्टार क्लबलाई १० गोलले पराजित गर्दै एपीएफ पोखरा कप प्रतियोगितामा पहिलो सेमिफाइनलमा प्रवेश गर्ने टीम बनेको छ । राजिव लोप्चनले दिएको पासलाई उपयोग गर्दै श्रेष्ठले डिबक्सभित्रबाट सेकेन्डबार च्याप्दै प्रहार गरेको बल बिपक्षी गोलरक्षक एलन न्यापानेको हातमा टच हुँदै जाली चुमेको थियो । उद्घाटन खेलमा हिमालयन शेर्पा क्लबलाई २१ गोल अन्तरले पराजित गर्दै एपीएफ क्वाटर फाइनलमा प्रवेश गरेको थियो । थ्रीस्टार क्लब भने वाई पाएर सिधै क्वाटरफाईनलमा एपीएफ सँग भेट गरेको हो । एक गोलले पछि परेको थ्रीस्टारका लागि खेलको पाँचौं मिनेटमा सुनिल बलले प्रहार गरेको बल खेर गएको थियो । यसै गरी खेलको ४८ औं मिनेटमा बुद्धराज लिम्बुले सेकेण्डबार च्याप्दै हानेको बल बारमा लागेर बाहिरिएको थियो । यसैगरी खेलको ५९ औं मिनेटमा रञ्जिन धिमालले प्रहार गरेको बलले पनि खेर गएको थियो । थ्रीस्टारले खेलका अन्तिम समयमा पाएका केही राम्रा अवसर पनि खेर फालेको थियो । एपीएफले पनि गोल थप्ने केही अवसर खेर फालेको थियो । खेलको २६ औं मिनेटमा सशस्त्रका राजीव लोप्चनले हानेको प्रहार सेकेण्ड बार नजिकैबाट बाहिरिएको थियो । यसैगरी खेलको ५७ औं मिनेटमा लोप्चनले नै हानेको बल बिपक्षि गोलरक्षकले बचाउ गरे । खेलमा म्यान अफ दि म्याच को पुरस्कार सशस्त्र प्रहरीका डिफेन्स रमेश दंगालले पाए । खेलपछि प्रतिक्रिया दिदै थ्रीस्टार क्लबका प्रशिक्षक खेलको पहिलो मिनेटमै सरप्राइज गोल खाएपछि दबाबमा परेको सुनाए । विपक्षीको सुरुवाती अग्रतापछि रोक्ने रणनीति सफल भएको उनले बताए । आफ्ना खेलाडीले पाएका केही अवसर सदुपयोग गर्न नसकेको उनकाे भनाइ छ । एपीएफका प्रशिक्षक राजेन्द्र तामाङले खेलाडीले आफ्नो रणनीतिअनुसार खेल्दा सफलता मिलेको बताए । पहिलो मिनेटमै भएको गोललाई सरप्राइज गोल भन्दै त्यसपछि विपक्षीलाई रोक्ने रणनीति सफल भएको पसन सुनाए । जारी पोखरा कप अन्तर्गत भाेलिको खेल क्यारुनको डफिन्स टिम फेमिली र विभागीय टीम त्रिभुवन आर्मी क्लबबीच हुनेछ ।
पहिलो पटक नेपालले टीट्वेन्टी शृंखला जितेपछिको खुसी (फोटो फिचर),"काठमाडौं : अन्तर्राष्ट्रिय क्रिकेटमा एकपछि अर्को उपलब्धि हात पार्दै आएको नेपाली क्रिकेटले अर्को ऐतिहासिक सफलता हासिल गरेको छ। अघिल्लो साता पहिलोपटक एकदिवसीय शृंखला जितेर इतिहास रचेको नेपाली टोलीले आइतबार टीट्वेन्टी क्रिकेटमा पनि पहिलो शृंखला हात पार्यो। नेपालले आइतबार दुबईस्थित आईसीसी एकेडेमीमा खेलिएको तेस्रो तथा अन्तिम टीट्वेन्टी खेलमा घरेलु टोली संयुक्त अरब इमिरेट्स (यूएई)लाई १४ रनले हरायो। अन्तिम जितसँगै नेपालले तीन खेलको टीट्वेन्टी शृंखला २१ ले आफ्नो पक्षमा पारेको हो। शृंखलाको पहिलो खेलमा यूएई २१ रनले विजयी भएको थियो। दोस्रो खेलमा भने नेपाल चार विकेटले विजयी भएको थियो। वर्षाका कारण आइतबार भएको तेस्रो खेललाई १०१० ओभरमा झारिएको थियो। टस हारी पहिले ब्याटिङको निम्तो पाएको नेपालले निर्धारित १० ओभरमा आठ विकेट गुमाएर एक सय चार रन बनायो। जवाफी ब्याटिङमा ओर्लिएको यूएईले भने निर्धारित ओभरमा आठ विकेट गुमाएर ९० रनमात्र बनाउन सक्यो। नेपालका लागि कप्तान पारस खड्काले सर्वाधिक २९ रनको योगदान गरे। केवल १४ बलको सामना गरेका पारसले एक छक्का र चार चौका प्रहार गरे। सन्दीप जोराले पनि टोलीको खातामा २८ रन थपे। उनले केवल ११ बलको सामना गरी तीन छक्का हिर्काए। विकेटकिपर ब्याट्सम्यान विनोद भण्डारीले पनि १३ बलको सामना गरी एक छक्का र दुई चौकाको मद्दतले २१ रन जोडे। बलिङतर्फ पनि नेपाली खेलाडीको प्रदर्शन स्तरीय रह्यो। यूएईलाई लक्ष्यसम्म पुग्न नदिन करण केसी, अभिनाश बोहरा र ललित राजवंशीले किफायती बलिङ गर्दै दुईदुई विकेट लिए। सन्दीप लामिछाने र सोमपाल कामीले पनि एकएक विकेट हात पारे। यूएईका लागि साइमन अनवरले २० बलमा ३० र घुलाम साब्बरले १५ बलमा २५ रन बनाए पनि त्यसले टोलीको हारलाई टार्न सकेन। सन् २०१४ मा पहिलो पटक टीट्वेन्टी विश्वकप खेलेको नेपालले सोही वर्ष अन्तर्राष्ट्रिय क्रिकेट काउन्सिल (आईसीसी) बाट दुई वर्षका लागि टीट्वेन्टी टोलीको मान्यता पाएको थियो। यूएईविरुद्घ ऐतिहासिकल टीट्वेन्टी शृंखला जित्नुअघि पनि नेपालले दुईवटा टीट्वेन्टी शृंखला खेलेको थियो। तर, ती दुवै टीट्वेन्टी शृंखलामा नेपाल पराजित भएको थियो। नेपालले सन् २०१४ मा श्रीलंकामा हङ्कङसँग पहिलो टीट्वेन्टी शृंखला खेलेको थियो। उक्त शृंखलामा नेपाल १० ले पराजित भएको थियो। यद्यपि, उक्त शृंखलामा अरु खेल वर्षाले बिथोलेका कारण अन्तिम खेलमात्र सम्भव भएको थियो। अन्तिम खेलमा हङ्कङ्सँग दुई विकेटले पराजित भएको थियो। त्यसपछि सन् २०१५ मा नेपालले नेदरल्यान्ड्सँग चार खेलको टीट्वेन्टी शृंखला खेलेको थियो। उक्त शृंखलामा पनि नेपाल ३१ ले पराजित भएको थियो। यसअघि अघिल्लो साता नेपालले यूएईलाई नै २१ ले हराउँदै पहिलो पटक एकदिवसीय अन्तर्राष्ट्रिय शृंखला जितेको थियो।"
१४ बलमा २९ रन बनाएर पारस खड्का आउट,"काठमाडौं : टीट्वान्टी शृङ्खला अन्तर्गतको नेपाल र संयुक्त अरब इमिरेट्स (यूएई)बीचको तेस्रो खेल जारी छ। चौथो ओभरको रुपमा नेपालका कप्तान पारस खड्का २९ रन बनाएर आउट भएका छन् । १४ बल खेलेका पारसले एक छक्का र चार चौकाको मद्दतमा २९ रन बनाएका हुन्। पहिलो, दोस्रो र तेस्रो ओभरमा पवन शरार्फ, उपकप्तान ज्ञानेन्द्र मल्ल र दीपेन्द्रसिंह ऐरी आउट भएका थिए । पवन ०४ ओभरमा आउट भए भने २३ ओभरमा बाहिरिए। त्यैगरी तेस्रो ओभरको रुपमा दीपेन्द्रसिंह ऐरी ३३ ओभरमा आउट भएका हुन्। शरार्फ ४ बल खेल्दा शून्य रनमै आउट भए भने ज्ञानेन्द्रले ९ बलमा ११ रन बनाए। ऐरी भने ३ बलमा २ रन बनाएर आउट भएका हुन्। क्रिजमा विनोद भण्डारी र सन्दीप जोरा छन्। वर्षाका कारण खेल १० ओभरमा झारिएको छ। वर्षाका कारण रोकिएको नेपाल र यूएईको खेल १० ओभरमा छोट्याइयो तेस्रो ओभरमै नेपालको तीन विकेट गुम्यो"
वर्षाका कारण रोकिएको नेपाल र यूएईको खेल १० ओभरमा छोट्याइयो,काठमाडौं : टीट्वान्टी शृङ्खला अन्तर्गतको नेपाल र संयुक्त अरब इमिरेट्स (यूएई)बीचको तेस्रो खेल वर्षाका कारण निर्धारित समयभन्दा ढिला गरी सुरु भएको छ। २० ओभरको खेल १० ओभरमा झारिएको छ। निर्धारित समयभन्दा अढाइ घण्टा ढिलागरी खेल सुरु भएको हो। यूईले टस जितेर फिल्ड रोजेको छ। ओसिलो मैदानमा नेपालले पहिला ब्याटिङ गरिरहेकाे छ । कप्तान पारस खड्का र पवन शरार्फ क्रिजमा छन् । वर्षाका कारण दुबईस्थित अन्तर्राष्ट्रिय क्रिकेट काउन्सिल (आईसीसी) एकेडेमी ओभलमा २ : ३० मा हुने भनिएको खेल अवरुद्ध भएको थियो। अघिल्लो दुईमध्ये नेपाल र यूएईले एकएक खेल जितेकाले शृंखला ११ को बराबरीमा छ। शृंखला जित्न दुवै टोलीलाई यो खेल पनि जित्नु आवश्यक छ। पहिलो खेलमा यूएई २१ रनले विजयी भएको थियो। दोस्रो खेल नेपालले चार विकेटले जित्दै शृंखला बराबरी गरेको थियो। यसअघि यूएईविरुद्धको एकदिवसीय शृंखला २१ ले जितेको नेपालले आइतबार हुने तेस्रो तथा निर्णायक खेलसँगै टीट्वेन्टी शृंखलासमेत जित्ने योजना बनाएको छ। नेपालसामु अन्तिम टीट्वेन्टी खेल जित्दै केही ऐतिहासिक उपलब्धि हात पार्ने अवसर रहेको छ। नेपालले सन् २०१४ को टीट्वेन्टी विश्वकपपछि दुई वर्षका लागि टीट्वेन्टी टोलीको मान्यता पाएको थियो। सो अवसरमा नेपालले दुई टीट्वेन्टी शृंखलासमेत खेलेको थियो। यद्यपि नेदरल्यान्ड्स र हङकङविरुद्धको दुवै शृंखलामा नेपाल पराजित भएको थियो। नेदरल्यान्ड्ससँगको शृंखला नेपालले ३१ र वर्षाका कारण तीनमध्ये अन्तिम खेल मात्रै सम्भव हुँदा हङकङसँगको शृंखला १० ले गुमाएको थियो। त्यसैले आइतबारको अन्तिम खेल पनि जितेको अवस्थामा नेपालले अर्को ऐतिहासिक उपलब्धि हात पार्ने छ।
तेस्रो ओभरमै नेपालको तीन विकेट गुम्यो,"काठमाडौं : टीट्वान्टी शृङ्खला अन्तर्गतको नेपाल र संयुक्त अरब इमिरेट्स (यूएई)बीचको तेस्रो खेलको तेस्रो ओभरमै नेपालले दुई विकेट गुमाएको छ । पहिलो, दोस्रो र तेस्रो ओभरमा पवन शरार्फ, उपकप्तान ज्ञानेन्द्र मल्ल र दीपेन्द्रसिंह ऐरी आउट भएका हुन् । पवन ०४ ओभरमा आउट भए भने २३ ओभरमा बाहिरिए । त्यैगरी तेस्रो ओभरको रुपमा दीपेन्द्रसिंह ऐरी ३३ ओभरमा आउट भएका हुन् । क्रिजमा कप्तान पारस खड्का र सन्दीप जोरा छन् । शरार्फ ४ बल खेल्दा शून्य रनमै आउट भए भने ज्ञानेन्द्रले ९ बलमा ११ रन बनाए । ऐरी भने ३ बलमा २ रन बनाएर आउट भएका हुन् । वर्षाका कारण खेल १० ओभरमा झारिएको छ । वर्षाका कारण रोकिएको नेपाल र यूएईको खेल १० ओभरमा छोट्याइयो"
टीट्वान्टी शृंखलाको तेस्रो खेल : यूएईसँगको खेल केही बेरमा,काठमाडौं : नेपाली राष्ट्रिय क्रिकेट टोलीले संयुक्त अरब इमिरेट्स (यूएई)विरुद्ध जारी टीट्वेन्टी शृंखलाअन्तर्गत तेस्रो तथा निर्णायक खेल केहीबेरमा खेल्दै छ। दुबईस्थित अन्तर्राष्ट्रिय क्रिकेट काउन्सिल (आईसीसी) एकेडेमी ओभलमा हुने खेल दुवै टोलीका लागि महत्त्वपूर्ण रहेको छ। अघिल्लो दुईमध्ये नेपाल र यूएईले एकएक खेल जितेकाले शृंखला ११ को बराबरीमा छ। शृंखला जित्न दुवै टोलीलाई यो खेल पनि जित्नु आवश्यक छ। पहिलो खेलमा यूएई २१ रनले विजयी भएको थियो। दोस्रो खेल नेपालले चार विकेटले जित्दै शृंखला बराबरी गरेको थियो। यसअघि यूएईविरुद्धको एकदिवसीय शृंखला २१ ले जितेको नेपालले आइतबार हुने तेस्रो तथा निर्णायक खेलसँगै टीट्वेन्टी शृंखलासमेत जित्ने योजना बनाएको छ। नेपालसामु अन्तिम टीट्वेन्टी खेल जित्दै केही ऐतिहासिक उपलब्धि हात पार्ने अवसर रहेको छ। नेपालले सन् २०१४ को टीट्वेन्टी विश्वकपपछि दुई वर्षका लागि टीट्वेन्टी टोलीको मान्यता पाएको थियो। सो अवसरमा नेपालले दुई टीट्वेन्टी शृंखलासमेत खेलेको थियो। यद्यपि नेदरल्यान्ड्स र हङकङविरुद्धको दुवै शृंखलामा नेपाल पराजित भएको थियो। नेदरल्यान्ड्ससँगको शृंखला नेपालले ३१ र वर्षाका कारण तीनमध्ये अन्तिम खेल मात्रै सम्भव हुँदा हङकङसँगको शृंखला १० ले गुमाएको थियो। त्यसैले आइतबारको अन्तिम खेल पनि जितेको अवस्थामा नेपालले अर्को ऐतिहासिक उपलब्धि हात पार्ने छ।
अविनाश बोहोराले लिए दोस्रो विकेट,"काठमाडौं : यूएईलाई १०५ रनको चुनौती दिएको नेपालले खराब बलिङ गरेको छ । ४४ ओभरमा नेपालका लागि अविनाश बोहोराले दोस्रो विकेट लिएका छन् । पहिलो विकेट नेपालका लागि सोमपाल कामीले लिएका थिए । सोमपालले दोस्रो ओभरको अन्तिम बलमा युएईका आस्फाक अहमदलाई क्याच आउट गराएका हुन् । टस हारेर पहिले ब्याटिङको निम्तो पाएको नेपालले १० ओभर खेल्दै आठ विकेटको क्षतिमा १०४ रन बनाएको थियो । टीट्वान्टी शृङ्खला अन्तर्गतको तेस्रो खेल वर्षाका कारण १० ओभरमा झारिएको थियो। नेपालका लागि कप्तान पारस खड्काले १४ बलमा २९ रन बनाए भने सन्दीप जोराले ११ बलमा २८ रन बनाए। जोरा पाँचौ विकेटको रुपमा ८३ ओभरमा बाहिरिए । खराब सुरुवात गरे पनि कप्तान पारस र सन्दीपले ब्याटिङ सम्हालेका हुन्। कप्तान खड्का पाँचौ ओभरको अन्तिम बलमा आउट भए। १४ बल खेलेका पारसले एक छक्का र चार चौकाको मद्दतमा २९ रन बनाएका हुन् । पहिलो, दोस्रो र तेस्रो ओभरमा पवन शरार्फ, उपकप्तान ज्ञानेन्द्र मल्ल र दीपेन्द्रसिंह ऐरी आउट भए। पवन ०४ ओभरमा आउट भए भने २३ ओभरमा बाहिरिए। त्यैगरी तेस्रो ओभरको रुपमा दीपेन्द्रसिंह ऐरी ३३ ओभरमा आउट भएका हुन्। ज्ञानेन्द्रले ९ बलमा ११ रन बनाए। ऐरी ३ बलमा २ रन बनाएर आउट भए भने शरार्फ ४ बल खेल्दा शून्य रनमै आउट भए। छैटौं विकेटको रुपमा करण केसी पाँच बलमा १० रन बनाएर आउट भए । बिनोद साताै विकेटकाे रुपमा १३ बलमा २१ रन बनाएर आउट भए । आठाै विकेटकाे रुपमा सोमपाल कामी शून्य रनमै आउट भए । निर्धारित १० ओभरमा ८ विकेट गुमाउँदै १०४ रन बनाएको थियो।"
१० ओभरमा झारिएको खेलमा यूएईलाई १०५ रनको चुनौती,"काठमाडौं : १० ओभरमा झारिएको खेलमा नेपालले संयुक्त अरब इमिरेट्स (यूएई) लाई १०५ रनको चुनौती दिएको छ। टीट्वान्टी शृङ्खला अन्तर्गतको तेस्रो खेल वर्षाका कारण १० ओभरमा झारिएको थियो। नेपालका लागि कप्तान पारस खड्काले १४ बलमा २९ रन बनाए भने सन्दीप जोराले ११ बलमा २८ रन बनाए। जोरा पाँचौ विकेटको रुपमा ८३ ओभरमा बाहिरिए । खराब सुरुवात गरे पनि कप्तान पारस र सन्दीपले ब्याटिङ सम्हालेका थिए । कप्तान खड्का पाँचौ ओभरको अन्तिम बलमा आउट भए। १४ बल खेलेका पारसले एक छक्का र चार चौकाको मद्दतमा २९ रन बनाएका हुन् । पहिलो, दोस्रो र तेस्रो ओभरमा पवन शरार्फ, उपकप्तान ज्ञानेन्द्र मल्ल र दीपेन्द्रसिंह ऐरी आउट भए। पवन ०४ ओभरमा आउट भए भने २३ ओभरमा बाहिरिए। त्यैगरी तेस्रो ओभरको रुपमा दीपेन्द्रसिंह ऐरी ३३ ओभरमा आउट भएका हुन्। ज्ञानेन्द्रले ९ बलमा ११ रन बनाए। ऐरी ३ बलमा २ रन बनाएर आउट भए भने शरार्फ ४ बल खेल्दा शून्य रनमै आउट भए। छैटौं विकेटको रुपमा करण केसी पाँच बलमा १० रन बनाएर आउट भए । बिनोद साताै विकेटकाे रुपमा १३ बलमा २१ रन बनाएर आउट भए । आठाै विकेटकाे रुपमा सोमपाल कामी शून्य रनमै आउट भए । नेपालले आठ विकेटको क्षतिमा १०४ रन बनाएको हो । दुबईस्थित अन्तर्राष्ट्रिय क्रिकेट काउन्सिल (आईसीसी) एकेडेमी ओभलमा हुने खेल दुवै टोलीका लागि महत्त्वपूर्ण रहेको छ। अघिल्लो दुईमध्ये नेपाल र यूएईले एकएक खेल जितेकाले शृंखला ११ को बराबरीमा छ। शृंखला जित्न दुवै टोलीलाई यो खेल पनि जित्नु आवश्यक छ। पहिलो खेलमा यूएई २१ रनले विजयी भएको थियो। दोस्रो खेल नेपालले चार विकेटले जित्दै शृंखला बराबरी गरेको थियो। यसअघि यूएईविरुद्धको एकदिवसीय शृंखला २१ ले जितेको नेपालले आइतबार हुने तेस्रो तथा निर्णायक खेलसँगै टीट्वेन्टी शृंखलासमेत जित्ने योजना बनाएको छ। नेपालसामु अन्तिम टीट्वेन्टी खेल जित्दै केही ऐतिहासिक उपलब्धि हात पार्ने अवसर रहेको छ। नेपालले सन् २०१४ को टीट्वेन्टी विश्वकपपछि दुई वर्षका लागि टीट्वेन्टी टोलीको मान्यता पाएको थियो। सो अवसरमा नेपालले दुई टीट्वेन्टी शृंखलासमेत खेलेको थियो। यद्यपि नेदरल्यान्ड्स र हङकङविरुद्धको दुवै शृंखलामा नेपाल पराजित भएको थियो। नेदरल्यान्ड्ससँगको शृंखला नेपालले ३१ र वर्षाका कारण तीनमध्ये अन्तिम खेल मात्रै सम्भव हुँदा हङकङसँगको शृंखला १० ले गुमाएको थियो। त्यसैले आइतबारको अन्तिम खेल पनि जितेको अवस्थामा नेपालले अर्को ऐतिहासिक उपलब्धि हात पार्ने छ। वर्षाका कारण रोकिएको नेपाल र यूएईको खेल १० ओभरमा छोट्याइयो"
क्रिकेटमा ऐतिहासिक सफलता : टीट्वान्टी श्रृंखला पनि नेपाललाई,"काठमाडौं : नेपाली क्रिकेटले ऐतिहासिक सफलता हात पारेको छ। संयुक्त अरब इमिरेट्स (यूएई) विरुद्ध एक दिवसीय क्रिकेट श्रृंखला जितेको नेपालले पहिलो टी२० अन्तराष्ट्रिय क्रिकेट श्रृंखलाको उपाधिसमेत हात पारेको हो। टीट्वान्टी शृङखलाको अन्तिम अर्थात् तेस्रो खेलमा नेपालले युएईविरुद्ध १४ रनको जित दर्ता गरेको हो। नेपालका जितमा करण केसी एक्लैले एउटै ओभरमा दुई विकेट लिए। टस जितेर फिल्ड रोजेको यूएईलाई अन्तिम खेलमा नेपालले आठ विकेटको क्षतिमा १०५ रनको चुनौती दिएको थियो। नेपालकाे ब्याटिङमा कप्तान पारस खड्का र सन्दीप जोराले महत्वपूर्ण योगदान दिए। १०५ रनको लक्ष्य पछ्याएको यूएईले राम्रो सुरुवात गरे पनि नेपालका लागि सोमपाल कामी, अविनाश बोहोरा र सन्दीप लामिछानेले महत्वपूर्ण विकेट लिए। वर्षाका कारण आइतबारको खेल १० ओभरमा छोट्याइएको थियो । नेपाललाई जिताउने क्रममा कप्तान पारस खड्काले १४ बलमा सर्वाधिक २९ रन बनाए । सन्दीप जोराले ११ बलमा २८ रन बनाए। जोरा पाँचौ विकेटको रुपमा ८३ ओभरमा बाहिरिए । खराब सुरुवात गरे पनि कप्तान पारस र सन्दीपले ब्याटिङ सम्हाले। कप्तान खड्का पाँचौ ओभरको अन्तिम बलमा आउट भए। १४ बल खेलेका पारसले एक छक्का र चार चौकाको मद्दतमा २९ रन बनाएका हुन् । पहिलो, दोस्रो र तेस्रो ओभरमा पवन शरार्फ, उपकप्तान ज्ञानेन्द्र मल्ल र दीपेन्द्रसिंह ऐरी आउट भए। पवन ०४ ओभरमा आउट भए भने २३ ओभरमा बाहिरिए। त्यैगरी तेस्रो ओभरको रुपमा दीपेन्द्रसिंह ऐरी ३३ ओभरमा आउट भएका हुन्। ज्ञानेन्द्रले ९ बलमा ११ रन बनाए। ऐरी ३ बलमा २ रन बनाएर आउट भए भने शरार्फ ४ बल खेल्दा शून्य रनमै आउट भए। छैटौं विकेटको रुपमा करण केसी पाँच बलमा १० रन बनाएर आउट भए । बिनोद साताै विकेटकाे रुपमा १३ बलमा २१ रन बनाएर आउट भए । आठाै विकेटकाे रुपमा सोमपाल कामी शून्य रनमै आउट भए । नेपालले निर्धारित १० ओभरमा ८ विकेट गुमाउँदै १०४ रन बनाएको थियो। १०५ रनकाे लक्ष्य पछ्याउने क्रममा यूएई ९० रनमा समेटिएको हो । यसअघि पानी परेर ओसिलो भएको मैदानमा टस जितेर युएईले पहिले बलिङमा जाने निर्णय गरेपछि नेपालले ब्याटिङ गरेको थियो । नेपालले दिएको १०५ रनको लक्ष्य पछ्याउने क्रममा युएईका ओपनरले गतिलो सुरुवात गरेका थिए । युएईका लागि ओपनर घुलाम सबेरले १५ बलमा २५ रनको योगदान निए । त्यसैगरी साइमान अनवरले २० बलमा ३० रन बनाउन सफल भए । त्यसैगरी मोहम्मद बुताले ९ बलमा ११ रनको योगदान दिए । नेपालका लागि ऐतिहासिक जित दिलाउने क्रममा करण केसी, अविनाश बोहरा र ललित राजवंशीले समान २२ विकेट लिए । पहिलो ओभरमा महँगो सावित भएका सन्दीप लामिछानेले पनि एक विकेट लिन सफल भए । उनले २ ओभर बलिङ गर्दै २३ रन दिएर सबैभन्दा महँगा सावित भए । दुबईस्थित अन्तर्राष्ट्रिय क्रिकेट काउन्सिल (आईसीसी) एकेडेमी ओभलमा हुने खेल दुवै टोलीका लागि महत्त्वपूर्ण थियो। अघिल्लो दुईमध्ये नेपाल र यूएईले एकएक खेल जितेकाले शृंखला ११ को बराबरीलाई तोड्दै नेपालले २१ को जित निकालेको हो। टीट्वान्टी शृङ्खलाको पहिलो खेलमा यूएई २१ रनले विजयी भएको थियो। दोस्रो खेल नेपालले चार विकेटले जित्दै शृंखला बराबरी गरेको थियो। यसअघि यूएईविरुद्धको एकदिवसीय शृंखला २१ ले जितेको थियो। नेपालले सन् २०१४ को टीट्वेन्टी विश्वकपपछि दुई वर्षका लागि टीट्वेन्टी टोलीको मान्यता पाएको थियो। सो अवसरमा नेपालले दुई टीट्वेन्टी शृंखलासमेत खेलेको थियो। यद्यपि नेदरल्यान्ड्स र हङकङविरुद्धको दुवै शृंखलामा नेपाल पराजित भएको नेपालका लागि आइतबारको जित एतिहासिक बनेको हो । नेदरल्यान्ड्ससँगको शृंखला नेपालले ३१ र वर्षाका कारण तीनमध्ये अन्तिम खेल मात्रै सम्भव हुँदा हङकङसँगको शृंखला १० ले गुमाएको थियो।"
सन्दीप लामिछानेले लिए तेस्रो विकेट,"काठमाडौं : यूएईलाई १०५ रनको चुनौती दिएको नेपालले खराब बलिङ गरेको छ । नेपालका लागि सन्दीप लामिछानेले ५३ ओभरमा तेस्रो विकेट लिएका छन् । उनले यूएईका मोहमद उसमानलाई ३ बल खेल्दा दुई रनमै आउट गरेका हुन् । ४४ ओभरमा नेपालका लागि अविनाश बोहोराले दोस्रो विकेट लिए । पहिलो विकेट नेपालका लागि सोमपाल कामीले लिएका थिए । सोमपालले दोस्रो ओभरको अन्तिम बलमा युएईका आस्फाक अहमदलाई क्याच आउट गराए । टस हारेर पहिले ब्याटिङको निम्तो पाएको नेपालले १० ओभर खेल्दै आठ विकेटको क्षतिमा १०४ रन बनाएको थियो । टीट्वान्टी शृङ्खला अन्तर्गतको तेस्रो खेल वर्षाका कारण १० ओभरमा झारिएको थियो। नेपालका लागि कप्तान पारस खड्काले १४ बलमा २९ रन बनाए भने सन्दीप जोराले ११ बलमा २८ रन बनाए। जोरा पाँचौ विकेटको रुपमा ८३ ओभरमा बाहिरिए । खराब सुरुवात गरे पनि कप्तान पारस र सन्दीपले ब्याटिङ सम्हालेका हुन्। कप्तान खड्का पाँचौ ओभरको अन्तिम बलमा आउट भए। १४ बल खेलेका पारसले एक छक्का र चार चौकाको मद्दतमा २९ रन बनाएका हुन् । पहिलो, दोस्रो र तेस्रो ओभरमा पवन शरार्फ, उपकप्तान ज्ञानेन्द्र मल्ल र दीपेन्द्रसिंह ऐरी आउट भए। पवन ०४ ओभरमा आउट भए भने २३ ओभरमा बाहिरिए। त्यैगरी तेस्रो ओभरको रुपमा दीपेन्द्रसिंह ऐरी ३३ ओभरमा आउट भएका हुन्। ज्ञानेन्द्रले ९ बलमा ११ रन बनाए। ऐरी ३ बलमा २ रन बनाएर आउट भए भने शरार्फ ४ बल खेल्दा शून्य रनमै आउट भए। छैटौं विकेटको रुपमा करण केसी पाँच बलमा १० रन बनाएर आउट भए । बिनोद साताै विकेटकाे रुपमा १३ बलमा २१ रन बनाएर आउट भए । आठाै विकेटकाे रुपमा सोमपाल कामी शून्य रनमै आउट भए । निर्धारित १० ओभरमा ८ विकेट गुमाउँदै १०४ रन बनाएको थियो।"
क्रिकेट टिमलाई उपराष्ट्रपतिको बधाई,"काठमाडौं : उपराष्ट्रपति नन्दबहादुर पुन पासाङ नेपाली राष्ट्रिय क्रिकेट टिमलाई बधाई दिएका छन्। संयुक्त अरब इमिरेट्स (यूएई) विरुद्धको एक दिवसीय र ट्वान्टी२० अन्तर्राष्ट्रिय क्रिकेट श्रृङ्खला जितेर इतिहास बनाएको भन्दै उनले बधाई दिएका हुन्। जितसँगै इतिहास बनाएकोमा खुशी व्यक्त गर्दै नेपाली राष्ट्रिय क्रिकेट टिम, प्रशिक्षक र सम्पूर्ण नेपालीलाई उपराष्ट्रपति पुनले बधाई दिएका हुन्। इतिहास रचेर नेपालीलाई खुशी दिएकोमा राष्ट्रिय क्रिकेट टिमका प्रशिक्षक जगत टमटा, कप्तान पारस खड्का र उनको टिमप्रति विशेष धन्यवाद दिएका हुन्। सँगै उपराष्ट्रपति पुनले कम उमेरमै एक दिवसीय क्रिकेटमा अर्धशतक बनाउने रोहितकुमार पौडेल र ट्वान्टी२० अन्तर्राष्ट्रिय क्रिकेटमा कम उमेरमा अर्धशतकको रेकर्ड बनाउने सन्दीप जोरा लगायत विभिन्न रेकर्ड बनाउने खेलाडी धन्यवाद दिए। सिमित साधन स्रोतको बाबजुद राष्ट्रिय क्रिकेट टिमले उत्कृष्ट प्रदर्शन गरेर नेपालीलाई खुशी दिनु राष्ट्रकै गौरव र प्रतिष्ठा भएको उनको भनाइ छ। उपराष्ट्रपतिले क्रिकेट लगायत खेलकुदको विकासका लागि सुविधा सम्पन्न खेलमैदान निर्माण गर्नुका साथै लगानी वृद्धि गर्न सबै पक्षको ध्यानाकर्षण गराएको उनका प्रेस संयोजक मनोज घर्तीले जानकारी दिए।"
मदन भण्डारी गोल्डकप : सिग्नेचर मनाङलाई हराउँदै आर्मी च्याम्पियन,"इटहरी : सिग्नेचर मनाङ मर्स्याङ्दी क्लबलाई २० गोलले पराजित गर्दै त्रिभुवन आर्मी क्लबले दोस्रो मदन भण्डारी स्मृति इटहरी गोल्डकप फुटबल प्रतियोगिताको उपाधि जितेको छ। सुनसरीको इटहरी रंगशालामा शनिबार भएको फाइनलमा सिग्नेचर मनाङलाई पराजित गर्दै आर्मीले उपाधि जितेको हो। उपाधिसँगै आर्मीले नगद १६ लाख रुपैयाँ पुरस्कार पाएको छ। उपविजेतामा सीमित भएको सिग्नेचर मनाङले आठ लाख रुपैयाँमा चित्त बुझायो। आर्मीलाई जित दिलाउने क्रममा खेलको पाँचौ मिनेटमा लागि टंक बस्नेतले गोल गर्दै टोलीलाई सुरुवाती अग्रता दिलाएका थिए। १० गोलले पछि परेको सिग्नेचर मनाङले गोल फर्काउने प्रयास गरे पनि सफल हुन सकेन। सेमिफाइनलमा एकमात्र गोल गर्दै सिग्नेचर मनाङलाई उपाधि नजिक पुयाएका अफिज ओलाओले रेड कार्ड पाएर बाहिरिएपछि टोली १० जना खेलाडीमा सीमित भएको थियो। आर्मीको लागि खेलको अन्तिम मिनेटमा कप्तान भरत खवासले दोस्रो गोल गर्दै टोलीलाई २० गोलको जित दिलाए। फाइनल खेलको म्यान अफ दी म्यान आर्मीका विमल पाण्डे घोषित भए। उनले १० हजार रुपैयाँ पुरस्कार पाए। यस्तै प्रतियोगिताको सर्वोत्कृष्ठ खेलाडी आर्मीका टंक बस्नेत घोषित भए। उनले ४२ इन्चको टिभी र २५ हजार रुपैयाँ पाए। यस्तै आर्मीका विकेश कुथु, सिग्नेचर मनाङका सागर विक डिफेन्स, आर्मीका सन्तोष तामाङ मिडफिल्ड र आर्मीका कप्तान भरत खवास बेस्ट फर्डवार्ड घोषित भए। उनीहरुले जनही २० हजार रुपैयाँ पाए। उनी सर्वाधिक गोलकर्ता पनि बने। बेस्ट कोच पनि आर्मीकै चुनबहादुर थापा घोषित भए। उनले पनि २० हजार रुपैयाँ पाए। आयोजक राष्ट्रिय जागृती क्लबका उमेश राई उदीयमान खेलाडी घोषित हुँदै २४ इन्चको टिभी पुरस्कार पाए। विजेतालाई राष्ट्रिय खेलकुद परिषद्का सदस्यसचिव केशवकुमार विष्टले पुरस्कार प्रदान गरेका थिए।"
यूएईलाई जित्दै ऐतिहासिक उपलब्धि हात पार्ने दाउमा नेपाल,काठमाडौं : नेपाली राष्ट्रिय क्रिकेट टोलीले संयुक्त अरब इमिरेट्स (यूएई) विरुद्ध जारी टीट्वेन्टी शृंखलाअन्तर्गत तेस्रो तथा निर्णायक खेल आइतबार खेल्दै छ। दुबईस्थित अन्तर्राष्ट्रिय क्रिकेट काउन्सिल (आईसीसी) एकेडेमी ओभलमा हुने खेल दुवै टोलीका लागि महत्त्वपूर्ण रहेको छ। अघिल्लो दुईमध्ये नेपाल र यूएईले एकएक खेल जितेकाले शृंखला ११ को बराबरीमा छ। शृंखला जित्न दुवै टोलीलाई यो खेल पनि जित्नु आवश्यक छ। पहिलो खेलमा यूएई २१ रनले विजयी भएको थियो। दोस्रो खेल नेपालले चार विकेटले जित्दै शृंखला बराबरी गरेको थियो। यसअघि यूएईविरुद्धको एकदिवसीय शृंखला २१ ले जितेको नेपालले आइतबार हुने तेस्रो तथा निर्णायक खेलसँगै टीट्वेन्टी शृंखलासमेत जित्ने योजना बनाएको छ। नेपालसामु अन्तिम टीट्वेन्टी खेल जित्दै केही ऐतिहासिक उपलब्धि हात पार्ने अवसर रहेको छ। नेपालले सन् २०१४ को टीट्वेन्टी विश्वकपपछि दुई वर्षका लागि टीट्वेन्टी टोलीको मान्यता पाएको थियो। सो अवसरमा नेपालले दुई टीट्वेन्टी शृंखलासमेत खेलेको थियो। यद्यपि नेदरल्यान्ड्स र हङकङविरुद्धको दुवै शृंखलामा नेपाल पराजित भएको थियो। नेदरल्यान्ड्ससँगको शृंखला नेपालले ३१ र वर्षाका कारण तीनमध्ये अन्तिम खेल मात्रै सम्भव हुँदा हङकङसँगको शृंखला १० ले गुमाएको थियो। त्यसैले आइतबारको अन्तिम खेल पनि जितेको अवस्थामा नेपालले अर्काे ऐतिहासिक उपलब्धि हात पार्ने छ।

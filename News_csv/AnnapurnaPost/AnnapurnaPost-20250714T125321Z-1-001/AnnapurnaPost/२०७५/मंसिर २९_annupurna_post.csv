शीर्षक,विवरण
कसरी बन्छन् बेस्ट सेलर?,"अल्बर्टलाजलो बाराबासी अमेरिकीहरू वर्षमा औसत १२ देखि १३ पुस्तक पढ्छन्। तर प्रकाशित ३० लाखभन्दा बढी पुस्तकमध्येबाट पढ्ने पुस्तक छनोट गर्न अमेरिकी पाठकलाई धौधौ हुन्छ। अमेरिकामा हरेक वर्ष एक लाख नयाँ पुस्तक प्रकाशन हुन्छन्। तीमध्ये निकै कम पुस्तकले मात्र द न्युयोर्क टाइम्सको बेस्ट सेलर बन्न पुग्ने संख्यामा पाठक पाएका हुन्छन्। केही प्रश्न छन् : कसरी कुनै पुस्तक बेस्ट सेलर बन्न पुग्छ ? बेस्ट सेलरमा प्रायः कस्तो पुस्तक छनोट हुने गर्छ ? एक तथ्यांक वैज्ञानिक भएकाले मैले यी प्रश्नलाई तथ्यांककै माध्यमबाट पर्गेल्ने प्रयास गरें। उत्तरविद्यावारिधि (पोस्टडक) का शोधकर्ता बर्सु युसेसोको सहयोगमा हालै मेरो प्रयोगशालामा मैले अमेरिकीहरूको पढ्ने बानीलाई डाटा माइक्रोस्कोपमा राखी अध्ययन गरेको थिएँ। हामीले पछिल्लो दशकमा द न्युयोर्क टाइम्स बेस्ट सेलर को सूचीमा परेका दुई हजार चार सय ६८ आख्यान र दुई हजार २५ गैरआख्यान पुस्तकको बिक्रीलाई आधार मानेर त्यो अध्ययन गर्यौं। वास्तव जीवन, काल्पनिक एक्सन मलाई सबभन्दा मनपर्ने विधा हो विज्ञान। तर हामीले निकालेको तथ्यांकअनुसार विज्ञानका पुस्तक निकै कम मात्र पढिने रहेछ। झन्डै ११ प्रतिशतले मात्र विज्ञानका पुस्तक पढ्दा रहेछन्। व्यापार, इतिहास, खेलकुद, धर्म आदि विषयका पुस्तकका बीचमा आफ्नो ठाउँ बनाउन विज्ञानका पुस्तकले प्रतिस्पर्धा गर्दा रहेछन्। गैरआख्यानअन्तर्गत अन्य विषयका पुस्तकले पनि मुस्किलले बेस्ट सेलरको उडान भर्दा रहेछन्। त्यसको अर्थ के गैरआख्यानका कुनै पनि विषयका पुस्तकले बेस्ट सेलरको उडान भर्दैनन् त ? दुई हजार २५ गैरआख्यानका पुस्तकमध्ये आधाजति त आत्मसंस्मरण र जीवनी प्रकाशित हुने रहेछ। गैरआख्यानअन्तर्गत बेस्ट सेलरभित्र तिनै आत्मसंस्मरण र जीवनी समावेश छन्। अनि हामीले आख्यानको जाँच गर्यौं। प्रकाशकहरूले विशेषतः आख्यान प्रकाशनमा जोड दिएका छन्। समालोचकहरूबीच बहस भएका आख्यानलाई नै महŒवपूर्ण र सांस्कृतिक रूपमा सान्दर्भिक कृति मानिने रहेछ। समयान्तरमा तिनै पुस्तक विद्यालयहरूमा पढाइएको पनि पाइयो। तर पछिल्लो दसकमा आख्यानअन्तर्गत राखिएका आठ सय पुस्तक मात्र बेस्ट सेलर बनेका छन्। बेस्ट सेलरमा आख्यानले केवल ६७ प्रतिशत ओगटेको छ। जासुुसी कथा वा प्रेमकथा वा थ्रिलर जस्ता घटनाप्रधान पुस्तक नै बेस्ट सेलर बनेका छन्। डानियल स्टिल र क्लिभ कुस्लरले लेखेका त्यस्ता पुस्तक नै मुख्यतः बेस्ट सेलर बन्न सफल भएका छन्। घटनाप्रधान पुस्तक बिक्नु त्यति आश्चर्यको विषय होइन। तर केही मुठीभर लेखकका पुस्तक नै दोहोर्याइतेहेर्याई बेस्ट सेलरमा पर्नु भनेको अनपेक्षित हो। बेस्ट सेलर पुस्तकका लेखकमध्ये ८५ प्रतिशतका पुस्तक पटकपटक बेस्ट सेलर बनेका छन्। उदाहरणका लागि हामीले अध्ययन गरेको समयसीमाभित्र जासुसी तथा थ्रिलर उपन्यासकार जेम्स पेटरसनका मात्र ५१ वटा पुस्तक बेस्ट सेलर बनेका थिए। अर्कोतिर गैरआख्यान लेखकमध्ये १४ प्रतिशतले मात्र बेस्ट सेलरको कुर्सीमा एकभन्दा बढी पटक बस्ने मौका पाए। गैरआख्यान लेखनका लागि कुनै निश्चित विषयमा विशेषज्ञता हासिल गर्नुपर्ने भएकाले पनि यस्तो भएको हुनुपर्छ। एकजना लेखकले फुटबल वा तान्त्रिक विज्ञान वा आफ्नै जीवनबारे लेखे पनि दसवटा पुस्तक लेख्न त गाह्रै हुन्छ। बिक्री रेखा द न्युयोर्क टाइम्स बेस्ट सेलर अन्तर्गत पन्ध्रौं नम्बरमा कुनै पनि पुस्तकको नाम आउनेबित्तिकै प्रकाशकले त्यसको आवरणमा न्युयोर्क टाइम्स बेस्ट सेलर लेखिएको स्टिकर टाँस्न हतार गर्छन्। तीमध्ये एकचौथाइ पुस्तक त बेस्ट सेलर नामावलीमा छोटो समयका लागि मात्र झुलुक्क देखा पर्छन्। सर्वाधिक बिक्री भएको पुस्तकको नामावलीको पुच्छरमा एक साता मात्र देखा पर्ने पुस्तक पनि धेरै हुन्छन्। यसरी नामावलीमा चढेका पुस्तकमध्ये ३७ प्रतिशतसँग मात्र चार हप्तासम्म बेस्ट सेलरको नामावलीमा टिकिरहने शक्ति हुने गर्दछ। जम्मा आठ प्रतिशतले मात्र बेस्ट सेलरको पहिलो स्थान हासिल गरेका हुन्छन्। द न्युयोर्क टाइम्स बेस्ट सेलर नामावलीमा समावेश हुँदैमा कुनै पनि पुस्तकको बिक्री धेरै बढ्छ भन्ने कुनै ग्यारेन्टी गर्न सकिन्न। बेस्ट सेलरको ज्वरो भने एकदेखि तीन सातासम्म झर्ने गर्छ। केही अपवाद भने जहाँ पनि हुने गर्छ। काथरिन स्टकेटको पुस्तक द हेल्प १३१ सातासम्म बेस्ट सेलर सूचीमा टिकेको थियो। लाउरा हेलनब्रान्डको पुस्तक अनब्रोकन २०३ सातासम्म सर्वाधिक बिक्री भएको गैरआख्यानको नामावलीमा टिकेको थियो। आफ्नो पुस्तक बेस्ट सेलरको नामावलीमा समावेश गर्न कुनै ठूलो बिक्रेता (मेगा सेलर) लाई आग्रह गर्नुपर्छ भन्ने एकथरीको ठूलो भ्रम छ। द न्युयोर्क टाइम्स बेस्ट सेलर को नामावलीमा समावेश अधिकांश पुस्तकले प्रकाशनको पहिलो वर्ष १० हजारदेखि एक लाख प्रतिसम्म बिक्री गर्ने गर्छन्। मिलाने गिडोअनले लेखेको आत्मसंस्मरण द स्लिपरी यर (२००९) को वार्षिक बिक्री पाँच हजारभन्दा कम थियो। तथापि त्यो न्युयोर्क टाइम्सको नामावलीमा समावेश भएको थियो। यो कसरी सम्भव भयो? हाम्रो तथ्यांकले देखाएअनुसार कुनै पनि पुस्तक सार्वजनिक भएको केही समयसम्म बेस्ट सेलर नामावलीमा समावेश हुने सम्भावना ज्यादा हुने गर्छ। हाम्रो खोजले पुस्तकको बिक्रीले पनि अर्थतन्त्रको बिक्री रेखा पछ्याउने देखाएको छ। सबै पुस्तकको साप्ताहिक बिक्रीलाई एउटा गणितीय सूत्रमा चित्रण गर्न सकिन्छ। त्यस्तो बिक्री रेखाले पुस्तक सार्वजनिक भएलगत्तैको समयमा उचाइ लिने गर्छ। अर्थात् कुनै पनि पुस्तक सार्वजनिक भएको सुरुका केही साता धेरै बिक्री हुने रहेछ। आख्यानको बिक्री रेखा पुस्तक सार्वजनिक भएको सुरुका दुईदेखि ६ सातासम्म उचाइमा रहने गरेको छ। गैरआख्यानको सन्दर्भमा सार्वजनिक भएको सुरुका १५ साताभित्र कुनै पनि बेला बिक्री रेखाले उचाइ लिन सक्छ। क्रमशः पाठकको संख्या बढाउँदै गएको र अन्ततः न्युयोर्क टाइम्सको नामावलीमा समावेश भएका पुस्तकलाई बिक्री रेखाले उपेक्षा गरेको भन्ने तर्क गर्न सकिन्छ, तर व्यवहारमा त्यस्तो हुने गर्दैन। सबै समयको खेल हो अर्को शब्दमा भन्नुपर्दा समयको छोटो परखबाट कुनै पनि पुस्तकको सफलताबारे भविष्यवाणी गर्न सकिन्छ। बेस्ट सेलरको सूचीमा समावेश हुने बाटो वर्षैभरि फरकफरक हुने भएकाले कुनै पनि पुस्तक कुन समयमा सार्वजनिक भयो भन्नेले धेरै ठूलो महत्व राख्ने गर्छ। फेब्रुअरी वा मार्चमा केही हजार प्रति बिकेका पुस्तकसमेत बेस्ट सेलरको नामावलीमा समावेश हुन सक्छन्। तर डिसेम्बर बिदाको महिना भएकाले त्यतिबेला सार्वजनिक भई १० हजार प्रति बिकेका पुस्तकसमेत बेस्ट सेलरभित्र नपर्न सक्छ। त्यसो भए प्रकाशकले पुस्तक कहिले सार्वजनिक गर्नु ठीक होला ? यो भने प्रकाशककै अवस्थामा निर्भर हुने गर्दछ। प्रकाशकसँग बलियो (पाठकको) जनाधार छ र उसको चाहना बेस्ट सेलरभित्रै जसरी पनि पार्ने भन्ने छ भने फेब्रुअरी वा मार्चमा पुस्तक सार्वजनिक गर्नु राम्रो हुन्छ। द न्युयोर्क टाइम्स बेस्ट सेलर नामावलीमा समावेश हुँदैमा कुनै पनि पुस्तकको बिक्री धेरै बढ्छ भन्ने कुनै ग्यारेन्टी गर्न सकिन्न। अध्ययनले देखाएअनुसार कोही अपरिचित लेखकको पुस्तक भए मात्र त्यसको बिक्रीमा टेवा पुयाएको देखिन्छ। बेस्ट सेलरको ज्वरो भने एकदेखि तीन सातासम्म झर्ने गर्छ। पहिल्यै पाठकबीच राम्रो जनाधार बनाइसकेका लेखकका लागि बेस्ट सेलरमा समावेश हुनुको खासै ठूलो महत्व छैन। बरु अक्टोबर महिनाको उत्तरार्धतिर पुस्तक सार्वजनिक गर्न सके बिक्री प्रति बढ्ने अवस्था रहन्छ। क्रिसमसको किनमेल गर्नेका लागि डिसेम्बर महिनामा पुस्तक भण्डारमा पुस्तक राख्न सके बिक्रीले उचाइ हासिल गर्ने अध्ययनले देखाउँछ। सुखद् खबर के हो भने यदि तपाईं म धेरै पुस्तक लेखेर कुनै पनि पुस्तक बेस्ट सेलरमा नपरेको लेखक हुन्छु भन्नुहुन्छ भने तपाईंले अझै पनि ठूलो सफलता हासिल गर्ने सम्भावनाको ढोका खुला नै छ। हाम्रो विश्लेषणले बेस्ट सेलरमा परेका १४ प्रतिशत उपन्यासकारहरूका मात्र पहिलो उपन्यास नै बेस्ट सेलर बनेको देखाएको छ। अल्बर्टलाजलो बाराबासी संयुक्त राज्य अमेरिकाको नर्थइस्ट्रन विश्वविद्यालयको नेटवर्क विज्ञानका प्राध्यापक हुन्। (द कन्भरसेसन बाट अनुवाद : नीरज लबजू)"
त्यो जमानामा हेलिकप्टर उडाउँदा,"अठारदेखि बीस हजार फिटको उचाइमा उडाएर पनि पदयात्री र आरोहीको उद्धार गर्ने भएकाले भनिन्छ, नेपाल हेलिकप्टरको देश हो। विश्वकै अग्लो हिमालसहितको हिमशृंखला भएको देश हो नेपाल जसको ७७ प्रतिशत क्षेत्रफल हिमालपर्वतपहाडले ओगटेको छ। विश्वविख्यात भूगोलविद् बुन्स्डेनले नेपालको प्राकृतिक भूगोल तथा भौगोलिक नक्सालाई पाँच खण्डमा बाँडेका छन् उच्च हिमाल शृंखला, तिब्बती पठार, भित्री हिमाल, महाभारत पर्वतमाला र चुरे पहाड शृंखला तथा तराईको समतल भूमि। यिनै भित्री हिमाल अर्थात् उच्च हिमालका भित्री साँघुरा खोंचका उपत्यकामा लुक्ला, मनाङ, डोल्पा, जुम्ला, सिमीकोट, यारी आदि स्थान पर्छन्। यी भित्रीहिमालका बेंसी, तिब्बती पठार तथा महाभारत शृंखलामा गरी झन्डै तीन दर्जन स्थानमा विमानस्थलहरूको सञ्जाल निर्माण भएको छ। यो सञ्जाल नै नेपालको आधारभूत हवाई मार्ग हो। सवारी साधन पुग्न नसक्ने स्थानमा यातायात सुविधाका लागि निजी हेलिकप्टर सञ्चालनमा छन्। सरसामान ढुवानी, पदयात्री, आरोहीका लागि आवतजावत तथा आपत्कालीन उद्धारमा निजी हेलिकप्टर सहभागी हुन्छन्। नेपाल सरकारले आरोहणका लागि खुला गरेका हिमालका आधार शिविर हेलिकप्टर अपरेटर्सहरूले सञ्चालन गर्छन् भन्दा अत्युक्ति हुँदैन। नेपाल भ्रमणका लागि आएका पर्यटक दुर्घटनामा पर्दा, हिमालपहाडमा लेक लाग्दा तिनलाई भवितव्यबाट जोगाउने जिम्मेवारी आतिथेय देशको हुन्छ। त्यसैले हेलिकप्टर सञ्चालकले व्यावसायिकताको दृष्टिकोणले भन्दा पनि सेवाको हिसाबले रेस्क्युलाई पहिलो प्राथमिकतामा राख्ने गरेका छन्। लाइसेन्स नम्बर एक डिजाइनर आइगोर सिकोस्कीले दुई दशक लगाई तयार पारेको विश्वको पहिलो हेलिकप्टर भीएस ३०० को सफल उडान १३ मे १९४० मा भएको थियो। त्यसको २४ वर्षपछि नेपालमा एमआई ४ नामक हेलिकप्टर पहिलोपटक अवतरण भयो, काठमाडौंको गौचरनमा। हेलिकप्टर उडानको मेरो यात्रा पनि यसैसँग सुरु हुन्छ। उक्त हेलिकप्टर उडाउने तालिमको निम्ति मलाई र बबीविक्रम शाहलाई रूस पठाउने निर्णय गर्यो तत्कालीन मन्त्रिपरिषद्ले। फ्रुन्जेमा स्थापित रूसी वायु सेवाको उच्च तालिम केन्द्रबाट प्रशिक्षित भई पाइलटइनकमान्ड को लाइसेन्स लिई हामी फर्कियौं। यसरी सन् १९६४ मार्च १२ मा हवाई विभागबाट जारी भएको हेलिकप्टर लाइसेन्स नम्बर १ प्राप्त गरी म नेपालको पहिलो हेलिकप्टर चालकका रूपमा स्थापित हुन पुगें। फिक्स्विङ र रोटरविङ वायुयान समानान्तर उडाउने सुअवसर हवाई उडान पेसामा असामान्य मात्र होइन, दुर्लभ मानिन्छ। मैले यही दुर्लभ अनुभव लिन पाएँ। फिक्स्विङतर्प डकोटादेखि बोइङ ७५७ सम्मका हेलिकप्टर ३३ वर्ष उडाएँ। त्यस्तै रोटरविङतर्फ एमआई ४ देखि सुपरपुमासम्म २८ वर्ष उडाएँ। नागरिक उड्डयनमा समानान्तर उडान भर्ने विश्वमै एक मात्र चालक भएकाले नेपाली र नेपालकै लागि मात्र होइन, विश्वकै निम्ति यो नौलो विषय बन्न पुगेको छ। यति लामो अवधिको हवाई उडान क्रममा कुनै दुर्घटनाको सामना गर्नुनपरेकोलाई मैले सद्गुरुदेव खप्तडबाबाको आशीर्वाद सम्झेको छु। सोभियत युनियनले नेपाललाई चौध यात्रु क्षमताको दुइटा एमआई ४ हेलिकप्टर उपहार दिएको थियो। यी हेलिकप्टर बाग्लुङ, ओखलढुंगा आदि सहरमा नियमित उडान गर्थे। साथै चार्टर उडान, खाद्यान्न ढुवानी, विकास सामग्री एवं प्राकृतिक विपत्का बखत रेस्क्युरिलिभ कार्यमा प्रयोग गरिन्थे। यी दुई हेलिकप्टरले नेपालमा स्याउ खेती विकासमा प्रभावकारी भूमिका खेलेका छन्। राजा महेन्द्रको कास्मिर भ्रमणको बेला स्याउ फल्ने मौसम परेको रहेछ। जताततै लटरम्म स्याउ देखेपछि आफ्नै देशमा यसको खेतीको प्रयत्न किन नगर्ने भन्ने भावनाले उनले प्रशस्त स्याउको बिरुवा झिकाएका थिए। म र क्याप्टेन बबी शाहले झन्डै तीन हप्ता लगाई पूर्वको इलामदेखि पश्चिमको डडेलधुरासम्म सयौं हेलिकप्टर उडानमार्फत पहाडी भेकमा किसानलाई स्थानीय प्रशासनमार्पत निःशुल्क वितरण गर्ने गरी ती बिरुवा ढुवानी गरेका थियौं। आज मुस्ताङ, जुम्ला, डोल्पामा सफल भएको स्याउ खेती देख्दा पाँच दशक पुराना दिन सम्झनामा आउँछन्। त्यसबेला रोपिएका बिरुवाबाट किसान प्रोत्साहित भई समयानुकूल आधुनिकीकरण एवं विस्तार हुँदै आएको आजको विकसित स्याउखेती हो। नेपालको पहिलो हेलिकप्टर एमआई ४ ले देश विकासमा पुर्याएको यो अविस्मरणीय देन हो। राजा महेन्द्रका ६ ओटा शाही शिविरमा संलग्न भई अनेकौं उडान गर्ने अवसर मैले पाएको थिएँ। भारतीय प्रधानमन्त्री लालबहादुर शास्त्रीको कोसी बाँध निरीक्षणको उडान भर्ने अवसर मैले पाएको थिएँ। तर एमआई ४ हेलिकप्टरमा तीनवटा प्राविधिक जटिलता भएकाले नेपालमा पाँचछ वर्ष मात्रै सेवारत रह्यो। ती तीन जटिलता थिए पहिलो, पिस्टन इन्जिन हेलिकप्टर भएकाले उच्च हेलिप्याडमा भार बोक्ने क्षमता निकै कम; दोस्रो, हरेक पाँच सय घन्टामा हेलिकप्टर ओभरहल गर्नुपर्ने; तेस्रो, ओभरहलको निम्ति सोभियत संघमै लानुपर्ने। यी कारणले कार्यक्षमताका हिसाबले सफल भए पनि आर्थिक दृष्टिकोणले एमआई ४ मितव्ययी भएन। पहिलो हेलिकप्टरलाई म र बबी शाहले ओभरहलको निम्ति सोभियत युनियनको टर्मेज एयरपोर्टसम्म लगेका थियौं। काठमाडौंदेखि भारत, पाकिस्तान र अफगानिस्तान हुँदै त्यहाँसम्म पुर्याउन हामीलाई ३२ घन्टा लागेको थियो। विमानको सिलिङ (उच्चतम उड्न सक्ने क्षमता) १६ हजार पाँच सय फिट हो। हिन्दुकुश हिमाल पार गर्दा हामीले १६ हजार फिट माथि उडाएका थियौं। हेलिकप्टर तयार भएपछि रसियन चालकले हिन्दुकुश पार नगरी घुमाएर ल्याउँदा ७४ उडान घन्टा लागेको थियो। एयरफ्रेम पाँच सय घन्टामा र इन्जिन तीन सय घन्टामा ओभरहल गर्नुपर्ने हेलिकप्टर एमआई ४ ले त्यसपछि काठमाडौंको गौचर हवाई ग्राउन्डमै वि श्रान्ति लियो, सधैंका लागि। नेपाल वायु सेवा निगमले त्यसपछि सिंगापुरको निजी कम्पनीलाई (शा)नेवानि हेलिकप्टर सर्भिस को नाममा सेवा उपलब्ध गराउन दिएको थियो। यसले पर्यटकका लागि चार्टर एवं दृश्यावलोकन उडानमा सेवा पुर्याए पनि पुरानो मोडेलको बेल २०५ हेलिकप्टर भएकाले हिमाली भेकमा हुने उद्धार कार्यमा त्यसले साथ दिन सकेन। नेपाल सरकारले देशमै भएको हाई अल्टिच्युड मा प्रमाणित एलुवेट ३ हेलिकप्टरबाट त्यसलाई विस्थापित गर्ने गरी र्वायल एयर फ्लाइटको दुइटा हेलिकप्टरद्वारा शानेवानि हेलिकप्टर सर्भिस चार वर्ष सञ्चालन गर्यो। यो सेवाले हिमाली क्षेत्रमा पदयात्री तथा आरोहीहरूको हाईअल्टिच्युट रेस्क्युलगायत पर्यटन क्षेत्रमा प्रभावकारी सेवा प्रदान गरेको थियो। यो सेवा सञ्चालन गर्ने जिम्मेवारी मलाई दिइएको थियो। निजीको प्रवेश बहुदलीय प्रजातन्त्रपछि निजी क्षेत्रमा व्यावसायिक हेलिकप्टर सेवा प्रारम्भ भयो। नेपालमा १० वटा हेलिकप्टर संस्था सञ्चालनमा छन्। हालै यी कम्पनीका साझा संस्थाका रूपमा हेलिकप्टर सोसाइटी स्थापना भएबाट अपरेटरहरूबीच अस्वस्थ प्रतिस्पर्धा न्यून भई सकारात्मक रूपमा परस्परमा आफूआफूबीच परपूरक बन्नेछ, पूर्णता पाउनेछ भन्ने आशा तथा विश्वास गर्न सकिन्छ। यसले वायु सेवा कम्पनीहरूको अधिकार तथा हित संरक्षणका साथसाथै उडान सुरक्षाको स्तरमा समेत वृद्धि गराई उत्कृष्टता हासिल गर्न सहयोग पुर्याउन सक्छ। उडानका कठिनाइ तापक्रम र उचाइको आधारमा विमान उडानको स्तर निर्धारित हुने हुँदा अन्तर्राष्ट्रिय नागरिक उड्डयन संगठनले अन्तर्राष्ट्रिय वायुमण्डलीय अवस्थाको मापदण्ड परिकल्पना गरेको छ। जस्तैः समुद्रीतटको तापक्रम १५ डिग्री सेल्सियस। उच्च अक्षांश क्षेत्रमा तापक्रम कम हुने हुँदा युरोपको समुद्रतटमा १५ डिग्री सेल्सियस तापक्रम हुनु सामान्य हो, जसलाई आईएसए अवस्था भनिन्छ। तापक्रमको वृद्धि वा हेलिप्याडको उचाइ अग्लो भएअनुसार इन्जिन एवं विमानको कार्यक्षमता घट्दै जान्छ। नेपालको अधिकतम भूभाग उच्च हिमाल, अग्ला उपत्यका वा खोंचबेंसी एवं महाभारत पर्वतमालाले ओगटेको छ। यहाँको औसत वायुमण्डलीय अवस्था वायुमण्डलको अन्तर्राष्ट्रिय मापदण्ड (आईएसए) ले तोकेको तापक्रमभन्दा निकै बढी छ। नेपालको तापक्रम सामान्यतः आईएसए मापदण्डभन्दा २५ देखि ३० डिग्रीसम्मले बढी हुन्छ। मुस्ताङ, जुम्ला, डोल्पामा सफल भएको स्याउ खेती देख्दा पाँच दशक पुराना दिन सम्झनामा आउँछन्। इलामदेखि डडेलधुरासम्म पहाडी भेकमा स्याउका बीउ पुर्याउन म र बबी शाहले झन्डै तीन हप्ता हेलिकप्टर उडाएका थियौं। त्यसैले हेलिकप्टरको क्षमतामा ह्रास आउँछ। नेपाल प्राविधिक दृष्टिले हेर्दा दोहोरो मारमा परेको छ समुद्र तटभन्दा अग्लो हेलिप्याड एवम् अन्तर्राष्ट्रिय मापदण्डभन्दा झन्डै ३० डिग्री बढी तापक्रम। उड्डयनको भाषामा यस्तो अवस्थालाई हट एन्ड हाइ (गर्मी र अग्लो) भनिन्छ। यस्तो अवस्थामा उडान भर्नु निकै चुनौतीपूर्ण हुन्छ। यस्तो विषम परिस्थिति हुँदाहुँदै नेपालमा हेलिकप्टरले उडान भर्न थालेको भने पाँच दशकभन्दा बढी भइसकेको छ। नेपाल एक प्रयोगशाला विकसित देशले बजार निम्ति अनेकन मोडेलका हेलिकप्टर बनाउँछन्। उनीहरूले इन्जिन क्षमता, विश्वासलगायतका परीक्षणहरू टेस्टबेन्चमा र प्रोटोटाइप विमानमा वर्षांै लगाई टेस्टउडानबाट प्राविधिक रूपमा मूल्यांकन गरी प्रमाणित गरेका हुन्छन्। तथापि हाईअल्टिच्युट् सम्बन्धी परीक्षण भने निर्माताहरूले भौतिक रूपमै हिमालपर्वतमा गर्न चाहन्छन्। खरिदकर्तालाई विश्वास दिलाउनुका साथै अपरेसनल कार्यक्षमता, पद्धति तथा प्रक्रियामा विश्वास स्थापित गर्न उनीहरूको त्यस्तो चाहना हुन्छ। त्यस्तो परीक्षणका निम्ति नेपालजस्तो उपयुक्त प्रयोगशाला अरू हुन सक्दैन माउन्ट एभरेस्टकै सुविख्यात नामको कारणले पनि। एरोस्पेसियल, फ्रान्सको एलुवेट ३ हेलिकप्टरले पहिलोपटक लाङटाङ हिमालमा सन् १९७२ मा टेस्ट ल्यान्डिङ गरेको थियो। र्वायल एयर फ्लाइटको नाइनएनआरएबी हेलिकप्टरमा म र क्या लाह्ची (फ्रेन्च पाइलट) र शाही नेपाली विमान सेवाको एलुवेटमा दुई फ्रेन्च र एक नेपाली गरी पाँचजनाले लाङटाङको २० हजार पाँच सय ८० फिटमा पालैपालो अवतरण गरेका थियौं। मैले पहिलो तीन लैन्डिङ सफलतापूर्वक गरेपश्चात् अन्य चालकहरूले क्रमैसँग पालैपालो अवतरण गरेका थिए। बेल हेलिकप्टर निर्माताले सन् २००४ मा सम्बन्धित मन्त्रालयबाट स्वीकृति लिई बेल ५०७ मोडेलको हेलिकप्टर जोमसोममा शिविर खडा गरी एक हप्ताजति अन्नपूर्ण र धौलागिरिका विभिन्न उच्च स्थानमा उडाएका थिए। त्यतिबेला ती हेलिकप्टरले २१ हजार फिटसम्म सफलतापूर्वक उडान गरेका थिए। उक्त परीक्षण उडानका टेस्ट पाइलट क्याप्टेन इरिक थिए र नेपालको तर्पबाट क्या रामेश्वर थापा संलग्न थिए। सन् २००५ मे ४ मा युरोकप्टरका टेस्टपाइलट दिदिअर डेल्सालेर इक्युरल ३५०बी ३ हेलिकप्टरमा खुम्बु क्षेत्रको उडानमा गएका थिए। त्यतिबेला उनले नेपाल सरकारको स्वीकृतिविना अनधिकृत रूपमा सगरमाथा शिखरमा अवतरण गरेको समाचार आएपछि नागरिक उड्डयन प्राधिकरणले तिनलाई स्पष्टीकरण लिन बोलाएको थियो। उनले आफूले सगरमाथा शिखरमा अवतरण नगरेको बयान दिएका थिए। तर कानुनी कारबाही हुन लागेको आशंकामा नेपालबाट रातारात पलायन भएका थिए। नेपाल बाहिर गएपछि तिनले सगरमाथा शिखरमा अवतरण गरेको समाचार प्रकाशित गरेका थिए। यो सत्य हो भने उनको त्यो कार्य गैरकानुनी र अनैतिक हो। नेपालमा सञ्चालित हेलिकप्टरहरूले हाईअल्टिच्युट रेस्क्युमा निर्माताको निर्देशित अधिकतम उचाइको हाराहारीमा सफलतापूर्वक उडान गरिरहेका छन्। त्यसलाई प्राविधिक एवम् व्यावसायिक रूपमा उत्कृष्ट मानिएको छ। तर कहिलेकाहीं निर्माताले निर्धारित गरेको उचाइभन्दा अलि अग्लो ठाउँमा बिरामी देखेको अवस्थामा कोहीकोही बेसी आत्मविश्वासी भएर वा मानवीय कारणले निर्दिष्ट उचाइको सीमा उल्लंघन गर्ने अवस्था आउन सक्छ। तर नागरिक उड्डयन व्यवसायमा यस प्रकारको उडानलाई बहादुरी भनिँदैन, अपराध मानिन्छ। त्यसकारण व्यावसायिक चालक हमेसा हेलिकप्टर निर्माताको फ्लाइट म्यानुअलको सीमाभित्र रहनुपर्छ, यो कानुनी मान्यता हो। उद्धारको अनुपम उदाहरण सामान्यतः हवाई उद्धारको पहिलो उद्देश्य भनेको बिरामीलाई जतिसक्दो चाँडो सुरक्षित तथा नजिकको समुचित वा उपयुक्त अस्पतालमा पुर्याउनु हो। यो खास अवधिभित्र पूरा गर्नुपर्ने टाइम बाउन्ड अपरेसन (समयसीमा निर्धारित कार्य) हो। त्यसैले उद्धार उडान भर्दा प्राविधिक दृष्टिले तीन प्रमुख नीतिगत कार्य विधिवत् रूपमा सम्पन्न गर्नेतर्फ ध्यान पुर्याउन जरुरी हुन्छ। पहिलो, रेस्क्यु माग भएपछि तत्काल वा छिटोछरितो तरिकाले उडान सञ्चालन गरिनुपर्छ। दोस्रो, यस्तो उडान भर्दा चालक दलले सक्षमता, कुशलता तथा दक्षतापूर्वक उडान सम्पादन गर्नेतर्फ सचेत हुनुपर्छ। तेस्रो, यो बिरामीको जीवनमरणसँग सम्बन्धित संवेदनशील उडान भएकाले प्रभावकारी तरिकाले गरिनुपर्छ। उपरोक्त तीनमध्ये कुनै एकमा मात्रै कमजोरी भएमा बिरामीको ज्यान जान सक्छ। उद्धार उडान भनेकै आफ्नो ज्यान हत्केलामा राखी अर्काको जीवन बचाउन गरिने धर्म हो। त्यसमा लापरबाही वा नियतवश मानवीय त्रुटि हुनु हुँदैन। निर्माताले निर्दिष्ट गरेकोे सीमाभित्र रहेर र आफ्नो क्षमताको सीमा आफैंले आकलन गरेर एवं मौसमको अवस्थालाई ध्यानमा राखी उडान भर्नुपर्छ। नेपाल उड्डयन प्राधिकरणको तथ्यांकअनुसार २५ प्रतिशत हेलिकप्टर दुर्घटना सगरमाथा, धौलागिरि, मकालु, अन्नपूर्ण, कञ्चनजंगा र आमादब्लमका आधार शिविर वा उच्च क्याम्पमा भएका छन्। यसबाट हेलिकप्टर उडान कति जटिल र कठिन रहेछ भन्ने स्वतः प्रस्ट हुन्छ। नेपालमा अधिकांश हेलिकप्टर रेस्क्यु विदेशी नागरिकको निम्ति हुने गरेको छ। तर निजी क्षेत्रका हेलिकप्टर सेवा सञ्चालन भएको यति लामो अवधिमा कति पर्यटकको उद्धार भयो भन्ने तथ्यांक भेटिन्न। सम्बन्धित कार्यालयमै यस्तो संवेदनशील तथ्यांक नहुनु गम्भीर त्रुटि हो। तर एउटा अविस्मरणीय उद्धार कार्य भने नेपालमा भएको छ, जुन विश्वमै ऐतिहासिक हो। झन्डै दुई दशक पहिले समस्त हिमालयमा अत्यधिक हिमपात भएको थियो हिन्दुकुसदेखि कञ्चनजंगासम्म। नेपालमा १२१५ हजार फिटमा क्याम्पिङ गरिरहेका पदयात्री एवं आधार शिविरहरूमा रहेका तीन सय ५८ विदेशी नागरिकलाई तीन दिनभित्र नेपाली हेलिकप्टरले उद्धार गरेका थिए। ती चालकलाई अद्वितीय रेस्क्यु कार्य गरेवापत नेपाल सरकारले तक्माबाट विभूषित गरेको थियो। क्याप्टेन रामेश्वर थापा त्यसमध्येका एक हुन्। यसै हिमपातको सिलसिलामा भारतमा अमरनाथका दुई सय ६२ जना तीर्थयात्रीले ज्यान गुमाएका थिए। पदयात्रीहरूका लागि मात्र होइन, हिमाल आरोहीका लागि पनि नेपालमा उद्धार हुने गरेको छ। त्यसका लागि १८ देखि २० हजार फिटको उचाइमा समेत नेपाली पाइलटले उडान भर्ने गरेका छन्। उद्धार कार्य लाइफसेभिङ मिसन (जीवन जोगाउने अभियान) हो। उच्च हिमाली भेकमा प्रतिकूल मौसममा तथा अमैत्री वातावरणमा समेत अतिथि देवो भवः भावना लिएर पर्यटकको ज्यान बचाउन आफ्नो ज्यान हत्केलामा राखी उडान भर्नुपर्ने नेपाली हेलिकप्टर चालकको यो मानवीय, नैतिक एवं कर्तव्यनिष्ठ आचरण प्रशंसनीय छ। त्यसैले रोटरक्राफ्ट निर्माताहरू भन्छन् नेपाल हेलिकप्टरको देश हो।"
राष्ट्रिय टोलीबाट अन्तर्राष्ट्रिय प्रतियोगिता खेलेर बिदा हुने इच्छा अझै छ,"काठमाडौं : शनिबारको खेलसँगै अन्तर्राष्ट्रिय क्रिकेटमा ह्याट्रिक गर्ने पहिलो र शतक प्रहार गर्ने दोस्रो नेपाली खेलाडी शक्ति गौचनले करिअर टुंग्याएका छन् । १८ वर्ष खेलेका शक्तिलाई कीर्तिपुरस्थित त्रिवि क्रिकेट मैदानमा खेलाडीहरूले गार्ड अफ अनरसहित बिदाइ गरे । अरुले काँधमा बोकेर मैदान परिक्रमा गराउँदा उनले आँसु थाम्न सकेनन् । नेपाली क्रिकेटका लिजेन्ड्री फिगर शक्तिको बिदाइ खेलमा सयौं दर्शकले साथ दिए । उनले एभरेस्ट प्रिमियर लिग (ईपीएल) आफ्नो करिअरको अन्तिम घरेलु प्रतियोगिता हुने बताएका थिए । त्यसअनुसार उनको टोली पोखरा राइनोजले शनिबार अन्तिम खेल खेल्दा शक्ति अन्तिम पटक मैदानमा थिए । दोस्रो पालिमा मेरो बलिङको पालो आएपछि मात्रै करिअरको अन्तिम खेल खेल्दैछु भन्ने भाव आयो, शक्तिले अनुभव सुनाए, आफ्नो करिअरको अन्तिम ओभर बलिङ गर्दा छक्का र चौकाबाट बच्न पाए हुन्थ्यो भन्ने सोचिरहेको थिएँ । अन्त्यमा यो माहोलले भावुक बनायो । अहिलेसम्म तपाईंहरूले दिनुभएको मायाका लागि सबैलाई धन्यवाद दिन चाहन्छु । शक्तिले पहिले नै नेपालमा आयोजना हुने अन्तर्राष्ट्रिय प्रतियोगिता खेलेर राष्ट्रिय टोलीबाट बिदा लिने घोषणा गरिसकेका थिए । उनका लागि त्यो अवसर अहिलेसम्म जुरेको छैन । र, जुर्ने सम्भावना पनि कम छ । त्यसैले बिदा हुँदै गर्दा उनी केही दुःखी पनि थिए । यद्यपि आफूले सोचेजस्तै बिदाइ पाउने आशा उनले मारिहालेका छैनन् । मैले फेरि त्यही कुरा गर्दा घाउ कोट्याएजस्तो हुन्छ । मैले अपेक्षा गर्नुभन्दा पनि अरूले गर्नुपर्ने हो । तर, क्यान नभएको अवस्थामा त्यसको सम्भावना कम देखेको छु, शक्तिले भने, राष्ट्रिय टोलीबाट अन्तिम पटक अन्तर्राष्ट्रिय प्रतियोगिता खेलेर बिदा हुने इच्छा र आशा अझै छ । शक्ति नेपाली क्रिकेटका यस्ता खेलाडी हुन्, जसले सबैभन्दा बढी समय राष्ट्रिय टोलीबाट खेलेका छन् । सन् २००२ मा एसीसी ट्रफीअन्तर्गत ओमानविरुद्धको खेलबाट सिनियर राष्ट्रिय टोलीमा डेब्यु गरेका शक्तिले त्यसयता निरन्तर १६ वर्ष खेले । राष्ट्रिय टोलीमा उनको छवि अलग छ । उनी फरकफरक भूमिकामा भए पनि सधैं मुख्य खेलाडी रहे । खेल जीवनको सुरुमा उनी ब्याट्सम्यान थिए । तर करिअरको अन्तिम वर्षमा आइपुग्दा उनी पहिलो नम्बरको स्पिन बलर बन्न पुगे । उनले राष्ट्रिय टोलीबाट यी दुवै भूमिकामा कीर्तिमानी प्रदर्शन गरेका छन् । शक्तिले अन्तर्राष्ट्रिय क्रिकेट काउन्सिल (आईसीसी) विश्वकप छनोटअन्तर्गत सन् २००५ मा इटालीविरुद्धको खेलमा एक सय तीन बलमा अविजित एक सय ६ रनको शतकीय पालि खेलेका थिए । यस्तै सन् २०१२ को मार्चमा आईसीसी टीट्वेन्टी विश्वकप छनोटअन्तर्गत डेनमार्कविरुद्धको खेलमा ह्याट्रिक विकेट लिएका थिए । नेपाली क्रिकेटले अन्तर्राष्ट्रिय प्रतियोगितामा आफ्नो बलियो उपस्थिति जनाउन सुरु गर्दादेखिका प्रमुख खेलाडी शक्तिले टोलीको पछिल्ला सबै सफलतामा महŒवपूर्ण योगदान पुयाएका छन् । नेपालले सन् २०१२ मा पहिलोपटक एसीसी ट्रफीको उपाधि जित्दा, टीट्वेन्टी विश्वकपका लागि छनोट पक्का गर्दा र पहिलोपटक सन् २०१४ मा बंगलादेशमा भएको टीट्वेन्टी विश्वकप खेल्दाको ऐतिहासिक क्षणमा उनी टोलीका मुख्य खेलाडी थिए । साथै गत मार्चमा नेपाली टोलीले पहिलोपटक एकदिवसीय टोलीको मान्यता पक्का गर्दा पनि उनी टोलीसँगै थिए । त्यसैले खेलजीवनबाट बिदा लिए पनि शक्तिलाई यही कीर्तिमान र योगदानबाट नेपाली क्रिकेटले सधैं सम्झिरहने छ । सन्यासपछि आफूले धेरै कुरा मिस गर्ने उनको भनाइ छ । अहिले नै मलाई सोध्नुहुन्छ भने म बोल्नसक्ने अवस्थामा छैन, शक्तिले भने, तर, पहिलो कुरा यो मैदानलाई मिस गर्नेछु । यो क्षणलाई मिस गर्नेछु र धेरै कुरालाई मिस गर्नेछु । उनले सन् २०१४ मा विश्वकप खेल्नु आफ्नो जीवनकै अविस्मरणीय क्षण भएको बताए । उनले आगामी दिनमा कुनै पनि हैसियतमा नेपाली क्रिकेटका लागि योगदान पुर्याउन प्रस्ताव आएको अवस्थामा आफू सधैं तयार रहेको पनि बताए । शक्ति गौचनले लिए संन्यास"
विशाल मेमोरियल गोल्डकप पुस २८ देखि,"वीरगन्ज : वीरगन्जका पूर्वराष्ट्रिय फुटबल खेलाडी स्वर्गीय विशालजंग राणको स्मृतिमा पुस २८ गतेदेखि विशाल मेमोरियल गोल्डकप हुने भएको छ। विशाल मेमोरियल फाउण्डेशनले पुष २८ देखि माघ ५ गतेसम्म दोश्रो टुबोर्ग विशाल गोल्डकप फुटबल प्रतियोगिता गर्न लागेको हो। शनिबार वीरगन्जमा पत्रकार सम्मेलन गरेर फाउण्डेनशले प्रतियोगिताको बारे जानकारी दिएको हो। वीरगन्जको नारायणी रंगशालामा हुने प्रतियोगितामा नेपाल र भारतका आठ टिमको सहभागीता रहने फाउण्डेशनका अध्यक्ष अनिलप्रसाद कलवारले जानकारी दिए। प्रतियोगिताको विजेता टिमले कपसहित नगद पाँच लाख ५५ हजार पाँच सय ५५ र उपविजेताले दुई लाख ७७ हजार सात सय ७७ रुपैयाँ पुरस्कार प्राप्त गर्नेछन्। प्रतियोगिताका सर्वोत्कृष्ट खेलाडीलाई मोटरसाइकल र प्रत्येक खेलका म्यान अफ दी म्याचलाई पाँच हजार रुपैयाँ प्रदान गर्ने आयोजकले जनाएको छ। प्रतियोगितमा कुल ५१ लाख ९८ हजार तीन सय ३२ रुपैयाँ खर्च हुने अनुमान गरिएको छ। पत्रकार सम्मेलनमा, फाउण्डेशनका संस्थापक अध्यक्ष रुपकराज पाण्डे, सल्लाहकार शिवशंकर पटेल, अखिल नेपाल फुटबल संघ पर्साका अध्यक्ष दिवाकरकृष्ण मानन्धर, नेपाल पत्रकार महासंघ पर्साका अध्यक्ष श्याम बन्जारा, प्रदेश उपाध्यक्ष केसी लामिछानेलगायतको उपस्थिति थियो।"
शक्ति गौचनले लिए संन्यास,काठमाडौं : नेपाली क्रिकेटका चर्चित बलर शक्ति गौचनले संन्यास लिएका छन्। शनिबार एभरेस्ट प्रिमियर लिग (ईपीएल) अन्तर्गत पोखरा पल्टनबाट खेल्दै शक्तिले संन्यास घोषणा गरेका हुन्। शक्तिले संन्यास घोषणा गरेको खेलमा पोखरा चितवन टाइगर्ससँग पराजित भएको छ। शक्ति पोखराको उपकप्तानको जिम्मेवारीमा थिए। शनिबारको खेलमा चितवन टाइगर्ससँग पोखरा ७ विकेटले पराजित भएको हो। गत असारमै अन्तराष्ट्रिय क्रिकेटबाट संन्यास लिएका शक्तिले राष्ट्रिय टोलीबाट एक खेल खेल्दै सन्यास लिने तयारी गरेका थिए। यद्यपी शनिबार नै उनले संन्यास घोषणा गरेका हुन्। शक्तिले क्रिकेट खेलबाट संन्यास लिए पनि अबको दिनमा क्रिकेट क्षेत्रकै लागि काम गर्ने घोषणा गरेका छन्।
एभरेस्ट प्रिमियर लिग : बाहिरियो पोखरा,"काठमाडौं : पोखरा राइनोज एभरेस्ट प्रिमियर लिग (ईपीएल) क्रिकेट प्रतियोगिताबाट बाहिरिएको छ । शुक्रबार जित्नै पर्ने दबाबमा रहेको खेलमा काठमाडौं किङ्स इलाभेनसँग पाँच विकेटले पराजित भएसँगै पोखरा प्रतियोगिताको उपाधि होडबाट बाहिरिएको हो । पोखराले शुक्रबार प्रतियोगितामा चौथो खेलमा चौथो पराजय बेहोरेको हो । पोखराले अब राउन्ड रोबिन लिगको बाँकी रहेको आफ्नो अन्तिम खेलमा जित हात पारेको अवस्थामा समेत प्ले अफ चरणको यात्रा सम्भव हुने छैन । जितसँगै काठमाडौंले भने प्ले अफ चरणको सम्भावना बलियो बनाएको छ । काठमाडौंले तेस्रो खेलबाट दोस्रो जित हात पारेको हो । त्रिवि क्रिकेट मैदानमा आइरिस खेलाडी केभिन ओब्राइनको अल राउन्ड प्रदर्शनमा काठमाडौंले जित निकालेको हो । ओब्राइनले ३५ बलमा अविजित ५४ रन जोड्दै दुई विकेट पनि लिँदा एक सय ६६ रनको लक्ष्य काठमाडौंले निर्धारित ओभरको अन्तिम चार बल अघि पाँच विकेट गुमाएर पार गरेको हो । आफ्नो पालीमा तीन छक्का र चार चौका प्रहार गरेका ओब्राइन म्यान अफ दी म्याचसमेत चुनिए । उनले टोलीलाई विजयी बनाउँदा खुसी व्यक्त गरे । सायद आज मेरो दिन थियो । बल र ब्याटमा राम्रो प्रदर्शन भयो, ओब्राइनले भने, टोलीको जितमा योगदान पुयाउँदा खुसी लागेको छ । उनीबाहेक कप्तान रोहन मुस्तफाले ३१ बलमा थप ४० रनको योगदान गरेका थिए । नियमित कप्तान सोमपाल कामी अझै चोटमुक्त भई नसकेकाले शुक्रबार पोखराविरुद्धको खेलमा मुस्तफाले काठमाडौंको कप्तानी गरेका थिए । त्यसअघि त्रिवि मैदानमा टस हारी पहिले ब्याटिङ गरेको पोखराले निर्धारित २० ओभरमा ६ विकेट गुमाउँदै एक सय ६५ रनको योगफल तय गरेको थियो । पोखराका लागि प्रारम्भिक ब्याट्सम्यान रिचर्ड लेभीले ३८ तथा कप्तान काइजर र पल कघलिनले समान ३७३७ रनको योगदान गरेका थिए । दक्षिण अफ्रिकी लेभीले २१ बलको आफ्नो पालीमा तीन छक्का र चार चौका प्रहार गरेका थिए भने स्कटिस काइजरले २५ बलमा ६ चौका र इङ्लिस कघलिनले एक छक्का र एक चौका प्रहार गरेका थिए । टोलीको पराजयपछि पोखराका कप्तान कोइजरले राम्रो खेल्दा खेल्दै पराजित प्रतियोगिताबाट बाहिरिनु पर्दा दुःख लागेको प्रतिक्रिया दिए । सायद प्रतियोगिताभरि नै हामीले फिल्डिङमा खराब प्रदर्शन गर्यौं । प्रत्येक खेलमा दुईचार वटा क्याच ड्रप भए, उनले भने, प्रत्येक खेलमा ठूलो योगफल तय गरेर पनि प्रतियोगिताबाट बाहिरिँदा दुःख लागेको छ । काठमाडौंका कप्तान मुस्तफाले सबैको मेहनतमा जित सम्भव भएको बताए । आज सबैले राम्रो खेले । सबैको मेहनतमा जित सम्भव भएको छ । चार वर्षअघि नेपालमा यूएई (राष्ट्रिय टोलीबाट) बाट खेल्न आउँदा यहाँको क्राउडले मेरो समर्थन गरेका थिएनन् । आजको खेलमा घरेलु दर्शकको पनि साथ पाइयो, मुस्तफाले भने, आगामी खेलमा पनि यस्तै प्रदर्शनसहित सीधै फाइनल पुग्न चाहन्छौं । चितवनको सम्भावना बाँकी, विराटनगर दबाबमा शुक्रबारको पहिलो खेलमा विराटनगर वारियर्सलाई पाँच रनले पराजित गर्दै चितवन टाइगर्सले प्ले अफ चरणको सम्भावना जीवितै राखेको छ । त्यसका लागि चितवनले शनिबार हुने पोखराविरुद्धको खेलमा जित हात पारेर मात्रै पुग्ने छैन, विराटनगरको बाँकी अन्तिम खेलको नतिजासमेत कुर्नु पर्नेछ । विराटनगरका लागि भने चितवनसँगको पराजयपछि लिग प्ले अफ चरणमा स्थान सुरक्षित गर्न काठमाडौंविरुद्ध हुने आफ्नो अन्तिम खेलमा कुनै पनि अवस्थामा जित अत्यावश्यक बनेको छ । त्रिवि मैदानमा टस हारी पहिले ब्याटिङ गरेको चितवन टाइगर्सले निर्धारित ओभरमा चार विकेट गुमाउँदै एक सय ९६ रनको योगफल तय गरेको थियो । जवाफी ब्याटिङमा आएको विराटनगरले निर्धारित ओभरमा आठ विकेट गुमाउँदा एक सय ९१ रन मात्रै जोड्न सकेपछि चितवनले प्रतियोगितामा पहिलो जित दर्ता गराएको हो । चितवनको जितमा ब्याटिङतर्फ बेलायती खेलाडी जोन सिम्पसन ४४ बलमा ७८ रन जोडे भने र बलिङतर्फ ललित भण्डारीले चार विकेट लिए । बेलायतको यू१९ राष्ट्रिय टोलीबाट समेत खेलिसकेका सिम्पसनले आफ्नो पालीमा पाँच छक्का र ६ चौका प्रहार गरे । यस्तै दीपेन्द्रसिंह ऐरीले २२ बलमा ३२ तथा सन्दीप सुनारले २२ बलमा ३० रन जोड्दा अर्का बेलायती खेलाडी जर्ज स्कट १० बलमा २४ रन जोड्दै अविजित रहे । ललित म्यान अफ दी म्याचसमेत चुनिए । उनी बाहेक सागर ढकालले पनि तीन विकेट लिएका थिए । विराटनगरका लागि बाबरले ४२ बलमा ९० रनको योगदान दिए पनि टोलीको जित सम्भव भएन । ललितको बलमा आउट हुनुअघि बाबरले आठ छक्का र पाँच चौका प्रहार गरेका थिए । पराजयपछि विराटनगरका कप्तान पारसले फिल्डिङ र ब्याटिङमै कमजोरी भएको बताए । आज फिल्डिङमा केही कमजोरी गर्यौं । अतिरिक्त रनहरू गए । बाबरले राम्रो ब्याटिङ गरे तर ब्याटिङमा फेरि पनि सुधार आएन, पारसले भने, हारको कारण त्यही बन्यो । अब राउन्ड रोबिन लिग चरणको अन्तिम खेल गर या मरको अवस्थामा आइपुगेको छ । चितवनका कप्तान पृथु बाँस्कोटाले पहिलो जितले ठूलो राहत मिलेको प्रतिक्रिया दिए । अब केही आशा पलाएको छ । यसअघिका खेलमा राम्रो गर्दागर्दै पनि पराजय बेहोर्दै आइरहेका थियौं, पृथुले भने, आजको खेल निक्कै राम्रो भयो । आगामी खेलमा यही रफ्तारलाई कायम राख्न चाहन्छांै । बाबरको छक्काले क्षति चितवनविरुद्धको खेलमा विराटनगरका हङकङेली खेलाडी बाबर हायातले छक्का प्रहार गरेको बलले लागेर ईपीएल आयोजक जोहरा स्पोटर्स म्यानेजमेन्ट कम्पनीका मालिक आमिर अख्तरको गाडीमा क्षति पुगेको छ । बाबरले प्रहार छक्का प्रहार गरेको बलले लाग्दा पार्किङ गरिराखेको अख्तरको गाडीको अगाडिको सिसा फुटेको हो । एक हात क्याच लिनेलाई ५० हजार जारी ईपीएलअन्तर्गत विराटनगरविरुद्धको खेलमा चितवनका बेलायती खेलाडी जर्ज स्कटले छक्का प्रहार गरेको बललाई एक हातले क्याच लिएका कृष्णबहादुर भण्डारीले ५० हजार पाउने भएका छन् । आयोजकले टेलिभिजन फुटेजमार्फत एक हातले क्याच लिएको निश्चित गरी उनलाई रकम हस्तान्तरण गरिने जनाएको छ । आयोजकले खेलको दौरान छक्का आएको बललाई एक हातले क्याच लिने दर्शकलाई ५० हजार पुरस्कार प्रदान गर्ने जनाउँदै आएको छ ।"

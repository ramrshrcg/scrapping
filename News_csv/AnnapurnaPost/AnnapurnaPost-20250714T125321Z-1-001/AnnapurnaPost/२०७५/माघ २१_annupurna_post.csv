शीर्षक,विवरण
विचलित नीतिकूटनीति,"अमेरिकामाथिको क्षेप्यास्त्र प्रहार नेकपाको नीति हो कि ओली सरकारको पनि ? भेनेजुएला प्रकरणमा सत्तारुढ नेपाल कम्युनिस्ट पार्टीका अध्यक्ष एवं पूर्वप्रधानमन्त्री पुष्पकमल दाहालले कटु आलोचना गर्दै अप्रत्यासित रूपमा सार्वजनिक भएको गैरकूटनीतिक तथा आक्रामक प्रेस विज्ञप्तिको महाशक्ति राष्ट्र अमेरिकाले तीव्र असन्तुष्टि व्यक्त गरेपछि गम्भीर कूटनीतिक तरंग उत्पन्न भएको छ। दाहालको विज्ञप्ति सार्वजनिक भएको तेस्रो दिन अमेरिकी दूतावासले परराष्ट्र मन्त्रालयसँग नेपाल सरकारको धारणा माग गर्नु, नेपाली राजदूत अर्जुन कार्कीसँग अमेरिकी विदेश मन्त्रालयले स्पष्टीकरण लिनु तथा सरकारले कूटनीतिक समुदायलाई गरेको ब्रिफिङमा राजदूत र्यान्डी बेरीको अनुपस्थितिले अर्थपूर्ण कूटनीतिक सन्देश दिएको छ। यद्यपि दाहालको बहुविवादास्पद विज्ञप्तिप्रति असन्तुष्टि व्यक्त गर्दै अमेरिकाले सरकारको धारणा माग गरेको तेस्रो दिन उक्त प्रकरणलाई सामान्यीकरण गर्ने उद्देश्यले परराष्ट्र मन्त्रालयले अर्को कर्मकाण्डी र अमूर्त विज्ञप्ति सार्वजनिक गर्यो। तर सरकारको विज्ञप्तिबाट पनि सन्तुष्ट नभएको समाचार सार्वजनिक भएपछि भेनेजुएला प्रकरणको अमेरिकी असन्तुष्टिको घनत्व र आयतन कति गहन रहेछ भन्ने पुष्टि भएको छ। त्यसैले भेनेजुएलाको कम्युनिस्ट सत्ता र शासन तथा कम्युनिस्ट सिद्धान्तप्रति विशेष सम्बन्ध तथा अमेरिकाप्रति रोष प्रतिविम्बित भएको दाहालको अपरिपक्व र आवेशपूर्ण विज्ञप्ति तथा प्रधानमन्त्री केपी ओलीको कच्चा कूटनीतिको कारणले उत्पन्न भएको अनावश्यक विवादले गम्भीर परिणाम ल्याउन सक्ने प्रारम्भिक संकेत देखिएको छ। भेनेजुएला प्रकरणको वास्तविकता २०४२ मा कूटनीतिक सम्बन्ध स्थापना भएको औपचारिकताबाहेक सात समुद्रपारिको भेनेजुएलासँग नेपालको कुनै पनि राजनीतिक, आर्थिक तथा व्यापारिक सम्बन्ध र साइनो छैन, नेकपा र भनेजुएला एकीकृत समाजवादी पार्टीको भाइचारा सम्बन्धबाहेक। तर नेपालसँग बेलायतपछि सन् १९४७ अप्रिल २५ मा दोस्रो कूटनीतिक सम्बन्ध स्थापित भएको देश तथा राजनीतिक, कूटनीतिक, विकास तथा प्रतिरक्षा साझेदारी र विधिको शासनको दृष्टिले विशिष्ट सम्बन्ध भएको अमेरिकामाथि दाहालले कूटनीतिक क्षेप्यास्त्र किन प्रहार गरे ? जनयुद्ध कालमा विद्रोही नेताको हैसियतमा सरकार र सैन्य निकायसँग राजनीतिक र सैन्य जोखिम लिने दाहालले अहिले शान्तिकालमा सत्तारुढ दलको अध्यक्षको हैसियतमा महाशक्ति राष्ट्र अमेरिकासँग कूटनीतिक जोखिम किन उठाए ? अमेरिकामाथिको क्षेप्यास्त्र प्रहार नेकपाको नीति हो कि ओली सरकारको पनि ? डाभोसमा रहेका ओलीसँग परामर्श गरी विज्ञप्ति जारी गरेका हुन् कि दाहालको एकल निर्णयमा आकस्मिकरूपमा छापामार शैलीमा ? बहुचर्चित विज्ञप्ति प्रकरणले नेपालअमेरिका तत्कालीन र दीर्घकालीन सम्बन्धमा कस्तो प्रभाव पर्ला ? यस्ता केही जटिल सैद्धान्तिक तर अनुत्तरित प्रश्नहरू खडा भएका छन्। त्यसैले आकस्मिक रूपमा विस्फोट भएको भेनेजुएला प्रकरणका बारेमा वस्तुनिष्ठ विश्लेषण गर्नु नेपालको राष्ट्रिय स्वार्थ र राष्ट्रहितको दृष्टिले अपरिहार्य छ। ऽदाहालले उक्त बहुविवादास्पद विज्ञप्ति सार्वजनिक गर्नुमा प्रमुख रूपमा दुई कारण छन्, पहिलो नेकपा र भेनेजुएला एकीकृत समाजवादी पार्टीबीचको भाइचारा सम्बन्ध र कम्युनिस्ट सत्ताप्रति नेकपाको समर्थन। दोस्रो संयुक्त राष्ट्रसंघका साथै अमेरिका, बेलायत, जर्मनी, फ्रान्सलगायतका पश्चिमा लोकतान्त्रिक देशहरूले नेपालको संक्रमणकालीन न्याय सम्बन्धमा दुई साताअघि जारी गरेको विज्ञप्तिको प्रत्युत्तर। दशक लामो द्वन्द्वकालीन मानव अधिकार हनन तथा संक्रमणकालीन न्याय सम्बन्धमा तत्कालीन विद्रोही माओवादीका अध्यक्ष दाहालका आफ्नै समस्या र स्वार्थहरू छन्। विस्तृत शान्ति सम्झौता, सर्वोच्च अदालतको फैसला र पीडितकेन्द्रित प्रक्रिया अनुशरण गरी संक्रमणकालीन न्याय निष्कर्षमा पुर्याउन पश्चिमा देशहरूले सरकारलाई सार्वजनिक आह्वान गरेका थिए। त्यसैले पश्चिमा देशहरूको मानव अधिकारमैत्री तथा पीडितकेन्द्रित सुझावप्रति आक्रोशित भई दाहालले विज्ञप्ति सार्वजनिक गरेको घामजत्तिकै छर्लंग छ। दाहालले मात्रै होइन, विश्व आर्थिक मञ्चमा सहभागी हुन स्विजरल्यान्डको डाभोस पुगेका नेकपाका अर्का अध्यक्ष एवं प्रधानमन्त्री ओलीले पनि युरोपीय भूमिबाटै कूटनीतिक भाषा र नरम शैलीमा पश्चिमा देशहरूलाई सोही प्रकृतिको जवाफ दिएका थिए। ओलीले पनि दाहालले जस्तै संक्रमणकालीन न्यायका नाममा गुटबन्दी र चलखेल नगर्न अन्तर्राष्ट्रिय समुदायलाई सचेत गराउँदै आइडोलजिकल बायसनेस (ओलीको शब्दमा) का आधारमा उक्त विज्ञप्ति आएको अर्थपूर्ण टिप्पणी गरेका थिए। त्यसैले नेकपाका अध्यक्षद्वय ओली र दाहालको भाषा र शैली आंशिक रूपमा फरक थियो। तर सन्देश र संकेत समान थियो संक्रमणकालीन न्याय तथा अमेरिका र पश्चिमा लोकतान्त्रिक देशहरू। त्यसैले विज्ञप्ति कूटनीति नेकपा र दाहाल तथा सरकार र ओलीको रूप फरक भए पनि सार समान देखिन्छ। परराष्ट्र मन्त्रालयले विज्ञप्ति जारी गरिसकेपछि दाहालको सचिवालयको नाममा गत शुक्रबार पुनः पूर्व विज्ञप्तिप्रति प्रतिबद्ध भएको अर्को विज्ञप्ति जारी गरिएपछि उक्त वास्तविकता पुष्टि भएको छ। त्यसैले अमेरिकासँग निरन्तर कूटनीतिक जुहारी खेलेर सरकार र दाहालले के सन्देश दिन खोजेका हुन् ? कूटनीतिमा संकेत नै पर्याप्त हुन्छ, तर सरकारले सन्देशसमेत बुझेन। ओली कूटनीति को दृष्टान्त क्षेत्रीय तथा अन्तर्राष्ट्रिय मामिलामा दृष्टिकोण राख्ने हो भने ओली सरकार बनेपछि क्षेत्रीय तथा अन्तर्राष्ट्रिय दूरगामी प्रभाव राख्ने केही महत्वपूर्ण घटनाक्रम विकास भएका छन्। भूराजनीतिक र सामरिक दृष्टिकोणले महत्वपूर्ण हिन्द महासागरका टापु राष्ट्रहरू तथा सार्ककै सदस्य राष्ट्रहरू श्रीलंका र माल्दिभ्समा केही महिनाअगाडि राजनीतिमा ज्वारभाटाहरू आएका थिए। तर सार्कको अध्यक्ष नेपाल सरकार र नेकपाको धारणा सार्वजनिक भएन। नेपालका चार लाखभन्दा बढी कामदार भएको तथा १५ अर्बभन्दा बढी वार्षिक रेमिटेन्स नेपालमा आउने कतारमा नाकाबन्दी भएको करिब १८ महिनाभन्दा बढी भयो। तर नेकपा र सरकारको धारणा हालसम्म सार्वजनिक भएको छैन। सन् २०१४ मा क्रिमियाको स्वतन्त्र अस्तित्व समाप्त भई रसियामा विलय गराउँदा दाहाल अध्यक्ष भएको तत्कालीन क्रान्तिकारी माओवादी कम्युनिस्ट पार्टीको एक शब्द सार्वजनिक भएन भने माओवादीसम्मिलित सरकारले पनि एक शब्द उल्लेख गरेन। तर भेनेजुएलाको आन्तरिक राजनीतिक, आर्थिक, व्यापारिक र सामरिक स्वार्थ भएका चीन र रसियाभन्दा पनि दाहालको विज्ञप्ति आक्रामक हुनुपर्ने रहस्यमय कारण के हो ? अब स्वाभाविक प्रश्न उठेको छ दुईतिहाइ कम्युनिस्ट सरकारको विदेश नीतिका मार्गनिर्देशक सिद्धान्त र आधारहरू के हुन् ? लोकतान्त्रिक अमेरिका र कम्युनिस्ट भेनेजुएलाप्रतिको दृष्टिकोणको आधार के हो ? के राजनीतिक वाद (माक्र्सवाद, विदेश नीतिको प्राथमिकता विश्वव्यापीरूपमा कम्युनिस्ट भाइचारा प्रवद्र्धन गर्नु हो भने तटस्थ र असंलग्न परराष्ट्र नीतिबाट सरकार विचलित भएको छ, जुन नेपालको राष्ट्रहित र कूटनीतिक सन्तुलनको दृष्टिले जोखिमपूर्ण छ। लेनिनवाद र माओवाद) र सिद्धान्त (कम्युनिस्ट) का आधारमा नेपालले विदेश नीति अनुशरण गरेको हो ? के नेपालको विदेश नीतिको प्राथमिकता विश्वव्यापीरूपमा कम्युनिस्ट भाइचारा प्रवद्र्धन गर्नु हो ? हो भने नेपालको मौलिक, तटस्थ र असंलग्न परराष्ट्र नीतिबाट सरकार विचलित भएको छ, जुन नेपालको राष्ट्रहित र कूटनीतिक सन्तुलनको दृष्टिले जोखिमपूर्ण छ। वाद र सिद्धान्तका आधारमा विदेश नीति अख्तियार गर्ने हो भने नेकपा माक्र्सवादी र लेनिनवादी तथा माओवादीबीच एकीकरण भई बनेको नेकपाको उत्तरी छिमेकी चिनियाँ कम्युनिस्ट पार्टी, सरकार र देशसँग कति प्रगाढ र विशिष्ट सम्बन्ध होला ? उक्त परिवेशमा दक्षिणी लोकतान्त्रिक भारत र कम्युनिस्ट चीनबीच कसरी सन्तुलित कूटनीति अख्तियार गर्ला ? यक्षप्रश्न खडा भएको छ। अमेरिकाको विदेश नीतिको उच्च र दीर्घकालीन महत्वको हिन्दप्रशान्त क्षेत्रमा नेपालको केन्द्रीय भूमिकाका बारेमा अमेरिकी विदेशमन्त्री माइकल रिचार्ड पोम्पेओसँग गहन संवाद गरी परराष्ट्रमन्त्री प्रदीप ज्ञवाली काठमाडौं फर्केको ४५ दिन पनि नबित्दै सोही पार्टीका अध्यक्षले अमेरिकालाई साम्राज्यवादी भनी आरोप लगाउनु कति उचित र नैतिक ? अमेरिकाले भेनेजुएलामा कम्युनिस्ट सरकारको विरुद्धमा साम्राज्यवादी कू गरेको हो भने किन हिन्दप्रशान्त क्षेत्रका बारेमा अमेरिकासँग नेकपाको सरकारले गहन संवाद गरेको ? हिन्दप्रशान्त क्षेत्रमा साम्राज्यवादको विस्तार गर्न ? त्यसैले कम्युनिस्ट सरकारको नीतिगत असंगति वा अन्योल हो कि कूटनीतिक विचलन ? कूटनीति हो कि पुतलीको खेल ? सरकारको असफल प्रयास दाहालको विज्ञप्ति, अमेरिकाको असन्तुष्टि र ओली अभिव्यक्तिको सरकारको विदेश नीति र संक्रमणकालीन न्याय सम्बन्धमा गम्भीर अन्योल र विरोधाभाषपूर्ण परिवेश उत्पन्न भएपछि ड्यामेज कन्ट्रोल गर्ने उद्देश्यले ओलीकै उपस्थितिमा सरकारले आकस्मिक रूपमा गत शुक्रबार कूटनीतिक समुदायलाई ब्रिफिङ गर्यो। कूटनीतिक समुदायलाई आश्वस्त पार्ने उद्देश्यले परराष्ट्रमन्त्री ज्ञवालीले परराष्ट्र नीतिको आधार संयुक्त राष्ट्रसंघको वडापत्र, पञ्चशील, तटस्थता, असंलग्नता भएको लिखित मन्तव्य राख्दै लोकतान्त्रिक प्रणाली र मानव अधिकारप्रतिको प्रतिबद्धता पटकपटक दोहोर्याइरहेका थिए भने कूटनीतिक सन्तुलन र दातृ राष्ट्रहरूसँगको विकास साझेदारीलाई विशेष जोड दिएका थिए। यसैगरी संक्रमणकालीन न्याय सम्बन्धमा अन्तर्राष्ट्रिय समुदायबाट प्रत्यक्ष वा परोक्षरूपमा उठेका प्रश्नहरूको प्रत्युत्तर दिँदै विस्तृत शान्ति सम्झौताको मर्म, अन्तर्राष्ट्रिय समुदायसँग गरेको प्रतिबद्धता, पीडितहरूको सरोकार तथा सर्वोच्च अदालतले गरेको फैसलालगायतका मार्गदर्शन सिद्धान्तका आधारमा तार्किक निष्कर्षमा पुर्याउन सरकार प्रतिबद्ध भएको विचार व्यक्त गरेका थिए। द्वन्द्वकालका मानवअधिकारको गम्भीर उल्लंघनका दोषीलाई आममाफी दिने पक्षमा सरकार नरहेको विषयमा विशेष जोड दिएका ज्ञवालीले सहयोग र समर्थनका लागि विशेष आग्रह पनि गरेका थिए। तर सरकारको आग्रहप्रति कुनै पनि नियोग प्रमुखले सकारात्मक प्रतिबद्धता व्यक्त नगरेपछि तथा अमेरिकी राजदूत अनुपस्थित भएपछि उक्त प्रयास पनि सफल भएन। संक्रमणकालीन न्यायको राजनीति राजनीतिक प्रणाली, अर्थतन्त्र, व्यापार तथा सामरिक मामिलामा मात्रै होइन, संक्रमणकालीन न्यायमा पनि अन्तर्राष्ट्रिय राजनीति उत्तिकै हाबी छ। विशेषगरी पश्चिमा देशहरूले संक्रमणकालीन न्यायमा एकल प्रभुत्व कायम गर्दै आएका छन्। त्यसैले इतिहासको कतिपय कालखण्डमा संक्रमणकालीन न्याय उनीहरूको स्वार्थअनुरूपको कूटनीतिक अस्त्रसमेत बनेको छ। हार्वर्ड विश्वविद्यालयका प्राध्यापक जाचरी दी कौफम्यानको पुस्तक युनाइटेड स्टेट्स ल एन्ड पलिसी अन ट्रान्जिसनल जस्टिस तथा अक्सफोर्ड विश्वविद्यालयद्वारा २०१८ मा प्रकाशित इन्टरन्यासनल स्टडिज रिभ्यु जर्नलमा मारिया माल्क्सुद्वारा लिखित ट्रान्जिसनल जस्टिस एन्ड फरेन पलिसी नेक्सस नामक आलेखमा चित्रित तस्बिरले संक्रमणकालीन न्यायको वास्तविकता तस्बिर देखिन्छ। कौफम्यान र माल्क्सुले द्वन्द्वरत घरेलु राजनीतिक शक्तिहरूको विरोधाभाषपूर्ण स्वार्थ र अन्तर्राष्ट्रिय प्रयोगशालाको कारणले द्वन्द्वोत्तर देशहरूमा संक्रमणकालीन न्यायमा परेको नकारात्मक प्रभावको विहंगम विश्लेषण गरेका छन्। कौफम्यानले जर्मनी, जापान, पूर्वयुगोस्लाभिया, रुवान्डा, इराक, कम्बोडियालगायतका देशहरूको तुलनात्मक अध्ययन गर्दै संक्रमणकालीन न्याय सम्पादनका क्रममा दण्डहीनता अन्त्य गरी विधिको शासन स्थापनाका साथै पश्चिमाहरूको विदेश नीति र स्वार्थ पनि प्रतिविम्बित हुने रहस्योद्घाटन गरेका छन्। यसैगरी माल्क्सुको अनुसन्धानको निष्कर्ष पनि कौफम्यानको भन्दा पृथक् छैन। लोकतन्त्र, विधिको शासन, मानव अधिकार पश्चिमा देशहरूको विदेश नीतिको अभिन्न अंग भएको स्वीकार गर्दै द्वन्द्वोत्तर देशहरूको घरेलु विवाद तथा आफ्नो प्रभाव विस्तारका लागि पश्चिमाहरूले संक्रमणकालीन न्याय प्रयोग गर्दा कतिपय देशहरूमा राजनीतिक जटिलता र गम्भीर विवाद उत्पन्न भएको निष्कर्ष उनले निकालेकी छन्। केन्या, भियतनाम, युगान्डा, सुडान, बुरुन्डी, लिबिया, आइभोरीकोस्ट, चिलीजस्ता देशका संक्रमणकालीन न्याय प्रक्रिया अन्तर्राष्ट्रिय राजनीति र विश्वव्यापी क्षेत्राधिकारको कारणले पेचिलो बनेका छन्। निष्कर्ष उक्त तथ्य र तथ्यांकहरूका आधारमा विश्लेषण गर्दा संक्रमणकालीन न्यायसम्बन्धी अन्तर्राष्ट्रिय राजनीति द्वन्द्वोत्तर देशहरूका लागि अनिवार्य सैतान (नेसेसरी एभिल) हो। पश्चिमाहरूसँग सरकारको सम्बन्ध चिसिएको घडीमा संक्रमणकालीन न्यायको अस्त्र नेपालमा पनि प्रयोग हुन सक्ने सम्भावना देखिन्छ। त्यसैले सत्तारुढ दलको दलीय स्वार्थ, सरकारको अकर्मण्यता र पश्चिमा देशहरूको प्रोएक्टिभ कूटनीति को सिकार नेपालको संक्रमणकालीन न्याय हुन सक्ने जोखिम उच्च देखिएको छ। ओलीको दुईतिहाइको नशा र दाहालको जनवादी मादकताले नेपालको विदेश नीति र कूटनीति जोखिमपूर्ण विन्दुतर्फ उन्मुख भएको छ। समयमै सरकार र नेकपाले शिक्षा लिएन भने कल्पनातीत दुर्घटना हुन सक्छ। उक्त निष्कर्ष नेपाल र नेपालीका लागि सुखद र सकारात्मक होइन। तर ओली र दाहालको जनवादी कूटनीतिक एडभेन्चरले उत्पन्न गरेको वास्तविक तस्बिर यही नै हो।"
प्रारम्भमै पहिचान भए क्यान्सर निको हुन्छ,"क्यान्सरलाई निको नहुने रोगको रूपमा लिने चिन्तन अहिले पनि व्याप्त छ । तर प्रारम्भमै पहिचान भए निको हुने रोग हो क्यान्सर । समयमै परीक्षण गर्नुपर्छ भन्ने सन्देश प्रवाह गर्न नेपाल न्युज नेटवर्क इन्टरनेसनल प्रालिले हरेक वर्ष विश्व क्यान्सर दिवसको सन्दर्भमा जनचेतनामूलक कार्यक्रम गर्छ । सोही सन्दर्भमा अन्नपूर्ण पोस्ट्ले शनिबार राउन्ड टेबल आयोजना गरेको थियो । सो कार्यक्रममा क्यान्सरविरुद्ध जनचेतना फैलाउने, रोकथाम, परीक्षण र उपचारमा संलग्न सरकारी एवं संस्थागत र निजी अस्पतालका निर्देशक, वरिष्ठ क्यान्सर रोग विशेषज्ञ र अन्य सरोकारवालाबीच अन्तरक्रिया भएको थियो । प्रस्तुत छ छलफलमा व्यक्त विचार : चाहिन्छ क्यान्सर प्रतिष्ठान राजधानीबाहिर रहेर पनि बीपी कोइराला मेमोरियल क्यान्सर अस्पतालले झन्डै दुई दशकदेखि नेपालका क्यान्सर बिरामीमध्ये करिब ५० प्रतिशतभन्दा बढीलाई सेवा दिँदै आएको छ । यहाँबाट केमोथेरापी, रेडियोथेरापी, प्यालेटिभ, सर्जरीलगायतका सेवा प्रवाह भइरहेको छ । बिरामीलाई न्यूनतम शुल्कमै सेवा दिइरहेका छौं । बेड चार्ज दुई सय लिएका छौं । बिरामीलाई निःशुल्क खाजा र खानाको व्यवस्था गरेका छौं । कतिपय औषधिसमेत वितरण गर्दै आएका छौं । ७० वर्षभन्दा माथि र १५ वर्षमुनिका बिरामीलाई कुनै पनि सेवा शुल्क लिएका छैनौं । गरिब जनतालाई राहत पुगोस् भनी गरिबका लागि क्यान्सर सेवा समाजमार्फत कुल आम्दानीको दस प्रतिशत कोषमा राखेर विपन्न बिरामीलाई सक्दो छुट दिएका छौं । अत्याधुनिक उपकरणसहितका सेवाहरू प्रदान गर्दै आएका छौं । अनुभवी र दक्ष जनशक्ति भएकाले सेवा प्रवाहलाई व्यवस्थित बनाउन सकिएको छ । हामीले सेवालाई बढी प्राथमिकता दिएका छौं । गर्न बाँकी धेरै काम छन् । क्यान्सरको क्षेत्रमा अनुसन्धान र दक्ष जनशक्ति उत्पादन गर्ने काममा अपेक्षाकृत रूपमा अघि बढाउन सकेका छैनौं । दक्ष जनशक्ति उत्पादनलाई ध्यान दिई अघि बढाउन कठिनाइ भइरहेको छ । अस्पताललाई अनुसन्धान केन्द्रका रूपमा पनि विकास गर्नु आजको टड्कारो आवश्यकता हो । दक्ष जनशक्ति तयार पारी अनुसन्धानलाई अघि बढाउनुपर्छ । विज्ञको अभाव छ । यसबारे सरकारलाई बारम्बार अनुरोध गरेका छौं । रोग नियन्त्रणका सन्दर्भमा आधाभन्दा बढी जिल्लामा स्वास्थ्यकर्मीलाई तालिम दिनुका साथै स्क्रिनिङ कार्यक्रम पनि गरिरहेका छौं । पाठेघरको मुखको क्यान्सर, स्तन क्यान्सर, मुखको क्यान्सरको सामान्य जाँचका लागि नागरिक अभियन्ता, शिक्षकहरू, स्वास्थ्यकर्मीलाई पनि तालिम दिएका छौं । १२ भन्दा बढी अस्पतालसँग समन्वय गरी क्यान्सरका बिरामीको अस्पताल र जनसंख्यामा आधारित रहेर अभिलेखीकरण गर्दै आएका छौं । यस अस्पतालकै लागि दिने भनिएको स्वास्थ्य कर कोषको बजेट अन्यत्र पनि विनियोजन भएको छ । यसमा पुनर्विचार गर्नु आवश्यक छ । यो बजेट विभिन्न ठाउँमा बाँड्ने परिपाटी छ । बर्सेनि बिरामीको चाप बढ्दै गइरहेकाले बजेट व्यवस्थापन र विनियोजनमा हेरविचार गर्नुपर्ने आवश्यकता छ । क्यान्सर अस्पताललाई विशेष किसिमको अस्पतालका रूपमा हेरिनुपर्छ । सेवा प्रवाहको दृष्टिले गर्व गर्नलायक अस्पताल बनाउन लागिपरेका छौं । सहयोगको खाँचो छ । डा विजयचन्द्र आचार्य , कार्यकारी निर्देशक, बीपी कोइराला मेमोरियल क्यान्सर अस्पताल खाँचो समन्वयको क्यान्सरको रोकथाम, नियन्त्रण, उपचारलगायतका सेवा प्रवाह गर्न थप दक्ष जनशक्ति उत्पादनमा राज्यले ध्यान दिनुपर्छ । अस्पतालबाट उपचारका लागि जति पनि सेवा प्रवाह गरिरहेका छौं, त्यो सबै छरिएको अवस्थामा छ । सबैले आआफ्नो तरिकाबाट क्यान्सरको उपचार गरिरहेका छन् । बिरामी बढ्दै गइरहेको अवस्थामा मुलुकका लागि जति जनशक्ति उत्पादन हुनुपर्ने हो, त्यसतर्फ ध्यान दिइएको छैन । आवश्यक न्यूनतम जनशक्ति पनि पूरा भएको छैन । दक्ष जनशक्ति उत्पादन भए मात्र क्यान्सरको स्क्रिनिङलगायतका पक्षहरूमा प्रभावकारिता ल्याउन सकिन्छ । चिकित्साशास्त्र अध्ययन संस्थान (आईओएम) अन्तर्गतको टिचिङ अस्पतालले स्थापनाकालदेखि क्यान्सरको उपचार पनि गर्दै आएको छ । विभिन्न स्तरको जनशक्तिलाई क्यान्सरबारे ज्ञान र सीप दिने काम गरिरहेका छौं । अंकोलोजी विषयमै सुपरस्पेसियालिटी कार्यक्रम गर्न सकेका छैनौं । सुरेश वाग्ले क्यान्सर अस्पताल सञ्चालनमा ल्याउने तयारी भइरहेको छ । यस अस्पताललाई टर्सरी केयरका रूपमा निर्माण गर्ने तयारी छ । त्यसपछि बल्ल हामीलाई अंकोलोजी विषयका कार्यक्रम सञ्चालन गर्न सजिलो हुन्छ । जनशक्तिको विकास गर्न पनि सहयोग पुग्छ । हाम्रो मुख्य समस्या ढिलो उपचारमा आउनु हो । बिरामीहरू क्यान्सर उपचार गर्न निकै ढिलो आउने गर्छन् । सुरुवाती अवस्थामै उपचार गर्नका लागि हेल्थ केयर प्रणालीलाई रेफरलका रूपमा सशक्त बनाउनुपर्छ । क्यान्सरबारे विद्यालय तहको पाठयक्रममा पनि समावेश गर्ने र पाठेघरको मुखको क्यान्सरमा भ्याक्सिनको पनि व्यवस्था गर्नुपर्ने आवश्यकता छ । क्यान्सरको उपचारमा लागिरहेका स्वास्थ्य संस्थाबीच पनि आपसी समन्वय र सहकार्य गर्नुपर्ने आवश्यकता छ । प्राडा जगदीश, अग्रवाल चिकित्साशास्त्र अध्ययन संस्थान (आईओएम) दाताकै भर भक्तपुर क्यान्सर अस्पताल देशकै सबैभन्दा पुरानो क्यान्सर अस्पताल हो । यस अस्पताललाई सरकारले कुनै किसिमको सहयोग गरेको छैन । नेपाल क्यान्सर रिलिफ सोसाइटीले चलाएको अस्पताल हो यो । त्यसैले आत्मनिर्भर अस्पताल हो यो । हामीले केमोथेरापी, रेडियोथेरापी, सर्जरी, प्यालेटिभ केयरलगायतका सेवा प्रवाह गरिरहेका छौं । १५० शड्ढया छन् । फोक्सो, पाठेघरको मुख, स्तन, आन्द्रा, पेटलगायत विभिन्न अंगमा क्यान्सर भएपछि उपचार गराउने बिरामी छन । भर्खरै निकालेको तथ्यांकअनुसार अस्पतालमा वर्षमा ७७ हजार बिरामीले सेवा लिन आएको पाइएको छ । उपचार मात्र होइन, हामीले विभिन्न जिल्लामा सचेतना कार्यक्रम चलाइरहेका छौं । हामीलाई आर्थिक समस्या छ । सरकारले सहयोग गर्ने हो भने अस्पताल विकासमा सहयोग पुग्थ्यो । अहिले हामी आफैं कमाएर बिरामीको सेवा गरी तलब खाएका छौं । क्यान्सरका बिरामीमध्ये झन्डै बाह्र प्रतिशतलाई सेवा दिन सफल भएका छौं । धेरै काम दाताका भरमा भएको छ । कसैले भवन तथा वार्ड निर्माण गरिदिनुभएको छ । कसैले अल्ट्रासाउन्ड मेसिन दिनुभएको छ । दाताकै सहयोगमा सबै काम गरिरहेका छौं । दाताकै भरमा चलेर पनि बिरामीलाई सेवा गर्न सकेका छौं । सरकारले बिरामीलाई दिने एक लाख रुपैयाँ निकै अपुग छ । बिरामीको अवस्था हेर्ने हो भने आँसु आउँछ । क्यान्सरको उपचार महँगो छ । त्यसैले सरकारले बिरामीलाई पैसा दिएर भन्दा पनि बृहत् क्यान्सर उपचार केन्द्र सञ्चालन गरी निःशुल्क उपचार गर्नु उपयुक्त हुन्छ । गरिब बिरामीलाई कुरुवा घरको व्यवस्था गरेका छौं । खाना पनि निःशुल्क गरेका छौं । दाताले विभिन्न फन्ड राखिदिनुभएको छ । त्यसकै आधारमा पनि मानवीय किसिमले सहयोग गर्दै आएका छौं । डा ऋषिकेशनारायण श्रेष्ठ, निर्देशक, भक्तपुर क्यान्सर अस्पताल आवश्यक छ क्यान्सर नीति क्यान्सरको रोगकथाम, जनशक्ति निर्माणलगायतका विषयमा क्यान्सर नीति बनाउन आवश्यक देखिएको छ । नीति भएमा जनशक्ति कति चाहिने भन्नेबारे स्पष्ट हुन्छ । वीर अस्पतालबाट रेडियोथेरापी सेवाको सुरुवात भयो तर अहिले समस्या भइरहेको छ । नयाँ मेसिन आउन सकेको छैन । मेसिन नभएका कारण बिरामी संख्यामा कमी आएको छ । आगामी दुईदेखि तीन महिनामा नयाँ मेसिन आउँदैछ । वीर अस्पतालका नाममा विनियोजन बजेट भएपछि विभागमा मेसिन आउने हो । जनशक्ति निर्माणमा न्याम्ससँग मिलेर फेलोसिपको व्यवस्था गर्नु आवश्यक छ । सरकार र निजी क्षेत्र मिलेर गर्ने हो भने जनशक्ति उत्पादन गर्न सकिन्छ । चिकित्सा राष्ट्रिय विज्ञान प्रतिष्ठान (न्याम्स) लाई नै उपयोग गरी जनशक्ति उत्पादन गर्न सकिन्छ । सरकारले नेतृत्व लिनुपर्छ । सचेतनाका लागि पनि बजेट विनियोजन गरी पर्याप्त मात्रामा जागरण ल्याउनुपर्छ । सञ्चारमाध्यमको उपयोग गर्नुपर्छ । डा विवेक आचार्य, विभागीय प्रमुख, क्लिनिकल अंकोलोजी विभाग, वीर अस्पताल जानुपर्दैन विदेश क्यान्सरको उपचारका लागि नेपालका अस्पताल एवं चिकित्सकहरू सक्षम छन् । तर पनि बिरामीहरू भारतलगायत विभिन्न मुलुक जाने गरेका छन् । त्यसरी विदेश जानेलाई नजाऊ भनेर रोक्न सकिँदैन । तर अहिलेको अवस्थामा सरकारी वा निजी दुवैथरी अस्पताल रोगको पहिचान र उपचारमा सक्षम छन् । पाँच प्रतिशत बिरामी मात्र भारतलगायतका मुलुक जाने गरेका छन् । कतिपय बहकिएर जाने गरेका छन् । अहिलेको अवस्थामा मुलुकबाहिर जानुपर्ने अवस्था छैन । उपचारका लागि बाहिर जाँदा अर्बौं रुपैयाँ बाहिर जाने गरेको छ । डा मदनकुमार पिया, निर्देशक, नेसनल क्यान्सर हस्पिटल एन्ड रिसर्च सेन्टर प्याथोलोजिस्ट एवं नर्सको समस्या मुलुकको एक मात्र केन्द्रीय बाल अस्पतालका रूपमा रहेको कान्ति बाल अस्पतालमा क्यान्सर भएका बालबालिकाको पनि उपचार हुन्छ । सानै उमेरमा क्यान्सर भएका बालबालिकाको उपचार गरेर निको पार्छौं । यसपछि उनीहरूले वृद्धावस्थासम्म सक्रिय जीवन बिताउन सक्छन् । २६ वटा बेड अंकोलोजीका लागि छुट्ट्याइएको छ । एउटा बच्चालाई उपचार गर्दा बजेट आउँछ । कमाउने उमेरका बुवाआमालाई बच्चाको उपचार गर्दा नै समस्या हुन्छ । आठ महिनासम्म उपचार गराउनुपर्ने हुन्छ । त्यसपछि फलो अपमा आउनुपर्छ । अञ्चल अस्पतलाबाटै सेवा दिन सके राम्रो हुन्थ्यो । तीन सय २० बेडको अस्पताल छ तर प्याथोलोजिस्ट नहुँदा अहिले समस्या भइरहेको छ । हाम्रो मुख्य समस्या समयमा जाँच नगर्नु हो । ग्रामीण भेगमा अझै पनि सचेतना छैन । ढिलो भइसकेपछि उपचार गर्न आउने धेरै छन् । उपचार गर्न आउनेले पनि बीचैमा छाड्ने समस्या पनि छ । पर्याप्त नर्सको पनि समस्या रहेको छ । दुईजना नर्सले २६ बेडमा रहेका बिरामीलाई हेर्नुपर्ने विडम्बनापूर्ण व्यवस्था छ । डा विष्णुरथ गिरी, बाल क्यान्सर विशेषज्ञ, कान्ति बाल अस्पताल भ्याक्सिन उपयोग गरौं महिलामा विशेषगरी पाठेघरको मुखको क्यान्सर र स्तन क्यान्सरले बढी सताएको छ । पाठेघरको मुखको क्यान्सरलाई पहिला नसर्ने रोग भनिन्थ्यो । अहिले सर्ने रोगका रूपमा पनि लिन सकिन्छ । ह्युमन पापिलोमा भाइरस १६ र १८ ले पाठेघरको मुखको क्यान्सर गराउँछ । कक्षा ८, ९ र १० का विद्यार्थीलाई खोप दिइसकिएको छ । बच्चा बेलामा खोप दिएजस्तै किशोरी अवस्थामा यो भाइरसविरुद्ध ३० हजारलाई खोप दिइएको छ । त्यसपछि भ्याक्सिन कार्यक्रमलाई निरन्तरता दिइएन । वास्तवमा पाठेघरको मुखको क्यान्सरविरुद्धको भ्याक्सिन सबै किशोरीलाई दिने व्यवस्था शीघ्र रूपमा सञ्चालन गर्नुपर्छ । क्यान्सर रोगले घरमा राख्न नसक्ने भएपछि मात्र अस्पतालमा उपचार गर्न ल्याउने गरेको देखिएको छ । महिलाले आफैं पनि हेलचक््रयाइँ गर्ने प्रवृत्ति छ । असह्य भएपछि मात्र उपचार गर्न थाल्ने प्रवृत्ति छ । यसकारणले पनि जनचेतना झन् फैलाउनुपर्ने खाँचो छ । महिलालाई भन्दा पनि पुरुषलाई बढी सचेत गराउनुपर्ने खाँचो छ । महिला समस्यालाई गौण ठान्ने प्रवृत्ति हटाउनुपर्छ । सबै अस्पताल र चिकित्सकले आआफ्नो क्षेत्रबाट सेवा प्रवाह गरे पनि समन्वय हुन सकेको छैन । दुईतीनवटा प्रदेशमा मात्र अस्पताल र चिकित्सक भएर मात्र भएन । सबै प्रदेशमा क्यान्सर रोगविरुद्ध जुध्न उपचारको व्यवस्था गर्नुपर्छ । बिरामीलाई उपचार सेवा सँगसँगै अध्ययनअनुसन्धान पनि सँगसँगै लैजानुपर्छ । आवश्यक नीतिनियम र बिरामीको हितमा हामीबीच पनि समन्वय गर्नुपर्छ । डा आरती शाह, वरिष्ठ क्यान्सर रोग विशेषज्ञ अस्पतालको क्षमता बढाउनुपर्छ विश्व स्वास्थ्य संगठन (डब्लूएचओ) को नारा नै स्वास्थ्य सेवामा सबैमा पहुँच भन्ने छ । त्यस्तै क्यान्सरका सन्दर्भमा पनि सबै बिरामीलाई उपचार सेवामा पहुँच पुयाउनुपर्ने आवश्यकता छ । यसका लागि अस्पतालको क्षमता बढाउनुपर्छ । क्यान्सर प्रतिष्ठानको आवश्यकता छ । सरकारले क्यान्सर डायग्नोसिस सेन्टरहरूको स्थापना गर्नुपर्छ । सेवाको विकास र विस्तार गर्नुपर्छ । क्यान्सरका बिरामीलाई सरकारले रकम दिनेभन्दा पनि औषधी, मेसिन आदिको व्यवस्था गरी उपचारलाई निःशुल्क बनाउनुपर्नेतर्फ ध्यान दिनुपर्ने आवश्यकता देखिन्छ । डा प्रकाशराज न्यौपाने, वरिष्ठ क्यान्सर रोग विशेषज्ञ सहकार्य गर्न तयार सरकारी तहमा रहेको नेतृत्व एवं नीतिनिर्मातामा दूरदृष्टि नभएर पनि होला क्यान्सर रोगलाई सरकारले प्राथमिकतामा राखेको छैन । यस खालका अन्तरक्रिया स्वास्थ्य तथा जनसंख्या मन्त्रालयमा पनि हुनुपथ्र्यो । क्यान्सर हुनेबित्तिकै डर मान्ने प्रवृत्ति छ । क्यान्सर भएपछि निको भएका उदाहरण पनि छन् । सरकारले बिरामीलाई रकम दिनुभन्दा स्वास्थ्य बिमामा समेट्नुपर्छ । अन्य मुलुकको भन्दा नेपालका निजी अस्पतालमा लिने शुल्क न्यूनतम नै हो । सञ्चारमाध्यमले पनि सकारात्मक किसिमले समाचार प्रवाह गर्नुपर्ने आवश्यकता छ । सरकारले मात्र नभई निजी क्षेत्रलाई समेटेर अघि बढ्नुपर्छ । पब्लिक प्राइभेट पार्टनरसिप (पीपीपी)को आवश्यकता रहेको छ । सरकार एक्लैले गर्न सक्दैन । सरकारले नेतृत्व लेओस्, सहकार्यका लागि हामी तयार छौं । डा सुदीप श्रेष्ठ, अध्यक्ष नेपाल क्यान्सर अस्पताल एन्ड रिसर्च सेन्टर विश्वस्त पार्नै बाँकी क्यान्सरका बिरामी अत्यन्तै ढिलो आउँछन् । बिरामीलाई क्यान्सर भएको थाहा पाउनेबित्तिकै परिवारका सदस्यले छाडेर हिँडेको पनि देखेकी छु । तीन वर्षअघि भारतको एक अस्पतालमा फेलोसिप गर्न जाँदा त्यहाँको अस्पतालमा क्यान्सर भएका नेपाली बिरामी धेरै उपचार गर्न गएको पाएँ । थाइल्यान्ड जाने गरेको पनि पाइयो । विदेश जानुभन्दा पहिला नेपालमा पनि भरपर्दो उपचार सेवा उपलब्ध छ भन्नेतर्फ उनीहरूलाई विश्वस्त पार्नुपर्ने खाँचो छ । डा एलिजा श्रेष्ठ, स्त्री क्यान्सर रोग विशेषज्ञ स्वस्थ जीवनशैली अपनाऔं मेरा आफन्त क्यान्सरबाट प्रभावित हुनुभयो । मेरा हजुरबुवा, हजुरआमा र कजनलाई विभिन्न क्यान्सरको समस्या थियो । क्यान्सरबारे डर र अत्यास लाग्नु स्वाभाविक पनि हो । क्यान्सर जीवनशैलीका कारणले लाग्ने रोग हो । त्यसैले क्यान्सरबाट बच्ने हो भने जीवनशैली परिवर्तन गर्नुपर्छ । खानपान तथा जीवनशैली पनि क्यान्सरजन्य रहेको छ । खानपानमा सजगता अपनाउने, स्वस्थ जीवनशैली अपनाउने, साइकल चढ्नेतर्फ प्रेरित गर्नुपर्छ । रोग लाग्नुभन्दा पहिला नै सजग होऔं । रत्नराम श्रेष्ठ, अध्यक्ष, नेपाल साइकल सोसाइटी हातेमालो आवश्यक क्यान्सरका बारेमा जनचेतना जगाउन सके मात्र यो रोग न्यूनीकरण गर्न सकिन्छ । के कारणले क्यान्सर हुन्छ र यसबाट कसरी बच्न सकिन्छ भन्नेबारेमा गाउँगाउँमा जनचेतना फैलाउन आवश्यक छ । सरकारका साथै गैरसरकारी संस्था र निजी क्षेत्रबीच हातेमालो गर्नुपर्ने आवश्यकता छ । सरकारले सबै क्षेत्रसँग सहकार्य र समन्वय गर्नुपर्छ । क्यान्सर रोग लुकाएर समस्या समाधान हुँदैन । नागरिकहरू पनि सजग र सतर्क हुनुपर्छ । सुशीलकुमार पन्त, अध्यक्ष, नेपाल क्यान्सर केयर फाउन्डेसन प्रस्तुति : दिनेश गौतम"
जब कप्तान पारस कारमा हुइँकिए,"काठमाडौँ : युएईमा ओडीआई र टीट्वेन्टी दुवै सिरिज जिते नेपाली क्रिकेट टोली सोमबार स्वदेश फर्कियो । अपरान्ह त्रिभुवन विमानस्थलमा उत्रेको क्रिकेट टोलीलाई स्वागत गर्न सयौँ सर्वसाधरण क्रिकेट समर्थकदेखि मन्त्रीसम्म पुगेका थिए । विमानस्थलको अन्तर्राष्ट्रिय टर्मिनलको स्वागतकक्षदेखि पार्किङ एरियामा पनि सयौँ समर्थक पुगेछि क्रिकेट टिमलाई बाहिर निकाल्नै मुस्किल पर्यो । यस्तो क्रिकेटहरुलाई लिनका लागि राष्ट्रिय खेलकुद परिषद्ले बस पनि लगेको थियो । तर सयौँ समर्थकको भीडबाट कप्तान पारस खड्का बसमा नचढी अन्यत्रै मोडिए । क्रिकेट टोली स्वदेश फर्कियो, रेडकार्पेट ओछ्याएर स्वागत (फोटो फिचर) क्रिकेटरलाई राष्ट्रिय सभा अध्यक्षको जनही १० हजार भिडलाई छिचोल्न चर्को परेपछि पारस एउटा सेतो रंगको कारमा गएर बसे । सयौँको संख्याका समर्थक र युट्युबे पत्रकारहरुको भींड छिचोल्न कठिन भएपछि उनी त्यहाँबाट टिमका साथीहरु चढेको बसमा नगइ साथीको एउटा कारमा चढेर घरतिर हुइँकिए । यता पारसलाई टिमका लागि लगिएको बसमा नदेखेपछि खोजी थालियो । धेरै बेर नआएपछि बल्ल पारस कारमा चढेर घरतर्फ लागेको थाहा भयो ।"
जहाजको नक्कली टिकटले टेलिकमका चार हाकिम अख्तियारको फन्दामा,"काठमाडौँ : भ्रमणका क्रममा बिल मिलाउन हवाई जहाज चढेको नक्कली टिकट बनाउँदा नेपाल टेलिकमका कर्मचारीहरु फन्दामा परेका छन्। अख्तियार दुरुपयोग अनुसन्धान आयोगले दूरसञ्चार कार्यालय घोराही, दाङमा कार्यरत कर्मचारीहरुविरुहवाईजहाजको नक्कली टिकट बनाएको अभियोगमा मुद्दा चलाएको हो । दूरसञ्चार कार्यालय घोराहीका तत्कालीन सहायक प्राविधिक अधिकृत अनिलकुमार आचार्य, तत्कालीन प्राविधिक अधिकृत बिकलकुमार श्रेष्ठ र तत्कालीन कार्यालय प्रमुख प्राविधिक अधिकृत राजबहादुर सिंहविरुद्ध हवाईजहाजको नक्कली टिकट प्रकरणमा मुद्दा दायर गरिएको हो । हवाईजहाजबाट यात्रा नै नगरी यात्रा गरेको भनी नक्कली टिकट बनाई कार्यालयमा पेश गरेर रकम भुक्तानी लिएको अभियोगमा अख्तियारले मुद्दा अघि बढाएको हो । नक्कली टिकट कार्यालयमा पेश गरेर नेपाल दूरसञ्चार कम्पनीलाई हानीनोक्सानी पुर्याएको अभियोगमा उनीहरुविरुद्ध मुद्दा दायर गरिएको अख्तियारका प्रवक्ता रामेश्वर दंगालले जानकारी दिए । कम्पनीको ऐन नियम विपरित दैनिक भ्रमण भत्ताको दाबी गरी रकमसमेत भुक्तानी लिने तीनैजनाविरुद्ध भ्रष्टाचार निवारण ऐन अनुसार जरिवाना र कैद सजाय हुन मागदाबी लिई विशेष अदालतमा आरोपपत्र दायर गरिएको दंगालले जानकारी दिए ।"
आर्मीलाई पराजित गर्दै क्यामरुन सेमीफाइनलमा,पोखरा : पोखरामा जारी मनकामना केवलकार पोखरा कप प्रतियोगितामा त्रिभुवन आर्मी क्लबलाई हराउँदै क्यामरुनको डफिन्स क्लब सेमीफाइनलमा प्रवेश गरेको छ । भर्खरै इटहरीमा मदन मण्डारी गोल्डकपको उपाधि जितेर पोखरा आइपुगेको त्रिभुवन आर्मी क्लबलाई ४१ गोल अन्तरले पराजित गरेको हो । खप्तड गोल्डकपमा पराजय भएर पोखरा आएको क्यामरुनी टीमले पहिलो गोल हाफ टाइमको दुई मिनेटको अतिरिक्त समयमा डिबक्स नजिकैबाट यानिक ओवोनाले सहज गोल गर्दै अग्रता दिलाएको थिए । डिफेन्स इकुमले दिएको लङपासलाई उपयाग गर्दै यान्निकले गोलकिपरलाई जिल्याउँदै सहज रुपमा गोल गरेका थिए । खेलको ६० औं मिनेटमा आर्मीमाथि हावी भएको क्यारुनको टोलीकालागि यानिक ओवोनाले ब्यक्तिगन दोस्रो गोल गरे । यानिकले डिडर टिनाको पासमा गोल गरेका थिए । यसै गरी खेलका ६९ औं मिनेटमा क्यारुनका अर्मेल अहण्डाले गोल गर्दै टीमकालागी तेस्रो गाल बनाए । उनले आर्मीका दुई डिफेन्सलाई विट गर्दै गोल गरेका थिए । दोस्रो हापको अतिरिक्त समय ९०१ मा ओका वोटाले टोलीको लागि चौथो गोल गरे । आर्मीका लागि खेलको ९०४ मा विवेक वस्नेतले सान्तवना गोल गरेका थिए । यस अघि खेलमा दुवै टोलीले गोल गर्ने अवसर खेर फालेका थिए । खेलको १८ औ मिनेटमा आर्मीका सुदिल राईको हेड विपक्षीकिपर प्रिसोले विफल पारिदिए । ४२ औं मिनेटमा सुदिल राईले डिबक्स भित्रवाट हानेको प्रहार हावामा उडाईदिदि आर्मी अग्रता लिनवाट चुकेको थियो ।भित्रबाट हानेको पावरसट हावामा उडाईदिएपछि ५९ औ मिनेटमा राजेश पौडेलले हानेको प्रहार विपक्षी किपरले पंच गरि वताएका थिए । ८५ औ मिनेटमा दिप कुमार लामाले हानेको पूहार समेत विपक्षीकिपरले बचाउ गरेका थिए । डफिन्सका खेलाडीले पाएका केही राम्रा अवसर खेरफालेका थिए । खेलका ३९ औं मिनेटमा ओवोनाले डीबक्स नजिकैबाट हानेको प्रहार हेडिङ सेकेण्ड बारमा लागेर रिवाउण्ड भएको थियो । रिवाउण्ड बललाई एन्जमा यान्निकले पनि गोल गर्न सकेनन् । खेलपछि प्रतिक्रिया दिदै आर्मीका कोच गंगा देउजाले विपक्षीटोलीले राम्रो खेल खेलको बताए । क्यामरुनी टोलीका खेलाडी आफ्ना खेलाडी भन्दा केही वलियो भएको र केही खेलाडि घाईते भएकोले पनि हार बेहोरर्नु परेको सुनाए । प्रतियोगिता अन्तर्गत मंगलबार नेपाल पुलिस क्लब र जापानको टोलीबीच खेल हुनेछ ।
क्रिकेटरलाई राष्ट्रिय सभा अध्यक्षको जनही १० हजार,"काठमाडौँ : युएईविरूद्धको एकदिवसीय र टीट्वान्टी अन्तर्राष्ट्रिय सिरिज जितेर फर्किएको नेपाली क्रिकेट टोलीलाई राष्ट्रिय सभा अध्यक्ष गणेशप्रसाद तिमल्सिनाले एयपोर्टमै पुगेर सम्मान गरेका छन् । अध्यक्ष तिमिल्सिनाले जितेर आएका १६ जना खेलाडी र अफिसियल सहित २३ जनालाई प्रोत्साहनस्वरूप जनही १० हजारका दरले दुई लाख १० हजार रुपैयाँ नगद प्रदान गरे । उनले खेलाडीहरुलाई थप सफलता प्राप्त गर्न हैसलाका लागि व्यक्तिगतरुपमा प्रोत्साहन रकम प्रदान गरिएको बताए । क्रिकेट टोली स्वदेश फर्कियो, रेडकार्पेट ओछ्याएर स्वागत (फोटो फिचर)"
क्रिकेटरहरुलाई जनही ५ लाख रुपैयाँ दिन सिफारिस,"काठमाडौँ : युएईमा वान डे र टी२० सिरिज जितेर घर फर्किएको नेपाली क्रिकेट टोलीलाई जनही ५ लाख रुपैयाँ दिन सिफारिस गरिएको छ । दुवै सिरिज जितेर फर्किएको नेपाली क्रिकेट टोलीका सदस्यहरुलाई प्रतिव्यक्ति पाँच लाख रूपैयाँ दिन सिफारिस गरिएको राष्ट्रिय खेलकुद परिषद्का सदस्य सचिव केशव विष्टका प्रेस सल्लाहकार रोहित दाहालले जानकारी दिए । राखेपले योसँगै दुवै सिरिज विजेता टोलीलाई राष्ट्रिय सम्मानका लागि सरकारलाई सिफारिस गरेको हो । यसैबीच क्रिकेट टोलीलाई राष्ट्रिय सभा अध्यक्ष गणेशप्रसाद तिमल्सिनाले एयपोर्टमै पुगेर जनही १०१० हजार रुपैयाँ प्रदान गरेका छन् । अध्यक्ष तिमिल्सिनाले जितेर आएका १६ जना खेलाडी र अफिसियलसहित २१ जनालाई प्रोत्साहनस्वरूप जनही १० हजारका दरले दुई लाख १० हजार रुपैयाँ नगद प्रदान गरेका हुन् । क्रिकेटको सान अष्ट्रेलियन खेलाडीको घातक बल लागेर जब श्रीलंकन क्रिकेटर मैदानमै ढले क्रिकेटमा ऐतिहासिक सफलता : टीट्वान्टी श्रृंखला पनि नेपाललाई क्रिकेट टिमलाई उपराष्ट्रपतिको बधाई नेपाली क्रिकेटमा अर्को फड्को क्रिकेट टोली स्वदेश फर्कियो, रेडकार्पेट ओछ्याएर स्वागत (फोटो फिचर) क्रिकेटरलाई राष्ट्रिय सभा अध्यक्षको जनही १० हजार"
नगरस्तरीय राष्ट्रपति रनिङ शिल्डको उपाधि माउन्टलाई,"बेनी : बेनी नगरपालिकाको आयोजनामा सामेबार सम्पन्न प्रथम नगर स्तरीय राष्ट्रपति रनिङ शिल्ड खेलकुद प्रतियोगिताको उपाधि माउन्ट एभरेष्ट आवासीय मावि बेनीले जितेको छ। बिजेता माउन्ट एभरेष्टले विभिन्न विधामा १९ स्वर्ण, ३ रजत र १३ वटा कास्य तथा उपविजेता न्यू वेष्ट पोइन्ट आवासीय माविले १० वटा स्वर्ण, १५ वटा रजत र १२ वटा कास्य पदक जितेको छ। तेस्रो स्थानमा रहेको प्रकाश माविले ६ वटा स्वर्ण, १० वटा रजत र १ वटा कास्य पदक हात पारेको छ। बिहीबारदेखि सुरु भएको प्रतियोगितामा २२ वटा विद्यालय तथा शैक्षिक संस्थाले सहभागिता जनाएका थिए। प्रतियोगितामा प्रथम, दृतीय र तृतीय हुने विद्यालयले रनिङ शिल्ड, कप, मेडल र प्रमाणपत्र सहित क्रमश नगद पचास हजार, ३५ हजार र बीस हजार रुपैयाँ पुरस्कार प्राप्त गरेका पतियोगिताका संयोजक राजेन्द्र श्रेष्ठले जानकारी दिए। जिल्ला समन्वय समितिका प्रमुख देवेन्द्रबहादुर केसी, बेनी नगरपालिकाका प्रमुख हरिकुमार श्रेष्ठ, उपप्रमुख सञ्जु बरुवाल, वडा अध्यक्ष राजेन्द्र श्रेष्ठ, खेलकुद विकास समितिका अध्यक्ष कृष्णकुमार विश्वकर्मा लगायतले पुरस्कार वितरण गरेका थिए ।"
रियलमा जम्दै १८ वर्षीय ब्राजिलियन भिन्सियस,म्याड्रिड : स्पेनिस ला लिगा फुटबलको सोमबार बिहान खेलिएको खेलमा रियल म्याड्रिडले डेपोर्टिभो आल्भेसमाथि ३० गोलको सजिलो जित हात पारेको छ। यो जितले यसै साता खेलिने एल क्लासिको का लागि रियल म्याड्रिडको हौसला पनि बढाएको छ। रियल म्याड्रिडले आगामी बुधबार आफ्नो चिर प्रतिद्वन्द्वी बार्सिलोनासँग कोपा डेल रेको सेमिफाइनलको पहिलो लेग खेल खेल्दैछ। घरेलु मैदानमा खेलिएको डेपोर्टिभो आल्भेसविरुद्घको खेलमा रियलका लागि १८ वर्षीय किशोर भिन्सियस जुनियरले पनि एक गोल गरे। ब्राजिलियन खेलाडी भिन्सियसलाई रियलको नयाँ प्रतिभाका रुपमा हेरिएको छ। उनी ब्रालियन यू२० राष्ट्रिय टोलीका खेलाडी हुन्। खेल सुरु भएको ३०औं मिनेटमा रियलका लागि अनुभवी खेलाडी करिम बेन्जेमाले पहिलो गोल गरेका थिए। बेन्जेमाले रियलका लागि पछिल्ला चार खेलमा गरेको यो छैटौं गोल हो। ८०औं मिनेटमा भिन्सियसले टोलीको अग्रता दोब्बर बनाएका थिए। भिन्सियसले ला लिगामा रियलका लागि गरेको यो पहिलो गोल हो। उनी केही समयअघि मात्र रियलमा आबद्ध भएका हुन्। निर्धारित समयको खेल सकिनुभन्दा ठिकअघि रियलका लागि मारियानो डियाजले हेडमार्फत तेस्रो गोल थपेका थिए। स्पेनिस ला लिगामा २२औं चरणको खेलको समाप्तिपछि रियल ४२ अंकसहित तेस्रो स्थानमा छ। तालिकाको पहिलो स्थानमा आसिन बार्सिलोनाको ५० अंक छ। दोस्रो स्थानमा रहेको एट्लेटिको म्याड्रिडको भने ४४ अंक छ। एट्लेटिको म्याड्रिड आफ्नो पछिल्लो खेलमा रियल बेटिससँग उसैको मैदानमा १० गोलले परजित भयो।
नेपाली क्रिकेटमा अर्को फड्को,"काठमाडौं : अन्तर्राष्ट्रिय क्रिकेटमा एकपछि अर्को उपलब्धि हात पार्दै आएको नेपाली क्रिकेटले अर्को ऐतिहासिक सफलता हासिल गरेको छ। अघिल्लो साता पहिलोपटक एकदिवसीय शृंखला जितेर इतिहास रचेको नेपाली टोलीले आइतबार टीट्वेन्टी क्रिकेटमा पनि पहिलो शृंखला हात पार्यो। नेपालले आइतबार दुबईस्थित आईसीसी एकेडेमीमा खेलिएको तेस्रो तथा अन्तिम टीट्वेन्टी खेलमा घरेलु टोली संयुक्त अरब इमिरेट्स (यूएई)लाई १४ रनले हरायो। अन्तिम जितसँगै नेपालले तीन खेलको टीट्वेन्टी शृंखला २१ ले आफ्नो पक्षमा पारेको हो। शृंखलाको पहिलो खेलमा यूएई २१ रनले विजयी भएको थियो। दोस्रो खेलमा भने नेपाल चार विकेटले विजयी भएको थियो। वर्षाका कारण आइतबार भएको तेस्रो खेललाई १०१० ओभरमा झारिएको थियो। टस हारी पहिले ब्याटिङको निम्तो पाएको नेपालले निर्धारित १० ओभरमा आठ विकेट गुमाएर एक सय चार रन बनायो। जवाफी ब्याटिङमा ओर्लिएको यूएईले भने निर्धारित ओभरमा आठ विकेट गुमाएर ९० रनमात्र बनाउन सक्यो। नेपालका लागि कप्तान पारस खड्काले सर्वाधिक २९ रनको योगदान गरे। केवल १४ बलको सामना गरेका पारसले एक छक्का र चार चौका प्रहार गरे। सन्दीप जोराले पनि टोलीको खातामा २८ रन थपे। उनले केवल ११ बलको सामना गरी तीन छक्का हिर्काए। विकेटकिपर ब्याट्सम्यान विनोद भण्डारीले पनि १३ बलको सामना गरी एक छक्का र दुई चौकाको मद्दतले २१ रन जोडे। बलिङतर्फ पनि नेपाली खेलाडीको प्रदर्शन स्तरीय रह्यो। यूएईलाई लक्ष्यसम्म पुग्न नदिन करण केसी, अभिनाश बोहरा र ललित राजवंशीले किफायती बलिङ गर्दै दुईदुई विकेट लिए। सन्दीप लामिछाने र सोमपाल कामीले पनि एकएक विकेट हात पारे। यूएईका लागि साइमन अनवरले २० बलमा ३० र घुलाम साब्बरले १५ बलमा २५ रन बनाए पनि त्यसले टोलीको हारलाई टार्न सकेन। सन् २०१४ मा पहिलो पटक टीट्वेन्टी विश्वकप खेलेको नेपालले सोही वर्ष अन्तर्राष्ट्रिय क्रिकेट काउन्सिल (आईसीसी) बाट दुई वर्षका लागि टीट्वेन्टी टोलीको मान्यता पाएको थियो। यूएईविरुद्घ ऐतिहासिकल टीट्वेन्टी शृंखला जित्नुअघि पनि नेपालले दुईवटा टीट्वेन्टी शृंखला खेलेको थियो। तर, ती दुवै टीट्वेन्टी शृंखलामा नेपाल पराजित भएको थियो। नेपालले सन् २०१४ मा श्रीलंकामा हङ्कङसँग पहिलो टीट्वेन्टी शृंखला खेलेको थियो। उक्त शृंखलामा नेपाल १० ले पराजित भएको थियो। यद्यपि, उक्त शृंखलामा अरु खेल वर्षाले बिथोलेका कारण अन्तिम खेलमात्र सम्भव भएको थियो। अन्तिम खेलमा हङ्कङ्सँग दुई विकेटले पराजित भएको थियो। त्यसपछि सन् २०१५ मा नेपालले नेदरल्यान्ड्सँग चार खेलको टीट्वेन्टी शृंखला खेलेको थियो। उक्त शृंखलामा पनि नेपाल ३१ ले पराजित भएको थियो। यसअघि अघिल्लो साता नेपालले यूएईलाई नै २१ ले हराउँदै पहिलो पटक एकदिवसीय अन्तर्राष्ट्रिय शृंखला जितेको थियो।"
"बराबरीमा रोकिएको बार्सिलोनालाई राहत, ६ अंकको अग्रता",एजेन्सी : स्पेनिस ला लिगामा शीर्ष स्थानको बार्सिलोनालाई पछ्याइरहेको एथ्लेटिको मड्रिड पराजित भएको छ । आइतबारको खेलमा एथ्लेटिको मड्रिड रियल बेटिससँग १० ले पराजित भएपछि बार्सिलोना दबाब मुक्त भएको हो। बार्सिलोना शनिबार भ्यालेन्सियासँग २२ को बराबरीमा रोकिएपछि एथ्लेटिको मड्रिडलाई अंक दूरी छोट्याई उपाधि होडलाई सहज बनाउने अवसर थियो। बेटिसको घरेलु मैदानमा भएको खेल निकै पतिस्पर्धात्मक भयो । रियल बेटिसले ६५ औं मिनेटमा पेनाल्टीको अवसर पायो । पेनाल्टीलाई सर्जिओ क्यनालेजले गोलमा परिणत गरे । यही नै खेलको निर्णायक गोल बन्यो। हारपछि पनि दोस्रो स्थनमा यथावत रहेको एथ्लेटिको मड्रिडको ४४ अंक छ । शीर्ष स्थानमा रहेको बार्सिलोनाको ५० अंक छ । दुवैले समान २२ खेल खेलेका छन् । भ्यालेन्सियासँग बराबरीमा रोकियो बार्सिलोना स्पेनिस ला लिगा तालिकाको शीर्ष स्थानमा रहेको बार्सिलोना मध्यमटोली भ्यालेन्सियासँग बराबरीमा रोकिएको छ । आइतबार विहान भएको खेलमा बार्सिलोनालाई भ्यालेन्सियाले २२ गोलको बराबरीमा रोकेको हो । घरेलु मैदानमा खेलिएको निकै प्रतिस्पर्धात्मक खेलमा बार्सिलोना सुरुमा पछि परेर पनि खेलमा फर्किएको थियो । बार्सिलोनाको बराबरीमा कप्तान लियोनल मेसी नायक बने । बार्सिलोनाको बराबरीमा दुवै गोल मेसीले गरेका थिए । भ्यालेन्सियाका लागि केभिन गेमेरियो र ड्यानियल परेजोले गोल गरे । केभिनले २४औं मिनेटमा गोल गर्दै भ्यालेन्सियालाई सुरुआती अग्रता दिलाए । ३२औं मिनेटमा भ्यालेन्सियाले पेनाल्टी गोलमार्फत अग्रता दोब्बर बनायो । बार्सिलोनाका सर्जी रोबर्टाेले डीबक्सभित्र ड्यानियल वासलाई लडाएपछि भ्यालेन्सियाले पेनाल्टीको मौका पाएको थियो । उक्त मौकालाई परेजोले सदुपयोग गरे । भ्यालेन्सियाको लगातार गोलपछि आक्रामक देखिएको बार्सिलोनाले ३९औं मिनेटमा पहिलो गोल फर्काएको थियो । ३९औं मिनेटमा लियोनेल मेसीले पेनाल्टीमार्फत पहिलो गोल गरे । मेसीले ६४औं मिनेटमा आर्टुरो भिडालको पासमा उत्कृष्ट अर्को गोल गर्दै खेललाई बराबरीमा ल्याएका थिए । बराबरीसँगै बार्सिलोनाको २२ खेलबाट ५० अंक पुगेको छ ।
"क्रिकेट टोली स्वदेश फर्कियो, रेडकार्पेट ओछ्याएर स्वागत (फोटो फिचर)","काठमाडौँ : युएईविरुद्ध एकदिवसीय र टी२० शृंखला जितेको नेपाली क्रिकेट टोली स्वदेश फर्किएको छ । क्रिकेट टोलीलाई त्रिभुवन अन्तर्राष्ट्रिय विमानस्थलमा स्वागत गरिएको छ । राष्ट्रिय खेलकुद परिषद्ले पारस खड्का नेतृत्वको टोलीलाई स्वागतका लागि विमानस्थलमा रातो कार्पेट ओछ्याएको हो । विमानस्थलमा ओर्लिएपछि नेपाली क्रिकेट टोलीका कप्तान पारस खड्काले नेपालमै ओडिआई इन्टरनेशनल म्याच गराउने गरी अघि बढ्नुपर्ने बताए । ऐतिहासिक दुवै श्रृंखला विजेता टोलीलाई त्रिभुवन अन्तराष्ट्रिय विमानस्थलमा भव्य स्वागत गरियो । नेपाली टोलीलाई युवा तथा खेलकुद मन्त्री जगतबहादुर बिश्वकर्मा, राष्ट्रिय खेलकुद परिषद्का सदस्यसचिब केशव कुमार बिष्ट, उपाध्यक्ष पिताम्बर तिमल्सिनासहितले स्वागत गरे । नेपाली टोलीलाई रेड कार्पेटमा स्वागत गरिएको हो । नेपाली टोलीले आइतवार भएको टीट्वेन्टी श्रृंखलाको अन्तिम खेलमा घरेलु टोली युएईलाई १४ रनले पराजित गर्दै पहिलो टीट्वेन्टी श्रृंखला आफ्नो पक्षमा पारेको थियो । यसअघि युएईविरुद्धकै तीन खेलको वान डे श्रृंखला पनि आफ्नो पक्षमा पार्दै नेपाली टोलीले इतिहास रचेको थियो। युएईविरुद्ध नेपालले तीन खेलको एकदिवसीय र टीट्वान्टी सिरिज दुवै २१ ले आफ्नो पक्षमा पारेको थियो । दुवै श्रृंखला सुरुवाती खेल गुमाए पनि उत्कृष्ट पुनरागमन गर्दै नेपालले दुई श्रृंखला जितेको थियो । नेपाली टोलीका लागि दुवै सिरिज ऐतिहासिक सिरिज हो । नेपालले पहिलो पटक एकदिवसीय र टीट्वान्टी सिरिज जितेको थियो । आईसीसीबाट एकदिवसीय अन्तराष्ट्रिय मान्यता पाएपछि नेपालले युएईविरुद्ध दोस्रो एकदिवसीय सिरिज खेलेको हो । यस्तै नेपालले दुई खेलको टीट्वान्टी सिरिजपछि पहिलो पटक टीट्वान्टी सिरिज जित्न सफल भएको हो ।"
"म्यानचेस्टर सिटीसँग आर्सनल पराजित, एग्वेरोको १४ औं ह्याट्रिक","लन्डन : इङ्लिस प्रिमियर लिग फुटबलको आइतबार राति इत्तिहाद रंगशालामा खेलिएको खेलमा म्यानचेस्टर सिटीले बलियो प्रतिद्वन्द्वी आर्सनलमाथि ३१ गोलको रोमाञ्च जित हासिल गरेको छ। जितसँगै म्यानचेस्टर सिटीले लिड लिडर लिभरपुलसँगको दूरी दुई अंकमा झारेको छ। यद्दपि, लिभरपुलले म्यानचेस्टर सिटीभन्दा एक खेल कम खेलेको छ। म्यानचेस्टर सिटीको जितमा तीनवटै गोल प्रभावशाली खेलाडी सर्जियो एग्वेरोले गरे। ३० वर्षीय अर्जेन्टिनी खेलाडी एग्वेरोले खेल सुरु भएको पहिलो मिनेटमै टोलीका लागि पहिलो गोल गरेका थिए। ११ औं मिनेटमा लाउरेन्ट कोसिएल्नीले आर्सनलका लागि जवाफी गोल फर्काए। यसैगरी ४४ औं मिनेटमा एग्वेरोले नै अर्को गोल थपेपछि पहिलो हाफमै म्यानचेस्टर सिटी २१ ले अगाडि बढ्यो। ६१ औं मिनेटमा एग्वेरोले टोलीका लागि तेस्रो गोल थप्दै आफ्नो ह्याट्रिक पनि पुरा गरे। एग्वेरोले साविक विजेता म्यानचेस्टर सिटीका लागि गरेको यो १४ औं ह्याट्रिक हो। घरेलु मैदानमा खेलिएका प्रिमियर लिगका पछिल्ला १५ खेलमा एग्वेरोले २२ गोल गरेका छन् भने पाँच गोलका लागि पास उपलब्ध गराएका छन्। एग्वेरोले म्यानचेस्टर सिटीका लागि दुई सय २७ खेल खेलेर एक सय ५७ गोल गसिकेका छन्। म्यानचेस्टर सिटीले सन् १९३७ को अप्रिलयता आर्सनललाई लगातार पछिल्ला चार खेलमा हराएको यो पहिलो पटक हो। सन् २०१८ सुरु भएपछि विपक्षीको मैदानमा सर्वाधिक खेल हार्ने आर्सनल तेस्रो टोली पनि बनेको छ। यो अवधिमा आर्सनलले विपक्षीको मैदानमा १२ खेलमा हार भोगेको छ। विपक्षीको मैदानमा आर्सनलभन्दा बढी खेल हार्ने टोली ब्राइटन (१४ खेल) र हडर्सफिल्ड (१३ खेल) हुन्। सन् २०१९ मा म्यानचेस्टर सिटीले सबै प्रतियोगितालाई मिलाएर आफूले खेलेका नौमध्ये आठ खेलमा जित हात पारेको छ। यस अवधिमा म्यानचेस्टर सिटीले ३४ गोल गरेको छ भने केवल चार गोल खाएको छ। प्रिमियर लिगमा हालसम्म २४ खेल खेलेको लिभरपुल ६१ अंकसहित पहिलो र २५ खेल खेलेको म्यानचेस्टर सिटी ५९ अंकसहित दोस्रो स्थानमा छन्। २५ खेल खेलेको टोट्टनहाम ५७ अंकसहित तेस्रो, चेल्सी ५० अंकसहित चौथो, म्यानचेस्टर युनाइटेड ४८ अंकसहित पाँचौं र आर्सनल ४७ अंकसहित छैटौं स्थानमा छन्। म्यानचेस्टर युनाइटेडले भने आफ्नो पछिल्लो खेलमा प्रिमियर लिगको पूर्वविजेता लेस्टर सिटीलाई उसैको मैदानमा १० गोलले हरायो। म्यानचेस्टर युनाइटेडका लागि नवौं मिनेटमा मार्कुस रासफोर्डले निर्णायक गोल गरेका थिए।"
अर्जेन्टिनी फुटबलर साला सवार जहाज समुद्रमा भेटियो,"लण्डन : प्रतिभाशाली अर्जेन्टिनी फुटबलर एमिलियानो सालालाई लिएर फ्रान्सबाट बेलायततर्फ उडेको जहाज तीन सातापछि समुद्रमा भेट्टिएको छ। फ्रान्सेली क्लब नान्तेसबाट इङ्लिस क्लब कार्डिफमा आवद्ध भएपछि त्यहाँतर्फ आउने क्रममा उनी सवार जहाज इङ्लिस च्यानल (समुद्र) मा खसेर बेपत्ता भएको थियो । बेलायतको चर्चित अनलाइन डेली मेलले सालाका बाबु इमिलियानो सालालाई उधृत गर्दै लेखेको समाचार अनुसार गोताखोरहरुले इङ्लिस च्यानलको पिँधमा जहाजको भग्नवाशेष फेला पारेका हुन् । 'यो समाचार मेरा लागि 'साह्रै खराब सपना' भएको छ', उनले भनेका छन्, 'छोरो सवार जहाज समुद्रको पिँधमा भेट्टिएको खबर मलाई खोजकार्यमा जुटेका गोताखोरले गराएका छन्, हामी स्तब्ध छौँ ।' सालालाई लिएर नान्तेसबाट कार्डिफका लागि २१ जनवरीमा उडेको जहाजका पाइलट थिए ५९ वर्षीय डेभिड इब्बोट्सन । गोताखोरहरुले जहाजको भग्नवाशेष फेला पारे पनि साला र उनका पाइलटको शव अझै भेट्टाउन सकेका छैनन् । इङ्लिस च्यानलमाथिको आकाशबाट जहाज बेपत्ता भएदेखि खोजी थालिएको थियो । पटक पटक खोज्दै स्थगित भएको यो अभियानलाई अघि बढाउन लियोनेल मेसीसहितका अर्जेन्टाइन खेलाडीहरुले रकम पनि पठाएका थिए । जहाज दुर्घटनामा पर्नुअघि साला परिवारमा ह्वाट्सएप भ्वाइस म्यासेज पनि पठाएका थिए । उनले त्यो म्यासेजमा जहाज जटिल अवस्थामा उडिरहेको बताएका थिए । अर्जेन्टिनी फुटबलर विमानसँगै बेपत्ता अर्जेन्टिनी फुटबलर सालाले जहाज खस्दै गर्दा पठाएको त्यो अन्तिम भ्वाइस म्यासेज प्रारम्भिक सन्देशमा उनले आफू आत्तिएको बताएका थिए । उनले आफ्नो साथीमार्फत उक्त सन्देश अरु कसैलाई पठाएर आफूलाई खोज्नसमेत आग्रह गरेका थिए । तर जहाज हराएको दुई सातापछि समुद्रको पिँधमा भेटिएको हो । सालाको खोजीमा जहाज, हेलिकप्टर र डुंगा परिचालन गरिएको थियो । च्यानल आइसल्याण्ड एयरका प्रमुख जोन फिट्जरल्याण्डले साला जीवीत भेटिनेमा आफू आशावादी नरहेको प्रतिक्रिया दिएका थिए । उनले भनेका थिए, 'म व्यक्तिगत रुपमा आशावादी छैन ।' फ्रेन्च क्लब नान्तेसबाट कार्डिफमा आवद्ध भएपछि नयाँ टिमबाट खेल्ने तयारीका लागि वेल्सतिर जाँदै गर्दा साला चढेको विमान हराएको थियो। अन्तर्राष्ट्रिय सञ्चारमाध्यमका अनुसार उनको क्लबले जहाज बुक नगरेकाले उनी आफैँले खर्च गरेर जहाज बुक गरेका थिए । सन् २०१५ मा नान्तेस क्लबमा जोडिएसँगै साला एक्लैले फ्रेन्च लिगमा ४८ गोल गरिसकेका थिए । प्रभावशाली अर्जेन्टिनी खेलाडी सालाको जीवनका लागि उनका प्रसंशक र शुभचिन्तकले प्रार्थना पनि अपुरो भएको छ ।"

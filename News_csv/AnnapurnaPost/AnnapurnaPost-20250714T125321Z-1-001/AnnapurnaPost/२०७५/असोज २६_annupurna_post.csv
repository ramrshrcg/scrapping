शीर्षक,विवरण
"दसैं अर्थतन्त्र, किनमेल र नयाँ नोट","देखासिखी र प्रतिस्पर्धा गरेर भन्दा पनि आफ्नै हैसियत र औकात हेरेर चाडपर्व मनाउन सकियो भने यी पर्व बोझ नभई सांस्कृतिक उत्सव हुन्छन नेपालीको महान् चाड दसैं सांस्कृतिक, धार्मिक र सामाजिक महत्व बोकेको मात्र नभई मुलुकको समग्र अर्थतन्त्रलाई चलायमान बनाउने आर्थिक पर्वको रूपमा विकास भएको छ। दसैंलगत्तै अर्को ठूलो र महत्वपूर्ण चाड तिहार पर्ने हुनाले यी दुवै पर्वलाई मध्यनजर राखेर नेपालीले किनमेल र खानपानका योजना बनाउने गर्छन्। धार्मिक तथा सांस्कृतिक रूपमा टीका थापेर मनाइने वा टीका नलगाउने, हिन्दु, बौद्धलगायत अन्य प्रायः धर्मावलम्बीहरूले दसैंलाई राष्ट्रिय उत्सवकै रूपमा मनाउने परम्परा छ। दसैं वर्षभरिको रिस, राग बिर्सने, पारिवारिक जमघट हुने, सँगै एकै ठाउँमा टीकाटालो र खानपान गर्ने पर्व भएकाले पनि यसको छुट्टै सांस्कृतिक र सामाजिक महत्व छ। यस चाडमा सरकारी अड्डाअदालतमा लामो समय सार्वजनिक बिदा दिएर आम नेपालीलाई उमंग र विन्दास भएर बडादसैं मनाउने अवसर दिइन्छ। यस चाडमा जुनसुकै वर्ग र क्षेत्रका समुदायले आफ्नो हैसियत र गच्छेअनुसार नयाँ नाना र मीठो खानाको प्रबन्ध गरी खुसीयालीका साथ मनाउने परम्पराले नेपालीको मौलिक चरित्रलाई निरन्तरता दिएको छ। जस्तै कमजोर र विपन्न वर्गले पनि आफ्ना बाबूनानीलाई एकजोर नयाँ कपडा र दुईचार छाक मीठो खाने प्रबन्ध गर्नु आफ्नो परम कर्तव्य ठान्छन्। विदेशमा रहेका आफन्तहरू आउन नपाए पनि घरपरिवारलाई सहजरूपमा दसैं मनाउन आपूले रगतपसिना बगाएर कमएको रकम दिल खोलेर पठाउँछन्। यसरी प्राप्त हुने रकमको अधिकांश हिस्सा उपभोगमै खर्च हुने गर्छ। त्यसैले दसैंलाई उपभोगको पर्वको रूप पनि लिइन्छ। यस पर्वमा हुने खरिदबिक्री र उपभोगले राष्ट्रिय अर्थतन्त्रलाई नै चलायमान बनाउँछ। आर्थिक वर्ष २०७४७५ को मुलुकको कुल उपभोग खर्च २५ खर्ब ५६ अर्बको करिब २० देखि २५ प्रतिशत उपभोग दसैं र तिहारमा मात्र हुने गरेको अनुमान छ। यस हिसाबले हेर्दा दसैं र तिहारजस्ता महत्वपूर्ण चाडपर्वहरूमा मात्रै पाँच खर्ब ५० अर्बभन्दा बढीको उपभोग हुने गरेको पाइन्छ। निजामती, जंगी, प्रहरी, शिक्षकलगायत संघसंस्थामा काम गर्ने राष्ट्रसेवक कर्मचारीहरूले एक महिनाको चाडपर्व खर्च र निवृत्तिभरण प्राप्त गर्ने सेवानिवृत्त राष्ट्रसेवकहरूले पनि एक महिनाको अतिरिक्त रकम पाउने हुनाले यस अवधिमा झन्डै १२ अर्बबराबरको अतिरिक्त रकम सरकारी कोषबाट भुक्तानी हुन्छ, जसले सरकारको चालु खर्च बढाउनसमेत सघाउँछ। त्यसैले पनि समग्र अर्थतन्त्रलाई चलायमान बनाउन दसैं र तिहारजस्ता चाडपर्वहरूको महत्वपूर्ण भूमिका रहेकोमा दुईमत छैन। किनमेलको पर्व दसैंं दसैंको माहोल बढ्दै जाँदा राजधानीका प्रमुख व्यापारिक केन्द्रहरू भोटाहिटी, असन, इन्द्रचोक, क्षेत्रपाटी, हनुमानढोका क्षेत्र, न्युरोड, खिचापोखरी, विशालबजार, दरबारमार्ग, भृकुटीमण्डप, बानेश्वर, कोटेश्वर, ठमेललगायतका स्थानहरू किनमेल गर्ने मान्छेले भरिभराउ हुन्छन्। स्वयं पंक्तिकार असोजको दोस्रो साताको शनिबार काठमाडौंका उल्लिखित स्थानहरूमा जाँदा बिनाकुनै रोकतोक सरासर पैदल हिँड्न सक्ने अवस्था थिएन। प्रायः सबै ठाउँमा प्रदर्शन समाप्त भएपछि सिनेमा हलबाट बाहिर निस्कने मानिसको हुलभन्दा कुनै मानेमा फरक देखिएन। यस्तै दृश्य ललितपुर र भक्तपुरका मुख्यमुख्य बजार क्षेत्रमा पनि देख्न सकिन्छ। त्यसैगरी मुलुकका मुख्यमुख्य सहरहरू र सीमा क्षेत्रका जोगबनी, रक्सौल, नौतनवा, बढनी, रुपैडियाजस्ता बजारमा दसैंको सामग्री खरिदका लागि देखिने नेपालीको भीडले यस पर्वमा किनमेलको महत्व दर्शाउँछ। दसैंमा हुने उपभोगको अंश सहरी क्षेत्रमा मात्र नभई ग्रामीण क्षेत्रमा समेत विस्तार हुने हुनाले यस पर्वले गाउँघरमा आर्थिक गतिविधि बढाई ग्रामीण अर्थतन्त्रलाई चलायमान बनाउँछ। दसैंमा काठमाडौं उपत्यकाबाट मात्र झन्डै २० लाख मानिस बाहिर जान्छन्। त्यस्तै उपत्यका बाहिरका ठूला सहरहरूमा विभिन्न पेसा व्यवसाय गरेर बस्ने व्यक्ति पनि आआफ्ना अभिभावकको हातको टीका थाप्न एवं घरपरिवार मिलनको उद्देश्यका साथ गाउँमा जाने हुनाले गाउँमा आर्थिक गतिविधि र उपभोगमा वृद्धि हुन्छ। केन्द्रीय तथ्यांक विभागले गरेको पछिल्लो घरपरिवार सर्वेक्षणले नेपालीको कुल वार्षिक आयको ७५ प्रतिशत अंश उपभोगमा मात्र खर्च हुने र त्यसको झन्डै ५० प्रतिशत दसैं र तिहारमा हुने अनुमान छ। दसैं अवधिमा खाद्यवस्तुको व्यापार ३० प्रतिशतले वृद्धि हुने गरेको छ। दसैंमा काठमाडौं उपत्यकामा मात्र झन्डै ७५ हजार खसीबोका र ठूलो संख्यामा राँगाबिक्री हुन्छन्। कुखुरा र हाँसको त कुनै लेखाजोखा नै छैन। मुलुकभर यी अवोध प्राणीको लाखौंको संख्यामा बध गरिन्छ। त्यसैले यस पर्वमा मासुको खपत अत्यधिक हुने हुनाले दसैंलाई मासु खाने पर्वको रूपमा पनि लिइन्छ। यस्तै दसैें अवधिमा फलपूलको व्यापार मात्र झन्डै एक अर्ब हाराहारीमा हुने तथ्यांकले देखाएको छ। नेपाल अटोमोबाइल डिलर्स एसोसिएसनले कार, जिप, भ्यानजस्ता हलुका सवारीको बिक्री दसैंतिहारको अवधिमा वार्षिक बिक्रीको झन्डै ४० प्रतिशत हुने जनाएको छ। इलेक्ट्रिकल, इलेक्ट्रोनिक्स, खासगरी वासिङ मेसिन, फ्रिज, रेफ्रिजेरेटर, टीभीजस्ता घरायसी सामग्री, लत्ताकपडा, जुत्ताचप्पलजस्ता पहिरनका सामग्री र आबास रङरोगनका सामग्रीको अत्यधिक बिक्री पनि दसैंतिहारको अवधिमा हुने गरेको देखिन्छ। दसैंको समयमा विभिन्न बहुराष्ट्रिय कम्पनीहरूले विशेष छुटसहितका आकर्षक उपहार दिने हुँदा पर्स बलियो हुनेले यही समयमा मौकाको फाइदा उठाउँछन् भने कमजोर आर्थिक हैसियत हुनेले पनि गच्छेअनुसार जोहो गर्छन्। दसैंमा ट्राभल एजेन्सीहरूले विदेश भ्रमणका आकर्षक प्याकेजहरू उपलब्ध गराउने र यस अवधिमा कामकाजीले पनि लामो बिदा पाउने हुनाले विदेश भ्रमण गर्न चाहने र विदेशमै परिवारका सदस्य तथा आफन्त हुनेहरूले यस्ता आकर्षक अफरको उपयोग गर्छन्। दसैं र तिहारजस्ता महत्वपूर्ण चाडपर्वको अवधिमा विदेशी पर्यटकको आगमन पनि बढ्ने गरेको छ। विश्वमै दुर्लभ, युनिक र विविधतायुक्त सांस्कृतिक पर्वहरूको अवलोकन र दृश्यपान गर्न लालायित पर्यटकका लागि यी चाडपर्वहरूको समय आकर्षक र महत्वपूर्ण अवधि हो। त्यसैले यस अवधिमा अन्य समयको तुलनामा पर्यटकहरूको आगमन बढ्ने गर्दछ। यो समयमा होटल व्यवसाय, ट्राभल तथा ट्रेकिङ व्यवसाय र पर्यटकलक्षित अन्य व्यवसायको कारोबारमा वृद्धि भई विदेशी मुद्रा आर्जनमा समेत सहयोग पुग्ने गरेको छ। जनस्तरबाट पनि देखासिखी र प्रतिस्पर्धा नगर्ने, तडकभडक नदेखाउने, बचत गर्ने बानी बसाल्ने, घाँटी हेरेर हाड निल्ने गर्न सकेमा दसैं, तिहारजस्ता राष्ट्रिय पर्वहरूको सार्थकता रहनेछ। यातायात व्यवसायी, राजमार्गका होटेलहरू एवं चाडपर्वलक्षित मौसमी व्यापार व्यवसाय गर्नेहरू वर्षभरिमा हुने आयआर्जनको ठूलो हिस्सा यही समयमा प्राप्त गर्न सफल हुन्छन्। दसैंको समयमा मदिराको अत्यधिक खपत हुन्छ। दैनिक उपभोगका सामग्री र खाद्यवस्तुको अत्यधिक मागका कारण चर्को मूल्यवृद्धिको मारमा पनि उपभोक्ता नै पर्नुपर्ने हुनाले कालोबजारी, दुई नम्बरी र गलत व्यवसायबाट फाइदा उठाउने वर्गलाई भने दसैं, तिहारजस्ता चाडपर्व दुहुनो गाई सावित हुन्छन्। दसैं र नयाँ नोट दसैंको अर्को विशेषता नयाँ नोटको कारोबार र उपयोग हो। दसैंको दक्षिणाको रूपमा नयाँ नोट नै प्रयोग गर्ने नेपालीको बानी बसिसक्यो। दक्षिणा प्राप्त गर्ने बालबालिकाले पनि नयाँ नोटकै चाहना राख्छन्। बैंक काउन्टरमा पाँचसात घन्टा लामबद्ध भएर भए पनि नयाँ नोट साट्नैपर्ने नेपालीको चाहनाले दसैं र नयाँ नोटबीच अन्योन्या िश्रत सम्बन्ध स्थापित गरेको छ। यस वर्ष दसैंको अवधिमा मात्रै नेपाल राष्ट्रबैंकले ४० अर्बबराबरका नयाँ नोट बजारमा पठाएको छ। चलनचल्तीमा रहेका ४८० अर्ब २१ करोड रुपैयाँमा दसैंको समयमा मात्र ४० अर्बभन्दा बढी नयाँ नोट बजारमा पठाउनुले पनि नयाँ नोट र दसैंबीचको सम्बन्ध छर्लंग बनाउँछ। वर्षैंभरि साना दरका नोटको अभाव भए पनि दसैंपछि टीका र रङले पोतिएका रंगीबिरङी नोटहरू बजारमा छ्यापछ्याप्ती आउँछन्। त्यसैले दसैं नयाँ नोटको पनि पर्व हो। दसैं र तिहारमा हुने अत्यधिक उपभोगले हाम्रोजस्तो व्यापारमा आधारित अर्थतन्त्र बढ्दो व्यापार घाटाको थप मारमा परेको छ। साउन एक महिनामा मात्र गत वर्षको तुलनामा ५४३ प्रतिशतले आयात वृद्धि भएर व्यापार घाटा ११३ अर्ब ६९ करोड पुगेको छ। हुन त यस अवधिमा विप्रेषण आय गत वर्षको तुलनामा ३३ प्रतिशतले वृद्धि भई झन्डै ७४ अर्ब प्राप्त भएको छ। भदौ र असोज महिनामा यसभन्दा ठूलो परिमाणमा आयात हुन्छ किनकि यी महिना चाडपर्वलाई लक्षित गरेर उपभोग्य सामग्री बढी मात्रामा आयात गरिन्छ। हुन त चाडपर्वहरूमा उपभोग बढ्ने नेपालमा मात्र होइन। विश्वका प्रायजसो देशहरूमा प्रत्येक वर्ष मनाइने राष्ट्रिय उत्सव र चाडपर्वहरूले मुलुकको अर्थतन्त्रलाई गतिशील र चलायमान बनाउँछ। भारतमा दसैंलाई दुर्गापूजा र तिहारलाई दीपावली (दिवाली) को रूपमा उल्लास र भव्यताका साथ मनाइन्छ। यी दुई पर्वमा मात्र वर्षभरिमा हुने सुन तथा चाँदीको बिक्रीको ३५ प्रतिशत बिक्री हुन्छ। गणेश चतुर्थीमा महाराष्ट्र, तेलंगना र हैदराबादमा मात्र दस दिनको अवधिमा ३० हजार करोडभन्दा बढीको व्यापार हुने गर्छ। पश्चिम बंगालमा दुर्गापूजाको अवधिमा मात्र २० हजार करोडको कारोबार हुने गरेको छ। त्यस्तै पश्चिमी मुलुकमा क्रिसमसलगायतका चाडपर्व भव्यरूपमा मनाउने गरिन्छ, जुन समयमा खरिदबिक्री र उपभोग अत्यधिक हुन्छ। फरक यति हो विकसित देशका जनताको आय अधिक हुने हुनाले क्रयशक्ति मजबुत हुन्छ र मन फुकाएर चाडपर्वमा खर्च गर्छन्। हाम्रोजस्तो विकासोन्मुख र अल्पविकसित देशका नागरिकले भने चाडपर्वमा हुने खर्चको बोझ वर्षभरि नै बोकिरहनुपर्ने बाध्यता छ। दसैंमा हुनेखानेहरूले आवश्यकता र चाहनाअनुसार खर्च गर्न सक्ने भए पनि विपन्न र सीमान्तकृत वर्ग जसलाई हुँदा खाने भन्ने चलन छ, लाई भने दसैं दशा बनेर आउने गरेको छ। छरछिमेक, इष्टमित्र र साथीभाइका बीचमा इज्जत र प्रतिष्ठा राख्नुपर्ने, छोराछोरीलाई एकजोर नयाँ कपडाको जोहो गरिदिनुपर्ने, पाहुनापाछालाई एकदुई छाक मीठो खुवाउनैपर्नेजस्ता बाध्यताले सीमित र न्यून आय हुने र आयआर्जनको कुनै स्रोत नहुने वर्गलाई भने दसैं, तिहारजस्ता पर्व पीडाको भारी बनेर आउँछन्। कतिपय व्यक्तिले यस पर्वलाई प्रतिस्पर्धा गर्ने, प्रदर्शन गर्ने एवं भटकिलो रूपमा मनाउने गरेको पनि पाइन्छ। यसबाट समाजमा विकृति उत्पन्न हुन सक्ने देखिन्छ। यसै त नेपालीको औसत प्रतिव्यक्ति आय वार्षिक भर्खर १००४ डलर पुगेको छ र राष्ट्रिय बचत मुस्किलले १५ प्रतिशत रहेको छ। यस्तो अवस्थामा चाडपर्वलाई भटकिलो, खर्चिलो र धान्नै नसक्ने बनाउँदा ऋणको भार बढ्न गई दसैं दशा बन्नु हुँदैन। देखासिखी र प्रतिस्पर्धा गरेर मनाउनेभन्दा पनि आफ्नै हैसियत र औकात हेरेर चाडपर्व मनाउन सकियो भने यी पर्व बोझ नभई सांस्कृतिक उत्सव हुन्छन्। त्यसैले चाडपर्वलाई सहजरूपमा लिने, राज्यले पूर्वाधारमा लगानी बढाउने, रोजगार सिर्जना, ज्यालादर, तलब र पारि श्रमिकमा समयानुकूल वृद्धि एवं महँगी नियन्त्रणजस्ता कार्य गर्नु जरुरी छ भने जनस्तरबाट पनि देखासिखी र प्रतिस्पर्धा नगर्ने, तडकभडक नदेखाउने, बचत गर्ने बानी बसाल्ने, घाँटी हेरेर हाड निल्ने गर्न सकेमा दसैं, तिहारजस्ता राष्ट्रिय पर्वहरूको सार्थकता रहनेछ। सुवेदी पूर्व अर्थसचिव हुन्।"
तपाईंलाई बाथरोग त भएन ?,"डा अरुणकुमार गुप्ता बाथरोग वर्षौंदेखि सुनिँदै आएको शब्द हो, तर यससम्बन्धी अहिले पनि पुनः जानकारी पाइएको छैन। बाथ भनेको के हो ? यो रोग कसलाई हुन्छ ? यसको कारण के हो ? कति किसिमका हुन्छन् ? यसका लक्ष्णहरू केके हुन् ? नेपालमा यसको अवस्था कस्तो छ ? बाथरोग कसरी पत्ता लगाउने तथा उपचारका पद्धतिहरू केके छन् ? यस विषयमा धेरै जानकारी हुन आवश्यक छ। बाथ एक प्रकारको प्राणघातक रोग हो। यसलाई तराईतिर गठिया बाथ भनिन्छ। शरीरका हाडजोर्नी, मांसपेसी, नसा, मुटु दुखेर हुने रोगलाई बाथ भन्छौं। यो एउटै किसिमको हुँदैन। साधारणतया बाथ हड्डी खाने, मांसपेसी खाने मुटु, छाला, आँखामा असर गरिरहने हुन्छ। यो रोग प्रायः बच्चादेखि ८०९० वर्षका जुनसुकैे उमेरमा मान्छेलाई हुन सक्छ। बाथ बालबालिका, बयस्क, वृद्धलाई पनि भएको छ। यसको कारण सम्पूर्ण रूपले पत्ता लाग्न सकेको छैन। हरेक बाथका आआफ्नै लक्षण तथा कारण हुन्छन्। प्रत्येक मान्छेभित्र रोगसँग लड्ने एक किसिमको क्षमता हुन्छ। तर यस रोगले त्यसकै विरुद्धमा शरीरलाई नै हानिकारक गर्ने असामाजिक तत्वहरू जसलाई एन्टीबडी भन्ने गर्छौं, त्यस्तो किसिमका तत्वहरूको उत्पत्ति गराएर शरीरका विभिन्न भागका हाडजोर्नी र कार्टिलेजहरू नष्ट गर्ने गर्छ। बाथरोगले प्रतिरोधात्मक क्षमता कम गरी शरीरलाई नै दुर्वल पार्ने गर्छ। समग्रमा भन्दा नेपालीमा ज्यादातर युरिक एसिड बढेर हुने बाथ, हड्डी खिइने बाथ, कम्मर दुख्ने बाथ, रिडको हड्डीमा हुने बाथ बढी भेटिएका छन्। तीमध्ये कतिपय बाथ वंशाणुगत पनि हुन्छन्। अर्थात् एकै परिवारका धेरैजनालाई बाथरोग भएको हुन्छ। समग्रमा जनसंख्याको एक प्रतिशत व्यक्तिलाई बाथ तथा यसको समस्या हुने गर्छ। त्यसमध्ये एकतिहाइ व्यक्ति बढी दुखाइको समस्या लिएर मात्र बाथरोग विशेषज्ञकहाँ उपचार गराउन आउँछन्। बाथलार्ई कसरी चिन्ने प्रायः यो दुखाइबाट सुरु हुने रोग हो। शरीरका विभिन्न भाग टाउको, गर्धन, पाखुरा, कुहिनो, हातका ससाना औंला, कम्मर, ढाड, साँप्रा, घुँडा, गोलीगाँठ, पैताला, कुर्कुच्चा, कुनै हाड दुख्ने र सुन्निने हुने गर्छ। साधारणतया हातका औंला बिहान सुतेर उठ्दा जामजस्तो भई कक्रक्क भई मुठी बाँध्न नहुने गरी दुख्छ, जसलाई हाम्रो मर्निङ स्टिफनेस भन्ने गर्छौं। त्यसैगरी कुन मान्छेलाई कुन किसिमको बाथ हो, त्यसअनुसार लक्षणहरू देखा पर्ने गर्छ। कति बाथ लाखौंमा एकजनालाई हुने गर्छ। जस्तै कपाल झार्ने मुख घाउ, चिसो पानीमा हात राख्दा सेतो, नीलो, रातो हुने, शरीरमा राता, नीला डाबर देखिने, गर्भ तुहिने बटरफ्लाई रास गालामा पुतली आकारको रातो डाबर आउनेको बाथ अर्को बाथ सेस्टेमेटिक स्क्लेरोसिस शरीरका छाला कडा हुने, खुम्च्याउन गाह्रो हुने, शरीरमा काला दाग आउने बिरामीको नाक चराको चुच्चाजस्तो हुने मुख खोल्न गाह्रो हुने औंलाका नङमा घाउ हुने गर्छ, मांसपेसी दुखी कमजोर हुँदै जाने, बसेर उठ्दा गाह्रो हुने गर्छ। बाथले हड्डीमा असर पुर्याउँछ, भित्री अंगहरू मुटु, मिर्गौला, छाला, आँखा तथा फोक्सोसम्बन्धी रोग पनि निम्त्याउँछ। यसैगरी बाथले पाखुरा दुखी पोल्ने, सल्को हान्ने तथा पाखुराहरू माथि उठाउन गाह्रो हुन जान्छ। कम्मर, ढाड दुख्ने र अगाडि झुकी निहुरिएर काम गर्न गाह्रो हुन्छ। शरीरका विभिन्न भागमा सर्दै दुख्ने, आलस्य, थकान लाग्ने, निद्रा नलाग्ने, श्वासप्रश्वास छिटो हुने यो कुनै न कुनै बाथरोगका लक्षण हुन्। कतिपय बाथ ४० वर्ष उमेरपछि हुने गर्छ। जस्तै घुँडा, ढाड, कम्मर दुखी कुप्रो हुँदै जान्छ। ज्वरो आउने, पिसाब पोल्ने पनि हुने गर्छ। कति बाथ भाइरल बाथ, ब्याक्टेरिया तथा संक्रमण रोग एचआईभी, कुष्ठरोगबाट पनि हुने गर्छ। केही दशकअगाडि बाथ रोगलाई अभिशापका रूपमा लिइन्थ्यो। जडीबुटी, होमियोप्याथी, अन्धविश्वासका आधारमा उपचार हुन्थ्यो। स्यालको मासु, बन्दुकको तेल आदि प्रयोग गरेर उपचार गरिन्थ्यो। तर आज जनशक्ति परिचालन तथा जागरुकताका कारण बाथपीडित स्वास्थ्यप्रति सचेत छन्। औषधी खाएर नयाँ जीवन पाई आआफ्नो जीवन चलाउनु ठूलो हो भन्नेबारेमा सचेत छन्। बाथ रोग पत्ता लगाउन हाम्रो देशमा विभिन्न साधन र प्रयोगशाला विकास भइसकेका छन्। अहिले हामीकहाँ बाथसम्बन्धी सबै किसिमका सुविधा छ। यो रोग, रोगीका लक्षणबाट तथा रगत जाँच, विभिन्न किसिमका एक्स रे, सिटी स्क्यान, एमआरआईबाट पत्ता लगाइन्छ। बाथ उपचारबाट शतप्रतिशत निर्मूल हुन्छ। तर जुन शरीर भित्रबाट उत्पत्ति हुन्छ, जसको उपचार दीर्घकालीन राख्नुपर्छ। उपचार सरु गर्नुअगाडि रोगबारे पूर्ण जानकारी दिई पीडितलाई उच्च रूपमा नैतिक बल प्रदान गर्नुपर्छ। बाथ प्राणघातक रोग हो। यसप्रति जनचेतना फौलाऔं, आफू बचौं र अरूलाई पनि बचाऔं। गुप्ता बाथ रोगविशेषज्ञ हुन्।"
देश बनाउने खुत्रुके परियोजना,"उपत्यकाका केही अस्पतालमा अचेल एउटा कार्ड पाइन्छ। त्यसमा छिटै निको हुनुपर्छ है (गेट वेल सुन) आशयको शुभकामना हुन्छ। त्यसको मूल्य फरकफरक अर्थात् सयदेखि हजार रुपैयाँसम्म छ। बिरामीलाई भेट्न जाँदा अब फलफूल होइन, त्यही कार्ड लैजानुहोस्। कोसेलीको बजेट कति हो, त्यति नै रुपैयाँको कार्ड किन्नुहोस्। बिरामीलाई दिनुहोस्। जम्मा भएका कार्ड हिसाब गरेर डिस्चार्ज हुने दिन उसले नगद छुट पाउनेछ। स्वास्थ्यलाभको कामना पनि भयो, बिरामीलाई सहयोग पनि। सिर्जनशीलताका अनेक तरिका हुन्छन्। गेट वेल सुन कार्ड त्यस्तै सिर्जनशीलताको नमुना हो। बिरामीलाई भेट्न अस्पताल जाने हरेकजसोले फलफूल वा खाद्यवस्तु लैजान्छन्। आईसीयूमा राखेका बिरामी भेट्न जाँदा पनि खाली हात नजाने हाम्रो प्रचलन छ। यसबाट सहानुभूति, शुभकामना र भरथेग सहयोग पुग्छ भन्ने मान्यता हो। बिरामीको सामुन्ने त्यही फलफूल कुहिरहेको हुन्छ। पैसै दियो अधिकांशतः लिन नमान्ने। दिन पनि अप्ठ्यारो। बदलामा ल्याइएको कार्डप्रणाली यस्तो राहत हो, जसमा आर्थिक सहयोग लिन कसैले हिचकिचाउनुपर्ने छैन। दिनेलाई पनि पैसै दिएको अप्ठ्यारो पर्ने छैन। हो, देश विकासमा त्यही सिर्जनशीलताको खाँचो छ। हरेक नागरिकका फजुल र गलत ठाउँमा भइरहेका खर्चलाई कसरी विकासमा उपयोग गर्ने भन्ने आइडिया चाहिएको छ। यस दसैंमा तपाईंहामी सबैलाई त्यसकै युक्ति फुराउने शक्ति प्राप्त होस्, शुभकामना ! एउटा अनुसन्धान प्रतिवेदन भन्छ हुनेखाने नेपालीले हरेक छाक फाल्ने खाना मात्र जोगाइदिने र जोगिएजति विपन्नलाई दिने हो भने यो देशमा कोही भोको हुँदैन। दसैंमा अक्षताका नाममा अथाह चामल फालिन्छ। सानो टीका लगाइदिने र पूजाका क्रममा रंगाइएका चामल छरछार नपार्ने हो भने धेरैजनाका खाली पेट भरिने थिए। तर फालिने चामल अरूलाई दिनैपर्छ। मैले केही वर्षअघि यसबारे विस्तृतमा लेखेको थिएँ। यसपालि त्यसलाई ध्यानाकर्षण गराएको मात्र हुँ। हामीले हाम्रो संस्कार नबदली देश बन्दैन। होटलमा खाना फालेमा दोब्बर मूल्य लिने जापानी नियम त्यसै बनेको होइन। पशुपतिनाथ मन्दिरमा तपाईं फूलपाती चढाउनुहुन्छ। त्यही फूलपाती एकैछिनमा डोकाका डोका फाल्न लगिन्छ। त्यसका लागि छुट्टै खर्च हुन्छ। फूल कुहिएर मन्दिरपरिसर फोहोर बन्छ। अति कम फूल चढाइदिने हो भने तपाईंको खर्च घट्छ। उब्रिएको बजेट बरु मन्दिरको सहयोगार्थ दानपेटिकामा हालिदिनुहोस्, झन् पुण्य मिल्छ। अन्य मन्दिरमा पनि हालत उही छ। जति धेरै फूल किन्यो, उति गतिलो भक्त हुने ठानेर अघोषित प्रतिस्पर्धाजस्तो हुन्छ। घरघरमा दसैं भित्रिएको छ। शुभकामना साट्ने क्रम बढेको छ। अर्बौं रुपैयाँको शुभकामना विभिन्न माध्यममा खर्च हुन्छ। मुख्य मोबाइलको एसएमएस हो। मलाई पनि हरेक वर्ष सयौं एसएमएस आउँछन् शुभकामना भन्दै। माफ गर्नुहोला, म कसैलाई प्रत्युत्तर लेख्दिनँ। त्यो मेरो असभ्यता हुन सक्छ। तर, यसमा मेरो निश्चित मान्यता छ। नेपाल टेलिकम, एनसेलजस्ता दूरसञ्चारप्रदायकले यस्ता चाडमा एसएमएसको भाउ प्रायः आधा घटाउँछन्। बरु नघटाएर आधा रकम देश विकासमा किन प्रयोग नगर्ने ? त्यसका लगानीकर्ता तिनै एसएमएसकर्तालाई किन नबनाउने ? यदि त्यो अवस्था आयो भने म पक्कै प्रत्युत्तर लेख्नेछु। आफैं शुभकामना पनि पठाउनेछु। लगानीको विधि के त ? पक्कै जटिल छ। सरकार अग्रसर हुने हो भने असम्भव भने छैन। त्यसका लागि नागरिक लगानी खुत्रुके परियोजना बनाउन सकिन्छ। त्यो यस्तो परियोजना होस्, जसमा हरेक व्यक्तिले बँचेको, जोगाएको वा फजुल खर्च नगरेको रकम जम्मा गर्न सकोस्। त्यो रकम देश विकास वा समृद्धिमा प्रयोग होस्। त्यसको मुनाफा घुमेर तिनै लगानीकर्ताकहाँ आइपुगोस्। जस्तो मैले दसैंमा पाँच सय रुपैयाँको एसएसएस शुभकामना पठाएँ। दुई सय ५० त्यसको शुल्क होस्, बाँकी दुई सय ५० त्यस कोषमा पुगोस्, मानौं कसैसँग चारवटा कुकुर पाल्ने धोको छ, दुइटा मात्र पाल्न सक्छ। बाँकी दुइटाको सम्पूर्ण खर्च त्यही कोषमा राख्न सक्छ। दसैंको दक्षिणा जुटाएर वा अरूलाई दिने दक्षिणा घटाएर निश्चित रकम यसमा जम्मा गर्न मिल्छ। पच्चीस किलोको खसी किन्ने सुरमा हुनुहुन्छ भने १५ किलोको मात्र ल्याउन सक्नुहुन्छ। बाँकी १० किलोको पैसा त्यही कोषमा राख्न सक्नुहुनेछ। कोष यस्तो होस्, जसमा सकेसम्म हरेक नागरिक जोडिऊन्। बैंक भौचर, डेबिटक्रेडिट कार्ड, इपेमेन्टजस्ता विधिबाट जम्मा गर्न पाइयोस्। तपाईंको जति धेरै लगानी थपिँदै जान्छ, देश विकासमा उति ठूलो योगदान देखियोस्। मुनाफा पनि त्यही अनुपातमा पाइयोस्। यसको रकम विकास कार्यमा मात्र खर्च गरियोस्। र, त्यो विकास नाफामूलक होस्। सडक बनाइन्छ भने सवारी कर उठाउन दिइयोस्। विद्युत् परियोजना चलाउने हो भने त्यसले आफैं आर्जन गर्नेछ। धेरै ठूला विकासे परियोजना पूरा गर्न सरकारलाई गाह्रो परिरहेको छ। नागरिकलाई खुत्रुके परियोजनामार्फत प्रेरित गरेर त्यसलाई पार लगाउन सजिलै सकिन्छ। लाग्ला खुत्रुकेबाट हुने खुत्रुके विकासले के नै लछारपाटो लाउँछ ? त्यस्तो होइन। नाम मात्र खुत्रुके हो। सिंगै देश निरन्तर सामेल हुने भएकाले यसको आकार पक्कै ठूलो हुन्छ। नेपालको जनसंख्या तीन करोड पुग्न लागेको छ। आधा जनसंख्यालाई महिनाको औसत सय रुपैयाँमा सामेल गराउँदा एक अर्ब ५० करोड जुट्छ। यसले ठूलै परियोजना चलाउन मिल्छ। यसमा लाखौं लगानी गर्ने पनि सजिलै जोडिनेछन्। त्यसो गर्दा थप अर्बौं जुट्छ। जति गतिलो परियोजना अघि सार्यो, उति ठूला लगानीकर्ता अघि सर्नेछन्। सरकारी नेतृत्वमा हुने भएकाले यसमा जोखिम अत्यन्त न्यून हुनेछ। निःसन्देह नेपाल गरिब छ। नागरिकले तिर्ने कर अब तीन तहका सरकार चलाउनै ठिक्क हुन सक्छ। विदेशीसँग कति माग्ने ? दिनेका स्वार्थ हुन्छन्। कति सहने ? कति ङिच्च गर्ने ? त्यसैले स्वाभिमानपूर्वक देश बनाउने हो भने नागरिकलाई अग्रसर गराउनुको विकल्प छैन। खुत्रुके परियोजना त्यसकै सुरुआत हुन सक्छ। सञ्चय कोष, नागरिक लगानी कोषजस्ता कोष बचतकर्तालाई निश्चित ब्याज दिन सीमित छन्। जनता जनार्दनकै लगानी रहने खुत्रुके कोषमा भने शतप्रतिशत मालिक जनता नै हुन्छन्। पीपीपी अर्थात् पब्लिक प्राइभेट पार्टनरसिप पनि प्रचलनमा नआएको होइन। तर, त्यो विशुद्ध सीमित व्यक्तिलाई व्यापारिक लाभ दिलाउने खालको छ। राज्यको पुँजीसमेत व्यक्तिको खटनपटनमा पुग्ने गरेको छ। नागरिक अनुशासित र सभ्य हुने, देश विकासमा सामेल हुन पाउने र आर्जनसमेत गर्ने विधि नै खुत्रुके परियोजना हो। नाम र कार्यप्रणाली यही हुनुपर्छ भन्ने छैन। मात्र यति भन्न खोजेको हुँ नागरिक साझेदारीमा विकास गर्न सकिन्छ। पहिला सरकार अग्रसर भएर आऊ भन्नुपर्छ। अब समृद्धिको सपना मात्र बाँडेर पुग्दैन। यसको सिर्जनशील खाका पनि चाहिन्छ। यो एउटा खाका बन्न सक्छ।"
"सन्दीप लामिछानेको अर्को कीर्तिमान, वसन्त रेग्मीलाई उछिने","काठमाडौँ : नेपाली लेग स्पिनर सन्दीप लामिछानेले अर्को कीर्तिमान बनाएका छन् । मलेसियामा जारी आईसीसी विश्व टीट्वान्टी एसिया छनोट समूह बी अन्तर्गतको खेलमा लेग स्पिनर सन्दीप लामिछानेले अर्को कीर्तिमान बनाएका हुन । मलेसियामा जारी छनोट अन्तर्गत सिंगापुरविरुद्धको खेलमा ४ विकेट लिँदै सन्दीपले राष्ट्रिय टिमबाट एउटै प्रतियोगितामा सबैभन्दा धेरै विकेट लिने खेलाडीको कीर्तिमान आफ्नो नाममा लेखाउन सफल भएका हुन् । कीर्तिमानी प्रदर्शन गर्ने क्रममा आजको खेलमा सन्दीपले व्यक्तिगत पहिलो विकेटका रुपमा सिंगापुरका कप्तान सूर्यवान्सीलाई ९ रन बनाएको अवस्थामा पेभेलियन फर्काए । त्यसपछि दोस्रो विकेटको रुपमा सिंगापुरका मनप्रित सिंहलाई सन्दीपले १० रनमा आउट गरेका थिए । सन्दीप त्यतिमै रोकिएनन् । उनले सिंगापुरका सिद्धान्तलाई १५ बलमा १० रन बनाएको अवस्थामा आउट गरिदिए । सन्दीपले अर्को विकेटका रुपमा सोहेब रज्जाकलाई पनि खाता नै खोल्न नदिइ अन्तिम विकेटका रुपमा पेभेलियन फर्काउँदै सिंगापुरलई ८१ रनको झिनो स्कोरमा रोक्न सफल भए । सन्दीपले जारी प्रतियोगितामा २४ विकेट लिँदै वसन्त रेग्मीको नाममा रहेको कीर्तिमान तोडेका छन् । सन्दीपले उमेर समूहको यू१९ अन्तराष्ट्रिय प्रतियोगितामा पनि २३ विकेट लिइसकेका छन् । यसअघि यो कीर्तिमान बसन्त रेग्मीको नाममा थियो । उनले सन् २०१२ को विश्व क्रिकेट लिग डिभिजन ४ मा २१ विकेट लिएका थिए । त्यो खेल पनि मलेसियामै भएको थियो । दिल्ली डेयर डेभिल्सबाट इन्डियन प्रिमियर लिग (आईपीएल) मा पनि आफ्नो प्रभाव छाडिसकेका सन्दीपको स्पिन बलिङ अगाडि विपक्षीहरु घुँडा टेक्न बाध्य छन् । मलेसियामा जारी छनोटको पहिलो खेलमा सन्दीपले म्यानमारविरुद्ध ४ विकेट झारेका थिए । दुई ओभर बलिङ गरेका उनले ३ रन खर्चिदै ४ विकेट लिएका थिए । दोस्रो खेलमा मलेसियाविरुद्ध उनले ५ विकेट लिन सफल भए । ४ ओभर बलिङ गरेका उनले २० रन खर्चिदै यो सफलता पाए । त्यसैगरी थाइल्याण्डविरुद्धको तेस्रो खेलमा उनले ५ विकेट लिन सफल भए । तीन ओभर बलिङ गरेका उनले त्यस खेलमा एक मेडन राख्दै ८ रन दिएका थिए । भुटानविरुद्ध पनि सन्दीपले ३ विकेट लिन सफल भए । चार ओभर बलिङ गर्दै उनले २ मेडन लिँदै ६ रन दिएका थिए । चीनविरुद्धको पाँचौ खेलमा सन्दीपले ३ विकेट लिएका थिए। चार ओभर बलिङ गरेका उनले चीनविरुद्धको खेलमा १ मेडन ओभर बलिङ गर्दै ४ रन मात्रै खर्चिएका थिए । एसिया कपमा छानिन सकेन नेपाल, सन्दीप चम्किए, ब्याटिङले डुबायो सन्दीपको अर्को छलाङ, टी१० क्रिकेट खेल्ने पहिलो नेपाली बन्दै सन्दीप एनसेल हम्बल हिरो म्यानमारविरुद्ध नेपालको अर्को कीर्तिमान : दुई ओभरमा सन्दीपले लिए चार विकेट पारस र सन्दीपको उत्कृष्ट प्रदर्शन थाइल्याण्डविरुद्ध सन्दीप चम्किए : आठ ओभर खेल्दा ९ विकेट गुम्यो थाइल्याण्डमाथि नेपालको शानदार जित : सन्दीपले लिए पाँच विकेट"
नेपाल आज सिंगापुरसँग भिड्दै,काठमाडौं : आईसीसी टीट्वेन्टी विश्वकपअन्तर्गत पहिलो चरणको एसियाली छनोट प्रतियोगिताको आफ्नो अन्तिम खेलमा नेपालले शुक्रबार सिंगापुरसँग प्रतिस्पर्धा गर्दैछ। नेपाल र सिंगापुर दुवै टोलीले यसअघि नै अन्तिम चरणको एसियाली छनोट प्रतियोगितामा आफ्नो स्थान सुरक्षित गरिसकेकाले शुक्रबारको खेल उपाधिका लागि मात्र केन्द्रित हुनेछ। शीर्ष दुई स्थानमा रहेका नेपाल र सिंगापुरबीचको खेलको विजेता टोलीले नै उपाधि जित्ने निश्चित छ। प्रतियोगिताको अन्तिम खेलअघि नेपाल र सिंगापुर दुवैको समान पाँच खेलबाट १०१० अंक छ। रन रेटका आधारमा भने नेपाल शीर्ष स्थानमा छ। त्यसैले शुक्रबार नेपाल र सिंगापुरबीचको भिडन्त रोमाञ्चक हुने अनुमान गरिएको छ। सिंगापुरविरुद्ध मैदानमा उत्रँदा नेपालसामु अर्काे चुनौती पनि हुनेछ। नेपालका लागि सिंगापुर परम्परागत प्रतिद्वन्द्वी हो। ५० ओभर र २० ओभरका साथै तीन दिवसीय क्रिकेटमा समेत प्रतिस्पर्धा गरेको नेपालले हालसम्म सिंगापुरसँग पराजय व्यहोरेको छैन। नेपाली टोली शुक्रबार जित्दै जारी प्रतियोगितामा आफ्नो विजयी यात्रालाई निरन्तरता दिने प्रयासमा हुनेछ। यसका साथै नेपालसामु सिंगापुरविरुद्घ हालसम्म कायम राख्दै आएको जितको इतिहासलाई निरन्तरता दिनु अर्को चुनौती हुनेछ। नेपालले सिंगापुरसँग पछिल्लो पटक गत सेप्टेम्बरमा मलेसियामै भएको ५० ओभरको एसिया कप छनोट प्रतियोगितामा प्रतिस्पर्धा गरेको थियो। उक्त खेलमा नेपाल चार विकेटले विजयी भएको थियो। २० ओभरको खेलमा भने नेपालले सिंगापुरसँग करिब ६ वर्षपछि प्रतिस्पर्धा गर्न लागेको हो। नेपालले २० ओभरको खेलमा सिंगापुरसँग पछिल्लो पटक सन् २०१३ को मार्चमा काठमाडौंमै भएको एसीसी टीट्वेन्टी कपको समूहगत चरणमा प्रतिस्पर्धा गरेको थियो। उक्त खेलमा नेपाल एक सय २१ रनले विजयी भएको थियो। उक्त खेलमा नेपालले पहिले ब्याटिङ गर्दै दुई सय १० रन बनाएको थियो। अन्तर्राष्ट्रिय टीट्वेन्टी क्रिकेटमा नेपालले बनाएको त्यो अहिलेसम्मकै ठूलो स्कोर हो। बलियो इतिहास र पछिल्लो समय आफूले प्राप्त गरेको हैसियतका कारण पनि नेपाललाई सिंगापुरविरुद्ध जित अपरिहार्य छ। सिंगापुर आईसीसी विश्व क्रिकेट लिगको डिभिजन तीनमा रोकिँदा नेपाल डिभिजन एक हुँदै एकदिवसीय टोलीको मान्यता लिन पनि सफल भएको छ। यद्यपि सिंगापुरले बलियो चुनौती दिन सक्ने तथ्यप्रति नेपाली टोली सचेत रहनु आवश्यक छ। प्रतियोगितामा नेपाली बलरले सशक्त प्रदर्शन गरिरहँदा ब्याट्सम्यानले भने आफ्नो स्तरको प्रदर्शन दिन सकिरहेका छैनन्। सामान्य लक्ष्य पछ्याउने क्रममा समेत नियमित रूपमा विकेट खर्चिरहेको छ। त्यसैले आफ्नो सामान्य कमजोरीतर्फ ध्यान पुर्याउन सकेमा नेपालले सिंगापुरविरुद्धको आफ्नोे गर्विलो इतिहासलाई निरन्तरता दिँदै उपाधि भित्र्याउन सक्ने प्रबल सम्भावना छ।
"नेपालको बलिङसामू सिंगापुर निरीह, ८१ रनमै समेटियो",काठमाडौँ : मलेसियामा जारी आईसीसी विश्व टीट्वान्टी एसिया छनोट समूह बी अन्तर्गतको खेलमा नेपालले कसिलो बलिङ गरेपछि सिंगापुर ८१ रनमै समेटिएको छ । नेपालका लेग स्पिनर सन्दीप लामिछानेले कीर्तिमान बनाएको खेलमा सिंगापुरले १७३ ओभरमा सबै विकेट गुमाउँदै केबल ८१ रन जोड्न सफल भएको हो । उसका लागि सुरेन्द्र चन्द्रमोहनले ३२ बलमा सर्वाधिक २५ रन बनाए । सिंगापुरका मनप्रीत सिंह र सिधान्तले समान १०१० रन जोडे । उसका अन्य कुनै खेलाडीले दोहोरो स्कोर गर्न सकेनन् । सिंगापुरलाई सस्तैमा समेट्ने क्रममा नेपालका लागि सन्दीप लामिछानेले आज पनि चार विकेट लिए । त्यसैगरी सोमपाल कामीले २ विकेट लिन सफल भए । अर्को दुई विकेट करण केसीको नाममा रह्यो । अन्य ११ विकेट वसन्त रेग्मी र ललित राजवंशीको नाममा रह्यो ।
विर्तामोड फाइनलमा,विराटनगर : झापाको विर्तामोड भेट्रान क्लब प्रदेश १ स्तरीय दोस्रो भेट्रान फुटबल प्रतियोगिताको फाइनलमा प्रवेष गरेको छ। विराटनगरको सहिद रंगशालामा बिहीबार भएको दोस्रो सेमिफाइनलमा अर्को झापाली टोली काँकडभित्ता भेट्रान क्लबलाई २० गोल अन्तरले पाखा लगाउँदै साविक उपविजेता विर्तामोडले फाइनलमा साविक विजेता धरान भेट्रान क्लबसंगको भेट पक्का गरेको हो। रोमाञ्चक खेलमा छिमेकी टोलीलाई पराजित गर्न सुभाष आङथुपा र नरेन्द्रमणि लिम्बूले गरेको गोल विर्तामोडका लागि पर्याप्त बन्यो। पहिलो हाफ बराबरीमा खेले पनि मध्यान्तरपछि त्यसलाई कायम राख्न नसक्दा काँकडभित्ताको फाइनल यात्रा टुँगियो। ४८ औं मिनेटमा सुभाष आङथुपाले गोल गर्दै विर्तामोडलाई अग्रता दिलाउँदा काँकडभित्ता दवाबमा पर्यो। गणेशकुमार सुब्बाले सेन्टरबाट ट्याकल गर्दै कर्नर लाइनबाट गरेको क्रसपासलाई आङथुपाले पोष्टको दिशा दिएका हुन्। ६७ औं मिनेटमा नरेन्द्रमणि लिम्बूले गोल थपेर विर्तामोडको जित निश्चित बनाए। नरेन्द्रले २५ यार्ड टाढाबाट गरेको प्रहारले सिधै जाली चुम्दा काँकडभित्ताका लागि जितको सम्भावना सकिन पुग्यो। खेलमा हावी देखिएको विर्तामोडले सुरुवाती चरणमा भने गोल गर्न सकेन। काँकडभित्तालाई दवाबमा राखे पनि गोलको कुनै अवसर सिर्जना गर्न नसक्दा पहिलो हाफ गोल रहित बराबरीमा सकिएको थियो। मध्यान्तरपछि आक्रामक बनेको काँकडभित्ताले पोष्ट प्रहारको राम्रो अवसर भने सिर्जना गर्न सकेन। खेलको ७ औं मिनेटमा लक्पा लामाले गरेको प्रहारमा विर्तामोडका गोलरक्षक बाधक बन्दा काँकडभित्ताले सुरुवाती गोल गर्न सकेन। ५५ औं मिनेटमा हर्क गुरुङले सानो बक्सभित्र दिएको पासमा दिलकुमार कार्कीको प्रहार पनि गोलरक्षकका हातमा पुग्दा काँकडभित्ताले खेलमा फर्कने अवसरको सदुपयोग गर्न सकेन। ६० औं मिनेटमा दिलकुमारको क्रसपासमा रमेश बस्नेत हेडिङ गर्न चुक्दा काँकडभित्ताको हार निश्चित बन्यो। २२ औं मिनेटमा विर्तामोडका नरेन्द्रमणि लिम्बूले गरेको क्रसपासमा सुभाष आङथुपाको प्रहार पोलमाथिबाट बाहिरिंदा विर्तामोडले गोल गर्नका लागि दोस्रो हाफ कुर्नु पर्यो। पाएका दुईवटा अवसरलाई सदुपयोग गरेको उसले त्यसपछि भने पोष्ट प्रहार गर्न सकेन। खेलको म्यान अफ दी म्याच विर्तामोडका नरेन्द्रमणि लिम्बू घोषित भए। प्रतियोगिताको फाइनल खेल शनिबार विर्तामोड र धरान भेट्रान क्लबबीच हुनेछ। प्रतियोगिताको विजेताले नगद एक लाख ५१ हजार रुपैयाँ र उपविजेताले नगद ७५ हजार रुपैयाँका साथै ट्रफी जित्ने छन्।
टस जितेर सिंगापुरविरुद्ध फिल्डिङ गर्दै नेपाल,काठमाडौं : सन २०२० मा आयोजना हुने आईसीसी टीट्वेन्टी विश्वकपको पहिलो चरणको एसियाली छनोट प्रतियोगिता अन्तर्गतको खेलमा नेपाल अहिले सिंगापुरसँग प्रतिस्पर्धा गर्दैछ । मलेसिया क्वालालम्पुरको बायुमास ओभलमा जारी खेलमा नेपालले टस जितेर फिल्डिङ रोजेपछि सिंगापुर ब्याटिङ गरिरहेको छ । ७ ओभरको खेल सकिँदा सिंगापुर ४१ रन बनाएर खेलिरहेको सिंगापुरको नेपालले ३ विकेट लिएको छ । हालसम्म साेमपाल कामीले २ र सन्दीप लामिछानेले १ विकेट लिएका छन् । ७ टोली सम्मिलत प्रतियोगितामा नेपालसँगै सिंगापुर पनि अपराजित छ । नेपालले पनि यसअघिका पाँचै खेलमा फराकिलो अन्तरको जित हात पारेको छ भने । सिंगापुरले पनि शतप्रतिशत नतिजा निकालेको छ । नेपाल र सिंगापुर दुवै अन्तिम चरणको एसियाली छनोट प्रतियोगिताका लागि छनोट भइसकेका छन्। प्रतियोगिताका यस अघिका ५ खेलमा सहज निकालेको नेपालले । म्यानमार र मलेसियालार्इ ८ विकेटले हराएको थियो । त्यसैगरी थाइल्याण्डलार्इ डकवर्ड लुइस नियमका आधारमा १४० रनले पराजित गर्दा भुटानमाथि ११७ रनको जित निकालेको थियो। बुधबार चीनमाथि १० विकेटको जित निकाल्न सफल भएको थियो ।
टी२० विश्वकप एसिया पूर्वी क्षेत्र छनौटमा नेपाल च्याम्पियन,"काठमाडौँ : अस्ट्रेलियामा सन् २०२० मा गरिने आईसीसी विश्व कप टी ट्वान्टी क्रिकेट छनोट प्रतियोगिताको पहिलो खुड्किलो छिचोल्ने क्रममा नेपाल च्याम्पियन भएको छ । मलेसियामा सम्पन्न एसिया 'बी'को छनोट उपाधि उचाल्दै नेपाल एसिया छनोटमा पुग्न सफल भएको हो । प्रतियोगितामा नेपाल अपराजित रहँदै च्याम्पियन भएको हो । नेपालले ५ खेल जित निकाल्यो भने सिंगापुरविरुद्धको अन्तिम खेल वर्षाले प्रभावित भएपछि बिनानतिजा सकियो । नेपाल र सिंगापुरबीच शुक्रबार सम्पन्न खेल वर्षाले नतिजाबिहीन भएपछि नेपाल रनरेटका आधारमा च्याम्पियन भएको हो । यो खेलमा नेपालले टस जित्दै पहिले बलिङ रोजेको थियो । पहिले बलिङमा जाने निर्णयलाई सही सावित गर्दै नेपाली बलरले कसिलो बलिङ गरेपछि सिंगापुर केबल ८१ रनमा समेटिएको थियो । सिंगापुरविरुद्ध सन्दीप लामिछानेले ४ विकेट लिए । १८ ओभर ३ बलमा अलआउट भएको सिंगापुर ८१ रन बनाएको थियो । ८२ रनको लक्ष्य पछ्याएको नेपालले ३ बलमात्रै खेल्दा वर्षाका कारण खेल रोकिएको थियो । पानी नरोकिएपछि खेल नतिजाबिहीन बन्न पुग्यो । पाँचै खेल जितेको सिंगापुरभन्दा रनरेटमा माथि भएपछि नेपालले प्रतियोगिताको उपाधि पनि जित्न सफल भयो। यो प्रतियोगितामा नेपालले सुरुबाटै गतिलो प्रदर्शन गर्यो । प्रतियोगितामा सहभागी टिममध्ये नेपाल मात्रै एकदिवसीय क्रिकेटको मान्यता पाएको टिम थियो । नेपालको प्रदर्शन पनि उच्चस्तरको रह्यो । नेपालले पहिलो खेलमा म्यानमारलाई ८ विकेटले हरायो । दोस्रो खेलमा चीनलाई १० विकेटले नमिठो हार चखायो । तेस्रो खेलमा नेपालले भुटानविरुद्ध ११७ रनको जित दर्ता गर्यो । त्यसैगरि थाइल्याण्डविरुद्ध पनि नेपालले १४० रनको फराकिलो जित दर्ता गर्यो । नेपालले आयोजक मलेसियालाई ८ विकेटले हरायो । नेपालका सबै खेलमा नेपाली बलरहरु हावी भए । सन्दीप लामिछानेले प्रतियोगितामा सबैभन्दा बढी २४ विकेट लिन सफल भए । अब नेपालले विश्वकपमा पुग्न दोस्रो खुड्किलो पार गर्नका लागि एसिया छनोट खेल्नुपर्नेछ । च्याम्पियन भएको नेपालसँगै यो प्रतियोगिताबाट सिंगापुर र मलेसिया पनि एसिया छनोटमा पुग्न सफल भए । एसिया ए बाट यूएई, कतार र कुवेत छनोट भएका भएका छन्। अब छनोट भएका ६ देश सहभागी हुने एसिया छनोटबाट शीर्ष २ टिमले ग्लोबल छनोट खेल्नुपर्छ। ग्लोबल छनोटमा फरक फरक महादेशबाट आएका र आईसीसीको वरियतामा तल्लो स्थानका टीमले खेल्नेछन् । १४ टिम भिड्ने यस प्रतियोगिताबाट शीर्ष ६ टिम अस्ट्रेलियामा हुने टीट्वान्टी विश्व कपम पुग्नेछन् । नेपालले यसअघि सन् २०१४ मा बंगलादेशमा सम्पन्न विश्व कप खेलिसकेको छ।"
शारीरिक सम्पर्कअघि मञ्जुरी लिनू,"दुबई : ह्यास ट्याग मी टू अभियानमा धेरै सेलिब्रेटी फसेपछि न्युजिल्यान्डको क्रिकेट खेलाडी संघ (एनजेडसीपीए) ले आफ्ना खेलाडीलाई शारीरिक सम्पर्क राख्नुअघि सम्बन्धित महिलाको मञ्जुरी लिन सुझाव दिएको छ। एनजेडसीपीएले आफ्ना सदस्यहरू भविष्यमा कुनै पनि समस्यामा नपरून् भन्ने उद्देश्यले यसअघिदेखि नै प्रकाशन हुँदै आएको हाते पुस्तक (ह्यान्ड बुक) समेत परिमार्जन गरिएको जनाएको छ। एनजेडसीपीएले हाते पुस्तकमा गुड डिसिजन मेकिङ शीर्षक थपी त्यसमा आफूले हरेक समय सही निर्णय कसरी लिने भन्ने प्रसंगसहित शारीरिक सम्पर्क गर्नुअघि महिला साथीसँग मञ्जुरी लिन सुझाव दिएको छ। ह्यास ट्याग मी टू अभियान सुरु भएपछि विभिन्न समयमा शारीरिक शोषण वा दुव्र्यवहारमा परेका महिलाले त्यस्ता घटना सार्वजनिक गर्न थालेपछि त्यसमा संलग्न पुरुषहरू समस्यामा पर्दै आएका छन्। ह्यास ट्याग मी टू मार्फत धेरै वर्षअघिका घटनासमेत सार्वजनिक हुँदै आएको छ। सोही घटनाको बढ्दो क्रमसँगै एनजेडसीपीएले आफ्ना खेलाडीहरू भविष्यमा यस्ता समस्यामा नपरून् भन्ने उद्देश्यले हाते पुस्तक नै परिमार्जन गरिएको जनाएको छ। आफ्नो जीवनको हरेक विषयमा सही निर्णय लिनु महत्वपूर्ण हुन्छ। अझ शारीरिक सम्पर्कको सम्बन्धमा त सही निर्णय लिनु अति नै आवश्यक छ। खासगरी महिला साथीसँग मञ्जुरी लिनु जरुरी छ, हाते पुस्तकमा थपिएको बुँदामा भनिएको छ, अवस्था जस्तोसुकै होस्, शारीरिक सम्बन्ध राख्नुअघि स्वीकृति लिनै पर्छ। यदि महिला सहकर्मीले प्रस्ताव अस्वीकार गरे उनीहरूको निर्णयलाई सम्मान गर्न पनि एनजेडसीपीएले आफ्ना खेलाडीलाई सुझाव दिएको छ। हाम्रो कानुनले पनि शारीरिक सम्बन्ध राख्नुअघि स्वीकृति लिनुपर्छ भनेको छ। त्यस क्रममा यदि उनीहरूले हुन्न (नो) भनेको अवस्थामा त्यसको अर्थ हुन्न भन्ने नै हुन्छ। यस्तो अवस्थामा उनीहरूको निर्णयको सम्मान गर्नु आवश्यक छ। एनजेडसीपीएले शारीरिक सम्बन्धका लागि मञ्जुरी लिनुअघि महिला सहकर्मीलाई कुनै किसिमको धम्की वा दबाब दिन नहुने र उनीहरूलाई आफ्नो निर्णय परिवर्तन गर्न सक्ने स्वतन्त्रता पनि दिनु आवश्यक रहेको जनाएको छ। एनजेडसीपीएका प्रमुख कार्यकारी हिथ मिल्सले परिमार्जित हाते पुस्तकलाई चाँडै नै देशभर पुर्याइने बताए। यदि कसैले उपयुक्त समयमा सही निर्णय गर्छ भने, ऊ कुनै पनि सम्भावित समस्याबाट जोगिन सक्छ, प्रमुख कार्यकारी हिथ भन्छन्।"
फाइनलमा विजयचोक युवा क्लब र मिरमिरे युवा कल्ब,"काठमाडौँको भीमसेनगोलामा जारी दोस्रो भेट्रान्स स्मृति कपमा विजय चोक युवा क्लब प्रतियोगिताको फाइनलमा प्रवेश गरेको छ । पहिलो सेमिफाइनलमा विजय चोक युवा क्लबले गुरासे सेवा समितिलाइ ४  १ को अन्तरले पराजित गरेको छ । विजय चोक युवा क्लबको जितका लागि प्रकाश थापाले उत्कृस्ट प्रदर्शन गरेकाले उनी म्यान अफ दि म्याच पनि घोषित भए । दोस्रो सेमिफाइनलमा मिरमिरे युवा कल्बले ४२ को नतिजा निकाल्दै आवाहन क्लबलाइ टाई ब्रेकरमा पछि पर्दै फाइनलमा आफ्नो स्थान सुरक्षित गरे । विजय चोक क्लबका सागर थापा म्यान अफ दि म्याच घोषित भए । प्रतियोगिताको फाइनलमा विजय चोक क्लब र मिरमिरे युवा कल्बले, असोज २७ गते दिउसो ३ बजे हुने छ । आयोजक किङ्ग कम स्पोर्टस क्लबका अध्यक्ष राजेश गुरुङ्का अनुसार खेल एकदमै शान्तिपुर्व सन्चालन भएको र अर्को वर्षपनि अझै धेरै क्लबहरुलाई आकर्षितगरि अझै ठुलो रकम पुरस्कार राखेर शान्तिपुर्वक सन्चालन गर्ने प्रतिबध्दता समेत जाहिर गरेका छन् ।"
थ्रीस्टार र पुलिसको सुखद सुरुआत,काठमाडौं : थ्रीस्टार क्लब र नेपाल पुलिस क्लबले पल्सर सहिद स्मारक ए डिभिजन लिगमा सुखद सुरुआत गरेका छन्। एन्फा कम्प्लेक्स मैदान सातदोबाटोमा बिहीबार भएको पहिलो खेलमा ललितपुरले थ्रीस्टारले ललितपुरकै अर्को फ्रेन्ड्स क्लबलाई २१ गोलले हरायो। अर्को खेलमा पुलिसले जाउलाखेल युथ क्लबलाई १० गोलले पराजित गर्यो। जितसँगै थ्रीस्टार र पुलिसले तीन तीन अंक बनाएका छन्। फ्रेन्ड्समाथि खेलको सुरुआतदेखि नै आक्रमण जारी राखेको थ्री स्टारका लागि रञ्जन विष्ट र बुद्ध चेम्जोङले गोल गरे। रञ्जनले १७औं मिनेटमा गोल गर्दै थ्रीस्टारको उत्साह बढाएका थिए। पहिलो हाफमा १० गोलको अग्रता लिएको थ्रीस्टारका लागि बुद्धले ८३ औं मिनेटमा गोल गर्दै टोलीको अग्रता दोब्बर बनाएका थिए। बुद्धको डीबक्स बाहिरको प्रहार फ्रेन्ड्सका रक्षकलाई ठोकिँदै गोलमा परिणत भएको थियो। खेलको अन्तिमसम्म थ्रीस्टारको दबाब झेलेको फ्रेन्ड्सले दोस्रो हाफको इन्जुरी समयमा सान्त्वना गोल फर्काएको थियो। फ्रेन्ड्सका लागि विकास लामाले गोल गरे। अतिरिक्त खेलाडीको रूपमा खेल सकिन सात मिनेटअघि मैदान छिरेका लामाले डीबक्स भित्र पाएको अनमार्क बलमा उत्कृष्ट गोल गरेका थिए। निर्धारित समयमा थ्रीस्टारले हाफ दर्जन थप गोलको अवर बनाएको थियो। चौथो मिनेटमा थ्रीस्टारका अफ्रिकी खेलाडी पिटर सेगुनले गोल गर्ने अवसर गुमाएका थिए। लगत्तै रञ्िजत धिमाल पोस्ट नजिक चुकेका थिए। दोस्रो हाफमा पनि थ्रीस्टारले आकर्षक मौका बनाएको थियो। ५७औं र ६९औं मिनेटमा बुद्ध चेम्जोङले पोस्ट नजिक पाएको बलमा गोल गर्न सकेनन्। ६०औं मिनेटमा अजयी मार्टिन पुनः चुकेका थिए। यसैगरी जाउलाखेल माथि कठिन जित हात पारेको पुलिसका लागि अजित भण्डारीले निर्णायक गोल गरे। अजितले ३२औं मिनेटमा गरेको गोल नै पुलिसका लागि पर्याप्त बन्यो। अजितले तेज तामाङले डीबक्स भित्र मिलाइदिएको पासमा गोल गरेका थिए। पुलिसले पहिलो हाफमा थप दुईवटा उत्कृष्ट गोलको अवसर बनाएको थियो। सुमन लामाको पोस्ट छेउको प्रहारलाई जाउलाखेलका गोलरक्षक टेकेन्द्र थापाले विफल पारिदिएका थिए। हेम तामाङको अर्को लामो प्रहारलाई पनि टेकेन्द्रले डाइभ गर्दै बचाएका थिए। पहिलो हाफमा दबाब झेलेको जाउलाखेलले दोस्रो हाफमा केही सुधारिएको खेल खेले पनि गोल निकाल्न सकेन। दोस्रो हाफमा केही रक्षात्मक देखिएको पुलिसले ८०औं मिनेटमा अर्को गोल थप्ने मौका गुमाएको थियो। अभिषेक रिजालको पासमा सु्मन लामा पोस्ट नजिक चुकेका थिए। लिगअन्तर्गत शुक्रबार हिमालयन शेर्पा र एपीएफ क्लब तथा ब्रिगेड ब्वाइज र मनाङ मस्र्याङ्दी क्लबबीच प्रतिस्पर्धा हुनेछ।
विभागीय टोलीको दबदबा कायमै,"बागलुङ : बाइसौं संस्करणको राष्ट्रिय महिला भलिबल प्रतियोगितामा तीन विभागीय टोलीले दबदबा कायमै राखेका छन्। बिहीबार सेमिफाइनल समीकरण पूरा हुँदा सशस्त्र प्रहरीको एपीएफ, त्रिभुवन आर्मी क्लब, नेपाल पुलिस र प्रदेश ५ सेमिफाइनलमा प्रवेश गरेको छ। बागलुङ जिल्लाको गल्कोट नगरपालिकामा बिहीबार भएका समूह चरणका अन्तिम खेलमा विभागीय टोली एपीएफले समूह एबाट र नेपाल पुलिसले समूह बीबाट शतप्रतिशत जित निकाल्दै समूह विजेता बन्दै सेमिफाइनल प्रवेश गरे। त्रिभुवन आर्मी समूह ए को उपविजेता र प्रदेश नम्बर ५ समूह बीको उपविजेता भन्दै सेमिफाइनलमा प्रवेश गरे। शुक्रबार फाइनल प्रवेशका लागि एपीएफले प्रदेश ५ को सामना गर्नेछ भने पुलिसले आर्मीको सामना गर्नेछ। बिहीबार समूह चरणका ६ खेल भएकोमा पहिलो खेलमा त्रिभुवन आर्मीले प्रदेश नम्बर ७ लाई ३० को सेटमा पराजित गर्यो। एकपक्षीय खेलमा २५६, २५११, २५८ को सेटमा पराजित गर्यो। अर्को खेलमा पुलिसले प्रदेश ३ लाई २५११, २५७, २५१३ को सेटमा पराजित गर्दा आर्मीले कर्णाली प्रदेशलाई २५६, २५२, २५८ ले पाखा लगायो। यस्तै गण्डकीले प्रदेश ७ लाई २५१६, २५१५, २५१६ र पुलिसले प्रदेश २ लाई २५९, २५७, २५१० ले पराजित गर्यो। यस्तै समूह चरणको अन्तिम खेलमा एपीएफले गण्डकी प्रदेशलाई २५२०, २५१३, २५१६ ले पराजित गर्यो। नेपाल भलिबल संघको आयोजना, जिल्ला भलिबल संघ बागलुङको स्थानीय व्यवस्थापन र गल्कोट नगरपालिकाको सहयोगमा जारी प्रतियोगिताबाट राष्ट्रिय टोलीका १८ र ६ वैकल्पिक गरी २४ खेलाडी छनोट गरिने नेपाल भलिबल संघका उपाध्यक्ष याम गुरुङले जानकारी दिए। प्रतियोगिताको विजेताले ५० हजार, उपविजेताले ३० र तेस्रो हुने टोलीले २० हजार नगद पाउनेछन्। यसैगरी सर्वोत्कृष्ट खेलाडीले १० हजार र विधागत रूपमा उत्कृष्ट हुनेले जनही पाँच हजार पुरस्कार पाउनेछन्।"

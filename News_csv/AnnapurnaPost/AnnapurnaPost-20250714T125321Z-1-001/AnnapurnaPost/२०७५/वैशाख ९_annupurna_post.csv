शीर्षक,विवरण
ग्यास बिक्रेताको सास्ती,"सरसर्ति हेर्दा नेपालभर करिब २६ देखि ३२ हजारको हाराहारी ग्यास डिलर रहेका छन्। यसमा कम्पनीका डिलर, सबडिलर, वितरकका डिलरसहित रहेका छन्। कम्पनीदेखि उपभोक्ता तहसम्मको लेबलमा बिक्रीवितरण कार्य प्रणाली नीतिगत ठोस कदम नभएकाले यहाँका ग्यास बिक्रेतालाई उत्साह र उसंग भएको देखिँदैन, जसरी एउटा घरमा बत्ती र टेलिफोनको जडान गर्न विद्युुत् प्राधिकरण र नेपाल टेलिकमसँग सहकार्य गरी प्रक्रियाबद्ध नियमानुसार घरमा जडान गर्न सकिन्छ, त्यस्तै प्रत्येक ग्यास कम्पनीले आफ्नो ग्यासको डिपो राख्न एरियाअनुुसार दूरी तोक्ने, ग्यास बिक्रीका लागि अनिवार्य प्रमाणीकरण गर्नुुपर्ने, ग्यास उद्योगी (कम्पनी) सँग भएको सम्झौता उल्लेख गर्नुुपर्ने, भूमिगत डिपो नदिने, ग्यास बेच्नुुअघि कम्पनीको प्रमाणित गुुणस्तरअनुुरूप पूरा तौल तौलिएको ग्यास प्रमाणपत्र हुुनुुपर्ने, ग्यास डिपो दमकल पुुग्ने स्थानमा मात्र खोल्नुुपर्ने, सुुरक्षाका उपायबारे बिक्रेताले प्रस्ट उल्लेख गर्नुुपर्ने, कम्पनीको आफ्नो दीर्घकालीन पोलिसीअनुुसार सक्षम पकड भएको डिपो मात्र बनाउने, कम्पनीसरकार बिक्रेताको कार्यविधिका व्यवस्था प्रणालीअनुुसार आधुुनिक ग्यास डिपो जसमा सुुयोग्य मापदण्ड, आवश्यक पूर्वाधार र कानुुनको अक्षरशः पालन गर्न कार्य प्रेरित डिपो स्थापना हुुन प्रत्येक ग्यास उद्योगी सक्षम हुुनुपर्छ। नेपालमा विद्युुत् खपत बढेको अवस्थासँगै लोडसेटिङको अन्त्य हुुने अवस्थामा ग्यासको कारोबार मट्टीतेलजस्तै बिसर्जन हुुने अवस्था नआउला भन्न सकिन्न। यहाँ देखिएको बुुँदागत सास्तीबाट छुुटकारा पाएमा ग्यास बिक्रेताको कारोबार दिगो र उच्च स्तरको हुुने थियो। ग्यास बिक्रीवापत पाइने कमिसन र नाफा थोरै देखिएकाले सो कारोवार गर्दा लगानीअनुुरूप प्रतिफल सन्तोषजनक नभएकाले बिक्रेता उत्साही देखिँदैन। लगानी धेरै गर्नुुपर्ने र प्रतिसिलिन्डर ग्यासबापत कम्तीमा पाँच प्रतिशत हुुन आउने रकम बिक्रेतालाई कमिसनबापत रकम बारम्बार माग गर्दा पनि सुुनुवाइ नहुुँदा देशभरका बिक्रेताहरू अर्को बाटो खोज्न बाध्य भइरहेका छन्। ग्यासको कारोबार गर्दा बिक्रेताले पाउने कमिसन र नाफा थोरै देखिएकाले सो कारोबार गर्दा कर, बहाल कर, नपा कर, मनपा कर, वाणिज्य कर, आयकर, मूअकर जस्ता कार्यमा झन्झटिलो देखिन्छ। कर ऐनअनुुसार मूअ कर, आयकर र मिस म्याचजस्ता समस्याबाट बच्न आन्तरिक राजस्व विभाग, ठूला करदाता कार्यालय, अर्थ मन्त्रालय र वाणिज्य तथा आपूर्ति मन्त्रालय सजग भई पारदर्शी, सरलीकृत, प्रणालीको विकास कम भएको देखिन्छ। कर सम्बन्धित जनचेतना कार्यक्रम पूर्णरूपमा भएको देखिँदैन। ग्यास कम्पनीहरूको संघ र ग्यास बिक्रेताहरूको संघले आआफ्नो तर्फबाट उपभोक्ता संरक्षण ऐन, ग्यास ऐन, कर ऐन, वाणिज्य ऐन, गुुणस्तर ऐन, आचारसंहिता जस्ता कार्य प्रणलीलाई बिक्रेता र उपभोक्तासँग सहकार्य गरेको देखिँदैन। प्रत्येक ग्यास कम्पनीको बिक्री वितरण प्रणाली फितलो भएकाले माग बढी भएको समयमा सामान्य अवस्थाको कोटा प्रणालीअनुुसार बिक्री वितरणमा नीतिगत रूपमा कमजोरी र कार्य प्रणाली सही नभएको अवस्थामा उपभोक्ता र बिक्रेताले सास्ती खेप्नुुपरेको छ। सहरीया ठाउँमा ग्यास डिपो राख्न घरबेटीले आनाकानी गर्दछन्। भण्डारण ग्यास सिलिन्डरले ठाउँ बढी ओगटेर र असुुरक्षाको दृष्टिले घरबेटीले डिपो राख्न मान्दैनन्। सही छनोट ठाउँ नपाउने देखिन्छ। केही ग्यास कम्पनीहरू आफैं ठेक्का प्रवृत्ति, बिचौलिया र माफियामा चुुलिएका छन्, त्यस्ता कम्पनीले ग्यास बेच्नेभन्दा सिलिन्डर बेच्ने प्राथमिकता बढी देखिएको छ। डिपो दिने प्रक्रियामा नातावाद कृपावाद देखाएर जहाँतहीं जुुनसुुकै ठाउँमा डिपो दिएको देखिन्छ। नेपालमा ऊर्जा नीति, हाइड्रोपावरको बृहत् स्तरमा स्थापना भइरहेको अवस्थामा विद्युुत् आपूर्ति बढेकाले राइसकुुकर र इन्डक्सन चुुलोमा खाना पकाउने धेरै उपभोक्ता उत्साहित, सजिलो, कम समय, स्ट्यान्डर र ठाउँ पनि कम लाग्ने भएकाले उपभोक्ताहरू ग्यास सिलिन्डर चुुलो प्रयोगभन्दा विद्युुत् सामग्री प्रयोगमा अग्रसर भएको देखिन्छ। सिलिन्डर धरौटीबापत राखेको रकम फिर्ता ग्यास उद्योग बन्द भएपछि मात्र पाउने गरी उपभोक्ताले चाहेको बखत जुुनसुुकै समयमा पनि कम्पनी र डिलरमार्फत धरौटी फिर्ता पाउने व्यवस्थाको प्रावधान सजिलो छैन। कुुनै पनि ग्यास कम्पनीको खाली सिलिन्डरको मूल्य समान छैन बजारमा दुई हजार रुपैयाँदेखि दुई हजार ६ सय रुपैयाँसम्म खाली सिलिन्डरको मूल्य तोकेर उपभोक्ता ठग्ने काम भएको छ। उस्तै प्रकृतिको खाली सिलिन्डरको मूल्य फरक नभई एउटै कायम हुुनुुपर्ने थियो। नयाँ कम्पनीले बजारमा चाँडै स्थापित हुुन र धेरै ग्यास सिलिन्डर बिक्री गर्न कम मूल्य राख्ने गरेका छन्। उपभोक्ताको विश्वास जितेका बजार हिस्सा ठूलो भएका ग्यास उद्योगले खाली सिलिन्डरको मूल्य बढी तोकिरहेका छन्। उपभोक्ताले धरौटीबापत जति मूल्य तिरेका हुुन्, उद्योग र बिक्रेतालाई शतप्रतिशत रकम फिर्ता दिने व्यवस्था देखिएको छैन। प्रत्येक सिलिन्डरमा १४२ किलोग्राम ग्यास हुुनुुपर्नेमा कम हुुने गुुनासो बढेको छ। उद्योगले उपभोक्ताबाट फर्केको सिलिन्डर सफा नगरी पटकपटक ग्यास भर्दा तल्लो भागमा थिगर बस्ने र तोकिएभन्दा कम ग्यास भरेर सिलिन्डर बजार पठाउने प्रवृत्ति बढ्दै गएको छ, जसका कारण धेरै पैसा तिरेर उपभोक्ताले कम ग्यास पाइरहेका छन्। खाली सिलिन्डरमा पटकैपिच्छे ग्यास भर्दा सफा नगर्ने, अनिवार्य रूपमा हाइड्रोलिक टेस्ट नगर्ने पूरा तौल, लिकेज र भल्ब परीक्षण बरोबर नभएको देखिएको छ। हाल बजारमा विभिन्न उद्योगका एलपी ग्यास सिलिन्डरहरू फोहोर, रङ मेटिएका, ज्यादा पुुराना भएका, कुुच्चिएका एवं सिलिन्डर निर्माण मिति सकेको र सिलिन्डर प्रयोग गर्न मितिसमेत मेटिएका सिलिन्डरहरू बिक्री वितरण एवं दैनिक प्रयोगमा रहेको पाइएकाले त्यस्ता ग्यास सिलिन्डर प्रयोग गर्नुु सुुरक्षात्मक रूपमा जोखिमपूर्ण भई जीउधनको समेत क्षति हुुन सक्ने भएकाले यस्ता बिक्री गर्न बिक्रेता (वितरक) सक्दैनन्। ग्यास बिक्रेतामा मजदुुरको अभाव उत्पन्न भएको छ। ग्यास लोड, अनलोड र ल्याउने र पुुर्याउने मान्छे महँगो र नपाउने वातावरण देखिन्छ।ख्याति कमाएको (दीर्घकालीन) बजारमा उपभोक्ताको विश्वास जितेका ग्यास कम्पनीले सही रूपमा बिक्री वितरण प्रणालीमा वितरक (डिस्टिब्युटर्स) घटाउने रणनीतिमा जानुुपर्छ, जसले गर्दा डिस्टिब्युटर्सले दिएको डिलर जहाँतहीं दिएको हुुन्छ, ख्याति कमाएको डिलरनजिक डिपो नियुुक्त भए काम गर्नुु कि नगर्नुु अवस्था उत्पन्न भई डिलर छोड्ने अवस्था हुुन जान्छ। ड) वाणिज्य तथा आपूर्ति व्यवस्थापन विभाग, नेपाल आयल निगम, ग्यास कम्पनी र उपभोक्ता हित संरक्षण संघसंस्थाको ग्यास बिक्रीसम्बन्धी मापदण्डमा एकरूपता भएको देखिँदैन। ग्यास बिक्रेता महासंघ, ग्यास बिक्रेता संघ नेपाल, ग्यास बिक्रेता संघ जिल्ला समिति, एलपी ग्यास बिक्रेता संघ, ग्यास बिक्रेता संघ २०५३, ग्यास व्यावसायिक संघ, खुुद्रा ग्यास बिक्रेता संयोजन समिति, खुुद्रा ग्यास बिक्रेता संघ, ग्यास वितरक संघ नेपाल र लपु ग्यास बिक्रेता परिवार संघ खुुलेका छन् यस्ता ग्यास बिक्रेता संगठनले बिक्रेताको हक अधिकार सुुनिश्चित गर्ने प्रतिबद्धता देखाए पनि बिक्रेताको व्यावसायिक ग्यारेन्टीले क्रान्ति देखाएको छैन। ग्यास उद्योग स्थापना गर्नासाथ स्थानीय बजारमा ग्यास बेच्न नसकेर तराईका सबै उद्योगहरूले काठमाडौंमा ग्यास सिलिन्डर ल्याएका थिए तर अहिले स्थानीय स्तरमै ग्यास खपत बढेको छ। जसले गर्दा काठमाडौं छाडेर तराईका उद्योगले स्थानीय स्तरमै बजार थालेका छन्। उद्योगीले स्थानीय स्तरमा नयाँ सिलिन्डर बेच्ने आशाले काठमाडौंबाट पुुराना सिलिन्डर फिर्ता लैजान आनाकानी गरेका छन् सो कारोबार गर्ने बिक्रेता मारमा परेका छन्। बिक्रेतासँग रहेका हजारौं सिलिन्डरहरू सल्टाउन सास्ती खेपिरहेका छन्। प्रत्येक ग्यास उद्योगले उपभोक्ता सुुरक्षाका लागि तेस्रो पक्ष बिमा गर्नुुपर्नेछ, केही कम्पनीले यस्ता कुुरामा वास्ता गरेको देखिँदैन। दुुर्घटना न्यूनीकरण गर्न ग्यास कम्पनी र बिक्रेतासँग सुुरक्षात्मक बृहत् बहस भएको देखिँदैन। बिक्रेताको पनि सुुरक्षाको ग्यारेन्टी कम्पनी र बिक्रेताको सहकार्य गरी डिपोको बिमा गरेको छैन। मुुख्यतया अहिले हाम्रो देशमा एलपीजी उद्योगका सुुशासन र अवस्था प्रस्ट नभएर सबैलाई चिन्ताको विषय बनेको छ। यो प्रतिक्रिया ग्यास बेच्ने बिक्रेतालाई बढी असर परेको छ। हाम्रो देशको सन्दर्भमा खाना पकाउने ग्यास सिलिन्डर भण्डारण र बिक्रीका लागि प्रस्ट कानुुन र निर्देशिका बनाएको छैन। अहिले ग्यास बिक्रेताहरू ठूलो लगानी, धेरै ग्यास भण्डारण ठाउँ बढी चाहिने र कारोबार नगद भएको बिक्रीबापत मार्जिन प्रतिसिलिन्डर ग्यासबापत ३२ रुपैयाँ मात्र ज्यादै कम कमिसन पाएको जसमा विविध कर र ऋणवापत ब्याज प्रवाह थेग्न नसक्ने अवस्था भएर डिलरले बरोबर जायज माग राखेको कमिसन वृद्धि सम्बन्धमा सरकार र ग्यास कम्पनीहरू कानमा तेल लगाएर बसिरहेका छन्। यस्तो जायज सुुनवाइ जतिसक्दो चाँडै पहल नभए डिपोका साँचो सरकारकम्पनीलाई बुुझाउन नसक्ला भन्न सकिन्न। आशावादी हौं कि यो पहल जतिसक्दो छिटो पहल भए बिक्रेताले राहतको सास फेर्ने मौका पाउनेछ।"
पूर्वविशिष्टलाई सुविधा,"अवकाशप्राप्त १४ पूर्वप्रधानन्यायाधीशहरूले रातो प्लेटमा सरकारी गाडी दुरुपयोग गरेको तथ्य नाम र गाडी नम्बरसहित ९ चैत २०७४ मा सार्वजनिक भएको थियो। कल्याण श्रेष्ठले चढेको सरकारी गाडी कर्मचारीले नियन्त्रणमा लिई साँचो रजिस्ट्रारलाई बुझाए। श्रेष्ठसँग सम्बन्धित प्रकरणले धनुषा गणेशमान चारनाथ नगरपालिकाकी उपमेयर मिनाकुमारी यादवले गाडी नपाएको झोकमा बैठकको माइन्युट च्यातेको भनी सार्वजनिक भएको समाचार पनि सम्झाउँछ। यी दुई घटनाले सित्तैमा सरकारी गाडी चढ्ने मोह देखाउँछन्। यी घटनाले पेन्सन पाउनेहरूले समेत स्वास्थ्य सेवा शुल्कवापत र विदेश जानेहरूको मेहनतमा बनेको राज्यकोषको दुरुपयोग भइरहेको देखाउँछन्। नेपालमा कानुनी शासन किताबमा मात्र सीमित हुने र श्रीपेच नलगाए पनि आफू कानुनभन्दा माथि ठान्ने मानसिकता अझै देखिन्छ। अवकाशपछि सरकारी सम्पत्तिमा पहुँच प्राप्ति, प्रयोग र उपभोग सबै गैरकानुनी हुन्छ। कानुनको आधार नभएपछि सरकारी सम्पत्तिको प्रयोग, भ्रष्टाचार या चोरी दुईमध्ये एकको परिभाषाभित्र पर्न सक्छ। कानुनी आधार छ भने पूर्वविशिष्ट र तिनका परिवारका सदस्यलाई मर्सिडिस बेन्ज वा स्कोरपियो जस्तोसुकै गाडी दिए पनि कानुनसम्मत हुन्छ। मन्त्रिपरिषद्को निर्णयले सरकारी गाडी दुरुपयोगको बचाउ गर्दैन। राष्ट्रपति, प्रधानमन्त्री र सभामुखका सुविधाका सम्बन्धमा संविधानको धारा ७२, ७९ र १०८ मा पारि श्रमिक तथा अन्य सुविधा संघीय ऐनबमोजिम हुनेछ र त्यस्तो ऐन नबनेसम्म नेपाल सरकारले तोकिएबमोजिम हुनेछ भनिएको छ। ऐन बनेको छ तर पूर्वहरूलाई सुविधा दिने व्यवस्था छैन भने मन्त्रिपरिषद्को निर्णयले सुविधा दिन सक्दैन। ऐन बनेको छैन भने प्रशासकीय निर्णयले पनि दिन सकिएला। पूर्वप्रधानन्यायाधीशहरूको सन्दर्भ फरक छ। सर्वोच्च अदालतका न्यायाधीशहरूको पारि श्रमिक, सेवासर्त र सुविधासम्बन्धी ऐन बनिसकेको छ। सो ऐन धारा १३०(२) को प्रयोजनको लागि बनेको हो। ऐन बनेकोले पूर्व प्रधानन्यायाधीशहरूलाई ऐनमा नभएको तर मन्त्रिपरिषद्को निर्णयको आडमा दिएको र लिएको सबै सुविधा बेरुजु हो। बेरुजु अपराधै त नहोला तर गैरकानुनी भने हो। देशमा स्रोत र साधन सीमित छ भन्ने भर्खरै अर्थमन्त्रीबाट सार्वजनिक भएको छ। अवकाशवालालाई प्राडो, पजेरो ड्राइभर, तेल दिएर २०५६ मा शेरबहादुर देउवाले भिœयाएको प्राडो र पजेरो संस्कृति पुनः दोहोयाउन हुँदैन। शेरबहादुर देउवाले सित्तैमा गाडी बाँडेनन्, भन्सार महसुल मात्र सुविधा दिए। देउवाले सुविधा दिँदा सरकारी गाडी प्रयोग गर्न नपाउने सर्तमा भन्सार महसुल मात्र छुट दिएको हो। तर अहिले विधेयक पारित हुने हो भने घर बसेका अवकाशवालाहरूलाई पाहुना ल्याउन, लान, मन्दिर जान र नातिनातिनीहरूलाई स्कुलक्याम्पस पुयाउन र गाडी चलाउन सिकाउन सरकारी ढुकुटीबाट गाडी बक्सिस दिनुपर्ने अवस्था आउँछ। देउवाको पालाको सुविधाअनुसार गाडी सम्बन्धित व्यक्तिले किन्नुपथ्र्यो र तेल, ड्राइभर मर्मतमा सरकारी खर्च हुँदैनथ्यो। अहिलेको विधेयकमा त गाडी धनी सरकार हुने अवकाशवाला चढ्ने। ड्राइभर, तेल, मर्मतलगायत सम्पूर्ण खर्च सरकारको हुने र गाडी कवाडी भएपछि सरकारलाई फिर्ता आउने हुन्छ। यो विधेयकले सरकार, करदाता र जनतालाई मूर्ख बनाएको छ। अहिले पनि बेलाबेलामा प्रमुख समाचारमाध्यमले अवकाशवालाहरूलाई सुविधा दिन हुँदैन भनेर सम्पादकीयमार्फत जनताको आवाज उठाइराखेका छन्। देशको आर्थिक अवस्था दयनीय छ। भूकम्पको मार र बेरोजगार जस्ता समस्याका कारण सर्वसाधारण जनता प्रताडित छन्। भर्खरै सम्पन्न चुनावमा मसी र कपीजस्ता सामानसमेत भारत र चीन सरकारसँग माग्नुपरेको आर्थिक अवस्था छ। देशको ढुकुटीको हालत यस्तो हुँदा पनि नतिजामुखी प्रधानमन्त्री र विद्वान् भनेर चर्चित अर्थमन्त्री पनि विधेयकका पक्षमा हुने हो भने यसलाई कसैले रोक्न सक्दैन। यो विधेयकबारेमा सरकार आफैंले विभिन्न माध्यमबाट नमुना जनमत लिएमा पनि यो कति अलोकप्रिय छ भन्ने थाहा हुन्छ। त्यसो गर्न नसक्ने हो भने ठूला मिडियाको बारम्बारका सम्पादकीय, देशको वर्तमान आर्थिक अवस्था र नागरिक समाजको विरोधलाई जनमत ठानी विधेयक फिर्ता गरिनुपर्छ। संवैधानिक दृष्टिले हेर्दा पूर्वविशिष्टसम्बन्धी विधेयक कानुन बन्न सक्दैन। नेपालमा संसदीय सर्वोच्चता होइन संवैधानिक सर्वोच्चता छ, त्यसैले कानुन संविधानसँग बाझिन हुँदैन। सरकारको सोच कानुनी शासन र संविधानवाद हुने हुनाले विधेयकलाई अगाडि बढाउन हँदैन। पूर्वविशिष्टहरूलाई दिइने सुविधासम्बन्धी विधयेक संविधानको धारा ७२, ७९, १०८ र १३०(२) सँग प्रत्यक्ष बाझिन्छ। विधयेकले राष्ट्रपति, उपराष्ट्रपति, प्रधानमन्त्री, प्रधानन्यायाधीश र सभामुखलाई पूर्वविशिष्टमा परिभाषा गरी घरभाडा, पेन्सन, गाडी, तेल, ड्राइभरलगायत सुविधा दिने व्यवस्था गरेको छ। देउवाको पालाको सुविधाअनुसार गाडी सम्बन्धित व्यक्तिले किन्नुपथ्र्यो र तेल, ड्राइभर मर्मतमा सरकारी खर्च हुँदैनथ्यो। अहिलेको विधेयकमा ड्राइभर, तेल, मर्मतलगायत सम्पूर्ण खर्च सरकारको हुने र गाडी कबाडी भएपछि सरकारलाई फिर्ता आउने हुन्छ। यो विधेयकले सरकार, करदाता र जनतालाई मूर्ख बनाएको छ। पूर्वविशिष्ट व्यक्तिको सेवासुविधाका सम्बन्धमा संविधानले नै कन्स्टिच्युएन्ट पावरअन्तर्गत धारा ७२ मा राष्ट्रपति, उपराष्ट्रपति, धारा ७९ मा प्रधानमन्त्री र मन्त्रीहरू, धारा १०८ मा सभामुख, उपसभामुख र राष्ट्रियसभाका अध्यक्ष र उपाध्यक्ष तथा धारा १३०(२) मा प्रधानन्यायाधीश र सर्वोच्च अदालतका न्यायाधीशलाई भिन्नभिन्न वर्ग भनेर बेग्लाबेग्लै वर्गीकरण गरेको छ। संविधानले नै वर्गीकरण गरेपछि पारि श्रमिक र सेवाका अन्य सुविधाका लागि संघीय संसद्ले यी सबैलाई मिसाएर एउटै वर्ग भनेर वर्र्गीकरण गर्न सक्दैन। सेवासुविधासम्बन्धी प्रयोजन सम्बन्धमा उच्च अदालतको लागि धारा १४१, जिल्ला अदालतको लागि धारा १४९(४) मा व्यवस्था भएकाले यी दुई निकाय नै बेग्लाबेग्लै वर्गीकरणमा परेकाले सेवासुविधाको एउटै कानुन बन्न सक्दैन। पूर्वविशिष्टलाई थप सुविधाको एउटै कानुन बनाउने भनेको धारा ७२, ७९, १०८ र १३०(२) को उल्लंघन हुन्छ। प्रस्तावित विधेयक त्यही रूपमा अगाडि बढाउने हो भने यी चारैवटा धारामा पूर्वविशिष्टलाई सुविधा थप्न छुट्टै कानुन बनाउन यी धाराले वाधा पुयाएको मानिने छैन भनी भनेर संशोधन गरिनुपर्छ। होइन भने विधेयक संसद्मा प्रवेश नै हुन सक्दैन। कानुनी शासनमा प्रचलित कानुनविपरीत हुने गरी निर्णय गर्ने अवशिष्ट अधिकार मन्त्रिपरिषद्मा हुँदैन। पूर्व प्रधानन्यायाधीशहरूलाई मन्त्रिपरिषद्को निर्णयका आधारमा अवकाशपश्चात् ऐनमा नभएको सुविधा दिन धारा १३०(२) मा पारि श्रमिक र सेवाका अन्य सर्त कानुनबमोजिम हुनेछ भन्ने शब्दको सट्टा पूर्व प्रधानन्यायाधीशहरूलाई समेत लागू हुने गरी पारि श्रमिक र सेवाका अन्य सर्त बेलाबेलामा मन्त्रिपरिषद्ले तोकेबमोजिम हुनेछ भन्ने भइदिएको भए पूर्वविशिष्टहरूले मन्त्रिपरिषद्को निर्णयका आधारमा सुविधा लिन सक्थे। यसको समाधान सुविधा पाउने कानुन बनाएर हुने होइन। नेपाल असफल राष्ट्र होइन। नेपालमा निर्वाचित बलियो बहुमतको कार्यपालिका छ। सार्वभौम जनताले आफ्नो सार्वभौम अधिकार प्रयोग गरेर आफ्नो प्रतिनिधि संसद्मा पठाएका छन्। तिनीहरूले बनाएको कानुन कार्यान्वयन गर्ने सरकार छ। सुविधा फिर्ता लिँदा संविधान र कानुनी शासनको कदर हुन्छ। सार्वभौमसत्ता र कानुनी शासन भनेको यही हो। गोपाल पराजुलीसँग सात महिना चानचुनको रकम फिर्ता लिने निर्णय गर्ने तर बिनाकानुन प्रयोग गरेको र नियन्त्रणमा लिइसकिएको गाडीको चाबी केही पूर्वप्रधानन्यायाधीशलाई फिर्ता गर्दा असमान व्यवहार गरिएको स्पष्ट देखिन्छ। यो कानुनी शासनविपरीत हो। कानुनी शासनमा व्यक्ति र पद हेरिँदैन। बृहत् उद्देश्य प्राप्तिको लागि इन्टेलिजीवल डिफरेन्सिया को आधारमा राज्यका विशिष्ट र पूर्वविशिष्टहरूको वर्गीकरण गर्न सकिन्छ। यो विश्वव्यापी रूपमा प्रचलित मान्यता हो। तर संविधानले नै कन्स्टिच्युएन्ट पावरअन्तर्गत वर्गीकरण गरेको छ भने विधायिकाले त्यही विषयमा वर्गीकरण गर्न सक्दैन। पहिला संविधान संशोधन गरेर मात्र वर्गीकरण गर्न सक्छ। प्रधानन्यायाधीशले धारा १३०(२) अन्तर्गत बनेको कानुनअनुसार पेन्सनलगायतको सुविधा पाउँछन्। पूर्वप्रधानन्यायाधीशलाई सुविधा बढाउनुपरे स्वतन्त्र धारा १३०(२) अन्तर्गत हाल बनिराखेको सर्वोच्च अदालतको न्यायाधीशहरूको पारि श्रमिक सेवाको सर्त र सुविधासम्बन्धी कानुन अनुसार जायज रकम दिन सकिन्छ। सर्वोच्च अदालतका न्यायाधीशको पारि श्रमिक र सेवाको सुविधाको ऐनअनुसार वर्तमान कानुनले अवकाशपछिको सुविधामा भेदभाव गरिएको छैन। प्रधानन्यायाधीश र अन्य न्यायाधीश पदमा रहँदाको अवस्थामा प्रधानन्यायाधीशमाथि धारा १३६ र धारा १५३(२) को थप जिम्मेवारी भएकाले थप शीर्षकमा सुविधा दिइन्छ। तर अवकाशपछि पूर्वप्रधानन्यायाधीशले ती दुई धाराको काम गर्नुनपर्ने हुनाले सुविधा थप्दा संविधानको धारा १८ आकर्षण हुनेतर्फ ध्यान जान आवश्यक छ। राष्ट्रपति र उपराष्ट्रपति भएपछि पुनः सक्रिय राजनीतिमा लाग्नु हुँदैन भन्ने मान्यताले गर्दा राष्ट्रपति र उपराष्ट्रपतिलाई पेन्सन, सुरक्षा र कार्यालय खर्च मात्र दिइन्छ। जिम्बाबेजस्ता तानाशाही राष्ट्रमा तानाशाहले मागेजति सहुलियत दिइन्छ। हामीकहाँ पनि देश प्रजातान्त्रिक भएको र (सेरिमोनियल राष्ट्रपतिले बेलाबेलामा आफ्नो सीमा नाघेर संविधान उल्लंघन गरेको भए पनि) देशको राष्ट्रप्रमुख भएकोले धारा ७२ अन्तर्गत कानुन नभए कानुन बनाई राष्ट्रपति र उपराष्ट्रपतिलाई पेन्सन सुरक्षा र सचिवालय खर्चको मनासिव सुविधा दिन सकिन्छ। संविधान उल्लंघन हुँदैन र जनताले विरोध पनि गर्दैन। कानुन बनेको छैन भने धारा ७२ अनुसार मन्त्रिपरिषद्ले नीतिगत निर्णय गरेर दिन सक्छ। विधेयकको बचाउमा सरकारले निवेदक रामचन्द्र पौडेलको रिटको परमादेशलाई आधार बनाउनु मिल्दैन। उक्त रिटको माग पूर्वविशिष्टले सुविधा मागेको र सरकारले नदिएका कारण पूर्वविशिष्टहरू निवेदक बनेर गएको र अदालतले पूर्वविशिष्टको मागअनुसार सुविधा दिनू भन्ने परमादेश होइन। रिटको विषय त बिनाकानुन पूर्वविशिष्टले सरकारी सम्पत्ति दुरुपयोग गरेकाले रोकी पाऊँ भन्ने हो। अदालतले बिनाकानुन त्यस्तो सुविधा दिन मिल्दैन भनेको हो। त्यसको अर्थ पूर्वविशिष्टलाई संविधान उल्लंघन गरेर भए पनि सुविधा दिनु भनेको होइन। रामचन्द्र पौडेलको रिटमा यस लेखमा उठाइएको वर्गीकरणका धारा ७२, ७९, १०८, १३०(२) र १८ लगायत कुनै पनि संवैधानिक प्रश्नहरू उठाइएकै थिएन। यसअगाडि घरेलु हिंसा, दाइजो प्रथा, महिलाका सशक्तीकरण र आमाको नाममा नागरिकता दिने सम्बन्धमा पारिवारिक र फास्ट ट्र्याक अदालत गठन गर्ने आदेश दिइएको थियो। सार्वजनिक हितको महिलालक्षित ती परमादेशहरू कार्यान्वयन नहुने तर रामचन्द्र पौडेलको मुद्दामा नउठाएको विषयलाई परमादेश मानी प्रस्तावित विधेयकमा हतार गर्दा सरकारको छवि राम्रो हुँदैन। त्यहीमाथि संविधान उल्लंघन हुने हुँदा विधेयक फिर्ता लिइनुपर्छ।  केसी पूर्वन्यायाधीश हुन्।"
माइभ्याली गोल्डकप: सिक्किम क्वाटरफाइनलमा,"इलाम : सिक्किम युनाइटेड क्लब भारत इलाममा जारी चौथो अन्तरर्राष्ट्रिय आमन्त्रण माइभ्याली गोल्डकप फुटबल प्रतियोगिताको क्वाटरफाइनलमा प्रवेश गरेका छ। शनिबार इलामको टुँडीखेलमा भएको खेलमा संकटा क्लब काठमाडौंलाई १० को कठिन जित हांसिल गर्दै पाहुना टिम सिक्किमले अन्तिम आठमा स्थान सुरक्षित गरेको हो। प्रतिष्पर्धात्मक खेलमा २२ औं मिनेटमा नै सिक्किमका सञ्जय क्षत्रीले गोल गरी अग्रता दिलाएका थिए। पहिलो हाफमा विपक्षीलाई दबाबमा राख्न सफल सिक्किमको उत्कृष्ठ प्रहार संकटाका गोलरक्षक विनय श्रेष्ठले बचाउ गरेका थिए। दोश्रो हाफमा संकटा खेलमा फर्कियो। उसले आक्रमक शैलीमा खेल प्रदर्शन गर्यो। विपक्षीलाई दबाबमा राख्न सफल संकटाले दर्जन बढी अवसरलाई सदुपयोग गर्न नसक्दा पहिलो चरणबाटै बाहिरिन बाध्य बन्यो। संकटाका दिपेश आले मगरले खेलको दोस्रो हाफमा सिक्किमका गोल किपर उर्गेन सेर्पा गोल पोष्टबाट निक्कै अघि बढेको अबस्थामा खाली पोष्टमा गरेको गोलले पनि जाली नचुम्दा संकटको बराबर गोल बनाउने अवसर पनि गुमेको थियो। यस अघि कटारी गोल्डकपमा शसस्त्र प्रहरीबलको टिमलाई पराजित गर्दै उपाधी चुमेको संकटका कोच सुगम तण्डुकारले प्रयास गर्दा पनि तालमेल नमिलेकाले पराजित हुनुपरेको बताए। झापा गोल्डकप, सिक्कम लिगलगायतका प्रतियोगिताको अनुभव संगालेको सिक्किमका कोच मेलदोक लेप्चाले प्राकृतिक खेल मैदानमा कम अनुभव रहेपनि खेलाडीको उत्कृष्ट प्रर्दशनको कारण सफलता मिलेको बताए। खेलमा सिक्किमका गोलरक्षक उर्गेन पिनेसो शेर्पा म्यान अफ दी म्याच घोषित भए। उनले नगद १० हजार रुपैयाँ र चाँदीको मेडल प्राप्त गरे। सिक्किमले अब १२ वैशाखमा विभागीय टिम नेपाली सेनाको त्रिभुवन आर्मी क्लबको सामना गर्नुपर्नेछ।प्रतियोगिताअन्तर्गत आइतबार दुर्गापुर स्टिल टीएसवाई क्लब भारत र विभागीय टिम नेपाल पुलिस क्लब क्लबबीच प्रतिष्पर्धा हुनेछ। १७ वैशाखसम्म चल्ने प्रतियोगितामा नेपाल, भारत र बंगलादेशका गरी १२ टोलीको सहभागिता छ । माइभ्याली फुटबल क्लबको आयोजनामा सुरु भएको प्रतियोगिताका विजेताले नगद ६ लाख ६६ हजार ६ सय ६७ र उपविजेताले ४ लाख रुपैयाँ पुरस्कार पाउने छन्।"
"एभरेष्ट मार्सल आर्टलाई ६ स्वर्ण, ५ रजत र १ काश्य","युएई : युएईमा सम्पन्न १४ औं नेशनल जेकेएस च्याम्पियनसिपमा एभरेष्ट मार्सल आर्टका खेलाडीले ६ स्वर्ण, ५ रजत र एक काश्य पदक हात पार्न सफल भएका छन्। एभरेष्ट मार्सल आर्टका प्रमुख कोच तथा टेक्निकल डाइरेक्टर रबि शाहीका अनुसार उक्त प्रतियोगितामा महिलातर्फ केञ्जल श्रेष्ठले १० वर्षमुनिको समूहमा काता र कुमुते गरी दुई स्वर्ण हात पारेकी छन्। यसैगरी, आशना पाण्डेले १२ वर्षमुनिको समूहअन्तर्गत कुमुतेमा स्वर्ण र कातामा रजत गरी दुई पदक जितेकी छिन्। त्यस्तै पुरुषतर्फ विजय तामाङले जुनियरतर्फको ६० केजी तौल समूहमा स्वर्ण पदक जितेका छन् भने सरोज पाख्रिनले सिनियरतर्फको ५५ केजी समूहमा स्वर्ण पदक हात पारे। यस्तै, लक्ष्मण थापाले ब्लाय्क बेल्ट क्याटागोरीतर्फ ५५ केजी तौल समूहमा स्वर्ण पदक र कातामा पनि रजत पदक जित्न सफल भए। जुनियर कुमुतेअन्तर्गत ५५ केजी तौल समूहमा विनोद राई, ६५ केजी तौल समूहमा राम तामाङ र ६० केजी तौल समूहमा दिनेश सिंह यैयारले रजत पदक हात पारेका छन्। योसँगै यैयारले कातातर्फ पनि रजत पदक जित्न सफल भएका छन्। युएईमा सम्पन्न भएको नेशनल च्याम्पेनसिप प्रतियोगितामा ८० समूहले भाग लिएका थिए।"
दोस्रो खेलमा माल्दिभ्सविरुद्ध नेपालको प्रभावशाली जित,"मिरपुर (बंगलादेश) : अघिल्लो खेलमा देखिएको कमजोरी सुधार गरेको नेपाली टोलीले एभीसी सेन्ट्रल जोन भलिबल प्रतियोगितामा आइतबार माल्दिभ्समाथि प्रभावशाली जित हात पारेको छ। नेपालले माल्दिभ्सलाई २५२१, २५१८, २५१५ को सोझो सेटमा पराजित गर्यो। जितसँगै नेपालले प्रतियोगिताको सेमिफाइनल प्रवेशको सम्भावना पनि बलियो बनाएको छ। अघिल्लो खेलमा बंगलादेशसँग पराजित भए पनि आइतबार माल्दिभ्सलाई सहज सेटमा पराजित गरेकाले नेपालको अन्तिम चारको सम्भावना बलियो देखिएको हो। सोमबार हुने माल्दिभ्स र आयोजक बंगलादेशबीचको खेलपछि समूह एबाट सेमिफाइनल पुग्ने टोलीको टुंगो लाग्ने छ। समूहमा बंगलादेशले र नेपालले एकएक खेल जितेका छन्। बंगलादेशको मिरपुरस्थित सहिद शहरवर्दी स्टेडियममा सशक्त प्रदर्शन गरेको नेपालले महत्वपूर्ण जित निकाल्न सफल भयो। नेपालले बंगलादेशविरुद्धको खेलमा रिसिभमा गरेको कमजोर प्रदर्शनमा सुधार ल्याएको थियो। यस्तै ब्लकमा पनि निक्कै सशक्त देखिएको नेपालको जितमा क्विक स्पाइकर हरि अधिकारी र ओपन स्पाइकर मानबहादुर श्रेष्ठले उत्कृष्ट प्रदर्शन गरे। पहिलो सेटको खेल केही प्रतिस्पर्धात्मक देखिए पनि दोस्रो र तेस्रो सेटमा नेपाल हावी भएको थियो। दोस्रो सेटमा १८ अंकसम्म पुगेको माल्दिभ्सले तेस्रो सेटमा १५ अंकभन्दा बढी ल्याउन सकेन। जितपछि नेपाली टोलीका कप्तान इम रानामगरले रिसिभ र ब्लकमा सुधार गरेकाले सहज जित सम्भव भएको बताए। माल्दिभ्सविरुद्ध ब्लक र रिसिभ निकै राम्रो भयो। त्यसैले जित सोचेजस्तै सम्भव भयो, कप्तान रानाले भने, अब आगामी खेलमा पनि यस्तै प्रदर्शनको प्रयास गर्ने छौं। नेपाली टोलीका प्रशिक्षक जगदिश भट्टले पनि अघिल्लो खेलमा भएको गल्ती सुधार गर्दा सोचेअनुरुपको जित सम्भव भएको बताए। प्रतियोगिताको पहिलो र आयोजकविरुद्धको खेल भएकाले पनि हुन सक्छ बंगलादेशविरुद्धको खेल सोचे जस्तो भएन। माल्दिभ्सविरुद्ध नेपाली खेलाडीले दबाबरहित खेले, त्यसैले जित सम्भव भयो, प्रशिक्षक भट्टले भने, अब सेमिफाइनलको यात्रा पक्काजस्तै भएको छ। आगामी खेलमा पनि राम्रो प्रदर्शन गरेर नेपाललाई पदक दिलाउने प्रयास गर्ने छौं। मानबहादुरको प्रशंसनीय प्रदर्शन नेपाली टोलीका ओपन स्पाइकर मानबहादुर श्रेष्ठले माल्दिभ्सविरुद्धको खेलमा निकै सशक्त प्रदर्शन गरे, जसको प्रशंसा विदेशी टोली र खेलाडीले समेत गरेका थिए। एकपछि अर्का सशक्त स्पाइकमार्फत नेपालको जितमा सर्वाधिक अंक दिलाएका मानबहादुरले विपक्षी टोलीबाट प्रशंसा मात्रै होइन, पुरस्कार पनि पाए। खेलपछि आयोजकले माल्दिभ्सका खेलाडीलाई मोस्ट भ्यालुएबल प्लेअर घोषित गरेको थियो। यद्यपि मोस्ट भ्यालुएवल घोषित माल्दिभ्सका हजम अली माबेले पुरस्कार लिन मानेनन्। आयोजकले पटकपटक नाम बोलाएपछि उनी पुरस्कार लिन त अघि सरे, तर उनले पुरस्कारबापत प्राप्त गरेको मोबाइल नेपालको कोर्टमा आएर लाइनमा बसिरहेका मानबहादुरलाई दिए। मानबहादुरलाई मोबाइल दिँदै माबेले भने, आजको खेलमा मैलेभन्दा तिमीले राम्रो खेलेका छौं। त्यसैले यो पुरस्कार तिम्रो हो।"
८५ वर्षे रेकर्ड तोड्दै बार्सिलोना ३० औं पटक च्याम्पियन,"काठमाडौं : बार्सिलोनाले सहजै कोपा डेल रे को उपाधि जितेको छ । शनिबार भएको फाइलनमा सेभिल्लालाई ५० को फराकिलो अन्तरले हराउँदै बार्सिलोना लगातार चौथो पटक उपाधि जित्न सफल भएको हो । मड्रिडको वाण्डा मेट्रो पोलिटानो मैदानमा भएको खेलमा बार्सिलोनाको जितका लागि सुआरेजले २ गोल(१४औ, ४०औं मिनेट) गरे उनले भने मेसी (३१औ मिनेट) र इनेस्टा(५१औं मिनेट) एकएक गोल गरे । कोन्टिन्होले खेलको ६९ औ मिनेमा पेनाल्टी मार्फत एक गोल गरे । ३० औं पटक कोपा डेल रेको उपाधि जित्न सफल बार्सिलोना ८५ वर्षपछि लगातार लगातार ४ पटक उपाधि जित्ने टोली समेत बनेको छ । यसअघि यथ्लेटिक बिल्बाओले १९३० देखि १९३३ सम्म लगातार ४ पटक उपाधि जितेको थियो । कोपा डेल रे सन १९०३ देखि सुरु भएको स्पेनको सबैभन्दा पुरानो फुटबल लिग हो । यस प्रतियोगिताको उपाघि बार्सिलोनाले सबैभन्दाबढी ३० पटक जितेको छ । यथ्लेटिक बिल्बाओले २३ र रियल मड्रिडले १९ पटक उपाधि जितेका छन भने बाँकी अन्यले जितेका छन् । सेभिल्लाले ५ पटक उपाधि जितेको छ । युरोपियन च्याम्पियन लिग प्रतियोगिताबाट बारिरिएको बार्सिलोना अर्काे घरेलु लिग ला लिगाको उपाघि नजिक पुगेको छ ।"
जितको जोश !,आठौं साउथ एशियन सिनियर जुडो च्याम्पियनसिप २०१८ अन्तर्गत ६६ केजी विधामा नेपालका इन्द्रबहादुर श्रेठले स्वर्ण पदक जितेका छन् । ललितपुरको लगनखेलमा रहेको आर्मी फिजिकल ट्रेनिक स्पोर्स सेन्टरमा भएको प्रतियोगितामा नेपाली खेलाडी श्रेष्ठले स्वर्ण पदक जितेका हुन् । तस्बिर : सुनिता डंगोल
सन्दीपको टिम दिल्ली पाचौं खेलमा पनि पराजित,"काठमाडौं : इन्डियन प्रिमियर लिग (आईपीएल)को पाचौं खेलमा पनि सन्दीप लामिछानेको टिम दिल्ली डेयरडेभिल्स् पराजित भएको छ । शनिबार राति भएको खेलमा रोयल च्यालेञ्जर्स बैंग्लोरसँग दिल्ली ६ विकेटले पराजित भएको हो । प्रतियोगितामा ५ खेल खेलेको दिल्लीले एक खेलमा मात्र जित हात पारेको छ भने अंक तालिकाको पुच्छारमा रहेको छ । बैंग्लोरको घरेलु मैदानमा भएको खेलमा बैंग्लोरले टस जितेर पहिलो फिल्डिङ रोजेको थियो । पहिले ब्याटिङ गरेको दिल्लीले निर्धारित २० ओभरमा ५ विकेट गुमाएर १७४ रन बनायो । दिल्लीका लागि रिबस पन्तले सर्वाधिक ८५ रन बनाए भने श्रेयस लेयरले ५२ रन बनाए । अन्य ब्याट्सम्यानले खासै योगदान दिन सकेनन १० बल सामना गरेका कप्तान गौतम गाम्भिर ३ रनमै आउट भए । बैंग्लोरका लागि युजचेन्द्र चहलले सर्वाधिक २ विकेट लिए । १७५ रनको लक्ष्य पछ्याएको बैंग्लोरले १८ ओभरमा ४ विकेटको क्षतिमा लक्ष्य पार गर्दै यस सिजनको दोस्रो जित दर्ता गर्यो । बैंग्लोरका लागि दक्षिण अफ्रिकी विस्फोटक ब्याट्सम्यान एबी डेभिलियर्सले ३९ बलमा बनाए । १० चौका र ५ छक्का सहति ९० रन बनाएर नटआउट रहे । कप्तान विराट कोहलीले ३० रन बनाए । दिल्लीका लागि ट्रेन्ट बोल्ट, हर्शल पटेल र ग्लेन म्याक्सवेलले ११ विकेट लिए । सन्दीप लामिछानेले भने हालसम्म खेल्ने मौका पाएका छैनन् ।"

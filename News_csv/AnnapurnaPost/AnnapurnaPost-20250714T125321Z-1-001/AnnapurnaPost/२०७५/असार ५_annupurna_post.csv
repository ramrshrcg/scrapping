शीर्षक,विवरण
ओलीको चीन र भारत चुनौती,"संसारका ३२ भूपरिवेष्टित मुलुकमध्ये आधा मुलुक गरिब छन्। विश्व बैंकले २००७ मा नै गरेको एउटा विस्तृत अध्ययनअनुसार भूपरिवेष्ठित मुलुकहरूका आयात वा निर्यातका सामानहरू उत्पत्तिको स्थानबाट लक्षित स्थानसम्म पुग्न चारदेखि छ हप्ता लाग्छ। समुद्रसँग सीमा जोडिएका मुलुकको तुलनामा यो दोब्बरभन्दा बढी समय हो। बन्दरगाहको स्वामी राष्ट्रका अदक्ष, असक्षम र भ्रष्ट बन्दरगाह प्रशासन, क्लियरेन्सका जटिल र वाक्क लाग्दा प्रक्रिया पूरा गर्ने क्रममा यो र त्यो गर्दै लामो समयसम्म ती सामान बन्दरगाहमै रहने हुँदा भण्डारण, परिवहन र विलम्बवापत लाग्ने शुल्क, सामानको सुरक्षा, नोक्सानी जस्ता खर्चहरूले गर्दा ती सामान ग्राहकको हातसम्म आइपुग्दा लाग्ने थप रकमले त्यसै पनि गरिब देशका जनताले थप आर्थिक भार बेहोर्नुपर्ने हुन्छ। विश्व बैंकको उक्त अध्ययनअनुसार बन्दरगाह भएको मुलुकमा सामान आयात गर्दा क्लियरेन्सको एउटा चरण हुन्छ तर भूपरिवेष्टित मुलुकले कम्तीमा त्यस्ता क्लियरेन्सका तीनचार चरण पार गर्नुपर्ने हुन्छ। सामानलाई सीमा वारपार गर्न मात्रै पनि एकसाताको थपसमय लाग्ने गर्दछ। ती सबै चरण र प्रक्रिया छिचोलेर सामान आयात र निर्यात गर्दा र यातायात र परिवहनको क्षेत्रमा रहेका कार्टेलिङ अनि ती साधनहरूले लिने समयसहितका अन्य झन्झटहरू समेतले गर्दा सामान खरिद गरेको केन्द्रबाट उपभोक्ता बजारसम्म पुग्दाका अनिश्चितताले कतिपय सामानको म्याद सकिने, सिजन अफ हुने समेत हुने कारणले व्यापार व्यवसायमा थप घाटा हुने स्थिति बन्न पुग्छ। जस्तो कि हिउँदका लागि झिकाइएका सामानहरू गर्मी लागेपछि र गर्मीका लागि झिकाइएका सामानहरू हिउँद लागेपछि उपभोक्ता बजारमा आइपुग्दा एउटा सिजनभरी ती सामानको आयातमा लागेको रकम त्यसै थन्किएर बस्ने, अर्को वर्ष उक्त सामान आउट अफ मोडेल भएर बिक्री हुन गाह्रो हुने अनि व्यापारीको बैंक ऋण, ब्याज आदि रकममा पर्ने थप दबाबले उनीहरू मारमा पर्ने र मुलुकमा व्यवसायमैत्री अवस्था निर्माण नहुने भएकोले व्यापारीहरूले सजिलो बजार खोज्ने र पुँजी पलायन हुने सम्भावना बलियो रहन्छ। त्यसको अतिरिक्त मुलुकको भौतिक पूर्वाधार विकास र निर्माण सम्बन्धित सामग्रीहरूको आयातमा खेप्नुपर्ने अनिश्चितताले गर्दा त्यस्ता संरचना निर्माणको समय र लागतमा हुने वृद्धिले गर्दा तीनवटा परियोजनाका लागत एउटै परियोजनामा लागेका स्थिति पनि देखापरेका छन्। यसले गरिब मुलुकका विकास र समृद्धिका आकांक्षाहरूलाई पनि थला पार्ने गर्दछन्। भूपरिवेष्टता, समुद्रसम्मको दूरी र सम्बन्धित बन्दरगाहको स्वामी राष्ट्र र त्यहाँको झन्झटिलो, असक्षम र भ्रष्ट सीमा प्रशासनका कारण आम जनता र सरकारले विकास, निर्माणलगायतका गरिबी निवारणका क्षेत्रमा गर्नुपर्ने अतिरिक्त लगानीले गर्दा मुलुकहरू गरिबीको चक्रबाट उम्किन नै नसकिरहेको अवस्था विद्यमान रहेकोबारे विश्व बैंक र राष्ट्रसंघको अति कम विकसित भूपरिवेष्टित मुलुकसम्बन्धी प्रतिनिधिको कार्यालयले उल्लेख गर्ने गरिरहेको छ। भनिरहनु परेन, माथिका कुराहरूको पीडा नेपालले पनि भोगिरहेकै छ। नेपालको भौगोलिक दुर्वलताकै दोहन गरेर नेपालको आन्तरिक राजनीतिमा भारतले आफ्ना राजनीतिक र रणनीतिक लक्ष्य, रुचि, सरोकार र स्वार्थहरूको ब्यूहरचना गर्दा नेपालले बारम्बार आर्थिक नाकाबन्दी बेहोर्नुपरेको अवस्था समेतलाई दृष्टिगत गर्दा अघिल्लो कार्यकालमा प्रधानमन्त्री ओलीले प्रदर्शन गरेको राजनीतिक र कूटनीतिक अडान र इच्छा शक्तिलाई आम नेपाली जनताले सह्राएका हुन्। त्यसको असाधारण राजनीतिक लाभ पनि जनमतमार्फत उनले आफ्नो पार्टीलाई उपलब्ध गराएका हुन्। यही जुन ९ र १० मा चिङ्दाओमा सम्पन्न शिखर सम्मेलनमा चीनद्वारा प्रस्तावित बेल्ट रोडसम्बन्धी प्रस्तावमा भारतबाहेक सबै सदस्य राष्ट्रहरूले प्रतिवद्धता व्यक्त गरेका थिए। भारतले कडा विरोध गर्ने गरिरहेको उक्त बेल्टरोड परियोजनालाई नेपालको भूपरिवेष्टताका कारण नेपालको स्वतन्त्रता, प्रभुसत्ता र आन्तरिक राजनीतिक स्थिरता र स्वायत्ततामाथि भारतीय दबाबबाट मुक्तिप्राप्त हुने अवसरको रूपमा नेपालले ग्रहण गरेको छ। वर्तमानमा ओली सरकारको वैधताको स्रोत नै ओलीको आजबाट सुरु चीन भ्रमणको अवधिमा व्यापार र पारवहनसम्बन्धी कुनै सन्धि वा सम्झौता र त्यस्तो सम्झौतालाई अर्थ दिने गरी नेपालको लागि पायकको चिनियाँ बन्दरगाहहरूसँगको रेल सम्पर्कलाई नेपालसँग जोड्ने कुनै सम्झौता वा सहमति हो। त्यस्तो सहमतिपछि नेपालमा आर्थिक सम्भावना रहेका सेवा तथा वस्तु उत्पादनका क्षेत्रमा व्यापक चिनियाँ लगानीको आम जनताको सपना र जपना हो। ओलीले आरम्भ गरेको नयाँ भूराजनीतिक अध्याय ओली सरकारकै अंग रहेको माओवादीको सहयोगमा नेपाली कांग्रेसले अविश्वासको प्रस्तावमार्फत हटाएको ओलीको अघिल्लो सरकारबारे चीनको प्रतिक्रियाको एउटा झलक २८ जुलाई २०१६ को चिनियाँ कम्युनिस्ट पार्टीको प्रकाशन ग्लोबल टाइम्समा सु लियाङ्को लेखले दिएको थियो। आर्थिक नाकाबन्दीबाट नेपाललाई आत्मसमर्पण गराउन सकिन्छ भन्ने भारतीय रणनीतिक विश्वासलाई तोड्न सफल ओलीले नेपालको भारतमाथिको निर्भरतालाई पनि झन्डै समाप्त पारे भन्ने टिप्पणी लियाङ्ले गरेका थिए। आफ्नो प्रभुत्वका क्षेत्रीय संरचनाहरूमा मात्र नेपाल सदस्य रहने गरेको अभ्यासलाई तोडेर ओलीले नेपाललाई चिनियाँ वर्चस्वको सांघाई सहयोग संगठनको डायलग पार्टनर बनाएको पनि लियाङ्को धारणा छ। स्मरणीय छ ओलीको त्यही चीन भ्रमणको अवसरमा संगठनको डायलग पार्टनर बन्ने सहमति पत्रमा नेपालका परराष्ट्रमन्त्री कमल थापा र सो संगठनका महासचिव रसिद ओलिमोभले हस्ताक्षर गरेका थिए। प्रचण्डले पहिलो पटक सरकारको नेतृत्व गर्दा उनलाई नेपालको इतिहासकै सबैभन्दा चीननिकट प्रधानमन्त्रीको रूपमा ग्लोबल टाइम्सले उल्लेख गरेको थियो। चीनसँग उनले गरेको सहयोग सन्धिले दुई मुलुकबीचको सम्बन्धलाई विकास गर्ने मामिलामा उनलाई अत्यन्त साहसी र क्रान्तिकारी नेता उल्लेख गरेको र भारतसमर्थक डा बाबुराम भट्टराईका दबाबका कारण प्रचण्डले चीन सम्बन्धमा ठोस नीति अवलम्बन गर्न नसकेको पनि ग्लोबल टाइम्सको सोही लेखमा उल्लेख भएको थियो। लियाङ्ले उक्त लेखमा ओलीले चीनसँग गरेका सहमति र समझदारी ओलीपछि चीन समर्थक प्रचण्डको पहिलो नौमहिने सरकारले चीन सम्बन्धमा ओलीकै नीति अवलम्बन गर्ने तर त्यसपछि आउने कांग्रेस सभापति शेरबहादुर देउवा नेतृत्वको भारत समर्थक सरकारको कार्यकालमा ओलीद्वारा अघि बढाइएका नीतिलाई सुस्त बनाउने सम्भावना रहेको उल्लेख गरेका छन्। बेइजिङ इन्टरनेसनल स्टडिज युनिभर्सिटीका इन्डिया स्टडिज सेन्टरका कार्यकारी निर्देशक सु लियाङ्ले जो सरकारमा आए पनि ओलीले गरेका सम्झौता र सहमतिहरू उल्टिन नसक्ने र कथं नेपालको कुनै सरकारले त्यस्तो प्रयास गरेमा त्यसबाट दुई मुलुकबीचको सम्बन्धमा उत्पन्न हुने गम्भीर असरलाई सामना गर्नु कुनै सरकारको बुता बाहिरको हुने उल्लेख गरेका छन्। चिनिया कम्युनिस्ट पार्टीको प्रकाशनमा प्रकाशित उक्त चेतावनीले आफ्नो प्रमुख रणनीतिक लक्ष र प्राथमिकतामा परिसकेको नेपाल जोड्ने रेल सेवा सम्बन्धमा चीन कुन हदसम्म आक्रामक स्तरमा उक्लिसकेको छ भन्ने बुझ्न सकिन्छ। रेलसँग जोडिएर आउने चीनको रणनीतिक स्वार्थसँग नेपालको हित, आकांक्षा र नेपालभारत सम्बन्धमा त्यसबाट उत्पन्न हुने दबाबलाई व्यवस्थापन गर्ने सामर्थ्य नेपालले कसरी प्रदर्शन गर्दछ भन्ने चिन्ता छ। दक्षिण, दक्षिण पूर्व र मध्य एसियाको बृहत्तर हित र सुरक्षाका लागि तिब्बतको विराट भूराजनीतिक महत्व विगत केही वर्षदेखि ह्वात्तै बढेको छ। भारतको आर्थिक र सैनिक क्षमता र विश्वव्यापीरूपमा उसको प्रभावमा आएको वृद्धिले क्षेत्रमा भारत र चीनका रणनीतिक लक्ष्यहरूमा आउने टकराहटको स्थितिमा तिब्बतको भूगोल स्वयंमा भारतविरुद्धको सबैभन्दा प्रभावशाली हतियार हुने अवस्था निर्माण भएको छ। तिब्बत चीनको भूभाग मात्र नभएर चीनको बृहत क्षेत्रीय रणनीतिको प्रमुख केन्द्र पनि बनिसकेको अवस्थामा दक्षिणी तिब्बतमा नेपाल, भारत र भुटानको सीमानजिक खडा गरिएका अत्याधुनिक रेल, सडक र हवाई संरचनाका सञ्जालहरू तिब्बतमाथि आफ्नो बलियो राजनीतिक, आर्थिक र सैनिक नियन्त्रण कायम राख्न मात्र नभएर भारतीय वा नेपाली भूभागबाट विगतमा जस्तो कुनै तिब्बतविरुद्ध पृथकतावादी गतिविधि हुन नदिने लक्ष्यबाट समेत निर्देशित छन्। केरुङकाठमाडौं रेल मार्गप्रतिको नेपाली उत्साह र चीनको नेपालभारत रणनीतिको लक्ष्यसँग एकाकार हुन आइपुगेको अवस्था चीनका लागि रणनीतिक बरदान बन्न पुगेको छ। स्वाभाविक रूपमा ऊ यसलाई आफ्नो स्थायी भूराजनीतिक पुँजीको रूपमा रुपान्तरण गर्न चाहन्छ। तिब्बत स्वायत्त प्रदेशका अध्यक्ष, पार्टी सचिव तथा चीनको कम्युनिस्ट पार्टीको केन्द्रिय समितिका सदस्य लोब्साङ् ग्याल्तसेनअनुसार तिब्बतनेपाल रेल सेवा तिब्बतलाई दक्षिण एसियासँग जोड्ने सबैभन्दा शक्तिशाली मध्यम हो। चिनियाँ रेल प्रविधि विज्ञहरूलाई उद्धृत गर्दै अगस्ट २०१६ मा नै चीनको सबैभन्दा ठूलो अखबार समूह र चिनियाँ कम्युनिस्ट पार्टीको मुखपत्र चाइना डेलीले हिमाललाई छिचोलेर केरुङ नाका हुँदै नेपालसम्म रेल पुर्याएर तिब्बतलाई दक्षिण एसियासँग जोड्ने प्राविधिक ज्ञान र अनुभव चीनसँग रहेकोर आर्थिकरूपले पनि त्यो व्यवहारिक भएको उल्लेख गरेको थियो। सिगात्सेबाट केरुङ हुँदै मध्य नेपालको सीमानिकट केरुङ र नेपालको पूर्वमा रहेको सिक्किमको नाथुला नाका र पश्चिममा हुम्ला र दार्चुलामाथि तिब्बतको ताक्लाकोटसम्म २०२० सम्ममा प्रतिघन्टा एक सय किलोमिटर गतिको रेल आइपुग्ने चाइना डेलीले बताएको छ। उक्त दैनिक अनुसार चिङ्हाइल्हाससिगात्सेकेरुङ हुँदै नेपाल आउने रेल चिनियाँ राष्ट्रपति सी जिनपिङ प्रस्तावित बेल्ट रोड इनिसिएटिभको अंग हुने छ। केरुङको मुख्य व्यापारिक केन्द्र समुद्र सतहदेखि दुई हजार आठ सय मिटरको उचाइमा भए पनि केरुङ रसुवा नाका भने एक हजार आठ सय मिटरको मात्र उचाइमा रहेकोले समुद्र सतह भन्दा तीन हजार सात सय मिटर र तीन हजार आठ सय मिटरको उचाइका ल्हासा र सिगात्सेबाट केरुङ रसुवा र काठमाडौं रेलमार्ग भौगोलिक रूपमा पनि सम्भव र सहज भएको चिनियाँ विज्ञहरूको भनाइ छ। भविष्य के भन्छ ? नेपाल आउने चिनियाँ रेलमार्गसँग नेपालको मात्र नभएर चीनकोसमेत गम्भीर रणनीतिक र कूटनीतिक स्वार्थ जोडिएको छ। त्यसैले आम नेपालीको ड्रिम प्रोजेक्टको स्थान ग्रहण गरिसकेको उक्त परियोजनालाई नेपालको कुनै पनि सरकारले अस्वीकार गर्न सक्दैन तर त्यसले भारतसँगको सम्बन्धमा उठ्ने तनाव र दबाबलाई नेपालले कसरी सामना गर्दछ त्यो भने अहिले नै भन्न सकिने अवस्था छैन। रेलसँग जोडिएर आउने चीनको रणनीतिक स्वार्थसँग नेपालको राष्ट्रिय हित, आकांक्षा र नेपालभारत सम्बन्धमा त्यसबाट उत्पन्न हुने दबाबलाई व्यवस्थापन गर्ने सामथ्र्य नेपालले कसरी प्रदर्शन गर्दछ भन्ने चिन्ता पनि नेपालमा उत्तिकै छ। प्रवल आर्थिक, राजनीतिक र सैनिक महत्वाकांक्षाहरू पालेका दुई विराट भूखण्ड र जनसंख्यालाई प्रतिनिधित्व गर्ने भारत र चीनबीचको सम्बन्धको स्थायी चरित्र भनेकै द्वन्द्व र सम्झौताको निरन्तर चक्रमा उनीहरूको प्रविष्टि हो। यी दुई मुलुकबीच दक्षिण एसियाका कुनै अन्य मुलुक भन्दा पृथक अत्यन्त जटिल र संवेदनशील क्षेत्रमा नेपाल अवस्थित छ। चीनसँगको द्वन्द्व वा युद्धको स्थितिमा चीन नेपालको भूमि भएर सोझै भारत र मुख्य भारतीय सभ्यता र संस्कृतिलाई प्रतिनिधित्व गर्ने र भारतको अत्यधिक ठूलो जनसंख्याको केन्द्रसम्म सजिलै पुग्न सक्ने रणनीतिक चिन्ताले भारतलाई सधैं उधिनीरहेको छ। त्यसैले केरुङकाठमाडौं रेल मार्ग वा नेपालचीन जोड्ने फराकिला सडक मार्ग वा रणनीतिक महत्वका अन्य परियोजना निर्माणमा भारतले पुर्याउन सक्ने दबाब वा अवरोधलाई सामना गर्ने रणनीतिक क्षमता ओली सरकारले जोहो गर्न सक्दछ वा सक्दैन त्यो नेपाल चीन सम्बन्धको अर्को जटिल पक्ष हो। नेपालको परराष्ट्र नीति र मूलतः भारत र चीनसँगको सम्बन्धलाई निरन्तर अध्ययन, विश्लेषण गरेर त्यसलाई व्यवस्थापन गर्न सरकारलाई निर्देशन दिने वा सहयोग गर्ने कुनै भरपर्दो संस्था हामीसँग छैन। त्यसैले हामीले न भारतलाई बुझ्न सकिरहेका छौं न चीनलाई। वर्तमान सन्दर्भमा भारत र चीनलाई बुझ्ने सामथ्र्य नराख्ने मुलुकले अमेरिका, रुस, जापान वा युरोपका प्रमुख शक्ति राष्ट्रहरू वा राष्ट्रसंघ कसैलाई बुझ्न,उनीहरूसँगको सम्वन्धमा आफ्ना प्राथमिकताहरूलाई पहिचान गर्न र आफ्ना राष्ट्रिय सुरक्षालाई सुनिश्चित राख्न सक्दैन। नेपालले आफ्नो भारत नीतिबारे चीनलाई र चीन नीतिबारे भारतलाई आश्वस्त पार्न तथा आफ्ना विदेश नीतिका लक्ष्यहरूबारे दुवै मुलुकलाई आश्वस्त पार्न नसकुन्जेल नेपालका विकल्पहरू यथार्थमा साँघुरा नै रहनेछन्। अर्को कुरा, आफ्नै रणनीतिक लक्ष्य र प्राथमिकताहरूसँग नजोडिने अवस्थामा भारत, चीन वा अन्य कुनै मुलुकले नेपाललाई कुनै सहयोग उपलब्ध गराउने छैनन्। अन्तर्राष्ट्रिय राजनीति भनेकै राष्ट्रहरूका हित रक्षाका लागि निर्मित शक्ति सन्तुलनको रणनीतिको नियमित अभ्यास स्थल हो। भारत र चीनबीचका सम्बन्धका समस्या र चुनौतीहरूका चरित्रमा केही फरक आउला, पृथक आयामहरू निर्माण होलान्, तिनलाई व्यवस्थापन गर्ने रणनीतिक र कूटनीतिक शैली फेरिएलान् तर मुलुक रहेसम्म उनीहरूबीचका समस्या र चुनौतीहरू रहन्छन्। नेपालको भारत र चीनसँगको समस्या र चुनौती पनि त्यस्तै हो। त्यसैले विद्यमान समस्या र चुनौतीलाई व्यवस्थापन गर्दै जाने र नयाँ समस्या र चुनौतीका लागि तयारी गर्दै रहनुको विकल्प हामीसँग छैन्। ४० दिनको अवधिमा दुई पटक र चार वर्षको अवधिमा १४ पटक भारतका प्रधानमन्त्री र चीनका राष्ट्रपतिबीचको मित्रतापूर्ण भेटघाटको अर्थ एक अर्काका मूलभूत राष्ट्रिय हितका सवालमा दुवै मुलुक संवेदनशील हुँदै गएको अवस्था हो। उनीहरूबीचको भेटघाटमा नेपाल विषयले कसरी प्रवेश पाएको छ त्यसबारे नेपालको सचेतताको स्तर अत्यन्त निराशाजनक छ। नेपालले चीनसँग सम्बन्ध विकास गर्दा वा चीनसँग आधुनिक रेल वा सडक मार्गद्वारा जोडिँदा र ठूला रणनीतिक महत्वका निर्माण परियोजनाहरूमा चिनियाँ लगानी भित्र्याउँदा भारतीय सरोकारलाई उपेक्षा गर्नु आवश्यक छैन। तर ठूलो मुलुकको हैसियतले नेपालका प्रमुख राष्ट्रिय हित र आकांक्षालाई खुला हृदयले स्वागत गर्नु भारतको नेपालप्रतिको र स्वयं भारतप्रतिको पनि दायित्व हो भन्ने कुरा भारतले बुझ्नुपर्छ। भारतलाई उक्त कुरो बुझाउने कूटनीतिक कौशल र राजनीतिक इच्छाशक्ति नेपालसँग हुनुपर्छ। प्रधानमन्त्री ओली र उनको परराष्ट्र मन्त्रालयबाट मुलुकले गर्ने अपेक्षा त्यही हो। चीन संसारको सबैभन्दा ठूलो वस्तु उत्पादक मुलुक हो। नेपाल भएर चीन संसारकै सबैभन्दा ठूलो उपभोक्ता बजारमा सरल पहुँच निर्माण गर्न सक्छ। विश्वव्यापी बजार सम्भावना भएका भारतका कतिपय वस्तु र सेवा उत्पादनहरू अन्तर्राष्ट्रिय स्तरका छन्। भारतको सेवा क्षेत्रको दुनियाँकै उत्कृष्टमा गणना हुन्छ र त्यसका लागि विश्वव्यापी बजार उपलब्ध छ। नेपालको भूगोल चीन र भारत जोडिने सबैभन्दा सुगम माध्यम भएकाले त्यो भएर चीन र त्यहाँबाट मध्य एसिया र पूर्वी युरोपसम्मको विशाल बजारको आकर्षणलाई भारतले पनि लामो समयसम्म उपेक्षा गरिरहन नसक्ला। यो अवसरको आकर्षणभित्रैबाट त्यो मार्गमार्फत उत्पन्न हुने सम्भावित सुरक्षा चुनौतीलाई सामना गर्ने रणनीतिक विश्वास भारतले ढिलोचाँडो आर्जन गर्नेमा भने विश्वास गर्न सकिन्छ। भट्टराई नेपाल इन्स्टिच्युट फर स्ट्र्याटिजिक स्टडिज (निस) सँग सम्बद्ध छन्।"
अनुदार लोकतन्त्र को उदय,"लोकतान्त्रिक व्यवस्थामा शासक होइन, जनप्रतिनिधि हुन्छन्। तर व्यवहारवादी राजनीतिको फलामे धरातलमा बजारिएर त्यो आदर्श प्रायः घाइते हुन्छ। शक्ति अभ्यास गर्ने क्रममा जनताका निर्वाचित प्रतिनिधिले शक्तिको मूल स्रोत आफैंलाई ठान्न थाल्छन्। अर्थात् जनतालाई विस्मृतिमा पन्छाएर, शक्तिको केन्द्र आफूलाई ठान्ने यत्न भइरहेको हुन्छ। शक्ति सन्तुलनका लागि राज्यमा विभिन्न स्वायत्त संस्था स्थापना गरिएका हुन्छन्। नागरिक समाज, सञ्चारमाध्यम एवं आमवृत्त निर्माण गर्ने सचेत प्रयत्न भएका हुन्छन्। नागरिकको शिक्षित, स्वस्थ र सम्मानजनक जिन्दगी जिउने, सिर्जनात्मक काम गर्ने र जनसरोकारबारे सूचना पाउने अधिकार कुण्ठित गराउने प्रयत्न भए, त्यसलाई सच्याउन सचेत हस्तक्षेप आवश्यक हुन्छ। तर जब शक्ति सन्तुलन खल्बल्याएर जनप्रतिनिधि शासक बन्छन्, तिनले आफ्ना सहयोगीलाई दास बनाउन थाल्छन्, आलोचक स्वतः दुश्मन देखिन्छन्। केवल दास र दुश्मनले घेरिएका शासक स्वयं लोकतन्त्रका भक्षक हुन्छन्, ती फासिवादी हुन्छन्। लोकतन्त्रका आधारभूत मान्यताका जगमा सुझबुझपूर्ण हस्तक्षेप गर्नुपर्ने स्वायत्त संस्था शासक मात्रको हितमा प्रयोग भएका दृष्टान्त प्रशस्त छन्। बौद्धिक हस्तक्षेप र खबरदारीका विविध मञ्च र समूहहरू पनि शक्ति संरचनाभन्दा पर बस्ने टापु होइनन्। यी समूहभित्र विचार र स्वार्थका अनेक टकराव निरन्तर चलिरहेका हुन्छन्। यस्ता मञ्चको बहुमत तप्का अक्सर राज्यसत्ता र बजारसत्ताका लोकरिझ्याईंमा भुलेको हुन्छ। शासकले जबर्जस्त स्थापित गर्न खोजेको आफूअनुकूलको सत्य लाई सही ठहर्याउने उपक्रममा यो तप्का सदैव क्रियाशील रहन्छ। विचारका विविधतालाई हुर्कन नदिन प्रोपोगान्डाको सुनौला गुब्बार उडाइएका हुन्छन्। इतिहास भन्छ, विकास को चटके कथ्य त्यस्तै एउटा सुनौलो प्रोपागान्डा हो। जटिलता र चुनौतीबीच सामाजिक न्यायसहितको लोकतान्त्रिक व्यवस्था बलियो बनाउने र टिकाउने प्रक्रिया चलेको हुन्छ। वर्तमान दुनियाँमा न्यायपूर्ण व्यवस्थाको स्थापना गर्ने, हुर्काउने र त्यस्तो व्यवस्थाको निरन्तरता कायम गर्ने चुनौती थपिन थालेको बुझ्न वरपर नियाले पुग्छ। भारतः फासिवादको पछिल्लो प्रयोग भारतमा लोकतन्त्र गहिरिँदै गएको चर्चा गर्नेहरूको कमी थिएन, छैन। उत्साहपूर्ण आवधिक निर्वाचन भइरहेको, स्वतन्त्र सञ्चारमाध्यमको विस्तार र प्रभाव व्यापक बनेको, सामान्य नागरिक आफ्ना हक अधिकारका लागि सचेत बनेको, बौद्धिक र सिर्जनात्मक मानिसले आफ्नो कर्म सुचारु राख्न पाएको, शिक्षालयहरूको व्यापक विस्तार भएको र भारतको संविधानले अंगीकार गरेका न्यायपूर्ण व्यवस्थाले अनेक कठिन परीक्षा उत्तीर्ण गरेर स्थापित भएको आदि उदाहरण दिने गरिन्छ। पुँजीवादको व्यापक विकास भएर जातीय र नश्लीय जस्ता प्राइमोर्डियल (पारम्परिक) असमानता कम हुँदै र नासिँदै गएको दाबी गर्नेको ठूलो जत्था नै खडा थियो, छ। लाइसेन्स राज जस्ता नेहरूवादी अवशेषको अन्त्य गर्दै नवउदारवादी पुँजीवादको प्रादुर्भाव भएसँगै लोकतन्त्र अझ बलियो बनेको बताउनेहरू उत्साहका साथ प्राज्ञिक क्षेत्र र पत्रकारितामा सक्रिय छन्। थुप्रै प्राज्ञिक र पपुलर आलेखहरूमा डिपनिङ्ग डेमोक्रेसी अर्थात गहिरिँदो लोकतन्त्र जस्ता वाक्यांशको प्रयोग भएको अझै भेटिन्छ। साथै, विकास र समृद्धिमा छलाङ मार्न थालेको पुष्टि गर्न तथ्यांकका फेहरिस्त तेस्र्याउनेहरूको पनि कुनै कमी छैन। यसरी गहिरिँदै गएको लोकतान्त्रिक व्यवस्था सन् २०१८ सम्म आइपुग्दा कस्तो रूपमा बदलियो ? अहिले पनि आवधिक निर्वाचनमा देखिने उत्साह कम भएको छैन। सञ्चारमाध्यमको विस्तार रोकिएको छैन। विश्वविद्यालय र शिक्षालयहरू खुल्न र फैलिन बन्द भएको छैन। पुस्तकको छपाई र वितरणमा कुनै कमी आएको छैन। सामाजिक सञ्जाललगायत इन्टरनेट सुविधा प्रयोग गर्नेको क्रम बढ्दै गएको छ। पिछडिएका बस्तीमा समेत केबल टेलिभिजन नेटवर्क र स्मार्ट फोनको पहुँच बढ्दै गएको छ। इन्फोसिसलगायतका कम्पनीको दिन सुखद् देखिएका छन्। गुगल र फेसबुक भारतको बजारबाट आकर्षित छन्। स्टारबक्स इत्यादिको उत्साह पनि ज्युँदै छ। पुँजीवादी लेनदेन र बजारशास्त्रीय उपक्रम अकन्टक चलिरहेकै छन्। यसैबीच चरम दक्षिणपन्थी चिन्तन र हिन्दुत्ववादको ब्याज छातीमा टाँसेका र मुस्लिमविरोधीका रूपमा परिचय निर्माण गरेका नेता नरेन्द्र मोदी सर्वशक्तिमान शासकका रूपमा उदाए। करोडौं जनताले भोट दिए, विश्वास गरे। त्यही वैधताको जगमा उनी सिंगो भारतको लोकप्रिय विकासवादी नेताका रूपमा स्थापित भए। अहिले आर्थिक महाशक्तिहरू मोदीको भारतलाई आफ्नो हितैषी बनाउन लागिपरेका छन्। जब शक्ति सन्तुलन खल्बल्याएर जनप्रतिनिधि शासक बन्छन्, तिनले आफ्ना सहयोगीलाई दास बनाउन थाल्छन्, आलोचक स्वतः दुश्मन देखिन्छन्। केवल दास र दुश्मनले घेरिएका शासक स्वयं लोकतन्त्रका भक्षक हुन्छन्, ती फासिवादी हुन्छन्। भारतीय जनता पार्टीले पाएको उत्साहप्रद जनसमर्थन र मोदीको उदयपछि के भयो ? गोविन्द पन्सारे र गौरी लंकेश जस्ता निहत्था लेखक र चिन्तकहरूको हत्या गरियो। दिनहुँ दलित र मुस्लिमलाई खुलेयाम यातना दिइयो। लभ जिहाद जस्ता मुसलमान विरोधी प्रोपगान्डा फैल्याएर हजारौं निहत्था मुसलमानलाई गाउँबाट विस्थापित गरियो। विश्वविद्यालयमा आलोचनात्मक चिन्तनमा निषेधाज्ञा जारी गरियो। रविश कुमार जस्ता निर्भिक र स्वतन्त्र पत्रकारलाई चरम मानसिक तनाव दिइयो। जी एन साइबाबा जस्ता ह्वीलचेयर चढेर हिँड्ने माक्र्सवादी प्रोफेसरलाई जेलमा कोचियो। गाई रक्षाका नाममा मुस्लिम हत्याको तान्डव रचियो। करोडौं खर्च गरेर आईटी सेल जस्तो जत्था खडा गरियो जसले सामाजिक सञ्जालमा चल्ने बहसलाई नियन्त्रण गर्छ र आलोचना गर्नेको चरम बद्नामी गर्छ। बद्नामी मात्रै होइन उनीहरूलाई चुप लगाउने र हत्या गर्ने खुलेआम धम्कीसमेत दिन्छ। लोकतन्त्र गहिरिँदै गएको, पुँजीवाद विकसित हुँदै गएको र बजारको सफल प्रयोग गरिएको वर्तमान भारत मुसलमानद्वेषी, दलितद्वेषी, महिलाद्वेषी र चिन्तनविरोधी बनेको छ। के यो पनि डिपनिङ्ग डेमोक्रेसी कै प्रतिफल हो ? के यो पुँजीवादी विकासकै परिणति हो ? नवउदारवादी बजार व्यवस्था र मोदीको उदयमा कस्तो संगति छ ? पुँजीवादले मक्काएर ढाल्न लागेको प्राइमोर्डियल (पारम्परिक) असमानताको जगमा नै हिन्दुत्ववादी मोदीको उदय सम्भव कसरी भयो ? जेलाई सामन्तवादको अवशेष मात्रै भनियो, आखिर त्यसैलाई पुँजीवादी भारतले पुँजीवाद सुहाउँदो संस्कारमा कसरी परिणत गर्यो ? म यकिन साथ भन्न सक्दिन, यी प्रश्नहरूबीचमा कति संगति छ वा यी प्रश्नहरू एकापसमा जोड्न नमिल्ने प्रश्न हुन्। भारतीय समाजको यो जटिल मोडलाई सांगोपांगो परख्न सक्ने बौद्धिक हैसियत मसँग छैन, तथापि खुला आँखाले सतहमा हेर्दा देखिएको सत्य त्यही हो हिजो गहिरिँदै गएको दाबी गरिएको लोकतन्त्र र विस्तार भएको पुँजीवादको शिरमा हिन्दुत्ववादी मोदी गेरुवा कल्कीका रूपमा उदाएका छन्। कसैले मेरो यो निश्कर्षलाई तथ्य र तर्कका आधारमा खारेज गर्न सक्छ। तर खारेज गर्न नमिल्ने केही प्रश्न उठाएका छन्, भारतीय विद्वानहरूले। पत्रकार रविश कुमार आफ्नो पुस्तक द फ्री भ्वाइस मा लेख्छन्, भयको सामाजिकीकरण पूरा भएको छ। यो नयाँ लोकतन्त्रमा भयग्रस्त हुनु भनेको नै सभ्य हुनु हो। उनले पुस्तकमा बताए अनुसार, वर्तमान भारतमा इतिहासलाई तोडमरोड गरेर उडन्ते तर्क गर्ने नेता र धार्मिक अन्धता फैल्याउने बाबाजीहरूको प्रभाव दिनानुदिन बढ्दै गएको छ। आमसञ्चारमा यस्ताको बोलबाला स्थापित भएको छ। गौरी लंकेशबारे पुस्तक लेख्ने उनका साथी तथा पूर्व पति चिदानन्द राजघट्टाले पुस्तकको नाम नै इलिबरल इन्डियाः गौरी लंकेश एन्ड द एज अफ अनरिजन अर्थात अनुदार भारतः गौरी लंकेश र तर्कहीनताको युग राखेका छन्। राजघट्टाले पुस्तकको परिचय खण्डमा लेखेका छन्, यो अनुदारवाद धार्मिक र सामाजिक मात्रै होइन, जीवनका सबै पक्षमा हाबी हुन थालेको छ। भोक्ताहरूले उठाएका यी सवालले भन्छ, आखिर लोकतन्त्र र पुँजीवादका सारा अवयव सजाएरै व्यवस्था फासिवादी बन्न सक्दोरहेछ। परीक्षामा नेपाल भारतीय जनताले पत्याएर जनप्रतिनिधि बनाएका नरेन्द्र मोदी फासिवादी शासक बने। नेपालका जनताले उसैगरी पत्याएका केपी ओली जनप्रतिनिधिबाट शासक बन्ने लालसा हुर्काएर बसेका छन्। मोदीले जस्तै विकास र समृद्धिका ठूला सपना बाँडेर, नश्लवादी राष्ट्रवादको वकालत गरेर उदाएका ओलीमा राजाको जस्तो दम्भ सवार हुन थालेको छ। नेपाली समाजले ठूलो संघर्ष गरेर उठाएको महिला, दलित र मधेसीको शीर झुकाउने प्रयत्नमा उनले रमाइलो मान्ने गरेका छन्। समावेशितामा हात लागेका सफलताको खिल्ली उडाउने र तिनलाई विदेशीको एजेन्डाका रूपमा बद्नाम गर्ने काममा उनी सधैं आफैं अग्रसर छन्। मौजुद संघीय ढाँचालाई पंगु बनाउने, सूचना र सम्पत्तिका सारा स्रोत आफ्नो मातहत राखेर सबैभन्दा शक्तिशाली बन्ने उपक्रम सँगै जारी छ। बहिष्करण र वर्गीय समस्यालाई विकास र समृद्धिमार्फत रोजगारी सिर्जना गरेर हल गर्ने कथ्य पनि भारतले उपयोग गरेर असफल भएको नीति हो। नेपाली इतिहासको आफूअनुकूलको व्याख्या, वीर र मेधावी पुर्खाको उल्लेख गरेर हिजो भएका अन्याय छोप्न खोज्ने प्रयत्न साथै पपुलिज्म को जबर्जस्त प्रयोगबाट आफ्नो इमेज बिल्डिङ्ग को उपक्रम हेर्दा मोदीको पदचिन्ह पछ्याएको बुझ्न सकिन्छ। सार्वजनिक मञ्चमा ओलीका बोली र कामको जमेर आलोचना गर्नेहरूमाथि खनिन पनि छाडेका छैनन्। गुटगत राजनीतिबाट पोषिएका उनका समर्थक लेखक, पत्रकार र नागरिक समाजका अगुवाका रूपमा चिनिएका एनजीओकर्मीहरूको फौजले मोदीको आईटी सेलको सिको गर्न खोजेको देखिन्छ। यसो भन्दै गर्दा, नेपाल र भारतको अवस्था सतप्रतिशत उस्तै भइसकेको दलिल पेस गर्न खोजिएको नबुझियोस्। सतहमा देखिएका संकेतहरूले त्यतै डोहोर्याउने हो कि भन्ने चिन्ता व्यक्त गर्न खोजिएको भने हो। सञ्चारमन्त्री गोकुल बाँस्कोटाले आफूलाई प्रश्न गर्ने पत्रकारलाई सरकारी सञ्चारमाध्यमबाट निकालेको प्रसंग मात्र सम्झँदा पनि मोदीशासनको प्रतिच्छाया देख्न सकिन्छ। हालसालै मात्र ठूला आन्दोलनले जरैबाट हल्लाएको नेपाली समाजलाई जबर्जस्त पश्चगमनमा धकेल्ने प्रयत्न सफल हुन नसक्ला। अहिले नै निराश भइहाल्नुपर्ने वा प्राप्त सबै उपलब्धि खतम भयो भन्ने निश्कर्षमा पुगिहाल्नु पर्दैन होला। तर संविधानमा भएका कमजोरी एवं ओलीसरकारका तमाम रवैया हेर्दा ढुक्कले बस्न सक्ने अवस्था छैन। कम्तिमा, आमवृत्तलाई सदैव चलायमान राख्ने र आलोचनात्मक चिन्तनका लागि फराकिलो ठाउँ बनाउने प्रयास छोड्न मिल्दैन। सत्ताको इर्दगिर्द घुमेर लाभ हासिल गर्ने लालसा नभएका हरेक सचेत लेखक, पत्रकार, प्राज्ञिक मानिस र नागरिकले निरन्तर खबरदारी नगर्ने हो भने हिजो गरिएका निर्वाचन फजुल साबित हुन्छन्। आफैंले दिएको मतबाट लोकतन्त्रका भक्षकहरूको जन्म हुने दुःखको भोक्ता हुनुपर्नेछ।"
अतिवादमा अलमलिएको समाजवाद,"नेपाली समाजमा समाजवादले लोकतान्त्रिक परिपार्टीसँग अन्योन्याश्रित सम्बन्ध राख्छ। कालमाक्र्सले सोचेजस्तो सर्वहारा वर्गको अधिनायकत्व कायम गरी समाजवाद स्थापित गराउने सिद्धान्त विश्व राजनीतिमा असफलतुल्य नै भयो। सर्वहाराको नाममा कम्युनिस्ट सर्वोपरिता र नियन्त्रणभित्र रहन पुग्यो। राजनीति र आर्थिक अधिकारबाट नागरिक वञ्चित हुन पुगे। यता लोकतन्त्रको नाममा पुँजीवाद अंगालेका राष्ट्रमा पनि सीमान्तकृत जनता माथि उठ्न सकेनन्। त्यहाँ तल्लो तह र तप्काप्रति सहिष्णुता भएन। उनीहरूले गर्ने श्रमको मूल्यमा समेत चरम शोषण भइरह्यो। यस प्रकारको यथार्थका बीचमा दुवै अतिवादभन्दा पृथक पहिचान स्थापित गर्न सफल लोकतान्त्रिक समाजवादलाई नेपाली राजनीतिमा सर्वप्रथम बीपी कोइरालाले २०१२ सालमा काग्रेस पार्टीको वीरगन्ज महाधिवेशनदेखि नीतिगत रूपमा समाविष्ट गराएका हुन्। तर कांग्रेसले समाजवादी मार्ग आज पर्यन्त अवलम्बन गर्न सकिरहेको छैन। उता कम्युनिस्टहरू पनि लोकतान्त्रिक पद्धतिको कसीमा अझै इमान्दार हुन सकेको पाइँदैन। उनीहरूबाट बेलाबेलामा व्यक्त विचारले यो विषयमा सन्देह उत्पन्न गराउँछ। राजनीति सेवाभाव र समर्पणको पर्याय हो। न्यूनतम आवश्यकता परिपूर्ति हुने कार्यमा लोकतान्त्रिक समाजवादी सरकार क्रियाशील रहनुपर्छ। नागरिकमा भेदभाव हुनु हँदैन। राजनीति एवं आर्थिक समानता कायम हुने पद्धति भनेको समाजवाद हो, भन्ने बोध राज्यले ठम्याउन सक्नुपर्छ। भगवान बुद्धले भनेका छन्, मानव नियति अत्यन्त दुःखमय छ। त्यसलाई सुखानुभूति प्रदान गर्ने उपायको खोजी गरी गन्तव्यमा उभ्याउन सक्नु नै मानव धर्म हो। यही सिद्धातमा उभिएर बीपीले समाजवाद मापन गरेका हुन्। बीपी भन्थे, सिद्धार्थ गौतम राजाको छोरा भएर पनि मानव कल्याण कार्यको खोजीमा लागे। जुन स्थानबाट सत्कर्मको खोजी भयो त्यही स्थानबाट समाजवाद पनि उत्पन्न भयो। सर्वहित र सर्वसुखको विचार व्यवहारमा उतार्नु नै समाजवाद हो। बीपीको थप कथन थियो, मानिसको दुःखका कुराहरूप्रति सहानुभूतिको भावना जुन मनोवैज्ञानिक धरातलबाट पैदा हुन्छ। त्यही धरातलबाट समाजवादी विचार जागृत हुन्छ। नेपाली राजनीतिमा यो चेतना विकास आधुनिक नेपाल निर्माणको थालनी सँगसँगै भएको पाइन्छ। समय समयमा देखापर्ने अतिवादले विकास र समृद्धि ओझेल पर्दै गए। भीमसेन थापाको पतनपछि यहाँ अस्थिरताले पुनर्जन्म लियोभन्दा अत्युक्ति नहोला। वीर योद्धा र कुशल प्रशासक हुँदाहुँदै उनमा पनि केही कमजोरी थिए। उनले प्रयोग गरेको शासकीय शक्ति राजाको हो भन्ने ज्ञान हुँदाहँदै बाहिर स्वीकार्न नसक्नु उनको कमजोरी नै मान्नुपर्छ। राजा राजेन्द्र क्षमतावान थिएनन्। अत्यन्त महŒवकांक्षी र दुर्वल समेत थिए। भीमसेन थापाका विरोधीहरू राजाको समेत आड पाएर आफ्नो वर्चश्व जमाउन सफल हुन पुगे। महारानी साम्राज्यलक्ष्मी र राज्यलक्ष्मीको आआफ्नै स्वार्थले भरिएका गुट उपगुट खडा भए। त्यहाँ लोकतन्त्र र जनजीविकाका विषय गौण बन्दै गए। जनचाहना विपरीत शासकहरूको लहडले गर्दा फेरि अर्काे अतिवाद मुलुकले ब्योहोर्नुपर्यो। सत्ताप्राप्तिमा मात्र केन्द्रित राजनीतिक अस्थिरताले १०४ वर्षसम्म देशले बन्दक बन्नुपर्यो। अरूले जति राम्रो गरे पनि मिथ्या हुने र आफूले गरेका खराब कार्य पनि सत्य हुने प्रवृत्तिले प्रश्रय पाउने हो भने अर्को अतिवादको विजारोपण अवश्य हुनेछ। इतिहासबाट पाठ सिक्नैपर्छ, सत्य शाश्वत हो भन्ने भुल्नु हुँदैन अस्थिरताले अधोगति निम्त्याउँछ। इतिहासबाट सिक्न नखोज्दा आज नेपाली कांग्रेस मणि हराएको सर्पजस्तो भएको छ। कांग्रेस पार्टी हिजोआज बाख्रा चराउने गोठालाको नियति भोग्दैछएक युवक निरन्तर जंगलमा बाख्रा चराउने गथ्र्यो गाँउलेहरूले छानेर उसलाई सो जिम्मेवारी दिएका थिए। सधैं बाख्रा चराउँदा उसमा एक प्रकारको अहं आउन लाग्यो। बाख्रा लिएर जंगल पुगेपछि बाघले बाख्रा खायो भन्दै बेस्सरी चिच्याइरहन्थ्यो सुनेपछि गाउँलेहरू लाठी, भाला बोकेर जंगल पुग्दा ऊ जोडतोडले हाँस्ने गथ्र्यो। यो क्रम केही दिन चलिरह्यो। एक दिन त साँच्चिकै बाघ आएछ। ऊ आत्तिएर चिच्यायोचिच्याइरह्यो। यता गाँउलेहरू भन्दै थिए फेरि यसले मूर्ख बनाउदै छ। सधैं अपमान गर्छ। कति अपमान सहने ? नजाउ भनेर कोही गएनन्। सदा झैं बचाउन कोही नपुग्नाले बाघले बाख्रा सखाप पारिदियो। अब भने बल्ल होस् आयो उसलाई। यतिखेर पश्चातापबाहेक केही बाँकी थिएन त्यो युवकमा। आज कांग्रेसको मनोदशा त्यही युवकको जस्तो भएको छ। मूल्यमान्यता भन्दा पृथक मार्ग अवलम्बन गर्दा नीति सिद्धान्त र विचार त्याग गरी अरूले देखाएको बाटो बिनासोचविचार आँखा चिम्लिएर हिँड्दा आइपर्ने परिणति यस्तै हुन्छ भन्ने ज्ञान कांग्रेस पार्टीले नै बुझने कुरा हो। हामीले घोकाएर केही हुने छैन। संसारका गरिब देश पनि आशातीत उन्नतिको मार्गमा पुग्न सफल भएका छन्। यहाँसम्म कि, हामी भन्दा कयौं गुणा अविकसित र निर्धन राष्ट्र आज समृद्धिको फड्को मार्दै गरेको अवस्था छ। यहाँ भने लोकतान्त्रिक पद्धतिबाट समृद्धि पाइनेछ भन्ने जनचाहना घनिभूत भइरहेको बेला पञ्चायत नामको अर्को अतिवादले आक्रमण गर्यो। तत्पश्चात उन्नतिको पथ नै अवरुद्ध भएको अवस्था पनि हामीले भोग्दै आयौं। अथक संघर्ष, त्याग र बलिदानबाट प्राप्त उपलब्धि टिक्न सकेन। व्यक्ति र समूहको अहंकारले गर्दा पटकपटक नागरिकले सास्ती खेप्नु परिरहेको छ। नेपाली राजनीति इतिहासमा लोकतान्त्रिक समाजवादी विचार भित्रयाउने श्रेय बीपी कोइरालालाई नै जान्छ। उनी कुशल विश्लेषक मात्र नभएर एसियामै समाजवादी चिन्तकका रूपमा स्थापित भए। बीपी पछाडि यो विचारलाई कुनै बेला सीके प्रसाईले जोडतोडका साथ उठान गरेका थिए। यहाँसम्म आइपुग्दा प्रदीप गिरीबाहेक अन्य पात्रबाट यसको चर्चासम्म गरिएको बिरलै पाइन्छ। विश्व आज आक्रामक पुँजीवादउन्मुख भइरहेको छ। बीपीको समाजवादी तस्बिर कार्यान्वयन गर्न त्यत्ति सजिलो छैन। लरतरो प्रयत्नले लोकतान्त्रिक समाजवादी कार्यक्रम जनसमक्ष पुर्याउन असम्भवप्रायः छ। तथापि यसको समयसापेक्ष रुपान्तरण गर्दै अवलम्बन हुनुपर्छ। अहंकार, दम्भ जस्ता चरित्रले लोकतन्त्रलाई कलुषित बनाउँछ। लोकतन्त्र भन्दैमा सबै व्यक्ति वा शासक लोकतान्त्रिक हुन्छन् भन्ने पनि छैन। सग्लो वृक्षमा समेत एैंजेरु पलाउँछ। पेरुमा फुजिमोरी र जर्मनीमा हिटलर जनमतबाटै आएका पात्र हुन्। जनताबाट निर्वाचित भए पनि उनीहरूले फासिवादी चरित्रमा आफूलाई उभ्याउन पुगे। हाल आएर पुनः जननिर्वाचित सरकारले विधि र प्रक्रिया मिच्ने कार्यको प्रारम्भ गर्दैछ। बालकृष्ण ढुंगेलप्रकरण होस् वा फौजदारी अभियोगमा दोषी सांसदको पद कायम रहने व्यवस्था होस्। यसप्रकार एकपछि अर्काे निर्णय गर्नु जनअपेक्षाविपरीत हो। यस्ता कार्यमा नअलमलिई लोकतान्त्रिक समाजवादी धारणा अँगाल्दै विकास पथमा लम्किन सक्नुपर्छ। जसले गर्दा मानवीय सौहार्दताले मूर्तरूप लिन्छ। समाजमा रहेका भेदभावको अन्त्य गराउँछ। सबै जनतामा समानताको अनुभूत हुन्छ। मुलुक विकास तथा समृद्धितर्फ अगाडि बढ्छ। निष्ठा र समर्पणमा गरिने राजनीतिबाट मुलुक उन्नतिको शिखरमा पुग्न सफल र सक्षम हुन्छ। यदि फेरि पनि बाटो बिराउने हो अथवा अरूले जति राम्रो गरे पनि मिथ्या हुने र आफूले गरेका खराब कार्य पनि सत्य हुने प्रवृत्तिले प्रश्रय पाउने हो भने अर्काे अतिवादको विजारोपण अवश्य हुनेछ। यसबाट सुखी नेपाली समृद्ध नेपालको आमचाहना नारामै अलमलिने छ।"
पोल्यान्डले आत्मघाती गोल गरेपछि सेनेगल २१ ले विजयी,"मस्को : विश्वकप फुटबलअन्तर्गत मंगलबार राति भएको खेलमा सेनेगलले विजयी सुरुवात गरेको छ। समूह एच को खेलमा अफ्रिकी टोली सेनेगलले युरोपेली टोली पोल्यान्डलाई २१ गोलले स्तब्ध बनाएको हो। मस्को स्पार्कटक स्टेडियमममा पहिलो हाफको ३७ औं मिनेटमा पोल्यान्डका थिएगो सियोनेकले आत्मघाती गोल गरेपछि सेनेगलले अग्रता बनाएको थियो। काउन्टर अट्याकमा इद्रिसा गुइले प्रहार गरेको बल क्लियर गर्ने क्रममा थिएगोले आफ्नै पोस्टको जाली चुमाएका थिए। पहिलो हाफ १० गोलले अगाडि रहेको सेनेगलले दोस्रो हाफको ६०औं मिनेटमा अग्रता दोब्बर बनायो। सेनेगलका एमबाये नियाङले गोल गर्दै टोलीलाई बलियो अवस्थामा पुर्याएका थिए। दोस्रो गोल गरेपछि रक्षात्मक खेलेको सेनेगलको रक्षापंक्तिलाई पोल्यान्डका खेलाडीले भत्काउन सकेनन्। पोल्यान्डले आफ्ना स्टार खेलाडी रोबर्ट लेवान्डोवस्कीलाई सुरुवातदेखि नै मैदानमा उतारे पनि सेनेगलका रक्षकले नियन्त्रणमा राखेका थिए। जर्मन क्लब बायर्न म्युनिखका मुख्य खेलाडी समेत रहेका लेवान्डोवस्कीलाई नियन्त्रणमा राख्दा पोल्यान्डपछि परेको थियो। खेलको ८५ औं मिनेटमा पोल्यान्डले फ्रिकिक पायो। पियोटर जिलिन्स्कीले प्रहार गरेको फ्रिकिकमा ग्रिजेगोर्ज क्रिचोविकले उत्कृष्ट गोल गरेका थिए। त्यसपछि पनि लगातार आक्रमण बुनेको पोल्यान्डले थप गोल गर्न नसक्दा पराजित भएको हो। रुस विश्वकप अफ्रिकी टोली सेनेगलको दोस्रो सहभागिता हो। यसअघि सन् २००२ मा पहिलोपटक विश्वकपमा सहभागिता जनाउँदा नै पहिलो खेलमा साविक विजेता फ्रान्सलाई पराजित गरेर सनसनी मच्चाएको सेनेगल त्यसबेला क्वार्टरफाइनलसम्म पुगेको थियो। सेनेगललाई उपहारः पोल्याण्डले गर्यो आत्मघाती गोल सेनेगल र पोल्याण्डको रोचक खेल : पहिलो आत्मघाती, दोस्रो खाली पोस्टमा गोल"
१० खेलाडीमा सीमित कोलम्बियामाथि जापान विजयी,"मस्को : १० खेलाडीमा सीमित कोलम्बियालाई २१ गोलले स्तब्ध पार्दै एसियाली टोली जापानले रुस विश्वकपमा सुखद सुरुआत गरेको छ। समूह एचअन्तर्गत मंगलबार बेलुका भएको प्रतिस्पर्धात्मक खेलमा कोलम्बिया खेलको तेस्रो मिनेटमै १० खेलाडीमा समेटिएको थियो। डीबक्सभित्र बल बचाउने क्रममा कोलम्बियाका कार्लोस सान्चेजले ह्यान्ड गरेपछि उनी रातो कार्ड पाउँदै मैदानबाट बाहिरिएका थिए। रुस विश्वकपका कार्लोसले पाएको यो पहिलो रातो कार्ड हो। विश्वकपको इतिहासमा भने यो खेल सुरु भएको कम समयमा पाएको दोस्रो रातो कार्ड हो। यसअघि सन् १९८६ को विश्वकपमा स्कटल्यान्डविरुद्घको खेल सुरु भएको पहिलो मिनेटमै उरुग्वेका जोसे बाटिस्टाले रातो कार्ड पाएका थिए। कार्लोसको त्यही गल्तीमा जापानले पेनाल्टीको अवसर पाएको थियो। जापानका सिन्जी कागावाले पेनाल्टीको सदुपयोग गरे। १० खेलाडीमा समेटिएपछि पनि आक्रामक देखिएको कोलम्बियाले ३९औं मिनेटमा बारबरी गोल फर्कायो। कोलम्बियाका हुवाँ क्विनटेरोले बराबरी गोल गरेका थिए। क्विनटेरोको प्रहारलाई जापानका गोलरक्षकले गोल लाइनभित्र समाए पनि रेफ्रीले गोल दिएका थिए। पहिलो हाफमा संकट टारेको कोलम्बिया दोस्रो हाफमा त्यति जम्न सकेन। खेलको अन्तिमसम्म लयमा देखिएको जापानले ७३ औं मिनेटमा दोस्रो गोल गर्यो। जापानका युया ओसाकोले हेड गोल गर्दै टोलीलाई जित दिलाए। उनले केइसुके होन्डाको कर्नर पासमा गोल गरेका हुन्। कोलम्बियाले दोस्रो हाफमा टोलीका प्रभावशाली खेलाडी जेम्स रोड्रिगेजलाई उतारे पनि सफलता पाउन सकेन। जितसँगै समूहमा जापानले महत्वपूर्ण तीन अंक बनाएको छ। पुरानै खेलाडीको भरमा रुस यात्रा गरेको जापानले पहिलोपटक सन् १९९८ को विश्वकप खेलेको थियो। त्यसयता जापानले नियमित विश्वकप खेल्दै आएको छ। यसैगरी कोलम्बियाले २०१४ को विश्वकपमा डार्क हर्सको छवि बनाएको थियो। कोलम्बियाले सन् २००२ देखि सन् २०१० को तीनवटा विश्वकप छनोट चरण नै पार गर्न सकेन। तर, रुस विश्वकपमा बलियो छाप छाड्ने अभियानमा रहेको कोलम्बियालाई पहिलो खेलको सुरुआतमै पाएको रातो कार्ड महँगो सावित भयो। जापान र कोलम्बियाको खेल: तीन मिनेटमै रेडकार्ड, ६ मिनेटमा पेनाल्टी गोल पहिलो हाफ: १०खेलाडीमा सीमित कोलम्बियाले जापनलाई ११ बराबरीमा रोक्यो १० खेलाडीमा सीमित कोलम्बियामाथि जापानको दबदबा : खेल २१ मा जारी"
अन्नपूर्ण ब्याडमिन्टन : सामना र सेस्माको दोहोरो जित,"वीरेन्द्रनगर : वीरेन्द्रनगरमा जारी अन्नपूर्ण पोस्ट् अन्तर्राष्ट्रिय कर्पोरेट ब्याडमिन्टन छनोट प्रतियोगितामा सोमबार ६ जना विजयी भएका छन् । सोमबार सम्पन्न तीनवटा फाइनल खेलबाट ६ जना काठमाडौंमा हुने प्रतियोगिताका लागि छनोट भएका हुन् । सोमबारको खेलमा सामना भट्टराईले दोहोरो जित निकालिन् । उनी १९ वर्षमुनिको समूह चरणमा र महिला एकल दुवै प्रतियोगितामा पहिलो भइन् । उनले १९ वर्षमुनि अग्रिमा भण्डारीलाई २११४, २४२२ को सोझो सेटमा हराइन् । दोस्रो भएकी भण्डारी पनि छनोट भएकी छन् । यसैगरी सामनाले महिला एकल प्रतियोगितामा पनि जित हात पारिन् । उनले सुर्खेतकै सेस्मा श्रीपालीलाई २१९ र २१६ ले हराइन् । उपविजेता सेस्मा पनि काठमाडौंमा हुने प्रतियोगिताका लागि छनोट भएकी छन् । सोमबार नै भएको मिक्स युगलमा नगेन्द्र खत्री र सेस्मा श्रीपालीको जोडी पहिलो भयो । उनीहरूले सुर्खेतकै नगेन्द्रबहादुर थापा र पुष्पा शाहीको जोडीलाई २११७, २०२२,२११७ ले हराए । उपविजेता पनि फाइनल चरणका लागि छनोट भए । प्रतियोगिताअन्तर्गत मंगलबार पुरुष एकल र युगलको फाइनल खेल हुने मुख्य प्रशिक्षक अजित भाटले बताए । प्रतियोगिताका विजेतालाई मेडल र सहभागी सबै खेलाडीलाई प्रमाणपत्र प्रदान गरिनेछ ।"
मनाङलाई सुदूरपश्चिमको धक्का,"काठमाडौं : ललित स्मृति यू१८ फुटबल प्रतियोगितामा सुदूरपश्चिम फुटबल क्लबले मनाङ मर्स्याङ्दी क्लबलाई नमीठो धक्का दिएको छ । ललितपुरको सातदोबाटोस्थित एन्फा मैदानमा सोमबार भएको पहिलो खेलमा सुदूरले मनाङलाई ४२ गोलले हरायो । खेलमा मनाङले १८औं मिनेटमा अग्रता लिएको थियो । मनाङका कार्लोस बर्खारियाले पहिलो गोल गरे । मनाङको अग्रतालाई सुदूरले एक मिनेटमै तोडेको थियो । सुदूरका राजीव चौधरीले १९औं मिनेटमा बराबरी गोल फर्काए । त्यसपछि मनाङका विन कार्कीले ४३औं मिनेटमा अर्को गोल गरे । दोस्रो हाफमा खेलमा फर्किएको सुदूरले तीन गोल थपेको थियो । सुदूरका लागि ७८औं मिनेटमा किरण बोहोरा, ८०औं मिनेटमा विजय क्षेत्री र ८६औं मिनेटमा नवीन भट्टराईले गोल गरे । यसैगरी अर्को खेलमा हिमालयन शेर्पाले थ्रीस्टार क्लबलाई ६२ गोलले पराजित गर्यो । शेर्पाका लागि सञ्जय धिमाल एक्लैले पाँच गोल गरे । उनले पाँचौं, ५०औं, ६२औं, ६४औं र ६८औं मिनेटमा गोल गरेका थिए । अर्को गोल अनिल आलेमगरले ७४औं मिनेटमा थपे । थ्रीस्टारका लागि नीराजन महर्जनले र जेनिस प्रजापतिले एकएक गोल गरे । अखिल नेपाल फुटबल संघ (एन्फा)का स्वर्गीय कार्यवाहक अध्यक्ष ललितकृष्ण श्रेष्ठको स्मृतिमा आयोजित प्रतियोगितामा १८ टोलीको सहभागिता छ । लिगकम नकआउटका आधारमा खेलाइएको प्रतियोगितामा सहभागी टोलीलाई चार समूहमा विभाजन गरिएको छ । प्रतियोगिताको विजेता टोलीले तीन लाख र उपविजेता टोलीले एक लाख ५० हजार रुपैयाँ पुरस्कार पाउनेछन् । विधागत रूपमा उत्कृष्ट हुने खेलाडीले जनही १० हजार रुपैयाँ पाउनेछन् ।"
"जापान र कोलम्बियाको खेल: तीन मिनेटमै रेडकार्ड, ६ मिनेटमा पेनाल्टी गोल",मस्को : रुस विश्वकप अन्तर्गत मंगलबारको पहिलो खेल सुरु भएको तीन मिनेटमै कोलम्बियाका कार्लोस सान्चेले रेडकार्ड पाएका छन्। डिबक्स भित्र हेन्ड गरेपछि सान्चेले अम्पायरले खेल सुरु भएको तीन मिनेटमै सान्चेलाई रेडकार्ड दिएका हुन्। यो नै रुस विश्वकपको पहिलो रेडकार्ड हो। डिबक्समा हेन्ड गरेपछि रेडकार्डसँगै अम्पायरले पेनाल्टी दिएका थिए। पेनाल्टीमार्फत् खेल सुरु भएको ६ मिनेटमै जापानका सिन्जी कागवाले गोल गरेका हुन्।
कर्णाली प्रदेशमा अन्नपूर्ण ब्याडमिन्टन प्रतियोगिता सम्पन्न,"वीरेन्द्रनगर : आइतबारदेखि वीरेन्द्रनगरमा जारी अन्नपूर्ण पोस्ट अन्तर्राष्ट्रिय कर्पोरेट ब्याडमिन्टन छनोट प्रतियोगिता मंगलबार सम्पन्न भएको छ।६ वटा खेलमा एकसय २८ जनाको सहभागिता रहेकोमा ११ जना खेलाडी राष्ट्रियस्तरमा हुने प्रतियोगिताको लागि छनौट भएका छन्। जिल्ला ब्याडमिन्टन संघको सहजिकरणमा तीन दिनसम्म वीरेन्द्रनगरको प्रहरी व्यायामशालामा भएको छनोट प्रतियोगितामा कर्णाली प्रदेशभरीका सातवटा जिल्ला दैलेख, सुर्खेत, जाजरकोट, जुम्ला, रुकुम, सल्यान र हुम्लाका खेलाडी सहभागी थिए। रेफ्री भाटका अनुसार जम्मा १६ जना खेलाडी छनोट हुनुपर्ने भएपनि एउटै खेलाडीले धेरै खेलमा जित हाँसिल गरेकाले ११ वटा खेलाडी मात्रै छनोट भएका छन्। विजयी खेलाडीलाई प्रदेश प्रहरी प्रमुख सुरेशविक्रम शाहले प्रमाणपत्र र मेडल प्रदान गरेका थिए। प्रतियोगितामा सुर्खेतका निराजन चौधरी पुरुष एकल र १९ वर्षमुनिको एकलमा प्रथम भएका छन्। मंगलबार बिहान भएको पुरुष एकलमा सुर्खेतकै जितबहादुर लामिछानेलाई २११७, १९२१ र २११९ को प्रतिस्पर्धात्मक अंगले पराजित गर्दै प्रथम भएका छन्। १९ वर्ष मुनिको प्रतियोगितामा उनले सुर्खेतकै नगेन्द्र बम ठकुरीलाई २१९ र २११७ को सहज जित निकालेका छन्। सातै जिल्लाका खेलाडीलाई पछि पार्दै आफ्नो उत्कृष्टता देखाएको भन्दै १८ वर्षीय चौधरीलाई ब्याडमिन्टन संघका वरिष्ठ उपाध्यक्ष चेत अधिकारीले नगद तीनहजार रुपैयाँसहित पुरस्कृत गरेका हुन्। यस्तै, सुर्खेतकै सामना भट्टराईले पनि दुई खेलमा प्रथम हुँदै उत्कृष्ट प्रदर्शन देखाइन्।१९ वर्षमुनिको महिला एकलमा भट्टराई नै प्रथम भएकी हुन्। उनले सोमबार भएको फाइनलमा सुर्खेतकै अग्रिमा भण्डारीलाई २११४ र २४२२ अंगले हराइन्। यस्तै महिला एकलमा पनि सोमबार नै सुर्खेतकी सेस्मा श्रीपालीलाई २१९ र २१६ को सहज जित निकाल्दै प्रथम भइन्। एकलमा दोहोरो जित निकाल्ने चौधरी र भट्टराई हुन्। मिक्स युगलमा खगेन्द्र खत्री र सेस्मा श्रीपालीको जोडी प्रथम भएको छ। उनीहरुले सुर्खेतका नगेन्द्रबहादुर थापा र पुस्पा शाहीको जोडीलाई २११७, २२२० र २११७ अंकले हराएका थिए। यस्तै पुरुष युगलमा दिपेश चौधरप् र युवराज गुरुङको जोडी प्रथम भएको छ।उनीहरुले नगेन्द्रबहादुर थापा र खगेन्द्र खत्रीको जोडीलाई २११६, ७२१ र २११७ अंकमा दुई चरण जित निकाल्दै प्रथम भएका हुन्। ११ जनामध्ये चारजना महिला र सातजना पुरुष छनोट भएका छन्।प्रतियोगितामा सुर्खेत बाहिरका खेलाडीले भने तेस्रो स्थान मात्रै हाँसिल गर्न सके। तेस्रो स्थान हाँसिल गर्नेमा पुरुष एकलमा जाजरकोटका जनक भदेल, सुर्खेतका महेश विक्रिम सिंह, पुरुष युगलमा रुकुमका शशिराम रावत र हरि चन्द तथा सुर्खेतका विष्णु पौडेल र कर्ण बुढाको जोडी रहेको छ। यस्तै, महिला एकलतर्फ तेस्रो स्थानमा सुर्खेतकै पुस्पा शाही, १९ वर्षमुनिको महिला एकलमा पुस्पा शाही र सेस्मा श्रीपाली, १९ वर्षमुनिको पुरुष एकलमा सुर्खेतकै सुजित कार्की र अनिल मल्ल भएका छन्। प्रतियोगितामा जित हात पारेपछि सामुहिक तस्बिर खिचाउँदै खेलाडी।ब्याडमिन्टन संघ सुर्खेतलाई मायाको चिनो प्रदान गरिँदै। तस्बिरः गोविन्द देवकोटा राष्ट्रिय प्रतियोगिताका लागि छनोट भएका खेलाडी १९ वर्षमुनिको पुरुष एकल प्रथमः निराजन चौधरी (सुर्खेत) दृतियः नगेन्द्र बम ठकुरी (सुर्खेत) १९ वर्षमुनिको महिला एकल प्रथमः सामना भट्टराई (सुर्खेत) दृतियः अग्रिमा भण्डारी (सुर्खेत) मिक्स डबल प्रथमः खगेन्द्र खत्री र सेस्मा श्रीपाली (सुर्खेत) दृतियः नगेन्द्रबहादुर थापा र पुस्पा शाही (सुर्खेत) महिला एकल प्रथमः सामना भट्टराई (सुर्खेत) दृतियः सेस्मा श्रीपाली (सुर्खेत) पुरुष युगल प्रथमः दिपेश चौधरी र युवराज गुरुङ्ग (सुर्खेत) दृतियः नगेन्द्रबहादुर थापा र खगेन्द्र खत्री (सुर्खेत) पुरुष एकल प्रथमः निराजन चौधरी (सुर्खेत) दृतियः जितप्रसाद लामिछाने (सुर्खेत)"

शीर्षक,विवरण
सानैमा मधुमेहले सताउला,"धरानकी निनाम्मा राई (परिवर्तित नाम) स्कुलबाट घर पुग्नेबित्तिकै मोबाइल वा कम्प्युटरमा गेम खेल्न थालिहाल्थिन्। खेल्न पाइनन् भने उनी रोइकराइ गर्थिन्। गाडीमा स्कुल जान्थिन्, घर आउँथिन्। घरमा पनि गेम खेलेर बसिरहन्थिन्। हिँडेर कहीं जाँदिनथिन्। त्यसैले उनी को ज्यान मोटो थियो। एक दिन उनी अचानक बिरामी भइन्। उनका बाबाले हतारहतार अस्पताल लगे। डाक्टरले जाँच्दा त उनलाई मधुमेह (सुगर) भइसकेको रहेछ। अहिले उनलाई इन्सुलिन दिनुपर्छ। डाक्टरले अब सधैं यसरी नै उनलाई इन्सुलिन दिइरहनुपर्छ भनेका छन्। धरानकै मनीष अग्रवाल (नाम परिवर्तन) पनि स्कुलबाट फर्किनेबित्तिकै बाबाको ट्याब्लेटमा गेम खेल्थे। उनी सधैं चाउचाउ, लेजजस्ता जंकफुड अनि गुलिया लड्डु र मिठाई खान्थे। उनका साथी बाहिर खेल्थे तर उनी घरमै जंकफुड खाँदै ट्याब्लेटमा झुम्मिन्थे। उनी पनि मोटा भएकाले साथीहरू मोटे भन्दै जिस्क्याउँथे। हालै उनको स्कुलमा स्वास्थ्य शिविर राखिएको थियो। डाक्टरले जाँच्दा उनलाई पनि मधुमेह भइसकेको रहेछ। अहिले उनी नियमित औषधि लिइरहेका छन्। मनीष मात्र होइन, उनीजस्तै नियमित जंकफुड खाने, घरभित्रै बसेर गेम खेलिरहने धेरैजना बालबालिकालाई समेत मधुमेह हुन थालेको छ। धरानस्थित बीपी कोइराला स्वास्थ्य विज्ञान प्रतिष्ठानका चिकित्सकहरूले गरेको अध्ययनअनुसार कम्प्युटर वा मोबाइलमा झुम्मिरहने, जंकफुड, फास्टफुड धेरै खाने, मोटोपन भएका बालबालिकालाई सानैमा मधुमेह लाग्ने गरेको पाइएको छ। चिकित्सकले केही समयअघि प्रतिष्ठानभित्रै रहेको दिल्ली पब्लिक स्कुलका विद्यार्थीमा गरेको मधुमेह परीक्षणका क्रममा ३० जना बालबालिका इन्सुलिन दिनुपर्ने अवस्थाका भेटिए। हाम्रोमा बालबालिकालाई मधुमेह हुन्छ भन्ने कसैले सोचेकै छैन, प्रतिष्ठानका मधुमेह रोग विशेषज्ञ प्राडा रविन मास्के भन्छन्, त्यसैले यसको अध्ययन पनि भएको छैन तर हाम्रो जीवनशैलीले यो समस्या बढिरहेको छ। डा मास्केका अनुसार कुनै बालबालिकालाई पेटमा भएदेखि नै मधुमेह हुन सक्छ। कसैलाई जन्मनासाथ वा पछि पनि हुन सक्छ। बालबालिकामा धेरैजसो वंशाणुगत रूपमा मधुमेह हुने गरेको छ। भाइरल इन्फेक्सन, कुपोषण, जंकफुड, रासायनिक पदार्थ मिसिएका फास्टफुड र दूधले पनि मधुमेह हुने खतरा रहन्छ। चिकित्सकका अनुसार बालबालिकालाई हुने मधुमेहलाई टाइप १ मधुमेह भनिन्छ। मधुमेह भइसकेपछि जीवनभर इन्सुलिन दिनुपर्ने हुन्छ। मधुमेहका बिरामीलाई प्रतिदिन आधा युनिट इन्सुलिन दिने गरिन्छ। नसर्ने रोगमध्ये मधुमेहले संसारमै सबैभन्दा धेरैलाई पीडित बनाएको छ। विश्वभरिका ८ प्रतिशत जनसंख्या मधुमेहग्रस्त रहेको तथ्यांक छ। प्रतिष्ठानको मेडिसिन विभागका प्रमुख प्राडा सञ्जीवकुमार शर्माका अनुसार मधुमेहले मुटु र मिर्गौलालाई पनि विस्तारै बिगार्न थाल्छ। प्रतिष्ठानको ओपीडीमा मधुमेहका बिरामीको संख्या बढिरहेको छ। डा मास्केका अनुसार कतिपयलाई वर्षौंदेखि मधुमेह भएको थाहै हुँदैन। कोही बेहोस भएर आइपुग्छन्, कोही धेरै दुब्लाएर जाँच्न आउँदा मधुमेह भएको पत्ता लाग्छ। कसरी जोगिने ? चिकित्सकका अनुसार बालबालिकालाई मधुमेह हुन नदिन खानपानमा ध्यान दिनुपर्छ। अभिभावकले जंकफुड खान दिनु हुँदैन। धेरै मोटाए जाँच गराइहाल्नुपर्छ। फलफूल खान दिनुपर्छ। जन्मिँदा चार केजीभन्दा बढी तौल भए ध्यान दिनुपर्छ। गर्भमै हुँदा आमाबाटै पनि जाँच गर्न सकिन्छ। वंशाणुगत मधुमेह भएका परिवारले बालबालिकाको विशेष ध्यान दिनुपर्छ। डा मास्के भन्छन्, मधुमेह भइसकेपछि टाउकोदेखि खुट्टासम्म असर गर्छ। यसले ज्यानै जान पनि सक्छ। बालबालिकाको जीवनशैलीमा ध्यान दिन सके धेरै हदसम्म मधुमेह लाग्नबाट बच्न सकिन्छ।"
हृदयाघात हुँदैमा आत्तिनु पर्दैन,"मुटुरोगको उपचार खर्चिलो र जटिल छ तर रोगबाट बच्ने उपाय सजिला छन् । ४७ वर्षका पूर्वयुवराज पारस शाहलाई तेस्रोपटक हृदयाघात हुँदा धेरैजना तर्सिए। गम्भीर अवस्थामा भए पनि १५ मिनेटभित्रै अस्पताल पुर्याइँदा ज्यान जोगियो। उपचार सुरु भएको एक सातापछि नै पुनर्जीवन पाएर अस्पतालबाट उनी घर फर्किए। १२ वर्षअघि पनि छातीमा दुखाइ महसुस भएपछि उनलाई तत्कालै अस्पताल पुर्याइयो। २० भदौ ०६४ सालमा उनलाई पहिलोपटक हृदयाघात भएको थियो। धमनी अवरुद्ध भएपछि एन्जिओप्लास्टी गरी खोलिएको थियो। त्यसपछि थाइल्यान्डमा बसेका बेला उनलाई ८ फागुन ०६९ मा फेरि हृदयाघात भयो। गत माघ १४ गते उनलाई तेस्रोपटक हृदयाघात भएको थियो। तत्कालै नर्भिक इन्टरनेसनल हस्पिटलमा पुर्याइएकाले उनको ज्यान जोगियो। अख्तियार दुरुपयोग अनुसन्धान आयोगका पूर्वप्रमुख आयुक्त सूर्यनाथ उपाध्यायलाई पहिलोपटक हृदयाघात भएको १२ वर्ष भइसक्यो। हृदयाघात भएको आधा घन्टाभित्रै गंगालाल हृदय केन्द्रमा पुगकाले बाँच्न सफल भएको उनी बताउँछन्। अप्ठेरो महसुस भइरहेका बेला अचानक बेहोस भएछु। पत्नी र ड्राइभर मिलेर तत्कालै अस्पताल पुर्याएछन्, उनले भने। उनलाई ०६३ सालमा हृदयाघात भएको थियो। मुटुको एन्जिओप्लास्टी गरेर अवरुद्ध धमनी खोलेका उपाध्याय अहिले औषधि सेवन गरिरहेका छन्। वरिष्ठ मुटु सर्जनद्वय डा भगवान् कोइराला र डा यादव भट्टले सल्लाह गरी दुईवटा स्टेन्ट राखिदिएका छन्। हृदयाघात भएपछि पनि सक्रिय जीवन बिताइरहेका उपाध्याय भन्छन्, हृदयाघात भयो भन्दैमा पिर गर्नुपर्दैन। जीवनशैली परिवर्तन, नियमित औषधि सेवन र शारीरिक व्यायाम गर्ने हो भने आयु लम्ब्याउन सकिन्छ। ठूलो समस्याका रूपमा लिनु पर्दैन। मुटुरोग विशेषज्ञहरू हृदयाघात हुनेबित्तिकै अस्पताल ल्याउन सुझाव दिन्छन्। हृदयाघात हुनासाथ ज्यान जाने अवस्था नरहेकाले आत्तिन नहुने उनीहरूको धारणा छ। मुटुरोगमध्ये सबैभन्दा खतरनाक मानिने हृदयाघातको उपचार सहज हुँदै गएको छ। वरिष्ठ मुटुरोग विशेषज्ञ डा प्रकाशराज रेग्मी भन्छन्, छाती दुख्न सुरु भएको एक घन्टाभित्र उपचार थालिहाल्नुपर्छ। उपचारमा धेरै परिवर्तन भएका छन्। उपचार पद्धति प्रभावकारी छ। पटकपटक हृदयाघात भएकाहरू पनि सहज जीवनयापन गरिरहेका छन्। युवावयमै हृदयाघात हृदयाघात हुँदा छातीमा बेस्सरी दुखाइ महसुस हुने डा रेग्मी बताउँछन्। छातीमा ढुंगाले थिचेजस्तो, डोरीले कसेजस्तो, निचोरेजस्तो वा आगोले पोलेजस्तो अनुभव बिरामीले गर्छ। यो दुखाइ बाया कुम, पाखुरा, घाँटी, चिउँडोलगायत अंगतर्फ सर्न सक्छ। आराम गरेपछि यो दुखाइ ठीक भएर पनि जान सक्छ। छातीमा हुने यो पीडालाई एन्जाइना भनिन्छ। यो मुटुका रक्तनली साँघुरिएको लक्षण हो। कोलेस्टरोल जमेर रक्तनली साँघुरो भए मुटुका मांसपेसीलाई चाहिने ग्लुकोज र अक्सिजनको आपूर्तिमा कमी हुन्छ र मुटुमा पीडा उत्पन्न हुन्छ। यस्तो दुखाइ सबैभन्दा पहिले छातीको बीचमा अनुभव हुन्छ। पछि विस्तारै फैलिँदै जान्छ। मुटु स्वस्थ राख्न धेरै समय खर्चिनु पर्दैन। कडा व्यायाम पनि गर्नु पर्दैन। सातामा पाँच दिन कम्तीमा ३० मिनेट मध्यम खालको व्यायाम गरे पनि मुटु स्वस्थ राख्न सकिन्छ। डा रेग्मीका अनुसार छातीको दुखाइ बेस्सरी बढ्दै गयो, आराम गर्दा पनि ठीक भएन, चिटचिट पसिना आयो, वाकवाकी लाग्यो र मरिन्छ कि भन्ने डरसमेत भयो भने हृदयाघातको शंका गर्नुपर्छ। हृदयाघात हुँदा छातीको दुखाइ असह्य हुन्छ। धेरैजसो केसमा ५० वर्ष नाघेका व्यक्तिमा हृदयाघात बढी देखिएको छ। तर अहिले त जवानीमै पनि हृदयाघात भएका बिरामी देखा पर्न थालेका छन्, डा रेग्मीले भने। ५० ननाघेका व्यक्तिलाई पनि हृदयाघात हुने क्रम बढेको छ। सहिद गंगालाल हृदय केन्द्रमा युवावस्थामै हृदयाघात भएर भर्ना भएका बिरामीको संख्या उल्लेख्य छ। मृत्युको मुखमा पुर्याउने हृदयाघात हुनासाथ तत्काल अस्पताल लगेर उपचार गराए आयु लम्ब्याउन सकिने वरिष्ठ मुटुरोग विशेषज्ञ एवं सर्जनहरू बताउँछन्। तीनपटक हृदयाघात भइसकेका व्यक्ति पनि समयमै उपचार गर्दा बाँचिरहेको डा रेग्मी बताउँछन्। विश्वमै सबैभन्दा खतरनाक रोग बनिरहेको मुटु तथा रक्तनलीजन्य रोगले अकालमा करोडौंको ज्यान लिइरहेको छ। विश्व मुटु संगठनका अनुसार विश्वमा बर्सेनि मुटु तथा रक्तनलीजन्य रोगहरूका कारण १ करोड ७५ लाख मानिसको मृत्यु हुन्छ। अन्य नसर्ने रोग क्यान्सर, दम, मधुमेहभन्दा मुटुको समस्याले मृत्यु हुनेको संख्या धेरै छ। त्यसैले मुटु रोगलाई एक नम्बरको हत्यारा मानिने गरिएको छ। विशेषगरी ३० वर्ष नाघेका उमेर समूहका पुरुष र महिलामा मुटु तथा रक्तनलीजन्य समस्या देखिएको छ। यी रोगबाट मृत्यु हुनेको संख्या सन् २०३० सम्ममा २ करोड ३० लाख पुग्ने अनुमान विश्व मुटु संगठनले गरेको छ। जीवनशैलीले जोखिम वरिष्ठ मुटुरोग विशेषज्ञ डा रेग्मीका अनुसार मुटुमा रगत आपूर्ति गर्ने नसा बन्द भयो भने उत्पन्न हुने खतरनाक समस्या नै हृदयाघात हो। हृदयाघातमा मुटुको रक्तनली पूरै बन्द भएर समस्या उत्पन्न हुन्छ। कोरोनरी आर्टरी (धमनी) ले मुटुको मांसपेशीलाई आवश्यक रगत पुर्याउन नसक्दा पीडा हुन्छ। पीडा विस्तारै बढ्दै गएर रक्तसञ्चार प्रक्रिया नै बन्द गराइदिने सम्भावना हुन्छ। हृदयाघात हँुदा छाती बेस्सरी दुख्ने, सास फेर्न गाह्रो हुने, रिंगटा लाग्नेसमेत हुन्छ। हृदयाघात हुने स्थिति निम्त्याउने मुख्य कारण जीवनशैली हो। मानसिक तनाव, सुर्तीजन्य एवं अत्यधिक मदिरा सेवन, अस्वस्थ खानपान, मोटोपना, उच्च रक्तचाप, मधुमेह, उच्च कोलस्टेरोलका कारण हृदयाघात हुने गरेको छ। अस्वस्थ जीवनशैली नै हृदयाघात हुनुको मुख्य कारण हो, डा रेग्मी भन्छन्। वरिष्ठ मुटु सर्जन प्रा डा उत्तमकृष्ण श्रेष्ठ भन्छन्, शारीरिक श्रम गर्ने बानी घटेको छ। धन आर्जन गर्ने होडमा अनावश्यक दौडधूप र तनाव लिने बानी बढेको छ। अस्वस्थ खानपानका कारण पनि हृदयाघात हुने गरेको छ। हृदयाघात हुनेबित्तिकै समयमै उपचार गर्ने हो भने बाँचिन्छ। मुटुको चाल र गति थाहा पाउन ईसीजी गरिन्छ। ईसीजीबाट हृदयाघात भएनभएको छुट्ट्याउन सकिन्छ। मुटुको नसाको जाँच गर्नुलाई एन्जिओग्राफी भनिन्छ। एन्जिओग्राफीमा मुटुको नसा साँघुरिएको देखिए एन्जिओप्लास्टी गर्नुपर्ने हुन सक्छ। एन्जिओप्लास्टी गर्दा बेहोस पारिँदैन। क्याथल्याबमा चिकित्सकले हात वा खुट्टाको नसाबाट मुटुका नसामा तार पठाएर बेलुनद्वारा साँघुरिएको नसा फुलाएर स्टेन्ट हाल्ने पद्धति नै एन्जिओप्लास्टी हो। यसमा छाती चिर्नु पर्दैन। एन्जिओप्लास्टी गरेपछि नसा खुलेर मुटुमा रगत प्रवाह हुन्छ। कतिपय अवस्थामा हृदयाघात भएपछि तुरुन्तै एन्जिओप्लास्टी गरे ज्यान जोगिन सक्छ। अन्तर्राष्ट्रिय मापदण्डअनुसार हृदयाघात भएको ९० मिनेटभित्र एन्जिओप्लास्टी गरी अवरुद्ध नसा खोल्नुपर्छ। एन्जिओप्लास्टी सफल भयो र कुनै खराबी नदेखिए एक साताभित्रै डिस्चार्ज गरिन्छ। यो सामान्यतया झन्डै ९८ प्रतिशत सफल हुन्छ। तर लामो समय नसा पूरै बन्द भए, मुटुको नसामा क्याल्सियम जमेको भए, मुटुको नसा सानो वा ठूलो भए सफलसमेत नहुन पनि सक्छ। यस्तो अवस्थामा चिकित्सकले ध्यान दिनुपर्छ। एन्जिओप्लास्टी सफल भए अधिकांश बिरामी छाती दुख्ने वा मुटुको समस्याबाट मुक्त हुन्छन्। हृदयाघात भइसकेपछि हुने दुखाइ न्यून गर्न विभिन्न औषधि सेवन गराइन्छ। औषधिले मुटुका साँघुरिएका धमनीमा रगत जम्न दिँदैन। पटकपटक हृदयाघात हुनबाट जोगाउँछ। औषधिले मुटुमा रगतको आपूर्ति कम हुँदा छातीमा हुने दुखाइ घटाउँछ। हृदयाघातपछि केही महिना औषधि सेवन गरे बिरामीले नियमित काम गर्न सक्छन्। छाती दुख्दैन। हृदयाघातका कारण मुटुका धमनीमा रगतका ससाना डल्ला बन्छन्। ती डल्लाले त्यस भागमा रगत आपूर्ति बन्द हुन्छ। यस्ता डल्लालाई थ्रोम्बस भनिन्छ। यस्ता डल्ला बन्न नदिन औषधि सेवन गर्नुपर्ने हुन्छ। त्यस्तै कोलस्टेरोलको मात्रा धेरै छ भने घटाउन पनि औषधि सेवन गर्नुपर्ने हुन्छ। स्वस्थ खानपान चिनी एवं चिनीजन्य गुलिया खानेकुराको सेवन घटाउनुपर्छ। मिठाई, चकलेट, डिब्बाबन्द जुस सकेसम्म नखाने र ताजा फलफूल खाने बानी बसाउनुपर्ने वरिष्ठ मुटुरोग विशेषज्ञ डा मनबहादुर केसीको सुझाव छ। सकेसम्म दिनको चारपाँच कचौरा फलफूल तथा तरकारी खाँदा मुटु स्वस्थ र बलियो राख्न सकिन्छ। सुर्ती एवं अल्कोहलजन्य पदार्थ सेवन त्याग्नुपर्छ। टिन, बट्टा वा प्लास्टिकमा प्याक गरिएका तयारी खानेकुरा नखानु उत्तम हुने चिकित्सक बताउँछन्। अत्यधिक मात्रामा नुन हुने खानेकुरा जस्तै पापड, भुजिया, ससेज, सिसीमा राखिएका पुराना अचार, दालमोठ सकेसम्म प्रयोग नगरौं। घरमै बनाएका खाजा तथा खाना स्कुल र कार्यालयमा खाने बानी बसाले स्वस्थ हुन सघाउ पुग्ने डा केसी बताउँछन्। नियमित व्यायाम मुटु स्वस्थ राख्न धेरै समय खर्चिनु पर्दैन। कडा व्यायाम पनि गर्नु पर्दैन। सातामा पाँच दिन कम्तीमा ३० मिनेट मध्यम खालको व्यायाम गरे पनि मुटु स्वस्थ राख्न सकिन्छ। साथीभाइ एवं परिवारका सदस्यसँग खेल्ने, हिँड्ने, घरको काम गर्ने, नाच्नेलगायत शारीरिक क्रियाकलाप गरे पनि मुटु स्वस्थ राख्न सकिने वरिष्ठ मुटु सर्जन डा श्रेष्ठको सुझाव छ। उनी भन्छन्, भर्याङ चढ्ने, हिँड्ने, साइकल चलाउने, नाच्ने गरेर सक्रिय भए मुटु स्वस्थ हुन्छ। मुटुरोगको उपचार खर्चिलो र जटिल छ तर रोगबाट बच्ने उपाय सजिला छन्। नियमित स्वास्थ्य परीक्षण गर्नुका साथै उच्च रक्तचाप, कोलेस्टरोल, सुगर छ भने तुरुन्तै उपचार थाल्न सुझाव दिन्छन् डा रेग्मी। परिवार वा जवानीमा कसैलाई हृदयाघात भएको छ भने उनीहरूलाई हृदयाघात हुने सम्भावना धेरै हुन्छ। उनीहरूले पथपरहेज र रोकथामका उपाय अरूले भन्दा बढी गर्नुपर्छ, उनले भने।"
जीर्ण संस्थानका अन्तर्कथा,"स्वदेशी कपडा उद्योगलाई कच्चा पदार्थका रूपमा आवश्यक पर्ने प्रशोधित कपास उपलब्ध गराउन अभिभारा बोकेको कपास विकास समिति पुनः ब्युताउने तयारी सरकारले गरेको छ। कपडामा आत्मनिर्भर हुन नेपालगन्जमा कपास विकास समिति, हेटौंडामा कपडा उद्योग र बुटवलमा धागो कारखाना सञ्चालनमा ल्याइयो पञ्चायतकालमा। तर लामो समययता बन्द भए अनेकन कारणले। कुनै बेला ती उद्योग बहुचर्चामा थिए। अधिक जग्गाजमिन, आकर्षक पूर्वाधारसहितका कारखाना अनेक राजनीतिक हस्तक्षेप सिकार हुन पुग्यो। सँगै बन्द हुन पुग्यो। त्यसपछि तिनका कारखाना जीर्णतिर रूपान्तरण हुन थाल्यो भने आकर्षक जग्गा र भवनहरूमा अरूकै आँखा लाग्यो। फेरि उद्योगमन्त्री भएपछि मातृका यादव तीनवटै उद्योगलाई एकैपटक सञ्चालन गर्न खोजिरहेका छन्। अक्षम व्यवस्थापन र मजदुरका नाममा गरिने चरम राजनीतिका कारण हेटौंडा कपडा उद्योग बन्द हुनुको मुख्य कारण हो। ०३५ सालदेखि उत्पादन सुरु गरेको उद्योग ०५६ साल फागुनदेखि पूर्णरूपमा बन्द हुन पुग्यो। नेपाली सेनाले ०७२ सालमा प्रारम्भिक अध्ययन गरी बन्द हेटौंडा कपडा उद्योग सञ्चालन गर्ने प्रस्ताव गरेको थियो। छिमेकी मुलुक चीन सरकारको आर्थिक तथा प्राविधिक सहयोगमा ०३२ सालदेखि उद्योग निर्माण सुरु भएको थियो। ०४८ सालको आर्थिक उदारीकरणपछि उद्योगलाई निजीकरण गर्ने भनिए पनि प्राथमिकतामा पर्न सकेन। बन्द हेटौंडा कपडा उद्योग एक सय ८८ रोपनीमा फैलिएको छ। तीन लाख ५५ हजार स्क्वायर फिटका भवन छन्। उक्त उद्योग नेपाल र चीन सरकारको संयुक्त लगानीमा ०३२ सालमा स्थापना भई ०३५ सालदेखि कपडा उत्पादन गर्दै आएको थियो। विभिन्न कारणले ०५६ साल फागुनबाट बन्द यस उद्योगको वार्षिक क्षमता २३ सय मेट्रिक टन धागो, २ करोड ५० लाख मिटर कपडा उत्पादन क्षमता थियो। व्यवस्थापकीय कमजोरीका कारण अधिकांश औद्योगिक संस्थानहरू चल्न नसकेको बेलामा हेटौंडा कपडा उद्योग र बुटवल धागो कारखाना पनि चल्ने सम्भावना नभएको पूर्वसचिव विमल वाग्ले बताउँछन्। दुइटा उद्योगले सम्भावना बोकेको तर क्षमता बढाउनुपर्ने आवश्यकताका कारण प्रतिस्पर्धी बन्न सकेको थिएन। आयातीत सामानसँग प्रतिस्पर्धा गर्न पुँजी लगानी गरेर रिन्नोभेट गर्नुपर्ने थियो उनले भने, तर सञ्चालन कसरी गर्ने विषयमै अन्योल बढेपछि उद्योग चलाउन कठिनाइ बढेको थियो। संस्था धराशयी हुनुमा अस्थिर सरकार पनि यसको प्रमुख कारण रहेको वाग्लेले बताए। कांग्रेस नेतृत्वको सरकार आउँदा उद्योगलाई पूर्णरूपमा निजीकरण गरेर चलाउनुपर्ने रणनीति बनाएको थियो। तर सरकार परिवर्तनसँगै यसले प्रक्रियागत सफलता हात पार्न सकेन। कम्युनिस्ट नेतृत्वको सरकारले सबै उद्योगलाई निजीकरण गर्न नमिल्ने नीति लियो। यसरी परिवर्तित सरकारसँगै फेरिएको नीति र त्यसको रस्साकस्सीले उद्योगहरू सञ्चालन गर्न वाधा पुगेको उनले बताए। सरकार परिवर्तनसँगै प्राइभेटाइजेसनको व्याख्या फरक बन्दैछ उनले भने, कांग्रेसले प्राइभेटाइजेसनमा जानुपर्छ भन्ने थियो। कम्युनिस्टले सेलेक्टिभ प्राइभेटाइजेसनको नीतिमा अड्डी लिएको थियो। जसले अप्सन छनोट प्रक्रिया नै लम्बियो, त्यसमाथि राजनीतिक नियुक्तिले भर्तीकेन्द्रमा परिणत भएका ती उद्योगले आर्थिक भार थेग्न नसक्दा अन्ततः बन्द हुन बाध्य भए, उनले भने। बुटवल धागो कारखाना अत्यधिक ऋणले ग्रस्त धागो कारखानालाई निजीकरण गर्ने निर्णय सरकारले राजपत्रमा प्रकाशन गर्यो। साधारणसभाबाट यसको खारेजी प्रस्ताव पारी लिक्विडेटरले गरेको मूल्यांकनका आधारमा सरकारको स्वामित्वमा कायम गर्ने निर्णय गरेको थियो। सम्पूर्ण सम्पत्ति औद्योगिक क्षेत्र व्यवस्थापनअन्तर्गत रहने गरी धागो कारखाना सञ्चालनका लागि आह्वान गर्यो। तर सूचना प्रकाशनसमेत गर्न नसकेपछि हालसम्म कुनै लगानीकर्ताले चासोसमेत देखाउन नसकेको र सरकारको अनिर्णयको बन्दी बन्दै आएको छ। यो कारखाना ०६५ यता ठप्प छ। कारखानाको नाममा जग्गा नभएको तथा आर्थिक पुनर्संरचना हुनुपूर्व बैंक तथा वित्तीय संस्थाहरूबाट ऋण सुविधा प्राप्त गर्ने अवस्था नभएकाले समयमा कार्यशील पुँजीको अभाव भएर लामो समयसम्म कारखाना बन्द भएको प्रशासन सहायक शंकर बरालले बताए। मुलुकलाई कपडामा आत्मनिर्भर बनाउने उद्देश्यले नेपालगन्जमा कपास विकास समिति, हेटौंडामा कपडा उद्योग र बुटवलमा धागो कारखाना सञ्चालनमा ल्याइएको थियो। ०४९ देखि ०६५ सालसम्म सञ्चालन भए पनि त्यसपछि सरकारबाट आवश्यक पहल नहुँदा ती कारखाना बेवारिसे बनेका छन्। डीपीआर नै नगरी सञ्चालनमा ०४९ चैत ३ मा तत्कालीन राजा वीरेन्द्र शाहकै पहलमा उक्त कारखाना परियोजनाका रूपमा सञ्चालनमा आएको थियो। आवश्यक भौतिक पूर्वाधार नै निर्माण नगरी ०४० साल वैशाखमा चिनियाँ कम्पनी सीएससी चाइना र सीएमईसी चाइनासँग सप्लाई तथा जडान गरिदिने सम्झौता भई मेसिन ल्याइयो। तर उक्त मेसिनहरू लामो समयसम्म कारखानाको खुला मैदानमा राखियो। चार वर्षसम्म मैदानमा थन्किएपछि सुरुवातदेखि ती मेसिनको अवस्था खराब भएको कम्पनी व्यवस्थापनले जानकारी दिएको छ। कमजोर व्यवस्थापन करिब चार वर्षपछि ०४४ जेठमा सरकारले साल्ट ट्रेडिङ कर्पोरेसनलाई व्यवस्थापन हस्तान्तरण गर्यो। साल्टले भारतीय कम्पनी ब्रिज एन्ड रुफ निर्माण कम्पनीसँग भौतिक पूर्वाधार निर्माणका लागि सम्झौता गरेर कारखाना निर्माणको काम सुरु गर्यो। ०४७ देखि यसले आफ्नो परीक्षण उत्पादन सुरु गरी ०४८ साउनदेखि व्यावसायिक उत्पादन सुरु गर्यो। साल्ट सञ्चालनले आफ्ना केही कर्मचारी कटौती गर्न अवकाश दियो। जसकारण हस्तान्तरणपछिका ६ महिनासम्म कारखाना सञ्चालनमा आउन सकेन। यसैक्रममा साल्टले कारखाना चलाउन कुनै ठोस योजना तर्जुमा नगरी कामचलाउको हिसाबले चलाएको कारखाना व्यवस्थापनले जानकारी दिएको छ। साल्ट कर्मचारी कटौतीपछि आन्तरिक विवादमा मुछिएपछि कारखाना सञ्चालनमा झन् जटिलता पैदा भयो। मुलुकलाई कपडामा आत्मनिर्भर बनाउने उद्देश्यले नेपालगन्जमा कपास विकास समिति, हेटौंडामा कपडा उद्योग र बुटवलमा धागो कारखाना सञ्चालनमा ल्याइएको थियो। ०४९ देखि ०६५ सालसम्म सञ्चालन भए पनि त्यसपछि सरकारबाट आवश्यक पहल नहुँदा ती कारखाना बेवारिसे बनेका छन्। मुलुकलाई कपडामा आत्मनिर्भर बनाउने उद्देश्यले नेपालगन्जमा कपास विकास समिति, हेटौंडामा कपडा उद्योग र बुटवलमा धागो कारखाना सञ्चालनमा ल्याइएको थियो। ०४९ देखि ०६५ सालसम्म सञ्चालन भए पनि त्यसपछि सरकारबाट कुनै पहल नहुँदा कारखाना बेवारिसे छ। अत्यधिक ऋणले ग्रस्त कारखानालाई सरकारले निजीकरण गर्ने निर्णय राजपत्रमा प्रकाशन गर्यो। तर सूचना प्रकाशनसमेत गर्न नसकेपछि हालसम्म कुनै लगानीकर्ताले चासो नदेखाएको कारखाना सरकारको अनिर्णयको बन्दी भएको छ। भारतीय कम्पनीसँग त्रुटिपूर्ण सम्झौता कारखानाको प्रस्तावबमोजिम प्रविधि सुधार तथा क्षमता विस्तार गर्न नसकेपछि साल्टले एक भारतीय कम्पनीसँग सञ्चालन गर्ने सम्झौता गर्यो। उक्त सम्झौतामा कच्चापदार्थ व्यवस्थापन, उत्पादन र गुणस्तर तथा वस्तु बिक्री सम्बन्धमा स्पष्ट एवं निर्दिष्ट सर्त उल्लेख थिएन। साथै सर्त पालना नभएमा हुने नोक्सानीको क्षतिपूर्ति सम्बन्धमा पनि आर्थिक सुरक्षण नभएको व्यवस्थापनको भनाइ छ। उक्त त्रुटिपूर्ण सम्झौताका कारण कम्पनीले बिनानाफा उचितरूपमा कारखानाको सञ्चालन गर्न सकेन। कच्चापदार्थको नियमित आपूर्ति नभएपछि उत्पादन घट्दै गयो। अन्ततः कारखाना बन्द भयो। ०६३ असारमा साल्ट ट्रेडिङले व्यवस्थापकीय जिम्मेवारी गुमायो। शोधभर्नामा विवाद साल्ट ट्रेडिङ र कारखाना सञ्चालकबीच शोधभर्नाको विषयमा विवाद छ। साल्टले सञ्चालनका क्रममा कारखानालाई पटकपटक रकम उपलब्ध गराए पनि शोधभर्ना हुन नसकेको दाबी गर्दै आएको छ। यद्यपि कारखाना सञ्चालकले तिर्नुपर्ने नभई उल्टो लिनुपर्ने बताएको छ। साल्टले शोधभर्नाबापत करिब ३ करोड ४५ लाख रुपैयाँ माग गरेको छ। आफ्नै प्रयास असफल साल्टबाट अलग भएपछि कारखानाले सरकारलाई कुनै वित्तीय भार नपर्ने गरी आफ्नै व्यवस्थापनमा सञ्चालनमा ल्याउने प्रयास भयो। यद्यपि कारखानासँग चालु पुँजीको अभाव थियो र बैंकिङ सुविधा पनि थिएन। कारखाना पुनः आईभी ट्राभल्स र एलाइड इन्भेस्टमेन्टसँग सम्झौता गर्यो। सञ्चालनको केही महिनामै पुरानो अवस्था दोहोरिएपछि कम्पनीले एकतर्फी रूपमा भंग गर्योे। कच्चापदार्थको अभावमा ०६४ फागुनमा कारखाना पुनः बन्द भयो। ऋणमा डुबेपछि कर्मचारीको बिदाइ पटकपटक उत्पादन बन्द भएपछि कारखानाको आयमा कमी भयो। कर्मचारीको तलब, ज्याला, विद्युत् महसुल र विभिन्न सप्लायर्सको भुक्तानी हुन सकेन। ०६५ पुस मसान्तसम्म करिब आठ करोड बक्यौता रह्यो। उद्योग मन्त्रालयबाट कारखानाको अध्ययन गरी प्रतिवेदन पेस गर्न सहसचिवको संयोजकत्वमा गठन भएको समितिले विभिन्न विकल्प पेस गर्यो। कारखाना यथास्थितिमा सञ्चालन गर्न नसकिने भएकाले दीर्घकालीन रूपमा नाफामुखी ढंगले चल्न क्षमता विस्तार तथा प्रविधिमा सुधार गर्न सुझाव दियो। साथै उक्त समितिले कर्मचारीलाई राख्दा दायित्व बढ्ने भएकाले पे अफ गरी बिदा गर्न सिफारिस गर्यो। ०६६ असोजबाट कर्मचारीलाई बिदाइ गर्यो। सरकारले रेखदेख गर्न करारमा खटाएका १६ जना कर्मचारीमध्ये हाल ६ जना बाँकी छन्। कारखानाको सरकारसँग करिब १ अर्ब १२ करोड दुई लाख रुपैयाँ र चिनियाँ कम्पनीसँग करिब सात करोड रुपैयाँ ऋण बाँकी छ। कारखानाको अधिकृत पुँजी ६० करोड रुपैयाँ छ। बुटवल औद्यगिक क्षेत्रभित्र कारखानाको ७४ हेक्टर क्षेत्रफल जग्गा रहेको छ। ०४२ मा कारखानाले औद्योगिक क्षेत्रसँग २० वर्षका लागि लिज सम्झौता गरेको थियो। हाल लिज समाप्त भए पनि यसको नवीकरण भने हुन सकेको छैन। सरकारले उद्योग सञ्चालन पनि नगर्ने र लिज सम्झौता नवीकरण पनि नगराएर औद्योगिक क्षेत्रको उत्पादकत्वमा ह्रास पैदा गरिरहेको एक उच्च अधिकारीले बताए। यसमा सरकारको ५९७५ प्रतिशत, अन्य क्षेत्रको ३२२५ र पब्लिकको ८ प्रतिशत सेयर स्वामित्व छ। सरकारले हेटौंडा कपडा उद्योग र बुटवल धागो कारखाना पनि निजी क्षेत्रलाई लिजमा सञ्चालन गर्न दिने तयारी गरिरहेको छ। निजी क्षेत्रसँग आशयपत्र माग गरी प्रतिस्पर्धीरूपमा हेटौंडा कपडा उद्योग सञ्चालन गरिने भएको छ। कपडा उद्योगीलाई चेक एन्ड ब्यालेन्स गर्ने रणनीतिअनुसार सरकारले बन्द रहेको सरकारी संस्थान हेटौंडा कपडा उद्योग सञ्चालन गर्ने भएको हो। हेटौंडा कपडा उद्योग सञ्चालनका लागि औद्योगिक घराना गोल्यान समूहले चासो देखाएपछि सरकार सकारात्मक देखिएको हो। भ्याट फिर्ताको मागमा आन्दोलनमा रहेका कपडा उद्योगीलाई सहुलियत प्याकेजसँगै हेटौंडा कपडा उद्योग सञ्चालन प्रक्रिया एकसाथ सुरु गरेपछि कपडा उद्योगी आन्दोलन छाडेर उद्योग सञ्चालनमा प्रतिस्पर्धामा लाग्ने सरकारको बुझाइ छ। हेटौंडा कपडा उद्योग र बुटवल धागो कारखाना सञ्चालन गर्ने व्यवसायीले पनि अन्य उद्योगीसरह मेसिन तथा कच्चा पदार्थ आयातमा भन्सार छुट, ब्याज र विद्युत् महसुल सहुलियतको उपभोग गर्नेछन्। ब्युताइँदै कपास विकास समिति स्वदेशी कपडा उद्योगलाई कच्चा पदार्थका रूपमा आवश्यक पर्ने प्रशोधित कपास उपलब्ध गराउन अभिभारा बोकेको कपास विकास समिति पुनः ब्युताउने तयारी सरकारले गरेको छ। कैलाली, कन्चनपुर, बाँके, बर्दिया र दाङका विपन्न किसानको जीविकोपार्जन सुधार गर्न तथा स्वदेशमा खपत हुने कपासको माग धान्ने गरी २०३७ पुसमा सरकारले यो समिति गठन गरेको थियो। कपास उत्पादन (आफैं तथा किसानको सहयोगमा), कपास प्रसार तथा अनुसन्धान, कपास खरिद तथा प्रशोधन, प्रशोधित कपास कपडा उद्योगलाई बिक्री गर्ने मुख्य उद्देश्य भएको यो समितिलाई पुनः सञ्चालनमा ल्याउने विषयमा सरकारले अध्ययन गराइएको छ। स्थापनासँगै मुख्य गरी हेटौंडा कपडा उद्योग र बुटबल धागो उद्योगलाई उत्पादित कपास प्रशोधन गरी उपलब्ध गराउँदै आएको यो समिति ती दुवै उद्योग बन्द भएपछि नउठ्ने गरी ०४८४९ पछि थला पर्दै गएको थियो। ०५६ सम्ममा हेटौंडा कपडा उद्योग र बुटवल धागो उद्योगले उक्त समितिबाट कपास लिएका थिए। गत भदौमा यो समितिको नाम परिवर्तन गरी सरकारले राष्ट्रिय कपास विकास समिति जुराएको थियो। संघीय सरकारलाई यो समितिलाई सञ्चालन गर्न एक करोड ९९ लाख उपलब्ध गराउने घोषणा गरेको छ। माओवादीको द्वन्द्व चरम उत्कर्षमा पुगेको अवस्थामा ०५८५९ देखि यो समिति धराशयी बन्यो। माओवादी द्वन्द्वको चपेटा र राजनीतिक कार्यकर्ता भर्तीकेन्द्रका कारण करिब धराशयी बनेको यो समिति ब्युताएर बढ्दो आयात दरलाई थोरै पनि खुम्च्याउने सरकारको तयारी छ। कृषि तथा पशुपक्षी विकास मन्त्रालयले सहसचिव गोविन्दप्रसाद शर्माको संयोजकत्वमा गठन गरेको समितिसम्बन्धी अध्ययन कार्यदलले प्रतिवेदन तयार गरेको छ। प्रतिवेदनले प्रस्ट रूपमा उल्लेख गरेको छ, कपासको मुख्य बजारका रूपमा रहेको हेटौंडा कपाडा उद्योग र बुटबल धागो कारखाना बन्द हुनु, समितिको व्यवस्थापनमा विभिन्न प्रकृतिको नेतृत्व भइरहनु तथा मुलुकमा पछिल्लो समयमा लामो समयसम्म राजनीतिक तरलता रहिरहनुले कपास खेतीमा निरन्तर ह्रास आएर हाल खेती न्यून स्तरमा सीमित हुन पुगेको देखिन्छ। कपडा उद्योग बन्द, उत्पादन भएका पनि बिक्री हुन नसक्दा आयात दरलाई प्र श्रय दिएको देखिन्छ। गत आर्थिक वर्ष ०७४७५ मा चार अर्ब ६४ करोड ६२ लाख मूल्यबराबरको कपास नेपालमा आयात भएको थियो। निर्याततर्फ भने ७५ लाख रुपैयाँको निकासी भएको थियो। कुल वैदेशिक व्यापार घाटामा कपास क्षेत्रले मात्रै सरदर साढे चार अर्बको हिस्सा ओगटेको छ। प्रतिवेदनले समितिको मुख्य आम्दानीको स्रोत कपास बाली हुनुपर्नेमा भौतिक पूर्वाधार तथा अन्य साधन बहाल भाडामा दिएर आम्दानीको स्रोत बनाएको उल्लेख गरेको छ। अधिकांश मेसिनरी उपकरण उपयोगमा नआउँदै जीर्ण अवस्थामा पुगिसकेका छन्। माओवादीको द्वन्द्व चरमताका क्षति पुगेको भौतिक पूर्वाधारको व्यवस्थापन गर्नुको साटो हालसम्म यथास्थितिमै राखिएको छ। भौतिक पूर्वाधार र जग्गाजमिन स्थानीय सुकुम्बासी, सशस्त्र प्रहरी र सेयरधनी व्यक्तिहरूले भोगचलन आउँदै आएको प्रतिवेदनले उल्लेख गरेको छ। कपास खेती निकै श्रम खर्च गर्नुपर्ने भएकाले किसानको श्रम प्रयोग गरी खेतीबाट फाइदा नहुने अवस्था छ। कपासको बीउ पनि कमसल भएकाले अनपेक्षित उत्पादन लिन सकिएको छैन। उत्पादन भएका कपाससमेत भारतीय कपाससँग लागत मूल्यमा प्रतिस्र्पधा गर्न नसकेर गत आर्थिक वर्ष ०७१७२ देखि उत्पादन भएको कपास भण्डारण अवस्थामै अलपत्र छन्। २०४८ देखि ५१ सालमा दुई हजार टन कपास उत्पादन गरेको थियो। तर माओवादी द्वन्द्व सुरु भएकै वर्ष ०५२ मा एक हजार सात सय २३ टन, ०५९ मा चार सय टनसम्म कपास उत्पादन गरेको थियो। गत वर्ष ०७०७१ देखिको दुई सय १२ टनमध्ये हाल ५२ टन कपास बिक्री भए पनि तीन करोड ४८ लाख मूल्यबराबरको एक सय ६० टन कपास मौज्दात छ। समितिसँग मेसिनरी उपकरण पर्याप्त भए पनि कपास अभावमा पूर्ण क्षमतामा सञ्चालनमा ल्याइएको छैन। कपासबाट धागो र कपडाबाहेक यसको बोटबाट मोटो कागज र बीउको दानाबाट वनस्पति घिउ तथा पशुपक्षीका लागि दाना बनाउन सकिन्छ। कपास उत्पादन गर्न आवश्यक पर्ने लागत खर्च कम भएको र रोगव्याधीसँग लड्न सक्ने जातको बीउ आवश्यक छ। प्रतिवेदनअनुसार समितिसँग अहिले बाँकेको खजुरा गाउँपालिकामा १० बिघा क्षेत्रफलमा भएको जग्गा, कार्यालय भवन, कपास प्रशोधनशाला तथा ६ वटा गोदाम घर, पाँचवटा कर्मचारी आवास गृह, गेस्टहाउस, बर्दियाको मधुवन नगरपालिमामा तीन बिघामा पक्की आवास गृह, गोदाम घर, कार्यालय भवन, बर्दियाकै बढैयाताल गाउँपालिकामा पाँच बिघा १२ कट्ठामा पक्की आवास गृह, गोदाम र कार्यालय भवन छन्। यस्तै दाङकै तुल्सीपुर नगरपालिकाको तीन बिघा क्षेत्रफल तारबार गरी राखिएको छ। पाँच सय ५० हेक्टर अतिक्रमणमा समितिको पाँच सय ५० हेक्टर (आठ सय २५ बिघा) जग्गा अतिक्रमणमा परेका छन्। यसमध्ये सरकार आफैंले पनि एक सय ३८ बिघा १५ कट्ठा जग्गा कब्जा गरी मुक्तकमैयालाई वितरण गरेको छ। बाँकी सम्पूर्ण जग्गा राजनीतिक दलको पहुँचका आधारमा स्थानीय वासिन्दाले अतिक्रमण गरी भोगचलन गर्दैआएका छन्। माओवादीको द्वन्द्व चरम उत्कर्षमा पुगेको अवस्थामा ०५८५९ देखि उक्त परिमाणको जग्गा अतिक्रमणमा परेको हो। राष्ट्रियस्तरमा कपास खेती विस्तार तथा प्रवद्र्धनका लागि गठित कार्यदलले अन्तिम रूप दिएको प्रतिवेदनले बर्दियाको बारबर्दिया गाउँपालिकाअन्तर्गतको कुम्भर फार्मको सम्पूर्ण जग्गा अतिक्रमणमा परेको औंल्याएको छ। तत्कालीन समयमा एक हजार दुई सय हेक्टर वन क्षेत्र फडानी गरी सरकारले ०३७ सालमा कुम्भर फार्मको नाममा पाँच सय ५० हेक्टर जग्गा उपलब्ध गराएको थियो। उक्त परिमाणको जग्गा कपास विकास समितिलाई उपलब्ध गराइए पनि हालसम्म सरकारले जग्गाको लालपुर्जा भने समितिलाई उपलब्ध गराएको छैन। बाँके, खजुराको कार्यालयमा माओवादी द्वन्द्वताका बम विस्फोट र आगजनीसमेत भएको थियो। यसले गर्दा तत्कालीन समयमा करिब पाँच करोड ९३ लाखबराबरको क्षति भएको थियो। केही जग्गा र भौतिक पूर्वाधार सशस्त्र प्रहरी बलले समेत कब्जा गरेको थियो। जग्गा अतिक्रमण गरी बसेका स्थानीय वासिन्दाले ०६० सम्म जग्गा प्रयोग गरेवापत सरकारलाई राजस्व बुझाए पनि त्यसयता सरकारले कुनै राजस्व पाएको छैन। आठ सय २५ बिघामध्ये सरकार आफैंले पाँचपाँच कट्ठाका दरले पाँच सय ५५ मुक्तकमैया परिवारलाई एक सय ३८ बिघा १५ कट्ठा जग्गा प्रदान गरेको थियो। कपासमा आत्मनिर्भर बन्न बाँकेबर्दियालाई केन्द्रविन्दु बनाउँदै दाता लगानी सुरु भयो। २०२७ इजरायल सरकार लगानीमा सुरु भएको थियो, तर अपेक्षित लाभ प्राप्त भएन। ०३२ मा अमेरिकी सहायतामा बर्दियाको कुम्भरमा ६ हजार हेक्टरमा खेती सुरु भयो व्यावसायिक खेतीका निम्ति। त्यसपछि त्यहाँसंयुक्त राष्ट्रसंघीय विकास कार्यक्रम, खाद्य कृषि संगठनले ०३४ मा १५ लाख २२ हजार अमेरिकी डलर लगाए। राष्ट्रसंघीय विकास कार्यक्रम र विश्व खाद्य तथा कृषि संगठनको सहयोगमा ०३८ सालमा बर्दियाको कुम्भरमा स्थापना भएको थियो। एसियाली विकास बैंक र सरकारबाट २९ करोड रुपैयाँ ऋण लिएर समिति जसोतसो चल्दै आएको थियो। विदेशी अनुदानमा कपास खेतीको परीक्षण हुँदै थियो, त्यहाँ०४३ माघ ३ मा एसियाली विकास बैंकले ठूलै रकम ऋण लगाउन चाह्यो। उसको ऋण लगानी हुनुपूर्व त्यहाँ ४ करोड ७४ लाख रुपैयाँ लगानी भइसकेको थियो। बैंकको लगानी कपासदेखि तेल उत्पादनसमेत बढाउने, बालीमा विविधीकरण गर्ने योजना थियो। बंैकले १ करोड ९३ लाख अमेरिकी डलर लगायो। सँगै राष्ट्रसंघीय विकास कार्यक्रम सहयोग जारी राख्यो। त्यहाँ खर्च हुने रकमको ७२७४ बैंकले, सरकारले २०२१ र यूएनडीपीले ७२५ प्रतिशत प्राविधिक सहायता जुटाउने सहमति बनेको थियो। संस्थागत संरचना फेर्नुपर्छ गोविन्दप्रसाद शर्मा कपास समितिलाई व्यवस्थित रूपमा सञ्चालनमा ल्याउन पहिले संस्थागत संरचना फेर्नुपर्छ। वार्षिक कार्ययोजना बनाएर मन्त्रालयसँग सम्झौता गरी अघि बढ्नुको विकल्प छैन। कार्यक्षेत्र बढाएर विभिन्न रेसादार वस्तुको प्रवद्र्धन गर्ने तथा एकीकृत तथा व्यावसायिक कार्ययोजना तयार पार्नुपर्छ। कपास विस्तारको लक्ष्यतर्फ केन्द्रित बनेर कपासलाई नै प्रमुख आयस्रोत बनाइनुपर्छ। कार्ययोजनाअनुसार काम गर्न नसके समिति विघटन गरी कम्पनी मोडेलमा जान सकिन्छ। यसका साथै उत्पादन क्षेत्र निर्धारण गर्ने र क्षेत्र विस्तार गर्नुपर्छ। औपचारिक रूपमा व्यक्ति, फार्म, समूह र सहकारीसँग सम्झौता गरी उत्पादन मूल्य तर बजार प्रत्याभूति गराउन सकिन्छ। निजी क्षेत्रमा समेत साना तथा मझौला उद्योग कारखाना खोल्न प्रोत्साहन गर्नुपर्छ। विभिन्न स्थानमा कपासको बिक्री केन्द्र खोलेर ठूलो परिमाणमा खरिद गर्ने खरिदकर्तालाई मूल्यमा विशेष अनुदान उपलब्ध गराउने र बजारको मागअनुसार विविधीकरण गर्न सकिन्छ। शर्मा कार्यदलका संयोजक हुन्।"
बुढ्यौली स्वस्थ राख्ने उपाय,"संसारभरि ज्येष्ठ नागरिकको संख्या बढिरहेको छ। सन् २०५० मा हरेक ५ मध्ये एकजना ६० वर्षभन्दा बढी हुने अनुमान छ। तीमध्ये ८० प्रतिशतभन्दा बढी ज्येष्ठ नागरिक निम्न र मध्यम आयका हुनेछन्। यसरी ज्येष्ठ नागरिकको संख्या वृद्धिबाट आउने चुनौतीलाई ध्यानमा राखी अन्य देशजस्तै नेपालले पनि चाँजोपाँजो मिलाउन लाग्नुपर्छ, विशेषगरी स्वास्थ्यको दृष्टिकोणबाट। ज्येष्ठ नागरिकको स्वास्थ्य जटिल विषय हो, किनभने हरेक ज्येष्ठ नागरिक एकअर्काभन्दा फरक हुन्छन् र त्यसअनुरूप उनीहरूका आवश्यकता पनि फरक हुन्छन्। जस्तै कसैको आयु निकै लामो हुन्छ त कसैको छोटो, कसैलाई धेरै रोग लाग्छ त कसैलाई थोरै। कोही ८० वर्षको उमेरमा पनि हिमाल चढ्न सक्छन् त कोही ६५ वर्षमै हिँडडुल गर्न नसक्ने हुन्छन्। यस्ता असमानताका कारण हुन् उनीहरूका व्यवहार (जस्तै खानपान, जीवनशैली), फरक वंशाणु, फरक रोग, बढ्दो उमेरसँग सम्बन्धित विभिन्न शारीरिक र मानसिक परिवर्तन। यसबाहेक आफ्नो वरिपरिको वातावरण जस्तै गुणस्तरीय स्वास्थ्य सेवामा पहुँच, सामाजिक हेरविचार र अन्य उचित अवसरले ज्येष्ठ नागरिकको स्वास्थ्यमा प्रतिकूल असर पार्छ। यस प्रकारको समाजलाई परम्परागत शैलीको रोगकेन्द्रित (डिजिज सेन्टर्ड) स्वास्थ्य सेवा मोडेल जुन युवा बिरामीको उपचार गर्न लक्षित हुन्छ, नभएर क्षमताकेन्द्रित (फङ्सन सेन्टर्ड) स्वास्थ्य सेवा मोडेल आवश्यकता पर्छ। स्वस्थ र सुखी बुढ्यौलीको अर्थ कुनै रोग नै लाग्न नदिनु हो। तर ज्येष्ठ नागरिकका आवश्यकताअनुसार माथि उल्लेख गरेजस्तो उचित वातावरण र अवसर सिर्जना गर्नु हो। यसबाट उनीहरू बुढ्यौलीमा पनि शारीरिक रूपमा सक्षम रहन सक्छन्। सरकारले स्वस्थ र सुखी बुढ्यौलीका लागि स्वास्थ्य सेवा प्रणालीलाई ज्येष्ठ नागरिकको आवश्यकताअनुरूप व्यवस्थापन गर्नुपर्छ, जसमा सर्वप्रथम दक्ष स्वास्थ्य जनशक्ति तयार पारिनुपर्छ। यसका लागि दक्ष ज्येष्ठ नागरिक रोग विशेषज्ञ अर्थात् जेरियाट्रिसियन चाहिन्छन्, जसले समयमै बिरामीको उचित उपचार, निकट भविष्यमा हुनसक्ने स्वास्थ्यसम्बन्धी जोखिम पहिचान र बुढ्यौलीमा हुने धेरै औष्धि सेवन नियन्त्रण गर्न सक्छन्। यस क्रममा जेरियाट्रिसियनले अन्य विधाका चिकित्सक र स्वास्थ्यकर्मीसँग पनि सहकार्य गरी यस्ता बिरामीको उपचार, स्वास्थ्य सुधार र उनीहरूको क्षमता कायम राख्ने योजना बनाउन सक्छन्। दोस्रो निकट भविष्यको मागलाई दृष्टिगत गरेर लामो समयको हेरविचार (लङटर्म केयर) का आधारभूत संरचना र प्रणाली विकास गर्नुपर्छ। यो काम नेपालमा प्रायः घरपरिवारले नै गर्दै आएका छन् र विशेषगरी घरका महिला सदस्य हेरविचारमा बढी संलग्न हुने गरेका छन्। हालै आएर ओल्ड एज होम र नर्सिङहोम को धारणा भित्रिइसके पनि व्यवस्थित भइसकेको छैन। यससम्बन्धी नीतिनियम पनि प्रस्ट छैन। सरकारले यस्ता संस्थालाई उपयुक्त नीतिनियमको दायरामा ल्याएर सेवाको गुणस्तर र शुल्क निर्धारण गर्नुपर्छ। आवश्यक परे व्यक्ति र संस्था दुवैलाई लङटर्म केयर तालिमको व्यवस्था पनि गर्नुपर्छ। यस क्षेत्रमा निजी संघसंस्थालाई लगानी गर्न सरकारले प्रोत्साहन गर्नुपर्छ, तर सरकारको उचित प्रणालीमा रहेर लङटर्म केयर सुविधा लागू हुन सके मात्र देशको आवश्यकता पूरा हुनेछ, नभए व्यापक व्यापारीकरण र अनियमितता बढ्नेछ। तेस्रो ज्येष्ठ नागरिकमैत्री वातावरण सिर्जना गर्नुपर्छ। स्वस्थ रहन नियमित व्यायाम, हिँडडुल, सामाजिक सम्पर्क आदि अति आवश्यक हुन्छन्। यी क्रियाकलाप गर्न राज्य र स्थानीय तहले पनि सहज वातावरण सिर्जना गरिदिनुपर्छ। यसैगरी अवकाशप्राप्त कर्मचारी अथवा अन्य ज्येष्ठ नागरिकलाई सुहाउँदो रोजगारको अवसर पनि हुनुपर्छ। यसो भए बुढ्यौलीमा निस्क्रिय बस्नुपर्दैन र देशलाई आजीवन दिएको योगदानले उनीहरूलाई खुसी दिन्छ। चौथो अध्ययन, अनुसन्धान र नवीनतालाई प्रोत्साहन दिनुपर्छ। नेपाली ज्येष्ठ नागरिकको स्थितिको उचित अनुसन्धान भए मात्र हामीले सही र नवीन योजना बनाउन सक्छौं। सरकारका विभिन्न निकाय र अन्य सरोकारवाला जस्तै एनजीओ, आईएनजीओले पनि विभिन्न सर्वेक्षण र अध्ययनअनुसन्धानमा ज्येष्ठ नागरिकलाई समावेश गर्नुपर्छ। यसबाट हामी उनीहरूबारे सही तथ्यांक संकलन गर्न सक्छौं र सरकारलाई पनि माथि उल्लेख गरेजस्ता योजना बनाउन सहज हुनेछ। अन्ततः ज्येष्ठ नागरिक हाम्रो समाजका अभिन्न अंग भएकोमा दुईमत छैन। उनीहरूको योगदानको कदर गर्नु र उनीहरूको जीवन स्वस्थ र सुखी बनाउनु हामी सबैको कर्तव्य हो। ज्येष्ठ नागरिकको स्वास्थ्य हामी सबैको सरोकारको विषय हो। सुखी नेपाली समृद्ध नेपाल नारा साकार बनाउन ज्येष्ठ नागरिकको स्वास्थ्यलाई उच्च महŒव दिनुपर्ने अहिलेको आवश्यकता हो। डा क्षेत्री ज्येष्ठ नागरिक रोगका विशेषज्ञ हुन्।"
आत्माघाती गोलको उपहारले आर्मी झापा गोल्डकपको फाइनलमा,झापा : साविक विजेता त्रिभुवन आर्मी क्लब झापाको बिर्तामोडमा जारी चौथो झापा गोल्डकपको फाइनलमा प्रवेश गरेको छ। शनिबार भएको खेलमा आर्मीले पाहुना टोली क्यामरुनको दाउफिन्स फुटबल क्लबलाई १० गोलले हराउँदै फाइनलमा आयोजक झापासँगको भेट पक्का गरेको हो। आर्मीले दाउफिन्सका खेलाडीको आत्मघाती गोलको उपहारबाट फाइनल यात्रा तय गरेको हो। भरत खवासले दिएको पासमा नवयुग श्रेष्ठलाई मार्क गरिरहेका दाउफिन्सका सिलो नांगाले चेस्ट गर्न खोज्दा बलले जाली चुमेको थियो। खेलको २३औं मिनेटको त्यही आत्मघाती गोलको मद्दतले आर्मी उपाधि नजिक पुगेको हो। उत्कृष्ट प्रदर्शन गरे पनि फिनिसिङ फितलो हुँदा दाउफिन्सको फाइनल यात्रा टुंगियो। पहिलो हाफमा खासै मुभ बनाउन नसकेको दाउफिन्सले दोस्रो हाफमा उत्कृष्ट खेल खेलेको थियो। खेलको ४५ औं मिनेटमा दाउफिन्सका अहन्दा इसाको प्रहार आर्मीका गोलरक्षक विकेश कुथुले विफल पारेका थिए। ५२औं मिनेटमा टिना टिनाको प्रहार गोलरक्षक कुथुले नै विफल पारे। ५७औं मिनेटमा दाउफिन्सका पेटांगाले खाली पोस्टमा गोल गर्न नसक्नु उसका लागि दुर्भाग्यपूर्ण बन्यो। ६३ औं मिनेटमा उनकै प्रहारले पनि विपक्षी बार भत्काउन सकेन। आर्मीका टेकबहादुर बुढाथोकीले खेलको ३१औं मिनेटमा खाली पोस्टमा गरेको प्रहार बाहिरिएको थियो। जितसँगै झापा गोल्डकपमा त्रिभुवन आर्मी क्लबले तेस्रोपटक फाइनल खेल्ने भएको छ। आर्मीले पहिलो र तेस्रो सिजनको उपाधि हात पारेको थियो। आर्मीले हालसम्मका फाइनल जितेका सबै खेलमा झापासँगको प्रतिस्पर्धा गरेको थियो। योपटक पनि आर्मीको भेट झापासँग नै भएको छ। झापा११ भने चौथोपटक फाइनलमा पुगे पनि उपाधिबाट विमुख बनिरहेको छ। फाइनल खेल सोमबार हुनेछ। शनिबारको खेलको म्यान अफ दी म्याच त्रिभुवन आर्मी क्लबका विमल पाण्डे भए। उनले नगद १५ हजार रुपैयाँ पुरस्कार पाए। आर्मीका प्रशिक्षक चुनबहादुर थापाले आफ्नो धेरै खेलाडी घाइते भएकाले अपेक्षा अनुकूल प्रदर्शन गर्न नसकेको बताए। दाउफिन्सका म्यानेजर आशिक थापामगरले उत्कृष्ट प्रदर्शन गर्दा पनि स्कोर हुन नसकेको बताए। खेलमा पाएका अवसरलाई सदुपयोग गर्न नसकेका कारण खेलबाट बाहिरिनु परेको थापाले बताए।

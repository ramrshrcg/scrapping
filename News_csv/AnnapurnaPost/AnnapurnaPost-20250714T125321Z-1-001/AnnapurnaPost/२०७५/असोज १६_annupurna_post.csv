शीर्षक,विवरण
दुर्घटनाउन्मुख त्रिवि,"जति हिँड्यो त्यति पछि सर्ने के हो ? गाउँखाने कथा बनाउने हो भने जवाफ हुनेछ त्रिभुवन विश्वविद्यालय। विश्वविद्यालयका गतिविधिले यस्तै देखाउँछ। सार्क मुलुकभित्रका विश्वविद्यालयहरूको तहमा त्रिविको खस्कँदो उपस्थितिले पदाधिकारीलाई लज्जाबोध हुनुपर्ने हो। तर, उनीहरू त्रिवि सभामा स्तर वृद्धिको झुटो रटानमै व्यस्त छन्। पदाधिकारीमा जकडिएको दलगत मानसिकताले शैक्षिक एवं प्राज्ञिक गुणस्तर भने गिर्दो छ। त्रिवि संगठन तथा शैक्षिक प्रशासनसम्बन्धी नियम, २०५० अनुसार विश्वविद्यालयको हरेक केन्द्रीय विभागीय प्रमुख विषय समितिको अध्यक्ष हुने प्रावधान छ। विषय समितिले विषयहरूको पाठ्यक्रम तर्जुमा गर्ने, समयसमयमा पुनरावलोकन गरी त्यसमा संशोधन गर्ने वा गराउनेलगायतका काम गर्छ। पाठ्यक्रम निर्धारणका लागि माथिल्लो निकाय विद्यापरिषद्मा प्रस्ताव पठाउने र सोको सिफारिसमा प्राज्ञिक परिषद्बाट निर्धारण भएका पाठ्यक्रमलाई प्रभावकारी ढंगले कार्यान्वयन गराउने जिम्मेवारी समेत विषय समितिको हुन्छ। त्यसैले यसका अध्यक्ष र सदस्यहरू बौद्धिक चिन्तक हुनुपर्ने सर्वमान्य मान्यता हो। ज्ञानविज्ञानको क्षेत्रमा भएका नविनतम् अनुसन्धानबारे अद्यावधिक हुनु उनीहरूको जिम्मेवारी हो। त्यस्तै सिर्जनशील जनशक्तिलाई संरक्षण गर्नु विश्वविद्यालयको कर्तव्य हो। तर विभागीय प्रमुख नियुक्त गर्दा वरिष्ठता र कार्यक्षमताका आधार नभई आन्तरिक प्रतियोगिताका नाममा स्थायी भएका व्यक्ति नियुक्त गरेर त्रिविले आफ्नो प्राज्ञिक मर्यादालाई रद्दीको टोकरीमा फालिदिएको छ। पीएचडीसहित देशविदेशमा पियर रिभ्यू, इन्डेक्स जर्नल र इम्प्याक्ट फ्याक्टर जर्नलमा लेखरचना प्रकाशन गरेर खारिएका नविन सोच भएका ऊर्जाशील जनशक्ति संस्थाभित्र भित्र्याउने र पाठ्यक्रमको क्षेत्रलाई फराकिलो बनाउने दिशातर्फ त्रिविले सोच्नुपर्नेमा फेरि पनि करारको स्थायित्वतर्फ नै पदाधिकारीहरू लागिरहेछन्। यस्तो समस्या बढीजसो मानविकी संकायमा देखिएको छ। त्यसो त मानविकीको डिन र उपकुलपतिलाई कुन योग्यता पुगेकोलाई सहायक डिन र विभागीय प्रमुख बनाउने भन्ने विषयको हेक्का नभएको होइन। विद्यावारिधी कार्यक्रम सञ्चालन गर्न विद्यावारिधी गरेकै व्यक्ति हुनुपर्ने प्रावधान कार्यविधिमा उल्लेख छ। तर एमफिल चलाएर आर्थिक आम्दानीको मुहान बनाएका विभागको दबाब र प्रभावमा परेका मानविकी संकायका डीन लाभांशकै पछि लागि विद्यावारिधी नगरेका विभागीय प्रमुख र विषय समितिलाई सबै कुराको जिम्मा दिएर आफू लाभांशको जोडघटाउमा व्यस्त देखिन्छन्। समयमै सम्बन्धित निकायले हस्तक्षेप नगरे त्रिवि गम्भीर दुर्घटनामा पर्नेछ। विश्वविद्यालयमा अहिले तीन महिनेको चर्चा चल्ने गरेको छ। कार्यकारी परिषद् अपूर्ण हुँदा काम चलाउन र कार्यकारी परिषद्लाई पूर्णता दिन उपकुलपतिको अविशिष्ट अधिकार प्रयोग गरी तीन महिनाका लागि कसैलाई कामचलाउ नियुक्ति दिन बनाइएको प्रावधान कार्यकारीले पूर्णता पाउँदा पनि प्रयोग गरिएको सन्दर्भलाई लिएर त्यस्तो चर्चा चल्ने गरेको हो। कार्यकारी परिषद्को बैठक नबोलाइ मनपरि गर्नु उपकुलपतिको अक्षमता र विश्वविद्यालयको दुर्गती हो। यही मनपरीप्रति असहमति जनाउँदै कानुन संकायका डिन प्राडा तारा सापकोटाले कार्यकारी परिषद्बाट राजीनामासमेत गरेका छन्। त्रिविले नौ सय उपप्राध्यापक व्यवस्थापनसम्बन्धी तीन सदस्यीय अध्ययन कार्यदल २०७५ गठन गरेको छ। कार्यदलले एक महिनाको अवधिमा अध्ययन प्रतिवेदन बुझाएन। समयसीमाभित्र प्रतिवेदन बुझाउन असमर्थ कार्यदलको वैधानिकतामाथि नै प्रश्न उठ्दा त्यसलाई मान्यता दिएर विश्वविद्यालय प्रशासनले कार्यकारीबाट अनुमोदन गरी कार्यान्वयन गर्न आदेश पनि दियो। तर पदस्थापनको पत्र नपुग्दै आफ्ना राजनीतिक अनुयायीको आग्रहमा त्यसलाई च्यात्ने काम स्वयं उपकुलपति र कार्यकारी परिषद्ले गरे। चारवर्षे कार्यकालमा एकपटक मात्र विज्ञापन पठाउनु पदाधिकारी समूहको अयोग्यताको अर्को प्रमाण हो। त्रिवि शिक्षक नियुक्ति सिफारिससम्बन्धी विनियमको परिच्छेद७ मा प्लेगारिज्म (बौद्धिक चोरी) रोक्न आवश्यक प्रविधि व्यवस्थापन नगरी हचुवामा कसैको लेखरचनाबाट ३० प्रतिशत दोहोरिएका कृति मूल्यांकन र रचनाको नियुक्ति र बढुवामा दिने नम्बरलाई अस्वीकृत गरेको छ। साथै विश्वविद्यालय अनुदान आयोगको अनुसन्धान अनाचरण उजुर सम्बोधन कार्यविधि, २०७४ अनुसार कसैले अनुसन्धानमा अनाचरण गरेमा चार तहको प्रक्रिया उल्लेख छ। यसको खण्ड ६ अनुसार यसउपर उजुर भएपछि सोधपुछ समिति, छानबिन समिति र फैसला समिति आदिमार्फत् अनाचरणको प्रक्रिया टुंगिन्छ। तर त्रिविद्वारा जारी विनियम तयार गर्दा यी प्रक्रिया पूरा नगरी अनुदान आयोगको कार्यविधिलाई चुनौती दिएजस्तो गरेर नियम बनाइएको छ। बौद्धिक चोरी रोक्नु, अनाचरण गर्नेलाई सजाय दिनु प्राज्ञिक हिसाबले सकारात्मक कार्य हुन्। आवश्यक आधुनिक प्रविधि सफ्टवेयरको अभाव हुनु र त्यसमार्फत चेकजाँच नगरी नियम बनाउनु त्रिवि पदाधिकारीमा व्याप्त प्राज्ञिक अपरिपक्वताको उदाहरण हो। विगतमा त्रिवि उपप्राध्यापकको परीक्षामा प्रश्नपत्रको किनबेच भएका प्रसंग प्रकाशमा नआएका र मुद्दा नपरेका पनि होइनन्। यस्तै काम गर्ने कर्मचारीलाई सरुवा नगरी च्यापेर राख्ने आयोगका पदाधिकारीको कार्र्य पनि सकारात्मक होइन। यद्यपि आशिंक शिक्षकलाई त्रिविको जागिर खान एकपटकका लागि उमेर हदबन्दी हटाउनु सकारात्मक कदम हो। २०७२ चैतको परीक्षामा एक शिक्षकले आफ्ना सहोदर छोरीज्वाइँको उत्तरपुस्तिका जाँच गरे जबकी त्रिवि शिक्षक कर्मचारी सेवासम्बन्धी नियम २०५० को नियम ६८ मा कुनै व्यक्तिले नाता पर्ने व्यक्तिबारे परीक्षासम्बन्धी निर्णय लिन नहुने प्रावधान छ। यी सबै परिदृश्यले त्रिविको खस्कँदो प्राज्ञिक अवस्था देखाउँछ। शिक्षक कर्मचारी छनोटमा उत्कृष्टता र प्राज्ञिक मर्यादामै आँच पुर्याउने यस्ता विकृतिमा कुलपतिसहकुलपतिबाट हस्तक्षेप नभए विश्वविद्यालय गम्भीर दुर्घटनातर्फ उन्मुख हुनेछ। त्यसको जिम्मेवार विश्वविद्यालयको कुलपतिसमेत रहेका प्रधानमन्त्रीसमेत हुनेछन्। राई शिक्षण पेसामा संलग्न छिन्।"
बेचिने पालो अब तमोरको,"देश लुटाउनुपर्छ भन्नेहरू राष्ट्रवादी भएका छन्। देश लुटिन लाग्यो, ऋणको अनावश्यक भार बोक्न लाग्यो भन्नेहरूचाहिँ भारतमुखी दुईतिहाइ बहुमतको केपी ओली नेतृत्वको सरकारले एकपछि अर्को गर्दै देशका खोलानाला बेचबिखन गर्दै आएको छ। मानौं यो सरकारको प्रमुख काम भनेकै खोलानाला बेच्ने मात्र हो। लगानीको मोडेलसमेत टुंगो लगाई स्वदेशी लगानीबाट निर्माण गर्न अघिल्लो मन्त्रिपरिषद्ले निर्णयसमेत गरिसकेको बूढीगण्डकी (१२०० मेगावाट) चीनको विवादास्पद कम्पनी गेजुवालाई दिलाइयो। ओली पहिलोपटक प्रधानमन्त्री हुँदा अन्तिम घडीमा गेजुवालाई दिन दौडादौड भएको थियो। त्यतिबेला कर्मचारीतन्त्रले साथ दिएन र ओलीले गेजुवालाई बूढीगण्डकी अर्पण गर्न भ्याएनन्। ओलीपछि प्रधानमन्त्री बनेका पुष्पकमल दाहालले पनि राजीनामा दिएपछि उही गेजुवालाई अनधिकृत तवरबाट यो आयोजना दिलाए। राजीनामा गरिसकेको सरकारका ऊर्जामन्त्री जनार्दन शर्माले समझदारी पत्र (एमओयू) गरेका थिए, जुन आफैंमा अवैध थियो। त्यसको कुनै कानुनी हैसियत थिएन। अनधिकृत नै भए पनि गेजुवा दंग पर्यो। त्यति एमओयू गर्नगराउन निकै मेहेनत पनि गर्यो, आखिर नेपालका नेताको हैसियत उसलाई राम्रोसित थाहा थियो। उसले हैसियतअनुसारको बन्दोबस्ती मिलाइदियो। दाहालपछि देउवा प्रधानमन्त्री बने। देउवा पनि के कम, त्यो अवैध कार्यलाई औपचारिक रूपमा बैध बनाइदिए। कांग्रेस र त्यतिबेलाका एमाले र माओवादी बूढीगण्डकी बेचबिखनमा एक भए। एमाले र माओवादी एक हुने घोषणा भएपछि देउवाले एकाएक बुद्धत्व प्राप्त गरे। उनमा राष्ट्रवाद पलायो। आफैंले वैधानिक बनाएको गेजुवा डिल लाई उल्टाइदिए। खराब नियतले बदर गरिएको थियो। तर नियत खराब भए पनि त्यो देशको पक्षमा थियो। कारण एउटै थियो बिनाप्रतिस्पर्धा। बूढीगण्डकी जसलाई दिए पनि प्रतिस्पर्धा गरेर दिएको भए विवाद आउने थिएन। अहिले पुरानै शैलीमा ओली सरकारले दियो, पुरानो कोदो तिर्नु जो थियो। बिनाप्रतिस्पर्धा दिइँदा त्यो पूर्णरूपमा ठेक्कै दिइएको हो। अदालत सरकारकै अधीनस्थ, संसद सरकारकै, कसैले आलोचना गर्यो भने अरिंगाल लगाइदिने ओलीको धम्की। यो परिवेशमा बूढीगण्डकीमार्फत गेजुवाले देश लुट्न लाग्दा सबै चूपचाप छन्। सबैले हिजो गेजुवाका नुन खाएकै हुन्। नुन खाएपछि आवाज बन्द। ओली पहिलो पटक प्रधानमन्त्रीका रूपमा चीन गए। राजकीय भ्रमणमा सरकार प्रमुख। तर ओली तीन घन्टा बेइजिङस्थित गेजुवाको हेडक्वार्टरमा हराए। यता दूतावासमा खैलाबैला मच्चियो कि ओली कता हराए भनेर। यो सरकार गेजुवा भनेपछि हुरुक्क हुन्छ। ओली दोस्रोपटक प्रधानमन्त्री भए। चीन गए। उनले गेजुवासित बूढीगण्डकीको डिल बेइजिङमै बसेर टुंग्याउने सोच बनाए। ओलीलाई ऊर्जा सचिवले साथ दिए। मन्त्रिपरिषद्मा लैजाने प्रस्ताव तयार गरे। तर ऊर्जामन्त्री वर्षमान पुनले रोकिदिए। पुनले मन्त्रिपरिषद्मा लैजानबाट नरोकेको भए ओलीले गेजुवासित बेइजिङमै सही धस्क्याइदिन्थे। ओलीले बुझे, पुनले दिँदैनन्। चीन भ्रमणपछि उनले गेजुवालाई आफ्नो कार्यालय (प्रधानमन्त्री तथा मन्त्रिपरिषद्) मा निवेदन हाल्न लगाए। मन्त्रिपरिषद्बाटै त्यो पारित भयो र त्यसको बोधार्थ तथा कार्यार्थ ऊर्जामन्त्री पुनलाई दिइयो। भारतलाई दशा लागेको छ र उसले बूढीगण्डकी बनाउँछ ? के भारत हामीभन्दा मूर्ख छ ? भारतले बिना लगानी बूढीगण्डकीबाट फाइदा उठाउनेवाला छ। अब मन्त्रिपरिषद्ले पारित गरिसकेको छ। के कतिमा गर्ने, गराउने भन्ने नाटक देखाउन मात्र मन्त्रालयमा निर्देशनसहितको फाइल आयो। गेजुवा र ओलीको सेटिङ त पहिल्यै भइसकेको हो। अब यो जलाशययुक्त आयोजना यसरी बन्छवास्तविक लागत दुई खर्ब ५९ अर्ब रुपैयाँ हो, यसलाई तीन सय अर्ब देखाइनेछ। ४१ अर्ब रुपैयाँ सोभै गेजुवालाई फाइदा। त्यसमाथि भोलि काम गर्दै जाँदा आयोजनाबाट कसरी रकम धुत्न सकिन्छ भन्ने अनुभव त गेजुवालाई माथिल्लो त्रिशूली थ्री ए र चमेलियाको छँदैछ। अब बूढीगण्डकीलाई चाहिने रकम पनि गेजुवाले नै बन्दोबस्त गरिदिने भनिएको छ। निर्माणकार्यको सुपरीवेक्षण पनि आफैं। बिल बनाउने पनि आफैं, सदर गर्ने पनि आफैं। किनकि यो इपीसीएफ हो। नेपाललाई ऋणमा चुर्लुम्म डुबाउने चिनियाँ रणनीति बूढीगण्डकीमा छर्लंग देखिन्छ। नेपालमा इपीसीएफको अभ्यास छैन। त्यसैले नीति र कार्यविधि बनाउनुपर्छ भनेर अघिल्ला मुख्यसचिव डा सोमलाल सुवेदीले ओली, प्रचण्ड र देउवाको सेटिङ ब्रेक गरेका थिए। त्यसमाथि अर्थ, कानुन र सार्वजनिक खरिद अनुगमनको कार्यालयले पनि इपीसीएफबाट दिन सकिँदैन भनेर लिखित राय दिएका थिए। त्यही भएर यति धेरै तिकडम रचिएको। देउवाले बूढीगण्डकी उल्टाउँदा भारतीय षड्यन्त्र भनियो। चीनबाट खोसेर भारत दिनका लागि उल्लेख गरियो। राजनीतिमा जे पनि हुन्छ। सत्य एकातिर छ, तर प्रचार अर्कै प्रयोजनमा प्रायोजित। भारतलाई दशा लागेको छ र उसले बूढीगण्डकी बनाउँछ ? के भारत हामीभन्दा मूर्ख छ ? भारतले बिना लगानी बूढीगण्डकीबाट फाइदा उठाउनेवाला छ, बनेमा। यसका केही कारण छन्। पहिलो, बूढीगण्डकी बनेमा हिउँदयाममा भारतले तीनवटा नारायणी नदीबराबरको पानी सित्तैमा पाउँछ। बूढीगण्डकीले बिजुली उत्पादन गर्ने हिउँदका लागि हो। बिजुली उत्पादन गरेर निक्लेको पानी गण्डकमा पुग्छ। यो पानी हिउँदका लागि उसलाई अमृतसमान हुनेछ। बिना लगानी तीनवटा नारायणीको पानीको महत्व कति होला, सहजै अनुमान गर्न सकिन्छ। दोस्रो, बूढीगण्डकीको डिजाइन भारतीय इशारामा भएको छ। यसको बाँधको उचाइ अझ बढी लामो पारिएको छ। जति धेरै अग्लो बाँध उति धेरै पानी भण्डारण हुने। बर्खायाममा पानी भण्डारण हुँदा भारतमा बाढी नियन्त्रण हुन जान्छ। यो पनि फोकट नै हो। अब बाढी नियन्त्रण र अमृतसमानको पानी भारतले सित्तैमा पाउने अवस्था छ। त्यही भएर विज्ञहरूले बूढीगण्डकीलाई भारतमुखी होइन, नेपालमुखी बनाउन सुझाव दिँदै आएका छन्। रिरेगुलेटिङ ड्याम (पानी नियन्त्रण गरेर छाड्न) बनाउने, दोस्रो क्यासकेड विद्युत्गृह निर्माण गर्ने र सिञ्चाइमा पानी उपयोग गर्ने डिजाइन नेपालमुखी हो। यो डिजाइन गरिएन। यसरी भारतीय इशारामा निर्मित डिजाइन छ। अनि अरूले बनाउँदा आफ्नो उद्देश्य पूरा हुने अवस्था छ। यी कारणले भारत पनि दंग छ। यहाँ राष्ट्रवादको नारा उछालिएको छचीनलाई दियो भने राष्ट्रवादी, चीनबाट खोस्यो भने भारतमुखी। चीनलाई बिनाप्रतिस्पर्धा बूढीगण्डकी दिँदा अर्बौं रुपैयाँ घाटा पर्ने प्रथम दृष्टिमै देखिन्छ। देश लुटाउनुपर्छ भन्नेहरू राष्ट्रवादी भएका छन्। देश लुटिन लाग्यो, ऋणको अनावश्यक भार बोक्न लाग्यो भन्नेहरूचाहिँ भारतमुखी छन्। ओलीले गेजुवालाई बूढीगण्डकी मात्र होइन, यसअघि अर्को एउटा आयोजना पनि अर्पण गरिसकेका छन्। सरकारको स्वामित्व भएको जलविद्युत् उत्पादन कम्पनीबाट खोसेर ४४० मेगावाटको भेरी१ लाइसेन्स गेजुवाले प्राप्त गरिसकेको छ। यो पनि ओलीकै निर्देशनमा भएको हो। अब बेचिन बाँकी अरू पनि थुप्रै आयोजना छन्। चिनियाँको अर्को ताक परिसकेको छ ७६२ मेगावाटको तमोर जलाशयमा। यो आयोजना बूढीगण्डकीभन्दा आधा लागतमा बन्छ, तर यसले उत्पादन गर्ने ऊर्जा बूढीगण्डकीसरह छ। डुबान समस्या कम छ। उठिबास धेरै लगाउनु पर्दैन। ओलीले चिनियाँ एजेन्टलाई योजना आयोगको सदस्य बनाइसकेका छन्। ती सदस्य तमोर हत्याउन दौडधुपमा छन्। ऊर्जा मन्त्रालयले तमोरलाई ७६२ मेगावाटमा अध्ययन गर्नबाट रोकेको छ लाइसेन्स नदिएर। तमोरपछि पालो आउँछ उत्तरगंगाको। यो संसारकै दुर्लभ आयोजनामध्ये पर्छ। डुबान समस्या कम। झन्डै एक किलोमिटरबाट पानी खस्छ। उत्तरगंगाका लागि एजेन्ट सक्रिय छन्। स्वयं विद्युत् प्राधिकरणको नेतृत्व उत्तरगंगा विदेशीलाई बेच्न उद्यत छ। त्यसपछि नलसिंहगाड छ। प्राधिकरणले अध्ययन गरेका दूधकोशीहरू छन्। थुप्रै छन्। ओलीले स्वयं हामीकहाँ थुप्रै आयोजना छन् भनेर अस्ति अमेरिकामा भनिसकेका छन्। खोलानाला धमाधम बेचिने क्रम जारी छ।"
अर्थतन्त्रको निराशाजनक तस्बिर,"राजनीतिक स्थिरतासहित बलियो सरकार बनेको अवस्थामा समेत अर्थतन्त्रले गति लिने संकेत नदेखिनुलाई सुखद् मान्न सकिन्न सुदृढ अर्थतन्त्र मुलुकको परिचय हो। देशको वास्तविक धरातलको मापन अर्थव्यवस्थाले गर्छ। अर्थव्यवस्था सुदृढ भएकैले अमेरिका, चीन, जापान, सिंगापुर, भारतजस्ता मुलुकको परिचय बनेको हो। कृषिमा आधुनिकीकरण र औद्योगीकरणले मात्र नभई राजनीतिक सुझबुझ र स्थिरताले ती देशलाई धनी बनाएको हो। हामीले भने साधन र स्रोत हुँदा पनि अर्थव्यवस्था सुदृढ बनाउन सकेनौं। नजिकका छिमेकी भारत र चीनबाट आयात गरी सामान नल्याउने हो भने दैनिक हाम्रो चुलोमा पकाउने वस्तु र हरमा लगाउने लुगा अभाव हुन्छ। राजनीतिक स्थिरतासहित बलियो सरकार बनेको अवस्थामा समेत अर्थतन्त्रले गति लिने संकेत नदेखिनुलाई सुखद् मान्न सकिन्न। अर्थतन्त्रको पछिल्लो तस्बिर सरकारले बजेट सार्वजनिक गर्दा यस वर्ष आठ प्रतिशत आर्थिक वृद्धिदर हुने प्रक्षेपण गर्यो। भर्खरै एसियाली विकास बैंकले सार्वजनिक गरेको तथ्यांकमा नेपालको आर्थिक वृद्धिदर चालू आर्थिक वर्ष ०७५७६ मा साढे पाँच प्रतिशतभन्दा बढी नहुने उल्लेख छ। सरकार भने लोडसेडिङ हटेको, कृषि क्षेत्रले राम्रो गरिरहेको र सरकार बलियो भएकाले आठ प्रतिशत वृद्धिदर हुन्छ भनिरहेको छ। त्यो लक्ष्य कसरी हासिल गर्ने भन्ने चुनौतीको चित्तबुझ्दो जवाफ सरकारसँग छैन। विकास खर्च कम भएका बेला आर्थिक वृद्धिदर उच्च देखिन्छ। आव ०७३७४ मा सात प्रतिशत र ७४०७५ मा ६ प्रतिशत वृद्धिदर हासिल भएको थियो। ०७२७३ मा वृद्धिदर न्यून थियो। पछिल्लो दुई वर्षको वृद्धिदरलाई उत्साहजनक मान्नुपर्छ। पछिल्लो आर्थिक गतिविधि हेर्दा तर चालू वर्षमा वृद्धिदर आठ प्रतिशत हासिल गर्न निकै कठिन देखिन्छ। सहरी उपभोक्तामा लोडसेडिङ अन्त्य भएको आभास भएको छ। तर देशका औद्योगिक क्षेत्रले लोडसेडिङ बेहोरिरहेका छन्। बुटवल, भैरहवा, वीरगन्ज, विराटनगर, धरान, हेटौंडाका उद्योग अहिले पनि लोडसेडिङको मारमा छन्। यसले थप उद्योग खुल्ने सम्भावना एकदम न्यून हुन्छ। पुँजीगत खर्च कम आर्थिक वर्ष सुरु भएको साढे दुई महिना पूरा भयो। विनियोजित बजेटको तीन प्रतिशत रकम पनि खर्च हुन सकेको छैन। सरकारले एक प्रतिशत बजेट खर्च हुँदा निजी क्षेत्रले तीन प्रतिशत खर्च गर्छ। सरकारको पुँजीगत खर्च कम हुँदा त्यसको प्रभाव र असर निजी क्षेत्रमा पनि पर्छ। पुँजीगत खर्च बढ्ने अवस्था नभएपछि एडीबीले अनुमान गरेअनुसारकै वृद्धिदर कायम हुनेमा पंक्तिकार विश्वस्त छ। आयात र निर्यातबीचको बढ्दो खाडल सरकारले राजस्व भने लक्ष्यअनुसार उठाइरहेको छ। व्यापार घाटा बढेकाले राजस्व उठ्नु स्वाभाविक हो। निर्यात गर्ने वस्तु अभाव हुँदा आयात बढ्छ। तोकिएको राजस्व उठाउन सरकार सफल छ भन्नेमा दम छैन। अघिल्लो आवको अन्त्य वा असारसम्मको व्यापार घाटा साढे ११ खर्ब रुपैयाँ पुगेको छ। आयातमा भएको उच्चवृद्धिले घाटा विस्तार भई २५ अर्ब ३८ करोड पुगेको छ। अघिल्लो वर्ष करिब पाँच अर्ब ९८ करोड घाटा थियो। लोडसेडिङको अन्त्य भयो भनिरहँदा पेट्रोलियम पदार्थको आयातमा कमी आएको छ। आयात र निर्यातबीचको खाडल कम गर्न कस्तो प्रयास भइरहेको भन्ने महत्वपूर्ण हुन्छ। राजस्व उठ्यो भनेकै भरमा अर्थतन्त्र सुदृढ बनाउन सकिन्न। किनकि व्यापार घाटा अझै बढ्ने स्थिति छ। यसलाई नीतिगत सम्बोधन गर्न बक्तव्य आएको छ। तर यस दिशामा हुनुपर्ने र गर्नुपर्ने काम भएकै छैन। जेठ १५ गते बजेट सार्वजनिक गर्दै गर्दा नेपाली मुद्राको डलरसँगको विनिमय दर एक सय ६७ थियो, तर अहिले एक सय १५ नाघिसक्यो। पेट्रोलियम आयात बढिरहनु र मुद्रा अवमूल्यन भइरहँदा यसको प्रभाव सर्वसाधारण उपभोक्तामा पर्छ। दसैंतिहार जस्ता ठूला पर्वको मुखमा महँगी बढ्ने स्थिति उत्पन्न हुनु सकारात्मक संकेत होइन। यसले बलियो भनिएको सरकारप्रति आमउपभोक्ताको हेराइ सकारात्मक हुन सक्दैन। आन्तरिक उत्पादनले कुल खपतको दुईतिहाइको सम्बोधन गरेको छ भने बाँकी आयातले। कुल खपतमा आयात बढी हुँदा समस्या भएको छ। आयात बढ्दा मुद्रा अवमूल्यन हुने नै भयो। लोडसेडिङ हटेको, कृषि क्षेत्रले राम्रो गरिरहेको र सरकार बलियो भएकाले आठ प्रतिशत वृद्धिदर हुन्छ भनिरहेको छ। त्यो लक्ष्य कसरी हासिल गर्ने भन्ने चुनौतीको चित्तबुझ्दो जवाफ सरकारसँग छैन। वैदेशिक सहयोग हामीले खर्च गर्न सक्यौं भने मात्र आउने हो वैदेशिक सहयोग। पहिला आफ्नै आन्तरिक स्रोत खर्च गर्ने हो। त्यसको लेखा परीक्षण गरेर यो समयभित्र यति रकम खर्च गर्न सकियो भन्ने तथ्यांक सार्वजनिक गरिएपछि मात्र दातृ निकायले सरकारी खातामा पैसा हालिदिने हो। पुँजीगत खर्च गर्न नसक्दा सहयोग माग्न अप्ठेरो हुन्छ। अहिलेको हाम्रो अवस्था यही नै हो। विदेशीको पनि समस्या छ। यहाँको प्रशासन संयन्त्र निकै कमजोर र ढिलो भएको गुनासो आइरहन्छ। विश्व बैंकलगायतका दातृ निकाय हाम्रो बजेटअनुसार खर्च गर्न चाहिरहेका छैनन्। धेरैजसो आफ्नै सरकारी प्रणालीअनुसार गर्न चाहन्छन्। एडीबी, विश्वबैंकजस्ता द्विपक्षीय दातृ निकायको अवस्था पनि त्यस्तै छ। अधिकांश दातृ निकायको आर्थिक कारोबार पारदर्शी छैन। सबैले हाम्रो प्रणालीअनुसार काम गर्नुपर्छ भन्दा दातृ निकायमा कोलाहल नै मच्चियो। यसमा धेरै दोष हाम्रो पनि होला, तर दातृ निकाय पनि दोषमुक्त छैनन्। नेपालमा सानासाना रकममा पनि वैदेशिक सहयोग छ। पुँजीगत रकम खर्च गर्न नसक्दा या त्यस्तो स्थिति नहुँदा खर्च गर्न सक्ने क्षमता पनि कम हुने रहेछ। संघीयता र अर्थव्यवस्था संघीयताको बहस चल्दै गर्दा आर्थिक हिसाबले यसले वित्तीय ठूलो दायित्व सिर्जना गर्छ। यसलाई टिकाउन सकिन्छ कि सकिँदैन भन्ने भएको थियो। संघीयतामा जानुअघि सोच्नुपर्ने कुरा लागू भइसकेपछि सोच्नुको अर्थ रहन्न। अब नयाँ संविधानअनुसार संघीय व्यवस्था लागू भइसकेको छ। संघ, प्रदेश र स्थानीय गरी तिनै तहको निर्वाचन सम्पन्न भएर ७६१ सरकार बनिसके। अब यसलाई कसरी मितव्ययी, उत्पादनमूलक बनाउने, समावेशी शासन व्यवस्थाको मर्मअनुसार सबै जातजाति र भाषाभाषीको कुशल व्यवस्थापन कसरी गर्ने, आमनागरिकलाई आर्थिक विकासमा कसरी सहभागी गराउने, स्थानीय, प्रान्तीय र संघीय स्रोतको परिचालन कसरी गर्ने भन्नेतर्फ दृष्टि दिनु उपयुक्त हुन्छ। भर्खरै संविधान घोषणा भएको तेस्रो वर्षगाँठ मनाइएको छ। संविधानलाई व्यवहारतः सबैको स्वीकार्य बनाई विकासमा कसरी अघि बढ्ने भन्नेतिर ध्यान जानुपर्छ। लागू भई कार्यान्वयनमा आइसकेको अवस्थामा संघीयता देशले कसरी धान्ला भनेर प्रश्न उठाइरहनुको अर्थ पनि छैन। अब यसलाई कसरी टिकाउने भन्नेमा सबैको ध्यान केन्द्रित हुनुपर्छ। हो, संघीय व्यवस्थाबारे प्रश्न उठेका छन्। नागरिकता, जन्मदर्ता, मृत्युदर्ताको प्रमाणपत्र दिँदा लिइने शुल्क मात्र होइन, स्थानीय सरकारहरूले सबै प्रकारका करको दर बढाएको गुनासो आएका छन्। करलाई व्यंग्यको विषय पनि बनाइयो। धेरैले राम्रो काम गर्न नसके पनि कतिपयले राम्रो पनि गरेका छन्। कर्णाली प्रदेशले लगानी बढाउन विभिन्न प्रयास गरेको छ। उद्यमी व्यवसायीलाई करमा छुट दिने वचन पनि प्रदेशले दिएको छ। केन्द्रीय सरकारले पनि दस वर्षसम्म कर नलगाइदिए हुन्थ्यो भन्ने मनसाय छ। प्रदेशको आर्थिक विकासका लागि लगानी बढाउने दिशामा यो सकारात्मक छ। हुम्लामा हरेक गाउँगाउँमा वाइफाइ पुगेको छ। बाजुरामा मदिरा पिउन परिचयपत्र लिनुपर्ने व्यवस्था गर्ने विषय उठेको छ। यो सकारात्मक संकेत हो। मतदाता चनाखो भएका ठाउँमा जनप्रतिनिधि मितव्ययी बनून्, तलब सुविधामा नभई जनताको सेवा प्रवाहमा दत्तचित्त होऊन् भन्ने चासो बढेको छ। राजनीतिलाई पेसाव्यवसाय नभई समाजसेवाको माध्यम ठान्नेहरूको संख्या बलशाली बन्दै जाने हो भने नागरिकका अपेक्षा पूरा गर्न आर्थिक स्रोत परिचालन गर्न कठिन छैन। केन्द्रीय सरकारका आयोजनामा पनि स्थानीयको निगरानी आवश्यक हुनुपर्छ। निजगढ विमानस्थल, बूढीगण्डकी परियोजना, तराई जोड्ने फास्ट ट्र्याक सम्पन्न गर्न स्थानीयको पनि उत्तिकै सहयोग आवश्यक हुन्छ। प्रदेश र स्थानीय तहले ती आयोजना केन्द्र सरकारका हुन् भनेर सहयोग नगर्ने हो भने त्यसको असर स्थानीयलाई नै पर्न जान्छ। ती केन्द्रीय आयोजना सम्पन्न भए भने त्यसबाट बढी लाभान्वित स्थानीय नै हुने हुन्। पप्पुको विरोध आइरहेको छ। पप्पुको ठेक्काको निगरानी गर्नु स्थानीय निकाय र स्थानीयको पनि जिम्मेवारी हो। स्थानीय तह संवैधानिक, राजनीतिक र प्रशासनिक मात्र होइन, सबल आर्थिक एकाइ बन्नुपर्छ। अहिले धेरै ठाउँमा खेती बाँझो राख्ने प्रचलन छ। खेती बाँझो रहन नदिन स्थानीय सरकारले चासो दिनुपर्छ। उद्योग खोल्न प्रोत्साहन गरी सघाउनुपर्छ। स्थानीय तहमा कसैले उद्योग खोल्यो भने त्यसको संरक्षण र प्रवद्र्धन गर्ने काम खोल्नेका मात्र नभई स्थानीय सबैको हुन्छ। उद्योग खुल्दा स्थानीयले रोजगार पाउँछ। खोल्नेको दायित्व मात्र हो भनेर पन्छाउँदा त्यसको असर स्थानीयलाई नै पर्छ। स्थानीयले पनि कस्तो व्यवसाय गर्ने, कृषि पेसालाई नगदे बालीउन्मुख बनाउने हो भने के लगाउँदा बढी मुनाफा आर्जन गर्न सकिन्छ भन्नेतर्फ केन्द्रित हुनुपर्छ। स्थानीय तहले पनि करको दर मात्र नहेरी हरेक कृषकलाई आत्मनिर्भर बनाउनेतर्फ केन्द्रित हुनुपर्छ। संघीय सरकारको बजेट उपयोग गर्न जाने संघीयता अभिशाप नभई वरदान सावित हुन सक्छ। हो, अहिले कतिपय ठाउँमा सुविधा र कार्यालय व्यवस्थापनका नाममा मेयरउपमेयरबीच वादविवाद भएका समाचार पनि आएका छन्। राजनीतिक दलले आफ्ना दलबाट निर्वाचित जनप्रतिनिधिलाई व्यवस्थित र मर्यादित बनाउन पहल गरे भने राजस्व बढाई तह सञ्चालन गर्न सकिन्छ। निजी क्षेत्र किन लगानी गर्न इच्छुक छैन निजी क्षेत्र लगानी गर्न उत्सुक देखिएको छैन। हो, उद्योग खोल्ने वातावरण बन्नै सकेको छैन। कसैले व्यक्तिगत लगानीमा उद्योग खोल्यो भने उत्पादनबाट हुने आम्दानीभन्दा खर्च बढी गर्नुपर्ने अवस्था छ। उद्योग खुलेपछि चन्दा माग्ने क्रम सुरु हुन्छ। राजनीतिक दल, तिनका भ्रातृसंगठन, स्थानीय क्लबका नाममा चन्दा माग्ने, गाडी मोटरसाइकल माग्ने उद्योगमा ताला लगाउनेजस्ता समस्याबाट लगानीकर्ता अहिले पनि वाक्ददिक्क छन्। नेत्रविक्रम चन्दको पार्टीका नाममा चन्दा माग्ने, धम्क्याउने गरिएका गुनासा व्यापक आएका छन्। सुरक्षाको प्रत्याभूति नभएपछि निजी क्षेत्रको कसरी लगानी गर्छ ? उत्पादन गर्नेको सम्मान हुनुपर्यो। स्थानीय उत्पादनभन्दा बाहिरबाट राजस्व तिरेर आएका सामान महँगो हुन्छ भन्ने चेतना पनि पलाउनुपर्यो। उद्योग सुरक्षाको ग्यारेन्टी हुनुपर्यो। निजी क्षेत्र नाफामूलक नहुने व्यवसायमा किन अघि बढ्छ ? अर्ब खर्च गरेर लगानी गर्ने अनि प्रतिफल चन्दाका नाममा बुझाउने हो भने किन उत्साहित र प्रोत्साहित हुने उद्योग खोल्न ? हो, निजी क्षेत्र इमानदार भएन भने खबरदारी गर्नुपर्छ। अहिले चिनीमा प्रतिकिलो १५ रुपैयाँ बढेको छ। स्थानीय तहमा उत्पादित चिनी बिक्री भएन भनेर बाहिरबाट चिनी ल्याउन रोक लगाउने र यहाँ भएका चिनी महँगोमा बेच्ने गर्नु हुन्न। उपभोक्ता सस्तो मूल्यमा किन्न चाहन्छन्। नेपाली उखु किसान निकै पीडामा छन्। चिनी उद्योगहरूलाई बिक्री गरेको उखुको रकम समयमा नपाउने समस्याबाट पीडित छन्। हालै मात्र नवलपरासीका उखु किसानले भुक्तानी नभएको भन्दै जिल्ला प्रशासनमा धर्ना बसेका छन्। उखु किसानलाई भुक्तानी नदिने र बाहिरबाट चिनी आउन पनि नदिने यो कस्तो नीति हो ? उखु किसानले तोकिएको मूल्य तोकिएकै समयमा पाउनुपर्छ। हो, बाहिरबाट सामान ल्याउने प्रक्रिया बन्द गर्न सक्नु उत्तम हो, यहाँको उत्पादनले बजारको माग पूरा गर्न सक्नुपर्छ। बजारको माग पूरा गर्न पनि नसक्ने बाहिरबाट ल्याउन दिन्न भन्नु गलत हो। पेट्रोल चोर्न पाइन भनेर हडताल गर्ने, सिन्डिकेट कायम राख्नुपर्छ भनेर गाडी नचलाउने, पप्पुलाई नै ठेक्का दिनुपर्ने जस्ता क्रियाकलाप हाबी हुँदा अर्थतन्त्रलाई कसरी टेवा पुर्याउँछ ?  आचार्य अर्थविद् हुन्।"
राष्ट्रसंघमा ट्रम्पको छाया,"राष्ट्रसंघीय भवनको मुख्य हल खचाखच थियो। सबै हतारमा देखिन्थे। बाहिर पानी परिरहेको थियो। रुझ्दै आउनेहरूको कमी थिएन। मिडिया सेन्टरबाट मुख्य सभाहल जान पनि पानीले रोकेको थियो। मुख्यालयको भव्य हलबाट यसपटक मिडिया सेन्टर बाहिर चउरमा सारिएको रहेछ। त्रिहत्तरौं महासभाको उच्चस्तरीय छलफलको पहिलो दिन सबैमा उत्साह देखिन्थ्यो। दोस्रो दिनदेखि त्यो उत्साह विस्तारै घट्दै गयो। अमेरिकी राष्ट्रपति डोनाल्ड ट्रम्पले के भन्छन् भन्ने विषयले सबैमा कुतूहल थियो। महासचिव एन्टेनियो गुटेरस र राष्ट्रपति ट्रम्पको धारणा कत्तिको मिल्छ भन्ने विश्लेषण पनि त्यहाँ भइरहेको थियो। उनीहरूको सम्बन्ध र सहकार्यले विश्व राजनीतिले फरक मोड लिने भएकाले चासो हुनु स्वाभाविक थियो। महासचिव गुटेरस र सभाध्यक्ष मारिया फर्नान्डा स्पिनोजा ग्रेसले सम्बोधन गरेपछि औपचारिक बहस आरम्भ भयो। पहिलो भाषण ब्राजिलका राष्ट्रपतिले गर्ने परम्पराअनुसार माइकल टेमरले बोले। त्यसपछि अमेरिकाको पालो भए पनि इक्वेडरका राष्ट्रपति लेनिन मेरेनो ग्रेसलाई सम्बोधन गर्न अमेरिकाले दियो। कारण थियो उनको शारीरिक अवस्था। ट्रम्पको त्यो उदारता साँच्चिकै कदरयोग्य थियो। त्यसपछि ट्रम्प भाषण गर्न गए। उनी बोल्न थालेपछि हल शान्त बन्यो। उनको भाषण सन्तुलित, सभ्य र व्यंग्यात्मक थियो। सबैका लागि सापेक्ष राष्ट्रसंघ : समान, शान्त, दिगो विकासका लागि विश्व नेतृत्व र जिम्मेवारी बाँडफाँट मूल नारासहित सुरु सम्मेलन राष्ट्रपति ट्रम्पकै वरिपरि घुमेको थियो। हुन त, उनी अघिल्लो पटकभन्दा निकै नरम र गम्भीर देखिए। यद्यपि उनले विश्वव्यापीकरणको विचारधारालाई अर्थात वासिङ्टन कन्सेन्सस प्रति आफ्नो अस्वीकारलाई निरन्तरता दिए। उनले यसपटक आक्रोश भने व्यक्त गरेनन्। सबैले आफ्नो मुलुक बनाउनतिर लाग्नुपर्छ। अनि बसाइसराइ रोकिन्छ। सबै त्यसमा केन्द्रित हुन आवश्यक छ, उनले देशभक्तिमा जोड दिँदै भने। हरेकले आफ्नो मुलुकलाई नै पहिलो बनाउन आवश्यक रहेकाले त्यसमा ध्यान दिएर अघि बढ्न आग्रह गर्दै ट्रम्पले भने, म अमेरिकन हुँ। त्यसैले अमेरिका मेरो पहिलो प्राथमिकता हो। यस्तो सोच सबैमा आउन सकोस् म त्यही प्रार्थना गर्छु। यही विषयलाई उनले अघिल्लोपटक निकै आक्रामक ढंगले भनेका थिए। यसपटक उनी बढी जिम्मेवार वा अनुभवीमा खरो उत्रिए। उनको बोलीमा सधैं झैं हाउडे र अल्लारेपनभन्दा गाम्भीर्यता बढी देखिन्थ्यो। अमेरिकी सामर्थ्यको वरिपरि रहेर गरेको ट्रम्पको सम्बोधनपछि पक्ष र विपक्षमा बहससमेत आरम्भ भयो। उनले उत्तर कोरियाको विषयमा निकै आशावादी धारणा व्यक्त गरे। तर, उत्तर कोरियालाई अहिले नै नाकाबन्दीको छुटकारा नदिने स्पष्ट पारे। सिंगापुर वार्तामा भएको सम्झौताअनुसार कोरिया अघि बढेमा त्यो घट्दै जाने बताए। सहमतिको पालना पूर्ण भएपछि भने नाकाबन्दी रहँदैन। अहिले पनि पहिलेको जस्तो कडा प्रकारको नाकाबन्दी नभएको पनि उनले स्पष्ट पारे। आणविक निःशस्त्रीकरणका बारेमा वार्ता अघि बढेको जानकारी दिँदै ट्रम्पले अर्को शिखर वार्ताको तयारी भइरहेको पनि खुलाए। सबै प्रक्रिया सामान्यीकरण भएमा आर्थिक प्रतिबन्धहरू फुकुवा हुने उनले स्पष्ट पारे। दक्षिण कोरियाका राष्ट्रपति मुन जे इनको खुलेर प्रशंसा गरेका ट्रम्पले जापानका प्रधानमन्त्री सिन्जो आबेलाई धन्यवाद दिन पनि चुकेनन्। हामीले जसलाई सहयोग गर्छौं उसले हामीलाई सम्मान र माया गर्नैपर्छ। विदेश विभागमा छुट्टै सेल बनाएर यसबारे अध्ययन गर्ने बताउँदै ट्रम्पले भने, सो अध्ययनपछि सहयोग उपलब्ध गराउँछौं। सहयोगमै रिभ्यु गर्ने हाम्रो तयारी हो। हाम्रो सहयोग लिने तर गाली हामीलाई नै गर्ने परम्परा राम्रो भएन। उनले भने, हामीलाई सम्मान गर्नेप्रति सहयोग नियमित हुनसक्छ। अन्यथा यसमा हामीलाई केही भन्न जरुरी हुँदैन। अमेरिकाको यस्तो धारणा राष्ट्रसंघकै मञ्चबाट औपचारिक रूपमा आउनु अस्वाभाविक थिएन। राष्ट्रसंघको आकर्षण भनेकै अमेरिकी राष्ट्रपतिको भाषण नै हो। यसबाट स्पष्ट हुन्छ, अमेरिकाकै छायामा राष्ट्रसंघ अघि बढेको छ। विश्वका नेताको पनि यसमा विमति छैन। इरानप्रति कडारूपमा प्रस्तुत भए ट्रम्प। इराकी जनतालाई दि ग्रेट पिपुल समेत भन्न भ्याए। इराकको शासकलाई भ्रष्ट र अतिवादमा आशक्त भन्दै ग्रेट पिपुलका पक्षमा विश्वले वकालत गर्ने भन्दै उनले अमेरिका राम्राहरूको पक्षमा रहने बताए। इराकी जनताले राष्ट्रसंघ भवनअगाडि अमेरिकी थिचोमिचो र धारणाको विरोध गर्दै राष्ट्रसंघ अमेरिकी आईएनजीओ भएको आरोप लगाइरहेका थिए। इरानको आणविक कार्यक्रम असफल बनाउन विश्व एक भएर लाग्नुपर्ने ट्रम्पले बताए। आणविक कार्यक्रमलाई असर पुग्ने गरी लगाइएको आर्थिक प्रतिबन्धलाई कार्यान्वयनमा ल्याउन पनि सबैसँग आग्रह गरे। सिरिया र यमनमा इरानले रक्तपातपूर्ण युद्ध फैलाउन लगानी गरेको आरोप लगाउँदै उनले भने, इरानका शासकलाई आर्थिक दबाब सिर्जना गरेर घुँडा टेकाउनुपर्छ। इरानमा पनि त्यसको विरोध भइरहेको थियो। समृद्ध मुलुक गलत राजनीतिज्ञको नेतृत्वमा जाँदा टाट पल्टेका उदाहरण दिँदै ट्रम्पले यसको पछिल्लो उदाहरण भेनेजुयला भएको बताए। कुनै समय दक्षिण अमेरिकाकै सम्पन्न मुलुकमा दरिएको भेनेजुएला यतिबेला आर्थिक संकटमा छ। २० लाख बढी मानिस अन्य मुलुकमा बसाइ सरेको बताउँदै ट्रम्पले भने, यसरी मुलुकको नेतृत्वले जनतालाई दुःख दिएको टुलुटुलु हेरेर अमेरिका बस्न सक्दैन। भेनेजुएलाका राष्ट्रपति निकोलास मडुरोको सरकारमाथि अमेरिकाले थप प्रतिबन्ध लगाएर निर्दोष जनताको पक्षमा अमेरिका उभिने बताए। उनले रसिया र पोल्यान्डलाई पनि छोडेनन्। रसिया र जर्मनीको तेलको विषयमा संकेत गर्दै जर्मनीलाई चनाखो बन्न आग्रहसमेत गरे। ट्रम्पले कम्युनिस्ट र समाजावादले विश्व अघि नबढ्ने धारणा व्यक्त गरे। कम्युनिस्ट र समाजवादबाट विकासको परिकल्पनै गर्न नसकिने उनले बताए। अमेरिकी जनतालाई शान्तिप्रेमीको संज्ञा दिँदै ट्रम्पले भने, हामी धेरै हदसम्म धैर्य गर्छौं। अन्यको विश्वास गर्छौं, जब टुट्छ त्यसको मूल्य चुकाउनुपर्छ। यही आधारमा अमेरिका अघि बढेको छ। उनले अमेरिकामा चार लाख नयाँ रोजगारी सिर्जना भएको र पाँच लाखलाई उत्पादन क्षेत्रमा व्यस्त पारेर अर्थतन्त्र बलियो बनाउँदै लगेको बताए। अमेरिकाको व्यापार घाटा चुलिएको विषयमा अघिल्लो नेतृत्वलाई दोषारोपण गर्दै ट्रम्पले त्यसमा अहिले सुधार भइरहेको पनि बताए। उनले आफ्नो कार्यकालको बचाउ गर्दै भने, धेरै सुधारका काम अघि बढेका छन्, म आफ्नो तवरले सुधारका कार्यक्रम ल्याएर अमेरिकालाई पहिलोमा राखिरहने प्रयासमा छु। हुन पनि अहिले अमेरिकी डलर बलियो बन्द गएको छ। उनले चीन अमेरिका व्यापारको तनावलाई प्रस्तुत गर्दै यस्तो धारणा राखेका हुन्। अमेरिकाको व्यापार घाटा अघिल्लो वर्षसम्म करिब आठ सय अर्ब डलर पुगेमामा अमेरिकी जनता चिन्तित रहेको बताउँदै यसमा सुधारको प्रक्रिया अघि बढाइएको ट्रम्पले बताए। व्यापारीहरू पनि यसको पक्षमा रहेको उनको तर्क थियो। कतिपय खुकुला नीतिका कारण चीनले अमेरिकी अर्थतन्त्रबाट फाइदा लिएको धारणा व्यक्त गर्दैगर्दा चिनियाँ विदेशमन्त्री वाङ यी असहज अनुभव गर्दै थिए। असमान व्यापारसम्झौता सच्याएर अमेरिकी सरकार अघि बढ्ने ट्रम्पले बताए। उनले राष्ट्रसंघको कार्यशैलीप्रति अमेरिका खुसी नरहेको धारणा व्यक्त गर्दै महासचिव गुटेरसको सुधारको पाटोमा कटाक्ष गरे। राष्ट्रसंघका कतिपय कार्य अमेरिकी हितविपरीत रहँदा यसबाट अमेरिका बाहिर निस्केको समेत उनले प्रष्ट्याए। राष्ट्रसंघीय मानवअधिकार आयोगबाट अमेरिका बाहिरिएको जानकारी दिने क्रममा उनले यस्तो धारणा व्यक्त गरेका हुन्। ट्रम्प र महासचिव गुटेरसको धारणामा निकै अन्तरसमेत देखिएको थियो। अमेरिकी राष्ट्रपति ट्रम्प अझै पनि राष्ट्रसंघप्रति सकारात्मक हुन सकेका छैनन्। अन्तर्राष्ट्रिय फौजदारी अदालत (आईसीसी) र राष्ट्रसंघीय मानवअधिकार आयोगले अमेरिका र इजरायलका विरुद्ध काम गर्न थालेकोमा पनि ट्रम्पको आक्रोश थियो। अमेरिकाले इजरायलको पक्षमा काम गर्दै आफ्नो दूतावास जेरुसेलमा सारेको छ। हुन त सम्मेलनमा विश्वका हस्ती नेताहरूले पनि बोले तर संसारभर ट्रम्पकै भाषणको चर्चा भयो। बाहिर बस्ने मिडियाले पनि ट्रम्पको भाषणकै कमेन्ट गरे। त्यसैले अझै पनि राष्ट्रसंघको आकर्षण भनेकै अमेरिकी राष्ट्रपतिको भाषण नै हो। यसबाट स्पष्ट छ, अमेरिकाकै छायामा राष्ट्रसंघ अघि बढेको छ। विश्वका नेता पनि दोधारमा छैनन्। न्यूयोर्कबाट ट्विटर :"
किन भएन विकास ?,"शासन भन्नाले कानुनको शासन हो। यसको चुरो व्यक्तिको वैयक्तिक स्वतन्त्रतासहितको राज्यले वैधानिक रूपमा हिंसासमेत गर्न पाउन सक्ने अवस्था हो। उदाहरणका लागि ट्राफिक नियम उल्लघंन गर्नेलाई प्रहरीले आफ्नो नियन्त्रणमा लिनुअघि अवस्था हेरी बल प्रयोग गर्न सक्छ। तर, नियन्त्रणमा लिएपछि वैयक्तिक मर्यादाको सम्मान गर्दै कानुनी कारबाही अगाडि बढाउनुपर्छ। त्यसैगरी कानुनी शासनमा समान र निष्पक्ष व्यवहारको आवश्यकता पर्छ। हाम्रा अड्डा, अदालत र सार्वजनिक संस्थामा यसको सर्वदा अभाव देखिन्छ। मुलुकी प्रशासन गहिरो गरी विभाजित छ। यसको मूल आधार राजनीतिक आस्था हो। कर्मचारी खटनपटनमा अघोषित रूपमा लुट प्रणाली छ। वास्तवमा, मुलुकी प्रशासन इमान, लगन र व्यवसायिकताको आधारमा चल्नुपर्ने हो। यी गुणको अवस्था कमजोर देखिन्छ। सुशासन कायम गर्ने मुख्य दायित्व सरकारको हो। यसको लागि जवाफदेही, पारदर्शी, अनुमानयोग्यता मुख्य सवाल हुन्। यद्यपि यी सवाललाई नेपालमा सरकारले गरेको कामको आधारमा मूल्यांकन गर्दा मजाकका रूपमा लिएको आभास हुन्छ। वास्तवमा सुशासनको अवस्था राजनीतिक प्रणालीको दूरदृष्टि र इमान मुलुकी प्रशासनको लगन र व्यावसायिकता एवं नागरिकको चेतनाको स्तर र अग्रसरतामा भर पर्छ। स्रोत र साधनको न्यून उत्पादकत्व स्रोत भन्नाले मानव स्रोत हो। मानव स्रोतको शिक्षा, स्वास्थ्य र गतिशीलता बढाउनुपर्छ। यसका लागि उच्च माध्यमिक तहसम्मको शिक्षा निःशुल्क र राज्यको जिम्मेवारीमा रहनुपर्छ। त्यसैगरी आधारभूत रूपको स्वास्थ्य सेवा निःशुल्क एवं सोपश्चातको स्वास्थ्यको अवस्था सुधार गर्न योगदानसहयोगमा आधारित स्वास्थ्य बीमा आवश्यक पर्छ। यसबाहेक प्रत्येक नागरिकले आफू, आफ्नो परिवार र समाज एवं राष्ट्रप्रति गर्व गर्न सक्ने उच्च नैतिक चरित्र प्रदर्शन गर्न सक्नुपर्छ। तर नेपालको सन्दर्भमा आर्थिक उदारीकरणले गर्दा फस्टाएका मूल क्षेत्र शैक्षिक संस्था र स्वास्थ्य व्यवसाय एवं अस्पताल रहे। स्वदेशमा केही हुँदैन र विदेश जानुपर्छ भन्ने मान्यताको विकास भयो। सारमा यसले हाम्रो प्रचुर मानव स्रोतको उत्पादकत्व बढाउन सकिएन। भूमि, पुँजी, प्रविधि जस्ता साधन परिचालनको लागि मानव स्रोतको उपलब्धता, राज्यको आवश्यकता र जनताको विकासप्रतिको आंकाक्षाबीच सामञ्जस्यताको सर्वदा अभाव रह्यो। समग्रमा कृषि, पर्यटन र जलस्रोत जस्ता हाम्रा सम्भावनाका क्षेत्रमा उत्पादनका स्रोत र साधनलाई केन्द्रित गर्न सकिएन। परिणामस्वरूप हाम्रो उत्पादन र उत्पादकत्व बढ्न सकेन। विकास रातारात हुने होइन तर प्रत्येक रात सुत्ने बेलामा हरेकले विकासको सपना देख्ने वातावरण राज्यले सिर्जना गर्नुपर्छ। विकास कूटनीतिमा समन्वय कूटनीतिक केन्द्रका रूपमा कुनै पनि मुलुकमा परराष्ट्र मन्त्रालय रहेको हुन्छ। कूटनीतिक नियोगहरूको भूमिका समेत महत्वपूर्ण हुनेछ। तर नेपालको सन्दर्भ फरक छ। विकास कूटनीतिको सन्दर्भमा परराष्ट्र मन्त्रालय र यसअन्तर्गतका नियोगसहितको समुच्च योगदान नगण्य छ। विकास कूटनीतिको मूल काम अर्थ मन्त्रालय अन्तर्राष्ट्रिय सहयोग समन्वय महाशाखाले गर्छ। यद्यपि उक्त महाशाखामा कार्य गर्ने राष्ट्रसेवकले कूटनीतिक दर्जा पाउँदैनन् र उक्त महाशाखाको परराष्ट्र मन्त्रालयसँगको समन्वय अत्यन्तै न्यून छ। विकास कूटनीतिको सन्दर्भमा मूल सवाल हाम्रो राष्ट्रिय स्वार्थ के हो र द्विपक्षीय वा बहुपक्षीय कूटनीतिमध्ये कुन वा दुवै कुन हदसम्म परिचालन गर्दा हाम्रो राष्ट्रिय स्वार्थ पूरा गर्न सकिन्छ भन्नेमा प्रष्टता नै छैन। जसो जसो पुरेत बाजे, उसै उसै स्वाहा भनेजस्तो दाताको इशारामा वैदेशिक सहायता परिचालन हुँदा यसले अपेक्षित प्रतिफल नदिनु स्वाभाविक हो। विकासका लागि राजनीतिक बहस प्रजातान्त्रिक शासन प्रणालीमा प्रजातन्त्रलाई दुई रूपमा बुझिन्छः मतपत्रको प्रजातन्त्र र बहसको प्रजातन्त्र। मतपत्रको प्रजातन्त्र निर्वाचनका बेला नागरिकले आफ्नो मताधिकारमतदानमार्फत व्यक्त गर्छन्। बहसको प्रजातन्त्र सधैं चलिरहनुपर्छ। हामीकहाँ विकासका लागि पर्याप्त बहस नै हुँदैन। यो बहस राजनीतिक दलका चुनावी घोषणापत्रमार्फत गरिँदै आएका पनि हुन्। धेरै जनताले यी घोषणापत्र पढेकै हुँदैनन् राजनीतिक प्रशिक्षणमार्फत कार्यकर्तामा पुर्याउने प्रयत्न त केही हदसम्म कुनै कुनै दलले गरेका छन्। जब निर्वाचनबाट बनेको सरकारले नीति र कार्यक्रममा चुनावी घोषणापत्रका नगण्य विषय मात्र समेट्छन्, ती प्रशिक्षण सुन्ने कार्यकर्ता र बहस सुन्ने जनता निराश हुन थाल्छन्। चरम निराशा त्यतिबेला हुन्छ जब बजेट भाषणपश्चात अप्रत्याशित रूपमा महँगी बढ्छ। विकासका लागि उठाइने राजनीतिक बहस पानीको फोका जस्तो भएको पाइयो। यस्ता बहसमा दूरदृष्टि र जनताका सपना एवं यथार्थको संयोजन व्यक्त हुनु पर्दथ्यो। विकास रातारात हुने होइन। तर प्रत्येक रातमा सुत्ने बेलामा प्रत्येक व्यक्तिले विकासको सपना देख्ने वातावरण राज्यले सिर्जना गर्नुपर्छ। यथार्थमा प्रत्येक व्यक्तिले प्रत्येक क्षणमा गौरव गर्नलायक प्रगतिशील अनुभव गर्न पाउने अवस्था नै विकास हो। अतः यस लेखमा उठाइएका शासन, प्रशासन एवं सुशासन, स्रोत र साधनको उत्पादकत्व अभिवृद्धि, विकास कूटनीति र विकासका लागि राजनीतिक बहसले राज्य र नागरिकका आवश्यकता र आकांक्षा पूरा गर्नेतर्फ अग्रसर हुनु आवश्यक छ। रेग्मी राष्ट्रिय योजना आयोगका उपसचिव हुन्।"
साफ यू१८ महिला फुटबल : समूह विजेता बन्ने दाउ,"काठमाडौं : यसअघि नै सेमिफाइनलको यात्रा तय गरिसकेको नेपालले भुटानमा जारी दक्षिण एसियाली फुटबल महासंघ (साफ) यू१८ महिला फुटबल च्याम्पियनसिपको समूहगत चरणको आफ्नो अन्तिम खेलमा मंगलबार बलियो प्रतिद्वन्द्वी बंगलादेशसँग प्रतिस्पर्धा गर्दैछ । नेपालले यो खेलमा जित निकाल्दै समूह ए को विजेता बन्ने लक्ष्य लिएको छ । यद्यपि नेपाललाई आफ्नो उद्देश्य पूरा गर्न सहज भने पक्कै हुने छैन । बंगलादेश प्रतियोगिताको उपाधि दाबेदार टोली हो । जारी प्रतियोगितामा गरेको प्रदर्शनको आधारमा पनि बंगलादेश नेपालभन्दा बलियो देखिएको छ । समूह एअन्तर्गतको पहिलो खेलमा नेपालले पाकिस्तानलाई १२० गोलले पराजित गर्दा आइतबार भएको खेलमा बंगलादेशले त्यही पाकिस्तानविरुद्ध १७० गोलको भारी अन्तरले हराएको थियो । त्यसैले नेपाललाई समूह एको विजेता टोली बन्न बंगलादेशविरुद्ध कुनै पनि अवस्थामा जित आवश्यक छ । नेपाली टोली पराजित भए वा बराबरीको नतिजा निकाले बंगलादेश नै समूह एको विजेता बन्नेछ । त्यसैले नेपालले आफ्नो अन्तिम खेलमा बंगलादेशविरुद्ध जितको रणनीति बनाएको हो । यो खेलको जितले प्रतियोगिताको बाँकी खेलमा नेपाली टोलीको मनोबल थप उच्च बन्नेछ । साफले पहिलो पटक आयोजना गरेको यो प्रतियोगिताको उपाधि उचाल्ने सम्भावना पनि नेपालको बलियो बन्नेछ । बंगलादेशविरुद्ध जित हात पार्न नेपाली टोलीले हरेक क्षेत्रमा सशक्त प्रदर्शन गर्नु आवश्यक छ । प्रतियोगितामा बंगलादेशको मिडफिल्ड र आक्रमण निकै सशक्त देखिएको छ । त्यसैले नेपाली मिडफिल्ड र स्ट्राइकरले बंगलादेशको रक्षापंक्तिलाई तोड्नु मात्र होइन, उनीहरूको आक्रमणलाई निस्तेज पार्न रक्षापंक्तिले पनि निकै मेहनत गर्नु आवश्यक छ । भुटानको चामलिमिथाङ राष्ट्रिय स्टेडियममा हुने खेल स्थानीय समयअनुसार बेलुका ७ बजे सुरु हुनेछ ।"
बंगबन्धु गोल्ड कप : उपाधि रक्षाको अभियानमा नेपाल,"काठमाडौं : साबिक विजेता नेपालले बंगबन्धु गोल्डकपमा मंगलबार ताजकिस्तानविरुद्ध खेल्दै आफ्नो उपाधि रक्षाको अभियान सुरु गर्दै छ । अन्योलका बीच प्रतियोगिता खेल्न बंगलादेश पुगेको नेपालले मंगलबार समूहगत चरणको आफ्नो पहिलो खेलमा ताजकिस्तानको सामना गर्न लागेको हो । बंगलादेश फुटबल संघले गत वर्ष जितेको उपाधिको पूरा पुरस्कार रकम नदिएपछि प्रतियोगिता खेल्न नजाने अडानमा बसेको अखिल नेपाल फुटबल संघ (एन्फा) ले अन्तिम समयमा सहभागी हुने निर्णय गरेको थियो । बंगलादेशबाट बाँकी रहेको रकम २५ हजार डलर प्राप्त भएपछि एन्फाले प्रतियोगितामा आफ्नो राष्ट्रिय टोली पठाउने निर्णय गरेको थियो । सोही कारण नेपाली टोलीले प्रतियोगिताका लागि लामो समयको तयारीसमेत गर्न पाएको छैन । नेपाली टोली बंगलादेश जानुअघि मुस्किलले एक साताको बन्द प्रशिक्षणमा बसेको थियो । यद्यपि, नेपाली टोलीले प्रतियोगितामा उपाधि रक्षा गर्ने रणनीति सार्वजनिक गरेको छ । सहभागी हुनेनहुने अन्योलका बीच हामी चारपाँच दिनको तयारीमा यहाँ आएका छौं, नेपाली राष्ट्रिय टोलीका अन्तरिम प्रशिक्षक बालगोपाल महर्जनले भने, यद्यपि हामी प्रतियोगिताको साबिक विजेता टोली हौं । प्रतियोगिताका लागि हामीले योजना बनाइसकेका छौं । त्यहीअनुसार खेल्ने छौं । नेपाली टोलीले पछिल्लो केही समययता निरन्तर अन्तर्राष्ट्रिय प्रतियोगिता खेलिरहेकाले छोटो अवधिको तयारीमा पनि प्रशिक्षक महर्जन राम्रो प्रदर्शन हुनेमा आशावादी देखिएका छन् । नेपाली टोलीले गत अगस्ट र सेप्टेम्बरमा इन्डोनेसियामा भएको एसियाली खेलकुद र त्यसपछि बंगलादेशमा भएको साफ च्याम्पियनसिप खेलेको थियो । सो दुई प्रतियोगितामा सहभागी भएका खेलाडीहरू नै टोलीमा समावेश छन् । एक वर्षअघि बहराइनको यू२३ टोलीलाई फाइनलमा ३० गोलले पराजित गर्दै उपाधि जितेको नेपाल त्यही इतिहास दोहोर्याउने उद्देश्यसहित प्रतियोगिताको पहिलो खेलमा ताजकिस्तानको चुनौतीका लागि तयार भएको छ । यद्यपि ताजकिस्तान नेपालका लागि मुस्किल प्रतिद्वन्द्वी रहँदै आएको छ । नेपाल ताजकिस्तानविरुद्ध भएको आफ्नो पछिल्लो दुईमध्ये दुवै खेलमा पराजित छ । त्यसैले नेपाललाई आफ्नो उपाधि रक्षाको अभियानको पहिलो खेल नै मुस्किल देखिएको छ । सन् २०१९ मा हुने एसियाली फुटबल महासंघ (एएफसी) एसिया कप छनोटअन्तर्गत गत वर्ष भएको तेस्रो चरणको छनोटको समूह एफको दुईमध्ये दुवै खेलमा नेपालले ताजकिस्तानसँग पराजय बेहोरेको छ । पहिलो खेलमा २१ गोलले पराजित भएको नेपाल दोस्रो खेलमा ३० गोलले पराजित हुन पुगेको थियो । त्यसैले नेपाललाई ताजकिस्तानविरुद्धको चुनौती पन्छाउँदै अघि बढ्न निक्कै मेहनत गर्नुपर्ने देखिएको छ । प्रशिक्षक महर्जनले ताजकिस्तान बलियो प्रतिद्वन्द्वी रहेको प्रति आफू सजग रहेको बताए । उनले ताजकिस्तानविरुद्ध कम्तीमा एक अंक भए पनि लिएरै छाड्ने बताए । हामीले विगतमा ताजकिस्तानसँग खेलेका छौं । ती खेलको प्रदर्शनलाई विश्लेषण गर्दा पनि हामी ताजकिस्तानसँग सजग हुनुपर्ने अवस्था छ । ताजकिस्तान हामीभन्दा रणनीतिक र प्राविधिक रूपमा पनि बलियो देखिएको छ, प्रशिक्षक महर्जनले भनेका छन्, यद्यपि ताजकिस्तानसँग एक अंक भए पनि खोस्ने छौं ।"
बंगबन्धु गोल्डकप : साविक विजेता नेपाल ताजिकिस्तानसँग पराजित,काठमाडौँः बंगलादेशमा जारी बंगबन्धु गोल्डकप अन्तरगत आफ्नो पहिलो खेलमा साविक विजेता नेपाल ताजिकिस्तानसँग पराजित भएको छ । बंगलादेशको सिलेटस्थित रंगशालामा भएको खेलमा पहिलो र दोस्रो हाफमा ११ गोल खाँदै नेपाल ताजिकिस्तानसँग पराजित भएको हो । समूह ए तर्फको पहिलो खेलमा नेपाल ताजिकिस्तानसँग २० ले पराजित भएको हो । यो पराजयपछि नेपालको सेमिफाइनल यात्रा कठिन भएको छ । ताजिकिस्तानका लागि २० को नतिजा निकाल्ने क्रममा २७ औं मिनटमा फाथुल्लो फाथुलोभले पेनाल्टीबाट गोल गरे । नेपाली खेलाडी अनन्त तामाङले डी बक्सभित्र फल गरेपछि ताजिकिस्तानले पेनाल्टीको पाएको थियो । पेनाल्टीलाई फाथुलोभले सजिलै गोलमा परिणत गरे । त्यस्तै ताजिकिस्तानले अर्को गोल दोस्रो हाफमा गर्यो । उसका लागि खेलको ७० औं मिनेटमा तुरुनोवले हेडबाट गोल गर्दै अग्रता २० मा पुर्याए । ताजिकिस्तानसँग पराजित भएपछि समूह चरणको अन्तिम खेलमा नेपालले शनिबार प्यालेस्टाइनसँग प्रतिस्पर्धा गर्नेछ । यो खेलमा नेपालले जित निकाल्नै पर्छ । नेपालको अघिल्लो चरणको यात्रा बिहीबार ताजिकिस्तान र प्यालेस्टाइनबीच हुने खेलको नतिजामा पनि भर पर्नेछ ।
ताप्लेजुङमा बढ्दो फुटबलमोह,"ताप्लेजुङ : जब पाथीभरा गोल्डकप सुरु हुन्छ, तब सदरमुकाम फुङ्लिङमा मानिसको चहलपहल बढ्न थाल्छ । फुङ्लिङ बजार नजिकै रहेको भानु माविको मैदानमा हुने खेलसँगै लाखेजात्राको मजा लिन गाउँगाउँ र बाहिरी जिल्लाबाट समेत दर्शक भित्रिन्छन् । १५ दिन सञ्चालन हुने जात्रा र १० दिन चल्ने फुटबलकै लागि समय छुट्याएर खेलप्रेमीहरू राष्ट्रिय तथा विदेशी खेलाडीको खेल हेर्न फुङ्लिङमा जम्मा हुन्छन् । उनीहरूको खेलकौशल हेर्छन् । बिहान बेलुका बजारमा मानिसको भीड लाग्छ भने दिउँसो सुनसान देखिन्छ । बजारबाट खेल मैदान पुग्ने आधा दर्जन बाटामा भने खेल हेर्न जानेको ताँती देखिन्छ । संघीय अभ्यासपछि सदरमुकाममा कम हुन थालेको चहलपहल फुटबल प्रतियोगिताका क्रममा ह्वात्तै वृद्धि हुन्छ । बजारका व्यापारीहरू पनि पसल बन्द गरेर फुटबल हेर्न निस्कन्छन् । बाँसको अस्थायी प्याराफिट र स्टेजमा समेत भरिभराउ हुने दर्शक व्यवस्थापन गर्न आयोजकलाई हम्मेहम्मे पर्छ । सिमसिम पानी वा चर्को घामको मौसममा रंगीच्रगी छाताको लोभलाग्दो दृश्य देखिन्छ । दूधे बालक काखमा च्यापेर बसेका महिलादेखि लट्ठीको सहारामा खेल हेर्न आएका वृद्धहरूको उपस्थिति र रूखमा चढेर खेलको अवलोकन गरेका दुर्लभ दृश्य साँच्चिकै मनमोहक हुन्छन् । फुटबलमोह ताप्लेजुङमा धेरै छ, झापा११ का खेलाडी कर्ण लिम्बू भन्छन्, यतिका धेरै दर्शकका सामु खेल्नुको मजै बेग्लै हुन्छ । लिम्बूमात्र होइन, दुई वर्षअघि पहिलोपटक ताप्लेजुङमा खेल्न आएका राष्ट्रिय टोलीका मिडफिल्डर सुजल श्रेष्ठ पनि ताप्लेजुङको जति दर्शकको उपस्थिति र सम्मान अन्यत्र नपाएको बताउँछन् । अग्रज फुटबलर दिलीप राई पनि अन्य पहाडी जिल्लामा हुने प्रतियोगिताभन्दा ताप्लेजुङमा अत्यधिक दर्शक हुने बताउँछन् । बाजागाजासहित मैदानमा उपस्थित हुने दर्शक खेल अवधिभर पूरा जोशका साथ हुटिङ गर्छन् । आफ्नो टिमलाई हौसला बढाउन दर्शकले प्रयोग गर्ने भाषा पनि सभ्य र शिष्ट छ, रेफ्री श्याम दनुवार भन्छन्, हिमालको काखमा आएर फुटबल खेलाउन पाउँदा गर्व महसुस हुन्छ । लाखेजात्राका अवसरमा बर्सेनि खेलाइने फुटबल २०२९ सालदेखि खेलाउन थालिएको प्रतियोगिताको चर्चा पछिल्लो समय चुलिँदो छ । उ बेला धान रोप्ने खेतझैं हिलाम्मे हुन्थ्यो, पुराना खेलाडी यादव श्रेष्ठ सम्झन्छन्, हिलोमा गोल हान्थे । खुट्टाले विपक्षी खेलाडीको खुट्टामा लाग्थ्यो । खेल्ने खेल्दै गर्थे, हिलो पसेर आँखा मिच्ने मिच्दै गर्थे । अर्का खेलाडी दिलीप पतंवा विगतको स्मरण गर्दै भन्छन्, हिलोमै बल गाडिन्थ्यो, टेक्निकलभन्दा बलले पेलेर खेलिन्थ्यो । पतंवाका अनुसार दिनभरि फुटबल खेल्ने र बेलुकी लिम्बू समुदायको धाननाचमा जाने चलन थियो । फुटबल राम्रो खेल्ने खेलाडी सोल्टिनीको नजरमा पर्थे, उनले भने, खेलाडीको खेलको चर्चा हुन्थ्यो भने सोल्टिनीको रूपको । समय बदलिएको छ । तर, फुटबलमोह भने अहिले पनि उस्तै छ । गाउँका दर्शक पहिले पैदल हिँडेर प्रतियोगिता स्थल पुग्थे । अहिले गाडी चढेर । मैदानको स्तरोन्नति गरेर ग्रेड मिलाइएको छ । अब हिलोमा खेल्नु पर्दैन, पाथीभरा गोल्डकप सञ्चालन समितिका अध्यक्ष मोती पतंवा भन्छन्, अझै पनि हाम्रो ध्यान खेल मैदानलाई स्तरीय बनाउनेमै छ । सुरुमा देउमान मेमोरियल रनिङ कप र त्यसपछि कञ्चनजंघा च्यालेन्ज कप हुँदै अहिले पाथीभरा गोल्डकप भएको छ । प्रसिद्ध तीर्थस्थल पाथीभराको प्रचार गर्ने उद्देश्यले पाथीभरा गोल्डकप नामकरण गरिएको समितिका सचिव लक्ष्मी काफ्ले बताउँछन् । आयोजकले पुरस्कार राशि पनि वृद्धि गर्दै लगेका छन् । यस वर्ष भदौ दोस्रो सातामा सञ्चालन भएको तेस्रो संस्करणको प्रतियोगितामा नेपाल र भारतका गरी १० टोली सहभागी थिए । रेड स्टार क्लब झापाले उपाधिसहित तीन लाख नगद, दुई तोला सुन र पाँच किलो चाँदी जडित कप पुरस्कार पायो । खेल हेर्न आएका दर्शकले काटेको टिकटबाट मात्रै १४ लाखभन्दा बढी रकम संकलन भएको समितिका सहसचिव भूपेन गुरुङले बताए । फाइनलमा दुई सय, सेमिफाइनलमा एक सय ५० र अन्य खेलमा एक सय टिकट शुल्क राखिएको थियो । दर्शकले टिकट शुल्क महँगो र प्याराफिट साँघुरो भएको गुनासो गरेका छन् । मुलुककै चर्चित क्लब र खेलाडीले आफ्नै घरआँगनमा फुटबल खेलेको प्रत्यक्ष हेर्ने रहर कसलाई नहोला र ? स्थानीय नवीन सुब्बा भन्छन्, टिकट शुल्क बढी भयो, शुल्कअनुसार खेलमैदान र बसेर हेर्ने ठाउँ भएन । खेल सञ्चालनका लागि छुट्टै मैदान नहुँदा विद्यालयको मैदानमा भर पर्नु परेको जिल्ला फुटबल संघका महासचिव विश्व नाल्वो बताउँछन् । जिल्लाकै प्रतिष्ठासँग जोडिएको पाथीभरा गोल्डकपलाई सभ्य र उत्कृष्ट बनाउन पहिलो आवश्यकता नै व्यवस्थित खेल मैदान हो, नाल्वोले भने, रंगशाला निर्माणका लागि स्थानीय, प्रदेश र संघीय तीनै तहका सरकारले ध्यान दिनुपर्छ ।"
फुटबल नै नबुझेको रेफ्रीका कारण हार्यौं',"विराटनगर : भारतको आगरामा आयोजित एसियन यू१८ च्याम्पियनसिप फुटबल प्रतियोगितामा सहभागी भएर नेपाली टोली स्वदेश फर्किएको छ । प्रतियोगिताको ४६औं संस्करण सकिँदा पहिलोपटक सहभागी भएको नेपाली टोली आइतबार राति विराटनगर आइपुगेको हो । प्रतियोगितामा सहभागी हुन् २० खेलाडीसहित २८ सदस्यीय टोली असोज ४ गते भारत गएको थियो । प्रतियोगितामा नेपाल छैटौं बनेर फर्किएको हो । नेपाली टोलीका व्यवस्थापक एवं अखिल नेपाल फुटबल संघ (एन्फा)का केन्द्रीय सदस्य रूपेश अधिकारीले उपाधि रक्षा गर्ने प्रबल सम्भावना हुँदाहुँदै पनि आयोजकको कमजोरीका कारण नेपाली टोली पछि परेको बताए । पहिलोपटक सहभागी भएका कारण पनि यो छैटौं स्थानलाई राम्रै उपलब्धिका रूपमा लिएका छौं, सोमबार आयोजित पत्रकार सम्मेलनमा अधिकारीले भने । उनले अन्य राष्ट्रका टोली सबै हिसाबमा मजबुत रहेको प्रतिक्रिया दिए । अधिकारीले आयोजकले रेफ्री छनोटमा ध्यान पुर्याउन नसक्दा नेपाली टोलीलाई घाटा लागेको पनि बताए । हामी पनि एक हिसाबको तयारी गरेर गएका थियौं । अन्य टोली ठूलो तयारीका साथ आएका रहेछन्, उनले भने, तर आयोजकले फुटबल बुझ्दै नबुझेका रेफ्री छनोट गरेका कारण हामीले उपाधिबाट वञ्चित हुनु पर्यो । यसलाई हामीले आयोजकको कमजोरीका रूपमा लिएका छौं । अधिकारीले खेलका क्रममा रेफ्रीले दिएका थुप्रै निर्णयप्रति आपत्ति जनाउँदै आयोजकलाई प्रतियोगितामा सहभागी अन्य देशले पनि यस विषयमा गुनासो पोखेको बताए । थाइल्यान्ड, इन्डोनेसिया, भारत, चीनजस्ता बलिया टोलीसँग पनि नेपालले उत्कृष्ट प्रदर्शन गरेको थियो, उनले भने, तर, हामीले रेफ्रीको गलत निर्णयको सिकार बन्नु पर्यो । प्रतियोगिताका लागि अन्य देशले गरेको तयारी नेपालको भन्दा धेरै उत्कृष्ट रहेको पनि उनले बताए । अधिकारीले प्रतियोगितामा सहभागीमध्ये थाइल्यान्ड, इन्डोनेसिया र चीनसँग मैत्रीपूर्ण खेलका लागि आफूहरूले तयारी थालेको जानकारी पनि दिए । प्रतियोगिताका लागि आयोजकले प्रत्येक देशबाट फिफा रेफ्री मगाएको थियो । तर, नेपालबाट मात्रै फिफा रेफ्री गएको पायौं । अरू देशबाट फिफा रेफ्री नै आएका थिएनन्, नेपाली टोलीका मुख्य प्रशिक्षक चेतनारायण श्रेष्ठले भने । उनले विज्ञ रेफ्रीले प्रतियोगिता खेलाउनुपर्नेमा आयोजक त्यसमा चुकेको प्रतिक्रिया दिए । हामीले थाइल्यान्ड र इन्डोनेसियासँगको खेल रेफ्रीकै गलत निर्णयका कारण गुमाउनु पर्यो, उनले भने, नेपालले डिबक्सबाहिर फल गर्दा पनि विपक्षीलाई पेनाल्टीको अवसर दिइयो तर अरूले डिबक्सभित्र फल गर्दासमेत नेपाललाई भने फ्रिकिक प्रहारको अवसर मात्र दिइयो । नेपाली टोलीका कप्तान दिनेश हेन्जनले प्रतियोगितामा आफूहरूले सोचेभन्दा राम्रो प्रदर्शन गरेको बताए । सबै टिमसँगको खेल निकै प्रतिस्पर्धात्मक थियो, उनले भने, हामीले अन्तर्राष्ट्रिय प्रतियोगिताको अनुभव हासिल गर्ने मौका पनि पायौं । प्रतियोगितामा नेपालसहित थाइल्यान्ड, इन्डोनेसिया, दक्षिण कोरिया, मलेसिया, आयोजक भारत, चीन, श्रीलंका, भुटान र अफगानिस्तानले सहभागिता जनाएका थिए । प्रतियोगितामा थाइल्यान्ड विजेता र इन्डोनेसिया उपविजेता बने ।"
बंगबन्धु गोल्डकप : पहिलो हाफमा पछि पर्यो नेपाल,काठमाडौँ : बंगलादेशमा जारी बंगबन्धु गोल्डकप फुटबल प्रतियोगिता अन्तर्गत ताजिकिस्तानविरुद्धको खेलमा डिफेन्डिङ च्याम्पियन नेपाल पहिलो हाफमै पछि परेको छ। नेपालले २७ औँ मिनेटमा पेनाल्टीबाट गोल खाएको हो । अघिल्लो पटक नेपालले बहराइनलाई पराजित गर्दै ५० हजार डलरसहित उपाधि उचालेको थियो । सिलेटस्थित रंगशालामा स्थानीय समयअनुसार साँझ ६ : ३० बजेपछि खेल भइरहेको छ । डिफेन्डिङ च्याम्पियन भएकाले नेपालले स्पष्ट जितसहित अघिल्लो चरणको खोजीमा हुनेछ । नेपाल रहेको समूह ए मा ताजिकिस्तान र प्यालेस्टाइन रहेका छन् । ६ अक्टोवरमा प्यालेस्टाइनसँग खेल्नेछ । हरेक समूहका शीर्ष दुई टोलीले सेमिफाइनलमा स्थान स्थान बनाउने छ ।
एनभीए महिला भलिबल : दुई पुलिस सेमीफाइलनमा,"काठमाडौं : विभागीय टोलीहरू एपीएफ र नेपाल पुलिस क्लब आधी आवाधी एनभीए महिला भलिबल प्रतियोगिताको सेमिफाइनल प्रवेश गरेका छन्। सोमबार भएको समूहगत चरणको अन्तिम खेलमा एपीएफले पोखरा पिंकेजलाई पराजित गरेसँगै दुवै पुलिस टोली प्रतियोगिताको अन्तिम चारमा पुगेका हुन्। त्रिपुरेश्वरस्थित राष्ट्रिय खेलकुद परिषद् (राखेप) को कभर्ड हलमा भएको खेलमा एपीएफले पोखरा पिंकेजलाई ३० को सोझो सेटमा पराजित गर्यो। एपीएफले पोखराविरुद्ध २५१३, २५११, २५१५ ले जित निकालेको थियो। यससँगै प्रतियोगिताको सेमिफाइनल समीकरण पनि पूरा भएको छ। समूह बीबाट दुईमध्ये दुवै खेलमा जित हात पारेको एपीएफ विजेता तथा एक खेलमा जित हात पारेको पुलिस उपविजेता बन्दै प्रतियोगिताको अन्तिम चारमा पुगेको छ। यस्तै समूह एबाट चितवन टाइगर्स विजेता र न्यु डायमन्ड क्लब उपविजेता बन्दै प्रतियोगिताको अन्तिम चारमा पुगेको छ। सोमबार नै भएको खेलमा न्यु डायमन्डलाई २५१९, २७२९, २५१९, २८२६ ले पराजित गर्दै चितवन समूह एको विजेता टोली बनेको हो। सेमिफाइनलमा समूह एको विजेता टोली चितवन टाइगर्सले समूह बीको उपविजेता टोली नेपाल पुलिस क्लब र समूह एको उपविजेता टोली न्यु डायमन्डले समूह बीको विजेता टोली एपीएफसँग प्रतिस्पर्धा गर्नेछ। नेपाली भलिबल इतिहासमै सर्वाधिक पुरस्कार राशिको यो प्रतियोगिताको विजेता टोलीले ६ लाख प्राप्त गर्नेछ। त्यस्तै उपविजेता टोलीले तीन लाख तथा तेस्रो हुने टोलीले एक लाख ५० हजार प्राप्त गर्नेछ। प्रतियोगिताको उत्कृष्ट खेलाडीले एक थान स्कुटर र नगद ५० हजारबाट सम्मानित हुनेछन्।"
चेस ओलम्पियाड : उपाधि दौडमा पुरुष टोली,जर्जिया : जर्जियामा जारी ४३औं चेस ओलम्पियाडमा नेपालको पुरुष टोलीले आफ्नो उत्कृष्ट प्रदर्शन जारी राखेको छ । शनिबार एक दिनको विश्रामपछि आइतबार राति खेलिएको खेलमा नेपालले आफूभन्दा तीन स्थानमाथि रहेको श्रीलंकालाई २५१५ अंकले हरायो । छैटौं चरणको जितसँगै नेपालले कुल आठ अंक बनाएको छ । चेस ओलम्पियाडमा नेपालको यो हालसम्मकै उत्कृष्ट नतिजा हो । नेपालले आगामी खेलमा यही लयलाई निरन्तरता दिए पदकको सम्भावना बलियो बन्ने निश्चित छ । नेपाल पुरुषतर्फ ३५ देश सम्मिलित समूह डी को शीर्ष स्थानमा छ । नेपालका रिजेन्द्रराज भण्डारीले उत्कृष्ट प्रदर्शन गरिरहेका छन् । वरीयतामा एक सय १८औं स्थानमा रहेको नेपालले एक सय १५औं वरीयताको श्रीलंकामाथि जित निकाल्दा रिजेन्द्र र नेपाल च्याम्पियन मदनकृष्ण कायस्थले जित हात पारेका थिए । रिजेन्द्रले २१२१ रेटेड खेलाडी लसुरा अलाहाकनलाई पराजित गरे । मदनकृष्णले भने २१३९ रेटेड खलाडी निपुन पियुमन्थालाई हराए । रिजेन्द्रले ३६औं चालमा लसुरालाई निराश बनाएका थिए । उनले ६ खेलमा चार जित हात पारेका छन् । व्यक्तिगत ४५ अंक बनाइसकेका रिजेन्द्र फिडे मास्टरको उपाधितर्फ पनि उन्मुख बनेका छन् । मदनकृष्णले भने ४६औं चालमा श्रीलंकाली खेलाडीलाई खेल त्याग्न बाध्य बनाएका थिए । अर्को खेलमा विवेक थिङले जीएम एच तिलकरत्नेसँग बराबरी खेले भने रूपेश जैसवाल श्रीलंकाका सञ्जुला मिनुलसँग पराजित भएका थिए । सातौं चरणको खेलमा नेपालले आफूभन्दा धेरै बलियो प्रतिद्वन्द्वी इटालीसँग प्रतिस्पर्धा गर्नेछ । इटाली वरीयताको ३४औं स्थानमा छ । इटालियन टोलीमा तीनजना जीएम छन् । यसैगरी महिलातर्फ छैटौं चरणको खेलमा नेपालले प्यालेस्टाइनसँग २२ को बराबरी खेल्दै अंक बाँडेको छ । महिलामा त्यति जम्न नसकेको नेपालका लागि छैटौं चरणमा मोनालिसा खम्बु र सुजना लोहनीले जित निकाले । सिन्दिरा जोशी र खुश्बु थापा पराजित भए । सातौं चरणको खेलमा नेपाली महिला टोलीले आफूभन्दा बलियो टोली सुरिनामसँग प्रतिस्पर्धा गर्नेछ ।

शीर्षक,विवरण
कसले सुधार्छ कांग्रेस ?,"राजनीतिक पार्टीहरू बहुदलीय व्यवस्थाका अभिन्न अंग हुन्। राजनीतिक पार्टी सार्वजनिक संस्था मानिने भएकाले हमेशा जनमानसको निगरानीमा हुन्छन्। त्यसैले जनमानसले कुनै पनि पार्टीमा संकट आइपर्दा त्यसको मूल नेतृत्वले के गरिरहेको छ भनेर हेरिरहेका हुन्छन्। प्रायः पार्टीमा संकट आइपर्दा मौजुदा नेतृत्वले वैकल्पिक नेतृत्वको आशा जनमानसमा दिलाएको हुन्छ। नेपाली कांग्रेस अहिले संकटबाट गुज्रिरहेको सर्वविदित तथ्यजस्तै भएको छ। यो आलेख कांग्रेस पार्टीले स्थापनाकालदेखि नै आन्तरिक संकटबाट पार हुन के कस्ता कार्य गरेको थियो भन्ने चर्चा गर्दै त्यही आलोकमा अब के गर्दा उपयुक्त हुन्छ भन्नेमा केन्द्रित रहनेछ। सबै संस्थाका आआफ्नै रणनीति र कार्यनीति हुन्छन्। आफ्नो उद्देश्य पूर्तिका लागि त्यस्तो गरिन्छ। संस्थाको नेतृत्वकर्तामा उद्देश्य प्राप्तिका लागि चातुर्य र नेतृत्व कौशल हुँदाका बखतमा रणनीति र कार्यनीतिप्रति सजग र सचेत रहन्छन्। तर, जब नेतृत्वकर्ताले संस्थाको उद्देश्यलाई भन्दा आफ्नो निहित उद्देश्य र कुण्ठालाई प्रधान ठान्छ तब संस्थाको भविष्य नै धरापमा पर्छ। संस्थाको संकटलाई व्यक्तिगत कुण्ठाभन्दा माथिबाट सोच्ने हो भने जस्तोसुकै संकट पनि पार लाग्छन्। शेरबहादुर देउवा नेतृत्वको कांग्रेस अहिले यस्तै संकटबाट गुज्रिरहेको छ। कांग्रेसका संस्थापक नेताले कसरी दूरगामी महत्वलाई ध्यान दिँदै चलायमान हुन्थे भन्ने जान्न इतिहासका ठेली वा राजनीतिक पुस्तक पल्टाउनै पर्दैन। कांग्रेस पार्टी सात दशक पार गर्दै गर्दा आफैंमा प्रौढ भएको छ। यसका सदस्य र नेतृत्वले वर्तमान समयका चुनौती सामना गर्न नवीन सोचसाथ आफ्नै इतिहास खोतले मात्र पुग्छ। मातृका कम्प्लेक्स नेपाली कांग्रेसको माउ संस्था नेपाली राष्ट्रिय कांग्रेस स्थापना गर्दा प्रजा परिषद्का अध्यक्ष टंकप्रसाद आचार्यलाई अध्यक्ष बनाइएको थियो। बीपी कोइराला कार्यवाहक अध्यक्ष बनेका थिए। घरेलु राजनीतिमा पार्टीको स्वीकार्यता फराकिलो होस् भनेर यस्तो गरिएको थियो। अरूलाई आदर र सम्मान गर्नेले मात्र आदर र सम्मान पाउँछ। कांग्रेस नेतृत्वले स्थापनाकालमा त्यो तहको उदार निर्णय गरेको थियो। बीपी कोइरालाले आफूलाई भन्दा संगठनको उद्देश्यलाई केन्द्रमा राखेर रणनीति र कार्यनीति अख्तियार गर्थे। सुवर्ण शमशेर नेतृत्वको नेपाल प्रजातन्त्र कांग्रेससँग नेपाली राष्ट्रिय कांग्रेसको एकता गरेर नेपाली कांग्रेस घोषणा गर्दासमेत त्यो भाव प्रस्ट देखिन्छ। मातृकाप्रसाद कोइराला त्यही कारणले नेपाली कांग्रेसको अध्यक्ष बने। मातृका सभापति भए पनि पार्टीको आत्मा भने बीपीसँगै थियो। मातृका प्राविधिक कारणले मात्र सभापति बन्न पुगेका थिए। यो कुरा इतिहासले सिद्ध गरिसक्यो। मातृका स्वयंले यो कुरा आफ्नो आत्मकथा अ रोल इन रिभोलुसन मा स्विकारेका छन्। त्यो पुस्तक मूलतः अंग्रेजीमा भए पनि त्यसको अनुसूचीमा मातृकाले लेखेको वीर विश्वेश्वर जिन्दावाद शीर्षकको छोटो लेखमा मातृकाको आफ्नो भाइ बीपी र उनको राजनीति र जीवनको उद्देश्यबीचको अन्तर, त्यसले उनीहरूको रणनीति र कार्यनीतिमा ल्याएको प्रभाव अनि नेपाली जनमानसमा बीपी र उनको स्थानमा पर्न गएको भेदको अन्तरलाई अन्तरहृदयबाट मुखरित गर्दै स्विकारेका छन्। २००८ सालमा मोहनशम्शेर नेतृत्वको अन्तरिम सरकारको पतनलगत्तै प्रधानमन्त्री बन्ने दौडमा मातृकाले बाजी मारे। मातृकाको पल्लाभारि हुनुमा जनमत र क्रान्तिकारी भावना भन्दा राज इच्छा र अरू चलखेल कारक थिए। मातृकाले सरकारको नेतृत्व गरेपछि पार्टी उद्देश्यभन्दा राज इच्छा अनुसार कार्य गर्न थाले। कुनै पनि व्यक्ति पार्टीको उद्देश्यभन्दा ठूलो बन्न सक्दैन। चाहे ऊ प्रधानमन्त्री वा पार्टी सभापति नै किन नबनोस्। त्यसैले नै मातृका पार्टीबाट किनारा लागे। मातृका किनारा लागे पनि बीपीको प्रधानमन्त्री बन्ने इच्छा भने अधुरै रह्यो। उदार सुवर्ण न बीपी स्वयं प्रधानमन्त्री भए न कांग्रेसको पोल्टामै प्रधानमन्त्री पद आयो। बीपी संकटमा परे। उनले आफ्नो व्यक्तिगत संकटलाई पार्टीको संकटका रूपमा हेरेनन्। आफ्नो इच्छाकुण्ठा पूरा हुन नपाउँदा पार्टीलाई नै बन्धक बनाउने कुचेष्टा बीपीले गरेनन्। उनले निजी संकटभन्दा पार्टीको संकटलाई प्रधान देखे। पार्टीको संकटमोचनका लागि उनले २००९ सालमा जनकपुर अधिवेशनबाट निर्वाचनमार्पत प्राप्त पार्टी सभापतिको पद २०१२ सालमा वीरगन्ज अधिवेशनबाट सहर्ष सुवर्ण शम्शेरलाई सुम्पिए। ०१२ सालमा नेपाली कांग्रेसले समाजवादी घोषणापत्र जारी गर्यो। सो घोषणापत्रसँगै कांग्रेस एक समाजवादी पार्टीको रूपमा परिचित हुन थाल्यो। नेपालएसियन सोसियलिस्ट कन्फेरेन्सको सदस्य बनेपछि पार्टीको अन्तर्राष्ट्रिय उचाइ र घरेलु स्वीकार्यता एकैपटक बढ्यो। समाजवाद कांग्रेसको ब्रान्ड बन्यो। त्यो ब्रान्ड अहिलेसम्म कायम छ। ०१२ सालभन्दा अगाडि कांग्रेसको दस्ताबेजमा समाजवाद शब्दको स्पष्ट उल्लेख भएको पाइँदैन। त्यसैले २०१२ साल नेपाली कांग्रेसको इतिहासमा एउटा टर्निङ प्वाइन्ट बन्न पुग्यो। बीपीले वीरगन्ज अधिवेशनको घोषणापत्र आफैंले तयार गरे तर पार्टी सभापति भने तत्कालीन अवस्थाका सबैभन्दा ठूला जमिन्दारमध्येका एक सुवर्ण सम्शेरलाई बनाए। जमिन्दारहरू समाजवाद शब्द देखि तर्सन्थे। तर, जमिन्दारविरोधी नीति पारित गर्दा जमिन्दारलाई नै सभापति बनाएर बीपीले आफ्नो नेतृत्व कौशल देखाए। पार्टीको उद्देश्य प्राप्तिका लागि बीपीको त्यो सोच र त्याग साँच्चिकै लोभलाग्दो थियो। मूल नेतृत्व आफू कतिबेला अगाडि र कतिबेला पछाडि उभिने भन्नेबारे प्रस्ट भएकाले त्यो सम्भव भएको थियो। राजा महेन्द्रले संविधानसभाबाट संविधान जारी गर्न तदारुकता देखाउन छाडेर मनपरी शैलीमा सरकार गठन, विघटनको खेलमा लागे। सडकबाट सशक्त आन्दोलनबिना राजाले निर्वाचन घोषणा गर्ने सम्भावना नदेखिएपछि नेपाली कांग्रेसभित्रै सशक्त रूपमा प्रस्तुत हुनुपर्ने बोध हुन थाल्यो। परिणाम, बीपीले पार्टीको विशेष अधिवेशन आह्वान गरे। ०१४ सालमा विराटनगरमा कांग्रेस पार्टीको विशेष अधिवेशन भयो, सुवर्णले पार्टी सभापतिको ताज बीपीलाई नै दिए। उनले मातृका कोइरालाले जस्तो पार्टी तोड्नेफोड्ने काम गरेनन्। उनलाई नयाँ पार्टी खोल्न सबै चिज पुग्थ्यो, धन, दौलत, राजाका समर्थन, अन्तर्राष्ट्रिय साथ। एउटै कमी थियो, बीपीको जस्तो चामत्कारिक व्यक्तित्व उनको थिएन। सुवर्ण आफ्नो कमजोरीबारे सधैँ सचेत थिए। अरूका अगाडि अग्लो भए पनि बीपीका अगाडि उनी होचा देखिन्थे। सुवर्णको यही अन्तज्र्ञानका कारण बीपीसँगको उनको मित्रता र कांग्रेस पार्टीको एकतामा कहिल्यै तलमाथि भएन। नेपाली कांग्रेसले तत्कालीन राजनीतिक परिस्थितिको विश्लेषण गर्यो २००७ सालको क्रान्तिको कार्यभार पूरा भएको छैन राजा त्यसप्रति इमानदार छैनन्। निर्वाचन नगरी क्रान्तिको कार्यभार हुँदैन। बाँकी पार्टी र राजा समेत निर्वाचन चाहँदैनन्। त्यसैले निर्वाचन नभएसम्म क्रान्तिको कार्यभार पूरा नहुने निष्कर्षमा कांग्रेस पुग्यो। पार्टीले कार्यनीतिमा बदलाव ल्यायो। व्यक्तिगत रूपमा बीपी प्रधानमन्त्री बन्न चाहन्थे। तर, राजाको मुड बुझेपछि उनले प्रधानमन्त्री बन्ने रहर त्यागे र सुवर्णशम्शेरलाई मन्त्रिपरिषद्को अध्यक्ष बनाउन तयार भए। बीपीले यस्तो कार्यनीति बनाउँदा उनको मनोकांक्षामा आघात पक्कै पर्यो होला तर पार्टीको उद्देश्य प्राप्ति सुनिश्चित भयो। बीपीले जोखिम मोल्ने र सदासयता प्रकट गर्ने काम एकैपटक गरे। झट्ट हेर्दा प्रधानमन्त्री पद ठूलो हो तर पार्टी उद्देश्यभन्दा त्यो पद ठूलो होइन भन्ने बीपीले सिद्ध गरे। सुवर्ण नेतृत्वको सरकारको पालामा नेपालको संविधान २०१५ जारी भयो। भलै त्यो संविधान जननिर्वाचित प्रतिनिधिले लेखेका थिएनन्। सुवर्णले निर्वाचन गर्ने सरकारको नेतृत्व गरे, बीपीले पार्टीको। बीपीकै नेतृत्वमा कांग्रेसले दुईतिहाइ सिट प्राप्त गर्यो र कांग्रेसले इतिहासमै पहिलो जननिर्वाचित सरकार गठन गर्यो। यसरी २००७ सालको क्रान्तिको कार्यभार र पार्टीको उद्देश्य प्राप्त गर्ने लक्ष्य नजिक नेपाली कांग्रेस पुग्यो। यसपालि सुवर्णशम्शरले महानता देखाए। मन्त्रिपरिषद््को अध्यक्ष भइसकेका उनले कुनै कुण्ठा पालेनन्। बीपी नेतृत्वको सरकारमा उपप्रधानमन्त्री बन्न राजी भए। यो उनको पदलोलुपता नभएर विनयशीलता थियो। राजाका समर्थन सुवर्णलाई भए पनि प्रधानमन्त्री पदमा जनादेशको हकदार बीपी नै हुन् भन्ने राम्रो हेक्का सुवर्णशम्शेरलाई थियो। समावेशीताको बहस नै नभएको बेला बीपीले इतिहासमै पहिलोपटक समावेशी सरकार बनाए। बीपी नेतृत्वको कांग्रेस सरकारले नेपाललाई समाजवादी दिशामा अगाडि बढाउन बिर्ता उन्मूलन, वनजंगलको राष्ट्रियकरण, करप्रणालीको सुरुवातजस्ता आमूल परिवर्तनकारी कार्य अगाडि बढाए। सामन्तवादका नाइके राजालाई त्यो सह्य भएन। राजाले प्रजातन्त्रका गला निमोठे। फलत महेन्द्रका छोराको शासनकालमै राजसंस्थाको गला निमोठियो, सदाका लागि। ०१७ साल पुस १ गते संविधान निलम्बित भयो, संयोगले सुवर्णशम्शेर भारतको कोलकातामा थिए। बीपी कालकोठरीमा भएका बेला सुवर्ण शम्शेर स्वाभाविक रूपमा कार्यवाहक अध्यक्ष बने। ०२५ सालमा बीपी कोइरालाको रिहाइ भयो तर बीपीले सुवर्णबाट सभापतिको कार्यभार फिर्ता लिएनन्। ठूलो आश्चर्य त ०३३ सालमा सुवर्णको निधनपश्चात् समेत बीपीले सभापतिको कार्यभार कार्यवाहकको रूपमा कृष्णप्रसाद भट्टराईलाई सुम्पिए। बीपीको आत्मबोध बीपी पार्टीको सर्वाधिक अग्लो मानिस त थिए तर उनले आफूलाई पार्टीको हित र उद्देश्यभन्दा माथि कहिल्यै राखेनन्। उनले सदैव वैकल्पिक नेतृत्वमा विश्वास गरे, आफ्ना साथीहरूलाई विश्वास गरे। कृष्णप्रसाद भट्टराईलाई कार्यवाहक सभापतिको कार्यभार दिनाको खास कारण थियो। बीपीले ०२८ सालमा सुवर्णको असहमति हुँदाहुँदै सशस्त्र संघर्षको आह्वान गरे। सुवर्णलाई सशस्त्र संघर्षको सफलता हुनेमा सन्देह थियो। ०१८ को सशस्त्र संघर्ष घरेलु तहमा सफलता उन्मुख भए पनि अन्तर्राष्ट्रिय कारणले विशेष गरी चीनभारत युद्धका कारण स्थगन गर्नुपरेको थियो। सुवर्णले भनेजस्तै बीपीको आह्वान विमान अपहरण हुँदै ओखलढुंगा काण्डसम्म पुग्दा घरेलु तहमै असफल बन्न पुग्यो। पार्टीले शान्तिपूर्ण संघर्ष अगाल्दै मेलमिलापको नीति पारित गर्यो। लडखडाइसकेपछि लज्जित अनुहारले लडखडाएको छैन भन्दै उठ्न नसक्नु दुर्भाग्य हो। शेरबहादुर नेतृत्वको कांग्रेसको नियति अहिले त्यस्तै भएको छ। बीपीलाई निर्वासनमा गएकोमा गल्ती महसुस भयो भलै सार्वजनिक रूपमा स्वीकार भने गरेनन्। कृष्णप्रसाद भट्टराईलाई कार्यवाहक सभापति बनाउने उनको निर्णय त्यसैको परिणती थियो। किसुनजी देशमै रहने र शान्तिपूर्ण संघर्षका पक्षपाती थिए। पूवर्जका कारणले बनारसमा जन्मिएको भए पनि २००७ सालपछि किसुनजी कहिल्यै निर्वासनमा गएनन्। बीपीलाई आफ्नो नैतिक असफलताको हेक्का थियो साथसाथै आफ्ना साथीहरूको सबल पक्षको सुस्पष्ट ज्ञान थियो। बीपीले आफ्नो गल्ती र कमजोरीलाई पार्टीको कमजोर बन्न दिएनन्। त्यसविपरीत आफ्ना साथीहरूको बलियो पक्षलाई उजागर गर्दै पार्टीलाई हरेक संकटमा जोगाए। ती संकटलाई अवसरमा बदले। वैकल्पिक नेतृत्व अगाडि सारे, नयाँ पुस्तालाई भरोसा गरे। बीपीले आफ्नो व्यक्तित्वको सीमितता जाहिल्यै बुझेका हुन्थे। उनको चामत्कारिक व्यक्तित्व भए पनि। त्यस मानेमा बीपी भ्रममुक्त थिए। बीपीलाई प्राविधिक नेतृत्वमा कहिल्यै रुचि थिएन। उनी संयोगले नेता बनेका व्यक्ति थिएनन्। प्राविधिक रूपले वा संयोगले मातृकाप्रसाद पार्टी सभापति र दुईपटक प्रधानमन्त्री भएका थिए। नेपाली इतिहासले आज उनलाई कसरी स्मरण गर्छ, त्यो जगजाहेर नै छ। जनमतसंग्रहअघि र पछि देश दौडाहामार्पत बीपीले कांग्रेसको नयाँ पुस्ता तयार पारे। पार्टीको तल्लो तहसम्म त्यही पुस्ताको दबदबा अहिले पनि छ। जनमत संग्रहका क्रममा बीपीले भावी प्रधानमन्त्री भनेर परशुनारायण चौधरीको नाम लिए, भलै चौधरीपछि पञ्चायत प्रवेश गरे। तपाईंपछि पार्टीको भविष्य के छ भनेर सोध्दा बीपीले हमेशा भने, मपछि नयाँ पुस्ता तयार भएको छ। उनीहरूले राम्रोसँग पार्टी हाँक्न सक्छन्। नयाँ नेतृत्वप्रति बीपीले यसरी नै आशा र भरोसा दिलाउँथे। पार्टीको भविष्यप्रति सर्वसाधारणलाई आश्वस्त पार्ने उनको शैली थियो त्यो। यसरी कांग्रेस नेताभन्दा नीति प्रधान र नेतृत्वभन्दा जनता प्रधान बनेर मास बेस्ड पार्टी बन्न सफल भएको थियो। चतुर गिरिजा ०४६ सालको जनआन्दोलनको सफलताको बलमा कांग्रेसका तत्कालीन कार्यवाहक सभापति कृष्णप्रसाद भट्टराई प्रधानमन्त्री बने। संविधान ०४७ समयमै जारी भयो। किसुनजीले निर्वाचनमा आफू पराजित भए पनि पार्टीलाई जिताएर छाडे। सर्वोच्च नेता गणेशमान सिंहले निर्वाचन नलडेकाले गिरिजाप्रसाद कोइराला प्रधानमन्त्रीका स्वाभाविक हकदार बने। गिरिजाप्रसाद प्रधानमन्त्री भएकै बेला ०४८ मा झापाका कलबलगुडीमा पार्टीको आठौं महाधिवेशन भयो। ०१७ सालपछि एकै पटक ३० वर्षमा पार्टी अधिवेशन भएको थियो। गणेशमान सिंहले गिरिजाप्रसादको सत्ता सञ्चलनको परिपाटीलाई लिएर जेहाद छेडे। पार्टी आन्तरिक संकटमा फस्यो। घटनाक्रम बढ्दै गएर गिरिजाप्रसादले मध्यावधि निर्वाचन आह्वान गर्ने परिस्थिति बन्यो। निर्वाचनमा पूर्वसन्ध्यामा किसुनजी र गिरिजाप्रसाद, महेन्द्रनारायण निधिलगायत निर्वाचनमा प्रतिस्पर्धा नगरेर नयाँ पुस्तालाई प्रधानमन्त्री बन्न दिने भन्ने विषयमा व्यापक बहस भयो। गिरिजाप्रसादले त्यो सर्त मानेनन्। ०५१ को संसदीय निर्वाचनमा कांग्रेस दोस्रो दलमा खुम्चियो। हुँदाखाँदाको बहुमत अनाहकमा गुमाएकाले गिरिजाप्रसादलाई संसदीय दलको नेताको पद नैतिकताको आधारमा छाड्न कर लाग्यो। गिरिजाप्रसादलाई जतिसुकै पदलोलुपको आरोप लागे पनि उनले पार्टी हित र लोकलज्जाको ख्याल गर्दै ऐनबखतमा त्याग गर्न तत्पर रहन्थे। यसको परिणामस्वरूप सात सालको क्रान्तिमा भाग नलिएको पुस्ता अर्थात नयाँ पुस्ताबाट अहिलेको सभापति शेरबहादुर देउवा प्रधानमन्त्री बने। प्रधानमन्त्रीका रूपमा शेरबहादुरको सत्ता सञ्चालन खरो बन्न सकेन। नयाँ महाधिवेशन ०५३ मा किसुनजीले पार्टी सभापतिमा प्रतिस्पर्धा गरेनन् र गिरिजाप्रसाद पार्टी सभापति भए। देउवाको उदय सत्ताको व्याकरण बुझेका गिरिजाप्रसादले पार्टी सभापति र प्रधानमन्त्री भएर ०५३ को आमनिर्वाचन गर्दा आफूलाई भावी प्रधानमन्त्री भनी घोषणा गर्न चाहेनन्। पार्टी पंक्तिमा एकताको सन्देह प्रभावित गर्नका लागि र आफ्ना शासकीय असफलता छोप्नका लागि उनको कदम ब्रह्मास्त्र सावित भयो। गिरिजाप्रसादको यो रणनीतिमा चातुर्य र कौशल थियो। बीपी कोइरालाजस्तै गिरिजाप्रसादले समेत पार्टी हितलाई केन्द्रमा राखेर गरेको काम ०५६ मा सफलतामा परिणत भयो। पार्टीलाई सुरक्षित अवतरण गराएको महसुस गरेर गिरिजाप्रसाद फेरि सत्ताको झिनाझप्टीमा उद्यत रहे। किसुनजीलाई गलहत्याएर गिरिजाप्रसाद फेरि एकपटक प्रधानमन्त्री बने। तर, उनको सत्ताहोरण दिगो बनेन। शेरबहादुर देउवालाई फेरि बम्पर पर्यो। माओवादी सशस्त्र हिंसाका कारण देशमा संकटकाल लगाउनुपर्यो। पार्टीमा मत विभाजित भयो। गिरिजाप्रसादले बहालवाला प्रधानमन्त्रीलाई पार्टीको साधारण सदस्यताबाट समेत निष्कासन गरे। गिरिजाप्रसादको अनुमानविपरीत शेरबहादुर देउवाले नयाँ पार्टी खोले नेपाली कांग्रेस (प्रजातान्त्रिक) नाममा। यस्तै काम गरेका थिए मातृकाप्रसाद कोइरालाले पनि। २००८ सालमा बीपी कोइरालाले कारबाही गर्दा उनले राष्ट्रिय प्रजा पार्टी स्थापना गरेका थिए। शेरबहादुरलाई पार्टीबाट गलहत्याउँदैमा प्रधानमन्त्री गिरिजाप्रसादको पोल्टामा आएन। उल्टो राजा हाबी भए। त्यसपछि मात्र गिरिजाको घैंटोमा घाम लाग्यो। राजाले सत्ता हातमा लिएर प्रतिगमन सुरु गरे। गिरिजाप्रसादले प्रतिगमनविरोधी आन्दोलनको नेतृत्व गरे। परिस्थितिमा कायापलट आएकाले हिंसात्मक संघर्षमा रहेका माओवादी समेतले गिरिजाको नेतृत्व स्विकारे। शेरबहादुर देउवाले फुटाएर बनाएको नेपाली कांग्रेस (प्रजातान्त्रिक)लाई माउ पार्टीमा समाहित गरे। पार्टीमा पुनर्मिलनसँगै ६०४० को भागबन्डारूपी बाइप्रोडक्ट भने कायमै रह्यो। ०५७ को १० औं अधिवेशनदेखि पार्टी फुटाएर विलय गर्दासमेत शेरबहादुर देउवा निरन्तर आन्तरिक प्रतिपक्षमा रहे। ०७१ को १३औं महाधिवेशनपछि भने पार्टी कार्यकर्ताले उनको विवादास्पद विगत बिर्सेर सभापतिमा निर्वाचित गराए। सुशील कोइरालाको अनुपस्थितिमा देउवा पार्टी सभापति मात्र नभई चौथो पटक प्रधानमन्त्री बने। प्रधानमन्त्रीका हैसियतको उनको नयाँ कार्यकाल झन् विवादग्रस्त बन्यो। संविधानसभाबाट आफ्नो पार्टीले संविधान जारी गरेको सफलतालाई पार्टीले जनतामाझ लाने सुवर्ण अवसर थियो। आर्थिक समृद्धिको युगको नेतृत्व गर्ने अभूतपूर्व मौका थियो। पार्टी सभापति र प्रधानमन्त्रीसमेत भएका शेरबहादुरले आफ्नो शासकीय दुर्वलताको हेक्का राखेर भावी प्रमका रूपमा नयाँ नेतृत्वलाई प्रस्ताव गर्नुपर्ने थियो। उनले आफ्ना राजनीतिक गुरु गिरिजाप्रसादले ०५६ चालेको कदमबाट केही शिक्षा लिएनन्। आफ्ना कमजोरीलाई पार्टीको कमजोरीमा परिणत गरे र आपू अग्लो भएको भ्रममा रमाए। आफ्ना साथीमार्पत आफ्नो कमजोरी लुकाएर पार्टीलाई जनतामाझ सबल देखाउन चाहेनन्। परिणामस्वरूप जनताले शेरबहादुर नेतृत्वलाई दण्डित गरे। पार्टी रसातलमा पुग्यो। वाम एकतालाई पार्टी पराजयको दोष पन्छाए र निर्वाचनमा पार्टी पराजय भएको छ। ६ महिना पुग्दासमेत पराजयको जिम्मेवारी लिएर पार्टीलाई नयाँ गति प्रदान गर्दै दिशानिर्देश गर्न आनाकानी गरिरहेका छन्। पार्टीलाई संकटबाट पार लगाउन साधक नभएर बाधक बनेका छन्। कांग्रेसको भविष्य संसदीय प्रणालीमा जनतामाझ स्वच्छ छवि नभएको नेताले पार्टीलाई बहुमत दिलाउन सक्दैन। कांग्रेसको इतिहासमा सर्वाधिक अवसर पाएर सबैभन्दा निराशाजनक नेतृत्वकर्ताका रूपमा शेरबहादुरको इतिहास लेखिनेपढिनेवाला छ। २००८ देखि २०१४ को अवधिमा पार्टी हितलाई केन्द्रमा राखेर बीपीले जुन चातुर्य देखाए त्यसै आधारमा कांग्रेसको विशाल संरचना तयार भएको हो। गणेशमानले सभापति र प्रधानमन्त्री नभईकन पार्टीको स्वर्ण गाथा निर्माण गरे। गिरिजाप्रसादले माओवादी द्वन्द्वलाई शान्तिसम्झौतामा ल्याएर देशलाई निकास दिए। शेरबहादुरलाई अब त्यस्तो कुनै अवसरले प्रतीक्षा गरिबसेको छैन। पार्टीको समुज्ज्वल भविष्यका लागि गणतान्त्रिक आन्दोलन नेतृत्वको गरेको, ०४६ को आन्दोलनमा भाग लिएको, पञ्चायतपछिको पुस्तालाई पार्टी नेतृत्व सुम्पनुको विकल्प छैन। उनीहरूसँग समृद्धिको युगका लागि चाहिने दुई प्रमुख सम्बल आँखामा सपना र पेटमा परिवर्तनको आगो छ। शेरबहादुर कांग्रेसको वैधानिक सभापति त हुन् र छन्। तर, नुर गिरेको र कान्ति हराएका। यसरी उनी विशुद्ध प्राविधिक नेता भएका छन्। नैतिकताको धरातलमा कमसल नेतृत्वले प्राविधिक जगमा कार्यकर्ता र जनताको आशा र विश्वास जित्न सक्दैन। सम्मानजनक बहिर्गमनको साइत ज्योतिषले जुराउनेवाला छैन। कोइराला वंशको जस्तै आफ्नो पनि वंशको चिन्ता कम्तीमा शेरबहादुरले लिन जरुरी छैन। दाजुको निधनको १५ वर्षपछि मात्र गिरिजाप्रसाद पार्टी सभापति बने। कोइराला परिवारको दोस्रो पुस्ताका शशांक र शेखर प्रतिपस्पर्धाका लागि तम्तयार भएर बसेका छन्। आरजु देउवाको भविष्य कार्यकर्ताको हातमा छाडे हुन्छ। फेरि कांग्रेस कार्यकर्ता त्यति कृतघ्न पनि छैनन्। त्यस्तो हुन्थे भने पार्टी एकतापश्चात् शेरबहादुर देउवा सभापति निर्वाचित हुने थिएनन्। बीपीपुत्र शशांकसमेतले कुनै उपहार किस्तीमा आउने आशा गर्न छाडेको बेला पार्टीको भविष्यप्रति जनतालाई आश्वस्त र विश्वस्त पार्नका लागि ०३६ सालको बीपीको भूमिका शेरबहादुरले निभाउनुपर्छ। आफ्नै नेतृत्वमा पार्टी ठूलो दलबाट दोस्रोमा खुम्चिँदासमेत संसदीय दलको नेताको चास्नी नछाडेका शेरबहादुरले पार्टीमा कार्यवाहकको जिम्मेवारी दिएर वैकल्पिक नेतृत्व निर्माणको सामान्य संस्कार प्रदर्शन गर्लान् भन्न त गाह्रो छ। तथापि, कांग्रेसको हितका लागि त्यो अपेक्ष गर्नै पर्नेछ। भारत, बेलायतको उदाहरणको सन्दर्भ नमिल्ला भनेर नेपालकै, त्यो पनि कांग्रेसकै उदाहरण मात्र यहाँ प्रस्तुत गरिएको हो। गिरिजाप्रसादले कुनै बेला प्रधानमन्त्री पद आफ्ना लागि फाटेको जामा भन्दा ज्यादा केही नभएको बनाउँथे। शेरबहादुरका लागि समेत प्रधानमन्त्री पद त्यही फाटेको जामा हो। फाटेको जामाको लोभमा पार्टीको हित र भविष्यको बन्धकमा राख्ने अधिकार शेरबहादुरलाई किमार्थ छैन। मानिसबाट गल्ती हुन्छ। अलिकति पनि दैवीगुण भएका मानिस गल्ती सुधार्छन्। त्यस्तो दैवीगुण कांग्रेसका सबै संस्थापकमा थियो। दैवीगुण नभएकाहरू अधम हुन्छन्। बाटोमा लडखडाउँछन्। समय सधैँ एकनाश हुँदैन। तर, लडखडाइसकेपछि लज्जित अनुहारले लडखडाएको छैन भन्दै उठ्न नसक्नु दुर्भाग्य हो। शेरबहादुर नेतृत्वको कांग्रेसको नियति अहिले त्यस्तै भएको छ। हेटौंडा पार्टी सभापति भेलाले प्राविधिक एकताको सन्देश दिए पनि आमकार्यकर्ता र जनतालाई भरोसाको गुञ्जायस दिलाएको छैन। आसन्न महासमिति भेला शेरबहादुरका लागि सहज पक्कै हुनेछैन। कार्यकर्ताहरूले शालिन र निर्णायक विद्रोहका लागि महाधिवेशनसम्म पर्खिन्छन् भन्ने ग्यारेन्टी पनि त छैन। तसर्थ कांग्रेसको ऐतिहासिक नजिरको सम्मान गर्दै वर्तमान सभापति देउवा दुई कदम पछाडि सर्दै वैकल्पिक नेतृत्वका लागि मार्गप्रशस्त गर्नु श्रेयष्कर देखिन्छ। तिवारी राजनीतिक अध्येता हुन्।"
वास्तविक चिनियाँ मोडल,"सन् २०१६ मा दक्षिण सुडानका नेता एन्थोनी पाण्डु एक प्रतिनिधिमण्डलको नेतृत्व गर्दै चीन पुगे। त्यहाँ उनले जे देखे, त्यसबाट उनी दंग परे। आधुनिक औद्योगिक पार्क, तीव्रगतिको रेल, चम्किला पूर्वाधार, झलमल्ल क्षितिज। साँच्चै शानदार थियो, उनले उत्साह व्यक्त गरे, विश्वासै गर्न नसकिने। यस्तो ठाउँ मैले कहिल्यै देखेको थिइनँ। यस्तो प्रतिक्रियाले पश्चिमा जगतमा रहेको एउटा भयलाई झनै बढाइदिन्छ। त्यो भय हो विकासशील देशले आजभोलि उदार लोकतन्त्रभन्दा चिनियाँ मोडल आकर्षक देखिरहेका छन्। चिनियाँ नेतृत्वले पनि अन्जानमै यो भयलाई अझ बढाइदिएको छ। सन् २०१७ को १९ औँ पार्टी महाधिवेसनमा राष्ट्रपति सी जिनपिङले आत्मविश्वासपूर्वक घोषणा गरे मानवजातिले सामना गरिरहेको विभिन्न समस्याको चिनियाँ समाधानबाट अन्य राज्यले पनि सिक्नुपर्छ। वाल स्ट्रिट जर्नलमा प्रकाशित लेखमा पत्रकार रिचर्ड म्याक्ग्रेगर भन्छन्, राष्ट्रपति सीले अधिनायकवादी राजनीतिक व्यवस्थालाई वैध बनाउने मात्र होइन, यसले त पश्चिमा लोकतन्त्रहरूलाई पनि पछि पार्न सक्छ भन्ने विचारलाई प्रबर्द्धन गरेका छन्। बेइजिङको वास्तविक लक्ष्य अधिनायकवाद फैलाउन प्रोत्साहन गर्नु रहेको चेतावनी समेत उनले दिएका छन्। यस विषयमा यतिधेरै भ्रान्ति र त्रास फैलिए पनि केही आधारभूत प्रश्नको जवाफ भने प्राप्त भएको छैन। वास्तवमा चिनियाँ मोडल भनेको के हो त ? पश्चिमी शैलीको लोकतन्त्रलाई प्रस्ट रूपमा नकार्दा नकार्दै पनि चीनमा आर्थिक प्रगति भएको चाहिँ यथार्थ हो। तर, के यसको अर्थ अधिनायकवादकै कारण चीनले पूँजीवादी सफलता हात पारेको हो त ? वास्तवमा भन्ने हो भने बितेका अनेकौँ दशकमा चीनका विभिन्न स्थानले आर्थिक तथा सामाजिक विकासका लागि फरकफरक बाटो अपनाएका छन्। तपाईं कुन स्थानमा हेर्नुहुन्छ भन्नेले चिनियाँ मोडल कस्तो छ भन्ने निर्धारण गर्छ। अर्थात् ठाउँअनुसार चिनियाँ मोडल पनि फरक छ। अझ महत्वपूर्ण कुरा के हो भने चीनलाई प्रचलित मान्यताअनुरूपकै अधिनायकवाद भन्नु गलत र भ्रामक छ। मैले यसै म्यागेजिनमा पहिला तर्क गरेझैँ सन् १९७८ मा देङ स्यायो पिङले खुला बजारको नीति अपनाएपछि चीनले प्राप्त गरेको आर्थिक सफलताको राजनीतिक आधार निरंकुशतन्त्र होइन। बरु लोकतान्त्रिक चरित्रसहितको निरंकुशतन्त्र हो। चीनको कर्मचारीतन्त्रमा सुधार गरेर देङले लोकतान्त्रिक चरित्रलाई भित्र्याए। उनले चीनको एकदलीय व्यवस्थाभित्र खासगरी उत्तरदायित्व, प्रतिस्पर्धा र शक्तिमा आंशिक नियन्त्रणजस्ता लोकतान्त्रिक चरित्रलाई प्रवेश गराए। आंशिक रूपमा मात्रै भए पनि लोकतान्त्रिक चरित्रलाई प्रवेश गराइयो भने निरंकुशतन्त्रले अत्यन्त ठूलो पहल र अनुकूलन क्षमता प्रकट गर्न सक्छ। यो कुरा चीनको सुधारको युगले प्रमाणित गर्छ। त्यसैले चिनियाँ मोडलबाट पश्चिमा लोकतन्त्र डराउनु पर्दैन। बरु पश्चिम, विकासशील विश्व र चीनकै राजनीतिक सम्भ्रान्तहरूले यो मोडलको व्यापक अपव्याख्या नगरुन् भनेर पश्चिमाहरू सचेत हुन जरुरी छ। चिनियाँ मोडलको परिभाषा आजभोलि हरेकसँग चिनियाँ मोडलबारे आआफ्नै विचार छ जस्तो लाग्छ। पश्चिमा सञ्चारमाध्यमका लागि यो केवल अधिनायकवादी पूँजीवाद हो। जहाँ एकदलीय शासनव्यवस्था र राज्यको व्यापक स्वामित्व छ र राज्यले अर्थतन्त्रलाई नियन्त्रण गर्छ। यही व्याख्याभित्र पनि फरक विज्ञको फरक धारणा छ। म्याक्ग्रेगर चिनियाँ व्यवस्थालाई शताब्दीयौँ पुरानो कर्मचारीतन्त्रसहितको लेनिनवादी शैलीको पार्टी भनेर परिभाषित गर्छन्। दि इकोनोमिस्टका ब्यारी आइसेनग्रिन चीनमा कठोर राजनीतिक नियन्त्रण रहेको निष्कर्ष निकाल्छन्। तर, अरुको मत भने फरक छ। विश्लेषक जोसुवा कुपर रामोले द बेइजिङ कन्सेन्सस भन्ने शब्दावली जन्माएका छन्। उनले चीनको अन्वेषणमा आधारित विकास मोडलको व्याख्या गर्न यो शब्दावली प्रयोग गरेका हुन्। यस्तो मोडलमा आर्थिक प्रगति कूल गार्हस्थ उत्पादनमा भएको वृद्धिबाट होइन, दीगोपन र समानताको आधारमा मापन गरिन्छ। चीनमा व्याप्त ठूलो असमानताको समस्यासँग परिचित जोकोहीलाई यो कुरा अनौठो लाग्नसक्छ। चिनियाँ टिप्पणीकार झाङ वेइवेइ भने अत्यन्त विशाल जनसंख्या, अत्यन्त विशाल क्षेत्र, अत्यन्त लामो इतिहास र अत्यन्त सम्पन्न संस्कृतिको मि श्रणले यो मोडल सिर्जना गरेको तर्क गर्छन्। जसलाई मि िश्रत अर्थतन्त्र, प्रगतिशील अर्थतन्त्र र एक प्रबुद्ध राज्यका रूपमा चित्रित गर्न सकिन्छ। सिद्धान्तकार डेनियल बेलको विचारमा चीन एक मेरिटोक्रेसी हो, जहाँ उच्चअधिकारीहरू बहुदलीय निर्वाचनबाट होइन, क्षमताका आधारमा निर्वाचित हुन्छन्। आंशिक रूपमा यी सबै व्याख्याविश्लेषण सत्य छन्। तर यी कुनै पनि पूर्ण छैनन्। चीन अत्यन्त विशाल देश हो। गएको चार दशकमा यो अत्यन्त तीव्र गतिमा परिवर्तन भएको छ। परिवर्तनको यही गतिका कारण चिनियाँ मोडल ठाउँपिच्छे फरक र कहिलेकाहीँ त परस्परविरोधी समेत देख्न सकिन्छ। उदाहरणका लागि झेजियाङ प्रान्तको सबैभन्दा समृद्ध एक काउन्टीलाई लिऊँ (गोपनीयताका लागि यसलाई मैले आफ्नो पुस्तकमा भाग्यमानी काउन्टी भनेको छु)। १९७८ देखि १९९३ को बीचमा निजी पूँजीमा प्रतिबन्ध रहेको बेला यो काउन्टी सामूहिक उद्यममा निर्भर थियो। त्यस्ता उद्यमको स्वामित्व गाउँ तथा नगर सरकारमा थियो। औपचारिक रूपमा निजी सम्पत्तिको अधिकार नहुँदा पनि सो अवधिमा यहाँको औद्योगिक उत्पादन ३३ गुणाले बढेको थियो। किनभने उद्योगबाट हुने सम्पूर्ण नाफा हरेक सामूहिक आर्थिक एकाइलाई राख्न दिइएको थियो। कुनै योजनाबद्ध अर्थतन्त्रको एक छेऊमा प्रगतिशील सुधार प्रवेश गराउने हो भने वृद्धिलाई गति दिन त्यो पर्याप्त हुने यही तस्वीरले पनि स्पष्ट पार्छ। कुरा यही सकिँदैन। १९९३ देखि १९९५ सम्ममा बेइजिङले बजारलाई अझ उदार बनायो। त्यो काउन्टीले भने सबै उद्योगलाई एकै पटक निजीकरण गर्यो। निजी सम्पत्तिसम्बन्धी कानुनको अभावमा औद्योगिक उत्पादनमा कमी आएको थिएन। तर, यसले व्यापार फैलिनचाहिँ दिएको थिएन। निजीकरणका लागि सहजीकरण गरेर तथा अर्थतन्त्रमा प्रत्यक्ष हस्तक्षेप नगरीकन स्थानीय अधिकारीहरूले देशकै निजी उद्यमीहरूको पहिलो पुस्ताको उद्भवलाई सघाए। ती उद्यमीमध्ये कतिपय पछि गएर विश्वव्यापी रूपमै प्रतिस्पर्धा गर्नसक्ने कर्पोरेट हस्ती बन्न सफल भए। यो दोस्रो तस्वीरले निजी सम्पत्तिको अधिकार र सीमित सरकार आर्थिक वृद्धिका आवश्यक पूर्वशर्त हुन् भन्ने पुष्टि गर्छ, जसलाई द वाशिंगटन कन्सेन्सस का रूपमा चिनिन्छ। यो शताब्दीको पहिलो दशकतर्फ लागौँ। स्थानीय उद्योगहरू विस्तार भएपछि त्यो काउन्टी भिडभाडयुक्त र अव्यवस्थित बन्न पुग्यो। त्यसपछि निजी व्यवसायीहरूले सरकार गुहारे। उनीहरूले विविध प्रकारका उद्योगहरूलाई निश्चित क्षेत्र छुट्याउन तथा सहरी विकास योजना तयार गर्न सरकारसँग माग गरे। सो माग पूरा गर्न स्थानीय नेतृत्वले कारखाना तथा बासिन्दाहरूको ठाउँ सार्नुपर्यो। कहिलेकाहीँ बलप्रयोगको अवस्था पनि आयो। तर, यो कदमले काउन्टीको केन्द्रमा एक बिजनेस डिस्ट्रिक बन्न पुग्यो। सम्पूर्ण कम्पनीहरू एकै ठाउँमा केन्द्रित भए। यसबाट वित्तीय व्यवस्थापन, मार्केटिङजस्ता सेवा फैल्याउन मद्दत पुग्यो। त्यस्ता सेवाले उद्योगहरूको स्तरोन्नति गर्न सघायो। त्यतिमात्र होइन ट्राफिक र आवासीय जीवनको गुणस्तर पनि सुधार भयो। यस्ता बृहत् उपायहरूले काउन्टीको समृद्धिलाई नयाँ उचाइमा उठायो। उत्पादन मात्र बढेन, अर्थतन्त्रको संरचना नै बदलियो। राज्यको कठोर हस्तक्षेप र योजनाले आर्थिक वृद्धिलाई प्रोत्साहित गर्छ भन्ने सिद्धान्तलाई २००० देखि २०१० बीचको यो तेस्रो तस्वीरले पुष्टि गर्छ। सन् १९७८ मा देङ स्यायो पिङले खुला बजारको नीति अपनाएपछि चीनले प्राप्त गरेको आर्थिक सफलताको राजनीतिक आधार निरंकुशतन्त्र होइन। बरु लोकतान्त्रिक चरित्रसहितको निरंकुशतन्त्र हो। यसरी दश लाखभन्दा कम जनसंख्या भएको चीनको एउटा सानो क्षेत्रमै तीन बिल्कुलै फरक विकासको मोडल पाउन सकिन्छ। ती हरेक मोडलले सो क्षेत्रको आर्थिक र सामाजिक रूपान्तरणका लागि महत्वपूर्ण भूमिका खेलेका छन्। निर्देशित सुधार चिनियाँ मोडलबारे गरिएका सबैजसो विश्लेषणमा कुनै निश्चित स्थान र अवधिमा प्रबल देखिएको चरित्रलाई प्रमुखता दिइएको हुन्छ। यसको अर्थ कुनै चिनियाँ मोडल नै छैन भन्ने होइन। १९७८ यता चीनको विकासमा सबैभन्दा बढी निरन्तरता पाएको एउटा चरित्र के हो भने त्यहाँको शासन प्रणालीले निरन्तर परिवर्तनलाई अनुमति दिएको छ। त्यस्ता परिवर्तन प्रायः अनपेक्षित हुने गर्छन्। देङको विरासतमा प्राप्त यस्तो अनुकूलन प्रणालीलाई म निर्देशित सुधार भन्ने गर्छु। माओ त्सेतुङको तानाशाहीमा बिताइएको तीन विपत्तियुक्त तीन दशकले सत्ता सम्हालेका सुधारवादीहरूलाई माथिदेखि तलसम्मै नियन्त्रण गर्न खोज्दाको खतरा र सीमा राम्ररी सिकाएको छ। देङले पश्चिमा शैलीको लोकतन्त्रलाई अस्वीकार गरे पनि उनी विचारको हत्कडी फुकाल्न र विशाल चिनियाँ नोकरशाहीलाई तलदेखि माथिसम्म सुधार्दै मुक्त गर्न प्रतिबद्ध थिए। देङको नेतृत्वमा बेइजिङ अधिनायक होइन, निर्देशक बन्यो। सुधारवादीहरू तीव्र औद्योगिकीकरणका र आर्थिक वृद्धिका लागि आफ्नो तरिका लाद्न लागिपरेनन्। बरु स्थानीय स्तरको नेतृत्वले आफ्नो समुदायमा स्थानीय स्रोतसाधनकै प्रयोग गरेर विकासको सुरुवात गर्न सकून् भनेर त्यसका लागि उपयुक्त अवस्था सिर्जना गर्नतर्फचाहिँ सुधारवादीहरूले आफ्नो ध्यान केन्द्रित गरे। यो विकेन्द्रीकरण मात्र थिएन। स्थानीय नेताहरूलाई जे मन लाग्यो त्यही गर्न दिँदा मात्रै त भद्रगोल हुने थियो। तर कामको सीमा तोक्न, नीतिगत सुधारको पहल गर्न तथा सांगठनिक सफलताको मापदण्ड तयार गर्नमा समेत बेइजिङ सहभागी थियो। पछि गएर सम्पन्न र गरिब क्षेत्रको सन्तुलन मिलाउन पनि बेइजिङले हस्तक्षेप गर्न थाल्यो। उसले घरभित्रै उद्योग तथा पूँजीको स्थानान्तरणका लागि प्रोत्साहित गर्दै आएको छ। चिनियाँ नेतृत्वले नागरिक समाजलाई औपचारिक राजनीतिक अधिकार दिएको छैन, तथापि यो परिवर्तनले चीनको विशाल कर्मचारीतन्त्रलाई पहल र नवअन्वेषणको स्वतन्त्रता दिएको छ। चिनियाँ कर्मचारीको संख्या मध्यम आकारको देशको जनसंख्या जति नै छ। यही वातावरणमा चीनभित्रका विभिन्न क्षेत्रले आफूअनुकूल अनेकौँ प्रकारका विकास मोडल अपनाएका छन्। ती मोडल स्थानीय आवश्यकता र अवस्थालाई सम्बोधन गर्ने खालका छन्। चीनको पूर्ण तस्वीर अनावृत्त भइसकेपछि चीनको नाटकीय आर्थिक उदय एकदलीय शासन र राज्यको स्वामित्वको कारण मात्रै भएको होइन भन्ने स्पष्ट हुन्छ। बेइजिङले बितेका दशकहरूमा नियन्त्रणको मात्रा कहिले माथि र कहिले तल पुर्याएको छ। अहिले सी जिनपिङले आफ्ना पूर्ववर्तीहरूभन्दा बढी नियन्त्रणको अभ्यास गरिरहेका छन्। तर सामान्यतः कसिलो राजनीतिक नियन्त्रण र माथिबाट तलतर्फको निर्देशन बेइजिङका लागि प्रत्युत्पादक बन्ने गरेको छ। उदाहरणका लागि २०१५ मा शेयर बजार गिर्न नदिन सीको प्रशासनले निर्देशनहरूको एउटा शृंखला नै प्रकाशित गर्यो। सरकारी बैंकहरूलाई सेयर किन्ने र तिनलाई नबेच्ने प्रतिज्ञा गर्न गर्न लगाइएको थियो। अन्त्यमा यो प्रयास असफल मात्रै भएन, उनीहरूले अर्बौँ डलर खेर फाले। यो घटनाले बजारलाई निर्देशन गर्न सकिन्छ तर त्यसलाई पूरै नियन्त्रण गर्न सकिँदैन भनेर शासन सञ्चालन गरिरहेका सम्भ्रान्तहरूलाई स्मरण दिलाएको थियो। वास्तविक चिनियाँ मोडल चम्किला पूर्वाधार र अग्रपंक्तिमा रहेका चिनियाँ सहरको बढ्दो सम्पत्ति देखेर पाहुनाहरू मोहित हुन्छन्। ती पाहुना यस्तो समृद्धि अधिनायकवादको नतिजा हो भन्ने निष्कर्ष निकाल्नतर्फ उद्दत हुन सक्छन्। तर, १९४९ मा चिनियाँ कम्युनिष्ट पार्टीले सत्ता प्राप्त गरेपछि सँधै एकदलीय शासन चलिरहेको छ। तर, त्यहीँ एकदलीय शासन व्यवस्थाले निकृष्ट असफलता र नाटकीय सफलता दुवै हासिल गरिसकेको छ। सात वर्षभित्र बेलायतको औद्योगिक उत्पादनलाई भेट्टाउने माओको प्रयास विश्वकै ठूलो मानवनिर्मित अनिकालमा पुगेर समाप्त भयो। तीन वर्षभित्रै तीन करोड किसान भोकमरीको शिकार बने। चिनियाँ नीतिनिर्माताहरू नै चिनियाँ मोडल के हो भन्नेबारे एकमत हुन सकेका छैनन्। यो कुरा बुझ्न आवश्यक छ। बेइजिङका सम्भ्रान्तहरू नै चीनको विकासमा माओवाद कि देङवाद, केन्द्रीय योजना कि विकेन्द्रीकरण, सामूहिक लगानी कि निजी पूँजी, के ले ठूलो भूमिका खेलेको छ भन्ने विषयमा अझै बहस गरिरहेका छन्। अब अगाडि जानका लागि कुन चाहिँ सन्तुलन उपयुक्त हुन्छ भन्नेमा पनि बहस भइरहेको छ। अन्य देशलाई चिनियाँ बुद्धि र चिनियाँ समाधान बाट सिक्न आग्रह गरे पनि सीले आफ्नो भनाइको अर्थ के हो कहिल्यै स्पष्ट पारेका छैनन्। अन्य देशसँग आफ्नो विकासको ज्ञान बाँड्ने चीनको प्रयास प्रायःजसो कुनै नमुना क्षेत्र तथा कन्फ्युसियसवादको उल्लेख वा आदर्श मेरिटोक्रेटिकका रूपमा पार्टीको गुणगान गाउनमा सीमित हुनेगर्छ। निश्चय नै चीनको विकासबाट मूल्यवान् पाठ सिक्न सकिन्छ। यो प्रक्रियामा चीनले करोडौँ मानिसलाई गरिबीबाट मुक्त गर्नुका साथै अभूतपूर्व निरन्तर आर्थिक वृद्धि हासिल गरेको छ। तर चीनबाट सही पाठ सिक्न चाहिँ महत्वपूर्ण छ। चीनको यस्तो भव्य वृद्धिको प्रमुख कारक अधिनायकवाद मात्र होइन। बरु कर्मचारीतन्त्रमा गरिएको सुधारमार्फत् केही लोकतान्त्रिक चरित्रले प्रवेश पाउनु महत्वपूर्ण थियो। त्यस्तै स्थानीय सुधारलाई अनुमति दिने बेइजिङको इच्छा र तत्परताले पनि प्रमुख भूमिका खेलेको छ। यसले देशमा आर्थिक गतिशीलतालाई जन्म दियो। माथिबाट तलतर्फको नियन्त्रणमा निर्भर रहनुभन्दा यो देश स्थानीय ज्ञान तथा स्रोतमा भर पर्यो र विविधतालाई प्रबद्र्धन गर्दै आआफ्नो विचार तथा प्रयासमार्फत् योगदान दिन प्रेरित गर्यो। जुनसुकै लोकतन्त्रमा पनि यस्ता चरित्र हुन आवश्यक छ। चीनले एकदलीय शासनमा ती चरित्रलाई मिसाएको मात्र हो। फरेन अफेयर्स म्यागेजिनमा प्रकाशित आलेखको भावानुवाद। हाउ चाइना स्केप त पोवर्टी ट्र्याप पुस्तकका लेखक युन युन आङ युनिभर्सिटी अफ मिसिगनकी उपप्राध्यापक हुन्। अनुवादः खगेन्द्र गिरी"
"विश्वकपमा युरोपको बढ्दो प्रभुत्व, किन पछि पर्यो दक्षिण अमेरिका ?","काठमाडौं : रुसमा जारी फिफा विश्वकपको २१ औं संस्करणमा शुक्रबारका खेलमा उरुग्वे र ब्राजिल बाहिरिएपछि, यसपालीको विश्वकप उपाधि पनि युरोपियन राष्ट्रले जित्ने निश्चित भइसकेको छ । २० विश्वकप मध्ये हालसम्म युरोपियन राष्ट्रले ११ र दक्षिण अमेरिकी राष्ट्रले ९ पटक उपाधि जितेका छन् । अन्य महादेशका टोली हालसम्म दाबेदारका रुपमासमेत प्रस्तुत हुन सकेका छैन । यसपाली समूह चरणमा निकै राम्रो प्रदर्शन गरेका एसियाली टोली जापान र उत्तर अमेरिकी टोली मेक्सिकोले दाबेदारी प्रस्तुत गरेपनि दुवै टोली अन्तिम १६ मै सीमित भइ घर फर्किए । २००२ मा दक्षिण कोरिया र जापाले संयुक्तरुपमा आयोजना गरेको विश्वकपमा ब्राजिलले जित निकालेपछि हालसम्म विश्वकप उपाधिमा युरोपियन राष्ट्रहरुले मात्रै कब्जा जमाउँदै आएका छन् । शुक्रबार रातिको खेलमा बेल्जियमसँग ब्राजिल पराजित हुने वित्तिकै धेरैले सामाजिक सञ्जालमा अब विश्वकप युरोकपमा परिणत भयो भनी स्टाटस पोस्ट गरे । पेले, म्याराडोना जस्ता चर्चित फुटबलर उत्पादन गरेको दक्षिण अमेरिकाले अहिले पनि मेसी, नेमार, स्वारेज जस्ता प्रभावशाली खेलाडी उत्पादन गरिरहेको छ । हाल युरोपियन क्लबबाट व्यवसायिक फुटबल खेल्नेमा दक्षिण अमेरिकी राष्ट्रका खेलाडीको वर्चश्व छ । राजनीतिक र सामरिकरुपमा कमजोर रहेका दक्षिण अमेरिकी देश फुटबलकै कारणले विश्वभर परिचित छन् । तीन संस्करणपछि सेमिफाइनलमा युरोप मात्रै विश्वकपका ३ संस्करणपछि फेरि विश्वकपको सेमिफाइनल दक्षिण अमेरिकी राष्ट्रविहीन भएको छ । २००६ को विश्वकपमा पनि सेमिफाइनलमा युरोपियन राष्ट्र मात्रै पुगेका थिए । इटाली, फ्रान्स, जर्मन र पोर्चुगल त्यतिबेला सेमिफाइनलमा पुग्ने टोली थिए । दक्षिण अमेरिकाका तीन विश्वविजेता मध्ये उरुग्वे विश्वकप मै छनोट हुन सकेको थिएन । अर्का दुई दाबेदार मध्ये ब्राजिल र अर्जेन्टिना क्वाटरफाइनलबाटै बाहिरिएका थिए । क्वाटरफाइनलमा ब्राजिल फ्रान्ससँग र अर्जेन्टिना जर्मनीसँग पारजित भइ घर फर्केका थिए । २०१० को विश्वकपमा अर्जेन्टिना जर्मनसँग र ब्राजिल नेरल्याण्डसँग पराजित भइ अन्तिम ८ बाटै बाहिरिँदा उरुग्वे सेमिफाइनलसम्म पुगेको थियो। २०१४ मा ब्राजिल र अर्जेन्टिना दुवै सेमिफाइनल पुगेका थिए । ब्राजिल जर्मनसँग पराजित हुँदाअर्जेन्टिना नेरल्याण्डमाथि जित निकाल्दै फाइनलमै पुगेको थियो । विश्वकप इतिहासमा युरोप र दक्षिण अमेरिका विश्वकप फुटबलको उद्गमस्थल दक्षिण अमेरिका दक्षिण अमेरिका विश्वकप फुटबलको उद्गम स्थल नै हो । पहिलो पटक सन १९३० विश्वकप फुटबल प्रतियोगिताको सुरुवात दक्षिण अमेरिकी राष्ट्रकै सक्रियतामा भएको थियो । आयोजक राष्ट्र थियो उरुग्वे र उपाधि पनि उसैले जितेको थियो । पहिलो विश्कपमा सहभागी १२ राष्ट्र मध्ये ६ राष्ट्र दक्षिण अमेरिकी नै थिए । उक्त विश्वकपमा आयोजक उरुग्वेसँगै दक्षिण अमेरिकी राष्ट्रहहरु अर्जेन्टिना, ब्राजिल, चिली, पेरु, बोलिभिया र पाराग्वे सहभागी थिए । युरोपबाट पहिलो विश्कप खेल्नेमा बेल्जियम, फ्रान्स, रोमानिया र युगोस्लाभिया थिए । बाँकी दुई टोलीमा उत्तर अमेरिकी राष्ट्र संयुक्त राज्य अमेरिका र मेक्सिको थिए । फाइनलमा उरुग्वेले अर्जेन्टिनालाई पराजित गरी उपाधि जितेको थियो । दोस्रो विश्वकपदेखि युरोप हाबी पहिलो विश्वकपमा फिफाको निमन्त्रणकै आधारमा विश्वकपमा टोलीहरुले सहभागिता जनाएकोमा १९३४ को दोस्रो विश्वकपदेखि छनोट खेल हुन थाल्यो १६ राष्ट्र सहभागी विश्वकपमा १२ टोली युरोपियन नै छानिए । दक्षिण अमेरिकाबाट अर्जेन्टिना र ब्राजिल मात्रै छानिए । युरोपियन राष्ट्रबाहेक छनोट हुने अन्यमा युएसए र इजिप्ट थिए । इटालीले उपाधि जित्यो १९३८ को तेस्रो विश्वकपमा दक्षिण अमेरिकाबाट क्युबा र ब्राजिल मात्रै छानिए । यस पटक पनि विश्वकप खेल्ने १६ मध्ये १२ राष्ट्र युरोपियन नै थिए । उपाधि इटालीले नै जित्यो । दोस्रो विश्वयुद्धका कारण १९४२ र १९४६ को विश्वकप हुन सकेन चौथो विश्वकप १९५० मा भयो । ब्राजिलमा भएको यस विश्वकपका लागि ५ दक्षिण अमेरिकी राष्ट्र छनोट भएका थिए । उपाधि उरुग्वेले जित्यो । १९५४ को विश्वकपमा १२ युरोपेली राष्ट्र छनोट हुँदा , दक्षिण अमेरिकाबाट ब्राजिल र उरुग्वे मात्रै छानिए । पश्चिम जर्मनीले उपाधि जित्यो । १९५८ को विश्वकपमा सोभियत युनियन बाहेक नै ११ युरोपेली राष्ट्र विश्वकपमा छानिएका थिए । दक्षिण अमेरिकाबाट ब्राजिल, अर्जेन्टिना र पाराग्वे छनोट भएका थिए । उपाधि ब्राजिलले जित्यो । १९६२ मा भने पाँच दक्षिण अमेरिकी टोली विश्वकपमा छनोट भए । अर्जेन्टिना, कोलम्बिया, ब्राजिल, उरुग्वे र चिली उक्त विश्वकपमा छानिएका थिए । सोभियत युनियनबाहेक ९ युरोपेली राष्ट्र छानिएका थिए । यसपटक पनि उपाधि ब्राजिलले जित्यो । १९६६ मा ९ युरोपेली राष्ट्र छनोट हुँदा ४ दक्षिण अमेरिकी राष्ट्र छनोट भए । ब्राजिल, अजेन्टिना, चिली र उरुग्वे छनोट भएका थिए । उपाधि इङ्ल्याण्डले जित्यो । १९७० को विश्वकपमा ८ युरोपेली राष्ट्र छानिए भने ४ दक्षिण अमेरिकी राष्ट्र विश्वकपका लागि छानिए । उपाधि ब्राजिलले जित्यो । १९७४ को विश्वकपमा ९ युरोपेली राष्ट्र छनोट हुँदा ४ दक्षिण अकेरिकी राष्ट्र छानिए । उपाधि पश्चिम जर्मनीले जित्यो । १९७८ को विश्वकपमा ९ युरोपेली राष्ट्र छनोट हुँदा ३ दक्षिण अमेरिकी राष्ट्र मात्रै विश्वकपमा छानिए । उपाधि अर्जेन्टिनाले जित्यो । १९८२ पछि विश्वकप खेल्ने टोली १६ बाट २४ भए । फिफाले १९७० मै टोली खेलाइने योजना बनाएको भएपनि त्यो १९८२ को १२ औं विश्वकपबाट लागु भयो त्यसपछि सम्रग नभएर क्षेत्रीय रुपमा विश्पकपमा सुहभागी हुने टोली छानोट गर्न थालियो । युरापबाट १२ र दक्षिण अमेरिकाबाट ४ टोली विश्वकपमा छनोट हुने व्यवस्था फिफाले गर्यो । १९९८ को १६ औं विश्वकपबाट ३२ टोली विश्वकपमा सहभागी हुन थालेपछि युरोपबाट १४ र दक्षिण अमेरिकाबाट ५ टोली विश्वकपमा छनोट हुने व्यवस्था रहेकोछ । २०२६ को विश्वकपदेखि ४८ टोली सहभागी गराउने फिफाले घोषणा गरेको छ । यस पटकको विश्वकपमा दक्षिण अमेरिकाबाट ब्राजिल, अर्जेन्टिना, उरुग्वे, कोलम्बिया र पेरुले सहभागिता जनाएका थिए । पेरु समूह चरणबाटै बाहिरिए पनि अन्यले अन्तिम १६ मा स्थान बनाएका थिए । दक्षिण अमेरिकाको बलियो टोली चिली रुस विश्वकपका लागि छनोट हुन सकेन । यसरी हालसम्म विश्वकपको दक्षिण अमेरिकाका ३ र युरोपका ५ गरी ८ राष्ट्रले मात्रै विश्वकपको उपाधि जितेका छन् । २०१८ को उपाधि पनि युरोपकै पोल्टामा जाने निश्चित भइसकोको छ । रुस विश्वकपको उपाधि होडमा दुई पूर्वविजेता फ्रान्स र इङ्ल्याण्डसहित ६ युरोपियन राष्ट्र रहेका छन् । यी पूर्वविजेताकै हातमा उपाधि जान्छ की ? नयाँ राष्ट्रले हातपार्छन ? केही दिन कुर्नुपर्ने देखिन्छ ।"
"पहिलो हाफमा इंग्ल्यान्ड १, स्विडेन शून्य",मस्को : रुस विश्वकप अन्तर्गत शनिबार जारी क्वाटरफाइनलको खेलको पहिलो हाफमा स्विडेनविरुद्ध इंग्ल्यान्डले अग्रता लिएको छ । इंग्ल्यान्डका लागि आसले यङले ३० औं प्रहार गरेको कर्नर किकलाई ह्यारी मगोइरले हेडमार्फत् सुन्दर गोलमा परिणत गरेका हुन् । स्विडेनविरुद्ध इंग्ल्यान्डले सुरुदेखि नै आक्रमक खेल प्रदर्शन गरेको छ। यी दुई टोली झन्डै २५ वर्षको प्रतीक्षापछि विश्वकप फुटबलको क्वार्टरफाइनल चरणमा पुगेका हुन्। स्विडेन सन् १९९४ मा अमेरिकामा भएको विश्वकपपछि पहिलो पटक क्वार्टरफाइनल चरणमा पुगेको हो। त्यतिबेला उसले तेस्रो स्थान हात पारेको थियो। यसैगरी इङ्ल्यान्ड पनि सन् १९९० मा इटालीमा भएको विश्वकपपछि पहिलो पटक प्रतियोगिताको अन्तिम आठमा पुगेको हो। त्यतिबेला इङ्ल्यान्डले चौथो स्थान हात पारेको थियो। यही खेलले इङ्ल्यान्डका लागि २८ वर्ष र स्विडेनका लागि २४ वर्षपछि सेमिफाइनल पुग्ने अवसर जुराइदिएको छ। यद्यपि यसबाट दुईमध्ये एक टोलीको मात्रै विश्वकपको अन्तिम चारमा पुग्ने वर्षौंको सपना पूरा हुनेछ। यो खेलमा पराजित हुने टोलीका लागि भने अझै अर्को विश्वकपमा मिहिनत गर्नु पर्नेछ। जारी प्रतियोगिताको महत्वपूर्ण खेलमा सशक्त प्रदर्शन गर्दै स्विडेन र इङ्ल्यान्डले क्वार्टरफाइनल चरणमा भेट पक्का गरेका थिए। इङ्ल्यान्ड विश्वकपको इतिहासमा पहिलो पटक टाइब्रेकरमा सफलता हात पार्दै प्रतियोगिताको अन्तिम आठमा पुगेको हो। कोलम्बियाविरुद्ध प्रिक्वार्टरफाइनलको निर्धारित र थप गरिएको ३० मिनेटको खेलसमेत ११ गोलको बराबरी भएपछि प्रहार गरिएको पेनाल्टी सुटआउटमा इङ्ल्यान्ड ४३ गोलले विजयी भएको थियो। यसअघि लगातार तीनवटा विश्वकपमा टाइब्रेकरमै असफल भएको इङ्ल्यान्डका लागि यो विश्वकपमा प्राप्त सफलताले भाग्यको साथ पनि उसकै पक्षमा देखिएको छ। सन् १९६६ को विश्वकप जितेको इङ्ल्यान्ड इतिहासमा दोस्रो उपाधि थप्ने सपनाका साथ मैदानमा छ। स्विडेन भने प्रिक्वार्टरफाइनल चरणको खेलमा स्विट्जरल्यान्डलाई निर्धारित ९० मिनेटभित्रै १० गोलले पराजित गर्दै प्रतियोगिताको अन्तिम आठमा पुगेको टोली हो। विश्वकप इतिहासमा यी दुई टोलीबीच विगतमा भएको खेलको नतिजाले पनि दुवै टोलीलाई बलियो देखाएको छ। विश्वकप फुटबलको अन्तिम चरणको खेलमा हालसम्म यी दुई टोलीले एकआपसमा दुई पटक प्रतिस्पर्धा गरेका छन्। ती दुवै खेल बराबरीमा टुंगिएका छन्। यी दुई टोलीले सन् २००२ को विश्वकपमा ११ र सन् २००६ को विश्वकपमा २२ गोलको बराबरी खेलेका थिए। समग्रमा भने यी दुई टोलीले अहिलेसम्म २३ पटक एकअर्काविरुद्ध प्रतिस्पर्धा गरेका छन्। ती खेलमा दुबै टोलीले समान सातसात जित हात पारेका छन् भने बाँकी नौ खेल बराबरीमा टुंगिएका छन्।
"६० मिनेट खेल्दा इंग्ल्यान्ड २, स्विडेन शून्य","मस्को : रुस विश्वकप अन्तर्गत शनिबार जारी क्वाटरफाइनलको पहिलो खेलमा स्विडेनविरुद्ध इंग्ल्यान्ड हाबी देखिएको छ। पहिलो हाफमा १० को अग्रता लिएको इंग्ल्यान्डले दोस्रो हाफको ५९ मिनेटमा दोस्रो गोल गरेको छ। इंग्ल्यान्डका लागि आसले यङले ३० औं मिनेटमा प्रहार गरेको कर्नर किकलाई ह्यारी मगोइरले हेडमार्फत् पहिलो गोलमा परिणत गरेका थिए। दोस्रो गोलसमेत हेडमार्फत् नै भएको छ। स्विडेनविरुद्ध इंग्ल्यान्डले सुरुदेखि नै आक्रमक खेल प्रदर्शन गरिराखेको छ। यी दुई टोली झन्डै २५ वर्षको प्रतीक्षापछि विश्वकप फुटबलको क्वार्टरफाइनल चरणमा पुगेका हुन्। स्विडेन सन् १९९४ मा अमेरिकामा भएको विश्वकपपछि पहिलो पटक क्वार्टरफाइनल चरणमा पुगेको हो। त्यतिबेला उसले तेस्रो स्थान हात पारेको थियो। यसैगरी इङ्ल्यान्ड पनि सन् १९९० मा इटालीमा भएको विश्वकपपछि पहिलो पटक प्रतियोगिताको अन्तिम आठमा पुगेको हो। त्यतिबेला इङ्ल्यान्डले चौथो स्थान हात पारेको थियो। यही खेलले इङ्ल्यान्डका लागि २८ वर्ष र स्विडेनका लागि २४ वर्षपछि सेमिफाइनल पुग्ने अवसर जुराइदिएको छ। पहिलो हाफमा इंग्ल्यान्ड १, स्विडेन शून्य यद्यपि यसबाट दुईमध्ये एक टोलीको मात्रै विश्वकपको अन्तिम चारमा पुग्ने वर्षौंको सपना पूरा हुनेछ। यो खेलमा पराजित हुने टोलीका लागि भने अझै अर्को विश्वकपमा मिहिनत गर्नु पर्नेछ। जारी प्रतियोगिताको महत्वपूर्ण खेलमा सशक्त प्रदर्शन गर्दै स्विडेन र इङ्ल्यान्डले क्वार्टरफाइनल चरणमा भेट पक्का गरेका थिए। इङ्ल्यान्ड विश्वकपको इतिहासमा पहिलो पटक टाइब्रेकरमा सफलता हात पार्दै प्रतियोगिताको अन्तिम आठमा पुगेको हो। कोलम्बियाविरुद्ध प्रिक्वार्टरफाइनलको निर्धारित र थप गरिएको ३० मिनेटको खेलसमेत ११ गोलको बराबरी भएपछि प्रहार गरिएको पेनाल्टी सुटआउटमा इङ्ल्यान्ड ४३ गोलले विजयी भएको थियो। यसअघि लगातार तीनवटा विश्वकपमा टाइब्रेकरमै असफल भएको इङ्ल्यान्डका लागि यो विश्वकपमा प्राप्त सफलताले भाग्यको साथ पनि उसकै पक्षमा देखिएको छ। सन् १९६६ को विश्वकप जितेको इङ्ल्यान्ड इतिहासमा दोस्रो उपाधि थप्ने सपनाका साथ मैदानमा छ। स्विडेन भने प्रिक्वार्टरफाइनल चरणको खेलमा स्विट्जरल्यान्डलाई निर्धारित ९० मिनेटभित्रै १० गोलले पराजित गर्दै प्रतियोगिताको अन्तिम आठमा पुगेको टोली हो। विश्वकप इतिहासमा यी दुई टोलीबीच विगतमा भएको खेलको नतिजाले पनि दुवै टोलीलाई बलियो देखाएको छ। विश्वकप फुटबलको अन्तिम चरणको खेलमा हालसम्म यी दुई टोलीले एकआपसमा दुई पटक प्रतिस्पर्धा गरेका छन्। ती दुवै खेल बराबरीमा टुंगिएका छन्। यी दुई टोलीले सन् २००२ को विश्वकपमा ११ र सन् २००६ को विश्वकपमा २२ गोलको बराबरी खेलेका थिए। समग्रमा भने यी दुई टोलीले अहिलेसम्म २३ पटक एकअर्काविरुद्ध प्रतिस्पर्धा गरेका छन्। ती खेलमा दुबै टोलीले समान सातसात जित हात पारेका छन् भने बाँकी नौ खेल बराबरीमा टुंगिएका छन्।"
इङ्ल्यान्ड र स्विडेनलार्इ क्वार्टरफाइनलअघि बाल फुटबरको चिन्ता,"मस्को : जारी विश्वकपमा फुटबलको क्वार्टरफाइनलमा शनिबार इङ्ल्यान्ड र स्विडेन आमनेसामने हुँदैछन् । यी दुवै टोलीका खेलाडी यतिबेला सोही खेलको अन्तिम तयारीमा व्यस्त छन् । तर, आफ्नो महत्वपूर्ण खेलको तयारीसँगै यी दुवै टोलीका खेलाडीलाई यतिबेला थाइल्यान्डमा एउटा गुफाभित्र फसेर जीवनका लागि मृत्युसँग संघर्ष गरिरहेका १२ जना बाल फुटबल खेलाडी र तीनका प्रशिक्षकको चिन्ताले पनि उत्तिकै सताएको छ । उत्तरी थाइल्यान्डस्थित जंगलको एउटा गुफामा फसेका बाल फुटबल खेलाडी र तिनको प्रशिक्षकलाई सकुशल उद्धार गर्न थुप्रै उद्धारकर्मी दिनरात नभनी आफ्नो काममा सक्रिय छन् । विश्वकपको क्वार्टरफाइनल खेलको तयारीमा व्यस्त इङ्ल्यान्ड र स्विडेनका खेलाडीले ती बाल फुटबलरको सकुलशल उद्धारका लागि ईश्वरसँग प्रार्थना गर्दै सन्देश पनि पठाएका छन् । उद्धारकार्यमा सक्रिय एक व्यक्तिले छायांकन गरेको एउटा भिडियोमा गुफामा फसेका बाल फुटबलरमध्ये एकजनाले इङ्ल्यान्डको राष्ट्रिय जर्सी लगाएको देखिन्छ । इङ्ल्यान्डका हामी सबै खेलाडी जीवनका लागि संघर्ष गरिरहेका बाल फुटबलर र तिनको प्रशिक्षकको सकुशल उद्धारको कामना गर्न चाहन्छौं, इङ्ल्यान्डका डिफेन्डर जोन स्टोन्सले भनेका छन् । अप्ठ्यारो अवस्थामा रहेका ती बाल फुटबरको परिवार र तिनका साथीभाइलाई हामी भन्न चाहन्छौं, इङ्ल्यान्डका खेलाडीको शुभेच्छा हरपल तपाईंहरूको साथमा छ, स्टोन्सले भनेका छन् । यसैगरी इङ्ल्यान्डसँग विश्वकपको क्वार्टरफाइनल खेल्ने तयारीमा व्यस्त स्विडिस टोलीका मिडफिल्डर सेबास्टियन लार्सनले पनि ती बाल फुटबलरको सकुशल उद्धारको कामना गरेका छन् । हामी सबै स्विडिस खेलाडी ईश्वरसँग ती बाल फुटबलरको सकुशल उद्धारको कामना गर्दछौं र छिटोभन्दा छिटो खुसीको समाचार सुन्न आतुर छौं, लार्सनले भनेका, फुटबलरहरू जस्तोसुकै अप्ठ्यारो स्थितिसँग जुध्न पनि सक्षम हुन्छन्, ती बाल फुटबलर पनि सकुशल आफ्नो परिवारमा फर्कनेमा हामी विश्वस्त छौं । उद्धारकर्मीहरू अहिले ठुल्ठूला पाइपको सहायताले बाल फुटबलर र तिनका प्रशिक्षक फसेको गुफाबाट लगातार पानी बाहिर फाल्न सक्रिय छन् । उनीहरू पुनः वर्षा सुरु हुनुअघि नै उद्धारकार्य पूरा गर्न चाहन्छन् । १२ दिनदेखि गुफामा फसे १२ फुटबलर, चार किमि लामो पाइप बिच्छ्याइँदै यसैगरी विश्वकपमा सहभागी भएर स्वदेश फर्किएको जापानी फुटबल टोलीका सदस्यले पनि गुफामा फसेका बाल फुटबलर र तीनका प्रशिक्षकको सकुशल उद्धारको कामना गरेको छ । आत्मविश्वास बलियो बनाउ, तिमीहरूलाई केही हुने छैन । हामी सबै तिमीहरूको सकुशल उद्धारको प्रार्थना गरिरहेका छौं, जापानी टोलीले समाजिक सञ्जाल ट्विटरमा ट्विट गरेको छ । यसैबीच, विश्व फुटबल महासंघ (फिफा) ले पनि ती बाल फुटबलरको सकुशल र शिघ्र उद्धारको कामना गरेको छ । फिफाका अध्यक्ष जियानी इन्फान्टिनोले थाइल्यान्ड फुटबल संघमार्फत पठाएको पत्रमा सकुशल उद्धारपछि स्वास्थ्यले साथ दिएमा ती बाल फुटबलर र तिनका प्रशिक्षकलाई विश्वकपको फाइनल खेल हेर्न रुसमा आमन्त्रण पनि गरिएको छ ।"
लामो समयको प्रतीक्षापछिको मौका,सामरा : जारी विश्वकपको क्वार्टरफाइनल चरणको तेस्रो खेलमा शनिबार दुई युरोपेली टोली इङ्ल्यान्ड र स्विडेन भिड्दै छन् । यो खेलमा जितको महŒव इङ्ल्यान्ड र स्विडेनलाई कसैले सम्झाइराख्नु आवश्यक छैन । किनभने यी दुवै टोली झन्डै २५ वर्षको प्रतीक्षापछि विश्वकप फुटबलको क्वार्टरफाइनल चरणमा पुगेका हुन् । स्विडेन सन् १९९४ मा अमेरिकामा भएको विश्वकपपछि पहिलो पटक क्वार्टरफाइनल चरणमा पुगेको हो । त्यतिबेला उसले तेस्रो स्थान हात पारेको थियो । यसैगरी इङ्ल्यान्ड पनि सन् १९९० मा इटालीमा भएको विश्वकपपछि पहिलो पटक प्रतियोगिताको अन्तिम आठमा पुगेको हो । त्यतिबेला इङ्ल्यान्डले चौथो स्थान हात पारेको थियो । यही खेलले इङ्ल्यान्डका लागि २८ वर्ष र स्विडेनका लागि २४ वर्षपछि सेमिफाइनल पुग्ने अवसर जुराइदिएको छ । यद्यपि यसबाट दुईमध्ये एक टोलीको मात्रै विश्वकपको अन्तिम चारमा पुग्ने वर्षाैंको सपना पूरा हुनेछ । यो खेलमा पराजित हुने टोलीका लागि भने अझै अर्काे विश्वकपमा मेहनत गर्नु पर्नेछ । जारी प्रतियोगिताको महŒवपूर्ण खेलमा सशक्त प्रदर्शन गर्दै स्विडेन र इङ्ल्यान्डले क्वार्टरफाइनल चरणमा भेट पक्का गरेका हुन् । इङ्ल्यान्ड विश्वकपको इतिहासमा पहिलो पटक टाइब्रेकरमा सफलता हात पार्दै प्रतियोगिताको अन्तिम आठमा पुगेको हो । कोलम्बियाविरुद्ध प्रिक्वार्टरफाइनलको निर्धारित र थप गरिएको ३० मिनेटको खेलसमेत ११ गोलको बराबरी भएपछि प्रहार गरिएको पेनाल्टी सुटआउटमा इङ्ल्यान्ड ४३ गोलले विजयी भएको थियो । यसअघि लगातार तीनवटा विश्वकपमा टाइब्रेकरमै असफल भएको इङ्ल्यान्डका लागि यो विश्वकपमा प्राप्त सफलताले भाग्यको साथ पनि उसकै पक्षमा देखिएको छ । आगामी खेलमा पनि आफ्नो लय र आवश्यक परेको अवस्थामा भाग्यको साथ रहे सन् १९६६ को विश्वकप जितेको इङ्ल्यान्ड इतिहासमा दोस्रो उपाधि थप्न सफल हुनेछ । स्विडेन भने प्रिक्वार्टरफाइनल चरणको खेलमा स्विट्जरल्यान्डलाई निर्धारित ९० मिनेटभित्रै १० गोलले पराजित गर्दै प्रतियोगिताको अन्तिम आठमा पुगेको टोली हो । दुवै टोलीले यस खेलमा वर्षाैंपछि प्राप्त बहुप्रतीक्षित अवसरलाई सदुपयोग गर्ने प्रयास गर्दा तिनका समर्थकले भने फुटबलको छुट्टै मज्जा लिन पाउनेछन् । किनभने प्रतियोगिताको अन्तिम आठ चरणको खेलअघि यी दुवैले सशक्त प्रदर्शन गरेका छन् । यी दुवै टोलीमा नाम चलेका खेलाडी रहेकाले पनि खेलको रोमाञ्चकता अझ बढ्ने निश्चित छ । विश्वकप इतिहासमा यी दुई टोलीबीच विगतमा भएको खेलको नतिजाले पनि दुवै टोलीलाई बलियो देखाएको छ । विश्वकप फुटबलको अन्तिम चरणको खेलमा हालसम्म यी दुई टोलीले एकआपसमा दुई पटक प्रतिस्पर्धा गरेका छन् । ती दुवै खेल बराबरीमा टुं्गिएका छन् । यी दुई टोलीले सन् २००२ को विश्वकपमा ११ र सन् २००६ को विश्वकपमा २२ गोलको बराबरी खेलेका थिए । समग्रमा भने यी दुई टोलीले अहिलेसम्म २३ पटक एकअर्काविरुद्ध प्रतिस्पर्धा गरेका छन् । ती खेलमा दुबै टोलीले समान सातसात जित हात पारेका छन् भने बाँकी नौ खेल बराबरीमा टुंगिएका छन् । विगतमा दुई टोली कुल खेल : २३ इङ्ल्यान्ड विजयी : ७ स्विडेन विजयी : ७ बराबरी : ९
इंग्ल्यान्ड सेमिफाइनलमा : स्विडेन घर फर्कियो,"मस्को : पूर्व विजेता इंग्ल्यान्ड रुसमा जारी विश्वकप फुटबलको सेमिफाइनलमा प्रवेश गरेको छ । शनिबार राति सामरा एरेना स्टेडियममा भएको खेलमा स्विडेनलाई २० गोलले पराजित गर्दै इंग्ल्यान्डले सेमिफाइनलमा स्थान बनाएको हो । इंग्ल्यान्डको जितमा हारी मागुइरे र डेली अलीले एकएक गोल गरे । खेल सुरु भएदेखि नै आक्रामक खेल खेलेको इंग्ल्यान्ड ले पहिलो हाफको ३०औं मिनेटमा सुरुवाती अग्रता बनायो । आश्ले योङले पेनाल्टीमा उपलब्ध गराएको पासलाई सदुपयोग गर्दै हारी मागुइरेले हेड गोल गरे । लगातार विपक्षी कोर्टमा बल खेलाएको इंग्ल्यान्डले गोल गर्ने थुप्रै अवसर खेर फाल्यो । इंग्ल्यान्ड का ह्यारी केन, रहिम स्टर्लिङलगायतले गोल गर्ने राम्रो अवसर खेर फाले । ६० मिनेट खेल्दा इंग्ल्यान्ड २, स्विडेन शून्य दोस्रो हाफमा पनि स्विडेनले रक्षात्मक खेल खेल्दा इंग्ल्यान्डले लगातार दबाब बनायो । स्विडेनका रक्षकलाई आच्छुआच्छु बनाएको इङ्ल्यान्डले दोस्रो हाफको ५९औं मिनेटमा अग्रता दोब्बर बनायो । जेस्से लिन्गार्डको क्रसमा हेड गर्दै डेली अलीले इंग्ल्यान्डको अग्रता दोब्बर बनाए । त्यसपछि कुनै गोल हुन सकेन् । इंग्ल्यान्ड २८ वर्षको प्रतीक्षापछि विश्वकप फुटबलको सेमिफाइनलमा पुगेको हो। सन् १९९० मा इटालीमा भएको विश्वकपपछि पहिलो पटक प्रतियोगिताको अन्तिम चारमा पुगेको हो। इटाली विश्वकपमा इंग्ल्यान्डले चौथो स्थान हात पारेको थियो। सन् १९६६ को विश्वकप जितेको इंग्ल्यान्ड त्यही इतिहास दोहोर्याएर दोस्रो उपाधि जित्ने अभियानमा छ। इंग्ल्यान्ड विश्वकपको इतिहासमा पहिलो पटक टाइब्रेकरमा सफलता हात पार्दै प्रतियोगिताको अन्तिम आठमा पुगेको थियो। कोलम्बियाविरुद्ध प्रिक्वार्टरफाइनलको निर्धारित र थप गरिएको ३० मिनेटको खेलसमेत ११ गोलको बराबरी भएपछि प्रहार गरिएको पेनाल्टी सुटआउटमा इंग्ल्यान्ड ४३ गोलले विजयी भएको थियो। यसअघि लगातार तीनवटा विश्वकपमा इंग्ल्यान्ड टाइब्रेकरमा असफल भएको थियो। तर, कोलम्बियाविरुद्ध पेनाल्टीमै सफलता हात पारेकाले इङ्लिस टोली उत्साहित बनेको छ। स्विडेन सन् १९९४ मा अमेरिकामा भएको विश्वकपपछि पहिलो पटक क्वार्टरफाइनल चरणमा पुगेको हो। त्यतिबेला उसले तेस्रो स्थान हात पारेको थियो। रुस विश्वकपमा स्विडेनले प्रिक्वार्टरफाइनल चरणको खेलमा स्विट्जरल्यान्डलाई निर्धारित ९० मिनेटभित्रै १० गोलले पराजित गर्दै प्रतियोगिताको अन्तिम आठमा स्थान बनाएको थियो। इंग्ल्यान्ड र स्विडेनले शनिबार रातिको खेलअघि दुई पटक प्रतिस्पर्धा गरेका थिए। ती दुवै खेल भने बराबरीमा टुं्गिएको थियो। दुवै टोलीले सन् २००२ को विश्वकपमा ११ र सन् २००६ को विश्वकपमा २२ गोलको बराबरी खेलेका थिए। यस बाहेक समग्रमा २३ पटक एकअर्काविरुद्ध प्रतिस्पर्धा गरेका इंग्ल्यान्ड र स्विडेनले समान सातसात खेलमा जित हात पारेका थिए भने बाँकी नौ खेल बराबरीमा टुंगिएको थियो।"
क्रोएसियालाई रुसी रक्षापंक्तिको चुनौती,मस्को : जारी विश्वकपको क्वार्टरफाइनल चरणको अन्तिम खेलमा शनिबार राति क्रोएसियाले आयोजक रुसको चुनौती स्वीकार गर्दैछ । यो खेलबाट विश्वकपको सेमिफाइनलमा पुग्ने चौथो तथा अन्तिम टोलीको टुंगो लाग्नेछ । आक्रामक क्रोएसिया र बलियो रक्षापंक्ति रहेको रुसबीचको यो खेल दर्शकका लागि पनि निकै रोमाञ्चक हुनेछ । जारी प्रतियोगिताको अघिल्लो चार खेलको प्रदर्शनलाई हेर्दा क्रोएसिया आक्रमणमा बलियो देखिएको छ भने आयोजक रुसले रक्षात्मक रूपमा निकै सशक्त प्रदर्शन गरेको छ । प्रिक्वार्टरफाइनल चरणको खेलबाट अगाडि बढ्न दुवै टोलीले टाइब्रेकरको सहायता लिनु परेको थियो । प्रिक्वार्टरफाइनलमा क्रोएसियाले डेनमार्कलाई टाइब्रेकरमा ३२ र रुसले सन् २०१० को विजेता स्पेनलाई ४३ गोलले पराजित गरेका थिए । यद्यपि समूहगत चरणमा भने क्रोएसियाले तीनवटै खेलमा सफलता हात पारेको थियो । क्रोएसियाले समूहगत चरणमा लियोनल मेसीको टोली अर्जेन्टिनालाई पनि पाखा लगाएको थियो । रुसले भने समूहगत चरणको अन्तिम खेलमा उरुग्वेसँग पराजय बेहोरेको थियो । त्यसैले पनि यो खेललाई क्रोएसियाको बलियो आक्रमण र रुसको बलियो रक्षापंक्तिबीचको प्रतिस्पर्धाका रूपमा हेरिएको हो । यो खेल क्रोएसियाका लागि विश्वकपमा आफ्नो निरन्तरको असफल छविलाई सुधार गर्ने अवसरसमेत मानिएको छ । क्रोएसियालाई विश्वकप फुटबलमा विशेषगरी आयोजक टोलीविरुद्ध अभागी मानिएको छ । रुससहित तेस्रो विश्वकपमा आयोजक टोलीसँग प्रतिस्पर्धा गर्ने तयारीमा रहेको क्रोएसिया अघिल्ला दुवै खेलमा पराजित भएको थियो । क्रोएसिया सन् १९९८ मा आयोजक फ्रान्ससँग सेमिफाइनलमा २१ ले र सन् २०१४ मा ब्राजिलसँग समूहगत चरणको खेलमा ३१ गोलले पराजित भएको थियो । त्यसैले क्रोएसियाले आयोजक टोलीलाई पराजित गर्दै प्रतियोगितामा टिकिरहन अनि तेस्रो प्रयासमा सफलता हात पार्न धेरै मेहनत गर्नुपर्ने देखिएको छ । रक्षापंक्तिका साथै मिडफिल्ड र अग्रपंक्तिमा पनि राम्रो देखिएको रुसले घरेलु मैदान र समर्थकका कारण सोचेभन्दा उत्कृष्ट प्रदर्शन दिन सक्छ । यी दुई टोलीबीच विश्वकपको अन्तिम चरणको खेलमा अहिलेसम्म प्रतिस्पर्धा भएको छैन । शनिबारको खेल विश्वकपमा यी दुई टोलीबीचको पहिलो प्रतिस्पर्धा हुनेछ । अन्य प्रतियोगितामा भएको प्रतिस्पर्धाको नतिजाले भने रुसविरुद्ध क्रोएसिया बलियो देखिएको छ । युरोपियन च्याम्पियनसिपमा दुईपटक र मैत्रीपूर्ण खेलमा एकपटक एकअर्काविरुद्ध प्रतिस्पर्धा गर्दा क्रोएसियाले एक जित हात पारेको छ । बाँकी दुई खेल भने बराबरीमा टुंगिएको छ । विगतमा दुई टोली कुल खेल : ३ क्रोएसिया विजयी : १ रुस विजयी : ० बराबरी : २

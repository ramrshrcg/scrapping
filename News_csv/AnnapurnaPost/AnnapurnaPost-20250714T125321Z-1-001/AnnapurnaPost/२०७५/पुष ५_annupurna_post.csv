शीर्षक,विवरण
पुँजी बजारको अपरिहार्यता,"अर्थतन्त्र सञ्चालन गर्ने जिम्मेवार निकायहरूले जानीबुझी अर्को बजारमा प्रतिकूल असर पर्ने गरी कुनै निर्णय गर्नु हुँदैन पुँजी बजार उद्योग, व्यापार व्यवसाय सुरु गर्न वा सञ्चालनमा रहेका उद्योग, व्यापार, व्यवसाय विस्तार गर्न आवश्यक हुने लगानीका लागि साधन परिचालन गर्ने एउटा महत्व पूर्ण माध्यम हो। उद्योग, व्यापार व्यवसाय सुरु गर्दा आवश्यक हुने साधनका मुख्य दुई स्रोत हुन्छन्ः पहिलो बैंकहरूबाट ऋण लिने र दोस्रो सेयर जारी गरी जनताबाट पुँजी संकलन गर्ने। यी दुई स्रोतका आआफ्नै गुण र दोष छन्। बैंकबाट ऋण लिएर उद्योग, व्यापार, व्यवसाय सुरु गर्दा त्यस्तो व्यवसायबाट नाफा आर्जन नभए पनि पूर्वनिर्धारित दरमा बैंकलाई (बैंकले बीचमा बढाउन पनि सक्ने) ब्याज तिरिरहनुपर्छ। तर सेयरमार्फत पुँजी परिचालन गर्दा नाफा भएको अवस्थामा मात्र सेयर होल्डरहरूलाई लाभांश दिइन्छ, नाफा नहुँदा केही दिनु पर्दैन। साथै बैंकबाट ऋण लिँदा ऋणीले बैंकमा सम्पत्ति धितो राख्नुपर्छ। पूरै ऋण फिर्ता नगरिन्जेल त्यो सम्पत्ति रोक्का रहन्छ तर सेयरमार्फत साधन परिचालन गर्दा त्यस्तो केही राख्नु पर्दैन। त्यसैले जनविश्वास आर्जन गरेका उद्यमी, व्यापारी वा व्यवसायीहरूलाई बैंकबाट ऋण लिएर भन्दा सेयर बिक्री गरी साधन संकलन फाइदा हुन्छ। साथै कुनै कम्पनीको सेयर होल्डर त्यो कम्पनीको आफूले खरिद गरेको सेयरको अनुपातमा मालिक बन्छ तर बैंकबाट ऋण लिनेहरूको बैंकको सम्पत्तिमाथि कुनै दाबी हुँदैन। यसले पनि सेयरको महत्व दर्शाउँछ। तर धेरै सेयर होल्डर हुने कम्पनीहरूले निरन्तर सेयर होल्डरहरूको दबाब झेलिरहनुपर्छ। नाफा कमाउन नसकेको वा कम नाफा भएको वा नाफा घटेको अवस्थामा कम्पनी व्यवस्थापनमाथि सेयर होल्डरहरूको चर्को दबाब पर्छ। तर ऋणबाट सञ्चालित कम्पनीहरूलाई ऋणको किस्ता नियमित भुक्तान भइरहेमा बैंकबाट अरू कुनै दबाब पर्दैन। तर नेपालमा बैंकहरूले आफूखसी कर्जाको ब्याज बढाई कर्जावाललाई जानकारी गराउने परम्पराजस्तै बसेको छ, जसबाट उद्यमी, व्यापारी तथा व्यवसायीहरू झन्डै पीडित भइरहेका छन्। पुँजी बजारको अर्को सकारात्मक पक्ष कुनै कम्पनीको सेयर पुँजी जति बढी भयो त्यो कम्पनीको बैंकबाट ऋण लिने क्षमता उति बढी हुन्छ। लोन इक्विटी रेसिओको कारणले यस्तो हुन्छ। सेयरको प्राथमिक बजारमा कुनै विवाद वा प्रश्न उठ्दैन, प्रश्न उठ्छ त दोस्रो बजारको कारोबारको बारेमा। किनभने सेयर खरिदबिक्री दैनिक रूपमा दोस्रो बजारमै हुन्छ। केही समयदेखि नेपालमा पुँजी बजारको चर्चाले बजार तताएको छ। यसको कारण निकै लामो समयदेखि पुँजी बजार लगातार तल झर्नु हो। बजार माथि जाने आशामा बसेका लगानीकर्ता भने कुर्दाकुर्दै सबै निराश भइसकेको अवस्था छ। २७ जुलाई २०१६ मा सर्वाधिक १८८१ सम्म पुगेको नेप्से परिसूचक क्रमिक रूपमा घट्दै आएर १३ डिसेम्बर २०१८ सम्म आइपुग्दा ११४१ कायम रहेको थियो। यस क्रममा लगानीकर्ताहरूले अर्बौं रुपैयाँ गुमाइसकेको अनुमान गरिएको छ। त्यति मात्र होइन, सेयर बजार यसरी घटेपछि सेयर धितो राखी ऋण लिएका व्यवसायीलाई वाणिज्य बैंकहरूले मार्जिन कल गर्ने सम्भावना पनि हुन्छ। त्यो स्थितिमा त्यस्ता कर्जावालले थप रकम धितोस्वरूप बैंकहरूलाई बुझाउनुपर्ने हुन्छ। सेयर बजारलाई अर्थतन्त्रको स्वस्थ मापकका रूपमा लिने विश्वव्यापी प्रचलन छ। सेयरबजारको अवस्थाका आधारमा कुनै एउटा मुलुक मात्र होइन, विश्व अर्थतन्त्रकै पनि स्वास्थ्यको मूल्यांकन गर्ने गरिन्छ। सेयर बजारको प्रवृत्तिको आधारमा कुनै देशको अर्थतन्त्र माथि जाँदैछ, यथास्थितिमा रहेको छ वा ओरालो लाग्दैछ भन्ने बुझ्न सकिन्छ। यो विश्वव्यापी प्रचलन हो। यसले सेयर बजारको महत्व दर्शाउँछ। आज संसारमा सेयर बजार (पुँजी बजार) नभएको मुलुक सायदै कुनै होला। युद्धग्रस्त मुलुक इराकमा समेत सेयर बजार सञ्चालनमा छ। त्यसैगरी सांघाई स्टक एक्सचेन्ज विश्वका १० सबैभन्दा ठूला स्टक एक्सचेन्जभित्र पर्छ। न्युयोर्क स्टक एक्सचेन्ज विश्वको सबैभन्दा ठूलो स्टक एक्सचेन्ज हो। आधुनिक र विकासशील राष्ट्रका रूपमा परिचित हुन पनि मुलुकहरू सेयर बजार स्थापना र सञ्चालन गर्न लालायित हुन्छन्। नेपालले पनि त्यसै गरेको हो। त्यही भएर नेपाल सरकारले पनि विभिन्न ऐन, कानुन, नियमावली र निर्देशिका निर्माण गरी धितोपत्र बजारलाई अगाडि बढाएको हो। र, यो बजारमा आधुनिक र सहज ढंगले कारोबार गर्न सकिने विभिन्न आधुनिक प्रविधिहरू पनि प्रयोगमा ल्याइएको छ। यस बजारमा मानिसहरूको आकर्षण पनि क्रमिक रूपमा बढ्दै गएको छ। धितोपत्र बजारमा सूचीकृत हुने कम्पनीहरूको संख्या, सेयर संख्या, पुँजी र बजार पुँजीकरण पनि बढ्दै गएको हो। धितोपत्र बजारमा सूचीकृत कम्पनीहरूको संख्या २०७५ असार मसान्तसम्ममा २१२ पुगेको छ भने बजार पुँजीकरण १४ खर्ब ३५ अर्ब १४ करोड पुगेको छ। यी सबै कारणले यो बजार प्रवद्र्धन र संवद्र्धन गर्नुपर्ने बजार हो। यसलाई प्रतिकूल असर गर्ने र यसप्रति जनमानसमा नकारात्मक सन्देश प्रवाह गर्ने किसिमका अभिव्यक्ति दिनु गलत हुन्छ। पुुँजी बजारको सर्वेसर्वा नियामक निकाय धितोपत्र बोर्डलाई होचो अवस्थामा नराखी त्यसको उचाइ र मर्यादा बढाउनुपर्छ। यदाकदा सेयर बजारले अर्थतन्त्रको प्रवृत्तिको सही प्रतिनिधित्व नगरिरहेको हुन सक्छ। जस्तै अर्थतन्त्र ओरालो लागिरहेको बेलामा सेयर बजार माथि जाने र अर्थतन्त्र माथि गइरहेको बेलामा सेयर बजार ओराले लाग्ने हुन सक्छ। विकसित मुलुकका स्टक एक्सचेन्जमा विल्कुल यस्तो हुँदैन। विकासको प्रारम्भिक चरणमा रहेका बजारहरूमा यस्तो हुन सक्छ। बजारभित्र इन्साइडर ट्रेडिङ पनि भइरहेको हुन सक्छ। तर यसो भनेर यो बजारलाई दुत्कार्नु बुद्धिमानी हुँदैन। त्यसमा रहेका कमीकमजोरी पहिचान गरी तिनलाई सच्याउनुपर्छ। खुला अर्थतन्त्रमा हरेक किसिमको प्रवृत्तिका मानिस विभिन्न आर्थिक गतिविधिमा संलग्न भइरहेका हुन्छन्, जसबाट अर्थतन्त्रलाई नोक्सान पुगिरहेको हुन्छ। तर त्यसो भयो भनेर अर्थतन्त्रको घाँटी अठ्याउनु उचित हुँदैन। अवैध गतिविधि गर्नेहरूलाई ऐन कानुनअनुसार उचित दण्ड दिनुपर्छ। विश्व पुँजी बजारमा प्रत्येक दिन ट्रिलिअन डलर आसपासको कारोबार भइरहेको हुन्छ। र, स्टक एक्सचेन्जलाई खुला अर्थतन्त्रको इन्जिन मानिन्छ। वास्तवमा स्टक एक्सचेन्जलाई विश्वका हरेक मुलुकको अर्थतन्त्रको ड्राइभिङ फोर्सको रूपमा लिइन्छ। र, स्टक एक्सचेन्जको यो भूमिका अनन्तकालसम्म कायम रहने विश्वास गरिन्छ। यो कुरा सबैले मनन गर्नु जरुरी छ। मुद्राबजार र पुँजी बजार आपसमा सहयोगीका साथै परस्पर प्रतिस्पर्धी पनि हुुन्। मुद्रा बजारका मौद्रिक उपकरणहरू कम जोखिमपूर्ण हुन्छन् भने पुँजी बजारका उपकरणमा जोखिमको मात्रा बढी हुन्छ। मुद्रा बजारले उद्योग, व्यापार व्यवसायको तत्कालीन र अल्पकालीन पुँजीको आवश्यकता पूर्ति गर्छ भने पुँजी बजार दीर्घकालीन आवश्यकता पूर्ति गर्छ। मुद्रा बजारमा मौद्रिक उपकरणले सामान्यतया कम प्रतिफल दिन्छन् भने पुँजी बजारका उपकरणहरूले अधिक प्रतिफल दिन्छन्। तर पुँजी बजारका उपकरणबाट नोक्सान पनि हुन सक्छ तर मुद्रा बजारमा त्यसो हुँदैन। साथै मुद्रा बजारमा तरलताको अभाव भई ब्याजदर बढ्यो भने पुँजी बजारमा त्यसको नकारात्मक असर पर्छ। किनभने मानिसहरू जसले बढी प्रतिफल दिन्छ, त्यतैतिर लाग्ने हुनाले उनीहरूले आफ्नो बचत सेयर बजारमा लगानी गर्नुभन्दा ब्याजका लागि बैंकमा जम्मा गर्न जान्छन्। आफूसँग भएको सेयर बिक्री गरेर पनि बैंकमा निक्षेप खाता खोलेर राख्छन्। त्यसैगरी मुद्रा बजारमा अधिक तरलता भई ब्याजदर तल झर्यो भने मानिसहरू पुँजी बजारतर्फ लाग्छन्। त्यसैले अर्थतन्त्र सञ्चालन गर्ने जिम्मेवार निकायहरूले जानी, बुझी अर्को बजारमा प्रतिकूल असर पर्ने गरी कुनै निर्णय गर्नु हुँदैन। अहिले नेपालमा सेयरको मूल्य घट्नुमा मुद्रा बजारमा तरलता अभाव भई ब्याजदर बढ्नु पनि एउटा कारण हो। नेपालजस्तो मुलुकमा सबै कुरा उचित ढंगले के चलेको छ ? र, हामी यो बजारमा मात्र परफेक्सन खोज्छौं ? सबैतिर लथालिंग र अराजकता छ। सेयर बजार पनि त्यसको अपवाद कसरी हुन सक्छ ? तर यसो भनेर हामी यो बजारलाई तिरस्कार गर्न सक्दैनौं। किनभने यो हुर्काउनुपर्ने, सुधार्नुपर्ने र व्यवस्थित बनाउँदै लैजानुपर्ने कारोबार हो। साथै यो बजारमा हुने लगानी उत्पादक हो वा होइन भन्ने सम्बन्धमा बुझ्नैपर्ने के छ भने समाजमा पैसा भएका मानिसहरू सबै उद्यमी, व्यापारी हुन सक्दैनन्। हरेक देशमा केही मानिस मात्र उत्पादनशील उद्योगधन्दामा लागिरहेका हुन्छन्। त्यसो भन्ने हो भने हामीले बैंकमा मुद्दती र बचत निक्षेप राखेर ब्याज खानेहरूलाई के भन्ने ? त्यो उत्पादनशील लगानी होइन, बैंकमा पैसा नराख भन्ने ? त्यसलाई हामी अनुत्पादक त भन्न सक्दैनौं। जसरी बैंकहरूमा मुद्दती र बचत निक्षेपको रूपमा राखिएको रकम नै बंैकहरूले उत्पादनशीललगायतका क्षेत्रमा लगानी गर्छन्। त्यसैगरी सेयर बजारबाट पैसा कमाएकाहरूले पनि आखिर पैसा निक्षेपका रूपमा राख्ने त बैंकमा नै हो। तब बैंकले त्यो रकम उत्पादनशील वा अन्य कुनै आर्थिक गतिविधिमा लगानी गर्छ। मुद्रा बजारको सर्वेसर्वा नियामक निकाय नेपाल राष्ट्रबैंकजति मर्यादित, गरिमामय र सम्मानित संस्थाका रूपमा रहेको छ। पुुँजी बजारको सर्वेसर्वा नियामक निकाय धितोपत्र बोर्ड त्यो उचाइ र मर्यादाको छैन। नेपाल राष्ट्र बैंक पुरानो र राष्ट्रको निमित्त अपरिहार्य संस्था भएकाले यसको त्यहीबमोजिमको गरिमा हुनु स्वाभाविक हो। तर धितोपत्र बजार तुलनात्मक रूपमा नयाँ र विकाससँग जोडिएको संस्था भएकाले यसको उचाइ र मर्यादा पनि नेपालको विकासको अवस्थाअनुरूप राखिएको छ। तर अब यो संस्थालाई त्यही होचो अवस्थामा राखिरहनु उचित हुँदैन। यसको हालको होचोपनको कारणले पनि नेपालको पुँजी बजार समस्याग्रस्त भएको हो। त्यसैले धितोपत्र बोर्डको उल्लेखनीय स्तरोन्नति गरिनुपर्छ। त्यहीअनुरूप यसका पदाधिकारी चयन गरिनुपर्छ।"
सामाजिक सञ्जाल कि जाल ?,"हेल्लो खाना खानुभयो ? के गर्दै हुनुहुन्छ ? कहाँबाट हो नि तपाईं ? अहिले पनि फेसबुक मेसेन्जर खोलेर हेर्दा सयौं यस्ता मेसेज होलान्, जसलाई खोलेर हेर्न मन पनि हुँदैन। आक्कलझुक्कल खोलेर हेरेका यस्ता मेसेजमा कि त फसिन्छ कि भने झ्वाँक चलेर त्यस्ता मेसेज पठाउने प्रायलाई ब्लक नै ठोकिन्छ। पति स्वदेश हुन् वा विदेश वा बिहे भएका महिला हुन् कि अविवाहित हुन्, राति १० बजेपछि अनलाइन देखियो कि तपाईंको बिहे भयो ? बोल्नुस् न प्लिज, कति भाउ खोज्नुभएको हो ? साँच्चिकै तपाईं कति सुन्दर हुनुहुन्छ, तपाईंको पति अथवा तपाईंको प्रिय कति भाग्यमानी। बोल्नुस् न प्लिज। अति नै गरेपछि प्रोफाइल हेर्नतर्प लाग्यो, प्रायः ४० देखि ५० वर्ष कटेका पुरुष मित्र हुने गर्छन्। जो आर्थिक रूपमा एक किसिमले सशक्त भइसकेका हुन्छन्। परिवार एक हिसाबले आफ्नो ठाउँमा सेट भइसकेको हुन्छ। मात्र त्यो अवस्थामा त्यो व्यक्ति फरक मित्रता गाँस्न रुचाउँछ र यस्तो सोच भएका व्यक्तिलाई अहिले बग्रेल्ती खुलेका सोसियल साइटहरूले अभै सहज बनाइदिएका छन्। एकजना मेरा साथीलाई मोबाइलको मेसेन्जरमा उनीसँग करिब एक महिनादेखि कोही चिनजानकै अफिसका सहकर्मी तर उमेरले ५०६० नाघेका व्यक्तिले खुबै सताएका रहेछन्। सुरुसुरुमा त उनी पनि हेल्लो, खाना खायौ ? भन्दा खाएँ भन्नेसम्मका जवाफ दिइछन्। पछिपछि त दिनभरिकै अपडेट एकोहोरो लेख्दै पठाउन थालेछन्। उनले मसँग भनिन् ब्लक गरौं भने अफिसको कतिपय काम गु्रप च्याटमा पनि हुने भएकाले हटाउन पनि समस्या छ। केही दिनअघि मात्र मेरो साथीको जन्मदिन परेको थियो। उनले भनिन् म अफिस नपुग्दै सामसुङ मोबाइलको नयाँ सेट र उत्तिकै महँगो पनि अफिसको टेबलमा छोडिराखेको रहेछ। पछि मोबाइलमा म्यासेज आउँछ। मन पयो सरप्राइज ? भन्दै। आफूलाई निल्नु न ओकल्नु भएको उनी सुनाउँछिन्। अन्ततः उनको सरप्राइज उनैलाई सुम्पिदिए। सम्पत्ति ओड्ने र ओछ्याउने कमाइगए अब मोजमस्ती गरेर बिताउनु त छ। अनि फेसबुकमा पत्नी र परिवारका आँखा छलेर आफूभन्दा दुई गुना कान्छीसँग मस्कामस्की लगाउँदै, उपहार दिँदै र फकाउँदै बस्छन्। आक्रोशित हुँदै उनले भनिन्। अहिले पछिल्लो समय हाम्रो देशमा वैदेशिक रोजगारमा जानेको संख्या बढ्दो छ। त्यसमा पनि महिला र पुरुष बराबरीकै हाराहारीमै देखिन्छन्। प्रायः विवाहित एउटा विदेश र अर्को देशमा हुँदा एक्लोपनले सताउँछ। मायाको खाँचो र अभाव महसुस हुनु शारीरिक रूपले र मानसिक रूपले अस्वाभाविक हैन। त्यही अवस्थामा कोही व्यक्तिले मलजल हालेर मायाको लेप लगाउँदै अगाडि बढ्छ भने वृद्ध हुन् कि वयस्क जो पनि मायामा पर्न सक्छ। अधिकांश भर्खरका युवाभन्दा ४० कटेका पुरुषहरू क्षणिक उपयोग गर्न पाइन्छ कि भन्ने प्रलोभनमा परेर एक कदम अगाडि बढेका हुन्छन्। त्यतिबेला उनीहरू वास्तविक प्रेमसँगै पागलपनमा समेत डुबेको अभिनय देखाएर प्रायः भर्खरका युवती र अझै पति विदेशमा भएका महिलासँग सुरक्षित हुने भ्रममा सामाजिक सञ्जालमा खोजीमा अभ्यस्त भएका हुन्छन्। सामाजिक सञ्जालकै कारण कतिपयको घरसँगै मनका सञ्जाल जोडिएका छन् भने कतिपयका छताछुल्ल हुन पुगेका छन्। ओइ सुन्न ! भोलिदेखि खुसी पनि टेन्सन पनि सुरु हुन्छ मेरो। मैले भने किन ? म कोही अर्को मान्छेसँग सम्बन्धमा छु। मैले भने कस्तो सम्बन्ध ? फेसबुकमा भेट भयौं। हामी साथीबाट अहिले प्रेमीप्रेमिका भइसक्यौं। एक दिन वार्ता भएन भने साह्रै न्यास्रो लाग्छ। अनि पतिसँग ? ऊसँग नि गफ त गर्छु तर माया हुँदैन। मैले भनें तिमी गलत गर्दैछौ। तिम्रो पतिबाट तिमीलाई के अभाव थियो र ? अभावको कुरा हैन भावना मिल्दैन हाम्रो। परिवारबाट बच्चा भएन। अर्को बिहे गर्ने कि भन्ने उसको कान फुकिन्छ अनि ऊ तिनैको कुरा सुनेर मसँग सम्पर्क एकदमै कम हुन्छ। एकजना मेरो केटी साथीकै समस्या, उसले के सुनाइ बिहे भएको १० वर्ष भयो। पति सेनामा छन्। घरमा बस्ने टुंगो हुँदैन। घरमा सासूससुरा मात्र छन्। उसलाई घरबाट बाहिर निस्केर केही काम पनि गर्न दिइँदैन। बिहेअगाडि ऊ एउटा कमर्सियल बैंकमा काम गर्दै थिई। अहिले आएर के भइदियो भने लोग्नेले पत्नी आफ्नो साथमा पनि नलाने र बाबुआमा बूढा छन्, तिमी मसँगै हिँड्यौ भने कसले हेर्छ उहाँहरूलाई ? अन्ततः उसको साथी नै फेसबुक हुन थाल्यो। राति ११ बजेसम्म फेसबुक, बिहान पाँच बजे फेसबुक र दिनैभरि फेसबुक। यसै क्रममा कोही मान्छेसँग उसको बढी नै गफ हुन थाल्यो। र, अहिले पतिको फोनले भन्दा ऊ फेसबुकमा भेटिएको अधबैंसे उमेर पार गरिसकेको व्यक्तिसँगको सम्बन्धमा निकै खुसी छ। उसले आफ्नो वृत्तान्त बताएपछि मैले पनि केही भन्न सकिनँ। आखिर ऊ खुसी छ। अन्तिममा मैले भनें भोलि तिम्रो पतिलाई थाहा भयो भने ? उसले भनी भविष्यको खुसीको चिन्ता छैन। मलाई अहिलेको खुसी चाहिएको छ। अहिले हामी देख्न सक्छौं नेपालका हरेक कुनाकाप्चाका मान्छेसमेत सोसियल मिडियासँग यति धेरै नजिक छन्, जुन हामी कल्पनासमेत गर्न सक्दैनौं। एकपटक पूर्वीनेपालको पर्यटकीय स्थल सलकपुर जाने क्रममा हामी १५२० जना साथी थियौं। त्यसै क्रममा एकजना दाजुको उमेर ५० वर्ष, मोबाइलमा फोन आयो जब कि उनले केहीबेरअघि आठ मिनेटजति आफ्नै पत्नीसँग मस्त गफ गरेर फोन राखेका थिए। सामाजिक सञ्जालकै कारण कतिपयको घरसँगै मनका सञ्जाल जोडिएका छन् भने कतिपयका छताछुल्ल हुन पुगेका छन्। सामान्यतया पत्नीले एउटा उमेर पार गरेकी हुन्छिन्। सबै कुराले जीवन केही हदसम्म सम्पन्न हुन्छ। अनि उसलाई मायाको उही एकोहोरो शैली मन पर्न छोड्छ। अहिले युट्युब, ट्विटर, भाइबर, ह्वाट्सएप र फेसबुकले त्यस्तो मानसिकता भएका व्यक्तिलाई सहज बनाइदिएको छ। ४० कटेपछि रमाउँला भन्ने उमेरका अधिकांश पुरुष के छ र ? बोल्दिम् न, २४ दिन घुमाइदिम्न भन्ने लहैलहैमा लाग्दालाग्दै सम्बन्ध यति गम्भीर भइसकेको हुन्छ कि त्यो सम्बन्धमा रहने दुवैजनाले नै भेउ पाउँदैनन्। विस्तारै कुरा परिवार र समाजतिर फैलिँदै जान्छ अनि मात्र पानीमाथिको ओभानो भएर टाढिने अनेक उपाय रच्छन्। अनि निम्तिन्छन् दुःखद दुर्घटना। सामाजिक सञ्जाललाई सदुपयोग गरौं दुरुपयोग नगरौं।"
केही फरक कृषि प्रयत्न,"जलवायु परिवर्तनको असर अहिले विश्वभर नै चिन्ता र चासोको विषय बनेको छ। यसको प्रत्यक्ष मारमा मानव जीवनका लागि नभइनहुने बालीनालीको उत्पादन र त्यसका उत्पादक किसान पनि परेका छन्। विभिन्न स्रोतहरूले विश्वको खाद्यान्न उत्पादनको ३२ देखि ३९ प्रतिशत उतारचढावमा जलवायु परिवर्तनको भूमिका रहेको उल्लेख गरेका छन्। प्रतिडिग्री तापक्रम वृद्धिसँगै करिब पाँच प्रतिशत खाद्यान्न उत्पादन घट्ने अनुमान छ। अर्कोतर्फ संयुक्त राष्ट्रसंघीय विश्व खाद्य तथा कृषि संगठनले विश्वको बढ्दो जनसंख्या, खानेकुराका सन्दर्भमा परिवर्तित उपयोगको प्रवृत्ति र प्रतिकूल जलवायुका आधारमा सन् २०५० सम्ममा हालको भन्दा करिब ६० प्रतिशत बढी खाद्यान्न आवश्यक पर्ने उल्लेख गरेको छ। एकातिर बालीनालीको घट्दो उत्पादन र अर्कोतिर खाद्यान्नको बढ्दो आवश्यकता। जलवायु परिवर्तनमा नेपालको कुनै उल्लेखनीय भूमिका छैन, तर यसको मार भने किसानले भोग्नु परिरहेको छ। जलवायु परिवर्तनका कारण हुने अप्रत्यासित वर्षा, खडेरी, खण्डवृष्टि र अन्य अस्वाभाविक मौसमी गतिविधिबाट नेपालको कृषि प्रणाली निरन्तर समस्याग्रस्त बन्दैछ। जलवायु परिवर्तनसँगसँगै बालीनालीका आयातीत विकासे जातहरू, तिनको बीउमा रहेको परनिर्भरता र कृषिका परम्परागत तौरतरिका एवं उपयुक्त औजारहरूको अभाव पनि समस्याका रूपमा रहेका छन्। यस्तो अवस्थामा नवलपुर (पूर्वीनवलपरासी) जिल्लाका मध्यविन्दु, रजहर, देवचुली र कावासोती क्षेत्रका सातवटा गाउँका किसानहरू भने केही फरक तर अनुकरण गर्नलायकका प्रयत्न गरिरहेका छन्। उनीहरू जलवायुमैत्री कृषि प्रविधि अपनाउने, रासायनिक मल र विषादी प्रयोग कम गरे हुने खालका उन्नत जातका साथै लोपोन्मुख रैथाने जातका बालीको समेत संरक्षण र उत्पादन गर्ने, कम झन्झटिला तथा बढी उपयुक्त प्रविधि र औजारहरूको प्रयोग बढाउनेजस्ता क्रियाकलापमा आआफ्ना समूह बनाएर अघि बढिरहेका छन्। गाउँका कतिपय ठाउँमा त उनीहरूले जलवायु मैत्री गाउँ लेखिएका साइनबोर्डहरूसमेत राखिसकेका छन्। मध्यविन्दु नगरपालिका ६, हर्दियाका अगुवा किसान ताराप्रसाद भट्टराई भन्छन्, हो, हामी पहिलेभन्दा अलि फरक प्रयत्न गरिरहेका छौं। यस्ता काममा लाग्न लीबर्ड (जैविक विविधता, अनुसन्धान तथा विकासका लागि स्थानीय पहल नामक सम्बन्धित विषयका नेपाली विज्ञहरूको संस्था) ले हामीलाई सिकाउने, हौसला दिने र सहयोग गर्ने काम गर्दै आएको छ। उनी थप्छन्, हाम्रो गाउँ त अहिले विद्यालयजस्तो पो भएको छ। हामी आफैं पनि सिक्दै छौं र हामीले अपनाउन थालेका फरक खालका प्रयत्नहरूबाट अरूले पनि सिक्न थालेका छन्। यस क्षेत्रका किसानले अपनाउन थालेका यी सिक्नलायक फरक प्रयत्नहरू के हुन् र तिनलाई आफ्नो प्रदेशका अन्य ठाउँमा पनि अगाडि बढाउन सकिन्छ कि भन्ने अभिप्रायले गएको मंसिर ८ गते गण्डकी प्रदेशका आठजना प्रदेश सभासद् महिला, केही स्थानीय सरकारका जनप्रतिनिधि र विभिन्न विज्ञहरूको टोली नवलपुरका हर्दिया र अग्यौली गरी दुइटा गाउँका किसानका खेतबारीमै पुगेको थियो। सौर्यऊर्जाबाट सिँचाइ मध्यविन्दु नगरपालिका ६, हर्दियाका २२ घरपरिवार किसान आफ्नो खेतबारीमा सिँचाइका लागि पहिले आकासे पानीमै निर्भर थिए। गत वर्ष भने उनीहरूले सौर्य ऊर्जाबाट जमिनमुनिको पानी तान्ने र सिँचाइ गर्ने व्यवस्था मिलाए। यसमा लीबर्ड ले उनीहरूलाई आवश्यक सरसल्लाह र ४ लाख १६ हजार ३ सय २० रुपैयाँको आर्थिक सहयोग पनि गर्यो। नगरपालिकाले पनि त्यसमा ३ लाख ५० हजार रुपैयाँ थप्यो। बाँकी ५७ हजार ६ सय ८० रुपैयाँबराबरको जन श्रमदान किसानहरू आफैंले गरे। यहाँका किसानहरूले हिजोआज तरकारी बालीमा थोपा सिँचाइ प्रविधि पनि प्रयोग गर्न थालेका छन्। लीबर्ड का सचिव तथा कृषिविज्ञ बेनीबहादुर बस्नेत भन्छन्, सौर्य ऊर्जाको उपयोगले जलवायुमा नकारात्मक असर पुर्याउँदैन र थोपा सिँचाइजस्ता प्रविधि प्रयोग गर्दा तरकारी बालीमा सिँचाइका लागि थोरै पानी भए पनि पुगिहाल्छ। सिँचाइ सुविधा भएपछि पहिले मकै र तोरी मात्र लगाउने हर्दियामा हिजोआज तरकारी बाली र धानसमेत लगाउन थालिएको छ। सिँचाइ सुविधाले व्यावसायिक तरकारी खेती सुरु गरेका स्थानीय किसान बुद्धिराम कुमाल आफ्नो तीन कठ्ठा जमिनबाट एकै सिजनमा करिब ७० हजार रुपैयाँको तरकारी बिक्री गरेको अनुभव सुनाउँछन्। कुमालको भनाइ छ, घरमा खाइयो पनि। त्यसको त हिसाबै छैन। पहिले त यस जग्गाबाट आठ हजार रुपैयाँजतिको मकै र दुई हजार रुपैयाँजतिको तोरी फल्थ्यो। त्यसको तुलनामा धेरै फाइदा भयो। राम्रो भाउ पाएको भए डेढ लाख रुपैयाँसम्म आम्दानी हुन्थ्यो। किसानका प्रयत्न र उनीहरूलाई सहयोग गर्ने लीबर्ड को विज्ञतालाई संघ, प्रदेश र स्थानीय सरकारले सदुपयोग गर्नुपर्ने समय आएको छ। सुक्खा ३ जातको धान जलवायु परिवर्तनले गर्दा पहिलेभन्दा ज्यादा खडेरी लाग्न थालेको किसानको अनुभव छ। यस्तो अवस्थामा हर्दियाका किसानले खडेरी सहन सक्ने, उच्च जग्गामा पनि हुने र कम सिँचाइ चाहिने सुक्खा ३ जातको धानको खेती गर्न थालेका छन्। स्थानीय नौलो बिहानी कृषक समूहकी सचिव जानुका रामजेली भन्छिन्, यो जातको धानले पर्याप्त सिँचाइ नभएको जग्गामा पनि राम्रो उत्पादन दिइरहेको छ। रासायनिक मल र विषादीको कम प्रयोग मध्यविन्दु नगरपालिका ५ का वडाध्यक्ष नवकान्त पाठकले लिफ कलर चार्ट देखाउँदै भने पहिले त जथाभावी रासायनिक मल प्रयोग गरिन्थ्यो। अब लिफ कलर चार्ट मा देखाइएको पातको रङ र खेतमा लगाइएको धानको पातको रङ हेरेर कस्तो रङ भएको बेला केकति रासायनिक मल प्रयोग गर्ने भन्ने थाहा पाउन हामीलाई सजिलो भएको छ। पहिलेजस्तो अन्धाधुन्ध मल हाल्नुपर्दैन। रासायनिक मलको जथाभावी प्रयोगले वातावरण, माटो र मानिसको स्वास्थ्यसमेत बिगार्छ। यस क्षेत्रका किसानले रासायनिक विषादीको साटो जैविक विषादी बनाउन र प्रयोग गर्न सिकेका छन्। उपयुक्त औजारको प्रयोग भ्रमणमा संलग्न गण्डकी प्रदेशकी सभासद प्रभा कोइरालालाई एकजना स्थानीय महिलाले मकै छोडाउने एउटा सानो हाते औजार ल्याएर देखाइन्। सभासद्ले सो औजारबाट मकै छोडाउने अभ्यास गरेर भनिन् धेरै सजिलो र हात पनि नदुख्ने रहेछ। उनले एक घोगा मकै आधा मिनेटमै छोडाइन्। गाउँमा मकै छोडाउने काम प्रायः महिलाले नै गर्छन्। त्यसैले यस औजारले महिलालाई धेरै सजिलो भएको हर्दियाका स्थानीय बताउँछन्। उनीहरूले झार गोड्न, पराल तान्न, माटोका डल्ला फुटाउन, मकै रोप्न र गोठमा भकारो सोहोर्नसमेत सजिला र आधुनिक किसिमका औजार प्रयोग गर्न थालेका छन्। बीउ बैंकको स्थापना र सञ्चालन कावासोती नगरपालिका १४, १५ र १६ का किसानले अर्को फरक काम गरिरहेका छन् सामुदायिक स्तरमै बीउ बैंक स्थापना र सञ्चालन। कावासोती १४ को अग्यौलीमा रहेको यस बीउ बैंकमा धान, दलहन, तेलहन र तरकारीको बीउ उत्पादन तथा प्रयोग गर्ने ९५३ घरधुरी किसान प्रत्यक्ष संलग्न छन्। यसमा सामुदायिक बीउ बैंककी अध्यक्ष पार्वती भण्डारीका अनुसार ६८० जना त महिला नै छन्। उनीहरूले आपूले लगाउने गरेका केही विकासे जातका साथै अनदी, झिनुवा र घीउपुरीजस्ता रैथाने जातका धानको बीउ पनि उत्पादन गर्न थालेका छन्। उत्पादित १० मेट्रिक टनभन्दा बढी बीउ स्थानीय किसान, नजिकको डन्डा बजारका एग्रोभेटसम्बन्धी पसलहरू र नारायणघाटका बीउ कम्पनीले किन्ने गरेका छन्। यस बीउ बैंकका सल्लाहकार तथा स्थानीय ७७ वर्षीय किसान उत्तरकुमार सिग्देल हिजोआज अरू जातका धानभन्दा रैथाने झिनुवा धान लगाउन मन पराउँछन्। उनी भन्छन्, स्थानीय जातको धानलाई परम्परागत ढंगले नै खेती गर्न सकिन्छ। त्यसैले यसले वातावरण बिगार्दैन। खान पनि मीठो हुन्छ। विकासे धानभन्दा कम फले पनि यसको मूल्य बढी हुने र पराल पनि धेरै हुने भएकाले घाटा छैन। लीबर्ड का कार्यकारी निर्देशक डा बलराम थापाका अनुसार यस संस्थाको पहलमा नेपालमा २१ वटा यस्ता बीउ बैंकहरू स्थापना भएका छन् र ६२ प्रकारका बालीका नौ सयभन्दा बढी जातका बीउ जोगाइएको छ। यसबाट करिब १० हजार किसानहरू लाभान्वित भइसकेका छन्। भ्रमणको अन्त्यमा गण्डकी प्रदेश सभासद् ओमकला गौतमले यस क्षेत्रका किसानका उत्कृष्ट फरक प्रयत्न अन्यत्र पनि विस्तार गर्नु जरुरी भएको बताइन्। अर्की सभासद् प्र्रभा कोइरालाले भनिन्, यहाँका किसानका प्रयत्न र उनीहरूलाई सहयोग गर्ने लीबर्ड को विज्ञतालाई संघ, प्रदेश र स्थानीय सरकारहरूले सदुपयोग गर्नुपर्ने देखिएको छ। भ्रमणमा संलग्न मध्यविन्दु नगरपालिका ७ का कार्यवाहक अध्यक्ष मधुविलास अधिकारी अब आफ्नो वडाका किसानलाई पनि यस्ता प्रयत्नमा लाग्न स्थानीय सरकारले तुरुन्तै सघाउने प्रतिबद्धता जनाउँछन्। हर्दियाका स्थानीय कृषक रामप्रसाद भट्टराई भन्छन्, नेपाललाई कृषिप्रधान देश भनिन्छ, तर कृषिप्रधान बजेट र योजनाहरूचाहिँ खै ? तीनै तहका सरकारले यहाँका किसानले गरेजस्ता प्रयत्नहरू सबैतिर फैलाउन ध्यान दिन जरुरी छ।"
महिलामाथिका दुर्व्यवहार र बलात्कार,"बलात्कारी छोरा आमाको निम्ति छोरै हुन्छ पीडित छोरी छ भने कलंक। यो हाम्रो समाजको संरचना हो। यसले गर्दा महिला असहाय बन्न पुगेका छन्। हिजोआज प्रशस्त मात्रामा महिला र नाबालिकामाथि दुर्व्यवहार र बलात्कारका वारदात बढ्दो छ। अझ नाबालिकाका हकमा बलात्कार र त्यसपछि निर्मम हत्या हुन थालेका छन्। आठ महिनाका शिशु र ७० वर्षका वृद्धा पनि बलात्कारबाट उन्मुक्त छैनन्। बलात्कार वारदात पहिले पनि हुन्थे। उतिबेला या त प्रकट हुँदैनथे या दबाइन्थे। तर अहिले जताततै सुनिन्छ। विशेषतः नाबालिका जो निरीह र संघर्ष गर्न असफल छन्। यसका कारण के त ? पितृसत्तात्मक सोच समाजमा आज पनि पितृसत्तात्मक सोच रहेको देखिन्छ। पिता अर्थात् पुरुष दाइभाइ क्रमशः घरको मूली बन्छन्, तर पत्नी, छोरी, बुहारी जाति दोस्रो दर्जामा पर्न आउँछन्। २००७ सालपूर्व नेपालमा महिलालाई मतदान दिने अधिकार पनि थिएन। २०२० सालपूर्व नेपालको सामाजिक व्यवस्थाको कानुनी भूमिका जंगबहादुर राणा (२०१०) को मुलुकी ऐनले निर्वाह गरिआएको थियो। जसअनुसार सात वर्षकी नाबालिकाको बिहे जायज थियो। नाबालिकाको बिहे प्रौढ या वृद्धसँग पनि हुन्थ्यो। महिलालाई विवाहअघि केटो रोज्ने हक थिएन। समाजमा विवाहिते, ल्याइते जस्ता वर्गीकरण गरिएको थियो। त्यसका अतिरिक्त भित्रिनी भन्ने चलन पनि थियो। बहुविवाह गर्नु भनेको अपराध मानिन्थेन। कमारी, घातिनीहरू पनि अवैधानिक पत्नी हुन्थे। नेपालमा पुरानो कानुनको अवशेष अझै पनि ग्रामीण र अन्तरकुन्तरमा छ। अहिले पनि बालविवाह, बहुविवाह हुन्छ। त्यस्ता बिहेको प्र श्रय महिलाले नै दिन्छन्। अहिले पनि परिवारले नै रोजेको केटासँग छोरीको आमरूपमा बिहे हुने चलन छ। प्रतिष्ठा र दर्जा प्राप्तिका निम्ति छोरीलाई उपहारका रूपमा भेट गर्ने प्रचलनको अवशेष अझै देखिन्छ। पैसाका निम्ति छोरीहरू वैदेशिक रोजगारमा पठाइन्छ। त्यति मात्र होइन, भारतीय मण्डिमा परिवारको आय बढाउन छोरीको बिक्री हुने गरेको छ। यूएनडीपीको अध्ययनअनुसार नेपालमा ६१ प्रतिशत महिला घरभित्र भएका बलात्कार र काम गर्ने क्षेत्रमा भएका बलात्कारलाई प्रकट गर्दैनन्। त्यस्तै अध्ययनबाट ८६ प्रतिशत पुरुषले हिंसाको सिकार भएका महिलालाई हिंसाबाट जोगाउन साथ नदिएको पुष्टि भएको छ। खुट्टा भए जुत्ता जति पनि पाइन्छ भन्ने हाम्रो समाजको अवधारणा हो। पितृसत्तात्मक सोचले पुरुषमा दम्भ भएका कारण महिला घरभित्र र घरबाहिर कार्यस्थलमा बलात्कारको वारदात वा यौनजन्य दुर्व्यवहारको सिकार हुने गर्छन्। महिलाद्वारा बलात्कार र यौनजन्य हिंसा प्रकट नहुनु महिला प्रायः आफन्तद्वारा घरभित्र र कार्यस्थलमा हिंसाको सिकार हुन्छन्। उनीहरू त्यसलाई आफ्नो बेइज्जती ठान्छन् तथापि हिंसाको सिकार उनीहरू हुन्छन् र पनि प्रकट गर्दा इज्जत पनि उनीहरूको जान्छ भन्ने मान्यता रहन्छ। समाजले त्यस्तो दागको दोषी पुरुषलाई नबनाई स्वयं महिलालाई बनाउँछ। कार्यस्थलमा यौनजन्य दुर्व्यवहार प्रबन्धक वा संस्थाका मालिकले गरेको भए कि काम छोड्नुपयो कि सहनुपयो। अरू केही उपाय रहन्न। अहिले मी टू अभियान सञ्चालनपछि युरोपजस्ता देशहरूमा पनि महिला व्यक्तिगत संस्थामा काम गर्नबाट वञ्चित भएका छन्। यौनजन्य हिंसा वा बलात्कारलाई वस्तुतः जतिजति लुकाएर प्रकट गरिँदैन उतिउति पीडकको मनोबल बढेर जान्छ। यस्ता घटनामा दुःखदायी अवस्था त्यसबेला हुन्छ जब महिलाले महिलालाई साथ नदिई पुरुषले साथ दिन पुगेका हुन्छन्। डेटिङमा बलात्कृत हुने आधुनिक युगमा युवायुवतीबीच विवाहपूर्व डेटिङ (भेटघाट) मा जाने चलन अब युरोप तथा अमेरिकामा मात्र होइन, भारत तथा नेपालजस्ता देशमा पनि सुरु भएको छ। कतिपय बाबुआमाले यसलाई सहज रूपमा हेरेका हुन्छन्। कतिपयले मन पराउँदैनन्। विवाह तय गरी कुराको छिनोफानो भएपछि सहरी क्षेत्रमा यसलाई सहज रूपमा लिन थालिएको छ। तर कतिपय अवस्थामा डेटिङ युवतीका निम्ति दुर्भाग्य बन्न पुग्छ। उदाहरणका रूपमा गत वर्ष दरबारमार्गमा भएको घटना लिन सकिन्छ। कहिलेकाहीं अधैर्य, मदिरा र नशालु पदार्थ प्रयोगमा यौनजन्य हिंसा बढी हुन्छन्। आफ्नै प्रेमीले प्रेमिकालाई मादक पदार्थ सेवन गराई अन्य तीनतीनजनाले बलात्कारको सिकार बनाएको जगजाहेर छ। डेटिङप्रेमी कुशल छ, योग्य छ र इमानदार छ भने ठीक हुन्छ तर गर्भवती भएपछि एकान्तमा भेट गर्न बोलाई हत्या गराउने जस्ता वारदात पनि अब नेपालमै देखिएका छन्। विकसित मुलुकमा महिलाविरुद्ध हुने हिंसा, अपहरण र बलात्कारविरुद्ध कारबाही गर्न र अपराध हुनुपूर्व जोगाउन हटलाइनको व्यवस्था छ। त्यहाँ प्रभावकारी उजुरी तथा कारबाही हुने गरेका छन्। नेपालमा फोन नम्बर १०० को व्यवस्था छ। अरू पनि सेवा छन्, तर ती प्रभावकारी छैनन्। ड्रग र मादक पदार्थको प्रभाव नेपालमा मादक पदार्थ आमरूपमा प्रयोग हुन्छ। कतिपय जातिका घरमा रक्सी तयार हुन्छ। नेवार, राई, लिम्बू, तामाङ जातिजनजातिका पूजाआजा र बिहेबारीमा रक्सी नभइनहुने चलन छ। पहिलेपहिले क्षेत्रीबाहुनका घरमा रक्सी प्रतिबन्धित थियो। अहिले मतवालीभन्दा बढी यिनै उच्च जाति भनिएकाहरूले बढी प्रयोग गर्छन्। नेपालमा रक्सी आम छ, खुला छ र औषधीभन्दा बढी रक्सी पसल छन्। सरकारलाई यसैबाट पनि प्रशस्त राजस्व उठ्ने गरेको छ। सरकार बेलाबेलामा यसमा प्रतिबन्ध लगाउने भन्छ, तर सम्भव हुन सकेको छैन। सडक दुर्घटना रोक्न मापसे लगाएको भन्ने छ तथापि मैले कानुन व्यवसायी भई काम गर्दा अथवा न्यायाधीश भई मुद्दा हेर्दा प्रशस्त हत्या, हिंसाका वारदात मादक पदार्थका कारण भएको पाएकी छु। नेपालमा मादक पदार्थ र लागुऔषधका कारण कति बलात्कार तथा महिला हिंसाका वारदात भएका छन् भन्ने कुराको अध्ययन भएजस्तो लाग्दैन। अमेरिकामा २३८ जना युवतीका बारेमा अध्ययन हुँदा तिनले मादक पदार्थको सेवनपछि बलात्कारजस्तो हिंसाको सिकार गम्भीर रूपमा भएको पाइएको थियो। अध्ययनबाट के पुष्टि भएको छ भने बलात्कार आधाभन्दा बढी वारदात रक्सी सेवन र डेटिङ ड्रगको कारण हुने गरेको छ तथापि अध्ययनअनुसार अमेरिकामा ९९ प्रतिशत बलात्कार पुरुषबाट हुन्छ र ९० प्रतिशत नाबालक पनि यौनजन्य हिंसाको सिकार हुन्छन्। कलेज पुगेका २० देखि २५ प्रतिशत युवती बलात्कारको सिकार हुन्छन्। त्यस्तै ३५ प्रतिशत युवती यौनजन्य उद्योगका सिकार हुन्छन्। पूर्वीय अवधारणा पूर्वीय अवधारणामा महिलालाई कोमल र फूलसँग तुलना गरिन्छ। पूर्ण चन्द्रसँग पनि तुलनामा गरिन्छ। अझ मृगनयनी, गजगामिनी, कोमलांगिनी आदि आदि। अझ सटिक भाषामा भन्ने हो भने बारुलाको जस्तो कम्मर, ठूला आँखा, गोरी, पातली, मायालु, नरम, दयाकी खानी, लजालु आदि शब्दले महिलाको रूपको वर्णन गरिन्छ। त्यस्तै ऋष्टपुष्ठ, हट्टाकट्टा, बलियो, छाती ठूलो भएको आदि शब्दले पुरुषको रूपको वर्णन गरिन्छ। यसले महिलाको छविलाई सदैव पुरुषको दासी र कमारीको रूपमा देखाउँछ। यो अवधारणाका कारण पनि महिला हेपिएका छन्। पुरुषमा यही मानसिकताका कारण जे पनि गर्नु हुन्छ भन्ने अवधारणा देखिन्छ। महिलाजति पुरुषको सेवा गर्न आएका वर्ग हुँदा जति अन्याय गरे पनि फरक पर्दैन भन्ने आम मानिसमा अवधारणा रहेको पाइन्छ। यही धारणाले पनि महिला हिंसाको सिकार भएका छन्। सिनेमा, टेलिभिजन, प्रोनोग्राफी र विज्ञापन इन्टरनेट र विश्वभरि वितरण हुने वेबसाइटका कारण भारत, नेपाल आदि मुलुकमा प्रशस्त प्रोनोग्राफी, सिनेमाको वितरण हुँदै आएको छ। प्रोनोग्राफी भन्नाले वेश्यावृत्तिसम्बन्धी व्याख्यान भएको लेख हो। यो वास्तविक रूपमा ग्रिक शब्द हो। यसको प्रस्तुति पत्रपत्रिका, सिनेमा, साहित्य हरएक स्थानमा हुन्छ। हिजोआज प्रोन सिनेमा नेटमा छ्यापछ्याप्ती हेर्न मिल्छ। धेरैको भनाइ छ यसले बलात्कारलाई बढायो हाम्रोजस्तो कट्टर समाजमा। यसका उपभोक्ता धेरै छन्। हुन त प्रोन साहित्य र सामग्रीले यौन हिंसालाई नियन्त्रण गर्दछ भन्ने भनाइ छ। यसले यौनजन्य हिंसा बढाएको धेरैको भनाइ छ। अनुसन्धानबाट के पनि देखिन्छ भने यसले यौनिक अपराधमा नियन्त्रण होइन कि बढाएको छ। महिलावादी नेत्रीहरूका कथनअनुसार प्रोनोग्राफी सिद्धान्त हो भने बलात्कार व्यवहार हो। उनीहरू यसलाई नियन्त्रण गर्नुपर्नेमा जोड दिन्छन्, खुलेआम सञ्चालन गर्न दिनु हुन्न भन्छन्। अहिले, साबुन, स्याम्पो या कुनै पनि पेय पदार्थको विज्ञापनमा महिलाका नांगा शरीर प्रदर्शन हुन्छ। त्यस्तै टेलिभिजनमा देखाउने सिरियल र फिल्मलाई उन्मादपूर्ण बनाउन बलात्कारका दृश्यलाई मरमसला बनाइन्छ। त्यहाँ महिलालाई कमजोर र पुरुषलाई वलिष्ठ देखाउने जस्ता कुराले पनि बलत्कारीलाई उत्तेजित बनाउने कार्य भएको अभियानकर्ताको दाबी छ। महिलालाई संघर्ष गर्न नसक्ने र क्षमताविहीन बनाउने कार्य रोक्नुपर्ने मान्यता पनि छ। हाम्रो समाज दोधारमा छ। हामी आधुनिक पनि बन्न सकेका छैनौं र पुरानो संस्कृति पूर्णतः अन्त्य गर्न पनि सकेका छैनौं। पश्चिममा एउटा, दुइटा र तीनोटा विवाह सम्बन्धविच्छेद गरेर गर्नु सामान्य मानिन्छ, तर हामीकहाँ अझै स्वीकार्य छैन। पश्चिमा जगत्मा बलात्कार हुनुलाई महिलाको दोष मानिँदैन तर यहाँ पूर्णतः महिलालाई दोषी देखाइन्छ। हामी अहिले यति खुला हुन पनि सक्दैनौं किनकि हाम्रा परम्परा र मान्यता छन्, तर लाउनेखाने कुरामा भने युरोपियनभन्दा कम छैनौं। हीनताबोध र सामाजिक दाग पुरुष बलात्कारी छ भने उसको सामाजिक प्रतिष्ठामा कमी आउँदैन। बलात्कारी पति भए पनि महिलाले छोड्दिनँ र पति प्राणेश्वर नै मानेकी हुन्छे। उसको नजरमा पीडित महिलाले उसको पतिलाई ललाएको, फकाएको भन्ने अवधारणा रहन्छ। तर महिलाको हकमा जो सिकार हुन्छ ऊ समाजमा बस्न सक्दिनँ भागीभागी हिँड्नुपर्ने हुन्छ। उसको वास कुनै संरक्षित स्थानमा रहेको भए त्यहाँ पनि दबाब दिइन्छ। बलात्कारी छोरा आमाको निम्ति छोरै हुन्छ पीडित छोरी छ भने कलंक। यो हाम्रो समाजको संरचना हो। यसले गर्दा महिला असहाय बन्न पुगेका छन्। परिचितले गर्ने बलात्कारपछि हत्या बलात्कारपछि हुने हत्याका ९० प्रतिशत वारदातमा परिचित नै हुन्छन्। परिचय खुल्ने डरमा नाबालिका मारिन्छन्। अथवा जीवित भए पनि मार्ने धम्कीका कारण उनीहरू बोल्न र भन्न सक्दैनन्। निर्मला पन्तको घटनामा त्यही शंका छ। त्यो जसले गयो चिनेजानेकाले नै गरेको हो। परिचय खुल्ने कारणले उनको निर्मतापूर्वक हत्या भएको हुन सक्छ। संस्कृतिका कारण बलात्कार बेलाबेलामा उपचार गर्न आउने धामीले बलात्कार गरेको सुनिन्छ। हामीकहाँ रोदी घर, देउकी प्रथा, झुमा, वादी प्रथा जस्ता चलन छन्। ती जातिका महिलाले बलात्कारको सिकार हुनुपर्दछ। कतिपय जातिजनजातिमा अपहरण गरी बिहे गर्ने चलन छ। त्यहाँ पनि इच्छाविरुद्ध बलात्कार हुन्छ नै। प्रहरी र प्रशासनको नकारात्मक सोच विकसित मुलुकमा महिलाविरुद्ध हुने हिंसा, अपहरण र बलात्कारविरुद्ध कारबाही गर्न र अपराध हुनुपूर्व जोगाउन हटलाइनको व्यवस्था छ। त्यहाँ प्रभावकारी उजुरी तथा कारबाही हुने गरेका छन्। नेपालमा फोन नम्बर १०० को व्यवस्था छ। अरू पनि सेवा छन्, तर ती प्रभावकारी छैनन्। कैयन् अन्तर्राष्ट्रिय गैरसरकारी संस्थासँग मिलेर तालिम र कार्यक्रम सञ्चालन हुने गरेको देखिए पनि बलात्कार तथा हत्याका विषयमा नेपाल प्रहरीले प्रभावकारी सेवा दिन नसकेको पुष्टि केही वारदातमा दोषी पत्ता लगाउन नसकेकोबाट पुष्टि हुन्छ। प्रहरी सेवा र प्रशासन यो मामलामा कमजोर भएका कारण पनि वारदातमा वृद्धि हुन पुगेको धेरैको भनाइ छ। आम जनताको गुनासो सेवा गर्ने निकायले लापरबाही गरेपछि महिलाविरुद्ध हुने हिंसा कसरी रोकिन सक्छ भन्ने छ।"
म्यानचेस्टर सिटी सेमिफाइनलमा,"लन्डन : म्यानचेस्टर सिटी इङ्लिस लिग कप फुटबल प्रतियोगिताको सेमिफाइनलमा प्रवेश गरेको छ। साविक विजेता सिटी बुधबार बिहान खेलिएको खेलमा लेस्टर सिटीलाई पेनाल्टी सुटआउटमा ३१ गोलले हराउँदै सेमिफाइनलमा पुगेको हो। निर्धारित र थप गरिएको समयको खेल ११ गोलको बराबरीमा सकिएपछि हारजितको निर्णय पेनाल्टी सुटआउटबाट निकालिएको थियो। खेल सुरु भएको १४औं मिनेटमै केभिन डी ब्रुनले सिटीलाई अग्रता दिलाएका थिए। डी ब्रुनले जारी सिजनमा सिटीका लागि गरेको यो पहिलो गोल हो। पहिलो हाफमा निराशाजनक प्रदर्शन गरेको लेस्टरले ७३औं मिनेटमा जवाफी गोल फर्काएको थियो। सिटी जिततर्फ अग्रसर रहँदा लेस्टरका लागि मार्क अलब्राइटनले जवाफी गोल फर्काएका थिए। पेप ग्वार्डिओलाको प्रशिक्षणमा रहेको सिटीले जारी सिजनको घरेलु लिगमा पनि उत्कृष्ट प्रदर्शन गर्दै आएको छ। प्रिमियर लिगमा सहभागी सबै टोलीले १७ खेल खेलिसक्दा सिटी ४४ अंकसहित दोस्रो र लिभरपुल ४५ अंकसहित पहिलो स्थानमा छन्। लेस्टर सिटी बलियो प्रतिद्वन्द्वी हो। आज पनि लेस्टरले अन्तिम समयसम्म हामीलाई गतिलो चुनौती दियो, खेलपछि सिटीका प्रशिक्षक ग्वार्डिओलाले भने। लिग कप फुटबलको पछिल्ला नौ पेनाल्टी सुटआउटमध्ये पाँच खेलमा लेस्टर पराजित भएको छ। यसैगरी बुर्टन अल्बियोन पनि लिग कपको सेमिफाइनलमा पुग्न सफल भयो। बुर्टनले बुधबार बिहान खेलिएको खेलमा बलियो प्रतिद्वन्द्वी मिडल्सब्रोलाई १० गोलले हरायो। बुर्टनका लागि ४८औं मिनेटमा ज्याक हेस्केथले निर्णायक गोल गरेका थिए।"
भैरहवा क्वालिफायरमा,"काठमाडौं : भैरहवा ग्लाडिएटर्स एभरेस्ट प्रिमियर लिग (ईपीएल) क्रिकेट प्रतियोगिताको दोस्रो क्वालिफायरमा प्रवेश गरेको छ। बुधबार भएको इलिमिनेटरमा चितवन टाइगर्सलाई चार विकेटले पराजित गर्दै भैरहवाले उपाधि आशा जीवितै राखेको हो। पराजयसँगै चितवन भने उपाधि होडबाट बाहिरिएको छ। साविक उपविजेता टोली भैरहवाले फाइनल प्रवेशका लागि बिहीबार हुने दोस्रो क्वालिफायरमा काठमाडौं किङ्स इलाभेनसँग प्रतिस्पर्धा गर्नेछ। दोस्रो क्वालिफायर खेलको विजेता टोलीले उपाधिका लागि शनिबार हुने फाइनल खेलमा ललितपुर प्याट्रियट्ससँग प्रतिस्पर्धा गर्नेछ। ललितपुर पहिलो क्वालिफायर खेलमा काठमाडौंलाई पराजित गर्दै फाइनलमा प्रवेश गरेको हो। त्रिवि क्रिकेट मैदानमा टस हारी पहिले ब्याटिङ गरेको चितवनले निर्धारित २० ओभरमा आठ विकेट गुमाउँदै एक सय ३९ रनको योगफल तय गरेको थियो। भैरहवाले जवाफमा १८२ ओभरमा ६ विकेट गुमाउँदै लक्ष्य पार गरेको हो। भैरहवाको जितमा युवा ब्याट्सम्यानद्वय रोहित पौडेल र कुशल मल्लले आकर्षक पालि खेले। रोहित १४ बलमा २४ तथा कुशल १३ बलमा २७ रन जोड्दै अविजित रहे। रोहित र कुशलले अविजित सात विकेटका लागि अविजित ५१ रनको साझेदारी गरेका हुन्। टोली हारतर्फ अग्रसर देखिएका बेला यी दुई ब्याट्सम्यानले भैरहवालाई जितसम्म डोहोर्याएका थिए। रोहितले आफ्नो पालिमा एक छक्का र दुई चौका तथा कुशलले दुई छक्का र दुई चौका प्रहार गरेका थिए। त्यसअघि प्रारम्भिक ब्याट्सम्यान प्रदीप ऐरीले ३८ बलमा ४२ तथा कप्तान शरद भेषावकरले २७ बलमा २९ रन जोडेका थिए। प्रदीपले आफ्नो पालिमा ६ तथा शरदले तीन चौका प्रहार गरेका थिए। म्यान अफ दी म्याचसमेत चुनिएका प्रदीपले टोलीमा जितमा योगदान पुर्याउँदा खुसी लागेको बताए। आफ्नै खेल सुधार्ने प्रयासमा लागिरहेको थिए। त्यसमा आज राम्रो ब्याटिङ प्रदर्शन भयो, प्रदीपले भने, त्योभन्दा महŒवपूर्ण टोलीको जितमा योगदान पुर्याउन पाउँदा खुसी लागेको छ। त्यसअघि संयुक्त अरब इमिरेट्स (यूएई)का खेलाडी मोहम्मद नाभिदले तीन विकेट लिँदा चितवन ठूलो योगफल बनाउनबाट रोकिएको थियो। चितवनका लागि दीपेन्द्रसिंह ऐरीले ४५ बलमा ५६ रनको अर्धशतकीय योगदान दिए पनि टोलीको जित सम्भव भएन। दीपेन्द्रले आफ्नो पालिमा एक छक्का र ६ चौका प्रहार गरेका थिए। उनीपछि आइरिस खेलाडी पल स्टर्लिङ र इङ्लिस खेलाडी जोन सिम्पसनले समान १४१४ रन जोड्दा कमलसिंह ऐरीले १३ रन जोडे। अन्य खेलाडीले भने दोहोरो अंकमा रन जोड्न सकेनन्। चितवनविरुद्ध नाभिदले चार ओभरमा मात्रै २४ रन दिएर तीन विकेट लिएका थिए। यस्तै अविनाश बोहोराले थप दुई विकेट लिए। चितवनका कमलसिंह ऐरीले पनि भैरहवाको तीन विकेट लिएका थिए। राउन्ड रोबिन लिग चरणको अन्तिम दुई खेल जित्दै मुस्किलले प्ले अफ चरणमा पुगेको चितवन उपाधि होडबाट बाहिरिएपछि कप्तान पृथु बाँस्कोटाले केही रन कम हुँदा जित असम्भव देखिएको बताए। हामी भाग्यले प्ले अफ चरणमा पुगेका थियांै, पृथुले भने, यद्यपि यो पराजयसँगै उपाधि होडबाटै बाहिरिएका छौं। हामी केही रन कम थियौं। त्यसका बीच पनि अन्त्यतिर केही बाउन्ड्री रोक्न नसक्दा पराजय टार्न सकेनौं। भैरहवाका कप्तान शरदले दोस्रो प्ले अफमा सशक्त प्रदर्शन गर्दै फाइनल खेल्ने योजनामा रहेको प्रतिक्रिया दिए। आज विशेष गरी युवा खेलाडी रोहित र कुशलले निकै राम्रो प्रदर्शन गरे। त्यसैले कुनै समय मुस्किलजस्तो देखिएको अवस्थाबाट पनि जितसम्म पुग्न सफल भयौं, शरदले भने, अब भोलि दोस्रो क्वालिफायर खेल छ। त्यसमा सशक्त प्रदर्शन गर्दै फाइनल पुग्ने योजना छ।"
राष्ट्रिय पुरुष भलिबल : एपीएफ शीर्ष स्थानमा,"पोखरा : सशस्त्र प्रहरी बलको एपीएफ क्लब राष्ट्रिय पुरुष भलिबल लिगको शीर्ष स्थानमा उक्लिएको छ। बुधबार दोहोरो जित हात पार्ने क्रममा ढोरपाटन स्पोर्टस् क्लबलाई ३० को सोझो सेटमा पराजित गरेको एपीएफले अर्को खेलमा हेल्प नेपाल स्पोर्टस् क्लबसँग वाकओभर पाएपछि १४ अंकका साथ लिगको शीर्ष स्थानमा उक्लिएको हो। एपीएफले ढोरपाटनलाई २५१२, २५२१, २५१५ ले पराजित गर्दै तीन अंक जोड्यो। बुधबारको अन्तिम खेलमा हेल्प नेपाल मैदान नआएपछि आयोजकले एपीएफलाई वाकओभर दिएको थियो। एपीएफले हेल्प नेपालका भारतीय खेलाडी रोहितको परिचयपत्र मागे पनि हेल्प नेपालले देखाउन सकेको थिएन। नेपाल भलिबल संघको आयोजना भएको प्रतियोगितामा विभागीय टोली त्रिभुवन आर्मी क्लबले पनि दोहोरो जित निकालेको छ। पहिलो खेलमा विभागीय प्रतिद्वन्द्वी नेपाल पुलिस क्लबलाई पराजित गरेको आर्मीले अर्को खेलमा मणिमुकुन्द भलिबल क्लबलाई पाखा लगायो। आर्मीले पुलिसलाई ३० र मणिमुकुन्दलाई ३२ को सेटमा पराजित गर्यो। पुलिसविरुद्धको खेलमा आर्मी २५१९, २५२१, २५१५ ले विजयी भयो। यसैगरी मणिमुकुन्दविरुद्ध जित निकाल्न भने निकै संघर्ष गर्नुपयो। पहिलो सेट १७२५ ले गुमाएको आर्मीले दोस्रो सेट २६२४ ले आफ्नो पक्षमा पार्दै खेलमा फर्किएको थियो। आर्मीले तेस्रो सेटमा पुग्दा पुनः लय गुमाएको थियो। तेस्रो सेट २४२६ ले मणिमुकुन्दलाई सुम्पिएको आर्मीले चौथो सेटमा प्रभावशाली प्रदर्शन गर्दै २५९ ले जित निकालेको थियो। यस्तै निर्णायक सेट पनि एकपक्षीय रूपमा १५२ ले जित्दै आर्मीले दुई अंक जोड्न सफल भयो। आर्मीले पाँच खेलबाट १२ अंक जोडेको छ। नेपाल पुलिस क्लबले पाँच खेलबाट १० अंक जोडेको छ। यसैगरी बुधबार नै भएको अर्को खेलमा नयाँ बजार सामाजिक क्लबले जाउलाखेल भलिबल प्रशिक्षण केन्द्रलाई २५१९, २५१७, २५२१ ले पराजित गरेको छ। प्रतियोगिताका विजेताले नगद दुई लाख रुपैयाँ पाउनेछन्। यसैगरी उपविजेताले एक लाख र तेस्रो हुने टोलीले ५० हजार रुपैयाँ पाउनेछन्। यसैगरी उत्कृष्ट खेलाडीले २५ हजार रुपैयाँ प्राप्त गर्दा विधागत रूपमा उत्कृष्ट हुनेले जनही पाँच हजार रुपैयाँ पाउनेछन्।"
थ्रीस्टार र आर्मी बराबरीमा राेकिए,"काठमाडौं : थ्रीस्टार र विभागीय टोली त्रिभुवन आर्मी क्लबले बराबरी खेलेपछि उपाधि दौडमा रहेको मनाङ मर्स्याङ्दी क्लब र संकटा क्लबलाई फाइदा भएको छ। लिगअन्तर्गत नवौं चरणको अन्तिम खेलमा थ्रीस्टार र आर्मीले ११ गोलको बराबरी खेल्दै अंक बाँडेका हुन्। सातदोबाटोस्थित एन्फा कम्प्लेक्स मैदानमा बुधबार भएको खेलमा थ्रीस्टारले खेलको अन्तिममा अग्रता गुमाएको थियो। निकै प्रतिस्पर्धात्मक खेलको पहिलो हाफ गोलरहित बराबरीमा सकिएको थियो। थ्रीस्टारले ७०औं मिनेटमा गोल गर्दै अग्रता लियो। थ्रीस्टारका नीराजन खड्काले गोल गरेका थिए। उनले पिटर सेगुनको पासमा अजयी मार्टिनले हेडमार्फत मिलाइदिएको बललाई पोस्ट नजिकबाट गोल गरेका थिए। त्यसपछि रक्षात्मक देखिएको थ्रीस्टार अन्तिममा सम्हालिन सकेन। आर्मीका स्ट्राइकर जर्जप्रिन्स कार्कीले दोस्रो हाफको इन्जुरी समयमा गोल गर्दै आर्मीलाई हारबाट जोगाएका थिए। जर्जप्रिन्सको फ्रिकिक प्रहारलाई थ्रीस्टारका गोलरक्षकले नियाल्न सकेनन्। बराबरीसँगै थ्रीस्टारको उपाधि यात्रामा केही धक्का लागेको छ। नौ खेलबाट २२ अंक बनाएको थ्रीस्टार तेस्रो स्थानमा छ। थ्रीस्टार शीर्ष टोली मनाङभन्दा पाँच अंकले पछाडि छ। लिगका नौ खेलमा शतप्रतिशत नतिजा निकालेको मनाङको २७ अंक छ। दोस्रो स्थानमा रहेको संकटाको २४ अंक छ। यस बराबरीसँगै १८ अंक बनाएको आर्मी तालिकाको चौथो स्थानमा छ। यसैगरी एन्फा मैदानमै भएको अर्को खेलमा नेपाल पुलिस र ब्रिगेड ब्वाइज क्लबले पनि ११ गोलको बराबरी खेल्दै अंक बाँडेका छन्। ब्रिगेडले खेलको सुरुआतमै गोल गर्दै पुलिसलाई दबाब दिएको थियो। ब्रिगेडका ऋतिक खड्काले पाँचौं मिनेटमा गोल गर्दै ब्रिगेडको उत्साह थपे। ब्रिगेडको अग्रतापछि बलमा पकड जमाएको पुलिसले पहिलो हाफमा गोल फर्काउन सकेन। दोस्रो हाफमा पनि एउटै लयमा देखिएको पुलिसले ७५औं मिनेटमा बराबरी गोल गरेको थियो। पुलिसका लागि अभिषेक रिजालले गोल गरे। उनले हेम तामाङको पासमा हेड गोल गरेका थिए। पुलिसले पहिलो हाफमा मात्र तीनवटा अवसर गुमाएको थियो। बराबरीसँगै नौ खेलबाट १५ अंक बनाएको पुलिस तालिकाको पाँचौं स्थानमा छ। समान खेलबाट पाँच अंक बनाएको ब्रिगेड ब्वाईज ११औं स्थानमा छ। नवौं चरणको समाप्तिसँगै हिमालयन सेर्पा १४ अंकका साथ छैटौं, समान १३ अंक बनाएको च्यासल र एपीएफ सातौं र आठौं, १० अंक बनाएको सरस्वती नवौं, आठ अंक बनाएको जाउलाखेल १०औं स्थानमा छ। यसैगरी पाँच अंक बनाएको फ्रेन्ड्स १२औं, तीन अंक बनाएको मच्छिन्द्र १३औं र एक अंकमा बनाएको एनआरटी तालिकाको अन्तिममा छ।"

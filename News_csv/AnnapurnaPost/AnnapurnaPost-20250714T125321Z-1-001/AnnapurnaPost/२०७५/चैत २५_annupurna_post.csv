शीर्षक,विवरण
ग्य्रान्ड डिजाइनमा फसेको राजनीति,"प्रमाणपत्र मात्रै शिक्षा होइन, मानवीय एवं सामाजिक पुँजीकोे आधारशिला हो। तर, हाम्रो शिक्षा प्रणालीले त्यस्तो पुँजीको विकासै गर्न सकेन। त्रिपन्न सालमा नेपाली कांग्रेस (नेका) को सभापति भइसकेपछि गिरिजाप्रसाद कोइरालाले विभिन्न औपचारिक एवं अनौपचारिक मन्तव्य अथवा भेटघाटमा प्रयोग गर्ने ग्य्रान्ड डिजाइन (जीडी) को शाब्दिक एवं भावार्थ बुझ्ने हैसियत व्यक्ति र दलअनुसार फरकफरक थियो। हुन त कोइराला जीडीबारे कुनै ठूलो व्याख्या र खुलासा गर्दैनथे न त तिनका अनुयायीले गर्न चाहे अथवा सके। यद्यपि कोइराला आफैं त्यही जीडीको चक्रव्युहमा फसेको प्रशस्तै उदाहरण छन्। जीवनको अन्तिमतिर चाहेर पनि कोइरालाले जीडी उच्चारण गर्न सकेनन्। अर्थात्, नेपालको राजनीतिमा जीडी पात्रहरू बलिया भइसकेको गिरिजाबाबुले समेत स्विकार्नुपर्यो। अहिले जीडीका पात्र सक्रिय नभएको दल र राज्यसंयन्त्र सायदै नहोला नेपाली राजनीतिमा। के हो ग्य्रान्ड डिजाइन ? सामान्य अर्थमा भन्नुपर्दा, विभिन्न विदेशी अथवा अन्तर्राष्ट्रिय शक्तिकेन्द्रले विभिन्न देशमा आआफ्नै अर्थराजनीति एवं सामरिक स्वार्थअनुकूल हुने गरी प्रत्यक्ष अथवा परोक्ष ढंगले गर्ने घुसपैठ अथवा हस्तक्षेप आजको राजनीतिक यथार्थ हो। त्यस किसिमका राजनीतिकसामरिक क्रिया र प्रतिक्रिया, शीतयुद्धताका बढी प्रत्यक्ष अनुभव हुने गथ्र्यो भने अहिले परोक्ष चलखेलको बिगबिगी छ। उदाहरणनिम्ति अमेरिकाको विभिन्न तथ्यांक स्रोत (डेटाबेस) मा सबैभन्दा बढी कम्प्युटर चोरी (ह्याकिङ) गर्न खोज्ने देशमा उत्तर कोरिया, चीन र रूस पर्छन् र तिनीहरूकै सरकार त्यस्तो चोरी कामलाई संरक्षणसमेत गर्छ। त्यसरी नै जीडीको मुद्राको खेल को प्रयोग पनि प्रचुर मात्रामा हुने गर्छ देशहरूमा जहाँ सामरिक दृष्टिले जीडीको खास स्वार्थ हुन्छ। फलस्वरूप जीडीको हस्तक्षेप कुनै पनि राज्य प्रणालीका संस्थाजस्तै संविधान, ऐन, योजना, नीति, कार्यक्रम एवं चुनावमा प्रत्यक्ष मुद्राको प्रकोपसमेत देखिन्छ। नेपालको सन्दर्भमा भन्नुपर्दा, कम्तीमा पाँच किसिमका जीडी सूत्रधार सक्रिय देखिन्छ। ती हुन् ः भारत, चीन, रूस, पश्चिमा मुलुकको प्रतिनिधित्व गर्ने युरोपियन युनियन र अन्तर्राष्ट्रिय साहु संस्था जसमा एसियाली बैंक, विश्व बैंक र अन्तर्राष्ट्रिय मुद्राकोषलगायतका अन्य गैरमुनाफा खोर संघसंस्था। ती सबैको घुसपैठचलखेल (जस्तै संविधान, ऐन, नियम, नीति र कार्यक्रमहरूमा) आआफ्नो स्वार्थअनुरूप राज्यका यावत् प्रणालीमै राखेको हुन्छ तर कोणीय अन्तर फरकफरक हुन सक्छ। स्मरणीय पक्ष, जीडीका सूत्रधार अथवा व्यवस्थापकले आआफ्ना अभीष्ट पूरा गर्न विभिन्न पात्र परिचालन गरिराखेका हुन्छन्। त्यसनिम्ति राजनीतिक दल सबैभन्दा उर्वरभूमि हो र त्यसका अतिरिक्त के पत्रकार, के कर्मचारी, के विद्यार्थी, के व्यापारी, के डाक्टर, के वकिल, के न्यायाधीश सबैतिर जीडीका पात्र सक्रिय देखिन्छन्। किनभने, नेपालमा अपारदर्शी मुद्राको चलखेल नभएको क्षेत्र भेट्न गाह्रो छैन। नेपाल फेरि संसारमा त्यस्तो देश हो, जहाँ देशको भौगोलिक मात्रै खुला नभएर आर्थिक सिमाना पनि खुला छ। जहाँ जसले पनि पैसाको कारोबार र पूर्ति लगाउन सक्छ, त्यसको आम्दानीको स्रोतको खासै महत्र्व छैन। उदाहरणका निम्ति एउटा अब्बली राजनीतिक पार्टीले भेनेजुयलाबाट समेत पैसा लिएर आफ्नो कार्यक्रम गर्न पुग्यो भने उता विदेशी लगानी भित्र्याउने नाममा संसारका काला धनपतिहरूलाई रातो गलैंचा बिछ्याउँदैनन् भनेर विश्वास नगर्ने आधार छैन। त्यसका लागि राजनीतिक दल मात्रै नभएर न्यायालयमा विद्यमान बिचौलियाको सक्रियता सुमार्गीको मुद्राले प्रस्ट्याउँछ। आधुनिक प्रविधिले जीडीको सोच र क्रियाकलाप छिटोछिटो पैलाउन सघाइरहेको छ। कुनै पनि षड्यन्त्रको सिद्धान्तलाई पुष्टि गर्न अदालती ढंगबाट प्रमाण चाहिँदैन, सिर्प परिस्थतिजन्य घटनालाई जनताले विश्वास गर्न थाले भने त्यो नै समाजमा स्थापित हुन्छ। जीडीको पहिलो सिकार शिक्षा प्रणाली अट्ठाईस सालदेखि विदेशी धावा र हावाले ग्रस्त नेपाली शिक्षा प्रणाली अहिले आएर संविधानमा समेत कथित जनमुखी शिक्षा को प्रावधानले ५० वर्षमा जेजति मानवीय पुँजीको क्षति भएको छ, त्यसको आकलन गर्न सक्ने हैसियतमा न राजनीतिक दल छन् न त कथित विकासे ठेकेदारहरू नै। ०१५१६ तिरको दस्ताबेजले के देखाउँछ भने त्यतिबेलाको कांग्रेसको प्रथम दायित्व मानवीय पुँजीको विकास थियो र त्यसलाई महेन्द्र शाहले ध्वस्त पारेपछि वीरेन्द्र राजाले शिक्षालाई आधुनिकीकरण गर्ने निहँुमा मौलिकता नष्ट गर्न पुगे। त्यसपछि २०४८४९ पछि बजारीकरण युगमा प्रवेशको नेपाली शिक्षा अहिले जनमुखीकरण भएको छ। फलस्वरूप नेपाली पौरख आज विश्वविद्यालयबाट प्रमाणपत्र खरिद गर्नेछ अनि कोरियन, मलेसियन, अरेबियन र अब जापानिज भाषा सिक्दै दलालहरूको ढोकाअगाडि रातभर पंक्तिबद्ध हुन पुग्छ। पशुपतिनाथ, रामजानकी र लुम्बिनीको त्रिकोणीय सत्वले कम्युनिस्टको कति कुकर्म धान्न सक्छ, भगवान्कै भरोसा किनकि दुई वर्षदेखि प्रतिपक्षी ऐंठन परेर सुतेको सुत्यै छ। एउटा यथार्थ यस्तो छ दक्षिण कोरियाको म्यानपावर कम्पनी नेपालमा आएर सामान्य कामदार अर्थात् भाषा जानेको व्यक्ति खोज्छ भने भारतको आईआईटीमा गएर एउटा दक्ष जनशक्तिनिम्ति कम्तीमा वार्षिक तीन करोड भारु दिन तयार हुन्छ। त्यही कोरियन होली वाइन पिएका प्रधानमन्त्री त्यस्तो दृश्य हेर्न चाहँदैनन् अथवा बुझ्न सक्दैनन्। किनकि, कम्युनिस्टहरूको कथित जनमुखी शिक्षा भनेको नेताको रत्यौली गाउनेभन्दा अर्को होइन वा छैन। विचरा डा गोविन्द केसीले मात्रै के गरून् ? शिक्षाविद् केदारभक्त माथेमाले देशको यस्तो दुर्दिन स्वप्नमा पनि चिताउनु भएन होला। कुनै पनि देशको मेरुदण्ड भनेको युवा जनशक्ति हो। तर, नेपालको मेरुदण्ड नै भाँचिएको छ। किनकि, गलत शिक्षा प्रणालीले ५० वर्षभन्दा बढी पीडित पुस्ताले मुलुक धान्दैन। शिक्षा भनेको प्रमाणपत्र मात्रै होइन, एउटा मानवीय एवं सामाजिक पुँजीकोे आधारशिला हो। तर, हाम्रो शिक्षा प्रणालीले कस्तो मानवीय पुँजी विकास गरेको छ ? त्रिभुवन विश्वविद्यालयले त्यसको ऐना देखाउँछ। उता कम्युनिस्ट सरकार रोजगार सिर्जना गर्नभन्दा भत्ता बाँड्न सक्रिय देखिन्छ। हुन त फेरि लगानी सम्मेलन गरेर रोजगार सिर्जना गर्न लागेको तर्क आउला, जुन नराम्रो होइन। प्रायजसो सम्मेलनसेमीनारमा रमाउने नेपाली राज्यसत्ताशासकहरू स्वयं नै बिचौलियाको रूप धारण गर्दै छन्। किनभने, खुला ठेक्कापट्टा, मोटो करार र अग्रिम दस्तुरको निर्णय अब प्रधानमन्त्रीको अध्यक्षतामा हँुदै छ, जुन तुलनात्मक रूपमा लाभदायी छैन। मुलुकलाई समृद्ध बनाउन यावत् क्षेत्रमा उद्यमशीलता चाहिन्छ र त्यसनिम्ति असल, मौलिक र वैज्ञानिक शिक्षा पद्धतिको खाँचो हुन्छ जुन जनमुखी शिक्षाभन्दा फरक विषय हो तर संविधान नै कथित जनमुखी शिक्षा भन्दैछ। जीडीको दोस्रो प्रहार : नेपाली कांग्रेस सायद अचम्म लाग्न सक्छ किन कांग्रेस ? राष्ट्रिय मेलमिलापको एउटा प्रसंगमा विश्वेश्वरप्रसाद कोइरालाको एउटा अभिव्यक्ति थियो, राजाको र मेरो घाँटी एउटै ठाउँमा जोडिएको छ। यद्यपि त्यो अभिव्यक्तिलाई त्यसबेलाको राजदरबार, पञ्च प्रशासक र कम्युनिस्टहरूको आआफ्नै व्याख्या हुन्थ्यो। तर, जब ०३६ सालको जनमतमा पञ्चहरूले बहुदल हराउने खेल खेले र त्यसपछिको राजनीतिक परिदृश्यले कांग्रेसी नेताहरू विशेषतः बीपी, गणेशमान र किसुनजीलाई किनारा लगाउने थुप्रै षड्यन्त्र रच्यो। पञ्चहरू स्वयं जीडीका पात्र भएर कांग्रेसका नेताहरूमाथि आक्रमण गर्न सक्रिय थिए। कांग्रेसका मुर्धन्य व्यक्तिहरूलाई जेलबाट छानीछानी बाहिर निकाल्दै गोली हानी हत्या गरियो। परन्तु एकजना पनि आक्रमणकारीमाथि कुनै कानुनी कारबाही गरिएन, किन ? अन्तर्राष्ट्रिय जीडीका सूत्रधारहरूलाई नेपालमा सबैभन्दा मन नपरेको विषय २०४७ को संविधानमा हिन्दु अधिराज्य थियो र त्यसनिम्ति किसुनजी तारो बन्नुभएको यथार्थ उहाँको ०४८, ०५२ र ०५६ को चुनावमा भएका राजनीतिक घात, प्रतिघात र प्रतिशोधले पुष्टि गर्छन्। हुन त गिरिजाप्रसादले जीडीको अस्तित्व र जालझेल स्विकार्नुभयो। तर, उहाँ स्वयं नै त्यसैको चक्रव्युहमा फस्नुभएको प्रमाण उहाँले गरेका राजनीतिक निर्णयले प्रस्ट पार्छ। ०४८ देखि ०५६५७ सम्मको दौरान कांग्रेसभित्र जेजति घिनलाग्दा खेल खेलिए र गणेशमान र किसुनजीको राजनीतिक छेदन गरियो। त्यसको वास्तविक छलफल, अध्ययन, अनुसन्धान नै गरिएन। सम्भवतः किसुनजी सिध्याउनुको उद्देश्य कांग्रेसको मियो भाँच्नु थियो। किनभने, ०१७ सालदेखि जेलमा कोचिएर १७ वर्षसम्म गीता अध्ययन गर्नु मात्र उहाँको दिनचर्या थिएन, देशभरिका जेलभित्र र बाहिर छरिएका कार्यकर्तासँग उहाँको नियमित पत्राचारसन्देशहरू आवतजावत भइराख्थ्यो। किसुनजीले ००७ सालदेखिका कांग्रेसका सक्रिय व्यक्तित्वको सूची मात्र होइन कि कतिको तीनपुस्तेसमेत याद गर्नुहुँदो रहेछ। एकपटकको घटना हो ०३६ सालपछि कांग्रेसले जमलमा कार्यालय खुल्यो। पछि कुनै प्रसंगमा पंक्तिकारले नेतात्रयको कोठामा छिर्नुपर्ने भयो। तत्कालै किसुनजीले सोध्नुभयो, ए बाबु को तिमी ? आफ्नो नामको त कुनै गुन्जायस थिएन यसैले बुबा (स्व गजेन्द्रराज देवकोटा) को नाम लिएपछि त्यहीं बसेका कुनै नेतालाई उठ्न लगाउँदै किसुनजीले मेरो तीनपुस्ते वर्णन थाल्नुभयो मानौं मैले आफ्नो बाल्यकालमै गुमाएको पिताको दन्त्यकथा सुन्दै थिएँ। भन्नुको तात्पर्य किसुनजी कांग्रेसको डेटाबेस हुनुहुन्थ्यो र पार्टीको कुन व्यक्ति, कहाँ, कसरी, कुन, के अवस्थाबाट गुज्रिरहेको छ पूर्ण जानकारी राख्दै तेस्रो शक्ति छिरेनछिरेको सम्पूर्ण लेखाजोखा राख्नुहुन्थ्यो। तर, जब गणेशमानले पार्टी परित्याग गर्नुभयो, किसुनजी तैपनि जेनतेन कांग्रेसलाई बचाउने प्रयत्नमा लागिरहनुभयो, परन्तु जीडी सूत्रधार पात्रहरूलाई त्यो पाच्य थिएन। फलस्वरूप उहाँले समेत सात वर्षपछि पार्टी परित्याग गर्नुपर्यो। त्यसपछि कांग्रेसमा एकछत्र हालीमुहाली जमाएका गिरिजाबाबुले विश्वेश्वरको राजनीतिक घाँटीको कसरी पटाक्षेप भयो जगजाहेर छ। ०५२ देखि राजनीतिक दरम्यानमा भएका यावत् जीडीका कर्तुतलाई गिरिजाबाबुले थाम्न सकेनन्। सुशील कोइरालाको के नै हैसियत थियो र ? हुन त सुशील जीडीका सबैभन्दा सजिला पात्र थिएभए त्यो यथार्थ २०७२ को संविधानले पुष्टि गर्छ। फलस्वरूप, ०७२ को संविधानमा जीडीको रातारातको चलखेलबाट धर्म निरपेक्ष थोपरिएपछि कांग्रेस कमिला झैं के जातिको न्यानो मा रमाइराखेको छ। किनभने त्यो दलको नेतृत्वले जनताका भावना संरक्षण गर्नु त परै जाओस्, आफ्नै दलभित्र उठेको आवाजलाई समेत तिरष्कार गर्न थालेको वर्षौं भइसकेको छ। जब कुनै दल, आम जनता र कार्यकर्ताको भावनाविपरीत नेताव्यक्तिविशेषको स्वार्थअनुरूप चल्छ, तब त्यसको कुनै जनाधार हँुदैन। कांग्रेसमा विगत २० वर्षदेखि त्यही भइराखेको छ। त्यहाँ जनताको प्रतिनिधिभन्दा जीडीका पात्रको बोलवाला प्रत्यक्ष अनुभव गर्न सकिन्छ किनभने त्यसको सभापतिलगायतका पदाधिकारीको भनाइ र गराइ बिहान एउटा र बेलुका अर्कै हुने गरेको धेरै भइसकेको छ। कांग्रेस आफ्नै नेताका स्वार्थका कारण पूर्ण विग्रहको अवस्थाबाट अझ कति तल झर्ने हो त्यो त भन्न सकिँदैन। तर, त्यसको अलिकति पनि अनुभूति नहुनुलाई राम राम! सिवाय के भन्ने ? ०४७ देखिको जीडीको अनवरत २५ वर्षको कसरत प्रयासपछि २०७२ को संविधानमा तिनीहरू जे चाहन्थे, त्यही लेखियो। भलै कांग्रेस आफ्नो नेतृत्वको गाथा र कम्युनिस्ट आफ्नो व्यथा र कथा सुनाउन पछि पर्दैनन्। त्यसमा जनताको अपनत्व कति छ, थाहा छैन। जीडीको चौथो षड्यन्त्रको शृंखला राज्यका तथ्यांकहरू झुटो छैनन् भने विगत २५ वर्षमा ५० लाख विदेशीलाई घरघरमा पुगेर नागरिकता बाँड्यो नेपाल सरकारले। सरकारले नयाँ नागरिकताको विदेशी ढोका खोल्नैपर्ने राजनीतिक रोगबाट कहिल्यै उन्मुक्ति पाउँदैन, तर यता आफ्नैै देशका ५० पचास प्रतिशत जनसंख्याको आधार महिलालाई विश्वास गर्न सक्दैन नेपालको राजनीति। त्यही २५ वर्षमा ५० लाख युवा शक्ति रोजगारनिम्ति बिदेसिएको छ, जुन क्रम रोकिने कुनै आधार छैन। बरु उल्टो कति युवा शक्ति कसरी विदेश पठाउने भन्दै सरकार स्वयं गर्व गर्छ अनि लगानी सम्मेलनको नाटक कसका लागि ? अब काम गर्ने मान्छेचाहिँ जसले लगानी गर्दछ उसैले ल्याउनुपर्ने होला ? विगत २५ वर्षमा राज्य आत्मनिर्भर भएको एउटा पनि उत्पादन क्षेत्र छैन। अरू त अरू, सरकार गएको २५ वर्षमा पनि २५ वटै सरकार बने, बिग्रे। आगामी २५ वर्ष कस्तो हुने हो ? नागरिक चिन्तित छन्। जीडीले खेल्ने भनेको सरकार अर्थात् कार्यपालिका, व्यवस्थापिका र न्यायपालिकामै हो। अहिले राज्यका तीनवटै अंगले स्वीकारेको अचम्म तर डरलाग्दो परिदृश्य अगाडि छ। पूर्वीतराईका एउटा पात्रलाई सरकार काखी च्यापेर पश्चिम तराईको अर्को पात्र खेद्दै छ। अरू त अरू जनताको नुन खाने न्यायपालिका कसरी पारदर्शी र जनताप्रति उत्तरदायी बन्दै कानुनी राज्यको प्रत्याभूति दिलाउन सकिन्छ भन्नुपर्नेमा उल्टो सरकारको ताबेदार गर्दैछन् ? ०४५४६ सालअघि हुने राजनीतिक हत्याको जिम्मेवार पञ्चायती सरकार हुने गथ्र्यो, तर त्यसपछि यावत् राजनीतिक हत्या शृंखला बेवारिसे हँुदै गए। अर्थात्, समग्र राज्य व्यवस्थालाई कुनै अत्तोपत्तो लागेन। उदाहरणनिम्ति मदन भण्डारीदेखि राजा वीरेन्द्रको वंशनाश हुँदासम्म नेपालको राज्य व्यवस्थाले खासै चुरो भेट्न सकेन। यसैबीच २०५२ सालदेखि जनहत्याको राजनीति स्विकार्न बाध्य हुन पुगे, नेपाली जनता। एकतन्त्रताका नमिता र सुमिताको हत्या र अहिले लोकतन्त्रमा निर्मलाको बलात्कार अनि हत्या, नयाँ आयाम भएन। राज्यमा नागरिक कति सुरक्षाको अनुभूति गर्दैछन् ? नयाँ उत्पात फेरि सुरु हँुदैछ, किन र कसका लागि ? अहिले सरकार र संसद्को रबैयाले अखण्ड कि विखण्ड नेपालको खाका तयार पारिँदैछ, प्रश्न गम्भीर बन्दैछ। किनकि मुलुकमा बन्ने ऐन, कानुन, नियम, नीति र कार्यक्रम अपारदर्शी ढंगबाट गरिनुको उद्देश्य नै जीडीको स्वार्थअुनरूप हो र अहिले भर्खर पनि सेना र सञ्चारसम्बन्धी विधेयक त्यसका पछिल्ला उदाहरण हुन्। नेपालको राजनीतिमा जीडी कति बलियो भइसकेकोे छ भने वास्तवमा जीडीको पात्र सक्रिय नभएको राज्यसंयन्त्र छैन। पशुपतिनाथ, रामजानकी र लुम्बिनीको त्रिकोणीय सत्वले कम्युनिस्टको कति कुकर्म धान्न सक्छ, भगवान्कै भरोसा किनकि दुई वर्षदेखि प्रतिपक्षी ऐंठन परेर सुतेको सुत्यै छ।"
स्वास्थ्य समायोजनमा ढिलाइ,"हतारिएको संघीय मामिला तथा सामान्य प्रशासन मन्त्रालयले मन्त्रिपरिषद्बाट माघ २१ र सामान्य प्रशासनले माघ २९ मा सार्वजनिक ६६२ को सूचीमा स्वास्थ्य सेवाका सहसचिवस्तरका १५० जनाको पत्र अझै बनाउन सकेको छैन। सरकारले देशभरका कोशी, नारायणी, भरतपुर, भेरी र डढेलधुरासहित ५ अस्पताललाई संघअन्तर्गत राख्ने निर्णय गरेसँगै तहको दरबन्दी पुनरावलोकन गरी संघमा राख्न र कहिले तह त कहिले पदका आधारमा समायोजन गर्न स्वास्थ्य मन्त्रालयले पत्राचार गरेको छ। फागुन ३ मा टुंगिने समायोजन सुरु भएको ७० दिनमा समेत सकिएको छैन। स्वास्थ्यको समायोजन विवाद कायमै छ। ४, ५, ६ र ७ औंमा पद र तह विवाद छ। एघारौं तहको नसकेर स्वास्थ्य मन्त्रालयमै फिर्ता गरेको समाचार सार्वजनिक भएका छन्। यसैबीच, कर्णाली कर्मचारीविहीन, दुर्गममा कर्मचारी भएनन् समायोजनपश्चात् भन्ने खबर अन्नपूर्ण पोस्ट्लगायत छापामा आएका छन्। सरुवाको बाटो बन्द तथा प्रदेश र संघमा बढुवा हुने साँघुरो व्यवस्था छ। प्रशासन, न्याय, महालेखा, परराष्ट्र सेवाका कर्मचारी संघीय निजामती सेवामा रहेर प्रदेश र स्थानीय तहमा काम गर्न खटिने, एक तह बढुवा दिने तर स्वास्थ्य सेवाका सम्बन्धित निकायमै र उही तहमै समायोजन भएर काम गर्ने अवस्थाले विभेद तथा शासक र शासितको रूपमा चित्रण गरेको छ। स्थानीय तहमातहत राखेर आफूहरूको मनोबल गिराउने, बदनाम गराउने, आत्मसम्मानमा आघात तथा वृत्ति विकाससमेत नहुने गरी आएको समायोजन तथा निजामती कर्मचारी ऐन सच्याउन दबाब दिन विगत तीन महिनादेखि आन्दोलनरत थिए सरकारी चिकित्सक। माग सम्बोधन नभए सामूहिक राजीनामा दिन हस्ताक्षर संकलन भइसकेको छ। स्वास्थ्य सेवा एवं स्वास्थ्य सेवा दिवस बहिष्कार भयो। यसैक्रममा सत्ताधारी दलका दुई अध्यक्षसँग भेट पाएपछि आन्दोलन स्थगन भयो। तर, अहिलेको समायोजनले सरकारी अर्थात् सार्वजनिक स्वास्थ्य सेवाले ठूलो संख्यामा विशेषज्ञ चिकित्सक र सेवा गुमाउँछ। निजामती र स्वास्थ्य नभई भिन्नै चिकित्सक सेवा ऐनको माग भइरहेका बेला चिकित्सकलाई सामान्य प्रशासनले चलाउने गरी बनाइने ऐन किमार्थ सफल हुन सक्दैन। पाठ्यक्रमको व्यापकता, अध्ययनको गहनता र अध्ययन अवधिका कारण तथा चिकित्सकको पेसागत उत्साह र वृद्धि विकासका लागि सुरुको नियुक्ति नवौं तह भन्नु तथा सेवासुविधा बढी माग गर्नु जायज छ। दिनरात, चाडपर्व नभनी खटिइरहने चिकित्सकका बारेमा सरकारले चिन्ता लिएको छैन। भिन्नै चिकित्सक सेवा ऐनको माग भइरहेका बेला सामान्य प्रशासनले चलाउने गरी बनाइने ऐन किमार्थ सफल हुन सक्दैन। २५ वर्ष पढेर चिकित्सक भएकालाई २१ वर्ष पनि नपढेकाले प्रशासनका नाममा चलाइरहेका छन्। उनीहरूका अगाडि सरकारी चिकित्सक भनी ३५ हजार मासिक तलबमा सेता मजदुर न आओस्, न चालक तथा सवारी सुविधा नै पाउँछन्। तलबले न घरपरिवार पाल्न सकिन्छ न त बाध्य भई निजी काम गरी कमाएको पैसाले थप अध्ययन गर्न नै सकिन्छ। विगतमा दुर्गममा चिकित्सक जान मान्दैनथे भने अहिले न्यून तलबमा पनि दुर्गममा २ र सुगममा ३ वर्षपछि पाउने थप अध्ययन र त्यसपछि सीपअनुसार हुने पदस्थापनका लागि नै भए पनि सरकारी सेवा र दुर्गममै जान चिकित्सक तँछाडमछाड र सोर्सफोर्स लगाउँछन्। सेवा मात्र गर्न कसैले पढ्ने र जागिर खाने गर्दैन। सेवासँगसँगै आफ्नो वृत्ति विकासको आकांक्षा किमार्थ नराम्रो होइन। अध्ययन बिदा, वृत्ति विकास नै रोक्ने गरी आएको समायोजनको मोडालिटीसँग विमति हो संघीयता र समायोजनसँग होइन, चिकित्सक न अटेरी न संघीयताविरोधी हुन्। चिकित्सकलाई स्थानीय अस्पतालमा पठाएर त्यहीं सडाउने तथा प्रदेश र स्थानीयमा राखी त्यही खुम्च्याउने सोचेको छ। स्वास्थ्य सेवा विशेष सेवा भएकाले आठौं तह र सोभन्दा माथिका चिकित्सक संघअन्तर्गत रहन जरुरी छ। १ प्राविधिक विषय, आठौं तहको मेडिकल अधिकृत र सोही तहको विशेषज्ञता हासिल गरेको मेडिकल अधिकृतको कार्य क्षेत्र नै फरक पर्दछ। जस्तै मेडिकल अधिकृत एमडी एनेस्थेसियामा गरेको भए उसको कार्यक्षेत्र प्रादेशिक र संघीय अस्पतालमा मात्र सम्भव रहन्छ। २ एघारौं तह सहसचिव भएकाले संघकै अन्तर्गत रही आवश्यकताअनुसार प्रादेशिक अस्पतालमा खटाउँदा बढी प्रभावशाली हुन्छ। जस्तै संघअन्तर्गत रहेका एघारौं तहका कर्मचारीको पद खाली भएमा जुन ६ महिनामा ६० प्रतिशत रिक्त हँुदैछ। उक्त समूहको कर्मचारी तत्काल पूर्ति गर्न लोकसेवा आयोगबाट सम्भव नहुने, पदपूर्ति गर्दा संघकै कनिष्ठ मात्र आउने गर्दा नियमित काम तथा नीति निर्माणमा ठूलो वाधा हुने गर्छ। ३ स्वास्थ्य संस्था समयसमयमा स्तर वृद्धि भइरहने हुनाले स्थानीय प्रादेशिक तथा प्रादेशिक संघीय अस्पतालसमेत हुन सक्छन्। सो कारणले पनि तहमा रहने विशेषज्ञ तथा एघारौं तहका प्रमुख सबैलाई संघअन्तर्गत राख्दा मात्र त्यो सहज र सम्भव हुन्छ। ४ चिकित्सकको वृद्धि विकास बढुवा आदि नियमितरूपमा गरिरहनुपर्ने, प्रादेशिक तथा संघीय दुवै स्वास्थ्य संस्थामा खटनपटन गर्नुपर्ने भएकाले र स्थानीयले प्रदेश तथा प्रादेशिक अस्पतालले संघीय अस्पतालमा रहेका विशिष्टकृत सेवाका लागि प्रेषण गर्न लिंकेज रहन जरुरी छ। ५ रोज्न लगाउने र संघ मात्र रोजेका चिकित्सकलाई हाल प्रदेश र स्थानीयमा समायोजन गरिँदा केही कारणले संघमा परेकाको दरबन्दी रिक्त हुँदा संघमा आउने बाटो खुला नगर्ने हो भने संघअन्तर्गतका विशिष्टकृत अस्पतालको सेवा नै अवरुद्ध हुन्छ। आफ्नो विशिष्टकृत सेवा र सीप प्रयोग गर्न नपाउँदा उसको सीप ह्रास हुनुका साथै उक्त चिकित्सकको मनोबल गिरी सेवाबाटै अवकाश लिन सक्छ जबकि स्वास्थ्यमा विशिष्ट सेवा जरुरी हुन्छ। समाधान स्वास्थ्य सेवाजस्तो संवेदनशील क्षेत्रमा काम गर्ने चिकित्सकको ज्ञान, क्षमता र वृद्धि विकासका लागि संघमा आउनुपर्ने भएकाले संघअन्तर्गत पुल दरबन्दी कायम गरी आवश्यकताअनुसार स्थानीय तथा प्रदेशअन्तर्गतका स्वास्थ्य संस्थामा चिकित्सकलाई खटाउने व्यवस्था गर्नुपर्छ। स्थानीय र प्रदेश तहमा खटाइएका चिकित्सकलाई प्रदेशभित्रका सवै स्वास्थ्य संस्थामा प्रदेश सरकारले सरुवा तथा काजमा खटाउन सक्ने बनाउनुपर्छ। सबै तहमा कार्यरत चिकित्सकको सरुवा, बढुवा, वृत्ति विकास समान प्रकारले हुने व्यवस्था गर्ने। आठांै तह तथा सोभन्दा माथिका विशेषज्ञ चिकित्सकलाई उनीहरूको विशेषज्ञताको आवश्यकताका आधारमा सम्बन्धित प्रदेश सरकारको सहमति लिएर स्वास्थ्य तथा जनसंख्या मन्त्रालयले खटाउन सक्ने व्यवस्था गर्नुपर्छ। एघारौं तहका चिकित्सकको हकमा प्रशासकीय पदमा समूहमा विभक्त नगरी निजहरूको सबै तहमा परिचालन तथा खटनपटन स्वास्थ्य तथा जनसंख्या मन्त्रालयले गर्ने व्यवस्था गर्नुपर्छ। अन्त्यमा, सघीयता विश्वका २८ राष्ट्र र करिब ४० प्रतिशत जनता विभिन्न नाममा अभ्यासमा छन्। ३ तहको सरकार ३ टायर अभ्यास गर्ने विश्वमा नेपाल नै प्रथम हो र विश्वले हेरिरहेको छ। स्वास्थ्यकै कारणले संघीयता फेल नहोस् भन्नका लागि समाधान खोजिन जरुरी छ। डा बुढाथोकी नेपाल चिकित्सक संघका कोषाध्यक्ष हुन्।"
अनि मात्र चिनियाँ राष्ट्राध्यक्षको भ्रमण,"चिनियाँ राष्ट्राध्यक्ष सी जिनपिङले नेपाल भ्रमण गर्ने भन्ने हल्ला बारम्बार सुन्ने गरिन्छ। उनले सन् २०१३ मा सत्तारोहण गरेदेखि नै नेपालको भ्रमण गर्नेछन् भन्ने आशा गरिएको थियो भने नेपालको तर्फबाट पनि उनको भ्रमण गराउन निरन्तर प्रयास भइरहेको छ। यही निरन्तरता अप्रिलको अन्त्यमा चीनले आयोजना गर्ने दोस्रो अन्तर्राष्ट्रिय बीआरआई सम्मेलनमा पनि देखिनेछ। चीनको आतिथ्य स्विकार्दै उक्त सम्मेलनका लागि राष्ट्रपति विद्यादेवी भण्डारीले भाग लिँदै छिन् र फेरि पनि एकपटक चिनियाँ राष्ट्राध्यक्षलाई नेपाल भ्रमणको निम्तो दिनेछिन्। यसरी नेपालले धेरैपटक औपचारिक तथा राजकीय भ्रमणका लागि निम्तो दिइसकेको छ भने चिनियाँ पक्षबाट सधैं उपयुक्त तथा अनुकूल समय र निकट भविष्यमा भन्ने कूटनीतिक जवाफ मात्र पाइएको छ। आखिर किन र के कारण सत्ता सम्हालेको ६ वर्ष भइसक्दा पनि राष्ट्राध्यक्ष सी नेपाल आएका छैनन् ? केहीपटक राजनीतिक कारण र भवितव्यले पनि भ्रमणलाई पर धकेलेको देखिन्छ। दुईपक्षीय उच्चस्तरीय भ्रमणले अन्तर्राष्ट्रिय सम्बन्धमा महत्त्वपूर्ण अर्थ राख्छ। साथै जनस्तरमा समेत ठूलो प्रभाव पार्ने गर्छ। हाम्रो उत्तरी सीमा पूरै चीनसँग जोडिएको छ। भूगोलले हामीलाई छिमेकी बनाएको छ भने आवश्यकता र अर्थतन्त्रले एक जिम्मेवार असल साथी बनाएको छ। जोन एफ केनेडीको उक्तिको अंश यहाँ उपयुक्त हुन्छ। भूगोलले हामीलाई छिमेकी बनायो, अर्थतन्त्रले साझेदार र आवश्यकताले सहयोगी मित्र। हुन त सीले सत्ता सम्हालेदेखि नै छिमेकी मुलुकसँग घनिष्ट र सुमधुर कूटनीतिक सम्बन्ध राख्ने नीतिको घोषणा गरेका थिए। छिमेकी दह्रो भयो भने मात्र आफू दह्रो भइन्छ भन्ने भनाइलाई चीनले आफ्नो परराष्ट्र कूटनीतिमा पनि प्रयोग गर्दै आएको छ। प्रागैतिहासिक कालदेखिको नेपालसँगको मित्रवत् सम्बन्धलाई चीनले राम्रोसँग बुझेको छ र सक्दो सहयोग पनि गर्दै आएको छ। कुनै नेपालीले महाभूकम्प र अघोषित नाकाबन्दीको समयमा चीनले देखाएको सदाशयता बिर्सने छैनन्। तर चिनियाँ राष्ट्राध्यक्षलाई स्वागत गर्न भने नेपालीले पाएका छैनन्। चिनियाँ नेताहरूमा सी सबैभन्दा धेरै विदेश भ्रमण गर्ने र सबैभन्दा धेरै मुलुकको भ्रमण गर्ने चिनियाँ राष्ट्राध्यक्ष हुन्। उनले फ्रान्स, इटालीलगायतको भ्रमण गरी यस वर्षको वसन्त भ्रमण हालै टुंग्याएका छन्। यही भ्रमण क्रममा जी ७ मुलुक इटालीले नवीन रेशम मार्ग बीआरआईको फ्रेमवर्कमा रहने सम्झौतापत्रमा हस्ताक्षर गरेको छ भने चीनले फ्रान्ससँग एयरबस खरिदसँगै ठूलो परिमाणमा आर्थिक सम्झौता गरेको छ। तर प्रश्न एउटै छ के यस वर्ष होला चिनियाँ राष्ट्राध्यक्षको नेपाल भ्रमण र होलान् त समृद्ध देश बनाउन आर्थिक सम्झौताहरू ? उत्तरी छिमेकी चीनका राष्ट्राध्यक्षलाई नेपाल भ्रमण गराउन नसक्नु नेपालको कूटनीतिक असफलता हो। सीले सन् २०१३ मा छिमेकी मुलुक रूसबाट आफ्नो विदेश यात्रा थालेका थिए, उक्त साल ब्रिक्स सम्मेलन, साङहाई कोअपरेसन, जी बीस तथा एपेक सम्मेलनमा सहभागी हुने क्रममा अरू थुप्रै देशको भ्रमण गरेका थिए। सन् २०१४ मा १८ वटा देशको भ्रमण गरे भने सन् २०१५ मा ४२ दिन विदेश यात्रामा मात्रै बिताएका थिए। सन् २०१६ मा १३ वटा देशको भ्रमण गरे भने २०१७ मा ८ र २०१८ मा २ सयभन्दा बढी कार्यक्रममा सहभागी हुँदै १३ वटा देशको भ्रमण गरे। तर प्रश्न एउटै सोझिन्छ के यस वर्ष होला त चिनियाँ राष्ट्राध्यक्षको नेपाल भ्रमण ? चिनियाँ पक्षले हरेकपटक कूटनीतिक जवाफ उपयुक्त तथा अनुकूल समय र निकट भविष्यमा मात्रै भन्दै आएको छ। प्रधानमन्त्री केपी शर्मा ओलीको सन् २०१८ को चीन भ्रमण क्रममा बेइजिङमा भएको भेटवार्तामा पनि प्रधानमन्त्रीले नेपाल भ्रमणको निम्तो दिएका थिए भने सीले कूटनीतिक माध्यमबाट दुवै पक्षलाई अनुकूल हुने मितिमा नेपाल भ्रमणमा आउने बताएका थिए। त्यसअघि नेपालमा एमाले र माओवादीको वाम गठबन्धनको बहुमत सरकार बनेलगत्तै पनि चिनियाँ राष्ट्राध्यक्ष नेपाल भ्रमणमा आउने तयारी भइरहेको अपुष्ट हल्ला चलेको थियो। सन् २०१७ मा तत्कालीन प्रधानमन्त्री पुष्पकमल दाहालले आफ्नो चीन भ्रमण क्रममा चिनियाँ राष्ट्राध्यक्षसँग भएको लघु भेटमा पनि नेपाल भ्रमणको निम्तो दिएका थिए। यसअगाडि पनि २०१६ मा भारतको गोवामा भएको ब्रिक्स शिखर सम्मेलन दौरान चिनियाँ राष्ट्राध्यक्षसँगको भेटमा तत्कालीन प्रधानमन्त्री दाहालले नेपाल स्वागत गर्न आतुर रहेको बताएका थिए। यसअघि प्रधानमन्त्री केपी शर्मा ओली पहिलोपटक प्रधानमन्त्री हुँदा पनि चिनियाँ राष्ट्राध्यक्ष नेपाल भ्रमणका लागि आउने तर सत्ता परिवर्तनको खेलले भ्रमण हुन नसकेको अर्को हल्ला चलेको थियो। सन् २०१५ सेप्टम्बरमा नेपालमा संविधान जारी भएपछि पनि चिनियाँ राष्ट्राध्यक्षको भ्रमणको चर्चा तातेको थियो र लगत्तै भारतबाट भएको अघोषित नाकाबन्दीका कारण त्यो पनि सेलाउन पुग्यो। सन् २०१५ अप्रिलमा इन्डोनेसियाको जकार्तामा नयाँ एसियालीअफ्रिकी रणनीतिक साझेदारीको दसौं वार्षिकोत्सव समारोहका क्रममा तत्कालीन प्रधानमन्त्री सुशील कोइरालाले चिनियाँ राष्ट्राध्यक्ष सीसँग दुईपक्षीय भेटवार्ताका क्रममा पनि नेपाल भ्रमणको निम्तो दिएका थिए। त्यतिबेला पनि सीले उपयुक्त समयमा नेपाल भ्रमण गर्ने बताएका थिए। त्यसैगरी सन् २०१५ मार्चमा चीनको हाइनानमा आयोजित पोआओ फोरमको अवसरमा तत्कालीन राष्ट्रपति डा रामवरण यादव र चिनियाँ राष्ट्राध्यक्ष सीबीच भएको भेटमा पनि नेपाल भ्रमणको निम्तो दिइएको थियो। यसैगरी सन् २०१४ डिसेम्बरमा चिनियाँ विदेशमन्त्री वाङ यीले नेपालको तीनदिने भ्रमण गरेका थिए। उनको त्यस भ्रमणलाई पनि सीलाई नेपाल भ्रमण गराउने अवसरका रूपमा हेरिएको थियो तर लगत्तै शक्तिशाली भूकम्प गएकाले अगाडि बढ्न सकेन। यसरी नेपालले निम्तो दिने र चीनबाट उपयुक्त समय र निकट भविष्यमा भनिरहँदा राजनीतिक अस्थिरताका साथै प्राकृतिक विपत्तिले झेल गरेको देखिन्छ। सन् २०१३ मा सी जिनपिङ चीनको राष्ट्राध्यक्ष भएदेखि नै नेपालको भ्रमण गराउने प्रयास सफल हुन सकेको छैन। सीले दक्षिण एसियाका अधिकांश देशको भ्रमण गरिसकेका छन् तर हिमालपारिको छिमेकी देश नेपाल आएका छैनन्। आखिर के कारण आजको दिनसम्म नेपालको भ्रमण भएन त ? सीले अगाडि सारेको नवीन रेशममार्ग बेल्ट एन्ड रोड इनिसिएटिभ्समा नेपालले २०७४ वैशाख २९ गते हस्ताक्षर गरेको थियो र हस्ताक्षरसँगै पनि भ्रमणको आशा गरिएको थियो। अब चीन के चाहन्छ ? यसैबीच भारतीय प्रधानमन्त्री नरेन्द्र मोदीले तीनपटक नेपाल भ्रमण गरिसकेका छन् भने भारतीय राष्ट्रपति प्रणव मुखर्जीले समेत नेपाल भ्रमण गरिसकेका छन्। दक्षिण छिमेकी भारतको तर्फबाट भएका यी उच्चस्तरीय नेपाल भ्रमणले नेपाललाई प्राथमिकतामा राखेको देखिन्छ र हालसम्म छिमेकी नीतिमा चीनले नेपाललाई महत्त्व नदिएको हो त ? या उत्तरी छिमेकी चीनका राष्ट्राध्यक्षलाई नेपाल भ्रमण गराउन नसक्नु नेपालको कूटनीतिक असफलता हो। पहिले नेपालको अस्थिर सरकारका कारण चीनतर्फबाट उच्चस्तरीय भ्रमण हुन नसकेको हल्ला थियो। त्यसमाथि नेपाल संविधान निर्माणमा जुटेको थियो। पहिलो नम्बरमा राजनीतिक र आन्तरिक कारणले भएन तर संविधान जारीपछि नयाँ बहुमतीय सरकार गठनपछि पनि किन हुन सकेको छैन। नेपालमा बलियो सरकार भए सीको भ्रमण हुने चर्चा थियो। तर चालु वर्ष हालसम्म कुनै सम्भावना देखिएको छैन। चिनियाँ राष्ट्राध्यक्षको नेपाल भ्रमणको आवश्यक तयारी नपुगेको नेता तथा कूटनीतिज्ञहरूको बुझाइ छ। कूटनीतिक संयन्त्रहरू फितलो हुँदै जाँदा यस्तो अवस्था आएको परराष्ट्रविद्को दाबी छ। त्यसबाहेक नेपालले चीनबाट चाहेको सहयोगलाई खुलस्त रूपमा राख्न नसक्दा पनि भ्रमण हुन नसकेको जानकारहरूको भनाइ छ। सन् १९९६ डिसेम्बरमा चीनका तत्कालीन राष्ट्राध्यक्ष च्याङ चमिनले दुईदिने नेपाल भ्रमण गरेयता कुनै पनि चिनियाँ राष्ट्राध्यक्षले नेपालको औपचारिक भ्रमण गरेका छैनन्। बाबुराम भट्टराईको प्रधानमन्त्रीत्वकालमा २०६८ पुस ५ गते तत्कालीन चिनियाँ प्रधानमन्त्री वेन जियाबाओले नेपालको दुईदिने भ्रमण गर्ने तय भएकोमा सरकारी स्तरबाट भ्रमण तालिका सार्वजनिक भएपछि अन्तिम अवस्थामा भ्रमण रद्द भएको थियो। तापनि पुस ३० गते प्रधानमन्त्री वेनले पाँचघण्टे नेपाल भ्रमण गरेका थिए। तर त्यो भ्रमणबाट नेपालले अपेक्षा गरेअनुरूप फाइदा लिन सकेन। चालु वर्ष या अति शीघ्र सीले नेपाल भ्रमण गरे के नेपाल स्वागत गर्न सक्षम छ ? के नेपाल आर्थिक साझेदारीसम्बन्धी महत्त्वपूर्ण सम्झौताहरू गर्न तयार छ ? त्यतातिर विशेष ध्यान जरुरी छ। हालै मात्र सीले फ्रान्स भ्रमण क्रममा ठूलो परिमाणमा एयरबस खरिदको सम्झौता गरेका छन्। नेपालसँग त्यस्तो उत्पादन छैन। नेपालले भने विकासका गतिरोध हटाउन चिनियाँ प्रविधि र लगानी भित्र्याउने हो र विश्व पावर हाउस चीनसँग चाहेको सहयोग खुलस्त रूपमा प्रस्ताव राख्ने हो। सन् २०१७ मा तत्कालीन प्रधानमन्त्री पुष्पकमल दाहालको चीन भ्रमण क्रममा सीले त्यस बखत हुन लागेको नेपालको निर्वाचनलाई सहयोगस्वरूप नौ मिलियन युआन उपलब्ध गराएका थिए। त्यसैगरी सन् २०१५ मा बोआओ फोरमको अवसरमा तत्कालीन राष्ट्रपति रामवरण यादवसँगको भेटमा चिनियाँ राष्ट्राध्यक्षले नेपाललाई दिँदै आएको आर्थिक सहयोगलाई वृद्धि गर्दै ९ सय मिलियन चिनियाँ यूआन पुर्याएका थिए। अब नेपाल नवीन रेशममार्गसम्बन्धित आयोजनामा सहयोगका सम्झौताहरू गर्दै चीनले बजाउँदै आएको विकासको बिगुललाई मिलेर बजाउन तम्तयार हुनुपर्छ। त्यसका लागि राष्ट्रिय प्राथमिकताका आयोजनाहरूका विस्तृत परियोजना प्रतिवेदनहरू तयारी हालतमा राखी नेपालले लगानी तथा सहयोगका लागि अपिल गर्नुपर्छ तब मात्र चिनियाँ राष्ट्राध्यक्षको नेपाल भ्रमण हुने छ। साथै सीको नेपाल भ्रमणसँगै चिनियाँ पर्यटक धान्न मुस्किल पर्नेछ। कुनै बेला पनि हुन सक्ने भ्रमणसँगै लाखौंको संख्यामा ओइरिने चिनियाँ पर्यटकलाई ध्यानमा राखी सत्कारको तयारी युद्धस्तरमा गर्नु जरुरी छ। सीको भ्रमणसँगै नेपालको आर्थिक विकासले अवश्य फड्को मार्ने छ तर त्यसका लागि नेपाल पूर्ण तयारी अवस्थामा रहनुपर्छ। यसर्थ सीको नेपाल भ्रमण अपरिहार्य बनेको छ र नेपालको अन्तर्राष्ट्रिय कूटनीतिक उचाइ कायम राख्न पनि महत्त्वपूर्ण छ। त्यसमाथि भारतले नेपालमाथि लगाएको अघोषित नाकाबन्दीपछि त झन् नेपालमा चिनियाँ राष्ट्राध्यक्षको नेपाल भ्रमण जनताको चासो बनेको छ। साथै छिमेकी देश नेपाललाई वास्ता नगरेको भन्ने आरोपबाट बच्नका लागि पनि चीनको तर्फबाट उच्चस्तरीय भ्रमण जरुरी छ। अब अप्रिलको अन्तिम साता राष्ट्रपतिको बेइजिङ भ्रमण क्रममा फेरि पनि निम्तो दिइने छ। चिनियाँ राष्ट्राध्यक्षको भविष्यमा हुन सक्ने (एउटा सम्भावना दौत्य सम्बन्ध स्थापनाको ६५ औं वार्षिकोत्सव) नेपाल भ्रमणको सुखद पर्खाइमा आमनेपाली छन्।"
लोक हँसाउने सरकारी कर्म,"सरकार आलोचना सहन तयार छैन। आलोचकलाई दबाउन राज्यसंयन्त्रको चरम दुरुपयोग भइरहेको छ। संवैधानिक परिषद्को निर्णय प्रक्रियाबारे यतिबेला बहस भइरहेको छ। परिषद्ले राज्यका महत्र्वपूर्ण अंगका पदाधिकारी नियुक्ति गर्छ। परिषद्ले नियुक्ति गर्ने व्यक्तिले सरकारलाई नै नियमन गर्ने अधिकार राख्छ। परिषद्मा रहने व्यक्ति तटस्थ र स्वतन्त्र हुनुपर्छ भन्ने हो। सरकार शक्तिसम्पन्न हुन्छ। पेलेरै अगाडि जान चाहन्छ। सत्तापक्षको निर्णयबाट मात्रै संवैधानिक निकायका पदाधिकारी चयन भयो भने उसलाई निरंकुश र जवाफदेहीविहीन बनाउँछ। त्यसकारण सरकारलाई जिम्मेवार र जवाफदेही बनाउन संविधानले शक्ति पृथकीकरणको प्रावधान सुनिश्चित गरेको हो। यतिबेला सरकार संवैधानिक व्यवस्थाविपरीत अघि बढ्न खोज्यो भनेर हामीले मात्र भनेका छैनौं। आमबुद्धिजीवी र नागरिक समाजले पनि प्रधानमन्त्रीको कार्यशैलीले अधिनायकवादको झल्को दिएको भनिरहेका छन्। राज्यका महत्र्वपूर्ण अंग पनि प्रधानमन्त्री कार्यालयमातहत ल्याउने र संविधानको ठाडो उल्लंघन गरेर प्रधानमन्त्रीले आफूलाई संविधानभन्दा माथि राख्न खोजेको प्रस्टै हुन्छ। सरकार गठनलगत्तै सरकार एकपछि अर्काे गर्दै अधिनायकवादी शैलीमा अघि बढिरहेको छ। प्रतिनिधिसभा सदस्यको शपथ नै नखाई प्रधानमन्त्री चयन गरियो। सभामुख र उपसभामुख एउटै पार्टीको नहुने व्यवस्था छ। तर, दुवैजना एउटै दलका छन्। यस्तो संवैधानिक प्रावधानविपरीत सभामुख र उपसभामुख एउटै पार्टीको हुँदा पनि त्यसलाई सच्याउनेतर्फ चासो दिइएको छैन। सभामुखको शपथ पनि विवादित बन्यो। सभामुख निर्वाचित भइसकेपछि राष्ट्रपतिसमक्ष शपथ ग्रहण गर्ने प्रावधान छ। तर, त्यही बेला राष्ट्रपति चुनावको घोषणा भइसकेको थियो। राष्ट्रपतिको उम्मेदवार विद्यादेवी भण्डारी र लक्ष्मी राई हुनुहुन्थ्यो। दुवैजना मत मागिरहेका थिए। सभामुखमा कृष्णबहादुर महरा निर्विरोध हुनुभयो। उहाँ सीधै शीतलनिवास पुगेर राष्ट्रपतिका एकजना उम्मेदवार विद्यादेवी भण्डारीसँग शपथ गर्नुभयो। यहाँ पनि संविधान मिचियो। अर्काे, सभामुख निर्वाचित भएको दोस्रो दिन राष्ट्रपतिमा विद्यादेवी भण्डारी चयन हुनुभयो। राष्ट्रपति निर्वाचित भएको व्यक्तिले प्रधानन्यायाधीशबाट शपथ लिनुपर्ने संवैधानिक प्रावधान छ। तर, उहाँले आफू राष्ट्रपति निर्वाचित भएको दिन दिउँसो तीन बजे विभिन्न कारण देखाएर प्रधानन्यायाधीशलाई पदच्यूत गराउनुभयो। त्यही दिन साढे पाँच बजे अपदस्थ गरिएका प्रधानन्यायाधीशसँग राष्ट्रपतिले शपथ लिनुभयो। त्यही शृंखलाको निरन्तरता हो संवैधानिक परिषद् बैठकमा प्रमुख प्रतिपक्षी दलका नेताको उपस्थितिविनै निर्णय हुँदै गए। सरकार आफ्ना गल्ती र कमजोरी ढाकछोप गर्न कुतर्क गरिरहेको छ। प्रतिपक्षी दललाई साथमा लिनेभन्दा उसको उपस्थितिबेगरै संवैधानिक अंगको दुरुपयोग गर्ने कर्ममा लागिरहेको छ। यसले सरकारको सर्वसत्तावादी सोच प्रस्ट पार्छ। सरकार संविधानका प्रावधानलाई उल्लंघन गर्दै गएको छ। शक्ति पृथकीकरणको सिद्धान्तलाई अंगीकार गरिरहेको छैन। प्रमुख प्रतिपक्षी दलको शक्तिलाई अवमूल्यन गरिरहेको छ। सरकारको सर्वसत्तावादी सोच र कार्यशैली नसच्चाए कांग्रेस संघर्षमा उत्रन बाध्य हुन्छ। संवैधानिक परिषद् बैठकमा कसैको पनि अनिवार्य उपस्थितिको व्यवस्था गरेको छैन तर प्रमुख प्रतिपक्षी दलको नेता परिषद् सदस्य र बैठकको निर्णय सर्वसम्मत हुनुपर्ने व्यवस्था छ। त्यहाँ प्रमुख प्रतिपक्षी दलबाहेक अरू सबै सदस्य सत्तापक्षकै हुन्छन्। प्रतिपक्षी दलको नेता सदस्य भएपछि परिषद्ले गर्ने सबै निर्णय सर्वसम्मत हुन सक्दैनन्। यसका लागि प्रमुख प्रतिपक्षी दलको नेताको सहमति अनिवार्य हुन्छ र उपस्थिति पनि अनिवार्य हुनुपर्छ भन्ने परिषद्को प्रक्रियाले प्रस्ट पार्छ। बैठकमा प्रमुख प्रतिपक्षी दलको नेता नबोलाउनुको कारण पनि निर्णय सर्वसम्मत हुँदैन भनेर नै हो। प्रमुख प्रतिपक्षी दल संख्याको हिसाबले सानो भएकाले जे गरे पनि हुन्छ भन्ने सरकारी मानसिकता कायम रह्यो भने भोलि त्यसको ठूलो मूल्य चुकाउनुपर्नेछ। प्रधानमन्त्रीले निर्वाचन आयोगको प्रमुख आयुक्तमा गरिएको सिफारिसमा प्रमुख प्रतिपक्षी दलको नेताको पनि सहमति छ भनेर अभिव्यक्ति दिनुभयो। यो सरासर झूटो अभिव्यक्ति हो। प्रधानमन्त्रीका सबै काम मजाक शैलीका हुन्छन्। अरू कसैको टाउकोमा लगाइदिएर आफू जिम्मेवारीबाट पन्छिने प्रवृत्ति उहाँमा देखिन्छ। यस्तो कर्मले प्रधानमन्त्रीको कद बढाउने नभई घटाउँछ। जिम्मेवार व्यक्तिका अभिव्यक्ति ठट्टा र मजाक शैलीका हुनुले प्रधानमन्त्री कति जिम्मेवार हुनुहुन्छ भन्ने प्रस्टै हुन्छ। त्यसैको शृंखला हो पछिल्लो अभिव्यक्ति। संवैधानिक परिषद्को बैठकबारे प्रतिपक्षीलाई खबर नगर्ने वा छल्ने प्रवृत्ति प्रधानमन्त्रीमा देखियो। सत्तापक्षले प्रमुख प्रतिपक्षीसँग रचनात्मक सहयोगको अपेक्षा गर्ने हो। प्रतिपक्षीको धर्म पनि सरकारका सकारात्मक काममा सहयोग गर्ने र गलत काममा खबरदारी गर्ने हो। कांग्रेसले सरकार निर्माणदेखि नै रचनात्मक सहयोग गर्दै आएको छ। तर, यो सरकारसँग अति धेरै दम्भ देखिन्छ, हामीलाई कसैले ढाल्न सक्दैन। हामीलाई कसैको सल्लाह आवश्यक छैन। प्रमुख प्रतिपक्षी दल संख्याको हिसाबले सानो भएकाले जे गरे पनि सरकारलाई अप्ठेरो पार्न सक्दैन भन्ने चिन्तन छ। यस्तो चिन्तन कायम रह्यो भने सरकारले भोलि त्यसको ठूलो मूल्य चुकाउनुपर्नेछ। प्रतिपक्षी दल सरकारलाई सहयोग गरेरै अगाडि बढ्न चाहन्छ। तर, सरकार उद्दण्ड र उत्ताउलो बन्दै गएको छ। सरकारका गतिविधिमा अब प्रतिपक्षी दलले आँखा चिम्लेर बस्ने अवस्था रहँदैन। जिम्मेवार प्रतिपक्षी ०४८ देखि ०५१ सम्म कांग्रेस सरकार थियो। मदन भण्डारी, मनमोहन अधिकारीजस्ता नेता प्रतिपक्षी दलमा थिए। सडकमा प्रतिपक्षी दलले सशक्त आन्दोलन गरिरहेका बेला सरकारले सुशासन र आर्थिक समृद्धिका क्षेत्रमा राम्रो काम गरेको थियो। तर, त्यो बेला प्रतिपक्षीले विरोधका नाममा सरकार ढाल्ने गरी आन्दोलन उग्र बनाएको थियो। त्यसको परिणाम मध्यावधि चुनाव भयो। प्रमुख प्रतिपक्षीको धर्म सरकारका गलत कदम र गतिविधिविरुद्ध उभिने हो। त्यसका लागि संसद्बाटै दबाब दिने हो। जनहितका काममा सरकारलाई रचनात्मक सहयोग गर्ने हो। सहज तर संसदीय मर्यादाभित्रको प्रतिपक्षलाई सरकारले कमजोर प्रतिपक्षीको रूपमा बुझेको पाइयो। विगतमा प्रतिपक्षीमा हुँदा रेलिङ तोड्ने, सडकमा टायर बाल्ने, दिनैपिच्छेजस्तो नेपाल बन्द गर्ने काम उनीहरूबाट भए। सरकार सञ्चालनमा दैनिकजसो अवरोध उत्पन्न गर्ने काम गरियो। तर, कांग्रेस प्रतिपक्षीका नाममा अराजकता मच्चाउने र मुलुकलाई फेरि अर्काे द्वन्द्वमा धकेल्ने काम गर्दैन। जिम्मेवार प्रतिपक्षीका रूपमा सदनबाटै सरकारलाई शालीन रूपमा दबाब दिने कांग्रेस शैलीलाई कमजोरी ठान्नु सरकारको गम्भीर भूल हो। मुलुक लामो द्वन्द्वबाट शान्ति प्रक्रियामा आएको छ। अस्थिरताबाट मुलुक राजनीतिक स्थिरतामा गएको छ। ठूलो त्याग, बलिदान र संघर्षबाट मुलुकमा संघीय लोकतान्त्रिक गणतन्त्र स्थापना गरिएको हो। यसको रक्षा गर्दै दिगो शान्ति र समृद्धितर्फ मुलुकलाई लैजानुपर्ने आजको यथार्थ आत्मसात गरेर विवेकपूर्वक र विधिसम्मत रूपमा समर्थन र विरोध गरिरहेका छौं। सरकार भने प्रतिपक्षीलाई कमजोर आँकिरहेको छ, जुन दृष्टिकोण गलत हो। सरकार यही गतिमा गल्तीमाथि गल्ती गर्दै जान्छ भने कांग्रेस चुप लागेर बस्दैन। संसद्मा संख्या थोरै भए पनि बलियो जनमत अहिले पनि कांग्रेसकै पक्षमा छ। हामी सदनमा सशक्त र आक्रोशित रूपमा प्रस्तुत हुन बाध्य हुनेछौं। सभामुखको भूमिका पनि तटस्थ छैन। प्रमुख प्रतिपक्षी दलको असहमतिबीच मार्सल लगाएर सभामुखले विधेयक पारित गर्नुभयो। संसद्मा प्रतिपक्षी दलका सदस्य संख्या कम देखेर छापामार शैलीमा चिकित्सा शिक्षा विधेयक पारित गरियो। यसले सभामुखमा पनि सत्ताको दम्भ देखिएको प्रस्टै हुन्छ। सभामुखको यो कामले संसदीय मर्यादा र गरिमामाथि ठूलो आँच आएको छ। उदाहरणकै लागि, राजपाका पाँचजना सांसद उभिँदा संसद् अवरोध गरिएको मानिने तर कांग्रेसका ६३ जना सांसद उभिँदा अवरोध गरेको नबुझ्ने प्रवृत्तिले सरकार मात्र होइन, सभामुखले पनि संसद्मा प्रमुख प्रतिपक्षीसँग मुठभेडकै अपेक्षा गरेको ठहर्छ। कांग्रेसले प्रतिपक्षी दलको भूमिका र जिम्मेवारी राम्रोसँग बुझेको छ। कांग्रेस मुठभेडभन्दा रचनात्मक सहयोग र विरोधमा विश्वास गर्छ। सभामुखको कार्यक्षमतामाथि त प्रश्न उठ्दै आएको हो। तर, उहाँको कार्यशैलीमा पनि प्रश्न गर्ने बेला आएको छ। सभामुख भनेको साझा व्यक्तित्व हो। सरकारलाई नियमन गर्ने निकाय संसद् हो। संसद् प्रमुख प्रतिपक्षी दलको आवाज मुखरित गर्ने थलो हो। संसद्मा प्रमुख प्रतिपक्षी दललाई बढी भूमिका दिनुपर्नेमा सभामुख सरकारको मुखजस्तो भएर पक्षपातपूर्ण रूपमा अगाडि बढिरहनुभएको छ। यसले सभामुखको भूमिकामा आग्रहपूर्वाग्रह देखिन्छ। सभामुखको भूमिकाका कारण पनि सरकार र प्रमुख प्रतिपक्षीबीच दूरी बढाउने काम भएको छ। सरकार दिशाविहीन भयो। चुनाव जित्न उत्ताउलो घोषणापत्र बनाइयो। घोषणापत्रमा केही राम्रा विषय पनि छन्। सरकार ती राम्रा कामको सुरुवात गरेर महत्र्वाकांक्षी काममा लाग्नुपर्नेमा टपरटुइयाँ कुरा गरेर जनताका न्यूनतम आवश्यकतालाई पनि कुल्चने काममा उद्यत् छ। प्रमुख प्रतिपक्षी दलका कुरा सुन्न सरकार तयार छैन। जनताका आवाजलाई सम्बोधन गरेको छैन। बुद्धिजीवी, कानुनविद्, समाजका विशिष्ट व्यक्तिमाथि सरकारको प्रहार निरन्तर भइरहेको छ। उनीहरूलाई होच्याउने, गिज्याउने खालका अभिव्यक्ति र निरुत्साहित बनाउने खालका क्रियाकलाप स्वयं प्रधानमन्त्रीबाटै हुनुले सरकारमा सर्वसत्तावादी सोच प्रस्ट हुन्छ। सरकार आलोचना सहन तयार छैन। आलोचकलाई कमजोर बनाउन राज्यसंयन्त्रको चरम दुरुपयोग भइरहेको छ सरकारबाट। गतिहीन र दिशाहीन सरकार सरकारको मापन गर्ने यन्त्र सुशासन हो। सरकारले आमनागरिकलाई कति सहज रूपमा कसरी सेवा प्रवाह गर्छ भन्ने विषयले उसको सफलता मापन हुने हो। मुलुकमा शान्ति, अमनचयन काम गर्न सरकार पूर्णरूपमा विफल छ। हत्या हिंसाका घटना बढ्दै गएका छन्। सरकार समाजमा हिंसा मच्चाउनेसँग वार्ता पनि गर्दैन, व्यक्तिगत घटनामा आधारित अपराधका घटनामा पनि निष्क्रिय बस्न रुचाउँछ। सरकार आफैं संलग्न भएर भ्रष्टाचारलाई बढावा दिने काम भएको छ। भ्रष्टाचारीको खोजी गरेजस्तो गर्ने अनि नजिक पुगेपछि त्यसलाई लुकाउने काम सरकारबाट भएको छ। यही सरकारका पालामा भएको ठूला अनियमितताका घटनामा छानबिन गरी दोषीलाई कारबाही गर्नुको साटो त्यसलाई ढाकछोप गर्नेतर्फ सरकार उद्यत् छ। यसले सरकारको सुखी नेपाली समृद्ध नेपालको नारालाई सफल बनाउँदैन। बरु देशलाई थप अधोगतितर्फ लैजानेछ। विश्वकर्मा कांग्रेस केन्द्रीय सदस्य हुन्।"
गोर्खाली मिस्टर मध्यपुर,"भक्तपुर : द पावर एरोबिक्स एन्ड फिजिकल फिटनेसका गंगाराम गोर्खाली प्रथम मिस्टर मध्यपुर बनेका छन्। मध्यपुर शारीरिक सुगठन तथा फिटनेस समितिद्वारा आयोजित प्रतियोगिताको ६५ केजीभन्दा माथिको तौलसमूहका स्वर्ण पदक विजेता गोर्खालीले अन्य तीन तौलसमूहका स्वर्ण पदकधारीलाई पछि पारेका थिए। उपाधिसँगै उनले २५ हजार रुपैयाँ पुरस्कार हात पारे। अल्टिमेट फिजिकल फिटनेसका नितेश श्रेष्ठ उपविजेता बन्दै २० हजार रुपैयाँ पुरस्कार पाए। उनी ६० केजी तौलसमूहको स्पर्धामा पहिलो भई ग्रान्ड फिनाले पुगेका थिए। उनले बेस्ट पोजरको उपाधि पनि जिते। ५५ केजी तौलसमूहका विजेता सुरेश श्रेष्ठ तेस्रो र ६५ केजी तौलसमूहका स्वर्ण पदकधारी योङजोर कार्की चौथो भए। मध्यपुर भीआर फिटनेसका श्रेष्ठ र अल्टिमेटका कार्कीले क्रमशः १५ हजार र १० हजार रुपैयाँ पुरस्कार पाए। प्रतियोगिताका विजेतालगायतलाई मध्यपुर थिमी नगरपालिकाका प्रमुख मदनसुन्दर श्रेष्ठले पदक, सिल्ड र नगद पुरस्कार वितरण गरेका थिए। प्रतियोगितामा २३ जना शारीरिक सुगठनका खेलाडीहरूको सहभागिता रहेको आयोजक समितिका अध्यक्ष अशोक घजूले जानकारी दिए।"
महिला भलिबलसँग जोडियो मुक्तिनाथ,"काठमाडौं : पाँचौं केएनपी राष्ट्रिय महिला भलिबल प्रतियोगितालाई मुक्तिनाथ विकास बैंकले पनि साथ दिने भएको छ। शेरबहादुर खड्का स्मृति प्रतिष्ठानको आयोजनामा वैशाख १४ गतेदेखि राजधानीमा हुने प्रतियोगिताको प्रथम पुरस्कार राशि दुई लाख रुपैयाँ बैंकले प्रायोजन गर्ने भएको छ। सोसम्बन्धी सम्झौतामा मुक्तिनाथ विकास बैंकका प्रमुख कार्यकारी अधिकृत (सीईओ) प्रद्युमन पोखरेल र प्रतिष्ठानकी संरक्षक गमली खड्काले हस्ताक्षर गरे। मुक्तिनाथ बंैकका सीईओ पोखरेलले प्रतिष्ठानसँग हातेमालो गर्न पाउँदा खुसी व्यक्त गरे। नेपालको राष्ट्रिय खेल भलिबलसँग जोडिन पाउँदा खुसी लागेको छ सीईओ पोखरेलले भने, बैंकले सामाजिक उत्तरदायित्वअन्तर्गत आगामी दिनमा पनि खेलकुदमा निरन्तर सहयोग गर्नेछ। नेपाल भलिबल संघका अध्यक्ष मनोरञ्जनरमन शर्माले कर्पोरेट हाउसले चासो दिए मात्र नेपालमा खेलकुदको विकास सम्भव भएको बताए। शेरबहादुर खड्का स्मृति प्रतिष्ठानका अध्यक्ष रञ्जन खड्काले वैशाख ५ देखि ११ गतेसम्म प्रदेश नम्बर ५ मा हुने आठौं राष्ट्रिय खेलकुदका कारण प्रतियोगिता केही समयपछि सार्नु परेको जानकारी दिए। उनले प्रतियोगितालाई अग्रणी रङ कम्पनी केएनपी जापानले मुख्य प्रायोजन गरेको बताए। जाउलाखेल भलिबल प्रशिक्षण केन्द्रमा सञ्चालन हुने प्रतियोगिताको विजेताले दुई लाख रुपैयाँ नगद पुरस्कार पाउनेछ। यसैगरी उपविजेता टोलीले एक लाख र तेस्रो हुने टोलीले ५० हजार रुपैयाँ हात पार्नेछन्। प्रतियोगिताको सर्वोकृष्ट खेलाडी र शेरबहादुर खड्का स्पेसल अवार्ड विजेताले जनही १५१५ हजार रुपैयाँ प्राप्त गर्नेछन्। विधागततर्फ सर्वोत्कृष्ट स्पाइकर, सर्वोत्कृष्ट सेटर, सर्वोकृष्ट ब्लक, सर्वोत्कृष्ट डिफेन्स, सर्वोत्कृष्ट क्विकर, सर्वोत्कृष्ट सर्भर र सर्वोत्कृष्ट प्रशिक्षकले जनही सात हजार रुपैयाँ पुरस्कार प्राप्त गर्नेछन्। पाँचौं संस्करणमा प्रतियोगिताको प्रत्येक खेलको वुमन अफ दी म्याचले पाँच हजार रुपैयाँ पुरस्कार प्राप्त गर्नेछन्। प्रतियोगिताको उपाधि विजेता टोलीका खेलाडीलाई दरबारमार्गको द रिगल इंकले आकर्षक सुट प्रदान गर्नेछ।"
"राजर्षी जनक कप सुरु, वागमती युवा क्लबको विजयी सुरुवात",मलंगवा : सर्लाहीको बागमतीमा आयोजना गरिएको राजर्षी जनक कप फुटबल प्रतियोगिताको तेस्रो संस्करण सुरु भएको छ । उद्घाटन खेलमा बागमती युवा क्लबले सरस्वती युवा क्लब काठमाडौंलाई ३१ ले पराजित गरेको छ । खेल बागमती नगरपालिका११ स्थित स्वसन्तोष श्रेष्ठ खेल मैदानमा आयोजना गरिएको थियो । खेलको म्यान अफ द म्याच दुई गोल गर्ने विमल घिसिङलाई प्रदान गरिएको छ । घिसिङलाई नगद रु १० हजार प्रदान गरिएको छ । प्रतियोगिताको दोस्रो खेल हिमालयन शेर्पा काठमाडौं र एपिएफ क्लब काठमाडौंबीच हुने आयोजक क्लबका अध्यक्ष किस्मत मैनालीले जानकारी दिएका छन् । खेलको उद्घाटन नेकपाका नेता तथा पूर्व सहरी विकास मन्त्री प्रभु साहले गरेका थिए ।
महिला भलिबलसँग जोडियो मुक्तिनाथ,"काठमाडौं : पाँचौं केएनपी राष्ट्रिय महिला भलिबल प्रतियोगितालाई मुक्तिनाथ विकास बैंकले पनि साथ दिने भएको छ। शेरबहादुर खड्का स्मृति प्रतिष्ठानको आयोजनामा वैशाख १४ गतेदेखि राजधानीमा हुने प्रतियोगिताको प्रथम पुरस्कार राशि दुई लाख रुपैयाँ बैंकले प्रायोजन गर्ने भएको छ। सोसम्बन्धी सम्झौतामा मुक्तिनाथ विकास बैंकका प्रमुख कार्यकारी अधिकृत (सीईओ) प्रद्युमन पोखरेल र प्रतिष्ठानकी संरक्षक गमली खड्काले हस्ताक्षर गरे। मुक्तिनाथ बंैकका सीईओ पोखरेलले प्रतिष्ठानसँग हातेमालो गर्न पाउँदा खुसी व्यक्त गरे। नेपालको राष्ट्रिय खेल भलिबलसँग जोडिन पाउँदा खुसी लागेको छ सीईओ पोखरेलले भने, बैंकले सामाजिक उत्तरदायित्वअन्तर्गत आगामी दिनमा पनि खेलकुदमा निरन्तर सहयोग गर्नेछ। नेपाल भलिबल संघका अध्यक्ष मनोरञ्जनरमन शर्माले कर्पोरेट हाउसले चासो दिए मात्र नेपालमा खेलकुदको विकास सम्भव भएको बताए। शेरबहादुर खड्का स्मृति प्रतिष्ठानका अध्यक्ष रञ्जन खड्काले वैशाख ५ देखि ११ गतेसम्म प्रदेश नम्बर ५ मा हुने आठौं राष्ट्रिय खेलकुदका कारण प्रतियोगिता केही समयपछि सार्नु परेको जानकारी दिए। उनले प्रतियोगितालाई अग्रणी रङ कम्पनी केएनपी जापानले मुख्य प्रायोजन गरेको बताए। जाउलाखेल भलिबल प्रशिक्षण केन्द्रमा सञ्चालन हुने प्रतियोगिताको विजेताले दुई लाख रुपैयाँ नगद पुरस्कार पाउनेछ। यसैगरी उपविजेता टोलीले एक लाख र तेस्रो हुने टोलीले ५० हजार रुपैयाँ हात पार्नेछन्। प्रतियोगिताको सर्वोकृष्ट खेलाडी र शेरबहादुर खड्का स्पेसल अवार्ड विजेताले जनही १५१५ हजार रुपैयाँ प्राप्त गर्नेछन्। विधागततर्फ सर्वोत्कृष्ट स्पाइकर, सर्वोत्कृष्ट सेटर, सर्वोकृष्ट ब्लक, सर्वोत्कृष्ट डिफेन्स, सर्वोत्कृष्ट क्विकर, सर्वोत्कृष्ट सर्भर र सर्वोत्कृष्ट प्रशिक्षकले जनही सात हजार रुपैयाँ पुरस्कार प्राप्त गर्नेछन्। पाँचौं संस्करणमा प्रतियोगिताको प्रत्येक खेलको वुमन अफ दी म्याचले पाँच हजार रुपैयाँ पुरस्कार प्राप्त गर्नेछन्। प्रतियोगिताको उपाधि विजेता टोलीका खेलाडीलाई दरबारमार्गको द रिगल इंकले आकर्षक सुट प्रदान गर्नेछ।"
"राजर्षी जनक कप सुरु, वागमती युवा क्लबको विजयी सुरुवात",मलंगवा : सर्लाहीको बागमतीमा आयोजना गरिएको राजर्षी जनक कप फुटबल प्रतियोगिताको तेस्रो संस्करण सुरु भएको छ । उद्घाटन खेलमा बागमती युवा क्लबले सरस्वती युवा क्लब काठमाडौंलाई ३१ ले पराजित गरेको छ । खेल बागमती नगरपालिका११ स्थित स्वसन्तोष श्रेष्ठ खेल मैदानमा आयोजना गरिएको थियो । खेलको म्यान अफ द म्याच दुई गोल गर्ने विमल घिसिङलाई प्रदान गरिएको छ । घिसिङलाई नगद रु १० हजार प्रदान गरिएको छ । प्रतियोगिताको दोस्रो खेल हिमालयन शेर्पा काठमाडौं र एपिएफ क्लब काठमाडौंबीच हुने आयोजक क्लबका अध्यक्ष किस्मत मैनालीले जानकारी दिएका छन् । खेलको उद्घाटन नेकपाका नेता तथा पूर्व सहरी विकास मन्त्री प्रभु साहले गरेका थिए ।
गोर्खाली मिस्टर मध्यपुर,"भक्तपुर : द पावर एरोबिक्स एन्ड फिजिकल फिटनेसका गंगाराम गोर्खाली प्रथम मिस्टर मध्यपुर बनेका छन्। मध्यपुर शारीरिक सुगठन तथा फिटनेस समितिद्वारा आयोजित प्रतियोगिताको ६५ केजीभन्दा माथिको तौलसमूहका स्वर्ण पदक विजेता गोर्खालीले अन्य तीन तौलसमूहका स्वर्ण पदकधारीलाई पछि पारेका थिए। उपाधिसँगै उनले २५ हजार रुपैयाँ पुरस्कार हात पारे। अल्टिमेट फिजिकल फिटनेसका नितेश श्रेष्ठ उपविजेता बन्दै २० हजार रुपैयाँ पुरस्कार पाए। उनी ६० केजी तौलसमूहको स्पर्धामा पहिलो भई ग्रान्ड फिनाले पुगेका थिए। उनले बेस्ट पोजरको उपाधि पनि जिते। ५५ केजी तौलसमूहका विजेता सुरेश श्रेष्ठ तेस्रो र ६५ केजी तौलसमूहका स्वर्ण पदकधारी योङजोर कार्की चौथो भए। मध्यपुर भीआर फिटनेसका श्रेष्ठ र अल्टिमेटका कार्कीले क्रमशः १५ हजार र १० हजार रुपैयाँ पुरस्कार पाए। प्रतियोगिताका विजेतालगायतलाई मध्यपुर थिमी नगरपालिकाका प्रमुख मदनसुन्दर श्रेष्ठले पदक, सिल्ड र नगद पुरस्कार वितरण गरेका थिए। प्रतियोगितामा २३ जना शारीरिक सुगठनका खेलाडीहरूको सहभागिता रहेको आयोजक समितिका अध्यक्ष अशोक घजूले जानकारी दिए।"

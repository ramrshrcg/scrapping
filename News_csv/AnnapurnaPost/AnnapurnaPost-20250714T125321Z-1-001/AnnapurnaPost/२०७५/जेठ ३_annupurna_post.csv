शीर्षक,विवरण
मोदी आगमनका अर्थ,"पाकिस्तानका प्रधानमन्त्रीले कस्मिरको हजरतबल दरगाहमा च्यादर ओढाएर एक आमसभालाई सम्बोधन गरेपश्चात् मात्रै दिल्ली आउने प्रस्ताव गरेमा भारतको आन्तरिक राजनीति र अन्तर्राष्ट्रिय कूटनीतिका हिसाबले पनि त्यो मान्य हुँदैन। त्यसलाई केवल धार्मिक कूटनीति भन्न सकिँदैन। भारतकै रुचि र सेनासहित अनि त्यतैबाट तोकिएको तिथिमा भारतीय प्रधानमन्त्री नरेन्द्र मोदीसहितको एक सानो समूहले छुट्टै देशको आवाजसमेत उठिरहेको प्रदेशबाट नेपाल प्रवेश गरे। भारतविरोधी मनोभावको लाभ पाएका नेपालका प्रधानमन्त्री खड्गप्रसाद ओलीलाई अन्ततः विश्वासमा लिएर ओलीकै भूमिमा ओलीकै सहाराले मोदीको अभिनन्दन गरियो। आफूबाहेक सबैलाई भारतीय दलाल र भारतलाई शत्रु भन्ने वाम स्कुलिङबाट दीक्षित ओलीलाई समर्थन गर्ने प्रबुद्ध वर्ग यो अभिनन्दनमा मौन रह्यो। नागरिक अभिनन्दन कुनै युद्धविजेता सेना, सफल खेलाडी, समाजमा कुनै विशिष्ट योगदान पुर्याउने व्यक्ति वा कुनै मित्रको गरिन्छ। मोदी सरकारले नेपालको संविधानमा जनाएको आपत्ति एक हस्तक्षेप हो। मोदीले भूकम्पको पीडामा निसास्सिएको समयमा एक भूपरिवेष्ठित छिमेकी देशलाई नाकाबन्दी लगाएर गलाउन खोजेको प्रयास दुष्टता हो। भारतमा ज्यालादारी गर्ने नेपाली कामदारलाई नोटबन्दीले परेको समस्यामा भारतले देखाएको अरुचि नेपालप्रतिको भारतको क्रूरता हो। कतिपय सीमा क्षेत्रमा भारतीय पक्षले नेपालसँग कायम राखेको विवाद भारतीय हेपाइ हो। सीमामा भारतीय प्रहरीद्वारा नेपालीहरू लुटिने कार्य जारी छ। आलोचित असमान सन्धिको पुनर्लेखन भएको छैन। नेपालको संविधानमा भारतले आपत्ति जनाएपछि नेपालको तराईमा भएका हिंसात्मक आन्दोलनमा सयौं मारिए। मधेस आन्दोलनमा भारतको प्रत्यक्ष सहयोग रहेको थियो। त्यस आन्दोलनका क्रममा मधेसमा सयौं युवा मारिए, ती मुद्दाहरू जिउँँदै छन्। मधेस समस्याको समाधानमा मोदीको कुनै योगदान छैन। त्यसैले मोदी नागरिक अभिनन्दनका हकदार हुँदै होइनन्। मोदी एक कुशल तार्किक सम्प्रेषक र सफल राजनीतिज्ञ हुन्। श्रोताले सुन्न चाहेका शब्द, वाक्य र नाराहरूको चयनमा मोदी विशेष ध्यान दिने गर्छन्। प्रधानमन्त्री भएपछि पनि भारतमा मोदीको लोकप्रियतामा ह्रास आएको छैन। मोदीको नेतृत्वमा भारतको विकास दर खस्केको छैन। विश्वभरिमै छरिएर बसेका भारतीयलाई आकर्षित गर्न उनी लागिपरेका छन्। मोदीलाई भ्रष्टाचारको आरोप लागेको छैन। तर मोदीको नेतृत्व क्षमताको लाभ भारतलाई प्राप्त हुन्छ। नेपालमा मोदीको गुणगान गाउनु अर्थहीन हुन्छ। विदेशमा काम गर्ने अनुमति प्राप्त नेपालीलाई भूपू नागरिकको संज्ञा दिने लालबाबु पण्डितले त्यस्ता नागरिकहरू देशका अनागरिक भएकाले तिनबाट देशलाई कुनै लाभ नहुने तर्कमा ठूलै रोटी सेकेका छन्। ओलीले लालबाबुलाई मन्त्रिमण्डलमा सामेल गरेर त्यस्तो घृणित तर्कको अपनत्व लिएका छन्। भूपू नागरिक भनेर आफ्नै नागरिकसँग शत्रुतापूर्ण व्यवहार गर्ने सरकारले एक अनागरिकको अभिनन्दन गरेर द्वैध चरित्र देखाउनु लम्पसारवाद हो। पहिलोपल्ट ओली सरकारमा रहेका बेला नेपालको निर्वाचन नै नहुने स्थितिको कारक भारत थियो। विश्व प्रसिद्ध छापाहरूले नेपालको त्यो निर्वाचनलाई चीन वा भारतको जितसँग जोडेर हेरेका थिए। भारतीय परराष्ट्रमन्त्री सुष्मा स्वराजको अनपेक्षित नेपाल भ्रमण भने ओलीको अडानको परिणाम हो, तर ओलीलाई निम्तो दिन मात्र स्वराज नेपाल आउनुपर्ने थिएन। चीनको भय र नेपालमा व्याप्त भारतविरोधी जनलहर स्वराजको नेपाल भ्रमणका प्रमुख कारण थिए। स्वराजलाई नेपाल पठाएर मोदीले नेपाली जनता र चीनलाई एक सन्देश दिन खोजेका थिए। मोदी त्यसमा सफल भए। कोशी, गण्डकी र महाकाली नेपालले भारतलाई बेचेको नारा लगाएर दशकौं फसल काटेका वाम दलहरूले नागरिक अभिनन्दनको विरोध गरेनन्। यस्तो अभिनन्दन शेरबहादुर देउवाको सरकार हुँदा गरिएको भए वाम दलहरूको प्रतिक्रिया कस्तो हुने थियो ? मोदी राजनीतिका कुशल रणनीतिकार हुन्। उनी सन् २०१४ मा सत्तामा आएदेखि नै सन् २०१९ को निर्वाचनकेन्द्रित रणनीति लिएका छन्। मोदीको नेपालीलाई नाकाबन्दीमार्फत गलाउने रणनीति सफल भएन। नेपाल र भारतबीच रहेको रोटीबेटीको सम्बन्धलाई मोदी सरकारले चकनाचुर पार्न गरेको प्रयास पनि सफल भएन। सम्भवतः त्यसै कारणले भारतको बिहार राज्यको निर्वाचनमा जनताले नेपालमा नाकाबन्दी लगाउने मोदीलाई साथ दिएनन्। मोदीले रणनीति फेरे र निर्वाचनपश्चात् भारतकै प्रयासमा ओली विनासर्त मोदीसँग वार्तामा बसे। नाकाबन्दी र नेपालको संविधान जारी भएपछि भारतले पैदा गरेको अमानवीय संकट उल्लेख नगरीकनै मोदीओली वार्ता सफल भयो भनियो। ओलीको पूर्ण विश्वास प्राप्त गरेर मोदीले महाशक्ति राष्ट्र चीन जाने इच्छा प्रकट गरे। यसमा अमेरिका र जापानसमेत जोडिएकाले चीनले त्यो तत्काल स्वीकार गर्यो। सन् १९६२ को भारतचीन युद्धताका चीन र भारतको करिब समान आर्थिक हैसियत थियो भने अहिले चीन आर्थिक रूपमा भारतभन्दा पाँच गुणा बढी शक्तिशाली छ। करिब तीन हजार पाँच सय किलोमिटर लामो सीमा चीनसँग जोडिएको भारत अब चीनसँग युद्ध गर्ने हैसियत राख्दैन। दोक्लामलगायतका घटनाबाट आगामी लोकसभा निर्वाचनमा पर्न सक्ने प्रभावबाट मोदी सचेत छन्। चीनले आफ्नो बजारको विस्तार बंगलादेश, श्रीलंका, माल्दिभ्स र पाकिस्तानमा गरेर भारतलाई झट्का दिइसकेको छ। चीनले नेपालको आर्थिक विकासमा सक्रिय भूमिका खेल्ने विषय भारतको लागि पाच्य हुँदैन। चीनको नेपालमा सक्रियता हल्लाबाजीले भरिएको भारतीय लोकतन्त्रमा मोदीका लागि आगामी निर्वाचनमा एक दुर्भाग्य हुन सक्छ। नेपालले भारत र चीनसँग समदूरीको सम्बन्ध राख्न ओलीको भारत र चीन भ्रमण मिति र मुद्दाहरू एकैपटक तोकिनुपथ्र्याे, त्यो भएन। भारतबाट फर्केपछि ओलीले परराष्ट्रमन्त्री प्रदीप ज्ञवालीलाई चीन पठाएर चीनलाई एक सामान्य सन्देश मात्रै दिए, दृढ विश्वास दिलाउन सकेनन्। चीनको उदीयमान शक्तिबाट अमेरिका चिन्तित छ। अमेरिका र जापानसँगको भारतको सामीप्य चीनका लागि एक चुनौती बनेको छ। त्यसैले भारतसँग अनावश्यक विवाद गर्न चीन चाहँदैन। चिनियाँ राष्ट्रपति सी जिनपिङले मोदीको एकतर्फी अनुरोध स्वीकार गरे, तर मोदीसीको भेटमा नेपालको प्रतिनिधित्व मोदीले नै गरे भन्ने अनुमान गर्न सकिन्छ। सीमा समस्यामा संवादको दायरा बढाउनेमा र अफगानिस्तानमा संयुक्त सहयोग गर्ने विषयमा मोदी र सी सहमत भए। अर्को वर्ष निर्वाचनमा जाने मोदीका लागि यो एक अर्को ठूलो सफलता थियो। पाकिस्तानमा सर्जिकल स्ट्राइक गर्दा मोदीलाई भारतमा नागरिक अभिनन्दन गर्न सकिन्थ्यो, तर राजनीतिक विविधता भएको भारतीय राजनीतिमा त्यसको प्रतिकूल असर पर्ने भएकाले मोदीले आफ्नो अभिनन्दन नेपाली नागरिकद्वारा नेपालमा गराए। भारतको सन् २०१९ को लोकसभाको निर्वाचनको शंखनाद यसैबाट भयो। मोदीले नेपाल र चीन भ्रमणबाट लाभैलाभ प्राप्त गरे तर नेपालले प्राप्त गर्न सक्ने लाभ पनि प्राप्त गर्न सकेन। कोशी, गण्डकी र महाकाली नेपालले भारतलाई बेचेको नारा लगाएर दशकौं फसल काटेका वाम दलहरूले नागरिक अभिनन्दनको विरोध गरेनन्। एउटा मनोगत प्रश्न सान्दर्भिक हुन्छ। यो नागरिक अभिनन्दन शेरबहादुर देउवाद्वारा गरिएको भए वाम दलहरूको प्रतिक्रिया कस्तो हुने थियो ? यसबाट ओलीको पूरै ब्रिगेड नै अवसरवादी भएको भन्ने बुझिन्छ। कांग्रेसले नाकाबन्दीलाई नाकाबन्दी होइन भनेको थियो र मोदीको नागरिक अभिनन्दनको पनि विरोध गरेको छैन। अभिनन्दनप्रति शान्तिपूर्ण प्रदर्शन गर्ने नागरिकविरुद्ध गरिएको बल प्रयोगमा समेत कांग्रेसले विरोध गरेन। मधेसवादी दलहरू मोदीसँग दुस्मनी मोल्न सक्दैनन्। यसको लाभ मोदीले लिए। अमानवीय पीडा व्यहोरेको नेपालले नै नतमस्तक भएर अभिनन्दन गर्नुपर्दा समानताको सम्बन्ध केवल नारामा मात्र सीमित भयो। नेपाली जनतासँग कुनै विदेशी राष्ट्रप्रमुखले संवाद गर्ने वैधानिक माध्यम संसद् हो। अन्य व्यापारिक, धार्मिक वा अन्य प्रयोजनका लागि नेपालमा भारतको दूतावास छ, सीमा हाम्रो खुला नै छ। धार्मिक उद्देश्यले गरिएको भ्रमणमा आमसभाको आवश्यकता पर्दैन। नेपाल र भारतबीचको धार्मिक र सांस्कृतिक समानताको प्रचार अन्तर्राष्ट्रिय क्षेत्रमा गर्ने उद्देश्य हो भने मोदीले जनतासँग प्रत्यक्ष भेट्नु पर्दैन। मोदीले नेपालमा संसद् र जनप्रतिनिधि हुँदाहुँदै प्रत्यक्ष जनतासँग संवाद गर्न खोज्नुको पछाडि केही कारण छन्। पहिलो, निर्वाचनले ठेगान लगाएका नेपालका कतिपय आन्तरिक मुद्दाहरूलाई मोदी पुनर्जीवित गर्न चाहन्छन्। दोस्रो, जनप्रतिनिधिहरूमार्फत आफ्नो सन्देश नेपालका जनतासँग पुग्ने कुरामा मोदी विश्वस्त छैनन्। तेस्रो, मोदी नेपालका जनप्रतिनिधिहरूलाई आफूभन्दा तल्लो हैसियतमा भएको देखाउन चाहन्छन्। यो भ्रमणमा मोदीले जे प्राप्त गरेका छन, त्यो नेपालले गुमाएको हो। दुईपक्षीय हित यसमा भएकै छैन। संघीयता नेपालमा संवेदनशील अवस्थामै छ। प्रदेशले आफ्नो नाम र राजधानीसमेत तोक्न सकेका छैनन्। प्रदेश र केन्द्रका बीचमा समन्वय हुन सकेको छैन। अहिलेको कमजोर अवस्थामा प्रहार गर्न मोदीले केन्द्रलाई नजरअन्दाज गरेर प्रदेशमार्फत नेपाल पसे र त्यहाँ उनले जनतालाई सम्बोधन गरे। सातै प्रदेशमा फरक दलका सरकार भएको भए यसपालिकै जात्रा नेपालले धान्न मुस्किल थियो। संविधानमा विमति राख्नु जनताको अधिकार हो तर विमति राख्ने नेतालाई विदेशी राष्ट्रप्रमुखले प्राथमिकता दिनु देश हितमा हुँदैन। संघीयताको परिणाम एक विदेशीको आगमनमा प्रदेशले सत्कारस्वरूप सार्वजनिक बिदाको घोषणा गर्यो। अब कूटनीतिसमेत प्रदेशबाट प्रभावित हुने भएको छ। के राष्ट्रिय दलका नेताहरू कुच्चो लिएर विदेशीका लागि सडक सफा गर्न निस्कनुको अर्थ छैन ? राजकीय भ्रमणमा प्रदेश र स्थानीय सरकार महŒवहीन हुन्छन्। नेपालमा प्रदेश महŒवपूर्ण र केन्द्र गौण देखियो। अन्त्यमा, वाम बुद्धिजीवीका लागि भने ओलीले केही खुला प्रश्न तेस्र्याइदिएका छन्। भारतीय दलाल र भारतीय विस्तारवाद जस्ता शब्दहरूको उपयोग अब कसरी गर्ने ? अरुण बेचेको आरोप कसलाई लगाउने ? लेखक अमेरिकास्थित टेनिसी स्टेट विश्वविद्यालयमा एसोसिएट प्रोफेसर पदमा कार्यरत छन्।"
विधेयक पारित नहुँदै तलब सुविधा लिने निर्णय,"हेटौंडा ः प्रदेश ३ को मन्त्रिपरिषद् बैठकले प्रदेशसभामा छलफलका क्रममा रहेको विधेयक पारित हुन बाँकी रहँदै तलब सुविधा लिने निर्णय गरेको छ । मंगलबार बिहान बसेको मन्त्रिपरिषद् बैठकले प्रदेशसभामा छलफलका क्रममा रहेको सेवासुविधासम्बन्धी विधेयक पारित नभएसम्मका लागि तलब, सेवासुविधा लिन बाटो फुकाएको सरकारका प्रवक्ता एवं आर्थिक मामिला तथा योजनामन्त्री कैलाश ढुंगेलले बताए । मुख्यमन्त्री र मन्त्रीको पारि श्रमिक तथा सुविधासम्बन्धी व्यवस्था गर्न बनेको विधेयक र प्रदेशसभा पदाधिकारी तथा सदस्यहरूको पारि श्रमिक र सुविधासम्बन्धी व्यवस्था गर्न बनेको विधेयक प्रदेशसभामा टेबल भएर प्रदेश मामिला समितिमा छलफलका क्रममा छ । सेवासुविधासम्बन्धी विधेयक पारित हुन समय लाग्ने भएकाले तत्कालका लागि सेवासुविधा लिने बाटो खोलेका हौं, प्रवक्ता ढुंगेलले भने । यो निर्णयसँगै अब मुख्यमन्त्री, मन्त्रीहरू तथा प्रदेशसभाका सदस्य तथा पदाधिकारीले तलब तथा सेवासुविधा लिन विधेयक पारित भएको समय कुर्नुपर्ने छैन । प्रदेशसभा सचिवालयका सचिव भरत बुढाथोकीले प्रदेश मामिला समितिबाट छलफल टुंगिएर आउनेबित्तिकै प्रदेशसभा बैठकमा दुवै विधेयक पारितका लागि पेस गरिने बताए । प्रदेशसभा पहिलो हिउँदे अधिवेशनको अन्तिम बैठकले स्थानीय तहका जनप्रतिनिधिको तलबसम्बन्धी विधेयक भने पारित गरिसकेको छ । प्रदेशसभाले हालसम्म पाँच वटा विधेयक र एउटा नियमावली पारित गरेको छ । प्रदेश मामिला समितिमा छलफलका क्रममा रहेको विधेयकअनुसार मुख्यमन्त्रीले मासिक ७५ हजार, मन्त्रीले ५२ हजार, राज्यमन्त्रीले ५४ हजार, सहायक मन्त्रीले ५२ हजार र प्रदेशसभा सदस्यहरूले ४५ हजार रुपैयाँ तलबसहित सेवासुविधा पाउँछन् । मुख्यमन्त्री तथा मन्त्रीको पारि श्रमिक तथा सुविधासम्बन्धी विधेयकको मस्यौदामा प्रदेश ३ को मुख्य मन्त्रीले मासिक ६० हजार ९ सय ७० रुपैयाँ तलब पाउनेछन् । सञ्चारलगायत सुविधा जोड्दा मासिक ७५ हजार बुझ्नेछन् । मन्त्रीले ५२ हजार, राज्यमन्त्रीले ५४ हजार र सहायक मन्त्रीले ५२ हजार पारि श्रमिक पाउनेछन् भने मन्त्रीहरूले सञ्चार खर्च तीन हजार र अतिथि सत्कारका लागि ५ हजार पाउनेछन् । यो जोड्दा प्रदेश ३ का मन्त्रीले मासिक ६० हजार रुपैयाँ बुझ्नेछन् । राज्यमन्त्रीले मासिक ५४ हजार र सहायक मन्त्रीले ५२ हजार रुपैयाँ बुझ्नेछन् । प्रदेश ३ का सांसदले मासिक ४५ हजार तलब पाउनेछन् । प्रदेश ३ को प्रदेशसभा १ सय १० सदस्यीयमध्ये सभामुख, उपसभामुख, विपक्षी दलका नेता र प्रमुख सचेतक र समिति सभापतिहरूको सेवासुविधा योभन्दा बढी छ । सरकारले प्रदेशसभाका सभामुखलाई मासिक ५३ हजार पारि श्रमिक प्रस्ताव गरेको छ । प्रदेशसभाका पदाधिकारी र सस्दयको पारि श्रमिक तथा सेवासुविधामा मात्र वार्षिक साढे १३ करोड खर्च हुने प्रदेश सरकारको अनुमान छ ।"
नेपाली संस्कृति कति सुरक्षित ?,"जीवन एउटा यात्रा हो र हामी यात्री। यात्रा कहिले सुरु हुन्छ र कहिले समाप्त, यो एउटा रहस्य नै रहेको छ। तैपनि हामी चाहन्छौं जीवनयात्राको अन्त्य नहोस्। यसै जीवनयात्रामा हामी देशपरदेशमा अनेकांै यात्रा गर्छांै, कहिले कार्य वा व्यापारका लागि, कहिले निजी व्यवहारका लागि र ईश्वरले नगरून् कहिलेकाहीं स्वास्थ्यलाभ र उपचारका लागि पनि। नया ठाउ हेर्ने लोभ पनि धेरैजसो यात्राको कारण बन्ने गर्छ। नया मानिस, नया ठाउ, नयाँ आचारव्यवहारविचार अर्थात् नूतन अनुभवको भण्डारसग परिचय गराउछ यात्राले। वास्तविक शिक्षाको अद्भुत माध्यम हो यात्रा। समाजको परिवर्तित मानिसकता बुझ्ने उत्तम तरिका हो यात्रा वा पर्यटन। यसको तात्पर्य यात्रा सधैं सुखद हुन्छ भन्ने होइन। यद्यपि समाजशास्त्रीय दृष्टिकोणबाट हेर्ने हो भने वास्तविकताको ज्ञान प्राप्त हुनु श्रेयस्कर छ चाहे त्यो कटु अनुभव नै किन नहोस्। यथार्थ स्वीकार गरेरै हामीले आफ्नो जीवनमा सुखको सिर्जना गर्न सक्छौं। त्यस्तै कटु वास्तविकता बन्छन् विमानस्थलहरू। चाहे काठमाडौंस्थित त्रिभुवन अन्तर्राष्ट्रिय विमानस्थल होस् वा यस्तै विदेशी विमानस्थल जहा प्रवासी वा आप्रवासी नेपाली अत्यधिक संख्यामा देखिन्छन्, त्यहाँ एउटा विचित्र दृश्य देखा पर्छ। अभिजात्य एवं उच्च मध्यम वर्गीय नेपाली आफ्नै संसारमा मग्न हुन्छन्। अंग्रेजी भाषामा गफिइरहेका हुन्छन्। तीनचार वर्षको अबोध बच्चासग पनि अंग्रेजीमै बोल्न खोज्छन्, त्यो पनि ठूलो आवाजमा। उनीहरू चाहन्छन्, दायाबायाका साधारण नेपालीले बुझून् त्यहाँ ठूला मान्छे उपस्थित छन्। उनीहरूसग मान, सम्मानपूर्वक प्रस्तुत हुनुपर्छ। विडम्बना मान्नुपर्छ, साधारण नेपाली मजदुर अचम्मित मान्दै ठूलोसानोको नाटक हेर्छन्। उनीहरू देशका ती सपुत हुन्, जसले समुद्रपारि मरुभूमिमा रगतपसिना संकलन गरेर नेपालको कुल आम्दानी (जीडीपी) को ३० प्रतिशत जम्मा गर्छन्। ठेट नेपाली बोल्ने र अंग्रेजी नजान्ने ती श्रमिकले आफ्नो कमाइको ठूलो हिस्सा नेपाल नपठाउने हो भने हाम्रो अर्थव्यवस्था पक्कै डुब्नेछ। साथसाथै वर्तमान सामाजिक संरचना पनि तहसनहस हुनेछ। त्यसपछि गोराहरूको खोक्रो नक्कल गर्ने अभिजात वर्ग पनि सडकमा आउनेछन्। यसो भन्नु अंग्रेजी वा अन्य कुनै विदेशी भाषाप्रति वैरभाव राख्नु पक्कै होइन। वस्तुतः ज्ञान आर्जनका लागि जति धेरै भाषा सिक्यो त्यति राम्रो हुन्छ। भाषा ज्ञान आर्थिक प्रगतिको उत्तम साधन हो। विश्वको बदलिँदो परिवेशमा अहिले पश्चिमा जगत्को भाषाको महŒव घट्दै गइरहेको छ। एसियाको आर्थिक उत्थानसगै अहिले धेरैभन्दा धेरै मानिस चिनियाँ, जापानी, कोरियन, हिन्दी, भियतनामीजस्ता भाषा सिकिरहेका छन्। उद्योगव्यापारका लागि यो आवश्यक छ। भौतिक औपनिवेशीकरण समाप्त भए पनि अनेकौं अर्धविकसित र विकासशील देशले आर्थिक एवं सैन्य क्षमतामा अग्रणी देशको सामुन्ने आफ्नो अस्मीता, पहिचान र संस्कृति गुमाइरहेका छन्। समस्या त त्यतिबेला उत्पन्न हुन्छ जब हामी कुनै भाषालाई आफ्नो अधिपत्य, वर्चश्व वा अहंकार प्रदर्शन गर्नका लागि प्रयोग गर्छौं। शासक वर्गमा प्रचलित भाषालाई जब आफ्नो प्रभुत्व कायम गर्न र अरूलाई हीन महसुस गराउन उपयोग गर्छौं। सिंगो भारतीय उपमहाद्वीपमा नेपाल सधैं स्वतन्त्र रहँदै आएको छ। हामी कहिल्यै पनि कुनै विदेशी शक्तिसँग पराधीन भएनौं। यो नेपाल र सम्पूर्ण नेपालवासीको लागि गर्वको विषय हो। यस्तो गौरवशाली इतिहास र धरोहरको वंशज हुँदा पनि आज नेपालका धनाढ्य (धनी) र सामथ्र्यवान् समाजिक वर्ग आफ्नो भाषा र संस्कृतिबाट किन टाढा भागिरहेको छ ? आफ्नो जरा नेपालको पावनपुनीत धरतीमा मात्रै पुष्पित र पल्लवित हुन सक्छ भन्ने जान्दाजान्दै पनि किन उनीहरू पराई संस्कृति अपनाउन चाहन्छन् ? सम्भवतः विदेशी धन र ऐश्वर्यको चमकधमकले नेपाली अभिजातको विवेक धुमिल भएको छ। हाम्रो देशको आत्मासगको उनीहरूको सम्बन्ध दिनप्रतिदिन क्षीण हुँदै गइरहेको छ। त्यसको प्रभाव उदाउँदो मध्यम वर्गलाई पनि परेको छ। हामी आफ्नो परम्परालाई हेय वा नीच भावले हेरिरहेका छौं। आत्मसम्मान गुमाइरहेका छौं। त्यसैले त विदेशी भाषा र जीवनशैलीलाई अपनाएर श्रेष्ठ बन्ने भ्रम पालिरहेका छौं। यसो गर्दा हामी भित्रभित्रै खोक्रो बन्दै गइरहेका छौं। धिक्कार छ अंग्रेजीका यस्ता पुजारीलाई जसले आफ्नो सन्तानलाई शैशवकालदेखि नै बेलायती परिवेशमा पाल्दै आएका छन्। गोरा वा पाश्चात्य संस्कृतिमा रंगिएका यस्ता समृद्ध परिवारका सन्तानले नेपाली धरतीप्रति कत्तिको सम्मान वा स्नेह राख्लान् ? अवसर पाउनेबित्तिकै उनीहरू पश्चिमा देशमा गएर बस्नेछन्, यसमा आश्चर्य नमाने हुन्छ। नमन छ ती लाखौं नेपाली श्रमजीवीलाई जसले कष्टकर परिस्थितिमा पनि पश्चिम एसियाका अनेकौं देशमा काम गरेर स्वदेशमा आफ्नो परिवारको छाक सुनिश्चित गरिरहेका छन्। सँगसँगै देशको अर्थव्यवस्था टिकाइराखेका छन्। यी धरतीपुत्रहरूको तारिफ सुन्ने उत्कट अभिलाषा छ। औपनिवेशीकरणद्वारा धेरैभन्दा धेरै मुलुकलाई कब्जा गर्ने पश्चिमा देशको पहिलो उद्देश्य हुने गथ्र्यो गुलाम देशको भाषासंस्कृतिलाई नष्ट गर्ने र त्यहा आफ्नो संस्कृति लाद्ने। भौतिक औपनिवेशीकरण समाप्त भए पनि अनेकौं अर्धविकसित र विकासशील देशले आर्थिक एवं सैन्य क्षमतामा अग्रणी देशको सामुन्ने आफ्नो अस्मीता, पहिचान र संस्कृति गुमाइरहेका छन्। आफ्नो मौलिक संस्कृति र पहिचानबिना कुनै पनि देश कस्तो होला ? एउटा सच्चा नेपालीले यो विषयमा गहन विचार गर्नु आवश्यक छ।"
बिमा : सरकारले हस्तक्षेप गर्न सक्छ,"बिमा समिति ५० औं वर्षमा प्रवेश गरेको छ। ५० वर्ष परिपक्व उमेर हो। तर बिमा समितिमा त्यो स्तरको परिपक्वता देखिँदैन। नियामक समितिको वाच डगको भूमिका निर्वाह गर्न सक्नुपर्छ। वर्ष मात्र धेरै भएर हुँदैन। यसले गर्ने काम पनि त्यत्तिकै प्रभावकारी हुनुपर्छ। समितिका अझै धेरै चुनौती छन्। एउटा राम्रो कानुनी संरचना आजसम्म तयार हुन सकेको छैन। अहिलेसम्म नियामक निकायको लागि हुनैपर्ने कानुनहरू बन्न सकेका छैनन्। राज्य पुनर्संरचनासँगै संसदीय समितिहरूमा छलफल गर्दा सबै समिति खारेज गर्ने कुरा उठ्छ। त्यसमा बिमा समिति पनि पर्छ कि भन्ने लाग्छ। अन्य समितिभन्दा बिमा समिति फरक छ भनेर नीतिनिर्मातालाई बुझाउनुपर्नेछ। यो समिति पनि खारेज होस् भन्ने कतिपयको राय हुन्छ, तर यो खारेज हुँदैन। यसलाई हामीले निश्चित नियामक निकाय संस्थाका रूपमा कानुन त व्यवस्था गर्ने हो। त्यसको मस्यौदा कानुन मन्त्रालयमा छ जस्तो लाग्छ। कानुन मन्त्रालयको सहयोग पाए यही अधिवेशनमा पारित गर्ने तयारी छ। नियामक समितिहरू हुँदा के हुन्छ र भइरहेको छ भन्ने हामीले बुझेकै थियांै। यो संस्थालाई कानुनी रूपमा बलियो नियामक बनाएपछि व्यवसायलाई अझ प्रस्ट ढंगले अघि बढ्न सहयोग पुग्छ। मेरा दुईतीनवटा विचार छन् यस विषयमा। हामी वस्तु र सेवाको व्यापार गर्छौं। सेवा व्यापार पनि मुख्य नै हो। यो सेवा आयात पनि हुन्छ र निर्यात पनि हुन्छ। सेवा व्यापारमा पनि हामी आयात बढी गर्छौं। अब सेवा निर्यात गर्नुपर्छ। त्यसो गर्न पुनर्बिमा कम्पनीलाई अलि बलियो बनाउनु छ। पुनर्बिमालाई बलियो बनाउन सदस्य बिमा कम्पनीहरूको भूमिका हुन्छ। त्यसैले सबैले बिमा सेवा आयात गर्ने होइन, निर्यात गर्ने गरी काम गर्नुपर्छ। व्यापार घाटा भनेर कराइरहँदा सेवाको घाटालाई हामीले हेर्न सकेका छैनौं। वित्तीय, पर्यटन, यातायात, शिक्षास्वास्थ्य सेवा घाटा छन्। व्यापार घाटाको मात्र कुरा गरेर हाम्रो मुलुकले व्यहोरेको घाटाको कथा पूरा हुन सक्दैन। त्यसैले वित्तीय सेवा नाफामा जान सकोस्, बिमा कम्पनीले यही दिशामा काम गर्न सकून्। यी आयात देख्न सकिने हुन्। बिमा समिति नयाँ ऐन आउने पर्खाइमा रहेको भए पनि आफ्ना केही नियामक क्षमता विकास गर्दै लैजानुपर्छ। यसका लागि राष्ट्रबैंक र धितोपत्र बोर्डले सहयोग गर्छन्। अर्थ मन्त्रालय पनि सहयोग गर्छ। अदृश्य आयातको बारेमा पनि केही कुरा गरौं। सीमावर्ती क्षेत्रमा बिमा कारोबारहरू असीमित मात्रामा भइरहेको हामीले अनुभव गरेका छौं, विभिन्न स्किममार्फत। हाम्रा कम्पनीहरू नपुग्ने तथा छिमेकीको बिमा घरघरमा पुग्ने यो अवस्था अब अन्त्य हुनुपर्छ। यो छिटो अन्त्य हुुनुपर्छ। यसका लागि बिमा समिति एक वर्षभित्रको कार्ययोजना तयार गरेर अघि बढ्न सकोस्। नेपालभित्र विदेशी बिमा कम्पनीहरूको पोलिसी बिक्री गर्नु गैरकानुनी हो भन्ने बुझाउनुपर्ने अवस्था आएको छ। यस्ता गैरकानुनी कामलाई कानुनको दायरामा ल्याउनुपर्दछ। कसैले नेटवर्किङको माध्यमबाट बिमा व्यवसाय चलाइरहेका छन् भने त्यसलाई सरकारले कानुनको दायरामा ल्याउँछ। यसलाई बिर्सन हुँदैन। बिमा समिति नियामक निकाय भएकोले त्यो झेलोस्। जीवन बिमा गर्ने १० प्रतिशत मात्रै छन्। बिमाको दायरामा लघु बिमाको हिस्सा कति त्यसको तथ्यांक आएको छैन। तसर्थ अर्थमन्त्रीको नाताले म समितिलाई सोध्न चाहन्छु कमसेकम २५ प्रतिशत जीवन बिमा कति वर्षमा पुर्याउनु हुन्छ ? २३४ वर्ष त्योभन्दा बढी समय नलिनु होला। सम्पूर्ण पोलिसीमा हामीले १० प्रतिशतभन्दा बढी कभरेज गर्न सक्नु पनि ठूलो उपलब्धि हुनेछ। सरकारले बिमामा प्रिमियम दिइरहेको छ, बिमालाई प्रोत्साहित गरिरहेको छ, तर कम्पनीहरूले त्यसलाई त्यति धेरै ध्यान नदिने र समितिले पनि आशातीत बिमा गर्न नसक्ने गरेको देखिएको छ। यो प्रणालीको अब अन्त्य हुन्छ। लघु कर्जालाई दुई प्रतिशतबाट पाँच प्रतिशत पुर्याइरहँदा कठिन भएको थियो। अहिले ६ प्रतिशत पुगेको छ। लघु बिमा पनि त्यस्तै अवस्था आओस्। बजारले नै स्वतस्फूर्त रूपमा हाम्रो आवश्यकतालाई महसुस गर्न थाल्यो र लघु बिमा फस्टाएर गयो भने हाम्रो भन्नु केही छैन। तर सरकार अब आवश्यकता पर्दा बजार हस्तक्षेप गर्न पनि तयार छ। सरकार रमिता मात्र हेरेर बस्दैन। आम जनतालाई सेवा दिनका लागि बालीदेखि उत्पादन र जीवन बिमाका लागि कुनै पनि कदम चाल्न सक्छौं। बजारलाई हामी स्वतन्त्र रूपमा काम गर्न दिन्छौं, प्रोत्साहित गर्छौं तर बजार आशा गरेअनुरूप चल्न सकेन र मानेन भने अलिक कडाइ गर्नुपर्छ। हाम्रो कार्यशैली यस्तै प्रकारको हुनेछ। अन्ततः व्यवसाय प्रतिस्पर्धी भएको छ। धेरै संस्था आउँदा सेवा गहन हुन्छ भन्ने सोचाइ हामीले नराखौं। प्रतिस्पर्धा हुन्छ र सबैले सेवा पाउँछन्, व्यवसाय गाउँगाउँमा पुग्छ भन्ने कुरा बैंकिङ क्षेत्रको लाइसेन्स बाँडेपछि हामीले देख्यौं। यो हुँदो रहेनछ। त्यहाँ भीडभाड हुँदो रहेछ, केन्द्रीकृत हुँदो रहेछ। हामी विकेन्द्रीकृत भएनौं भने अन्ततोगत्वा मर्ज गर्नुपर्दो रहेछ। त्यस्तै भएर बैंकिङ प्रणालीजस्तै इतिहास दोहोर्याउनुपर्ने स्थिति बिमा प्रणालीमा नबनोस्। तपाईंहरूले गरेर नयाँ कम्पनीहरू पनि आएका छन्। सबैले आफ्नो औचित्य देखाउनुपर्छ। अहिलेको सरकारले त्यही आशा गरेको छ। अन्त्यमा समितिले नयाँ ऐन आउने पर्खाइमा रहँदारहँदै पनि आफ्ना केही नियामक क्षमता विकास गर्दै लैजाओस्। यसका लागि राष्ट्रबैंक र धितोपत्र बोर्डले सहयोग गर्छन्। अर्थ मन्त्रालय पनि सहयोग गर्छ। अर्थमन्त्रीको हैसियतमा भन्नुपर्दा सबै नियामक निकायलाई अर्थ मन्त्रालयको सहयोग रहनेछ। वित्तीय स्थायित्व र सेवा विस्तारमा सँगै काम गर्नुपर्छ। (बिमा समितिको स्वर्ण महोत्सवमा अर्थमन्त्री डा युवराज खतिवडाकोे मन्तव्यको सम्पादित अंश)"
सत्ता भाष्यको विपक्षमा,"कहिलेकाहीं यो देशको हावा पनि सत्तासत्ता गनाउँछ जस्तो लाग्छ। जब देश सिंगै सत्तामय हुुन्छ विपक्षका ससाना स्वर पनि ठूला हुुँकार जस्ता सुुनिन्छन्। असन्तुुष्टिका ससाना चलमल पनि ठूलाठूला जुुलुुसजस्ता देखिन्छन्। मोतीविन्दुुको उपचार छ तर सत्तान्धता निकै डरलाग्दो हुुन्छ। अहिले हामी त्यहीं डरलाग्दो क्षण भोगिरहेछौं। हेजेमोनी (प्रभुुत्व) को अवधारणा अघि सारे ग्राम्सीले। तिनै ग्राम्सीले जसलाई पूर्वकम्युुनिस्ट फासीवादी मुुसोलिनीले जेल कोचेको थियो। अदालतमा सरकारी वकिलको जिकिर थियो यो निकै खतरनाक दिमाग हो, यसलाई कम्तीमा दस वर्ष सोच्न बन्द गरिदिनुुपर्छ। तर जेलमा पनि सोचे ग्राम्सीले र जन्मियो प्रिजन नोटबुुक जहाँ उनले हेजेमोनीको अवधारणा व्याख्या गरेका छन्। राजनीतिशास्त्रले पनि स्विकार्छ, सत्ताको चरित्र निरंकुुश हुुन्छ। दमनकारी हुुन्छ किनभने सत्ता भनेकै शक्तिको वैधानिकीकरण गर्ने औपचारिक थलो हो। त्यसैले अराजकतावादीदेखि माक्र्ससम्मले कालान्तरमा राज्यसत्ता उन्मूलनको अवधारणा अघि सारे। ग्राम्सीले बडो गमेर सत्ताको चरित्र पत्ता लगाए। उनले हामीलाई बताइदिएका छन्, सत्ताका दुुई थरी हतियार हुुन्छन् शस्त्र र शास्त्र। शस्त्रले मानिसलाई बल र धम्कीले दबाउँछ। त्यो हतियार समाउने सैनिक फौज हुुन्छ। प्रहरी, कानुुन र अदालत हुुन्छन् त्यसका चालक। शास्त्र अलि फरक खालको हतियार हो। सत्ताले सधैं प्रत्यक्ष दबाउँदैन, उसले दबिने मानसिकताको निर्माण पनि गर्छ। सत्ताले दबाइने वर्गबाटै सहमति लिन्छ। त्यसका लागि शास्त्रको निर्माण गरिन्छ। सत्तापक्षीय भाष्यको निर्माण गरिन्छ। पहिलेपहिले राजामहाराजालाई देव अवतारका रूपमा पुुजिएर, प्रशस्ति गायन र महिमामण्डन गरेर सत्ताको आफ्नैखाले भाष्य निर्माण गरिएको थियो। अहिले पनि त्यो क्रम यथावत् छ। रूपमा फरकपना होला तर अन्तर्य उस्तै छ। सत्ताको यो दोस्रो हतियार समात्ने फौज बुुद्धिजीवी हुुन्। मोदी आगमन वरपरका परिदृश्य हेरेपछि ग्राम्सी फेरि सत्य लागे। उनको हेजेमोनीको अवधारणा फेरि सत्य सावित भयो। सत्ताका पण्डितहरूले नयाँ भाष्यको निर्माण गर्दैछन्। अब नेपाल फेरियो। नेपाल पहिलेभन्दा फेरियो। अब परिवर्तनका दिन आए। त्यस्तै नेपालभारतका सम्बन्धमा पनि परिवर्तन आए। नेपाललाई हेर्ने भारतको आँखा फेरियो। अनि तिनीहरूले नयाँ भाष्यको यत्नको लागि शब्द जुुराउने थाले। ती उफ्रिन थाले भारतको कोर्स करेक्सन भयो। यो भाष्यले अति छिटै यस्तो उग्र रूप लिँदैछ, मै हुुँ भन्ने मनुुवा पनि होहो भनेर तिनकै गीतमा लय मिलाउँदैछन्। सञ्चारमाध्यम उनीहरूकै भाषाको पछि दौडिरहेका छन्। अनि भँगेरे टाउके अक्षरमा छाप्दैछन् अब कुुनै असमझदारी बाँकी छैन। यी डिग्रीधारी, पीचडी वा अनेक उपाधिधारी मनुुवाहरूको यो जटिल शब्दावली हामीलाई पचाउन गाह्रो छ। किनभने हामी प्रश्न गर्छौं। हामीमा बाँच्नुु नामको चेतनको शेष भए पनि बाँकी छ। किनभने हाम्रो दिमागले सोच्छ। सायद सोच्नुु नै उनीहरूका लागि अपराध हो। जसरी हत्याराको लागि श्वास फेर्नुु पनि अपराध हो। सत्ता भाष्य निर्माणका लागि कलमरूपी तरबार बोकेकाहरूका लागि सोच्नुु पनि अपराध हो। सायद उनीहरूलाई लाग्ला, सोच्ने दायित्व उनीहरूको हो। सोच्ने उनीहरूको कर्तव्य हो। सोच्नुु उनीहरूको जिम्मवारी हो। अरू सबै बाँकी मनुुवाहरू होमा हो मिलाऊ। भैत हाल्यो सबै समाधान। माफ गर्नुुहोला सत्ता भाष्यका पण्डितहरू। केही प्रश्न अझै जीवित छन् हाम्रा मनमा। के साँच्चै भारतले नाकाबन्दीलाई गल्ती स्वीकार गरेकै हो त ? (यहाँ जवाफबारे पनि अनुुमान गर्न सकिन्छ। जवाफ आउनेछ माफी माग्नुु भनेको मुुखले नै बोल्नुु होइन, व्यवहारमा लचिलोपन देखिएको छ।) त्यसैले अग्रिम प्रतिप्रश्न छ के कूटनीतिमा रणनीति परिवर्तन भन्ने शब्दावली हुुँदैन ? के छ त्यस्तो ठोस, वस्तुुनिष्ठ (यो शब्द वामपन्थीलाई खुुबै मनपर्छ) प्रमाण जसले चित्त बुुझाओस्, नाकाबन्दीबारे आत्मालोचना भएकै हो। जनकपुुरदेखि मुुस्ताङ पुुगिदिनुु, पशुुपतिमा पूजा र ओलीलाई जनकपुुर लतार्नुु नै आत्मालोचना हो ? प्रधानमन्त्री ओली जनकपुुर जानुु दोष होइन। उनी दिनदिनै गए पनि हुुन्छ। तर नियत र समयले अर्थ फरक पारिदिन्छ। ओलीले अँगोछा भिर्नुु पनि दोष होइन। सामाजिक सञ्जालमा कवि सरिता तिवारीले भनेजस्तै नियतले अर्थ राख्छ। कसैलाई लाग्ला मोदीले मधेसलाई माया गरे। फेरि प्रतिप्रश्न ठडिहाल्छ कसरी ? के भोकै प्यासै जनतालाई ताली ठटाउन ल्याइनुु नै मुुक्ति हो ? प्रदेशका बडे नेताहरूको उर्दीमा परेका जनता र हिजो बन्दुुकको आडमा जम्मा गराइएका जनतामा के फरक ? मधेसको अन्तर्यमा पुुगेर मधेसको समस्या पहिचान भयो त ? कि नाकाबन्दीको समयमा जापानी जर्नलमा भारतीय सुुरक्षाविज्ञ अखिलेश पिल्लामरीले लेखेजस्तै नयाँ बंगलादेशको सोच बाँकी नै छ ? बंगलादेश विभाजनको इतिहास पढ्नेलाई थाहा हुुन्छ बंगलादेशमा केवल भारतीय सेनाहरू मुुक्ति सेनाको भेषमा पुुगेका थिएनन्, बरु पूर्वी पाकिस्तानका सुुरक्षा निकायका खासखास मानिसलाई दमनका लागि उक्साइएको पनि थियो। के मधेसमा सन् १९७१ को पुुनरावृत्तिको कोसिस गरिएको थिएन ? अब केही व्यक्ति मुुख्यमन्त्री र प्रदेश प्रमुुख हुुँदैमा र संघीय सरकारमा केही कुुर्सी भर्दैमा समस्याको समाधान भएको मानिने हो भने समस्याको पहिचान नै नभएको स्वीकार गर्नुु उचित हुुन्छ। मोदी आगमन वरपरका परिदृश्य हेरेपछि ग्राम्सी फेरि सत्य लागे। उनको हेजेमोनीको अवधारणा फेरि सत्य सावित भयो। सत्ताका पण्डितहरूले नयाँ भाष्यको निर्माण गर्दैछन्। यी सबै सन्दर्भहरूका वरिपरि पनि सत्ताका पण्डितहरू भाष्य निर्माण गर्दैछन् कोर्स करेक्सनको। सम्झना आउँछ दीपक ज्ञवालीको। त्यस्तै गणेश घिमिरे, गोपी उप्रेती, विकास पाण्डे, गोपाल शिवाकोटी चिन्तन, श्याम श्रेष्ठ र अजय दीक्षितको। धेरै पहिले यी दिग्गजले अरुण तेस्रोको व्यापक अध्ययन र विश्लेषण गरेका रहेछन्। यिनीहरूमध्ये केही मिलेर अरुण सरोकार समूह पनि गठन गरेका रहेछन्। धेरै बगेपछि अहिले अरुण फेरि विषय बनेको छ। तर यी दिग्गजहरू मौन छन्। यो मौनता भयंकर हुुन्छ। मौनता कहिले निरीह र कहिले स्वीकृति बन्छ। कहिलेकाहीं मौनता आँधीको तयारी बन्छ। थाहा छैन यी दिग्गजहरूको कहालीलाग्दो मौनताको अर्थ के लाग्छ ! मात्र डर लाग्छ, कतै यी दिग्गज पनि सत्ताका पण्डितहरूको भाष्यमा विलुुप्त त हुुँदै छैनन् ? लघुुस्मृतिले ज्यान लिन्छ। पुुतली आगोमा एउटा पखेटा पोल्छ। समयको सूक्ष्म अन्तरालपछि पहिलेको पोलाइ बिर्सेर फेरि आगोमा होमिन पुुग्छ। मान्छेको स्मृति पनि क्षणिक भयो भने ? बाँच्नुु भनेको श्वास फेर्नुु मात्र पनि होइन। जीवन खासमा स्मृतिहरूको कुुञ्जी हो। यसै भनेका थिए क्वान्टम फिजिक्सका धरोहर स्रोडिङ्गरले। स्मृतिले विगतलाई वर्तमान र वर्तमानलाई विगतसँग जोड्छ। सभ्यताको उदयपछि हरेक मान्छे विगत, वर्तमान र आगतमा बाँचिरहेको हुुन्छ। हामी सबै विगतको अलिकति स्मृति र आगतको अलिकति सपनाले वर्तमानमा विचरण गरिरहेका हुुन्छौं। भूकम्प हाम्रो क्रूर विगत थियो। त्यसले हामीलाई घर कस्तो बनाउने भनेर पाठ सिकायो। हामी लघुुस्मृतिका रोगी भयौं भने भूकम्पले होइन, हाम्रो स्मृतिदोषले मारिन्छौं। त्यस्तै थियो नाकाबन्दी पनि। नाकाबन्दीले हामीलाई सचेत हुुन सिकाएको छ। नाकाबन्दीले हामीलाई छिमेकीप्रति सचेत हुुन सिकाएको छ। नाकाबन्दीले आफ्नो खुुट्टा दह्रो बनाएर उभिन सिकाएको छ। तर हामी लघुुस्मृतिका दोषी भइरहेका छौं। मोदी आगमनका समयमा केही सचेत नागरिकले ब्यानरमा लेखेर, सत्ताले खोसेपछि बेलुुनमा उडाएर, आफ्नो दीर्घ स्मृतिको चिनारी दिए। धन्यवाद तिनलाई। तिनका कैयन् विचारमा असहमत हुुँदाहुुँदै पनि तिनलाई धन्यवाद। तर ती मनुुवाप्रति प्र्रश्न, दया र उपेक्षा एकसाथ जागेर आउँछ, जो भाषणमा ठूलाठूला नारा फलाक्छन् तर विरोधको एउटै प्लेकार्ड प्रदर्शन गर्दैनन्। कि त तिनीहरू विस्तारै सत्ता पण्डितको भाष्यमा फस्दैछन् कि त तिनीहरू थकित, गलित र आत्मबलविहीन हुुँदैछन्। हिजो मसाल समात्ने हातहरू, विस्तारवादको नारा घन्काउने स्वरहरू, भारतीय दूतावास घेर्ने हिम्मत गर्नेहरू, संसद्मा नाराबाजी गर्नेहरू आज किन मौन बसे ? सत्ताका पण्डितहरूले बडो चलाकीसाथ नयाँ भाष्यको निर्माण गर्दैछन्। सत्तालाई सधैं प्रश्न गरिरहनुुपर्छ किनभने सत्ता शक्तिको खोजीमा सधैं उद्यत् हुुन्छ। सत्ताका प्रशंसा उसकै भाटहरूले गरिरहन्छन्। जनताका सेवक ठान्नेहरूले प्रश्न गर्छन्। यो द्वन्द्वको निरन्तरताले समाजलाई जिउँदो राख्छ जसरी अक्सिजन युुक्त र विहीन रक्तको सञ्चालनमा जीवन चल्छ। बेलायती प्रजातान्त्रिक परिपाटीमा त्यसैले प्रतिपक्षी हुुन्छ। तर हाम्रो विपक्षी त त्यो स्याल हो, जसले खान नसककै कारण अंगुुर अमिलो छ। त्यो कुुवाको भ्यागुुताजस्तो आपसको बाजाबाजको ट्वारट्वार गरिरहेछ। यो केही होइन म जिउँदै छुु है भन्ने मृतप्रायः संकेत मात्र हो। विचरा प्रतिपक्षी। सत्ताले अहिले थोपरिरहेको भाष्य हाम्रो विगतमाथिको धावा हो। हाम्रा परिभाषा र मान्यतामाथिको धावा हो। जो अहिले कोर्स करेक्सन को शब्दावलीमा देखापरेको छ। तपाईं आलोचना गर्नुुस् दम्भ र आडम्बरले भरिएको जवाफ आउँछ हामीलाई कसैले सिकाउनुु पर्दैन। मान्यवर, जीवन त निरन्तर सिकाइ हो। कहिलेदेखि तपाईंको ज्ञानको घैंटो टिलपिल टिलपिल भरियो ? मन्त्रीको कुुर्सीमा बसेपछि हिजोको आफ्नै कविताको लय पनि कर्कश लाग्ने हो कि क्या हो ? दुुःख त यहाँ छ, सत्ता भाष्यको भयले हो वा टक्कर लिने अरुचिले सम्पादकका कलम पनि विम्ब, प्रतीक र कूटनीतिको घुुमाउरो यात्रा गर्न अभिशप्त छ। कहिलेकाहीं आफ्नो जीवन बोधका लागि आफैंलाई चिमोट्नुुपर्दछ। यो आफैंलाई चिमोटाइ हो। आउनुुस् चिमोटौं आफैंलाई। लौ त बाँचौं। र नर्बिसौं खोलाको बगेको धारमा मरेका माछो पनि बग्छ, जिउँदो माछा त्यो हो, जुुन धारको विपरीत पौडन्छ।"
सन्दीप शुक्रबार चेन्नेईविरुद्ध खेल्दै : दिल्लीको प्रश्न कति विकेट झार्लान् ?,"काठमाडौं : नेपाली युवा क्रिकेटर सन्दीप लामिछानेले इण्डियन प्रिमियर लिग (आईपिएल)को व्यक्तिगत दोस्रो खेल शुक्रबार चेन्नेई सुपर किंग्सविरुद्ध खेल्ने भएका छन्। दिल्ली डेयर डेभिल्सले डेब्यू खेलमा प्रशंसनीय प्रदर्शन गरेका सन्दीपलाई लगातार अर्को खेलमा समावेश गर्ने भएको हो। दिल्लीले बिहीबार ट्विट गर्दै सन्दीपले चेन्नेई सुपर किंग्सविरुद्ध खेल्ने उल्लेख गरेको हो । सँगै सन्दीपले कति विकेट झार्छन् भन्दै ट्विटरमै दिल्लीले प्रश्न समेत गरेको छ। डेब्यू खेलमा सन्दीपले दिल्लीका लागि सबैभन्दा किफायती बलिङ गरेका थिए। सन्दीपले ४ ओभर बलिङ गर्दै केबल २५ रन मात्रै खर्चिएर बैंगलोरको एक विकेट लिएका थिए। सन्दीपले पार्थिप पटेललाई ८ बलमा ६ रन बनाएको अवस्थामा पेभेलियन फर्काएका थिए। सन्दीपको प्रशंसनीय त्यो किफायती बलिङ इन्डियन प्रिमियर लिग (आईपीएल) को डेब्यु खेलमै नेपाली युवा क्रिकेटर सन्दीप लामिछानेले आफूलाई प्रमाणित गरेका छन्। गत सोमबार दिल्ली डेयर डेभिल्सले प्ले अफमा पुग्ने सम्भावना समाप्त भएको अवस्थामा प्लेइङ ११ मा पारेपछि रोयल च्यालेन्जर्स बैंगलोरविरुद्ध ४ ओभर बलिङ गरेका सन्दीपले आफूलाई सबैभन्दा किफायी बलरका रुपमा प्रमाणित गरेका हुन्। दिल्लीबाट पहिलो, तेस्रो, छैटौँ र बाह्रौँ ओभरमा बलिङ गरेका उनले केबल २५ रन खर्चेर १ विकेट समेत लिए। आरसीबीका ओपनर पार्थिब पटेलले ८ बलको सामना गर्दै ६ रन बनाएको अवस्थामा सन्दीपले एलबीडब्लु धरापमा पारेका थिए। कसिलो बलिङ गरेका सन्दीपले स्पिनको प्रभाव देखाउँदै आरसीबीका ब्याटसम्यानहरू विराट कोहली र एबी डिभिलियर्सलार्इ समेत दबाबमा राखे। उनले ११५ ओभरमा एबी डि भिलियर्सलाई एउटा मात्रै छक्का हान्ने मौका दिए। समग्र बलिङको कुरा गर्दा सन्दीपले १० डट बल प्रहार गरे, उनको इकोनोमी ६२५ थियो। त्यसैगरी उनले पेभेलियन फर्काएका पार्थिब पटेलले पनि केबल एक मात्रै चौका प्रहार गर्न सके। पटेलले २३ ओभरमा चौका हाने लगत्तै २४ ओभरमा सन्दीपले उनलाई एलबीडब्लु धरापमा पारे। आरसीबी तथा भारतीय कप्तान विराट कोहलीले पनि सन्दीपको बलमा एक मात्रै चौका प्रहार गर्न सके। कोहलीले छैटौँ ओभरमा सन्दीपको पहिलो बलमा चौका हानेपनि त्यसपछि ११ रन मात्रै बटुल्न सके। दिल्लीका अन्य बलरमा हर्षल पटेल सबैभन्दा महँगा सावित भए। उनले ४ ओभर बलिङ गर्दै ५१ रन खर्चेर एक विकेट लिए। न्यूजील्यान्डका टेरेन्ट बोल्टले पनि चार ओभर नै बलिङ गर्दै ४० रन खर्चेर २ विकेट लिए। अर्का बलर जुनियर डालाले ३ ओभर बलिङ गर्दै ३४ रन दिए। १ विकेट लिएका अमित मिश्राले ४ ओभरमा ३३ रन खर्चिए। सन्दीपले गतिलो प्रदर्शन गरेको खेलमा दिल्ली भने पराजित भएको छ। दिल्ली डेयर डेभिल्स रोयल च्यालेन्जर्स बैंगलोरसँग ५ विकेटले पराजित भएको हो। बैंगलोरलाई जिताउने क्रममा नटआउट रहेका एबी डिभिलियर्सले ३७ बलमा ७२ रनको योगदान दिए। त्यसैगरी विराट कोहलीले ४० बलमा ७० रनको गतिलो पारी खेले। उनीहरूले तेस्रो विकेटका लागि सतकीय साझेदारी गरे। अन्य ब्याटसम्यानको प्रदर्शन विर्सन लायक रह्यो। दिल्लीका लागि सबैभन्दा किफायती बलिङ सन्दीपले गरे। उनले ४ ओभर बलिङ गर्दै केबल २५ रन मात्रै खर्चिएर बैंगलोरको एक विकेट लिए। सन्दीपले पार्थिप पटेललाई ८ बलमा ६ रन बनाएको अवस्थामा पेभेलियन फर्काए। त्यसैगरी बोल्टले ४ ओभर नै बलिङ गर्दै ४० रन खर्चेर २ विकेट लिन सफल भए। यसअघि फिरोज शाह कोटला मैदानमा टस हारेर पहिले ब्याटिङ गरेको दिल्लीले पुरै २० ओभर खेल्दै ४ विकेटको क्षतिमा १८१ रन बनाएाको थियो। दिल्लीका लागि रिसभ पन्तले ३४ बलमा सर्वाधिक ६१ रनको योगदान दिए। त्यसैगरी नटआउट रहेका अभिषेक शर्माले १९ बलमा ४० रन बनाए। बैंगलोरका लागि युजभेन्द्र चाहलले सर्वाधिक २ विकेट लिएका थिए। दिल्लीले टस हारेर पहिले ब्याटिङ गर्दै दिएको १८२ रनको चुनौती पछ्याएको बैंगलोरले ६ बल बाँकी रहँदै जित दर्ता गराएको हो।"
आईपीएल: बैंगलोरले हैदराबादलार्इ १४ रनले हरायो,बैंगलोर: इन्डियन प्रिमियर लिग (आईपीएल) को ५१ औँ भिडन्तमा रोयल च्यालेन्जर्स बैंगलोरले सनराइजर्स हैदराबादलार्इ१४ रनले पराजित गरेको छ । २१९ रनको लक्ष्य पिछा गरेको हैदराबादको टीम २० ओभरमा ३ विकेट गुमाउँदै २०४ रनमै सीमित भएपछि विराट कोहलीको टोलीले महत्वपूर्ण जित दर्ता गराएको हो । हैदरावादका लागि कप्तान केन विलियम्सनले सबैभन्दा धेरै ८१ र मनीष पान्डेयले ६२ रन बनाए । विलियम्सनले यो सिजनमा आफ्नो आठौँ अर्धशतक पनि बनाए । यसअघि टस हारेर पहिले ब्याटिङ गरेको बैंगलोरले २० ओभरमा ६ विकेट गुमाउँदै २१८ रन बनाएको थियो । एबी डिभिलियर्सले ६९ र मोईन अलीले ६५ रनको पारी खेले मोईनले आईपीएलमा आफ्नो पहिल अर्धशतक पनि बनाए । लक्ष्य पच्छ्याएको हैदराबादको शुरुवात राम्रो रह्यो । एलेक्स हेल्स र शिखर धवनले पहिलो विकेटका लागि ४७ रनको साझेदारी गरे । त्यसपछि हेल्स ३७ र धवन १८ रन बनाएर आउट भए। दुवै आउट भएपछि विलियम्सन र मनीष पान्डेयले सतकीय साझेदारी गरे । राशिद खानबाट कोहली बोल्ड टस हारेर पहिले ब्याटिङमा उत्रेको बैंगलोरले गतिलो सुरूवात गर्न सकेन । उसको पहिलो ओभरमै विकेट गयो। पार्थिव पटेल १ रनमा सन्दीप शर्माको बलमा आउट भए। त्यसपछि राशिद खानले कप्तान विराट कोहलीलार्इ ८ रनमै बोल्ड गरिदिए । मन्दीप सिंह पनि ४ रनमै आउट भए। डिभिलयर्स र मोईन अलीले बासिल थम्पीको पहिलो ओभरमा १९ रन बनाए। डिभिलियर्सले थम्पीको दोस्रो ओभरमा १०५ मिटर लामो छक्का हाने । बल स्टेडिय बाहिर गयो । कोलिन डी ग्र्यान्डहोमले अन्तिम ओभरमा १७ बलमा ४० रन बनाए ।
विश्व ११ मा सन्दीप : विश्व च्याम्पियन टोलीसँग खेल्दै,"काठमाडौं : १७ वर्षको कलिलो उमेर। नेपाली क्रिकेटसँग सन्दीप लामिछाने परिचित भएको चार बर्ष पनि पुगेको छैन। छोटो अवधिमै उनले आफ्नो क्रिकेट करियरमा एक पछि अर्को आयाम थप्न सफल भएका छन्। लगातार सफलताको शिखर चढिरहेका सन्दीप बुधबार टीट्वेन्टी बिश्व कप च्याम्पियन टोली वेष्ट इन्डिजविरुद्ध मैत्रीपुर्ण खेलका लागि विश्व११ टोलीमा समाबेश भएका छन्। यो अवसर नेपाल जस्तो एसोसिएट राष्ट्रका खेलाडीलाई बिरलै प्राप्त हुन्छ। अन्तर्राष्ट्रिय क्रिकेट काउन्सिल (आईसिसी) ले मे ३१ तारिखमा इङ्ल्यान्डसको ऐतिहासिक लर्ड्स मैदानमा हुने खेलका लागि विश्व११ टोलीमा सन्दीपलाई पनि छनोट गरेको छ। विश्व११ टोलीले वेष्ट इन्डिजविरुद्ध गत वर्ष आएको आँधिले भत्किएको स्टेडियम पूर्ननिर्माणका लागि च्यारीटी खेल खेल्न लागेको हो। आइसीसीले उक्त टोलीमा सन्दीपलाई समावेश गर्नु नेपाली क्रिकेटका लागि समेत ठूलो अवसर हो। क्रिकेट सिकेको दुई बर्ष मै यू१९ र सिनिर राष्ट्रिय टोलीमा छनोट भएका सन्दीपलाई एकपछि अर्को ठूलो अवसरको श्रृंखलाले पछ्याएको छ। सन्दीप विश्व चर्चित इन्डियन प्रिमियर लिग (आईपीएल) को अक्सनमा परेर अनुबन्ध भई खेल्न पाउने र विकेट लिने पहिलो नेपाली खेलाडी हुन्। उनी वेष्ट इन्डिजको चर्चित टीट्वेन्टी फ्रान्चाइज क्रिकेट प्रतियोगिता क्यारेबियन प्रिमियर लिग (सिपिएल) मा अनुबन्धित हुने पनि पहिलो नेपाली खेलाडी हुन्। उनलाई सेन्ट किट्स एन्ड नेभिस प्याट्रिवट्सले अनुबन्ध गरेको छ। सन् २०१६ मा बंगलादेशमा भएको यू१९ बिश्व कप क्रिकेटमा नेपाली राष्ट्रिय टोलीमा पहिलो पटक अवसर पाउँदा नै सन्दीपले शनशनीपूर्ण प्रदर्शन गरेका थिए। आफ्नो दोस्रो खेलमै उनले आयरल्यान्डविरुद्ध ह्याट्रिक विकेट लिएका थिए। त्यससँगै सिनियर टोलीमा स्थान बनाएका सन्दीप गत फेब्रुअरीमा नामिबियामा भएको आईसिसी बिश्व क्रिकेट लिग डिभिजन दुईमा १७ विकेट लिदै प्रतियोगिताकै सर्बाेत्कृष्ट खेलाडी घोषित भए। त्यस लगत्तै जिम्बाबवेमा भएको बिश्व कप छनोट प्रतियोगितामा पनि उनले आफ्नो उत्कृष्ट प्रदर्शनलाई निरन्तर्ता दिदै समग्रमा १३ विकेट लिए। सोही प्रतियोगिताबाट एसोसिएट टोली मध्ये शीर्ष चारमा अटाउँदै नेपालले पहिलो पटक एक दिवसीय टोलीको मान्यता पक्का गरेको थियो। नेपाली टोलीले पछिल्लो दुई बर्षमा हात पारेको सफलतामा उनी मुख्य खेलाडीका रुपमा स्थापित छन्। उनी सिनियर राष्ट्रिय टोलीबाट पछिल्लो एक बर्ष यता सर्बाधिक अन्तर्राष्ट्रिय विकेट लिने खेलाडी पनि हुन्। दिल्ली डेयर डेभिल्सबाट आईपिएल खेलिरहेका सन्दीप बाँकी दुई खेल सकेर वेष्ट इन्डिजविरुद्धको मैत्रीपुर्ण खेलका लागि लन्डनतर्फ लाग्ने छन्। इङ्ल्यान्डका इयोन मोर्गानले कप्तानी गर्ने सन्दीपको टोलीमा पाकिस्तानका साहीद अफ्रिदी र सोहेब मालिक, बंगलादेशका तामिम इक्बाल, भारतका दीनेश कार्तिक र हार्दिक पान्ड्या, अफगानिस्तानका रासिद खान, न्यूजिल्यान्डका लुक रोंकी र मिचेल म्याक्लेन्घन तथा श्रीलंकाका थिसरा परेराले रहेका छन्। वेष्ट इन्डिजको टोलीबाट सामुइल बद्रि, कार्लाेस ब्रेथवेट, क्रिस गेल, इभिन लेविस, मार्लाेन सामुयल्स र आन्द्रे रसेल लगायतका खेलाडीले खेल्ने छन्। बिश्व११ टोलीमा समाबेश भएपछि सन्दीपले खुसी ब्यक्त गरेका छन्। मलाई आज निकै खुशी लागेको छ, सन्दीपले आईसिसीसँग भनेका छन्, यो मेरो देश र नेपाली क्रिकेट समर्थकको सम्मान हो। यो अन्तर्राष्ट्रिय क्रिकेटमा नेपालले केही गरिरहेको छ, भन्ने संकेत पनि हो। उनले बिश्व कपका चर्चित खेलाडीसँग ड्रेसिङ रुम शेयर गरेर खेल्न पाउनु आफ्ना लागि ठूलो अवसर भएको पनि बताएका छन्। लन्डनको लर्ड्सलाई होम अफ क्रिकेट भनिन्छ। लर्ड्समा खेल्ने सबै क्रिकेटरको सपना हुन्छ। सन् २०१६ मा त्यहा खेल्ने अवसर पाएको थिएँ, सन्दीपले भनेका छन्, यस पटक अन्तर्राष्ट्रिय क्रिकेटका टेन्ड सेटरसँग खेल्न र आफ्नो अनुभव बाँड्न पाउने खवरले उत्साहित छु।"
सन्दीप लामिछाने वर्षको उत्कृष्ट युवा खेलाडी,"काठमाडौं : सन्दीप लामिछाने वर्षको उत्कृष्ट युवा खेलाडी बनेका छन् । बिहीबार पल्सर स्पोर्टस अवार्डमा अन्य प्रतिस्पर्धीलाई पछि पार्दै सन्दीपले उत्कृष्ट युवा खेलाडीको अवार्ड जितेका हुन्। पल्सर स्पोर्टस अवार्डको उत्कृष्ट युवा खेलाडीको सूचीमा क्रिकेटर सन्दीपसँगै क्रिकेटकै दीपेन्द्रसिंह ऐरी, फुटबलका दिनेश हेम्जन, जोडोकी मनिता श्रेष्ठ र बक्सिङकी पुनम रावल मनोनयनमा परेका थिए। अन्य चार खेलाडीलाई पछि पार्दै सन्दीप उत्कृष्ट युवा वर्ष खेलाडी घोषित भएका हुन्। त्यसैगरी उत्कृष्ट प्रशिक्षकमा क्रिकेट प्रशिक्षक जगत टमाटा विजयी भएका छन् भने विशेष प्रदर्शन तर्फको अवार्ड क्रिकेटर करण केसीले पाएका छन्।"
